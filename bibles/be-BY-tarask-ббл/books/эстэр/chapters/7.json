{"data":[{"book":"ЭСТЭР","chapter":"7","verse":"1","text":"І прыйшоў цар з Аманам на гасьціну да Эстэры царыцы."},{"book":"ЭСТЭР","chapter":"7","verse":"2","text":"І сказаў цар Эстэры таксама і ў гэты другі дзень у час гасьціны: якое жаданьне тваё, царыца Эстэр? яно будзе задаволена; і якая просьба твая? хоць бы да паўцарства, яна будзе выканана."},{"book":"ЭСТЭР","chapter":"7","verse":"3","text":"І адказвала царыца Эстэр і сказала: калі я знайшла добрую прыхільнасьць у вачах тваіх, цар, і калі цару заўгодна, дык хай будуць дараваны мне жыцьцё маё, паводле жаданьня майго, і народ мой, па просьбе маёй!"},{"book":"ЭСТЭР","chapter":"7","verse":"4","text":"Бо прададзены мы, я і народ мой, на вынішчэньне, забіцьцё і пагібель. Калі б мы прададзены былі ў рабы і рабыні, я маўчала б, хоць вораг не адшкадаваў бы ўшчэрбу цара."},{"book":"ЭСТЭР","chapter":"7","verse":"5","text":"І адказваў цар Артаксэркс і сказаў царыцы Эстэры: хто гэта такі, і дзе той, які адважыцца ў сэрцы сваім зрабіць так."},{"book":"ЭСТЭР","chapter":"7","verse":"6","text":"І сказала Эстэр: вораг і няпрыяцель - гэты ліхі Аман! І Аман затрымцеў перад царом і царыцаю."},{"book":"ЭСТЭР","chapter":"7","verse":"7","text":"І стаў цар у гневе сваім з гасьціны і пайшоў у сад пры палацы; а Аман застаўся ўмольваць за жыцьцё сваё царыцу Эстэр, бо бачыў, што вызначана яму ліхая доля ад цара."},{"book":"ЭСТЭР","chapter":"7","verse":"8","text":"Калі цар вярнуўся з саду пры палацы ў дом гасьціны, Аман быў прыпалы да ложка, на якім была Эстэр. І сказаў цар: нават і гвалціць царыцу хоча ў доме ў мяне! Слова выйшла з вуснаў цара, - і накрылі твар Аману."},{"book":"ЭСТЭР","chapter":"7","verse":"9","text":"І сказаў Харбона, адзін зь еўнухаў пры цары: вось дрэва, якое падрыхтаваў Аман Мардахэю, які гаварыў добрае цару, стаіць каля дома Амана, вышынёю ў пяцьдзясят локцяў. І сказаў цар: павесьце яго на ім."},{"book":"ЭСТЭР","chapter":"7","verse":"10","text":"І павесілі Амана на дрэве, якое ён падрыхтаваў Мардахэю. І гнеў цара аціх."}]}