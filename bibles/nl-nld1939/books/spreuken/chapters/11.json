{"data":[{"book":"Spreuken","chapter":"11","verse":"1","text":"Van een valse weegschaal heeft Jahweh een afschuw, Hij houdt van een zuiver gewicht."},{"book":"Spreuken","chapter":"11","verse":"2","text":"Komt de overmoed, dan komt ook de schande; Alleen bij ootmoedigen is wijsheid."},{"book":"Spreuken","chapter":"11","verse":"3","text":"De vromen worden door hun deugd geleid; Hun eigen valsheid stort de zondaars in het verderf."},{"book":"Spreuken","chapter":"11","verse":"4","text":"Op de dag van gramschap kan rijkdom niet baten, Alleen de rechtvaardigheid redt van de dood."},{"book":"Spreuken","chapter":"11","verse":"5","text":"De weg van den rechtvaardige wordt door zijn deugd geëffend, Maar de boze komt door zijn boosheid ten val."},{"book":"Spreuken","chapter":"11","verse":"6","text":"De rechtvaardigen worden door hun deugd gered, Maar de zondaars lopen door hun begeerlijkheid in de val."},{"book":"Spreuken","chapter":"11","verse":"7","text":"Als een boosdoener sterft, vervliegt zijn hoop; De verwachting der zondaars loopt uit op niets"},{"book":"Spreuken","chapter":"11","verse":"8","text":"De rechtvaardige wordt uit de verdrukking gered, En de boze komt in zijn plaats."},{"book":"Spreuken","chapter":"11","verse":"9","text":"Met zijn mond tracht de onverlaat zijn naaste te gronde te richten, Maar door hun kennis worden de rechtvaardigen gered."},{"book":"Spreuken","chapter":"11","verse":"10","text":"Om de voorspoed der rechtvaardigen jubelt de stad, Maar er wordt gejuicht bij de ondergang der bozen."},{"book":"Spreuken","chapter":"11","verse":"11","text":"Door de zegenbeden der deugdzamen komt een stad tot bloei, Door de mond der bozen wordt ze verwoest."},{"book":"Spreuken","chapter":"11","verse":"12","text":"Een onverstandig mens smaalt op zijn naaste, Een man van inzicht zwijgt."},{"book":"Spreuken","chapter":"11","verse":"13","text":"Wie lasterend rondgaat, verraadt licht een geheim; Een betrouwbaar karakter houdt de zaak vóór zich."},{"book":"Spreuken","chapter":"11","verse":"14","text":"Bij gebrek aan overleg komt een volk ten val, De redding berust op veel beraad."},{"book":"Spreuken","chapter":"11","verse":"15","text":"Slecht vergaat het hem, die borg blijft voor een vreemde; Maar wie de handslag mijdt, leeft gerust."},{"book":"Spreuken","chapter":"11","verse":"16","text":"Een lieve vrouw dwingt eerbied af; Maar een vrouw, die oprechtheid haat, is een schandvlek. De luiaards krijgen geen vermogen Stoere werkers geraken tot welstand."},{"book":"Spreuken","chapter":"11","verse":"17","text":"Een vriendelijk mens doet zich zelven goed, Een wreedaard kwelt zijn eigen vlees."},{"book":"Spreuken","chapter":"11","verse":"18","text":"Een boze maakt winst, die niet gedijt; Maar wie gerechtigheid zaait, oogst waarachtig gewin."},{"book":"Spreuken","chapter":"11","verse":"19","text":"Een deugdzaam mens gaat ten leven; Maar wie het kwade najaagt, zoekt zijn eigen dood."},{"book":"Spreuken","chapter":"11","verse":"20","text":"Jahweh heeft een afschuw van valse karakters, Maar welbehagen in hen, die onberispelijk wandelen."},{"book":"Spreuken","chapter":"11","verse":"21","text":"De hand erop: een boze zal zijn straf niet ontlopen, Maar het geslacht der rechtvaardigen wordt behouden."},{"book":"Spreuken","chapter":"11","verse":"22","text":"Een gouden ring in een varkenssnuit, Is een knappe vrouw, die geen hersens heeft."},{"book":"Spreuken","chapter":"11","verse":"23","text":"De wens der rechtvaardigen loopt uit op geluk, De verwachting der bozen op toorn."},{"book":"Spreuken","chapter":"11","verse":"24","text":"Er zijn mensen, die maar uitdelen, en nòg worden ze rijker; Anderen, die maar oppotten, en ze gaan achteruit."},{"book":"Spreuken","chapter":"11","verse":"25","text":"Iemand, die weldoet, wordt welgedaan; En wie iemand te drinken geeft, zal worden gelaafd."},{"book":"Spreuken","chapter":"11","verse":"26","text":"Wie het koren inhoudt, wordt door het volk verwenst, Maar een zegenbede daalt op het hoofd van wie het verkoopt."},{"book":"Spreuken","chapter":"11","verse":"27","text":"Wie naar het goede streeft, vindt welbehagen; Wie het kwaad najaagt, hem zal het treffen."},{"book":"Spreuken","chapter":"11","verse":"28","text":"Wie op rijkdom vertrouwt, zal verwelken; Maar de rechtvaardigen botten als bladeren uit."},{"book":"Spreuken","chapter":"11","verse":"29","text":"Wie zijn huis verwaarloost, oogst storm; Een dwaas wordt slaaf van een verstandig mens."},{"book":"Spreuken","chapter":"11","verse":"30","text":"De vrucht der gerechtigheid is een levensboom, Het onrecht echter verwoest mensenlevens."},{"book":"Spreuken","chapter":"11","verse":"31","text":"Als een rechtvaardige op aarde krijgt wat hem toekomt, Hoeveel te meer dan de boze en de zondaar!"}]}