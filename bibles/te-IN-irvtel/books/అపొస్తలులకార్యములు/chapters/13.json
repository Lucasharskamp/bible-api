{"data":[{"book":"అపొస్తలుల కార్యములు","chapter":"13","verse":"1","text":"అంతియొకయలోని క్రైస్తవ సంఘంలో బర్నబా, నీగెరు అనే సుమెయోను, కురేనీ వాడైన లూకియ, రాష్ట్రపాలకుడు హేరోదుతో పాటు పెరిగిన మనయేను, సౌలు అనే ప్రవక్తలూ బోధకులూ ఉన్నారు."},{"book":"అపొస్తలుల కార్యములు","chapter":"13","verse":"2","text":"వారు ప్రభువును ఆరాధిస్తూ ఉపవాసం ఉన్నపుడు, పరిశుద్ధాత్మ, “నేను బర్నబాను, సౌలును పిలిచిన పని కోసం వారిని నాకు కేటాయించండి” అని వారితో చెప్పాడు."},{"book":"అపొస్తలుల కార్యములు","chapter":"13","verse":"3","text":"విశ్వాసులు ఉపవాసముండి, ప్రార్థన చేసి వారి మీద చేతులుంచిన తరువాత వారిని పంపించారు."},{"book":"అపొస్తలుల కార్యములు","chapter":"13","verse":"4","text":"కాబట్టి బర్నబా, సౌలు పరిశుద్ధాత్మ పంపగా బయలుదేరి సెలూకియ వచ్చి అక్కడ నుండి సముద్ర మార్గంలో సైప్రస్ ద్వీపానికి వెళ్ళారు."},{"book":"అపొస్తలుల కార్యములు","chapter":"13","verse":"5","text":"వారు సలమీ అనే ఊరికి చేరుకుని యూదుల సమాజ మందిరాల్లో దేవుని వాక్కు ప్రకటించారు. మార్కు అనే యోహాను వారికి సహాయంగా ఉన్నాడు."},{"book":"అపొస్తలుల కార్యములు","chapter":"13","verse":"6","text":"వారు ఆ ద్వీపమంతా తిరిగి పాఫు అనే ఊరికి వచ్చి మంత్రగాడూ యూదీయ అబద్ధ ప్రవక్త అయిన బర్‌ యేసు అనే ఒకణ్ణి చూశారు."},{"book":"అపొస్తలుల కార్యములు","chapter":"13","verse":"7","text":"ఇతడు వివేకి అయిన సెర్గియ పౌలు అనే అధిపతి దగ్గర ఉండేవాడు. ఆ అధిపతి దేవుని వాక్కు వినాలని బర్నబానూ సౌలునూ పిలిపించాడు."},{"book":"అపొస్తలుల కార్యములు","chapter":"13","verse":"8","text":"అయితే ఎలుమ (ఈ పేరుకు మాంత్రికుడు అని అర్థం) ఆ అధిపతిని విశ్వాసం నుండి తొలగించాలనే ఉద్దేశంతో వారిని ఎదిరించాడు."},{"book":"అపొస్తలుల కార్యములు","chapter":"13","verse":"9","text":"అందుకు పౌలు అని పేరు మారిన సౌలు పరిశుద్ధాత్మతో నిండి"},{"book":"అపొస్తలుల కార్యములు","chapter":"13","verse":"10","text":"అతనిని తేరి చూసి, “అపవాది కొడుకా, నీవు అన్ని రకాల కపటంతో దుర్మార్గంతో నిండి ఉన్నావు, నీవు నీతికి విరోధివి, ప్రభువు తిన్నని మార్గాలను చెడగొట్టడం మానవా?"},{"book":"అపొస్తలుల కార్యములు","chapter":"13","verse":"11","text":"ఇదిగో, ప్రభువు నీ మీద చెయ్యి ఎత్తాడు. నీవు కొంతకాలం గుడ్డివాడవై సూర్యుని చూడవు” అని చెప్పాడు. వెంటనే మబ్బూ, చీకటీ అతనిని కమ్మాయి, కాబట్టి అతడు ఎవరైనా తనను చెయ్యి పట్టుకుని నడిపిస్తారేమో అని తడుములాడసాగాడు."},{"book":"అపొస్తలుల కార్యములు","chapter":"13","verse":"12","text":"అధిపతి, జరిగిన దాన్ని చూసి ప్రభువు బోధకు ఆశ్చర్యపడి విశ్వసించాడు."},{"book":"అపొస్తలుల కార్యములు","chapter":"13","verse":"13","text":"తరువాత పౌలు, అతని సహచరులు ఓడ ఎక్కి పాఫు నుండి బయలుదేరి పంఫులియా లోని పెర్గ కు వచ్చారు. అక్కడ యోహాను వారిని విడిచిపెట్టి యెరూషలేము తిరిగి వెళ్ళిపోయాడు."},{"book":"అపొస్తలుల కార్యములు","chapter":"13","verse":"14","text":"అప్పుడు వారు పెర్గే నుండి బయలుదేరి పిసిదియలోని అంతియొకయ వచ్చి విశ్రాంతిదినాన సమాజ మందిరంలోకి వెళ్ళి కూర్చున్నారు."},{"book":"అపొస్తలుల కార్యములు","chapter":"13","verse":"15","text":"ధర్మశాస్త్రం, ప్రవక్తల లేఖనాలను చదివిన తరువాత సమాజ మందిరపు అధికారులు, “సోదరులారా, ప్రజలకు మీరు ఏదైనా ప్రోత్సాహ వాక్కు చెప్పాలంటే చెప్పండి” అని అడిగారు."},{"book":"అపొస్తలుల కార్యములు","chapter":"13","verse":"16","text":"అప్పుడు పౌలు నిలబడి చేతితో సైగ చేసి ఇలా అన్నాడు,"},{"book":"అపొస్తలుల కార్యములు","chapter":"13","verse":"17","text":"“ఇశ్రాయేలీయులారా, దేవుడంటే భయభక్తులున్న వారలారా, వినండి. ఇశ్రాయేలు ప్రజల దేవుడు మన పూర్వీకులను ఏర్పరచుకుని, వారు ఐగుప్తు దేశంలో ఉన్నపుడు ఆ ప్రజలను అసంఖ్యాకులుగా చేసి, తన భుజబలం చేత వారిని అక్కడ నుండి తీసుకుని వచ్చాడు."},{"book":"అపొస్తలుల కార్యములు","chapter":"13","verse":"18","text":"సుమారు నలభై ఏళ్ళు అరణ్యంలో వారిని సహించాడు."},{"book":"అపొస్తలుల కార్యములు","chapter":"13","verse":"19","text":"కనాను దేశంలో ఏడు జాతుల వారిని నాశనం చేసి వారి దేశాలను మన ప్రజలకు వారసత్వంగా ఇచ్చాడు."},{"book":"అపొస్తలుల కార్యములు","chapter":"13","verse":"20","text":"ఈ సంఘటనలన్నీ సుమారు 450 సంవత్సరాలు జరిగాయి. ఆ తరువాత సమూయేలు ప్రవక్త వరకూ దేవుడు వారికి న్యాయాధిపతులను ఇచ్చాడు."},{"book":"అపొస్తలుల కార్యములు","chapter":"13","verse":"21","text":"ఆ తరువాత వారు తమకు రాజు కావాలని కోరితే దేవుడు బెన్యామీను గోత్రికుడూ కీషు కుమారుడూ అయిన సౌలును వారికి నలభై ఏళ్ళ పాటు రాజుగా ఇచ్చాడు."},{"book":"అపొస్తలుల కార్యములు","chapter":"13","verse":"22","text":"తరువాత అతనిని తొలగించి దావీదును వారికి రాజుగా చేశాడు. ఆయన ‘నేను యెష్షయి కుమారుడు దావీదును నా ఇష్టానుసారమైన వానిగా కనుగొన్నాను. అతడు నా ఉద్దేశాలన్నీ నెరవేరుస్తాడు’ అని దావీదును గురించి దేవుడు సాక్షమిచ్చాడు."},{"book":"అపొస్తలుల కార్యములు","chapter":"13","verse":"23","text":"“అతని సంతానం నుండి దేవుడు తన వాగ్దానం చొప్పున ఇశ్రాయేలు కోసం రక్షకుడైన యేసును పుట్టించాడు."},{"book":"అపొస్తలుల కార్యములు","chapter":"13","verse":"24","text":"ఆయన రాక ముందు యోహాను ఇశ్రాయేలు ప్రజలందరికీ మారుమనస్సు విషయమైన బాప్తిసం ప్రకటించాడు."},{"book":"అపొస్తలుల కార్యములు","chapter":"13","verse":"25","text":"యోహాను తన పనిని నెరవేరుస్తుండగా, “నేనెవరినని మీరనుకుంటున్నారు? నేను ఆయనను కాను. వినండి, నా వెనక ఒకాయన వస్తున్నాడు, ఆయన కాళ్ళ చెప్పులు విప్పడానికి కూడా నేను అర్హుడిని కాదు” అని చెప్పాడు."},{"book":"అపొస్తలుల కార్యములు","chapter":"13","verse":"26","text":"“సోదరులారా, అబ్రాహాము వంశస్థులారా, దేవుడంటే భయభక్తులు గలవారలారా, ఈ రక్షణ సందేశం మనకే వచ్చింది."},{"book":"అపొస్తలుల కార్యములు","chapter":"13","verse":"27","text":"యెరూషలేములో నివసిస్తున్నవారు, వారి అధికారులూ, ఆయనను గానీ, ప్రతి విశ్రాంతి దినాన చదివే ప్రవక్తల మాటలను గానీ నిజంగా గ్రహించక, యేసుకు మరణ శిక్ష విధించి ఆ ప్రవచనాలను నెరవేర్చారు."},{"book":"అపొస్తలుల కార్యములు","chapter":"13","verse":"28","text":"ఆయనలో మరణానికి తగిన కారణమేమీ కనబడక పోయినా వారు ఆయనను చంపాలని పిలాతును కోరారు."},{"book":"అపొస్తలుల కార్యములు","chapter":"13","verse":"29","text":"ఆయనను గురించి రాసినవన్నీ నెరవేరిన తరువాత వారాయనను మాను మీద నుండి దింపి సమాధిలో పెట్టారు."},{"book":"అపొస్తలుల కార్యములు","chapter":"13","verse":"30","text":"అయితే దేవుడు చనిపోయిన వారిలో నుండి ఆయనను లేపాడు."},{"book":"అపొస్తలుల కార్యములు","chapter":"13","verse":"31","text":"ఆయన గలిలయ నుండి యెరూషలేముకు తనతో వచ్చిన వారికి చాలా రోజులు కనిపించాడు. వారే ఇప్పుడు ప్రజలకు ఆయన సాక్షులుగా ఉన్నారు."},{"book":"అపొస్తలుల కార్యములు","chapter":"13","verse":"32","text":"పితరులకు చేసిన వాగ్దానాల గురించి మేము మీకు సువార్త ప్రకటిస్తున్నాం. దేవుడు ఈ వాగ్దానాలను వారి పిల్లలమైన మనకు ఇప్పుడు యేసును మృతుల్లో నుండి లేపడం ద్వారా నెరవేర్చాడు.”"},{"book":"అపొస్తలుల కార్యములు","chapter":"13","verse":"33","text":"“‘నీవు నా కుమారుడివి, నేడు నేను నిన్ను కన్నాను’"},{"book":"అపొస్తలుల కార్యములు","chapter":"13","verse":"34","text":"ఇంకా, ఇకపై కుళ్ళు పట్టకుండా ఆయనను మృతుల్లో నుండి లేపడం ద్వారా,"},{"book":"అపొస్తలుల కార్యములు","chapter":"13","verse":"35","text":"అందుకే వేరొక కీర్తనలో,"},{"book":"అపొస్తలుల కార్యములు","chapter":"13","verse":"36","text":"దావీదు దేవుని సంకల్పం చొప్పున తన తరం వారికి సేవ చేసి కన్ను మూశాడు."},{"book":"అపొస్తలుల కార్యములు","chapter":"13","verse":"37","text":"తన పితరుల దగ్గర సమాధి అయి కుళ్ళిపోయాడు గాని, దేవుడు లేపినవాడు కుళ్ళు పట్టలేదు."},{"book":"అపొస్తలుల కార్యములు","chapter":"13","verse":"38","text":"కాబట్టి సోదరులారా, మీకు ఈయన ద్వారానే పాపక్షమాపణ ప్రకటిస్తున్నాము."},{"book":"అపొస్తలుల కార్యములు","chapter":"13","verse":"39","text":"మోషే ధర్మశాస్త్రం మిమ్మల్ని ఏ విషయాల్లో నిర్దోషులుగా తీర్చలేక పోయిందో ఆ విషయాలన్నిటిలో, విశ్వసించే ప్రతివానినీ ఈయనే నిర్దోషిగా తీరుస్తాడని మీకు తెలియాలి."},{"book":"అపొస్తలుల కార్యములు","chapter":"13","verse":"40","text":"కాబట్టి ప్రవక్తలు చెప్పినవి మీ మీదికి రాకుండా జాగ్రత్త పడండి. అవేవంటే,"},{"book":"అపొస్తలుల కార్యములు","chapter":"13","verse":"41","text":"‘తిరస్కరిస్తున్న మీరు, విస్మయం చెందండి, నశించండి."},{"book":"అపొస్తలుల కార్యములు","chapter":"13","verse":"42","text":"పౌలు బర్నబాలు వెళ్ళిపోతుంటే ఈ మాటలు మరుసటి విశ్రాంతి దినాన మళ్ళీ చెప్పాలని ప్రజలు బతిమిలాడారు."},{"book":"అపొస్తలుల కార్యములు","chapter":"13","verse":"43","text":"సమావేశం ముగిసిన తరువాత చాలామంది యూదులూ, యూదామతంలోకి మారినవారూ, పౌలునూ బర్నబానూ వెంబడించారు. పౌలు బర్నబాలు వారితో మాట్లాడుతూ, దేవుని కృపలో నిలిచి ఉండాలని వారిని ప్రోత్సహించారు."},{"book":"అపొస్తలుల కార్యములు","chapter":"13","verse":"44","text":"మరుసటి విశ్రాంతి దినాన దాదాపు ఆ పట్టణమంతా దేవుని వాక్కు వినడానికి సమావేశం అయింది."},{"book":"అపొస్తలుల కార్యములు","chapter":"13","verse":"45","text":"యూదులు ఆ జనసమూహాలను చూసి కన్ను కుట్టి, పౌలు చెప్పిన వాటికి అడ్డం చెప్పి వారిని హేళన చేశారు."},{"book":"అపొస్తలుల కార్యములు","chapter":"13","verse":"46","text":"అప్పుడు పౌలు బర్నబాలు ధైర్యంగా ఇలా అన్నారు, “దేవుని వాక్కు మొదట మీకు చెప్పడం అవసరమే. అయినా మీరు దాన్ని తోసివేసి, మీకు మీరే నిత్యజీవానికి అయోగ్యులుగా చేసుకుంటున్నారు. కాబట్టి మేము యూదేతరుల దగ్గరికి వెళ్తున్నాం."},{"book":"అపొస్తలుల కార్యములు","chapter":"13","verse":"47","text":"“ఎందుకంటే,"},{"book":"అపొస్తలుల కార్యములు","chapter":"13","verse":"48","text":"యూదేతరులు ఆ మాట విని సంతోషించి దేవుని వాక్కును కొనియాడారు. అంతేగాక నిత్యజీవానికి నియమితులైన వారంతా విశ్వసించారు."},{"book":"అపొస్తలుల కార్యములు","chapter":"13","verse":"49","text":"ప్రభువు వాక్కు ఆ ప్రదేశమంతటా వ్యాపించింది."},{"book":"అపొస్తలుల కార్యములు","chapter":"13","verse":"50","text":"అయితే యూదులు భక్తి మర్యాదలున్న స్త్రీలనూ ఆ పట్టణ ప్రముఖులనూ రెచ్చగొట్టి పౌలునూ బర్నబానూ హింసల పాలు చేసి, వారిని తమ ప్రాంతం నుండి తరిమేశారు."},{"book":"అపొస్తలుల కార్యములు","chapter":"13","verse":"51","text":"అయితే పౌలు బర్నబాలు తమ పాద ధూళిని వారికి దులిపి వేసి ఈకొనియ ఊరికి వచ్చారు."},{"book":"అపొస్తలుల కార్యములు","chapter":"13","verse":"52","text":"అయితే శిష్యులు ఆనందంతో పరిశుద్ధాత్మతో నిండి ఉన్నారు."}]}