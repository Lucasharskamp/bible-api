{"data":[{"book":"Baruch","chapter":"4","verse":"1","text":"Zij is het Boek van Gods geboden, De Wet, die voor eeuwig bestaat! Die haar behouden, verkrijgen het leven, Die haar verlaten, de dood."},{"book":"Baruch","chapter":"4","verse":"2","text":"Jakob, wend u tot haar, en houd haar vast, En wandel in de glans van haar licht."},{"book":"Baruch","chapter":"4","verse":"3","text":"Geef aan anderen uw glorie niet weg, Uw voorrecht niet aan vreemde volken!"},{"book":"Baruch","chapter":"4","verse":"4","text":"Israël, hoe zijn wij gelukkig: Want ons is bekend, wat Gode behaagt!"},{"book":"Baruch","chapter":"4","verse":"5","text":"Houd moed, mijn volk; Israël, blijf het gedenken:"},{"book":"Baruch","chapter":"4","verse":"6","text":"Niet ter vernieling zijt ge aan de heidenen verkocht, Maar aan uw vijand uitgeleverd, omdat ge God hebt getart."},{"book":"Baruch","chapter":"4","verse":"7","text":"Want ge hebt uw Schepper vergramd, Door aan duivels te offeren, niet aan God;"},{"book":"Baruch","chapter":"4","verse":"8","text":"Ge hebt den eeuwigen God vergeten, die u spijsde, Jerusalem bedroefd, die u voedde!"},{"book":"Baruch","chapter":"4","verse":"9","text":"Zo zag zij Gods gramschap over u komen, en sprak: Hoort, gij volken rond Sion: Een grote droefheid heeft God mij bereid;"},{"book":"Baruch","chapter":"4","verse":"10","text":"Want ik heb de verbanning moeten aanschouwen Van mijn zonen en dochters, Die de Eeuwige over hen heeft gebracht!"},{"book":"Baruch","chapter":"4","verse":"11","text":"Met vreugde heb ik ze groot gebracht; Met wenen en klagen liet ik ze gaan!"},{"book":"Baruch","chapter":"4","verse":"12","text":"Laat niemand zich vrolijk over mij maken: Een weduwe, door zo velen verlaten, Eenzaam geworden, omdat mijn kinderen hebben gezondigd, Zijn afgeweken van Gods wet;"},{"book":"Baruch","chapter":"4","verse":"13","text":"Omdat zij zijn rechten hebben miskend, De wegen van Gods geboden niet hebben bew andeld, De paden der tucht niet hebben betreden Volgens zijn gerechtigheid."},{"book":"Baruch","chapter":"4","verse":"14","text":"Komt, gij volken rond Sion; Denkt aan de ballingschap van mijn zonen en dochters!"},{"book":"Baruch","chapter":"4","verse":"15","text":"Want Hij joeg een ver-verwijderd volk op hen af, Een schaamteloos volk, met vreemde spraak: Dat geen eerbied had voor den grijsaard, Geen medelijden met het kind,"},{"book":"Baruch","chapter":"4","verse":"16","text":"De lievelingen der weduwen heeft weggesleurd, De eenzame van haar dochters beroofd!"},{"book":"Baruch","chapter":"4","verse":"17","text":"Hoe zou ik u kunnen helpen?"},{"book":"Baruch","chapter":"4","verse":"18","text":"Die uw onheil voltrok, redt u uit de macht van uw vijand!"},{"book":"Baruch","chapter":"4","verse":"19","text":"Trekt weg, kinderen; ach, trekt weg; Want ik moet eenzaam achterblijven."},{"book":"Baruch","chapter":"4","verse":"20","text":"Ik legde het kleed van vrede af, En sloeg de zak van mijn ellende om; Maar ik zal tot den Eeuwige blijven roepen, Mijn leven lang!"},{"book":"Baruch","chapter":"4","verse":"21","text":"Kinderen, houdt moed, En roept tot God! Hij zal u redden uit het geweld En uit de macht der vijanden."},{"book":"Baruch","chapter":"4","verse":"22","text":"Ja, ik vertrouw, dat de Eeuwige u zal bevrijden, En dat ik van den Heilige vreugde zal ontvangen, Om de ontferming, waaraan ge spoedig deelachtig zult worden, Van den Eeuwige, uw Verlosser!"},{"book":"Baruch","chapter":"4","verse":"23","text":"Met wenen en klagen liet ik u gaan, Maar God brengt u mij terug Tot eeuwige blijdschap en vreugde!"},{"book":"Baruch","chapter":"4","verse":"24","text":"Zoals Sions buren thans uw verbanning aanschouwen, Zo zullen ze spoedig uw verlossing zien, Die door God wordt bewerkt, Die uw deel zal worden Met grote luister en eeuwige glorie."},{"book":"Baruch","chapter":"4","verse":"25","text":"Kinderen, verdraagt dan geduldig de gramschap, Die God over u heeft uitgestort. Zeker, de vijand heeft u vervolgd, Maar spoedig zult ge zijn ondergang zien, Uw voeten zetten op zijn nek."},{"book":"Baruch","chapter":"4","verse":"26","text":"Mijn tere kinderen moesten ruwe wegen begaan, Weggesleept als een kudde, Buit gemaakt door den vijand."},{"book":"Baruch","chapter":"4","verse":"27","text":"Kinderen, houdt moed, En roept tot God! Want Hij, die u dit heeft berokkend, Zal u gedenken."},{"book":"Baruch","chapter":"4","verse":"28","text":"Zoals ge geneigd waart, af te dwalen van God, Zo beijvert u tienmaal meer, Hem te zoeken;"},{"book":"Baruch","chapter":"4","verse":"29","text":"Want Hij, die over u de rampen deed komen, Zal u redding en eeuwige vreugde verschaffen!"},{"book":"Baruch","chapter":"4","verse":"30","text":"Jerusalem, houd moed; Die u zijn naam gaf, zal u troosten!"},{"book":"Baruch","chapter":"4","verse":"31","text":"Maar wee over hen, die u hebben mishandeld, En zich verheugden over uw val."},{"book":"Baruch","chapter":"4","verse":"32","text":"Wee over de steden, Waaraan uw kinderen dienstbaar werden; Wee over haar, Die uw zonen in ballingschap nam."},{"book":"Baruch","chapter":"4","verse":"33","text":"Waarachtig, zoals ze zich over uw val heeft verheugd, En over uw ondergang zich vrolijk gemaakt, Zo zal zij jammeren Over haar eigen verwoesting."},{"book":"Baruch","chapter":"4","verse":"34","text":"Ik zal haar de vreugde over haar grote bevolking ontnemen, En haar trots zal in droefheid vergaan;"},{"book":"Baruch","chapter":"4","verse":"35","text":"Want de Eeuwige stort vuur op haar uit in lengte van dagen, Door duivels zal zij worden bewoond, lange tijd!"},{"book":"Baruch","chapter":"4","verse":"36","text":"Jerusalem, sla uw ogen op naar het oosten, En aanschouw de vreugde, die God u zendt!"},{"book":"Baruch","chapter":"4","verse":"37","text":"Zie daar komen uw zonen, Die gij moest laten vertrekken; Daar komen zij van de opgang der zon Tot haar ondergang, Bijeengebracht door het woord van den Heilige, Stralend van vreugde door de glorie van God!"}]}