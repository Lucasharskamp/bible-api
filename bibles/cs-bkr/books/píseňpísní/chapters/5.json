{"data":[{"book":"Píseň písní","chapter":"5","verse":"1","text":"Přišelť jsem do zahrady své, sestro má choti, sbírám mirru svou i vonné věci své, jím plást svůj i med svůj, pijí víno své a mléko své. Jezte, přátelé, píte a hojně se napíte, moji milí."},{"book":"Píseň písní","chapter":"5","verse":"2","text":"Spávámť, a však srdce mé bdí. Hlas milého mého, tlukoucího: Otevři mi, sestro má, přítelkyně má, holubičko má, upřímá má; nebo hlava má plná jest rosy, a kadeře mé krůpějí nočních."},{"book":"Píseň písní","chapter":"5","verse":"3","text":"Svlékla jsem sukni svou, kterakž ji obleku? Umyla jsem nohy své, což je mám káleti?"},{"book":"Píseň písní","chapter":"5","verse":"4","text":"Milý můj sáhl rukou svou skrze dvéře, a vnitřnosti mé pohnuly se ve mně."},{"book":"Píseň písní","chapter":"5","verse":"5","text":"I vstala jsem, abych otevřela milému svému, a aj, z rukou mých kapala mirra, i z prstů mých, mirra tekutá na rukovětech závory."},{"book":"Píseň písní","chapter":"5","verse":"6","text":"Otevřelať jsem byla milému svému, ale milý můj již byl ušel, a pominul. Duše má byla vyšla, když on promluvil. Hledala jsem ho, ale nenašla jsem ho; volala jsem ho, ale neozval se mi."},{"book":"Píseň písní","chapter":"5","verse":"7","text":"Nalezše mne strážní, kteříž chodí po městě, zbili mne, ranili mne, vzali i rouchu mou se mne strážní zdí městských."},{"book":"Píseň písní","chapter":"5","verse":"8","text":"Zavazuji vás přísahou dcery Jeruzalémské, jestliže byste našly milého mého, co jemu povíte? Že jsem nemocná milostí."},{"book":"Píseň písní","chapter":"5","verse":"9","text":"Což má milý tvůj mimo jiné milé, ó nejkrásnější z žen? Co má milý tvůj nad jiné milé, že nás tak přísahou zavazuješ?"},{"book":"Píseň písní","chapter":"5","verse":"10","text":"Milý můj jest bílý a červený, znamenitější nežli deset tisíců jiných."},{"book":"Píseň písní","chapter":"5","verse":"11","text":"Hlava jeho jako ryzí zlato, vlasy jeho kadeřavé, černé jako havran."},{"book":"Píseň písní","chapter":"5","verse":"12","text":"Oči jeho jako holubic nad stoky vod, jako v mléce umyté, stojící v slušnosti."},{"book":"Píseň písní","chapter":"5","verse":"13","text":"Líce jeho jako záhonkové vonných věcí, jako květové vonných věcí; rtové jeho jako lilium prýštící mirru tekutou."},{"book":"Píseň písní","chapter":"5","verse":"14","text":"Ruce jeho prstenové zlatí, vysazení kamením drahým jako postavcem modrým; břicho jeho stkvělost slonové kosti zafiry obložené."},{"book":"Píseň písní","chapter":"5","verse":"15","text":"Hnátové jeho sloupové mramoroví, na podstavcích zlata nejčistšího založení; oblíčej jeho jako Libán, výborný jako cedrové."},{"book":"Píseň písní","chapter":"5","verse":"16","text":"Ústa jeho přesladká, a všecken jest přežádostivý. Takovýť jest milý můj, takový jest přítel můj, ó dcery Jeruzalémské."},{"book":"Píseň písní","chapter":"5","verse":"17","text":"Kamže odšel milý tvůj, ó nejkrásnější z žen? Kam se obrátil milý tvůj? A hledati ho budeme s tebou."}]}