{"data":[{"book":"2WATESALONIKE","chapter":"2","verse":"1","text":"Mmbuli ya kwiza kwa Mndewa wetu Yesu Kilisto na kuting'hanizwa kumwetu kuwa hamoja na heyo, ndugu zangu, nowayalalila,"},{"book":"2WATESALONIKE","chapter":"2","verse":"2","text":"sambimdungwedungwe himahima mngelegeza zenu ama mkusinhuswa na awo wolonga Zua da Mndewa diza disha, sambimuwategeleze, hata kamba wahalonga kamba wana nzozi za muloho, lugubulo, ama lupwilili lolose kulawa kumwetu."},{"book":"2WATESALONIKE","chapter":"2","verse":"3","text":"Munhu yoyose sambiyawavwizile mnzila yoyose, kwavija zua dija hadiza mbaka uhasanyi mkulu wize tanhu, na ija Imtenda Gehile yafunuligwe, ayo Mulungu yondayam'banange."},{"book":"2WATESALONIKE","chapter":"2","verse":"4","text":"Heyo kolema na kukiinula mwenyego mmbuli ya kila kinhu kikemigwa Mulungu ama kitambikiligwa, giladi yakike uchana Muing'anda ya Mulungu, yokiipeta mwenyego kamba iyo Mulungu."},{"book":"2WATESALONIKE","chapter":"2","verse":"5","text":"Muisemwa kamba niwalongela mbuli zino kipigiti ving'halile hamoja na mweye?"},{"book":"2WATESALONIKE","chapter":"2","verse":"6","text":"Na sambi mokitanga kija kimkikiwiza heyo, giladi yafunuligwe mkipigiti kilondigwa."},{"book":"2WATESALONIKE","chapter":"2","verse":"7","text":"Kwavija ija Imtenda Gehile kosang'hanika, ila ija yokikiwiza sambi kogendelela kutenda avo mbaka vondayasegezigwe."},{"book":"2WATESALONIKE","chapter":"2","verse":"8","text":"Abaho, ija Imtenda Gehile kofunuligwa, ila Mndewa Yesu yeheza, komkoma na mhumuzi ya mulomo wake na kum'bananga na unang'hazi wa wizilo wake."},{"book":"2WATESALONIKE","chapter":"2","verse":"9","text":"Ija Imtenda Gehile yeheza, mhiko kulawa ha Mwenembago zomtaza kutenda mbuli bwando za uvwizi, kamba vija mizonza, vilaguso, mbuli za mkanganyo,"},{"book":"2WATESALONIKE","chapter":"2","verse":"10","text":"na wiho wa namna zose mkuwavwizila waja wopotela. Wopotela kwavija walema kuinogela ikweli giladi wakomboligwe na Mulungu."},{"book":"2WATESALONIKE","chapter":"2","verse":"11","text":"Avo, Mulungu kowatenda wavwiziligwe ng'hani, na hewo woutogola uvwizi uno."},{"book":"2WATESALONIKE","chapter":"2","verse":"12","text":"Abaho wotagusigwa sama ya kuzinogela mbuli zihile kubanza kuitogola ikweli."},{"book":"2WATESALONIKE","chapter":"2","verse":"13","text":"Ila ndugu mnogeligwe na Mndewa, tweye mazua gose tolondigwa kumuheweza Mulungu sama yenu, kwavija songela haichanduso Mulungu kawasagula mweye giladi mkomboligwe kubitila sang'hano ya ung'azi ya Loho wa Mulungu na kubitila kuitogola ikweli."},{"book":"2WATESALONIKE","chapter":"2","verse":"14","text":"Mulungu kawakema kuukombola kubitila Usenga Unogile utuupetile kumwenu, giladi msangile muna iyenzi ya Mndewa wetu Yesu Kilisto."},{"book":"2WATESALONIKE","chapter":"2","verse":"15","text":"Avo, ndugu zetu, gangamaleni na kugagoga gaja gamafundo tuwafundize tweye, ihawa na mulomo ama na lupwilili lwetu."},{"book":"2WATESALONIKE","chapter":"2","verse":"16","text":"Avo Mndewa wetu Yesu Kilisto mwenyego na Mulungu Tata wetu, ayo yatunogele tweye na kubitila ngekewa yake kotugangamiza mazua gose na tamanilo dinogile,"},{"book":"2WATESALONIKE","chapter":"2","verse":"17","text":"yaigangamize mioyo yenu na kuwagela mhiko giladi mdahe kulonga na kutenda mbuli zose zinogile."}]}