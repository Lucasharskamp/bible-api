{"data":[{"book":"ГАЛЯТАЎ","chapter":"2","verse":"1","text":"Потым, праз чатырнаццаць гадоў, зноў хадзіў я ў Ерусалім з Варнавам, узяўшы з сабою і Ціта."},{"book":"ГАЛЯТАЎ","chapter":"2","verse":"2","text":"А хадзіў паводле адкрыцьця і абвясьціў там, і асобна самым пашаноўным, Дабравесьце, якое я прапаведую язычнікам: ці ня марна я дзею альбо дзеяў."},{"book":"ГАЛЯТАЎ","chapter":"2","verse":"3","text":"Але яны і Ціта, які быў са мною, хоць і Эліна, ня прымушалі абразацца."},{"book":"ГАЛЯТАЎ","chapter":"2","verse":"4","text":"А што да аблудных ілжэбратоў, якія пракраліся да нас падгледзець нашую свабоду, якую мы маем у Хрысьце Ісусе, каб паняволіць нас,"},{"book":"ГАЛЯТАЎ","chapter":"2","verse":"5","text":"дык мы ні на хвіліну не паступіліся і не ўпакорыліся ім, каб ісьціна зьвеставаньня захавалася чыстаю ў вас."},{"book":"ГАЛЯТАЎ","chapter":"2","verse":"6","text":"І ў знакамітых праз што-небудзь, якія б яны ні былі калі-небудзь, для мяне няма нічога асаблівага: Бог не зважае на аблічча чалавека. І знакамітыя не дадалі мне больш анічога;"},{"book":"ГАЛЯТАЎ","chapter":"2","verse":"7","text":"наадварот, што мне даверана зьвеставаньне неабрэзаным, як Пятру абрэзаным,"},{"book":"ГАЛЯТАЎ","chapter":"2","verse":"8","text":"бо Той, Хто спрыяў Пятру ў апостальстве сярод абрэзаных, спрыяў і мне сярод язычнікаў, -"},{"book":"ГАЛЯТАЎ","chapter":"2","verse":"9","text":"і даведаўшыся пра мілату, дадзеную мне, Якаў і Кіфа і Ян, якія былі ўважаныя за стаўпоў, падалі мне і Варнаву руку лучнасьці, каб нам ісьці да язычнікаў, а ім да абрэзаных,"},{"book":"ГАЛЯТАЎ","chapter":"2","verse":"10","text":"толькі каб мы памяталі ўбогіх, што і намагаўся я выканаць дакладна."},{"book":"ГАЛЯТАЎ","chapter":"2","verse":"11","text":"Калі ж Пётр прыйшоў у Антыахію, дык я адкрыта выступіў супроць яго, бо ён заслужыў дакораў."},{"book":"ГАЛЯТАЎ","chapter":"2","verse":"12","text":"Бо да прыходу некаторых ад Якава, еў разам зь язычнікамі; а калі тыя прыйшлі, пачаў таіцца і ўхіляцца, апасаючыся абрэзаных."},{"book":"ГАЛЯТАЎ","chapter":"2","verse":"13","text":"Разам зь ім крывадушнічалі і іншыя Юдэі, так што нават Варнава быў змушчаны іхняй крывадушнасьцю."},{"book":"ГАЛЯТАЎ","chapter":"2","verse":"14","text":"Але калі я ўбачыў, што яны ня проста дзеюць паводле ісьціны Дабравесьця, сказаў Пятру пры ўсіх: калі ты як Юдэй жывеш па-язычніцку, а не па-Юдэйску, дык навошта язычнікаў змушаеш жыць па-Юдэйску?"},{"book":"ГАЛЯТАЎ","chapter":"2","verse":"15","text":"Мы з прыроды Юдэі, а не зь язычнікаў грэшнікі;"},{"book":"ГАЛЯТАЎ","chapter":"2","verse":"16","text":"аднак жа, даведаўшыся, што чалавек апраўдваецца ня дзеямі закона, а толькі вераю ў Ісуса Хрыста, і мы ўверавалі ў Хрыста Ісуса, каб апраўдацца вераю ў Хрыста, а ня дзеямі закона; бо дзеямі закона не апраўдваецца ніякая плоць."},{"book":"ГАЛЯТАЎ","chapter":"2","verse":"17","text":"Калі ж, шукаючы апраўданьня ў Хрысьце, мы і самі сталіся грэшнікамі, - дык няўжо ж Хрыстос ёсьць служка грэху? Аніяк!"},{"book":"ГАЛЯТАЎ","chapter":"2","verse":"18","text":"Бо калі я зноў будую, што быў разбурыў, дык сам сябе раблю злачынцам."},{"book":"ГАЛЯТАЎ","chapter":"2","verse":"19","text":"Праз закон я памёр для закона, каб жыць дзеля Бога. Я ўкрыжаваўся з Хрыстом,"},{"book":"ГАЛЯТАЎ","chapter":"2","verse":"20","text":"і ўжо ня я жыву, а жыве ўва мне Хрыстос. А што цяпер жыву ў целе, дык жыву вераю ў Сына Божага, Які палюбіў мяне і аддаў Сябе за мяне."},{"book":"ГАЛЯТАЎ","chapter":"2","verse":"21","text":"Не адкідаю мілаты Божай. А калі праведнасьць дасягаецца праз закон, дык Хрыстос марна памёр."}]}