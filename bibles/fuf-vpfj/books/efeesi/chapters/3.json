{"data":[{"book":"EFEESI","chapter":"3","verse":"1","text":"Sabu ɗun, min Puulusa, oo kasoojo Iisaa Almasiihu on fii mon, onon ɓe wonaa Yahuudiyanke ɓen,"},{"book":"EFEESI","chapter":"3","verse":"2","text":"miɗo tanƴinii, on nanii fii ɗee golle moƴƴere Alla, ɗe mi halfinaa fii mon."},{"book":"EFEESI","chapter":"3","verse":"3","text":"Ko feɲɲinaneede mi andiri gundoo on, wano mi windiri non e nder konguɗi seeɗaaji."},{"book":"EFEESI","chapter":"3","verse":"4","text":"E nder jangugol ɗi, on waaway faamude hakkil ki mi heɓi e telen-ma gundoo *Almasiihu on."},{"book":"EFEESI","chapter":"3","verse":"5","text":"On gundoo feɲɲinananooka ɓii neɗɗanke'en e ɗiya jamaanuuji, wano Ruuhu Alla on feɲɲinirani non jooni sahaabaaɓe makko laaɓuɓe ɓen e annabaaɓe ɓen"},{"book":"EFEESI","chapter":"3","verse":"6","text":"wonde: ɓe wonaa Yahuudiyanke ɓen no kafidi e Yahuudiyankeeɓe ɓen ndondi wootiri, ɓe ɓandu mun woni wooturu, tawdaaɓe e fodaari wootiri ndin e nder humondiral e Iisaa Almasiihu on sabu Kibaaru Moƴƴo on."},{"book":"EFEESI","chapter":"3","verse":"7","text":"Ko on Kibaaru Moƴƴo mi wontani kurkaadu sabu dokkal sulfu Alla mo mi yeɗiraa bawgal doole makko ɗen."},{"book":"EFEESI","chapter":"3","verse":"8","text":"Ko min, oo ɓurɗo hayfude e hakkunde yimɓe Alla ɓen fow yeɗaa ndee moƴƴere: ɗun ko yottingol e ɓe wonaa Yahuudiyanke ɓen Kibaaru Moƴƴo fii ngalu Almasiihu ngu alaa kattudi ngun,"},{"book":"EFEESI","chapter":"3","verse":"9","text":"e feɲɲingol fensita no Alla, on Taguɗo kala huunde, laatinirta eɓɓoore gundoore mun suuɗinoonde gila law nden."},{"book":"EFEESI","chapter":"3","verse":"10","text":"Ɗun, gila jooni, yo laamuuji ɗin e bawɗe ɗen ka kammuuli andu cenɗe faamu Alla mawngu ngun, tippude e *moftal Alla ngal,"},{"book":"EFEESI","chapter":"3","verse":"11","text":"hara ko no yaadiri e eɓɓoore makko poomayankeere nde o laatiniri Iisaa Almasiihu Joomi men on,"},{"book":"EFEESI","chapter":"3","verse":"12","text":"on mo heɓirɗen hettaare fii no ɓadoren Alla e nder hoolaare sabu gomɗinal men ngal."},{"book":"EFEESI","chapter":"3","verse":"13","text":"Awa kadi miɗo torii on wota maayu ɓernde heɓu on sabu ko mi woni tampude fii mon kon, ko ɗun woni darja mon."},{"book":"EFEESI","chapter":"3","verse":"14","text":"Ko ɗun waɗi si mi jiccii yeeso Baabaajo on,"},{"book":"EFEESI","chapter":"3","verse":"15","text":"on mo ɓeynguureeji wonɗi ka kammu e ka leydi ɗin fow inniraa,"},{"book":"EFEESI","chapter":"3","verse":"16","text":"fii yo o yeɗu on, immorde e mangural makko tiiɗungal ngal, no tiiɗinireɗon ka ɓerɗe mon bawgal Ruuhu makko on."},{"book":"EFEESI","chapter":"3","verse":"17","text":"Yo Almasiihu on hoɗir ka ɓerɗe mon gomɗinal mon ngal, yo on tute kadi ɲiiɓineɗon e nder giggol,"},{"book":"EFEESI","chapter":"3","verse":"18","text":"fii no onon e yimɓe Alla ɓen fow waawiron faamirde ko honɗun woni yanji giggol Almasiihu on e junndi maggol on e luggeendi maggol on e tooweendi maggol on,"},{"book":"EFEESI","chapter":"3","verse":"19","text":"e no andiron ngol giggol Almasiihu feƴƴitungol kala faamu, fii no heewiron ko woni e Alla kon fow."},{"book":"EFEESI","chapter":"3","verse":"20","text":"Ko kanko Alla, mo bawgal mun woni gollude e men on, waawi waɗude ɓuri ko toriɗen mo kon maa ko miijiɗen kon haa feƴƴita,"},{"book":"EFEESI","chapter":"3","verse":"21","text":"ko kanko mangural wonani ka moftal immorde e Iisaa Almasiihu on haa e jamaanuuji ɗin fow haa poomaa. Aamiina!"}]}