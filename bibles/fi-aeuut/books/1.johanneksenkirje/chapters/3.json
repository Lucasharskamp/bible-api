{"data":[{"book":"1. Johanneksen kirje","chapter":"3","verse":"1","text":"Ajatelkaa, kuinka paljon Isämme rakastaa meitä: hän antaa sanoa meitä omiksi lapsikseen – ja niitä me todella olemme! Mutta koska useimmat ihmiset eivät tunne Jumalaa, he eivät luonnollisestikaan tajua meidän olevan hänen lapsiaan."},{"book":"1. Johanneksen kirje","chapter":"3","verse":"2","text":"Niin, rakkaat ystävät, olemme jo nyt Jumalan lapsia, emmekä osaa edes kuvitella, millaista meillä kerran on. Mutta sen tiedämme, että Jeesuksen palatessa maailmaan meistä tulee samanlaisia kuin hän. Saamme silloin nähdä hänet sellaisena kuin hän todella on."},{"book":"1. Johanneksen kirje","chapter":"3","verse":"3","text":"Jokainen, joka tätä toivoo, tahtoo pysyä puhtaana, koska Kristus on puhdas."},{"book":"1. Johanneksen kirje","chapter":"3","verse":"4","text":"Mutta ne, jotka jatkuvasti tekevät syntiä, vastustavat Jumalaa, sillä jokainen synti on rikos Jumalan tahtoa vastaan."},{"book":"1. Johanneksen kirje","chapter":"3","verse":"5","text":"Tiedätte, että Jeesus tuli ihmiseksi voidakseen ottaa meiltä syntimme. Tiedätte myös, ettei hän ole syntinen eikä riko Jumalan tahtoa vastaan – ei milloinkaan eikä millään tavalla."},{"book":"1. Johanneksen kirje","chapter":"3","verse":"6","text":"Jos me siis pysymme lähellä häntä ja tottelemme häntä, mekään emme tee syntiä. Mutta niiden, jotka tekevät jatkuvasti syntiä, tulee ymmärtää tämä: he tekevät sitä, koska eivät ole vielä oppineet todella tuntemaan Jeesusta eivätkä ole tulleet hänen omikseen."},{"book":"1. Johanneksen kirje","chapter":"3","verse":"7","text":"Rakkaat lapset, älkää antako kenenkään pettää itseänne tässä asiassa: jos teette sitä, mikä on oikein, olette Jumalan ihmisiä."},{"book":"1. Johanneksen kirje","chapter":"3","verse":"8","text":"Mutta jos teette jatkuvasti syntiä, se osoittaa, että kuulutte saatanalle, joka on tehnyt syntiä alusta asti. Jumalan Poika tuli tekemään tyhjäksi saatanan teot."},{"book":"1. Johanneksen kirje","chapter":"3","verse":"9","text":"Ihminen, joka on syntynyt Jumalan perheeseen, pyrkii eroon synnistä, koska Jumala vaikuttaa hänessä. Hän ei halua enää rikkoa Jumalan tahtoa vastaan, sillä hän on Jumalan lapsi."},{"book":"1. Johanneksen kirje","chapter":"3","verse":"10","text":"Voidaan siis päätellä, kuka on Jumalan oma ja kuka saatanan. Joka elää syntiä tehden eikä rakasta veljeään, ilmaisee, ettei kuulu Jumalan perheeseen."},{"book":"1. Johanneksen kirje","chapter":"3","verse":"11","text":"Onhan teille alusta asti sanottu, että meidän on rakastettava toisiamme."},{"book":"1. Johanneksen kirje","chapter":"3","verse":"12","text":"Emme saa olla sellaisia kuin Kain, joka totteli saatanaa ja tappoi veljensä. Miksi hän tappoi? Siksi, että oli tehnyt väärin ja tiesi aivan hyvin veljensä elämän olevan parempaa kuin omansa."},{"book":"1. Johanneksen kirje","chapter":"3","verse":"13","text":"Älkää siis ihmetelkö, rakkaat ystävät, jos maailma teitä vihaa."},{"book":"1. Johanneksen kirje","chapter":"3","verse":"14","text":"Jos rakastamme toisia kristittyjä, se osoittaa, että meidät on vapautettu kuolemantuomiosta ja meille on annettu ikuinen elämää. Mutta ihminen, joka ei rakasta toisia, on kuollut."},{"book":"1. Johanneksen kirje","chapter":"3","verse":"15","text":"Jokainen, joka vihaa veljeään, on sydämeltään murhaaja, ja te tiedätte, ettei sellaisen ihmisen sisimmässä ole ikuista elämää."},{"book":"1. Johanneksen kirje","chapter":"3","verse":"16","text":"Kristuksen esimerkistä näemme, mitä todellinen rakkaus on – hänhän kuoli meidän puolestamme. Samoin meidänkin tulee olla valmiit vaikka kuolemaan toistemme puolesta."},{"book":"1. Johanneksen kirje","chapter":"3","verse":"17","text":"Voiko ihmisessä olla Jumalan rakkautta, jos hän näkee veljensä olevan taloudellisissa vaikeuksissa mutta ei auta, vaikka itse elää leveästi – ja tällaista pidetään vielä kristittynä!"},{"book":"1. Johanneksen kirje","chapter":"3","verse":"18","text":"Lapseni, älkää ainoastaan sanoko rakastavanne ihmisiä, vaan rakastakaa heitä todella ja osoittakaa se teoillanne."},{"book":"1. Johanneksen kirje","chapter":"3","verse":"19","text":"Jos näin teemme, tiedämme varmasti olevamme Jumalan puolella, ja omatuntomme on puhdas hänen edessään."},{"book":"1. Johanneksen kirje","chapter":"3","verse":"20","text":"Ja vaikka omatuntomme syyttäisikin meitä, Jumala on suurempi kuin se ja tietää meistä kaiken."},{"book":"1. Johanneksen kirje","chapter":"3","verse":"21","text":"Mutta rakkaat ystävät, jos meillä on puhdas omatunto, voimme täysin turvallisesti ja luottavasti rukoilla Jumalaa."},{"book":"1. Johanneksen kirje","chapter":"3","verse":"22","text":"Saamme kaiken mitä pyydämme, koska tottelemme häntä ja teemme niin kuin hän tahtoo."},{"book":"1. Johanneksen kirje","chapter":"3","verse":"23","text":"Jumala sanoo, että meidän tulee uskoa hänen Poikaansa Jeesukseen Kristukseen ja rakastaa toinen toistamme."},{"book":"1. Johanneksen kirje","chapter":"3","verse":"24","text":"Jotka tottelevat Jumalaa, elävät Jumalassa ja Jumala elää heissä. Jumala on antanut meille Pyhän Hengen, joka todistaa, että hän elää meissä."}]}