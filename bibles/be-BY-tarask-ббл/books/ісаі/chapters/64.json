{"data":[{"book":"ІСАІ","chapter":"64","verse":"1","text":"О, калі б Ты разадраў нябёсы і сышоў! горы расталі б ад аблічча Твайго,"},{"book":"ІСАІ","chapter":"64","verse":"2","text":"як ад палючага агню, як ад таго, што кіпяціць ваду, каб імя Тваё зрабіць вядомым ворагам Тваім; ад аблічча Твайго здрыгануліся б народы."},{"book":"ІСАІ","chapter":"64","verse":"3","text":"Калі Ты ўчыняў страшэнныя дзеі, якіх мы не чакалі, і сыходзіў, - горы ратавалі ад аблічча Твайго."},{"book":"ІСАІ","chapter":"64","verse":"4","text":"Бо адвеку ня чулі, ня слухалі вухам, і ніякае вока ня бачыла іншага бога, акрамя Цябе, каб столькі зрабіў тым, што спадзяюцца на яго."},{"book":"ІСАІ","chapter":"64","verse":"5","text":"Ты літасьціва сустракаў таго, хто радуецца і робіць праўду, спамінае Цябе на шляхах Тваіх. Але вось, Ты згневаўся, бо мы здавён грашылі; і як жа мы будзем выратаваны?"},{"book":"ІСАІ","chapter":"64","verse":"6","text":"Усе мы зрабіліся - як нячысты, і ўся праведнасьць наша - як запэцканая вопратка; і ўсе мы пабляклі, як ліст, і беззаконьні нашыя, як вецер, нясуць нас."},{"book":"ІСАІ","chapter":"64","verse":"7","text":"І няма каму заклікаць імя Тваё, хто пастанавіў бы моцна трымацца за Цябе: таму Ты схаваў ад нас аблічча Тваё і пакінуў нас гінуць ад беззаконьняў нашых."},{"book":"ІСАІ","chapter":"64","verse":"8","text":"Але сёньня, Госпадзе, Ты - Айцец наш; мы - гліна, а Ты - стваральнік наш, і ўсе мы - творы рукі Тваёй."},{"book":"ІСАІ","chapter":"64","verse":"9","text":"Ня гневайся, Госпадзе, бязь меры, і ня вечна памятай беззаконьне. Паглядзі ж: мы ўсе народ Твой."},{"book":"ІСАІ","chapter":"64","verse":"10","text":"Гарады сьвятыні Тваёй зрабіліся пусткаю; пусткаю стаўся Сіён, Ерусалім спустошаны."},{"book":"ІСАІ","chapter":"64","verse":"11","text":"Дом асьвячэньня нашага і славы нашай, дзе бацькі нашы праслаўлялі Цябе, спалены агнём, і ўсе каштоўнасьці нашыя зрабаваныя."},{"book":"ІСАІ","chapter":"64","verse":"12","text":"Пасьля гэтага ці ж будзеш яшчэ стрымлівацца, Госпадзе, ці будзеш маўчаць і караць нас бязь меры?"}]}