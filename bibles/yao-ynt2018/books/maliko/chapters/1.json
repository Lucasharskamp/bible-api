{"data":[{"book":"Maliko","chapter":"1","verse":"1","text":"Jeleji jili ndande ja Ngani Jambone ji Che Yesu Kilisito, Mwana jwa Akunnungu."},{"book":"Maliko","chapter":"1","verse":"2","text":"Mpela ijitite pakulembekwa mmalembo ga che Isaya juŵaliji jwakulondola jwa Akunnungu,"},{"book":"Maliko","chapter":"1","verse":"3","text":"Mundu akunyanyisya mwipululu achitiji,"},{"book":"Maliko","chapter":"1","verse":"4","text":"Che Yohana Ŵakubatisya ŵatamaga mwipululu ni kwalalichila ŵandu aleche sambi ni kwabatisya kuti Akunnungu ŵalechelesye sambi syao."},{"book":"Maliko","chapter":"1","verse":"5","text":"Ŵandu achajinji kutyochela chilambo cha Ŵayahudi ni musi wa ku Yelusalemu wose ŵajawile kukwapikanila che Yohana, ŵajitichisye sambi syao nombejo ŵabatisye mu lusulo lwa Yolodani."},{"book":"Maliko","chapter":"1","verse":"6","text":"Che Yohana ŵaliji awasile mwinjilo uwapotekwe ni manyunya ga chinyama chachikuŵilanjikwa ngamia ni nkaanda wa lipende nchiunu. Nombejo ŵalyaga itete ni uchi."},{"book":"Maliko","chapter":"1","verse":"7","text":"Ni ŵalalichilaga kwa ŵandu kuti, “Panyuma pangu akwika jwali ni machili kumbunda une. None nganguŵajilwa namose kukotama ni kugopola ngoji sya italawanda yakwe."},{"book":"Maliko","chapter":"1","verse":"8","text":"Uneji ngumbatisya ni meesi, nambo jwelejo chaachimbatisya kwa Mbumu jwa Akunnungu.”"},{"book":"Maliko","chapter":"1","verse":"9","text":"Moŵa go, Che Yesu ŵaiche kutyochela musi wa ku Nasaleti wauli mu chilambo cha ku Galilaya ni ŵabatiswe ni che Yohana mu lusulo lwa Yolodani."},{"book":"Maliko","chapter":"1","verse":"10","text":"Che Yesu paŵakopokaga mmeesi, ŵakuweni kwinani kuugwiche ni Mbumu jwa Akunnungu ŵantuluchile achiŵaga mpela nguunda."},{"book":"Maliko","chapter":"1","verse":"11","text":"Liloŵe lya Akunnungu lyapikaniche kutyochela kwinani lichitiji, “Mmwejo ni Mwanangu jungunnonyela, nonyelwe nomwe.”"},{"book":"Maliko","chapter":"1","verse":"12","text":"Papopo Mbumu jwa Akunnungu ŵanlongwesye Che Yesu kwaula mwipululu."},{"book":"Maliko","chapter":"1","verse":"13","text":"Ni ŵatemi mwipululu mo moŵa alobaini achilinjikwaga ni Shetani. Kukoko ŵatamaga pamo ni inyama ya mwitinji, nambo achikatumetume ŵa kwinani ŵaliji nkwakamuchisya."},{"book":"Maliko","chapter":"1","verse":"14","text":"Che Yohana paŵataŵikwe mu nyuumba jakutaŵilwa ŵandu, Che Yesu ŵajawile ku chilambo cha ku Galilaya kwalalichila ŵandu Ngani Jambone ja Akunnungu."},{"book":"Maliko","chapter":"1","verse":"15","text":"Ŵatite, “Katema kaiche ni Umwenye wa Akunnungu uŵandichile. Nneche sambi syenu ni kujikulupilila Ngani Jambone!”"},{"book":"Maliko","chapter":"1","verse":"16","text":"Che Yesu paŵapitaga mungulugulu litanda lya Galilaya, ŵaweni ŵakukoka ŵaŵili, che Simoni pamo ni che Andulea mpwakwe ali nkukoka somba kwa lwau.Mundu jwakukoka somba ni nyau"},{"book":"Maliko","chapter":"1","verse":"17","text":"Che Yesu ŵaasalile, “Munguye, none chinantende ŵanyamwe mme ŵakwaikanawo ŵandu kwa Ambuje.”"},{"book":"Maliko","chapter":"1","verse":"18","text":"Papopo ŵalesile nyau syao ni kwakuya."},{"book":"Maliko","chapter":"1","verse":"19","text":"Che Yesu paŵajawile mmbujo kanandi, ŵaweni che Yakobo ni che Yohana, ŵanache ŵa che Sebedayo. Ni ŵanyawo ŵaliji mu ngalaŵa jao achisaulaga nyau syao."},{"book":"Maliko","chapter":"1","verse":"20","text":"Papopo Che Yesu paŵaweni, ŵaaŵilasile, ni ŵanyawo ŵalesile che Sebedayo atati ŵao mu ngalaŵa pamo ni ŵakwapanganyichisya masengo, ni ŵakuiye Che Yesu."},{"book":"Maliko","chapter":"1","verse":"21","text":"Che Yesu pamo ni ŵakulijiganya ŵao ŵaiche musi wa Kapelenaumu, ni palyaiche Lyuŵa lya Kupumulila, Che Yesu ŵajinjile mu nyuumba ja kusimanilana Ŵayahudi, ni ŵatandite kwajiganya ŵandu maloŵe gambone ga Akunnungu."},{"book":"Maliko","chapter":"1","verse":"22","text":"Ŵandu wose ŵaŵampilikene ŵasimosile ni uwiganye wakwe, pakuŵa nganajiganya mpela ŵakwiganya Malajisyo, nambo ŵajiganyaga nti mundu jwali ni ulamusi."},{"book":"Maliko","chapter":"1","verse":"23","text":"Papopo mundu jwakamwilwe ni lisoka juŵaliji mu nyuumba ja kusimanilana jila ŵanyanyisye,"},{"book":"Maliko","chapter":"1","verse":"24","text":"achitiji, “Ana nkusaka kututenda ichichi, mmwe Che Yesu jwa ku Nasaleti? Ana nnyiche kukutujonanga? Ngummanyilila kuti mmwejo ndi Jwanswela jwa Akunnungu!”"},{"book":"Maliko","chapter":"1","verse":"25","text":"Che Yesu ŵalikalipile lisoka lyo achitiji, “Mmyalale! Munkopoche mundu jo.”"},{"book":"Maliko","chapter":"1","verse":"26","text":"Nipele lisoka lyo lyantinganyisye mundu jula kwa machili ni kunyanyisya, ni lyakopweche."},{"book":"Maliko","chapter":"1","verse":"27","text":"Ŵandu wose ŵasimosile nnope ni ŵaliji nkuusyana, “Ana yelei ni yatiuli? Uli, gelega gali majiganyo ga sambano? Mundu ju akwete ulamusi wa kugakoposya namose masoka, nombego gakwajitichisya!”"},{"book":"Maliko","chapter":"1","verse":"28","text":"Nipele, ngani jakwe Che Yesu jajenele kwachitema palipose, kuchilambo chose cha ku Galilaya."},{"book":"Maliko","chapter":"1","verse":"29","text":"Che Yesu ni ŵakulijiganya ŵao pamo ni che Yakobo ni che Yohana ŵakopweche mu nyuumba ja kusimanilana jila ni kwaula ku nyuumba ja ŵanya che Simoni ni che Andulea."},{"book":"Maliko","chapter":"1","verse":"30","text":"Akwegwao che Simoni jwankongwe, ŵagonile pachindanda ali nkulwala chiilu, ni Che Yesu naikape ŵasalilwe yankati jwakulwala jo."},{"book":"Maliko","chapter":"1","verse":"31","text":"Nipele Che Yesu ŵanjaulile jwankongwe jo ni ŵankamwile nkono ni kunjinamukula. Ulwele ula wannesile nipele ŵatandite kwatelechela."},{"book":"Maliko","chapter":"1","verse":"32","text":"Ligulo, lyuŵa lili litiŵile, ŵandu ŵaajauchisye Che Yesu ŵakulwala wose ni ŵaŵakamwilwe ni masoka."},{"book":"Maliko","chapter":"1","verse":"33","text":"Ŵandu wose ŵa musi wo ŵasongangene paluŵala lwa nyuumba."},{"book":"Maliko","chapter":"1","verse":"34","text":"Che Yesu ŵalamisye ŵandu ŵajinji ŵaŵaliji ni ilwele yakupisyangana ni kugakoposya masoka gamajinji gagaliji mwa ŵandu ŵala. Nganiŵapa masoka lipesa lyakuŵecheta chachilichose ligongo gaamanyilile ali ŵaani."},{"book":"Maliko","chapter":"1","verse":"35","text":"Kundaŵipe kukanaŵe kucha, Che Yesu ŵakopweche mu nyuumba jo ni kwaula paasa musi, pangali ŵandu kukupopela."},{"book":"Maliko","chapter":"1","verse":"36","text":"Che Simoni ni achinjakwe ŵala ŵajawile kukwasosa."},{"book":"Maliko","chapter":"1","verse":"37","text":"Paŵammweni ŵansalile, “Ŵandu wose ali nkunsosa mmwe.”"},{"book":"Maliko","chapter":"1","verse":"38","text":"Che Yesu ŵaasalile, “Tukusachilwa tujaule mmisinda jine jajiŵandichile akuno, ni kweleko ngusachilwa ngalalichile Ngani Jambone, pakuŵa yelei ni inyichile.”"},{"book":"Maliko","chapter":"1","verse":"39","text":"Nipele, Che Yesu ŵajesilejesile ku Galilaya kose, achilalichilaga mmajumba gao ga kupopelela ni kugakoposya masoka."},{"book":"Maliko","chapter":"1","verse":"40","text":"Lyuŵa limo mundu jwa matana ŵaiche ku Che Yesu ni kwatindiŵalila ni kwachondelela kuti, “Mwasakaga muuswejesye!”1:40 Muuswejesye: Matana galiji ulwele uwanlekasisye mundu kwaŵenda Akunnungu pakuŵa waliji usakwa."},{"book":"Maliko","chapter":"1","verse":"41","text":"Che Yesu ŵankolele chanasa, ŵajongwele nkono wao ni ŵankwaiye ni kwasalila, “Ngusaka, Nswejele!”"},{"book":"Maliko","chapter":"1","verse":"42","text":"Papopo matana gakwe gala gannesile ni ŵaswejele."},{"book":"Maliko","chapter":"1","verse":"43","text":"Nipele Che Yesu ŵansalile ajaule achinjamukaga kwa machili, achinsalilaga,"},{"book":"Maliko","chapter":"1","verse":"44","text":"“Nnole, munansalile mundu jwalijose chindu chi, nambo njaule nkalilosye kwa jwambopesi, nkatyosye mbopesi mpela iŵatite pakusala che Musa kwalosya ŵandu wose kuti nnamile.”"},{"book":"Maliko","chapter":"1","verse":"45","text":"Nambo mundu jula paŵakopweche, ŵatandite kwenesya ngani jo papalipose, namose Che Yesu nganakombola kwinjila sooni mmusi kwakulilosya. Nambo ŵatemi paasa musi, pangali ŵandu, atamuno yeleyo ŵandu kopochela papalipose ŵanjaulile kukokopeko."}]}