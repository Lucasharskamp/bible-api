{"data":[{"book":"Nehemia","chapter":"1","verse":"1","text":"Hakalia babarima Nehemia nsɛm ni:"},{"book":"Nehemia","chapter":"1","verse":"2","text":"Me nuanom mmarima mu ɔbaako a wɔfrɛ no Hanani no ne mmarima bi a wofi Yuda ba bɛsraa me. Mibisaa wɔn Yudafo a nkae ne wɔn a wɔafi nnommum mu aba no ne Yerusalem ho asɛm."},{"book":"Nehemia","chapter":"1","verse":"3","text":"Wɔka kyerɛɛ me se, “Nneɛma nkɔ yiye mma wɔn a wɔsan kɔɔ Yudaman mu no. Ɔhaw kɛse ne animguase aka wɔn. Wɔabubu Yerusalem fasu no agu fam, na wɔahyew apon no nso.”"},{"book":"Nehemia","chapter":"1","verse":"4","text":"Bere a metee eyinom no, metenaa ase sui. Nokware, mitwaa agyaadwo nna bi, bua dae, bɔɔ ɔsoro Nyankopɔn mpae."},{"book":"Nehemia","chapter":"1","verse":"5","text":"Afei, mekae se,"},{"book":"Nehemia","chapter":"1","verse":"6","text":"tie me mpaebɔ. Hwɛ me sɛ merebɔ mpae ma Israelfo anadwo ne awia. Mepae mu ka se, yɛayɛ bɔne atia wo. Yiw, mpo, me ara me fifo ne mʼankasa ayɛ bɔne!"},{"book":"Nehemia","chapter":"1","verse":"7","text":"Yɛayɛ bɔne kɛse sɛ yɛanni wo mmara nsɛm, wo mmara, ne wʼahyɛde a wonam wʼakoa Mose so de maa yɛn no so."},{"book":"Nehemia","chapter":"1","verse":"8","text":"“Mesrɛ sɛ, kae asɛm a woka kyerɛɛ wʼakoa Mose se, ‘Sɛ moyɛ bɔne a, mɛtetew mo mu akɔ amanaman so."},{"book":"Nehemia","chapter":"1","verse":"9","text":"Na sɛ mosan ba me nkyɛn, na mudi me mmara nsɛm so a, sɛ mpo, wɔatwa mo asu akɔ asase ano nohɔ koraa a, mede mo bɛsan aba faako a mayi asi hɔ sɛ wɔnhyɛ me din anuonyam no.’"},{"book":"Nehemia","chapter":"1","verse":"10","text":"“Yɛyɛ wʼasomfo, nnipa a wonam wo tumi kɛse so gyee yɛn no."},{"book":"Nehemia","chapter":"1","verse":"11","text":"Awurade, mesrɛ wo, tie me mpaebɔ. Tie yɛn mu bi a wɔn ani gye sɛ wɔhyɛ wo anuonyam no mpaebɔ. Mesrɛ sɛ, ma ensi me yiye, bere a merekɔ ɔhene nkyɛn akɔsrɛ no adom bi yi. Fa hyɛ ne koma mu, na ɔnyɛ me adɔe.”"}]}