{"data":[{"book":"Hebriuthek","chapter":"2","verse":"1","text":"Ji-è gethek shii ne ruang afen yi pha ji pha chiang shii gethek è yoijong pha izai shii chuh è khoh chid."},{"book":"Hebriuthek","chapter":"2","verse":"2","text":"Gethek blangthek shii hamangkhliiethek è miyaogam phi pha jine zai shii doh yi, chiih-è hanyie è arekgieng, anuii pho ithek shii ne lago mua ro."},{"book":"Hebriuthek","chapter":"2","verse":"3","text":"Gethek è Bajobo giawo shii isiie arek arone khi-è-rek ne, yoh ne khia magey phlei? Ithong awai igobi giawo hì yao bi, chiih-è hanyie è aishii hì yoi gathek ne izai rone khagi rek phi."},{"book":"Hebriuthek","chapter":"2","verse":"4","text":"Ji pha ishak shii buangthek nane wiengthek pha zab ichuathek rek pha ji è chiih-è awai è yang pha Ragung So pha lasen ji thang pha ji è Hamangkhung-aphuii awai ro khagi shii de lao phi."},{"book":"Hebriuthek","chapter":"2","verse":"5","text":"Hamangkhung-aphuii è hamangkhliiethek shii gethek è nyie yao ramuii pha sohjambling ji shii iwo sohjambling thog ramuii pha ji shii kho pha aphi ro."},{"book":"Hebriuthek","chapter":"2","verse":"6","text":"2:6: Chng 8:4-6 Ji pha chiang shii, jigi shii yao pha duiine:"},{"book":"Hebriuthek","chapter":"2","verse":"7","text":"Na è aishii ne ìujia ishak pha hamangkhliiethek è ìu rab;"},{"book":"Hebriuthek","chapter":"2","verse":"8","text":"chiih-è aishii ne zab manathek shii bohkhophothek rab phi.”"},{"book":"Hebriuthek","chapter":"2","verse":"9","text":"Jishii Isu shii doh. Hanyie shii ai de ìujia ishak hamangkhliiethek è ìu rab ro, ji è Hamangkhung-aphuii ro bushun è ai ne zab chiang iy dun. Airo iy pha diig chiang ji è ai ne thuh rago rog pha biisiie nane ilab mua pha aishii doh muii ro."},{"book":"Hebriuthek","chapter":"2","verse":"10","text":"Bajo aniphiing shii noh srane airo biisiie ji thang pha diig ji è Isu ne isiie rab chid. Hì pha blia rek pha ne Hamangkhung-aphuii shii rangsua um bie ro, nyieliieshii ai ne rab pha nane zab shii ruii ro. Ithek shii giawo hà noh pha ne Isu jia bie ro."},{"book":"Hebriuthek","chapter":"2","verse":"11","text":"Ai ne branthek shii awaithek layogthek è sud phi, chiih-è nyimanyi ai nane hanyie shii igang rabjong pho ne ò Aphuii ro. Ji è Isu ne ithek shii awai ro haliingpho rone ho pha ji shii ne awo ruii phro."},{"book":"Hebriuthek","chapter":"2","verse":"12","text":"2:12: Chng 22:22  Ai è Hamangkhung-aphuii shii yao,"},{"book":"Hebriuthek","chapter":"2","verse":"13","text":"Ai è de yao, “Gune guiro migi Hamangkhung-aphuii shii ruii pha ro.” Chiih-è ai è de yao, “Ichiih shii gu ne Hamangkhung-aphuii è phi pha aniphiing rog shii ro.”"},{"book":"Hebriuthek","chapter":"2","verse":"14","text":"Ai è ithek shii aniphiing rone ho phane, ibey nane ifai bran ro, Isu awai de ithek duiine rey dun ne ithek tharohthamang ziig ji shii thang. Ai è ji rek pha jine nyieliieshii airo iy pha ji è hanyie shii iy pha blu um pha ibuii shii ai ne srobro rek mua pha ji rek,"},{"book":"Hebriuthek","chapter":"2","verse":"15","text":"nyieliieshii iy pha ji è rum ne hanyie yi awaithek ro chai khiaothek rek pha ji è ichad phi."},{"book":"Hebriuthek","chapter":"2","verse":"16","text":"2:16: Aij 41:8-9 Hì ne sang ai è nong phi pha jine hamangkhliiethek asi ro. Ji phachiang ai è, Abraham riingthek shii ne nong phi."},{"book":"Hebriuthek","chapter":"2","verse":"17","text":"Hì pha miyaosiu è airo Hamangkhung-aphuii blia shii branthek ro layogthek ne khung mua phi pha ithek ro migithek nane bushunthek pha kho Phabi rey pha zab pha lumuii shii airo khuiinothek duiine rey dun."},{"book":"Hebriuthek","chapter":"2","verse":"18","text":"Chiih-è thuh ai ne hanyie chuajan ithek shii nong mua phi, nyieliieshii ai awai de chuajan nane diig rekjong."}]}