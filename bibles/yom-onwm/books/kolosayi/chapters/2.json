{"data":[{"book":"Kolosayi","chapter":"2","verse":"1","text":"Thidi luzaba phila yididi mvita yi ndieti nuanina mu diambu dieno, mu diambu di bobo badi ku Lawodise ayi mu diambu di bobo basiamona zizi kiama ko"},{"book":"Kolosayi","chapter":"2","verse":"2","text":"muingi mintima miawu miluta kindusu bu badi mu ithuadi mu luzolo ayikimvuama ki bu diela difuana di zabila mansueki ma Nzambi ; Klisto niandi mansueki beni."},{"book":"Kolosayi","chapter":"2","verse":"3","text":"Kiuka kioso ki nzayilu ayi ki diela kisuamini mu niandi."},{"book":"Kolosayi","chapter":"2","verse":"4","text":"Thubidi bobo muingi mutu kabika ku luvukumuna mu mambu ma luvunu."},{"book":"Kolosayi","chapter":"2","verse":"5","text":"Bila ka diambu ko thama ndidi ayi beno mu nsuni vayi mu phevendidi yeno va kimosi ; ayi ndieti mona khini yiwombo mu mona ti lulembo wizana bumboti, ayi mu mona ti minu kieno kidi kikinda ngolo mu Klisto."},{"book":"Kolosayi","chapter":"2","verse":"6","text":"Diawu, sumbu lutambudila Klisto Yesu banga Pfumu, buna bika ludiatila mu niandi."},{"book":"Kolosayi","chapter":"2","verse":"7","text":"Lumena mianzi ayi lutungu mu niandi ; lukindusu mu minu boso buididimalongi lulongo ayi luzaba vutulanga matondo mawombo."},{"book":"Kolosayi","chapter":"2","verse":"8","text":"Lukeba mu diambu mutu kabika ku lubuila, mu malongi ma luvunuayi maphamba ma batu boso buididi kikhulu ki batu ayi ziphevi zindiatisanga nza yayi bika boso buididi Klisto."},{"book":"Kolosayi","chapter":"2","verse":"9","text":"Bila mu nitu andi, mu niandi muidi kinzambi kioso"},{"book":"Kolosayi","chapter":"2","verse":"10","text":"ayi beno kinzambi kieno kidi mu niandi ; niandi ntu wu kikulutu kioso ayi wu lulendo loso."},{"book":"Kolosayi","chapter":"2","verse":"11","text":"Mu niandi beno luzengoso mu nzengolo yikambu vangulu mu mioko mi batu, vayi luzengoso mu nzengoso yi Klisto, yoyo yilubotudi munitu yi kinsuni."},{"book":"Kolosayi","chapter":"2","verse":"12","text":"Beno luziku va kimosi ayi niandi mu mbotokolo yi lubotokolo ayi mu yawu beno lufuluka va kimosi ayi niandi mu lulendo lu minu, mu zingolozi Nzambi, yoyo yimfulukisa mu bafua."},{"book":"Kolosayi","chapter":"2","verse":"13","text":"Beno bu luba bafua mu diambu di zinzimbala zieno ayi beno bu luba bakambu zengoso, Nzambi wuluzingisa va kimosi ayi Klisto :"},{"book":"Kolosayi","chapter":"2","verse":"14","text":"Niandi wukusuna mambu maonama mu minsiku,"},{"book":"Kolosayi","chapter":"2","verse":"15","text":"Vana kazionina binduanina bioso kuidi bakulutu"},{"book":"Kolosayi","chapter":"2","verse":"16","text":"Diawu mutu kabika kulusambisa mu diambu di ndiwulu ayi ndiunuvoti mu diambu di lumbu ki nyengo, voti, mu diambu di ngondi bu yitotukidi bosi, voti mu diambu di lumbu ki saba."},{"book":"Kolosayi","chapter":"2","verse":"17","text":"Mambu moso momo madi kitsusula ki mambu mankuiza ku ntuala vayi nitu yidi mu Klisto."},{"book":"Kolosayi","chapter":"2","verse":"18","text":"Kadi tala ti balubedisa kuidi batu bammonanga khini mu kukikulula mu luzolo luawu veka mu mambu meti monikanga ayi bu bansambilanga zimbasi. Beti kukiyekulanga mu zitsongolo ziawu veka ayi mu phamba beti kukiniemisininanga mu mayindu mawu ma kimutu."},{"book":"Kolosayi","chapter":"2","verse":"19","text":"Bazolanga ko bundana mu Klisto niandi ntu mu niandi nitu yimvimba yimbakilanga bidia, yiyikukusu mu madikulu ayi mianzi ; yeti kulanga mu khudulu yi Nzambi."},{"book":"Kolosayi","chapter":"2","verse":"20","text":"Enati beno lufua va kimosi ayi Klisto ayi lukulu mu ziphevi ziozizindiatisanga nza, buna bila mbi, lufueti tumukina zithumunu ziazibanga ti beno lukidi zingila va nza :"},{"book":"Kolosayi","chapter":"2","verse":"21","text":"“Kadi bonga ; kadi bimba ! Kadi simba”"},{"book":"Kolosayi","chapter":"2","verse":"22","text":"Bila bioso biobi bimbivanga bu bimeni sadulu boso buididi zithumunu ayi malongi ma batu."},{"book":"Kolosayi","chapter":"2","verse":"23","text":"Mu tala, mu kiedika, zithumunu beni zilembo monika ti zidizi diela ; mu zitsambudulu zi luzolo lu bawu veka ; mu kukikulula, mu ndiamusulu yi nitu. Vayi zithumunu beni zisi kadi mfunu ko mu kakidila zinzinunu zi nsuni."}]}