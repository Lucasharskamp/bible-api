{"data":[{"book":"Malaki","chapter":"1","verse":"1","text":"Annabci, wannan ita ce maganar Ubangiji ga Isra’ila ta wurin Malaki.1.1 Malaki yana nufin manzona."},{"book":"Malaki","chapter":"1","verse":"2","text":"“Na ƙaunace ku, in ji Ubangiji."},{"book":"Malaki","chapter":"1","verse":"3","text":"amma na ƙi Isuwa, na kuma mai da ƙasarsa da take kan duwatsu kango, na ba da gādonsa ga dilolin hamada.”"},{"book":"Malaki","chapter":"1","verse":"4","text":"Edom zai iya cewa, “Ko da yake an ragargaza mu, ai, za mu sāke gina kufanmu.”"},{"book":"Malaki","chapter":"1","verse":"5","text":"Za ku ga wannan da idanunku ku kuma ce, ‘Ubangiji da girma yake, har gaba da iyakokin Isra’ila ma!’"},{"book":"Malaki","chapter":"1","verse":"6","text":"“Ɗa yakan girmama mahaifinsa, bawa kuma yakan girmama maigidansa. In ni mahaifi ne, ina girman da ya dace da ni? In ni maigida ne, ina girman da ya dace da ni?” In ji Ubangiji Maɗaukaki."},{"book":"Malaki","chapter":"1","verse":"7","text":"“Kun ajiye abinci mai ƙazanta a kan bagadena."},{"book":"Malaki","chapter":"1","verse":"8","text":"Sa’ad da kuka kawo makauniyar dabba don ku miƙa mini hadaya, wannan daidai ne? Sa’ad da kuka miƙa gurguwar dabba ko marar lafiya, wannan daidai ne? Ku gwada ba wa gwamnanku irin wannan ku gani! Kuna gani zai ji daɗinku? Zai karɓe ku ne?” In ji Ubangiji Maɗaukaki."},{"book":"Malaki","chapter":"1","verse":"9","text":"“To, firistoci yanzu ku gwada ku roƙi Allah yă yi mana alheri. Da irin hadayun nan a hannuwanku ne zai ji ku?” In ji Ubangiji Maɗaukaki."},{"book":"Malaki","chapter":"1","verse":"10","text":"“Kash, da ma wani daga cikinku ya rufe ƙofofin haikali don kada ku shiga, ku hura wuta marar amfani a bisa bagadena! Ba na jin daɗinku, ba zan kuwa karɓi hadaya daga hannuwanku ba” in ji Ubangiji Maɗaukaki."},{"book":"Malaki","chapter":"1","verse":"11","text":"Sunana zai zama mai girma a cikin al’ummai, daga fitowar rana har zuwa fāɗuwarta. A kowane wuri za a miƙa wa sunana turare da tsabtacciyar hadaya domin sunana zai zama mai girma a cikin al’ummai, in ji Ubangiji Maɗaukaki."},{"book":"Malaki","chapter":"1","verse":"12","text":"“Amma kun ƙazantar da sunana ta wurin cewa ‘Teburin Ubangiji ya ƙazantu,’ kuka kuma yi magana a kan abincinsa kuna cewa, ‘Abin reni ne.’"},{"book":"Malaki","chapter":"1","verse":"13","text":"Kun kuma ce, ‘Mun gaji da irin wannan wahala!’ Kuna hura mini hancin reni,” in ji Ubangiji Maɗaukaki."},{"book":"Malaki","chapter":"1","verse":"14","text":"“La’ananne ne macucin da yake da lafiyayyiyar dabba namiji a garkensa wadda ya yi alkawari zai bayar, amma sai ya miƙa hadayar dabba mai aibi ga Ubangiji. Gama ni babban sarki ne, za a kuma ji tsoron sunana a cikin al’ummai,” in ji Ubangiji Maɗaukaki."}]}