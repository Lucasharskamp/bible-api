{"data":[{"book":"Filipi","chapter":"1","verse":"1","text":"Polo ayi Timote, bisadi bi Yesu Klisto, bafidisidi nkanda kuidi banlongo boso mu Klisto Yesu badi ku Filipi ayi kuidi mintuadisi mi dibundu va kimosi ayi bisadi."},{"book":"Filipi","chapter":"1","verse":"2","text":"Bika nlemvo ayi ndembama bibedi kuidi Nzambi, Dise dieto, ayi Pfumuꞌeto Yesu Klisto bibanga yeno."},{"book":"Filipi","chapter":"1","verse":"3","text":"Minu ndieti vutula matondo kuidi Nzambi ama mu mambu moso momo ndieti kulutebukilanga moyo."},{"book":"Filipi","chapter":"1","verse":"4","text":"Ndieti sambila mu diambu dieno beno boso mu kadika diluaku ayimu khini ndieti buvangila mu kadika thangu ;"},{"book":"Filipi","chapter":"1","verse":"5","text":"mu diambu di kithuadi ki luidi mu longa Nsamu Wumboti tona mu lumbu kitheti nate mu lumbu kiaki."},{"book":"Filipi","chapter":"1","verse":"6","text":"Mu bila kioki ndidi diana dikuikama ti mutu wowo wutona kisalu kimboti mu beno wela kimanisa nate mu lumbu ki Yesu Klisto."},{"book":"Filipi","chapter":"1","verse":"7","text":"Didi difuana kuidi minu mu ba mayindu ma phila yoyi mu diambu dienobeno boso bila ndikulunatanga mu ntimꞌama ; buba bu ndiba wukanga ayi bu ndinuanina Nsamu Wumboti ayi bu ndikuwukindisanga, beno luba yama mu kithuadi mu nlemvo wu nditambula."},{"book":"Filipi","chapter":"1","verse":"8","text":"Nzambi niandi mbangiꞌama : mu phila ndieti kuluzodila beno boso mu luzolo lu Klisto Yesu."},{"book":"Filipi","chapter":"1","verse":"9","text":"Tala diambu ndieti luta lombanga mu zitsambulu ziama : luzolo lueno lubuelama mu tezo kiviatukidi ayi luba diela ayi tsudukulu yimboti mu mamoso."},{"book":"Filipi","chapter":"1","verse":"10","text":"Buna luela tula mu tezo kisuasisila mambu malutidi kitoko. Buawu boboluela ba bavedila, bakambulu tsembolo nate mu lumbu ki Klisto"},{"book":"Filipi","chapter":"1","verse":"11","text":"bu luela ba bawala mu mavanga masonga madi mu Yesu Klisto mu diambu di nkembo ayi nzitusu wu Nzambi."},{"book":"Filipi","chapter":"1","verse":"12","text":"Zikhomba, thidi luzaba ti mambu momo ndibuilulu maluta sadisa mu tembikisa nsamu Wumboti."},{"book":"Filipi","chapter":"1","verse":"13","text":"Bila divula dioso ayi batu boso bankaka, bazebi buabu ti mu nloko ndidi mu diambu ndieti sadila Klisto."},{"book":"Filipi","chapter":"1","verse":"14","text":"Buela diaka, bakhomba bawombo, bu batula diana mu Pfumu mu diambu di zisieni ziama, baluta baka bufula bu yolukila mambu ma Nzambi mu kibakala ayi mu kambu boma."},{"book":"Filipi","chapter":"1","verse":"15","text":"Bukiedika ti bankaka balembo longi Klisto mu diambu di kikheneneayi mu diambu di beti findisanga ziphaka. Muaki bankaka balembo longilanga wawu mu mayindu mamboti."},{"book":"Filipi","chapter":"1","verse":"16","text":"Batu baba balembo bu vangila mu luzolo bu bazebi ti minu ndivanu kisalu ki vavila Nsamu Wumboti."},{"book":"Filipi","chapter":"1","verse":"17","text":"Vayi bobo bankaka, mu ziphaka kaka beti longila Nsamu Wumboti wu Klisto. Mayindu mawu masi ko mamboti. Batidi buela kumbonisa phasi mu ntima bu ndidi mu zisieni."},{"book":"Filipi","chapter":"1","verse":"18","text":"Buna buevi e ? Muaki balongila mu luvunu voti mu kiedika, minundilembo moni khini bila Klisto wulembo longo. Ayi ndiela luta mona khini"},{"book":"Filipi","chapter":"1","verse":"19","text":"bila nzebi ti phulusu ama yawu tsukulu yi mambu mama, bu nzebi ti beno lulembo sambila mu diambu diama ayi Pheve yi Yesu Klistoyilembo tsadisa."},{"book":"Filipi","chapter":"1","verse":"20","text":"Bila diambu diodi ndilembo vingila ayi diodi tsididi dianadiwombo diawu diadi : ndilendi fuisu tsoni mu diambu dimosi ko. Buba buabu voti mu zithangu zioso, mu diambu di diana diama dingolo, bu nzebiti Klisto wela kemboso mu nituꞌama bu ndidi moyo voti bu mfuidi."},{"book":"Filipi","chapter":"1","verse":"21","text":"Bila kuidi minu, Klisto niandi luzingu luama bosi lufua luidi ndandu yinneni."},{"book":"Filipi","chapter":"1","verse":"22","text":"Vayi enati mfueti zinga mu nsuni, diodi mfunu didi mu sala diakakisalu ki Pfumu. Buna buabu ndikadi buela zaba diambu mbi mfueti sobula."},{"book":"Filipi","chapter":"1","verse":"23","text":"Buabu mambu muadi malembo mfietikisa : thidi vika kuenda ayi kala va kimosi ayi Klisto, bila diawu dilutidi mboti ;"},{"book":"Filipi","chapter":"1","verse":"24","text":"vayi didi diambu di mfunu kuidi beno minu ndizinga mu nsuni."},{"book":"Filipi","chapter":"1","verse":"25","text":"Bu ndidi diana diodi, nzebi ti ndiela zinga ayi ndiela vuandayeno beno boso mu diambu luenda ku ntuala ayi mu diambu di khini yi minu kieno ;"},{"book":"Filipi","chapter":"1","verse":"26","text":"muingi luluta kukiniemisa mu Klisto mu diambu diama bu ndiela vutuka kuidi beno."},{"book":"Filipi","chapter":"1","verse":"27","text":"Vayi bika ludiatila kaka mu khadulu yifueni mu diambu di Nsamu wu Klisto muingi buba ti ndizidi voti ndilumona, voti ndikambu kuiza, ndiwa ti beno luidi lutelama mu Pheve yimosi kaka ayi lunnuana mudiela dimosi mu diambu di minu ki Nsamu Wumboti,"},{"book":"Filipi","chapter":"1","verse":"28","text":"mu kambu monoso tsisi kuidi bambeni zieno. Kioki kidi dimbu kikubamonisa ti bela bungu vayi kuidi beno kidi dimbu ki phulusu eno. Mamoso momo kuidi Nzambi maba."},{"book":"Filipi","chapter":"1","verse":"29","text":"Bila balumona kiadi, mu diambu di Klisto, bika sia ti mu diambu di kunwilukila kaka, vayi, ayi mu mona ziphasi mu diambu diandi ;"},{"book":"Filipi","chapter":"1","verse":"30","text":"mu nduanunu yi mvita yimosi banga yoyi lumona ndinuana ayi luzebi ti ndikidi nuani nate buabu."}]}