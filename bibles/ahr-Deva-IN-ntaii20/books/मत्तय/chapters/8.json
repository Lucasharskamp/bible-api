{"data":[{"book":"मत्तय","chapter":"8","verse":"1","text":"मंग येशु डोंगरवरतीन उतरना तवय लोकसनी गर्दी त्यानामांगे चाली राहींती."},{"book":"मत्तय","chapter":"8","verse":"2","text":"तवय दखा, एक कुष्टरोगी येशुकडे ईसन त्याना पाया पडीन त्याले बोलना, प्रभुजी, तुमनी ईच्छा व्हई तर माले शुध्द करासाठे तुम्हीन समर्थ शेतस."},{"book":"मत्तय","chapter":"8","verse":"3","text":"तवय येशुनी हात पुढे करीसन त्याले स्पर्श करा अनं बोलना, मनी ईच्छा शे, तु शुध्द व्हय; अनं लगेच त्याना कुष्टरोग जाईसन तो बरा व्हयना."},{"book":"मत्तय","chapter":"8","verse":"4","text":"मंग येशुनी त्याले सांगं, संभाळ, हाई कोणलेच काही सांगु नको; तर तु जाईसन “याजकले दखाड अनी त्यासले खरं वाटाले पाहिजे म्हणीसन तुना शुध्दीकरण व्हवाकरता, जे अर्पण मोशेनी कराले लाई देयल शे ते कर.”"},{"book":"मत्तय","chapter":"8","verse":"5","text":"मंग येशु कफर्णहुम गावले वना, तवय एक रोमी अधिकारी त्यानाकडे ईसन त्याले ईनंती करीसन बोलना,"},{"book":"मत्तय","chapter":"8","verse":"6","text":"प्रभुजी, मना सेवक लखवामा भलताच पिडीसन घरमा पडेल शे."},{"book":"मत्तय","chapter":"8","verse":"7","text":"येशु त्याले बोलना, “मी ईसन त्याले बरं करसु.”"},{"book":"मत्तय","chapter":"8","verse":"8","text":"तवय अधिकारीनी उत्तर दिधं, प्रभुजी तुम्हीन मना घर यावं, ईतली मनी लायकी नही; पण एक शब्द बोला म्हणजे मना सेवक बरा व्हई जाई."},{"book":"मत्तय","chapter":"8","verse":"9","text":"मी एक जबाबदार अधिकारी शे, अनी मना हातखाल शिपाई शेतस; मी एकले सांगस, जा! तर तो जास, एकले सांगं ये! तर तो येस, अनी सेवकले सांगं, हाई कर तर तो ते करस."},{"book":"मत्तय","chapter":"8","verse":"10","text":"हाई ऐकीसन येशुले आश्चर्य वाटनं, अनं आपलामांगे येणारा लोकसले तो बोलना, मी तुमले सत्य सांगस, एवढा ईश्वास माले इस्त्राएलमा बी दिसना नही."},{"book":"मत्तय","chapter":"8","verse":"11","text":"८:११ लूक १३:२९मी तुमले सांगस की, “पुर्व अनं पश्चिमकडतीन” बराच लोके येतीन अनं स्वर्गना राज्यमा अब्राहाम, इसहाक, अनं याकोब, यासना पंगतमा बसतीन;"},{"book":"मत्तय","chapter":"8","verse":"12","text":"८:१२ मत्तय २२:१३; २५:३०; लूक १३:२८पण राज्यना पोऱ्या बाहेरना अंधारमा टाकाई जातीन, अनं तठे रडनं अनं दात खानं राही."},{"book":"मत्तय","chapter":"8","verse":"13","text":"मंग येशु रोमी अधिकारीले बोलना, जाय तु ईश्वास ठेयेल प्रमाणे तुले भेटी अनी त्याच येळले तो सेवक बरा व्हयना."},{"book":"मत्तय","chapter":"8","verse":"14","text":"जवय येशु पेत्रना घरमा गया, तवय शिमोननी सासु तापमा पडेल शे, अस त्यानी दखं."},{"book":"मत्तय","chapter":"8","verse":"15","text":"मंग येशुनी तिना हातले स्पर्श करा; अनं तिना ताप निंघी गया; अनी ती ऊठीसन त्यानी सेवा कराले लागनी."},{"book":"मत्तय","chapter":"8","verse":"16","text":"मंग संध्याकाय व्हयनी तवय लोकसनी बराच भूतं लागेलसले येशुकडे आणं; तवय त्यानी बोलीसन भूतं काढात अनं सर्वा रोगीसले बरं करं."},{"book":"मत्तय","chapter":"8","verse":"17","text":"“त्यानी आमना आजार स्वतःवर लिधात अनी आमना रोग सहन करात,” हाई जे यशया संदेष्टासनी सांगेल व्हतं ते पुर्ण व्हयनं."},{"book":"मत्तय","chapter":"8","verse":"18","text":"मंग येशुनी आपला आजुबाजूले लोकसनी गर्दी शे, अस दखीसन शिष्यसले तलावना पलीकडे जावानी आज्ञा करी."},{"book":"मत्तय","chapter":"8","verse":"19","text":"तवय शास्त्री ईसन त्याले बोलना, “गुरजी, आपण जठे, कोठे जाशात तठे मी तुमना मांगे ईसु.”"},{"book":"मत्तय","chapter":"8","verse":"20","text":"येशु त्याले बोलना, कोल्हासकरता बिळा अनं आकाशमाधला पक्षीसले घरटा शेतस, पण मनुष्यना पोऱ्याले डोकं टेकाले जागा नही शे."},{"book":"मत्तय","chapter":"8","verse":"21","text":"तवय शिष्यसपैकी एकजण त्याले बोलना, प्रभुजी माले पहीले मना बापले पुराले जावु द्या."},{"book":"मत्तय","chapter":"8","verse":"22","text":"येशुनी उत्तर दिधं, तु मनामांगे ये ज्या मरेल शेतस त्यासले त्या मरेलसले पुरू दे."},{"book":"मत्तय","chapter":"8","verse":"23","text":"मंग येशु नावमा चढना तवय त्याना शिष्य त्यानासंगे गयात."},{"book":"मत्तय","chapter":"8","verse":"24","text":"तवय दखा, समुद्रमा मोठं वादय ऊठणं, ते इतलं मोठं व्हतं की, लाटासनी नावले झाकी टाकं, तवय येशु झोपेल व्हता."},{"book":"मत्तय","chapter":"8","verse":"25","text":"तवय त्या त्यानाजोडे ईसन त्याले ऊठाडीसन बोलु लागनात. “प्रभुजी, वाचाडा आम्ही बुडी ऱ्हायनुत.”"},{"book":"मत्तय","chapter":"8","verse":"26","text":"अनं तो त्यासले बोलना, “अरे अईश्वासी, तुम्हीन इतला का बरं घाबरणात?” मंग त्यानी ऊठीसन समुद्र अनं वारा यासले धमकाडं अनी त्या लगेच शांत व्हयनात."},{"book":"मत्तय","chapter":"8","verse":"27","text":"त्या नावमधला माणसंसले आश्चर्य वाटनं अनं त्या बोलु लागनात, “हावु कोणता प्रकारना माणुस शे की, वारा, अनं समुद्र बी यानं ऐकतस.”"},{"book":"मत्तय","chapter":"8","verse":"28","text":"मंग येशु पलीकडला गरसेकरसना प्रदेशमा गया, तवय दोन भूत लागेल माणसं कब्रस्तान माईन ईसन त्याले भेटनात; त्या ईतला भयानक अनं भितीदायक व्हतात की, त्या वाटवर कोणलेच जाणं शक्य नव्हतं."},{"book":"मत्तय","chapter":"8","verse":"29","text":"तवय दखा, त्या वरडीन बोलनात, “हे देवना पोऱ्या; तु आमनामा का बरं पडस? ठरायेल येळना अगोदर तु आमले आठे छळाले येल शे का?”"},{"book":"मत्तय","chapter":"8","verse":"30","text":"तठेच त्यासनापाईन थोडा अंतरवर डुकरंसना मोठा कळप चरी राहींता."},{"book":"मत्तय","chapter":"8","verse":"31","text":"मंग त्या भूते त्याले ईनंती कराले लागनात की, जर तु आमले काढी ऱ्हायना तर आमले त्या डुकरंसना कळपमा धाड."},{"book":"मत्तय","chapter":"8","verse":"32","text":"मंग येशुनी त्यासले सांगं, “जा,” अनी त्या जाईसन त्या डुकरंसमा घुसनात; अनं दखा, तो डुकरंसना कळप कडावरतीन पळत जाईसन समुद्रमा पडना अनी तठेच त्या बुडिसन मरनात."},{"book":"मत्तय","chapter":"8","verse":"33","text":"मंग डुकरं चारनारा पळनात अनं नगरमा जाईसन भूत लागेल माणुसबद्दल अनी तठे घडेल सर्व घटनाबद्दल त्यासनी लोकसले सांगं."},{"book":"मत्तय","chapter":"8","verse":"34","text":"तवय दखा, सर्व नगरना लोके येशुले भेटाले निंघनात अनी त्याले दखीसन, त्यासनी त्याले आमना गावमाईन निंघी जा अशी ईनंती करी."}]}