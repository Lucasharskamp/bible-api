{"data":[{"book":"Afilipi","chapter":"4","verse":"1","text":"Tsono abale anga, ndimakukondani ndipo ndikukulakalakani. Ndinu chimwemwe changa ndi chipewa cha ulemerero wanga. Abwenzi okondedwa, chilimikani choncho mwa Ambuye."},{"book":"Afilipi","chapter":"4","verse":"2","text":"Ndikudandaulira Euodiya ndi Suntuke kuti akhale ndi mtima umodzi mwa Ambuye."},{"book":"Afilipi","chapter":"4","verse":"3","text":"Inde, ndikupempha iwe mnzanga pa ntchitoyi, thandiza amayiwa amene ndagwira nawo ntchito ya Uthenga Wabwino pamodzi ndi Klementonso ndi ena onse antchito anzanga amene mayina awo ali mʼbuku lamoyo."},{"book":"Afilipi","chapter":"4","verse":"4","text":"Nthawi zonse muzikondwa mwa Ambuye. Ndikubwerezanso; muzikondwa!"},{"book":"Afilipi","chapter":"4","verse":"5","text":"Kufatsa kwanu kuzioneka pamaso pa anthu onse. Ambuye anu ali pafupi."},{"book":"Afilipi","chapter":"4","verse":"6","text":"Musade nkhawa ndi kanthu kalikonse, koma pa china chilichonse, mwa pemphero ndi chidandaulo pamodzi ndi chiyamiko, perekani zopempha zanu kwa Mulungu."},{"book":"Afilipi","chapter":"4","verse":"7","text":"Ndipo mtendere wa Mulungu, umene upambana nzeru zonse udzasunga bwino mitima yanu ndi maganizo anu mwa Khristu Yesu."},{"book":"Afilipi","chapter":"4","verse":"8","text":"Potsiriza, abale, muziyika mtima wanu pa zinthu zilizonse zabwino ndi zotamandika monga, zinthu zoona, zinthu zolemekezeka, zinthu zolungama, zinthu zoyera, zinthu zokongola ndi zinthu zosiririka."},{"book":"Afilipi","chapter":"4","verse":"9","text":"Muzichita chilichonse chimene mwaphunzira kapena kulandira kapena kumva kuchokera kwa ine kapena mwaona mwa ine. Ndipo Mulungu wamtendere adzakhala nanu."},{"book":"Afilipi","chapter":"4","verse":"10","text":"Ndikukondwa kwambiri mwa Ambuye kuti patapita nthawi tsopano mwayambanso kuonetsa kuti mumandiganizira. Zoonadi, mwakhala mukundikumbukira, koma munalibe mpata woti muonetsere zimenezi."},{"book":"Afilipi","chapter":"4","verse":"11","text":"Sindikunena izi chifukwa choti ndikusowa thandizo, poti ine ndaphunzira kukhala wokwaniritsidwa ndi zimene ndili nazo."},{"book":"Afilipi","chapter":"4","verse":"12","text":"Ndimadziwa kusauka nʼkutani, ndipo ndimadziwa kulemera nʼkutani. Ndaphunzira chinsinsi chokhala wokhutitsidwa mwa njira ina iliyonse, kaya nʼkudya bwino kapena kukhala ndi njala, kaya kukhala ndi chuma kapena umphawi."},{"book":"Afilipi","chapter":"4","verse":"13","text":"Ndikhoza kuchita zonse kudzera mwa Iye amene amandipatsa mphamvu."},{"book":"Afilipi","chapter":"4","verse":"14","text":"Komatu munachita bwino kundithandiza mʼmavuto anga."},{"book":"Afilipi","chapter":"4","verse":"15","text":"Ndipo inu Afilipi mukudziwa kuti masiku oyambirira olalikira Uthenga Wabwino, nditachoka ku Makedoniya, panalibe mpingo ndi umodzi omwe umene unagwirizana nane pa nkhani yopereka ndi kulandira, kupatula inu."},{"book":"Afilipi","chapter":"4","verse":"16","text":"Pakuti ngakhale pamene ndinali ku Tesalonika, munanditumizira kangapo zondithandiza pa zosowa zanga."},{"book":"Afilipi","chapter":"4","verse":"17","text":"Osati ndikufuna mphatso zanu, koma ndikufuna kuti pa zimene muli nazo pawonjezerekepo phindu."},{"book":"Afilipi","chapter":"4","verse":"18","text":"Ndalandira zonse ndipo ndili nazo zokwanira zoposa zosowa zanga popeza ndalandira kwa Epafrodito mphatso zochuluka zimene munatumiza. Ndizo zopereka za fungo labwino, nsembe zolandiridwa zokondweretsa Mulungu."},{"book":"Afilipi","chapter":"4","verse":"19","text":"Ndipo Mulungu wanga adzakwaniritsa zosowa zanu monga mwa chuma chake chaulemerero mwa Khristu Yesu."},{"book":"Afilipi","chapter":"4","verse":"20","text":"Kwa Mulungu ndi Atate athu, kukhale ulemerero mpaka muyaya. Ameni."},{"book":"Afilipi","chapter":"4","verse":"21","text":"Perekani moni kwa oyera mtima onse mwa Khristu Yesu. Abale amene ali ndi ine akupereka moni wawo."},{"book":"Afilipi","chapter":"4","verse":"22","text":"Oyera mtima onse akupereka moni, makamaka iwo a ku nyumba ya Kaisara."},{"book":"Afilipi","chapter":"4","verse":"23","text":"Chisomo cha Ambuye Yesu Khristu chikhale ndi mzimu wanu. Ameni."}]}