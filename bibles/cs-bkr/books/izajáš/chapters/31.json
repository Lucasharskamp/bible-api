{"data":[{"book":"Izajáš","chapter":"31","verse":"1","text":"Běda těm, kteříž se utíkají do Egypta o pomoc, a v koních zpoléhají, a doufají v vozích, že jich mnoho, a v jezdcích, že jich množství veliké, a nepatří k Svatému Izraelskému, aniž Hospodina hledají,"},{"book":"Izajáš","chapter":"31","verse":"2","text":"Ještoť i on jest moudrý. Protož uvede pomstu, a nezměníť slov svých, ale povstane proti domu zlostníků a proti pomoci těch, kteříž páší nepravost."},{"book":"Izajáš","chapter":"31","verse":"3","text":"Egyptští pak jsou lidé, a ne Bůh silný, a koni jejich tělo, a ne duch. A protož jakž jen Hospodin vztáhne ruku svou, padne i pomocník, padne i ten, jemuž byl ku pomoci; a tak jednostejně všickni ti na nic přijdou."},{"book":"Izajáš","chapter":"31","verse":"4","text":"Nebo tak řekl Hospodin ke mně: Jako když lev řve aneb lvíče nad loupeží svou, proti němuž byl-li by svolán houf pastýřů, křiku jejich se neděsí, aniž se pro hluk jejich koří: tak sstoupí Hospodin zástupů, aby bojoval o horu Sion, a o pahrbek její."},{"book":"Izajáš","chapter":"31","verse":"5","text":"Jako ptáci létajíce, tak hájiti bude Hospodin zástupů Jeruzaléma, anobrž obhajuje vysvobodí, pomíjeje zachová."},{"book":"Izajáš","chapter":"31","verse":"6","text":"Navraťtež se k tomu, od něhož hluboko zabředli synové Izraelští."},{"book":"Izajáš","chapter":"31","verse":"7","text":"Nebo v ten den zavržete jeden každý modly své stříbrné a modly své zlaté, kterýchž vám nadělaly ruce vaše, abyste hřešili."},{"book":"Izajáš","chapter":"31","verse":"8","text":"I padne Assur od meče ne muže, a meč ne člověka zžíře jej; a utíkati bude před mečem, a nejudatnější jeho pod plat uvedeni budou."},{"book":"Izajáš","chapter":"31","verse":"9","text":"A tak skála jeho pro strach zmizí, a knížata jeho korouhve děsiti se budou, praví Hospodin, jehož jest oheň na Sionu a pec v Jeruzalémě."}]}