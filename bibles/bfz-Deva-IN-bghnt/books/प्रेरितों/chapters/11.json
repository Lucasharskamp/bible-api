{"data":[{"book":"प्रेरितों","chapter":"11","verse":"1","text":"तेबे प्रेरिते और विश्वासी पाईए जो यहूदिया प्रदेशो रे थे, सुणेया कि दूजिये जातिये बी परमेशरो रा वचन मानी ला रा।"},{"book":"प्रेरितों","chapter":"11","verse":"2","text":"जेबे पतरस यरूशलेमो रे आया, तेबे खतना करे रे यहूदी विश्वासी तेस साथे बईस करने लगे"},{"book":"प्रेरितों","chapter":"11","verse":"3","text":"और बोलेया, “तैं बिना खतना कराए दूजी जातिया रे कअरे जाई की तिना साथे खाणा बी खाई ला।”"},{"book":"प्रेरितों","chapter":"11","verse":"4","text":"तेबे पतरसे तिना खे शुरूओ ते एक-एक करी की सुणाया,"},{"book":"प्रेरितों","chapter":"11","verse":"5","text":"“आऊँ याफा नगरो रे प्रार्थना करने लगी रा था और बेओश ऊई की एक दर्शन देखेया, कि एक बड़ी चादर, एक पांडे जेड़ी, चऊँ कूणे ते लटकी री सर्गो ते ऊतरी की मांगे आयी।"},{"book":"प्रेरितों","chapter":"11","verse":"6","text":"जेबे मैं तिजी पाँदे त्यान कित्तेया, तेबे तिदे तरतिया रे चऊँ पैरा वाल़े जानवर और बणो रे पशु, लूरने वाल़े जन्तु और सर्गो रे पंछी देखे"},{"book":"प्रेरितों","chapter":"11","verse":"7","text":"और ये शब्द बी सुणेया, ‘ओ पतरस उठ, मार और खा।’"},{"book":"प्रेरितों","chapter":"11","verse":"8","text":"“मैं बोलेया, ‘ना प्रभु! ना, कऊँकि कोई बी अपवित्र या अशुद्ध चीज मैं कदी नि खाई।’"},{"book":"प्रेरितों","chapter":"11","verse":"9","text":"तेबे एतेरे जवाबो रे दूजी बार सर्गो ते शब्द ऊआ, ‘जो कुछ परमेशरे शुद्ध ठराई राखेया, तेसखे अशुद्ध नि बोल।’"},{"book":"प्रेरितों","chapter":"11","verse":"10","text":"तीन बार एड़ा ई ऊआ, तेबे सब कुछ सर्गो खे खिंजी ता।"},{"book":"प्रेरितों","chapter":"11","verse":"11","text":"और देखो, तेबुई तीन मांणू, जो कैसरिया नगरो ते मांगे पेजी राखे थे, तेस कअरो रे, जेती आसे थे, आयी की खड़े ऊईगे।"},{"book":"प्रेरितों","chapter":"11","verse":"12","text":"तेबे पवित्र आत्मे माखे तिना साथे चुप-चाप जाणे खे बोलेया और यो छे पाई बी मां साथे आईगे और आसे तेस मांणूए रे कअरे गये।"},{"book":"प्रेरितों","chapter":"11","verse":"13","text":"तिने आसा गे बताया कि मैं एक स्वर्गदूत आपणे कअरे खड़े रा देखेया, जिने माखे बोलेया कि याफा रे मांणूआ खे पेजी की शमौनो खे, जेसखे पतरस बी बोलोए, बुला।"},{"book":"प्रेरितों","chapter":"11","verse":"14","text":"तेस तांगे एड़िया गल्ला बोलणिया, जेते साथे तां और तेरे कराने उद्धार पाणा।"},{"book":"प्रेरितों","chapter":"11","verse":"15","text":"“जेबे आऊँ तिना साथे गल्ला लगी रा था करने, तेबे पवित्र आत्मा तिना पाँदे तिंयाँ ई आया, जिंयाँ शुरूओ रे पेन्तिकुस्तो रे दिने आसा पाँदे उतरेया था।"},{"book":"प्रेरितों","chapter":"11","verse":"16","text":"तेबे माखे प्रभुए रा से वचन याद आया, जो तिने बोलेया था, ‘यूहन्ने तो पाणिए साथे बपतिस्मा दित्तेया, पर तुसा पवित्र आत्मा रा बपतिस्मा पाणा।’"},{"book":"प्रेरितों","chapter":"11","verse":"17","text":"तो जेबे परमेशरे बी तिना खे सेई दान दित्तेया, जो आसा खे प्रभु यीशु मसीह पाँदे विश्वास करने ते मिलेया था, तो आऊँ कुण था, जो परमेशरो खे रोकी सकूँआ?”"},{"book":"प्रेरितों","chapter":"11","verse":"18","text":"ये सुणी की यहूदी विश्वासी चुप रये और परमेशरो री तारीफ करी की बोलणे लगे, “तेबे तो परमेशरे दुजिया जातिया खे बी अनन्त जीवनो खे बुरे कामा ते मन फिराणे रा मौका देई राखेया।”"},{"book":"प्रेरितों","chapter":"11","verse":"19","text":"तेबे जो लोक तेस क्ल़ेशो रे मारे जो स्तिफुनुसो री बजअ ते पड़ेया था, ओरे-पोरे ऊईगे थे, तेबे सेयो कूमदे-फिरदे फीनीके प्रदेश, साईप्रस टापू और अन्ताकिया नगरो रे पऊँछे, पर सेयो यहूदिया ते अलावा केसी ओरी खे परमेशरो रा वचन नि सुणाओ थे।"},{"book":"प्रेरितों","chapter":"11","verse":"20","text":"पर तिना बीचा ते कुछ विश्वासी साईप्रसवासी और कुरेनी थे, जो अन्ताकिया नगरो रे आयी की यूनानिया खे बी प्रभु यीशु मसीह रे सुसमाचारो रिया गल्ला सुणाओ थे।"},{"book":"प्रेरितों","chapter":"11","verse":"21","text":"प्रभुए री सामर्थ तिना साथे थी और बऊत सारे दूजिया जातिया रे लोक तिना रे संदेशो पाँदे विश्वास करी की प्रभुए री तरफा खे फिरी गे।"},{"book":"प्रेरितों","chapter":"11","verse":"22","text":"जेबे तिना रे बारे रे यरूशलेमो री मण्डल़िया रे सुणने खे मिलेया, तेबे तिने बरनबास अन्ताकिया नगरो खे पेजेया।"},{"book":"प्रेरितों","chapter":"11","verse":"23","text":"से तेती पऊँछी की और परमेशरो री कृपा देखी की खुश ऊआ और तिने सबी खे उपदेश दित्तेया कि तन-मन लगाई की प्रभुए साथे चीपटे रे रओ।"},{"book":"प्रेरितों","chapter":"11","verse":"24","text":"बरनबास एक खरा मांणू था और पवित्र आत्मा और विश्वासो रे परिपूर्ण था और बऊत सारे लोक प्रभुए रे मिली गे।"},{"book":"प्रेरितों","chapter":"11","verse":"25","text":"तेबे बरनबास शाऊलो खे टोल़ने तरसुसो खे चली गा।"},{"book":"प्रेरितों","chapter":"11","verse":"26","text":"और जेबे सेयो तेसखे मिले, तो तेसखे अन्ताकिया नगरो रे ली आया। तेबे एड़ा ऊआ कि बरनबास और शाऊल एक साल तक मण्डल़िया साथे मिलदे और बऊत सारे लोका खे यीशुए रा उपदेश देंदे रये और चेलेया खे सबी ते पईले अन्ताकिया नगरो रे मसीह बोलेया।"},{"book":"प्रेरितों","chapter":"11","verse":"27","text":"तिना दिना रेई कुछ विश्वासी जो भविष्यबक्ता थे, यरूशलेमो ते अन्ताकिया नगरो खे आए।"},{"book":"प्रेरितों","chapter":"11","verse":"28","text":"तिना बीचा ते अगबुस नाओं रे एक भविष्यबक्ते खड़े ऊई की पवित्र आत्मा री प्रेरणा ते ये बताया कि सारी दुनिया रे बऊत बड़ा अकाल़ पड़ना और से अकाल़ क्लौदियुस महाराजे रे बखतो रे पड़ना।"},{"book":"प्रेरितों","chapter":"11","verse":"29","text":"चेलेया न्याय कित्तेया कि हर एक आपणिया-आपणिया आऊँदणियां रे मुताबिक, यहूदिया प्रदेशो रे रणे वाल़े विश्वासी पाईया री मतादा खे कुछ पेजो।"},{"book":"प्रेरितों","chapter":"11","verse":"30","text":"तिने एड़ा ई कित्तेया और बरनबास और शाऊलो गे बुजुर्ग लोका खे कुछ पैसे पेजी ते।"}]}