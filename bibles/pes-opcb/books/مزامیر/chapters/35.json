{"data":[{"book":"مزامیر","chapter":"35","verse":"1","text":"ای خداوند، با دشمنانم دشمنی کن و با کسانی که با من می‌جنگند، بجنگ."},{"book":"مزامیر","chapter":"35","verse":"2","text":"زرۀ خود را بپوش و سپر خود را بردار و به کمک من بیا."},{"book":"مزامیر","chapter":"35","verse":"3","text":"نیزهٔ خود را به دست گیر و راه آنانی را که مرا تعقیب می‌کنند، ببند. به من اطمینان بده که مرا نجات خواهی داد."},{"book":"مزامیر","chapter":"35","verse":"4","text":"آنانی که قصد جان مرا دارند، خجل و رسوا شوند؛ آنانی که بدخواه من هستند شکست خورده، خوار و سرافکنده شوند."},{"book":"مزامیر","chapter":"35","verse":"5","text":"همچون کاه در برابر باد پراکنده شوند و فرشتهٔ خداوند آنها را براند."},{"book":"مزامیر","chapter":"35","verse":"6","text":"وقتی فرشته آنها را تعقیب می‌کند، راه آنها تاریک و لغزنده شود تا نتوانند فرار کنند."},{"book":"مزامیر","chapter":"35","verse":"7","text":"زیرا بی‌جهت برای من دام نهادند و چاهی عمیق کندند تا در آن گرفتار شوم."},{"book":"مزامیر","chapter":"35","verse":"8","text":"باشد که ناگهان بلایی بر آنها نازل شود و در دامی که نهاده‌اند و چاهی که کنده‌اند، خود گرفتار شوند."},{"book":"مزامیر","chapter":"35","verse":"9","text":"و اما جان من از وجود خداوند شادی خواهد کرد و به سبب نجاتی که او می‌دهد خوشحال خواهد شد."},{"book":"مزامیر","chapter":"35","verse":"10","text":"با تمام وجودم می‌گویم: «کیست مانند تو، ای خداوند؟ تو ضعیف را از دست زورگو نجات می‌دهی و مظلوم را از چنگ ظالم می‌رهانی.»"},{"book":"مزامیر","chapter":"35","verse":"11","text":"شاهدان بیرحم علیه من برخاسته‌اند و مرا به چیزهایی متهم می‌کنند که روحم از آنها بی‌خبر است."},{"book":"مزامیر","chapter":"35","verse":"12","text":"نیکی مرا با بدی پاسخ می‌دهند و جان مرا می‌رنجانند."},{"book":"مزامیر","chapter":"35","verse":"13","text":"و اما من، وقتی آنها بیمار بودند لباس عزا پوشیدم، جان خود را با روزه رنج دادم و برایشان دعا کردم."},{"book":"مزامیر","chapter":"35","verse":"14","text":"مانند یک دوست و برادر برای آنها دل سوزاندم؛ چنان اندوهگین بودم که گویی مادرم را از دست داده‌ام!"},{"book":"مزامیر","chapter":"35","verse":"15","text":"اما وقتی من در زحمت افتادم، آنها شاد و خندان علیه من جمع شدند. حتی کسانی که نمی‌شناختم به من حمله‌ور شدند و بی‌وقفه به من ناسزا گفتند."},{"book":"مزامیر","chapter":"35","verse":"16","text":"آری، مرا استهزا کردند و مانند آدمهای هرزه به من دشنام دادند."},{"book":"مزامیر","chapter":"35","verse":"17","text":"خداوندا، تا به کی نظاره‌گر خواهی بود؟ جانم را از شرّ آنها رهایی ده؛ زندگی مرا از دست این شیران درنده نجات ده."},{"book":"مزامیر","chapter":"35","verse":"18","text":"آنگاه در میان جماعت بزرگ، تو را ستایش خواهم نمود و در حضور مردم، تو را سپاس خواهم گفت."},{"book":"مزامیر","chapter":"35","verse":"19","text":"نگذار کسانی که بی‌جهت با من دشمنی می‌کنند به من بخندند و آنانی که از من متنفرند، مسخره‌ام کنند."},{"book":"مزامیر","chapter":"35","verse":"20","text":"سخنان آنان دوستانه نیست؛ آنها بر ضد کسانی که صلح‌جو هستند و زندگی آرامی دارند افترا می‌زنند."},{"book":"مزامیر","chapter":"35","verse":"21","text":"به من می‌گویند: «ما با چشمان خود دیدیم که چه کردی!»"},{"book":"مزامیر","chapter":"35","verse":"22","text":"اما تو، ای خداوند، از همه چیز آگاهی؛ پس اینچنین ساکت نباش؛ ای خداوند، از من دور مباش!"},{"book":"مزامیر","chapter":"35","verse":"23","text":"ای یهوه خدای من، برخیز و به دادم برس و از حق من دفاع کن!"},{"book":"مزامیر","chapter":"35","verse":"24","text":"ای یهوه خدای من، بر طبق عدالت خود، در مورد من داوری کن و نگذار دشمنانم به من بخندند."},{"book":"مزامیر","chapter":"35","verse":"25","text":"نگذار در دل خود بگویند: «ما به آرزوی خود رسیدیم! او را شکست دادیم!»"},{"book":"مزامیر","chapter":"35","verse":"26","text":"آنانی که از ناکامی و بدبختی من شاد شده‌اند، خود خجل و شرمنده شوند؛ کسانی که خود را از من برتر و بزرگتر می‌دانند، سرافکنده و رسوا گردند."},{"book":"مزامیر","chapter":"35","verse":"27","text":"اما آنانی که می‌خواهند حقم به من داده شود، شاد و خرم باشند و پیوسته بگویند: «خداوند بزرگ است و خواستار سلامتی و موفقیتِ خدمتگزار خود می‌باشد.»"},{"book":"مزامیر","chapter":"35","verse":"28","text":"آنگاه من عدالت تو را بیان خواهم کرد و تمام روز تو را سپاس خواهم گفت."}]}