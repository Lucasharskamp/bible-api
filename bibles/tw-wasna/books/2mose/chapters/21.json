{"data":[{"book":"2 Mose","chapter":"21","verse":"1","text":"“Mmara no nkaeɛ a ɛsɛ sɛ woka kyerɛ wɔn no nie:"},{"book":"2 Mose","chapter":"21","verse":"2","text":"“Sɛ wotɔ akoa a ɔyɛ Hebrini a, ma no nsom wo mfeɛ nsia, na afe a ɛtɔ so nson no, gyaa no na ɔnkɔ ne baabi kwa a ɔntua hwee."},{"book":"2 Mose","chapter":"21","verse":"3","text":"Sɛ ɔbɛyɛɛ wʼakoa no na ɔyɛ osigyani na sɛ akyire no ɔware a, ɔno nko ara na sɛ mfeɛ nson no duru a ɔbɛkɔ. Na sɛ nso na waware ansa na ɔrebɛyɛ akoa deɛ a, ɔne ne yere no na ɛbɛkɔ."},{"book":"2 Mose","chapter":"21","verse":"4","text":"Sɛ nso ne wura no na ɔmaa no ɔbaa wareeɛ wɔ ne nkoasom no mu, na sɛ wɔwo mmammarima ne mmammaa a, ɔyere ne mma no bɛyɛ owura no dea na okunu no akɔ ne baabi."},{"book":"2 Mose","chapter":"21","verse":"5","text":"“Na sɛ ɔbarima no pae mu ka sɛ ‘Mepɛ me wura ne me yere ne me mma asɛm enti merenkɔ’ a,"},{"book":"2 Mose","chapter":"21","verse":"6","text":"ne wura no de no bɛba atemmufoɔ anim na wɔde fitiiɛ afiti nʼasom badwa mu na watena ne wura no nkyɛn sɛ akoa afebɔɔ."},{"book":"2 Mose","chapter":"21","verse":"7","text":"“Sɛ ɔbarima bi tɔn ne babaa sɛ afenaa a, mfeɛ nsia no duru a, wɔrennyaa no sɛdeɛ wɔgyaa mmarima nkoa no."},{"book":"2 Mose","chapter":"21","verse":"8","text":"Sɛ ne som no nsɔ onipa a ɔtɔɔ no no ani a, onipa ko a ɔtɔn no no wɔ ho ɛkwan sɛ ɔsane bɛtɔ no bio. Nanso afenaa no wura no nni ho ɛkwan sɛ ɔtɔn no ma ɔnanani biara, ɛfiri sɛ, sɛ ɔyɛ saa a, na wabu ɔtɔn no ho nhyehyɛeɛ so."},{"book":"2 Mose","chapter":"21","verse":"9","text":"Na sɛ afenaawura no de afenaa no ma ne babarima aware a, afenaa no bɛyɛ owura no babaa."},{"book":"2 Mose","chapter":"21","verse":"10","text":"Sɛ ɔno ara ankasa ware no na ɔsane ware foforɔ a, ɛnsɛ sɛ ɔte nʼaduane ne ntoma a ɔde ma no no so; na ɛnsɛ sɛ ɔkame no nna sɛ ɔyere."},{"book":"2 Mose","chapter":"21","verse":"11","text":"Na sɛ wantumi anni saa ahyɛdeɛ mmiɛnsa yi so a, afenaa a ɔyɛ ɔyere no tumi kɔ kwa a ɔntua sika biara."},{"book":"2 Mose","chapter":"21","verse":"12","text":"“Obiara a ɔbɛbɔ obi akum no no, wɔbɛkum no bi."},{"book":"2 Mose","chapter":"21","verse":"13","text":"Sɛ ɛyɛ asiane a ɛyɛ Onyankopɔn nhyehyɛeɛ a wanhyɛ da a, mɛkyerɛ onii no baabi a ɔnnwane nkɔhinta."},{"book":"2 Mose","chapter":"21","verse":"14","text":"Sɛ obi boapa taataa ɔfoforɔ so pɛ sɛ ɔkum no a, onii no gyina afɔrebukyia anim koraa a, montwe no nkɔkum no."},{"book":"2 Mose","chapter":"21","verse":"15","text":"“Deɛ ɔbɔ nʼagya anaa ne maame no, kum na ɛsɛ sɛ wɔkum no."},{"book":"2 Mose","chapter":"21","verse":"16","text":"“Obi a ɔwia onipa no, sɛ wɔkyere no sɛ saa onipa no wɔ ne nsam anaasɛ watɔn no a, wɔnkum no."},{"book":"2 Mose","chapter":"21","verse":"17","text":"“Deɛ ɔdome nʼagya anaa ne maame no, kum na ɛsɛ sɛ wɔkum no."},{"book":"2 Mose","chapter":"21","verse":"18","text":"“Sɛ mmarima baanu reko na wɔn mu baako de ɛboɔ anaa kuturuku bɔ ɔbaako no pira no, na wanwu, nanso ɛka no to mpa so,"},{"book":"2 Mose","chapter":"21","verse":"19","text":"na akyire no, ɔtumi sɔre nante na mpo sɛ ɔtɔ ne nan so a, ɔbarima a ɔbɔɔ ne yɔnko no di bem, nanso ɔbaako no berɛ a wasɛe no no, ɔbɛtua ho sika ama no, asane atua nʼayaresa ka nyinaa kɔsi sɛ ne ho bɛtɔ no."},{"book":"2 Mose","chapter":"21","verse":"20","text":"“Sɛ obi hwe nʼakoa anaa nʼafenawa ma no wu a, ɛsɛ sɛ wɔtwe nʼaso."},{"book":"2 Mose","chapter":"21","verse":"21","text":"Nanso, sɛ nna bi akyi akoa no anwu a, ɛnneɛ, owura no renkɔ asotwe biara mu, ɛfiri sɛ, akoa no yɛ nʼagyapadeɛ."},{"book":"2 Mose","chapter":"21","verse":"22","text":"“Sɛ mmarima baanu reko na ɔko no mu wɔpira ɔpemfoɔ ma ɔpɔn, nanso wanwu a, wɔbɛbɔ ɔbarima a ɔpiraa no no ka biara a ɔpemfoɔ no kunu de bɛto atemmufoɔ anim ama wɔapene so no."},{"book":"2 Mose","chapter":"21","verse":"23","text":"Na sɛ opira no mu no, ɔbaa no nam so wu a, wɔnkum saa ɔbarima no."},{"book":"2 Mose","chapter":"21","verse":"24","text":"Sɛ ɔpemfoɔ no pira nʼani a, pira ɔbarima no nso ani; sɛ ne se tu a, tu ne deɛ bi. Nsa nsi nsa anan, ɛnan nsi ɛnan anan,"},{"book":"2 Mose","chapter":"21","verse":"25","text":"ɔhyeɛ nsi ɔhyeɛ anan, apirakuro nsi apirakuro anan na ntampeɛ nsi ntampeɛ anan."},{"book":"2 Mose","chapter":"21","verse":"26","text":"“Sɛ ɔbarima bi bɔ nʼakoa anaa nʼafenawa ani so ma nʼani bɔ a, ɛsiane nʼani no enti, ɛsɛ sɛ akoa anaa afenaa no kɔ ne baabi kwa."},{"book":"2 Mose","chapter":"21","verse":"27","text":"Sɛ owura tu nʼakoa se a, ne se no enti, ɔmma no nkɔ ne baabi."},{"book":"2 Mose","chapter":"21","verse":"28","text":"“Sɛ nantwie pem ɔbaa anaa ɔbarima ma no wu a, wɔnsi nantwie no aboɔ. Wɔnnwe ne nam no. Ne wura no nso, obiara mmfa ne nsa nka no,"},{"book":"2 Mose","chapter":"21","verse":"29","text":"gye sɛ wɔate sɛ mmerɛ bi a atwam no, nantwie no pempem nnipa ma wɔabɔ ne wura no amaneɛ a ɔnka ho hwee; sɛ ɛba saa na sɛ ɔkum obi a, wɔnsi nantwie no aboɔ na ne wura no nso, wɔnkum no."},{"book":"2 Mose","chapter":"21","verse":"30","text":"Sɛ nso owufoɔ no abusuafoɔ pɛ a, wɔbɛbɔ nantwiewura no ka. Atemmufoɔ na wɔbɛkyerɛ ɛka no ano."},{"book":"2 Mose","chapter":"21","verse":"31","text":"Mmara korɔ no ara kyere nantwie a ɔbɛpem abarimaa anaa abaayewa."},{"book":"2 Mose","chapter":"21","verse":"32","text":"Na sɛ nantwie no pem akoa anaa afenaa a, wɔbɛma akoa anaa afenaa no wura dwetɛ gram ahasa ne aduanan mmienu (342), na wɔasi nantwie no aboɔ."},{"book":"2 Mose","chapter":"21","verse":"33","text":"“Sɛ ɔbarima bi tu abura, na wankata so, na nantwie anaa afunumu kɔtɔ mu a,"},{"book":"2 Mose","chapter":"21","verse":"34","text":"ɛka biara a aboa no wura bɛbɔ abura no wura no, ɛsɛ sɛ abura wura no tua na ɔfa aboa a wawu no."},{"book":"2 Mose","chapter":"21","verse":"35","text":"“Sɛ ɔbarima bi nantwie pira nantwie foforɔ na sɛ ɔwu a, mmoawuranom baanu no bɛtɔn aboa a ɔnwuiɛ no na wɔakyɛ sika no mu. Wɔn mu biara nso bɛfa aboa a wawu no fa."},{"book":"2 Mose","chapter":"21","verse":"36","text":"Na sɛ aboa no pempem dada na sɛ ne wura no abu nʼani agu so deɛ a, ɛnneɛ, sika mu kyɛ biara remma; na mmom, ɔbarima a ne nantwie wɔ hɔ no bɛtua nantwie a wawu no ho ka nyinaa na wafa no."}]}