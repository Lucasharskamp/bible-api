{"data":[{"book":"Abahluleli","chapter":"18","verse":"1","text":"Ngalezonsuku u-Israyeli wayengelankosi."},{"book":"Abahluleli","chapter":"18","verse":"2","text":"Ngakho abakoDani bathuma amabutho amahlanu avela eZora lase-Eshithawoli ukuyahlola ilizwe lokulibona. Amadoda la ayemele zonke insendo zakibo. Zathi kubo, “Hambani liyehlola ilizwe."},{"book":"Abahluleli","chapter":"18","verse":"3","text":"Kwathi eseseduze lendlu kaMikha alazi ilizwi lejaha elingumLevi; ngakho aphendukela khona alibuza athi, “Ngubani owakuletha lapha? Wenzani kule indawo? Ufunani lapha?”"},{"book":"Abahluleli","chapter":"18","verse":"4","text":"Lawatshela elalikwenziwe nguMikha, laselisithi, “Ungiqatshile njalo ngingumphristi wakhe.”"},{"book":"Abahluleli","chapter":"18","verse":"5","text":"Asesithi kulo, “Ake usibuzele kuNkulunkulu ukuthi uhambo lwethu luzaphumelela na.”"},{"book":"Abahluleli","chapter":"18","verse":"6","text":"Umphristi wawaphendula wathi, “Hambani ngokuthula. Uhambo lwenu luvunyelwe nguThixo.”"},{"book":"Abahluleli","chapter":"18","verse":"7","text":"Ngakho amadoda amahlanu lawo asuka aya eLayishi, lapho abona ukuthi abantu bakhona babezihlalele bevikelekile njengamaSidoni, belokuthula njalo bevikelekile. Njalo babehlezi khatshana lamaSidoni njalo bengelabuhlobo lomunye umuntu."},{"book":"Abahluleli","chapter":"18","verse":"8","text":"Esebuyele eZora lase-Eshithawoli, abafowabo bawabuza bathi, “Libone kunjani?”"},{"book":"Abahluleli","chapter":"18","verse":"9","text":"Aphendula athi, “Phangisani, kasibahlaseleni! Sibonile ukuthi ilizwe lelo lihle kakhulu. Kaliyikwenza lutho na? Lingazilazili ukuya khonale lilithathe."},{"book":"Abahluleli","chapter":"18","verse":"10","text":"Ekufikeni khonale lizathola abantu abanganqinekeli lutho lelizwe elibanzi uNkulunkulu aselifake ezandleni zenu, ilizwe elingasweli lutho.”"},{"book":"Abahluleli","chapter":"18","verse":"11","text":"Lapho-ke amadoda osendo lwakoDani angamakhulu ayisithupha ahlomela ukulwa, asesuka eZora kanye le-Eshithawoli."},{"book":"Abahluleli","chapter":"18","verse":"12","text":"Ekuhambeni kwawo amisa izihonqo eduze leKhiriyathi-Jeyarimi koJuda. Yikho-nje indawo esentshonalanga kweKhiriyathi-Jeyarimi ithiwa yiMahane Dani kuze kube lamhla."},{"book":"Abahluleli","chapter":"18","verse":"13","text":"Esuka lapho aya elizweni lezintaba elako-Efrayimi afika endlini kaMikha."},{"book":"Abahluleli","chapter":"18","verse":"14","text":"Amadoda amahlanu ayehambe ukuyahlola ilizwe leLayishi athi kubafowabo bakoDani, “Liyakwazi yini ukuthi enye yalezizindlu ilesembatho semahlombe, labanye onkulunkulu basendlini, lesithombe esihuqwe ngesiliva? Khathesi selikwazi okumele likwenze.”"},{"book":"Abahluleli","chapter":"18","verse":"15","text":"Ngakho-ke aphambukela khona aya endlini yejaha elingumLevi koMikha, alibingelela."},{"book":"Abahluleli","chapter":"18","verse":"16","text":"AbakoDani abangamakhulu ayisithupha, ababehlomele ukulwa, bema entubeni yesango."},{"book":"Abahluleli","chapter":"18","verse":"17","text":"Abahlanu ababeyehlola ilizwe bangena phakathi bathatha isithombe esibaziweyo, lesembatho semahlombe, labanye onkulunkulu basendlini, umphristi lamadoda ahlomileyo angamakhulu ayisithupha bemi entubeni yesango."},{"book":"Abahluleli","chapter":"18","verse":"18","text":"Kwathi amadoda la esengene endlini kaMikha athatha isithombe esibaziweyo, lesembatho semahlombe, labanye onkulunkulu basendlini kanye lesithombe esibunjiweyo, umphristi wathi kubo, “Lenzani na?”"},{"book":"Abahluleli","chapter":"18","verse":"19","text":"Amphendula athi, “Thula! Ungatsho lutho. Woza uhambe lathi, ube ngubaba lomphristi wethu. Akungcono yini ukuthi usebenzele isizwana losendo lwako-Israyeli njengomphristi kulabendlu yomuntu oyedwa?”"},{"book":"Abahluleli","chapter":"18","verse":"20","text":"Umphristi wathokoza. Wathatha isembatho semahlombe, labanye onkulunkulu basendlini kanye lesithombe esibaziweyo wahamba labantu."},{"book":"Abahluleli","chapter":"18","verse":"21","text":"Sebefake abantwababo abancane, lezifuyo zabo kanye lempahla zabo phambi kwabo, baphenduka bahamba."},{"book":"Abahluleli","chapter":"18","verse":"22","text":"Sebehambe isibanga esithize besuka endlini kaMikha, abantu ababehlala eduzane lendlu kaMikha babizelwa ndawonye baxhuma abakoDani."},{"book":"Abahluleli","chapter":"18","verse":"23","text":"Kwathi bebamemeza, abakoDani baphendula bathi kuMikha, “Kungani ubize abantu bakho ukuba balwe?”"},{"book":"Abahluleli","chapter":"18","verse":"24","text":"Yena waphendula wathi, “Lithethe onkulunkulu engabenzayo lomphristi wami, lahamba. Kuyini okunye engilakho? Lingangibuza kanjani lisithi, ‘Uhlutshwa yini na?’ ”"},{"book":"Abahluleli","chapter":"18","verse":"25","text":"AbakoDani baphendula bathi, “Ungaphikisani lathi, hlezi abanye abantu abalolaka bakuhlasele, kuthi wena labendlu yakho lilahlekelwe yikuphila kwenu.”"},{"book":"Abahluleli","chapter":"18","verse":"26","text":"Ngakho abakoDani bazihambela, kwathi uMikha ebona ukuthi babelamandla kakhulu kulaye, waphenduka wabuyela emzini wakhe."},{"book":"Abahluleli","chapter":"18","verse":"27","text":"Bathatha okwakwenziwe nguMikha, lomphristi wakhe, baya eLayishi, ebantwini ababelokuthula njalo bengethuki lutho. Babahlasela ngenkemba batshisa ledolobho labo."},{"book":"Abahluleli","chapter":"18","verse":"28","text":"Kakho owayengabahlenga ngoba babehlezi khatshana kakhulu leSidoni bengelabuhlobo lamuntu. Idolobho lalisesigodini eduze leBhethi-Rehobhi."},{"book":"Abahluleli","chapter":"18","verse":"29","text":"Balibiza ngokuthi yiDani ibizo likakhokho wabo uDani, owayezalwa ngu-Israyeli, lanxa idolobho lalikade lithiwa yiLayishi."},{"book":"Abahluleli","chapter":"18","verse":"30","text":"AbakoDani bazimisela izithombe khona, njalo uJonathani indodana kaGeshomu, indodana kaMosi, lamadodana akhe babengabaphristi besizwana sikaDani kwaze kwaba yisikhathi sokuthunjwa kwelizwe."},{"book":"Abahluleli","chapter":"18","verse":"31","text":"Baqhubeka basebenzisa izithombe ezazenziwe nguMikha, ngasosonke isikhathi indlu kaNkulunkulu iseShilo."}]}