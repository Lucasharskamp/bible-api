{"data":[{"book":"इफिसियों","chapter":"5","verse":"1","text":"येकोलायी कि तुम परमेश्वर को प्रिय बच्चा हो, तुम ओको जसो बनो,"},{"book":"इफिसियों","chapter":"5","verse":"2","text":"अऊर प्रेम म चलो जसो मसीह न भी तुम सी प्रेम करयो, अऊर हमरो लायी अपनो आप ख सुखदायक सुगन्ध लायी परमेश्वर को आगु भेंट कर क् बलिदान कर दियो।"},{"book":"इफिसियों","chapter":"5","verse":"3","text":"जसो परमेश्वर को लोगों लायी यो सही नहाय, कि तुम म व्यभिचार अऊर कोयी तरह की अशुद्ध काम यां लोभ की चर्चा तक हो।"},{"book":"इफिसियों","chapter":"5","verse":"4","text":"अऊर नहीं निर्लज्जता, मुर्खतापूर्न यां अश्लिल बातचीत करी, अऊर नहीं मजाक करी; कहालीकि या बाते शोभा नहीं देवय, येको बदला तुम्ख परमेश्वर ख धन्यवाद देनो चाहिये।"},{"book":"इफिसियों","chapter":"5","verse":"5","text":"कहालीकि तुम लोग यो निश्चित रूप सी जान लेवो कि कोयी व्यभिचारी, यां अशुद्ध लोग, यां लालची जो मूर्तिपूजक को बराबर हय, मसीह अऊर परमेश्वर को राज्य को अधिकारी नहीं होयेंन।"},{"book":"इफिसियों","chapter":"5","verse":"6","text":"कोयी तुम्ख बेकार बातों सी धोका नहीं दे, कहालीकि इन चिजों को वजह हय कि परमेश्वर को गुस्सा उन पर आय जायेंन जो ओको पालन नहीं करय हंय।"},{"book":"इफिसियों","chapter":"5","verse":"7","text":"येकोलायी असो लोगों सी कोयी सम्बन्ध मत रखो।"},{"book":"इफिसियों","chapter":"5","verse":"8","text":"कहालीकि तुम त खुद अन्धारो म रहत होतो, लेकिन जब सी प्रभु को लोग बन गयो हंय, येकोलायी प्रकाश की सन्तान की तरह जिवो,"},{"book":"इफिसियों","chapter":"5","verse":"9","text":"कहालीकि यो प्रकाश हय जो हर तरह की भलायी, अऊर सच्चायी, अऊर सच्चायी को फसल लावय हय।"},{"book":"इफिसियों","chapter":"5","verse":"10","text":"तुम यो परखो कि प्रभु ख का भावय हय।"},{"book":"इफिसियों","chapter":"5","verse":"11","text":"अन्धारो को बेकार कामों म तुम सहभागी मत हो, बल्की उन्की बुरायी को विरोध करतो हुयो उन्ख प्रकाश म लावो।"},{"book":"इफिसियों","chapter":"5","verse":"12","text":"कहालीकि जो काम गुप्त रूप सी करय हय उन्की चर्चा करन म भी शरम आवय हय।"},{"book":"इफिसियों","chapter":"5","verse":"13","text":"जब सब चिजे प्रकाश म लायो जावय हय तब ओको वास्तविक स्वरूप साफ रूप सी प्रगट होवय हय।"},{"book":"इफिसियों","chapter":"5","verse":"14","text":"कहालीकि प्रकाश सब बाते प्रगट करय हय। यो वजह ऊ कह्य हय,"},{"book":"इफिसियों","chapter":"5","verse":"15","text":"येकोलायी ध्यान रहे, कि तुम कसो रह्य हय: त निर्बुद्धि लोगों को जसो नहीं पर बुद्धिमान लोगों को जसो रहो।"},{"book":"इफिसियों","chapter":"5","verse":"16","text":"५:१६ कुलुस्सियों ४:५हर अवसर को अच्छो कर्मों को लायी पूरो-पूरो उपयोग करो, कहालीकि यो दिन बुरो हंय।"},{"book":"इफिसियों","chapter":"5","verse":"17","text":"तुम निर्बुद्धि न बनो, पर ध्यान सी समझो कि प्रभु की इच्छा का हय।"},{"book":"इफिसियों","chapter":"5","verse":"18","text":"दारू सी मतवालो मत बनो, कहालीकि येको सी लुचपन पैदा होवय हय, पर पवित्र आत्मा सी परिपूर्ण होतो जावो।"},{"book":"इफिसियों","chapter":"5","verse":"19","text":"५:१९ कुलुस्सियों ३:१६,१७अऊर आपस म भजन अऊर स्तुतिगान अऊर आत्मिक गीत गायो करो, अऊर अपनो–अपनो मन म प्रभु को आदर म गातो रहो।"},{"book":"इफिसियों","chapter":"5","verse":"20","text":"अऊर हमेशा सब बातों लायी हमरो प्रभु यीशु मसीह को नाम सी परमेश्वर पिता को धन्यवाद करतो रहो।"},{"book":"इफिसियों","chapter":"5","verse":"21","text":"हम मसीह को प्रति श्रद्धा–भक्ति रखन को वजह एक दूसरों को लायी प्रस्तुत करो।"},{"book":"इफिसियों","chapter":"5","verse":"22","text":"हे पत्नियों, अपनो पति को अधीन रहो जसो प्रभु को अधीन रह्य हय।"},{"book":"इफिसियों","chapter":"5","verse":"23","text":"कहालीकि पति को उच तरह पत्नी पर अधिकार हय जसो कि मसीह को मण्डली पर अधिकार हय; अऊर खुद मसीह मण्डली को उद्धारकर्ता हय जो ओको शरीर हय।"},{"book":"इफिसियों","chapter":"5","verse":"24","text":"जो तरह मण्डली मसीह को अधीन रह्य हय, वसीच पत्नी भी हर बातों म अपनो पति को अधीन रहनो चाहिये।"},{"book":"इफिसियों","chapter":"5","verse":"25","text":"हे पतियों, तुम अपनी पत्नियों सी उच तरह प्रेम रखो, जो तरह मसीह न मण्डली सी प्रेम करयो अऊर येकोलायी अपनो जीवन दियो।"},{"book":"इफिसियों","chapter":"5","verse":"26","text":"जेकोसी ऊ ओख वचन को द्वारा मण्डली ख समर्पित करयो, जसो पानी सी शुद्ध कर क् पवित्र बनाय सके,"},{"book":"इफिसियों","chapter":"5","verse":"27","text":"अऊर ओख एक असी शुद्ध मण्डली बनाय क अपनो जवर खड़ी करे, जेको म दाग नहीं हो, नहीं झुर्री नहीं कोयी कमतर्ता हो बल्की पवित्र अऊर निर्दोष हो।"},{"book":"इफिसियों","chapter":"5","verse":"28","text":"योच तरह उचित हय कि पति अपनी पत्नी सी अपनो खुद को शरीर को जसो प्रेम रखे। जो अपनी पत्नी सी प्रेम रखय हय, ऊ अपनो आप सी प्रेम रखय हय।"},{"book":"इफिसियों","chapter":"5","verse":"29","text":"कहालीकि कोयी न कभी अपनो शरीर सी दुश्मनी नहीं रख्यो बल्की ओको पालन–पोषन करय हय, जसो मसीह भी मण्डली को करय हय।"},{"book":"इफिसियों","chapter":"5","verse":"30","text":"येकोलायी कि हम ओको शरीर को भाग आय।"},{"book":"इफिसियों","chapter":"5","verse":"31","text":"जसो शास्त्र कह्य हय, “यो वजह आदमी अपनो माय–बाप ख छोड़ क अपनी पत्नी सी मिल्यो रहेंन, अऊर हि दोयी एक तन होयेंन।”"},{"book":"इफिसियों","chapter":"5","verse":"32","text":"यो एक महान रहस्य आय, पर मय यो मसीह अऊर मण्डली को बारे म कहू हय।"},{"book":"इफिसियों","chapter":"5","verse":"33","text":"पर तुम लोगों म सी हर एक पति अपनी पत्नी ख अपनो जसो प्रेम करे अऊर हर एक पत्नी अपनो पति को आदर–सम्मान रखे।"}]}