{"data":[{"book":"preritāḥ","chapter":"10","verse":"1","text":"kaisariyānagara itāliyākhyasainyāntargataḥ karṇīliyanāmā senāpatirāsīt"},{"book":"preritāḥ","chapter":"10","verse":"2","text":"sa saparivāro bhakta īśvaraparāyaṇaścāsīt; lokebhyo bahūni dānādīni datvā nirantaram īśvare prārthayāñcakre|"},{"book":"preritāḥ","chapter":"10","verse":"3","text":"ekadā tṛtīyapraharavelāyāṁ sa dṛṣṭavān īśvarasyaiko dūtaḥ saprakāśaṁ tatsamīpam āgatya kathitavān, he karṇīliya|"},{"book":"preritāḥ","chapter":"10","verse":"4","text":"kintu sa taṁ dṛṣṭvā bhīto'kathayat, he prabho kiṁ? tadā tamavadat tava prārthanā dānādi ca sākṣisvarūpaṁ bhūtveśvarasya gocaramabhavat|"},{"book":"preritāḥ","chapter":"10","verse":"5","text":"idānīṁ yāphonagaraṁ prati lokān preṣya samudratīre śimonnāmnaścarmmakārasya gṛhe pravāsakārī pitaranāmnā vikhyāto yaḥ śimon tam āhvāyaya;"},{"book":"preritāḥ","chapter":"10","verse":"6","text":"tasmāt tvayā yadyat karttavyaṁ tattat sa vadiṣyati|"},{"book":"preritāḥ","chapter":"10","verse":"7","text":"ityupadiśya dūte prasthite sati karṇīliyaḥ svagṛhasthānāṁ dāsānāṁ dvau janau nityaṁ svasaṅgināṁ sainyānām ekāṁ bhaktasenāñcāhūya"},{"book":"preritāḥ","chapter":"10","verse":"8","text":"sakalametaṁ vṛttāntaṁ vijñāpya yāphonagaraṁ tān prāhiṇot|"},{"book":"preritāḥ","chapter":"10","verse":"9","text":"parasmin dine te yātrāṁ kṛtvā yadā nagarasya samīpa upātiṣṭhan, tadā pitaro dvitīyapraharavelāyāṁ prārthayituṁ gṛhapṛṣṭham ārohat|"},{"book":"preritāḥ","chapter":"10","verse":"10","text":"etasmin samaye kṣudhārttaḥ san kiñcid bhoktum aicchat kintu teṣām annāsādanasamaye sa mūrcchitaḥ sannapatat|"},{"book":"preritāḥ","chapter":"10","verse":"11","text":"tato meghadvāraṁ muktaṁ caturbhiḥ koṇai rlambitaṁ bṛhadvastramiva kiñcana bhājanam ākāśāt pṛthivīm avārohatīti dṛṣṭavān|"},{"book":"preritāḥ","chapter":"10","verse":"12","text":"tanmadhye nānaprakārā grāmyavanyapaśavaḥ khecarorogāmiprabhṛtayo jantavaścāsan|"},{"book":"preritāḥ","chapter":"10","verse":"13","text":"anantaraṁ he pitara utthāya hatvā bhuṁkṣva tampratīyaṁ gagaṇīyā vāṇī jātā|"},{"book":"preritāḥ","chapter":"10","verse":"14","text":"tadā pitaraḥ pratyavadat, he prabho īdṛśaṁ mā bhavatu, aham etat kālaṁ yāvat niṣiddham aśuci vā dravyaṁ kiñcidapi na bhuktavān|"},{"book":"preritāḥ","chapter":"10","verse":"15","text":"tataḥ punarapi tādṛśī vihayasīyā vāṇī jātā yad īśvaraḥ śuci kṛtavān tat tvaṁ niṣiddhaṁ na jānīhi|"},{"book":"preritāḥ","chapter":"10","verse":"16","text":"itthaṁ triḥ sati tat pātraṁ punarākṛṣṭaṁ ākāśam agacchat|"},{"book":"preritāḥ","chapter":"10","verse":"17","text":"tataḥ paraṁ yad darśanaṁ prāptavān tasya ko bhāva ityatra pitaro manasā sandegdhi, etasmin samaye karṇīliyasya te preṣitā manuṣyā dvārasya sannidhāvupasthāya,"},{"book":"preritāḥ","chapter":"10","verse":"18","text":"śimono gṛhamanvicchantaḥ sampṛchyāhūya kathitavantaḥ pitaranāmnā vikhyāto yaḥ śimon sa kimatra pravasati?"},{"book":"preritāḥ","chapter":"10","verse":"19","text":"yadā pitarastaddarśanasya bhāvaṁ manasāndolayati tadātmā tamavadat, paśya trayo janāstvāṁ mṛgayante|"},{"book":"preritāḥ","chapter":"10","verse":"20","text":"tvam utthāyāvaruhya niḥsandehaṁ taiḥ saha gaccha mayaiva te preṣitāḥ|"},{"book":"preritāḥ","chapter":"10","verse":"21","text":"tasmāt pitaro'varuhya karṇīliyapreritalokānāṁ nikaṭamāgatya kathitavān paśyata yūyaṁ yaṁ mṛgayadhve sa janohaṁ, yūyaṁ kinnimittam āgatāḥ?"},{"book":"preritāḥ","chapter":"10","verse":"22","text":"tataste pratyavadan karṇīliyanāmā śuddhasattva īśvaraparāyaṇo yihūdīyadeśasthānāṁ sarvveṣāṁ sannidhau sukhyātyāpanna ekaḥ senāpati rnijagṛhaṁ tvāmāhūya netuṁ tvattaḥ kathā śrotuñca pavitradūtena samādiṣṭaḥ|"},{"book":"preritāḥ","chapter":"10","verse":"23","text":"tadā pitarastānabhyantaraṁ nītvā teṣāmātithyaṁ kṛtavān, pare'hani taiḥ sārddhaṁ yātrāmakarot, yāphonivāsināṁ bhrātṛṇāṁ kiyanto janāśca tena saha gatāḥ|"},{"book":"preritāḥ","chapter":"10","verse":"24","text":"parasmin divase kaisariyānagaramadhyapraveśasamaye karṇīliyo jñātibandhūn āhūyānīya tān apekṣya sthitaḥ|"},{"book":"preritāḥ","chapter":"10","verse":"25","text":"pitare gṛha upasthite karṇīliyastaṁ sākṣātkṛtya caraṇayoḥ patitvā prāṇamat|"},{"book":"preritāḥ","chapter":"10","verse":"26","text":"pitarastamutthāpya kathitavān, uttiṣṭhāhamapi mānuṣaḥ|"},{"book":"preritāḥ","chapter":"10","verse":"27","text":"tadā karṇīliyena sākam ālapan gṛhaṁ prāviśat tanmadhye ca bahulokānāṁ samāgamaṁ dṛṣṭvā tān avadat,"},{"book":"preritāḥ","chapter":"10","verse":"28","text":"anyajātīyalokaiḥ mahālapanaṁ vā teṣāṁ gṛhamadhye praveśanaṁ yihūdīyānāṁ niṣiddham astīti yūyam avagacchatha; kintu kamapi mānuṣam avyavahāryyam aśuciṁ vā jñātuṁ mama nocitam iti parameśvaro māṁ jñāpitavān|"},{"book":"preritāḥ","chapter":"10","verse":"29","text":"iti hetorāhvānaśravaṇamātrāt kāñcanāpattim akṛtvā yuṣmākaṁ samīpam āgatosmi; pṛcchāmi yūyaṁ kinnimittaṁ mām āhūyata?"},{"book":"preritāḥ","chapter":"10","verse":"30","text":"tadā karṇīliyaḥ kathitavān, adya catvāri dināni jātāni etāvadvelāṁ yāvad aham anāhāra āsan tatastṛtīyaprahare sati gṛhe prārthanasamaye tejomayavastrabhṛd eko jano mama samakṣaṁ tiṣṭhan etāṁ kathām akathayat,"},{"book":"preritāḥ","chapter":"10","verse":"31","text":"he karṇīliya tvadīyā prārthanā īśvarasya karṇagocarībhūtā tava dānādi ca sākṣisvarūpaṁ bhūtvā tasya dṛṣṭigocaramabhavat|"},{"book":"preritāḥ","chapter":"10","verse":"32","text":"ato yāphonagaraṁ prati lokān prahitya tatra samudratīre śimonnāmnaḥ kasyaciccarmmakārasya gṛhe pravāsakārī pitaranāmnā vikhyāto yaḥ śimon tamāhūाyaya; tataḥ sa āgatya tvām upadekṣyati|"},{"book":"preritāḥ","chapter":"10","verse":"33","text":"iti kāraṇāt tatkṣaṇāt tava nikaṭe lokān preṣitavān, tvamāgatavān iti bhadraṁ kṛtavān| īśvaro yānyākhyānāni kathayitum ādiśat tāni śrotuṁ vayaṁ sarvve sāmpratam īśvarasya sākṣād upasthitāḥ smaḥ|"},{"book":"preritāḥ","chapter":"10","verse":"34","text":"tadā pitara imāṁ kathāṁ kathayitum ārabdhavān, īśvaro manuṣyāṇām apakṣapātī san"},{"book":"preritāḥ","chapter":"10","verse":"35","text":"yasya kasyacid deśasya yo lokāstasmādbhītvā satkarmma karoti sa tasya grāhyo bhavati, etasya niścayam upalabdhavānaham|"},{"book":"preritāḥ","chapter":"10","verse":"36","text":"sarvveṣāṁ prabhu ryo yīśukhrīṣṭastena īśvara isrāyelvaṁśānāṁ nikaṭe susaṁvādaṁ preṣya sammelanasya yaṁ saṁvādaṁ prācārayat taṁ saṁvādaṁ yūyaṁ śrutavantaḥ|"},{"book":"preritāḥ","chapter":"10","verse":"37","text":"yato yohanā majjane pracārite sati sa gālīladeśamārabhya samastayihūdīyadeśaṁ vyāpnot;"},{"book":"preritāḥ","chapter":"10","verse":"38","text":"phalata īśvareṇa pavitreṇātmanā śaktyā cābhiṣikto nāsaratīyayīśuḥ sthāne sthāne bhraman sukriyāṁ kurvvan śaitānā kliṣṭān sarvvalokān svasthān akarot, yata īśvarastasya sahāya āsīt;"},{"book":"preritāḥ","chapter":"10","verse":"39","text":"vayañca yihūdīyadeśe yirūśālamnagare ca tena kṛtānāṁ sarvveṣāṁ karmmaṇāṁ sākṣiṇo bhavāmaḥ| lokāstaṁ kruśe viddhvā hatavantaḥ,"},{"book":"preritāḥ","chapter":"10","verse":"40","text":"kintu tṛtīyadivase īśvarastamutthāpya saprakāśam adarśayat|"},{"book":"preritāḥ","chapter":"10","verse":"41","text":"sarvvalokānāṁ nikaṭa iti na hi, kintu tasmin śmaśānādutthite sati tena sārddhaṁ bhojanaṁ pānañca kṛtavanta etādṛśā īśvarasya manonītāḥ sākṣiṇo ye vayam asmākaṁ nikaṭe tamadarśayat|"},{"book":"preritāḥ","chapter":"10","verse":"42","text":"jīvitamṛtobhayalokānāṁ vicāraṁ karttum īśvaro yaṁ niyuktavān sa eva sa janaḥ, imāṁ kathāṁ pracārayituṁ tasmin pramāṇaṁ dātuñca so'smān ājñāpayat|"},{"book":"preritāḥ","chapter":"10","verse":"43","text":"yastasmin viśvasiti sa tasya nāmnā pāpānmukto bhaviṣyati tasmin sarvve bhaviṣyadvādinopi etādṛśaṁ sākṣyaṁ dadati|"},{"book":"preritāḥ","chapter":"10","verse":"44","text":"pitarasyaitatkathākathanakāle sarvveṣāṁ śrotṛṇāmupari pavitra ātmāvārohat|"},{"book":"preritāḥ","chapter":"10","verse":"45","text":"tataḥ pitareṇa sārddham āgatāstvakchedino viśvāsino lokā anyadeśīyebhyaḥ pavitra ātmani datte sati"},{"book":"preritāḥ","chapter":"10","verse":"46","text":"te nānājātīyabhāṣābhiḥ kathāṁ kathayanta īśvaraṁ praśaṁsanti, iti dṛṣṭvā śrutvā ca vismayam āpadyanta|"},{"book":"preritāḥ","chapter":"10","verse":"47","text":"tadā pitaraḥ kathitavān, vayamiva ye pavitram ātmānaṁ prāptāsteṣāṁ jalamajjanaṁ kiṁ kopi niṣeddhuṁ śaknoti?"},{"book":"preritāḥ","chapter":"10","verse":"48","text":"tataḥ prabho rnāmnā majjitā bhavateti tānājñāpayat| anantaraṁ te svaiḥ sārddhaṁ katipayadināni sthātuṁ prārthayanta|"}]}