{"data":[{"book":"अमसाल","chapter":"24","verse":"1","text":"शरीरों से हसद न कर, न उनसे सोहबत रखने की आरज़ू रख,"},{"book":"अमसाल","chapter":"24","verse":"2","text":"क्योंकि उनका दिल ज़ुल्म करने पर तुला रहता है, उनके होंट दूसरों को दुख पहुँचाते हैं।"},{"book":"अमसाल","chapter":"24","verse":"3","text":"हिकमत घर को तामीर करती, समझ उसे मज़बूत बुनियाद पर खड़ा कर देती,"},{"book":"अमसाल","chapter":"24","verse":"4","text":"और इल्मो-इरफ़ान उसके कमरों को बेशक़ीमत और मनमोहन चीज़ों से भर देता है।"},{"book":"अमसाल","chapter":"24","verse":"5","text":"दानिशमंद को ताक़त हासिल होती और इल्म रखनेवाले की क़ुव्वत बढ़ती रहती है,"},{"book":"अमसाल","chapter":"24","verse":"6","text":"क्योंकि जंग करने के लिए हिदायत और फ़तह पाने के लिए मुतअद्दिद मुशीरों की ज़रूरत होती है।"},{"book":"अमसाल","chapter":"24","verse":"7","text":"हिकमत इतनी बुलंदो-बाला है कि अहमक़ उसे पा नहीं सकता। जब बुज़ुर्ग शहर के दरवाज़े में फ़ैसला करने के लिए जमा होते हैं तो वह कुछ नहीं कह सकता।"},{"book":"अमसाल","chapter":"24","verse":"8","text":"बुरे मनसूबे बाँधनेवाला साज़िशी कहलाता है।"},{"book":"अमसाल","chapter":"24","verse":"9","text":"अहमक़ की चालाकियाँ गुनाह हैं, और लोग तानाज़न से घिन खाते हैं।"},{"book":"अमसाल","chapter":"24","verse":"10","text":"अगर तू मुसीबत के दिन हिम्मत हारकर ढीला हो जाए तो तेरी ताक़त जाती रहेगी।"},{"book":"अमसाल","chapter":"24","verse":"11","text":"जिन्हें मौत के हवाले किया जा रहा है उन्हें छुड़ा, जो क़साई की तरफ़ डगमगाते हुए जा रहे हैं उन्हें रोक दे।"},{"book":"अमसाल","chapter":"24","verse":"12","text":"शायद तू कहे, “हमें तो इसके बारे में इल्म नहीं था।” लेकिन यक़ीन जान, जो दिल की जाँच-पड़ताल करता है वह बात समझता है, जो तेरी जान की देख-भाल करता है उसे मालूम है। वह इनसान को उसके आमाल का बदला देता है।"},{"book":"अमसाल","chapter":"24","verse":"13","text":"मेरे बेटे, शहद खा क्योंकि वह अच्छा है, छत्ते का ख़ालिस शहद मीठा है।"},{"book":"अमसाल","chapter":"24","verse":"14","text":"जान ले कि हिकमत इसी तरह तेरी जान के लिए मीठी है। अगर तू उसे पाए तो तेरी उम्मीद जाती नहीं रहेगी बल्कि तेरा मुस्तक़बिल अच्छा होगा।"},{"book":"अमसाल","chapter":"24","verse":"15","text":"ऐ बेदीन, रास्तबाज़ के घर की ताक लगाए मत बैठना, उस की रिहाइशगाह तबाह न कर।"},{"book":"अमसाल","chapter":"24","verse":"16","text":"क्योंकि गो रास्तबाज़ सात बार गिर जाए तो भी हर बार दुबारा उठ खड़ा होगा जबकि बेदीन एक बार ठोकर खाकर मुसीबत में फँसा रहेगा।"},{"book":"अमसाल","chapter":"24","verse":"17","text":"अगर तेरा दुश्मन गिर जाए तो ख़ुश न हो, अगर वह ठोकर खाए तो तेरा दिल जशन न मनाए।"},{"book":"अमसाल","chapter":"24","verse":"18","text":"ऐसा न हो कि रब यह देखकर तेरा रवैया पसंद न करे और अपना ग़ुस्सा दुश्मन पर उतारने से बाज़ आए।"},{"book":"अमसाल","chapter":"24","verse":"19","text":"बदकारों को देखकर मुश्तइल न हो जा, बेदीनों के बाइस कुढ़ता न रह।"},{"book":"अमसाल","chapter":"24","verse":"20","text":"क्योंकि शरीरों का कोई मुस्तक़बिल नहीं, बेदीनों का चराग़ बुझ जाएगा।"},{"book":"अमसाल","chapter":"24","verse":"21","text":"मेरे बेटे, रब और बादशाह का ख़ौफ़ मान, और सरकशों में शरीक न हो।"},{"book":"अमसाल","chapter":"24","verse":"22","text":"क्योंकि अचानक ही उन पर आफ़त आएगी, किसी को पता ही नहीं चलेगा जब दोनों उन पर हमला करके उन्हें तबाह कर देंगे।"},{"book":"अमसाल","chapter":"24","verse":"23","text":"ज़ैल में दानिशमंदों की मज़ीद कहावतें क़लमबंद हैं।"},{"book":"अमसाल","chapter":"24","verse":"24","text":"जो क़ुसूरवार से कहे, “तू बेक़ुसूर है” उस पर क़ौमें लानत भेजेंगी, उस की सरज़निश उम्मतें करेंगी।"},{"book":"अमसाल","chapter":"24","verse":"25","text":"लेकिन जो क़ुसूरवार को मुजरिम ठहराए वह ख़ुशहाल होगा, उसे कसरत की बरकत मिलेगी।"},{"book":"अमसाल","chapter":"24","verse":"26","text":"सच्चा जवाब दोस्त के बोसे की मानिंद है।"},{"book":"अमसाल","chapter":"24","verse":"27","text":"पहले बाहर का काम मुकम्मल करके अपने खेतों को तैयार कर, फिर ही अपना घर तामीर कर।"},{"book":"अमसाल","chapter":"24","verse":"28","text":"बिलावजह अपने पड़ोसी के ख़िलाफ़ गवाही मत दे। या क्या तू अपने होंटों से धोका देना चाहता है?"},{"book":"अमसाल","chapter":"24","verse":"29","text":"मत कहना, “जिस तरह उसने मेरे साथ किया उसी तरह मैं उसके साथ करूँगा, मैं उसके हर फ़ेल का मुनासिब जवाब दूँगा।”"},{"book":"अमसाल","chapter":"24","verse":"30","text":"एक दिन मैं सुस्त और नासमझ आदमी के खेत और अंगूर के बाग़ में से गुज़रा।"},{"book":"अमसाल","chapter":"24","verse":"31","text":"हर जगह काँटेदार झाड़ियाँ फैली हुई थीं, ख़ुदरौ पौदे पूरी ज़मीन पर छा गए थे। उस की चारदीवारी भी गिर गई थी।"},{"book":"अमसाल","chapter":"24","verse":"32","text":"यह देखकर मैंने दिल से ध्यान दिया और सबक़ सीख लिया,"},{"book":"अमसाल","chapter":"24","verse":"33","text":"अगर तू कहे, “मुझे थोड़ी देर सोने दे, थोड़ी देर ऊँघने दे, थोड़ी देर हाथ पर हाथ धरे बैठने दे ताकि मैं आराम कर सकूँ”"},{"book":"अमसाल","chapter":"24","verse":"34","text":"तो ख़बरदार, जल्द ही ग़ुरबत राहज़न की तरह तुझ पर आएगी, मुफ़लिसी हथियार से लेस डाकू की तरह तुझ पर आ पड़ेगी।"}]}