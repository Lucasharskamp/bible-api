{"data":[{"book":"5 Mose","chapter":"5","verse":"1","text":"Mose frɛɛ Israelfo no nyinaa ka kyerɛɛ wɔn se:"},{"book":"5 Mose","chapter":"5","verse":"2","text":"Bere a yɛwɔ Horeb no, Awurade yɛn Nyankopɔn ne yɛn yɛɛ apam bi."},{"book":"5 Mose","chapter":"5","verse":"3","text":"Ɛnyɛ yɛn agyanom na Awurade ne wɔn yɛɛ apam no, na mmom, ɔne yɛn a yɛte ase nnɛ yi nyinaa na ɛyɛe."},{"book":"5 Mose","chapter":"5","verse":"4","text":"Awurade fi bepɔw so ogya mu ne mo kasaa anikann."},{"book":"5 Mose","chapter":"5","verse":"5","text":"Migyinaa mo ne Awurade ntam, na mekaa Awurade asɛm kyerɛɛ mo efisɛ na musuro ogya no nti, moamforo bepɔw no."},{"book":"5 Mose","chapter":"5","verse":"6","text":"“Mene Awurade, mo Nyankopɔn, a miyii mo fii nkoasom mu wɔ Misraim no."},{"book":"5 Mose","chapter":"5","verse":"7","text":"“Monnsom onyame foforo biara nka me ho."},{"book":"5 Mose","chapter":"5","verse":"8","text":"Monnyɛ ohoni anaa biribiara a ɛsɛ ade a ɛwɔ wim, anaa nea ɛwɔ asase so, anaa nea ɛwɔ nsu mu, anaa nea ɛwɔ asase ase."},{"book":"5 Mose","chapter":"5","verse":"9","text":"Monnkotow ohoni biara nsom no wɔ ɔkwan biara so, na me, Awurade, mo Nyankopɔn, meyɛ ninkufo a metwe mma a wɔtan me no aso wɔ awofonom bɔne a wɔyɛ no ho kɔ awo ntoatoaso abiɛsa ne anan mu,"},{"book":"5 Mose","chapter":"5","verse":"10","text":"nanso meda ɔdɔ adi kyerɛ awo ntoatoaso mpem a wɔdɔ me na wodi mʼahyɛde so no."},{"book":"5 Mose","chapter":"5","verse":"11","text":"Mommmɔ Awurade, mo Nyankopɔn no, din basabasa. Sɛ moyɛ saa a, obebu mo fɔ."},{"book":"5 Mose","chapter":"5","verse":"12","text":"Monkae homeda na munni no sɛ da kronkron."},{"book":"5 Mose","chapter":"5","verse":"13","text":"Nnansia na momfa nyɛ mo nnwuma nyinaa,"},{"book":"5 Mose","chapter":"5","verse":"14","text":"na da a ɛto so ason no yɛ Homeda ma Awurade, mo Nyankopɔn. Saa da no, ɛnsɛ sɛ moyɛ adwuma biara; ɛnsɛ sɛ mo mmabarima, mo mmabea anaa mo asomfo anaa mo anantwi ne mo mfurum anaa mo ahɔho yɛ adwuma biara."},{"book":"5 Mose","chapter":"5","verse":"15","text":"Monkae sɛ bere bi a atwa mu no na moyɛ nkoa wɔ Misraim na Awurade, mo Nyankopɔn, nam anwonwatumi ne tumi nnwuma so na oyii mo fii hɔ. Ɛno nti na Awurade mo Nyankopɔn hyɛ mo sɛ munni Homeda no."},{"book":"5 Mose","chapter":"5","verse":"16","text":"Di wʼagya ne wo na ni sɛnea Awurade, mo Nyankopɔn, ahyɛ mo no, na ama wo nkwanna aware, na asi wo yiye wɔ asase a Awurade wo Nyankopɔn de rema wo no so."},{"book":"5 Mose","chapter":"5","verse":"17","text":"Nni awu."},{"book":"5 Mose","chapter":"5","verse":"18","text":"Nsɛe aware."},{"book":"5 Mose","chapter":"5","verse":"19","text":"Mmɔ korɔn"},{"book":"5 Mose","chapter":"5","verse":"20","text":"Nni wo yɔnko ho adansekurum"},{"book":"5 Mose","chapter":"5","verse":"21","text":"Mma wʼani mmere wo yɔnko yere. Mma wʼani mmere wo yɔnko fi anaa nʼasase anaa nʼakoa anaa nʼafenaa, ne nʼanantwi, nʼafurum anaa biribiara a ɛyɛ wo yɔnko dea.”"},{"book":"5 Mose","chapter":"5","verse":"22","text":"Eyinom ne mmaransɛm a Awurade de nne kɛse a efi ogyaframa no mu pae mu ka kyerɛɛ mo fii omununkum a esum kabii atwa ho ahyia mu wɔ bepɔw no so a wamfa hwee anka ho. Na ɔkyerɛw guu abo pon abien so de maa me."},{"book":"5 Mose","chapter":"5","verse":"23","text":"Motee nne no fii esum mu bere a bepɔw no so redɛw ogya framfram no, mmusuakuw mu ntuanofo no nyinaa baa me nkyɛn."},{"book":"5 Mose","chapter":"5","verse":"24","text":"Wɔkae se, “Awurade, yɛn Nyankopɔn, akyerɛ yɛn nʼanuonyam ne ne tumi na yɛate ne nne afi ogya no mu. Nnɛ, yɛahu sɛ, sɛ Onyankopɔn ne onipa kasa koraa a, onipa tumi tena ase."},{"book":"5 Mose","chapter":"5","verse":"25","text":"Na afei, adɛn nti na ɛsɛ sɛ yewuwu? Sɛ Awurade, yɛn Nyankopɔn, kasa kyerɛ yɛn bio a, akyinnye biara nni ho sɛ yebewu na ogya no ahyew yɛn pasaa."},{"book":"5 Mose","chapter":"5","verse":"26","text":"Efisɛ ɔkra teasefo bɛn na wate Onyankopɔn teasefo no nne sɛ ɛrekasa fi ogyaframa no mu na watena ase ana?"},{"book":"5 Mose","chapter":"5","verse":"27","text":"Kɔ na kotie nea Awurade, yɛn Nyankopɔn no, ka no. Na afei, bra na bɛka biribiara a ɔka kyerɛɛ wo no kyerɛ yɛn, na yebetie na yɛadi so.”"},{"book":"5 Mose","chapter":"5","verse":"28","text":"Awurade tee mo nne bere a mokasa kyerɛɛ me no, Awurade ka kyerɛɛ me se, “Mate nsɛm a saa nnipa yi ka kyerɛɛ wo no. Nsɛm a wɔkaa no nyinaa ye."},{"book":"5 Mose","chapter":"5","verse":"29","text":"Ao, sɛ daa wobenya koma sɛnea ɛbɛma wɔasuro me na wɔadi mʼahyɛde nyinaa so a, anka ebeye ama wɔn ne wɔn asefo nyinaa afebɔɔ."},{"book":"5 Mose","chapter":"5","verse":"30","text":"“Kɔ na kɔka kyerɛ wɔn se, wɔnsan mmra wɔn ntamadan mu."},{"book":"5 Mose","chapter":"5","verse":"31","text":"Nanso wo de, wo ne me ntena ha sɛnea ɛbɛyɛ a metumi de mʼahyɛde ne me mmara ama wo. Wobɛkyerɛkyerɛ nnipa no sɛnea wobetie wɔ asase a mede rema wɔn no so sɛ wɔn agyapade no.”"},{"book":"5 Mose","chapter":"5","verse":"32","text":"Enti mohwɛ yiye na n monyɛ nea Awurade mo Nyankopɔn ahyɛ mo no; momman mfa nifa anaa benkum."},{"book":"5 Mose","chapter":"5","verse":"33","text":"Munni nea Awurade, mo Nyankopɔn, ahyɛ mo no nyinaa so na ama moanya nkwa, na asi mo yiye, na no nna aware wɔ asase a morekɔfa no so."}]}