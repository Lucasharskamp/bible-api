{"data":[{"book":"John","chapter":"19","verse":"1","text":"Hanchu Pilat'n Jisua a tuonga, a jêma."},{"book":"John","chapter":"19","verse":"2","text":"Râlmingeiin riling amachangngei hah lukhum an phana, male a lua an min khuma; hanchu kâncholiinchuol senduk an min haka,"},{"book":"John","chapter":"19","verse":"3","text":"male a kôm an honga, “Judangei Rêngpa ring sôt roh!” an tia, male an sea an bên zoi."},{"book":"John","chapter":"19","verse":"4","text":"Pilat han pêntieng vêlkhat ava jôk nôka, mipuingei kôm, “En ta u, theiloi mintumna rangin ite a sietna abi man mu-ung, ti nangni min riet rangin nin kôm ka la hong tuong rang ani,” a tia."},{"book":"John","chapter":"19","verse":"5","text":"Masikin riling lukhum inkhumin, kâncholiinchuol senduk hakin Jisua a hong jôka. Pilat'n an kôm, “En roi! Hi miriem hi!” a tia."},{"book":"John","chapter":"19","verse":"6","text":"Ochaisingei le Biekin rungpungei an hong mu lehan an hêtsana, “Khrosa jêmdel roh, khrosa jêmdel roh,” an tia."},{"book":"John","chapter":"19","verse":"7","text":"Mipuingei han, “Pathien Nâipasalin ânbê sikin a thi rang ani, ti balam kin dôn ani,” tiin an thuon nôka."},{"book":"John","chapter":"19","verse":"8","text":"Ma chong hah Pilat'n a rietin chu a chi uol nôk zoia."},{"book":"John","chapter":"19","verse":"9","text":"In sûnga a lût nôka, Jisua kôm, “Kho renga hong mo ni ni?” tiin a rekela."},{"book":"John","chapter":"19","verse":"10","text":"Pilat'n a kôm, “Ni na thuon loi rang mo? Nang mojôk theina le nang jêmdel theina rachamneina ko dôn ti hi riettit roh,” a tipea."},{"book":"John","chapter":"19","verse":"11","text":"Jisua'n a kôm, “Pathien'n nang a pêk sika vaiin kêng ku chunga rachamneina no dôn ani. Masikin nu kuta mi hong bangpu chu a sietna arik uol ok ani,” tiin a thuona."},{"book":"John","chapter":"19","verse":"12","text":"Pilat'n ma chong hah a rietin chu Jisua a mojôk theina rang lam a mindonna. Aniatachu mipuingeiin an hêtsana, “No mojôkin chu Rêng mal nimak che! Tutu khom rênga ânbê kai chu Rêng doia ânhel an ni!” an tia."},{"book":"John","chapter":"19","verse":"13","text":"Ma chongngei hah Pilat'n a rietin chu Jisua pêntieng a tuonga male roijêkpu sukmuna “Lungdâp” (Hebrew chongin “Gabbatha”) an tia han ânsunga."},{"book":"John","chapter":"19","verse":"14","text":"Hima nikhuo hah Kalkân kût ranga incherêlni ania, sûnchimrip dôr ani. Pilat'n mingei kôm han, “Mahin nin rêngpa aom!” a tia."},{"book":"John","chapter":"19","verse":"15","text":"An hêtsan nôka, “That roh! That roh! khrosa jêmdel roh!” an tia."},{"book":"John","chapter":"19","verse":"16","text":"Hanchu Pilat'n Jisua hah khrosa jêmdel rangin an kut chunga a bâng zoi ani."},{"book":"John","chapter":"19","verse":"17","text":"Jisua a khros ruputin “Luru Mun” (Hebrew chongin “Golgotha”) an ti dênin a sea."},{"book":"John","chapter":"19","verse":"18","text":"Ma mun han khrosa an jêmdela; male midang inik an jêmdel sa, voi le changa, alâitaka Jisua."},{"book":"John","chapter":"19","verse":"19","text":"Pilat'n minrietna a mizieka, “Nazareth Jisua, Judangei Rêngpa,” tiin khros lêra a târa."},{"book":"John","chapter":"19","verse":"20","text":"Jisua an jêmdelna mun hah khopuilien renga ala loi sikin mi tamtakin an porea. Minrietna hah Hebrew chong, Latin chong le Greek chongin miziek ani."},{"book":"John","chapter":"19","verse":"21","text":"Ochaisingei han Pilat kôm, “Judangei Rêngpa” tiin miziek no roh, ama'n kêng, “Judangei Rêngpa ki ni a ti,” an tipea."},{"book":"John","chapter":"19","verse":"22","text":"Pilat'n, “Ki miziek sai chu miziekin aom ani zoi.” tiin a thuona."},{"book":"John","chapter":"19","verse":"23","text":"Râlmingei han Jisua an jêmdel suole chu a puonngei an lâka tum minlin an sema, an taka tum khat an changa. A kâncholiinchuol khom an lâka, maha sûiloi kâncholia không ani."},{"book":"John","chapter":"19","verse":"24","text":"Râlmingei han, “Khêr no u; tho, tumo a chang rang taruosân ei ti u.” inkhat le inkhat annin tia. Pathien lekhabua ânziek hah ahongtung adik theina rangin ha ngei hah ahong om ani:19:24: Lap 22:18"},{"book":"John","chapter":"19","verse":"25","text":"Jisua khros kôla ânding ngei chu a nû, a nû zuorpuinu, Clopas lômnu Mary, le Mary Magdalene ngei an ni."},{"book":"John","chapter":"19","verse":"26","text":"Jisua'n a nû le a lungkham ngâipu a ruoisi hah a kôla an inding a mua; masikin a nû kôm han, “Ama hih na nâipasal ani,” a tipea."},{"book":"John","chapter":"19","verse":"27","text":"Hanchu a ruoisi kôm han khom, “Amanu hih nu nû ani,” a tipea. Ma zora renga ha chu a ruoisi han hanu hah a ina om rangin a tuong zoi ani."},{"book":"John","chapter":"19","verse":"28","text":"Jisua'n atûn chu neinunngei murdi ânzoi suo zoi ti a rieta; male Pathien lekhabua ânziek ahong tung adik theina rangin, “Ku tui ânrâl,”19:28: Lap 69:21; 22:15  a tia."},{"book":"John","chapter":"19","verse":"29","text":"Ma muna han uain thûra sip khuriâi inkhat aoma, sponge uaina an michie, hyssop khiengrol le an târra, a mûr an hong min tôna."},{"book":"John","chapter":"19","verse":"30","text":"Jisua'n uain thûr ha a nêk suole chu, “Ahek zoi!” a tia."},{"book":"John","chapter":"19","verse":"31","text":"Hanchu ma nikhuo hah Sûnrangngani ania, Juda rachamneipungeiin Sabbathnia khros lêra ruok aom tit rang hah an nuom loi sikin mi an jêmdel ngei kengei hah khiek rangin, le an ruokngei khrosngei renga musum rangin Pilat kôm phalna an ngêna, ahong tung rang Sabbathni ha aliekin ânthieng ani sikin."},{"book":"John","chapter":"19","verse":"32","text":"Masikin râlmingei hah an sea, Jisua leh munkhata an jêmdel tong masapu le midang inkhatpu kengei hah an khieka."},{"book":"John","chapter":"19","verse":"33","text":"Aniatachu Jisua kôla an hongin chu athi saiin an hong mua, masikin a kengei chu khiek mak ngei."},{"book":"John","chapter":"19","verse":"34","text":"Râlmi inkhatin Jisua kângrâm isei leh a hong sunna, harenghan thisen le tui a juong suok zoia."},{"book":"John","chapter":"19","verse":"35","text":"(Masikin hi neinun a mupu hin nangni khom nin iemna19:35: iem; ti hih miziek senkhatngeiin chu iem titna rangin tiin an dôn. rangin a misîr ani. A misîr hih adika, male chongtak ani ti khom a riet ani.)"},{"book":"John","chapter":"19","verse":"36","text":"Pathien lekhabua, “A rungei inkhat luo khiek ni no nih.” tia ânziek hah ahong tung adik theina rangin hima hah ahong om ani.19:36: Jôk 12:46; Tel 9:12; Lap 34:20"},{"book":"John","chapter":"19","verse":"37","text":"Pathien lekhabu mun danga, “Mingei han an sunna hah la en an tih,” a ti sa.19:37: Zak 12:10; Chph 1:7"},{"book":"John","chapter":"19","verse":"38","text":"Masuole chu, Arimathea khuoa mi Joseph han Pilat kôm Jisua ruok hah lâk rangin a ngêna. (Joseph hah Juda rachamneipungei chi sika inrûka Jisua nûkjûipu ani.) Pilat'n ruok hah chôi thei rangin a phal pea, masikin Joseph'n a chôia a se pui zoi ani."},{"book":"John","chapter":"19","verse":"39","text":"Nicodemus, motona jâna Jisua kôma lei hongpu han mirimhoi myrrh le aloe ânpol kilogram sômthum dôr chôiin Joseph a jûi sa.19:39: Jon 3:1,2"},{"book":"John","chapter":"19","verse":"40","text":"Ha pasal inik ngei han Jisua ruok ha an chôia, Judangei inphûm ngâi balam angin mirimhoi le puoninnêm leh an tuoma."},{"book":"John","chapter":"19","verse":"41","text":"Jisua an thatna muna han ruhuon inkhat aoma, ma ruhuon sûng han tute an lân phûmna ngâiloi thân thar inkhat aoma."},{"book":"John","chapter":"19","verse":"42","text":"Judangei Sabbathni rang motona sûn ani sika le thân ha anâi sikin, mahan Jisua ruok hah an phûm zoi ani."}]}