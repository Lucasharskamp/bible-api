{"data":[{"book":"Lukács","chapter":"5","verse":"1","text":"Történt, hogy amikor a sokaság hozzá tódult, hogy hallgassa Isten beszédét, ő a Genezáret-tónál állt,"},{"book":"Lukács","chapter":"5","verse":"2","text":"és látott két hajót állni a vízen. A halászok pedig, miután azokból kiszálltak, a hálóikat mosták."},{"book":"Lukács","chapter":"5","verse":"3","text":"Beszállt az egyik hajóba, amely Simoné volt, és kérte őt, hogy vigye egy kissé beljebb a parttól. Amikor leült, a hajóból tanította a sokaságot."},{"book":"Lukács","chapter":"5","verse":"4","text":"Miután befejezte beszédét, ezt mondta Simonnak: „Evezz a mélyre, és vessétek ki hálóitokat fogásra!“"},{"book":"Lukács","chapter":"5","verse":"5","text":"Simon így felelt: „Mester, jóllehet egész éjszaka fáradtunk, mégsem fogtunk semmit, de a te parancsodra kivetem a hálót.“"},{"book":"Lukács","chapter":"5","verse":"6","text":"Amikor ezt megtették, a halaknak olyan sokaságát kerítették be, hogy szakadozott a hálójuk."},{"book":"Lukács","chapter":"5","verse":"7","text":"Ezért intettek társaiknak, akik a másik hajóban voltak, hogy jöjjenek, és segítsenek nekik. Azok odamentek, és megtöltötték mind a két hajót annyira, hogy csaknem elsüllyedtek."},{"book":"Lukács","chapter":"5","verse":"8","text":"Amikor ezt Simon Péter látta, Jézus lába elé borult, és ezt mondta: „Eredj el tőlem, mert én bűnös ember vagyok, Uram!“"},{"book":"Lukács","chapter":"5","verse":"9","text":"Mert félelem fogta el őt és mindazokat, aki vele voltak, a halfogás miatt."},{"book":"Lukács","chapter":"5","verse":"10","text":"Hasonlóképpen Jakabot és Jánost is, Zebedeus fiait, akik Simonnak társai voltak."},{"book":"Lukács","chapter":"5","verse":"11","text":"És a hajókat a szárazra vonták, elhagyták mindenüket, és követték őt."},{"book":"Lukács","chapter":"5","verse":"12","text":"Történt, hogy amikor az egyik városban volt, íme, volt ott egy leprával borított ember, és amikor meglátta Jézust, arcra borulva kérte őt, és ezt mondta: „Uram, ha akarod, megtisztíthatsz engem!“"},{"book":"Lukács","chapter":"5","verse":"13","text":"Jézus pedig kinyújtotta kezét, megérintette őt, és ezt mondta: „Akarom, tisztulj meg!“ És azonnal letisztult róla a lepra."},{"book":"Lukács","chapter":"5","verse":"14","text":"És megparancsolta neki, hogy ezt senkinek se mondja el, hanem: „Menj el, mutasd meg magad a papnak, és vigyél áldozatot megtisztulásodért, amint Mózes megparancsolta, bizonyságul nekik.“"},{"book":"Lukács","chapter":"5","verse":"15","text":"De a hír annál jobban elterjedt róla, és nagy sokaság gyűlt össze, hogy őt hallgassák, és hogy meggyógyítsa betegségüket."},{"book":"Lukács","chapter":"5","verse":"16","text":"Ő azonban félrevonult a pusztába, és imádkozott."},{"book":"Lukács","chapter":"5","verse":"17","text":"És történt egy napon, hogy tanított, és ott ültek a farizeusok és a törvénytudók, akik Galileának és Júdeának falvaiból és Jeruzsálemből jöttek, az Úr hatalma volt vele, hogy gyógyítson."},{"book":"Lukács","chapter":"5","verse":"18","text":"És íme, férfiak ágyon hoztak egy embert, aki béna volt, és igyekezték bevinni és elé tenni."},{"book":"Lukács","chapter":"5","verse":"19","text":"A sokaság miatt azonban nem találták módját, hogyan vigyék be, felmentek a háztetőre, és a cseréptetőn át bocsátották le ágyastól a középre, Jézus elé."},{"book":"Lukács","chapter":"5","verse":"20","text":"Ő pedig látva hitüket, így szólt: „Ember, megbocsátattak neked a te bűneid!“"},{"book":"Lukács","chapter":"5","verse":"21","text":"Az írástudók és farizeusok elkezdtek tanakodni: „Kicsoda ez, aki ilyen káromlást szól? Ki bocsáthatja meg a bűnöket, ha nem egyedül Isten?“"},{"book":"Lukács","chapter":"5","verse":"22","text":"Jézus felismerte gondolataikat, ezt mondta nekik: „Miért tanakodtok szívetekben?"},{"book":"Lukács","chapter":"5","verse":"23","text":"Mi könnyebb, azt mondani: megbocsátattak neked a te bűneid, vagy azt mondani: kelj fel és járj?"},{"book":"Lukács","chapter":"5","verse":"24","text":"Hogy pedig megtudjátok, hogy az Emberfiának van hatalma e földön megbocsátani a bűnöket (ezt mondta a bénának): Neked mondom, kelj fel, vedd fel az ágyadat, eredj haza!“"},{"book":"Lukács","chapter":"5","verse":"25","text":"És az szemük láttára felkelt, felvette, amin feküdt, és elment haza, dicsőítve Istent."},{"book":"Lukács","chapter":"5","verse":"26","text":"Ámulat fogta el mindnyájukat, dicsőítették Istent, és megteltek félelemmel, és ezt mondták: „Bizony csodálatos dolgokat láttunk ma!“"},{"book":"Lukács","chapter":"5","verse":"27","text":"Ezután kiment, és meglátott egy Lévi nevű vámszedőt, aki a vámnál ült, és ezt mondta neki: „Kövess engem!“"},{"book":"Lukács","chapter":"5","verse":"28","text":"Az otthagyva mindent, felkelt, és követte őt."},{"book":"Lukács","chapter":"5","verse":"29","text":"És Lévi nagy vendégséget készített neki házában. Vámosoknak és másoknak sokasága volt ott, akik velük együtt asztalhoz telepedtek."},{"book":"Lukács","chapter":"5","verse":"30","text":"Az írástudók és farizeusok pedig zúgolódtak, és a tanítványainak ezt mondták: „Miért esztek és isztok a vámszedőkkel és bűnösökkel együtt?“"},{"book":"Lukács","chapter":"5","verse":"31","text":"Jézus így válaszolt nekik: „Az egészségeseknek nincs szükségük orvosra, hanem a betegeknek."},{"book":"Lukács","chapter":"5","verse":"32","text":"Nem azért jöttem, hogy az igazakat hívjam megtérésre, hanem a bűnösöket.“"},{"book":"Lukács","chapter":"5","verse":"33","text":"Azok pedig ezt mondták neki: „Mi az oka, hogy János tanítványai gyakran böjtölnek és imádkoznak, hasonlóképpen a farizeusoké is, a te tanítványaid pedig esznek és isznak?“"},{"book":"Lukács","chapter":"5","verse":"34","text":"Ő pedig ezt mondta nekik: „Rávehetitek-e a lakodalmasokat, hogy böjtöljenek, míg velük van a vőlegény?"},{"book":"Lukács","chapter":"5","verse":"35","text":"De jönnek majd napok, amikor a vőlegény elvétetik tőlük, és akkor azokban a napokban böjtölnek majd.“"},{"book":"Lukács","chapter":"5","verse":"36","text":"Egy példázatot is mondott nekik: „Senki sem tép ki új ruhából foltot, hogy a régi ruhára varrja, mert így az újat is eltépi, és nem is illene a régi ruhához az új folt."},{"book":"Lukács","chapter":"5","verse":"37","text":"És senki sem tölti az új bort régi tömlőbe, mert az új bor kiszakítja a tömlőket, és a bor kiömlik, és a tömlők is tönkremennek."},{"book":"Lukács","chapter":"5","verse":"38","text":"Hanem az új bort új tömlőkbe kell tölteni, és akkor mindkettő megmarad."},{"book":"Lukács","chapter":"5","verse":"39","text":"Aki pedig óbort iszik, az nem kíván újat, mert azt mondja: Jobb az ó.“"}]}