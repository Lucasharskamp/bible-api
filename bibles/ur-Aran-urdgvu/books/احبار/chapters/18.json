{"data":[{"book":"احبار","chapter":"18","verse":"1","text":"رب نے موسیٰ سے کہا،"},{"book":"احبار","chapter":"18","verse":"2","text":"”اسرائیلیوں کو بتانا کہ مَیں رب تمہارا خدا ہوں۔"},{"book":"احبار","chapter":"18","verse":"3","text":"مصریوں کی طرح زندگی نہ گزارنا جن میں تم رہتے تھے۔ ملکِ کنعان کے لوگوں کی طرح بھی زندگی نہ گزارنا جن کے پاس مَیں تمہیں لے جا رہا ہوں۔ اُن کے رسم و رواج نہ اپنانا۔"},{"book":"احبار","chapter":"18","verse":"4","text":"میرے ہی احکام پر عمل کرو اور میری ہدایات کے مطابق چلو۔ مَیں رب تمہارا خدا ہوں۔"},{"book":"احبار","chapter":"18","verse":"5","text":"میری ہدایات اور احکام کے مطابق چلنا، کیونکہ جو یوں کرے گا وہ جیتا رہے گا۔ مَیں رب ہوں۔"},{"book":"احبار","chapter":"18","verse":"6","text":"تم میں سے کوئی بھی اپنی قریبی رشتے دار سے ہم بستر نہ ہو۔ مَیں رب ہوں۔"},{"book":"احبار","chapter":"18","verse":"7","text":"اپنی ماں سے ہم بستر نہ ہونا، ورنہ تیرے باپ کی بےحرمتی ہو جائے گی۔ وہ تیری ماں ہے، اِس لئے اُس سے ہم بستر نہ ہونا۔"},{"book":"احبار","chapter":"18","verse":"8","text":"اپنے باپ کی کسی بھی بیوی سے ہم بستر نہ ہونا، ورنہ تیرے باپ کی بےحرمتی ہو جائے گی۔"},{"book":"احبار","chapter":"18","verse":"9","text":"اپنی بہن سے ہم بستر نہ ہونا، چاہے وہ تیرے باپ یا تیری ماں کی بیٹی ہو، چاہے وہ تیرے ہی گھر میں یا کہیں اَور پیدا ہوئی ہو۔"},{"book":"احبار","chapter":"18","verse":"10","text":"اپنی پوتی یا نواسی سے ہم بستر نہ ہونا، ورنہ تیری اپنی بےحرمتی ہو جائے گی۔"},{"book":"احبار","chapter":"18","verse":"11","text":"اپنے باپ کی بیوی کی بیٹی سے ہم بستر نہ ہونا۔ وہ تیری بہن ہے۔"},{"book":"احبار","chapter":"18","verse":"12","text":"اپنی پھوپھی سے ہم بستر نہ ہونا۔ وہ تیرے باپ کی قریبی رشتے دار ہے۔"},{"book":"احبار","chapter":"18","verse":"13","text":"اپنی خالہ سے ہم بستر نہ ہونا۔ وہ تیری ماں کی قریبی رشتے دار ہے۔"},{"book":"احبار","chapter":"18","verse":"14","text":"اپنے باپ کے بھائی کی بیوی سے ہم بستر نہ ہونا، ورنہ تیرے باپ کے بھائی کی بےحرمتی ہو جائے گی۔ اُس کی بیوی تیری چچی ہے۔"},{"book":"احبار","chapter":"18","verse":"15","text":"اپنی بہو سے ہم بستر نہ ہونا۔ وہ تیرے بیٹے کی بیوی ہے۔"},{"book":"احبار","chapter":"18","verse":"16","text":"اپنی بھابی سے ہم بستر نہ ہونا، ورنہ تیرے بھائی کی بےحرمتی ہو جائے گی۔"},{"book":"احبار","chapter":"18","verse":"17","text":"اگر تیرا جنسی تعلق کسی عورت سے ہو تو اُس کی بیٹی، پوتی یا نواسی سے ہم بستر ہونا منع ہے، کیونکہ وہ اُس کی قریبی رشتے دار ہیں۔ ایسا کرنا بڑی شرم ناک حرکت ہے۔"},{"book":"احبار","chapter":"18","verse":"18","text":"اپنی بیوی کے جیتے جی اُس کی بہن سے شادی نہ کرنا۔"},{"book":"احبار","chapter":"18","verse":"19","text":"کسی عورت سے اُس کی ماہواری کے دنوں میں ہم بستر نہ ہونا۔ اِس دوران وہ ناپاک ہے۔"},{"book":"احبار","chapter":"18","verse":"20","text":"کسی دوسرے مرد کی بیوی سے ہم بستر نہ ہونا، ورنہ تُو اپنے آپ کو ناپاک کرے گا۔"},{"book":"احبار","chapter":"18","verse":"21","text":"اپنے کسی بھی بچے کو مَلِک دیوتا کو قربانی کے طور پر پیش کر کے جلا دینا منع ہے۔ ایسی حرکت سے تُو اپنے خدا کے نام کو داغ لگائے گا۔ مَیں رب ہوں۔"},{"book":"احبار","chapter":"18","verse":"22","text":"مرد دوسرے مرد کے ساتھ جنسی تعلقات نہ رکھے۔ ایسی حرکت قابلِ گھن ہے۔"},{"book":"احبار","chapter":"18","verse":"23","text":"کسی جانور سے جنسی تعلقات نہ رکھنا، ورنہ تُو ناپاک ہو جائے گا۔ عورتوں کے لئے بھی ایسا کرنا منع ہے۔ یہ بڑی شرم ناک حرکت ہے۔"},{"book":"احبار","chapter":"18","verse":"24","text":"ایسی حرکتوں سے اپنے آپ کو ناپاک نہ کرنا۔ کیونکہ جو قومیں مَیں تمہارے آگے ملک سے نکالوں گا وہ اِسی طرح ناپاک ہوتی رہیں۔"},{"book":"احبار","chapter":"18","verse":"25","text":"ملک خود بھی ناپاک ہوا۔ اِس لئے مَیں نے اُسے اُس کے قصور کے سبب سے سزا دی، اور نتیجے میں اُس نے اپنے باشندوں کو اُگل دیا۔"},{"book":"احبار","chapter":"18","verse":"26","text":"لیکن تم میری ہدایات اور احکام کے مطابق چلو۔ نہ دیسی اور نہ پردیسی ایسی کوئی گھناؤنی حرکت کریں۔"},{"book":"احبار","chapter":"18","verse":"27","text":"کیونکہ یہ تمام قابلِ گھن باتیں اُن سے ہوئیں جو تم سے پہلے اِس ملک میں رہتے تھے۔ یوں ملک ناپاک ہوا۔"},{"book":"احبار","chapter":"18","verse":"28","text":"لہٰذا اگر تم بھی ملک کو ناپاک کرو گے تو وہ تمہیں اِسی طرح اُگل دے گا جس طرح اُس نے تم سے پہلے موجود قوموں کو اُگل دیا۔"},{"book":"احبار","chapter":"18","verse":"29","text":"جو بھی مذکورہ گھناؤنی حرکتوں میں سے ایک کرے اُسے اُس کی قوم میں سے مٹایا جائے۔"},{"book":"احبار","chapter":"18","verse":"30","text":"میرے احکام کے مطابق چلتے رہو اور ایسے قابلِ گھن رسم و رواج نہ اپنانا جو تمہارے آنے سے پہلے رائج تھے۔ اِن سے اپنے آپ کو ناپاک نہ کرنا۔ مَیں رب تمہارا خدا ہوں۔“"}]}