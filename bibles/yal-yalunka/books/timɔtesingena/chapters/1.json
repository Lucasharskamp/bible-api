{"data":[{"book":"Timɔte Singena","chapter":"1","verse":"1","text":"N tan Pɔli, Yesu, Alaa Muxu Sugandixina xɛraan nan ito sɛbɛxi, fata en nakisimana Alaa yamarin na, e nun Yesu, Alaa Muxu Sugandixina, en yigina."},{"book":"Timɔte Singena","chapter":"1","verse":"2","text":"N na a sɛbɛma Timɔte ma, n ma diin yɛtɛna dɛnkɛlɛyani."},{"book":"Timɔte Singena","chapter":"1","verse":"3","text":"N yi i mafanma kii naxan yi, n kelimatɔna siga Masedoniya yamanani, n mɔn waxi a xɔn, i xa lu Efɛsi taani alogo i xa mɛn kaana ndee yamari e nama fa xaran gbɛtɛye ti yamaan xa."},{"book":"Timɔte Singena","chapter":"1","verse":"4","text":"A e xa ba kankanɲɛ taline ma, e nun e benbane xinle fɛsɛfɛsɛn naxan mi ɲanma. Na fe matandine nan nakelima. E mi Alaa wanla kɛma dɛnkɛlɛyani."},{"book":"Timɔte Singena","chapter":"1","verse":"5","text":"N yamarini ito fi nɛn alogo xanuntenyaan xa gbo ayi naxan kelima bɔɲɛ sariɲanxin nun nii faɲin nun dɛnkɛlɛya kɛndɛni."},{"book":"Timɔte Singena","chapter":"1","verse":"6","text":"Muxuna ndee bata masara, kiraan yi lɔ ayi e ma e bira fala fuune fɔxɔ ra."},{"book":"Timɔte Singena","chapter":"1","verse":"7","text":"E waxi a xɔn ma, e xa findi sariya karamɔxɔne ra, koni e naxan falama, e a rali e sɔbɛɛn yɛtɛɛn na, e mi na kolon mumɛ!"},{"book":"Timɔte Singena","chapter":"1","verse":"8","text":"En na a kolon fa fala sariyan fan, xa a rawalima a sariya kiin ma."},{"book":"Timɔte Singena","chapter":"1","verse":"9","text":"En mɔn a kolon fa fala sariyan mi saxi tinxin muxune xan ma fe ra, koni sariya kalane nun muxu murutɛxine nun Ala kolontarene nun yulubi kanne nun sariɲantarene nun dina suxutarene nun fafa faxane nun nga faxane nun faxa tiine"},{"book":"Timɔte Singena","chapter":"1","verse":"10","text":"e nun yanga suxune nun xɛmɛn naxanye kafuma xɛmɛne xɔn e nun konyi matine nun wule falane nun wule sere baane e nun feen naxanye birin xaran kɛndɛn matandima."},{"book":"Timɔte Singena","chapter":"1","verse":"11","text":"Xaranni ito lanxi Ala barakan kanna falan Xibaru Faɲin nɔrɔn nan ma, a naxan taxu n na."},{"book":"Timɔte Singena","chapter":"1","verse":"12","text":"N barikan birama en Marigi Yesu Alaa Muxu Sugandixin xa naxan n sɛnbɛ soxi amasɔtɔ a bata n yatɛ tinxin muxun na, a yi n tongo a walikɛɛn na."},{"book":"Timɔte Singena","chapter":"1","verse":"13","text":"Hali n to bata yi a rayelefu, n yi a ɲaxankata, n yi a rafɛya. Koni a bata kininkinin n ma amasɔtɔ n ne ligaxi kolontareyaan nun dɛnkɛlɛyatareyaan nin."},{"book":"Timɔte Singena","chapter":"1","verse":"14","text":"En Marigin yi a hinan gbeen nagodo n ma han a yi dɛnkɛlɛyaan nun xanuntenyaan fi n ma, naxan kelixi Yesu Alaa Muxu Sugandixin ma."},{"book":"Timɔte Singena","chapter":"1","verse":"15","text":"Ɲɔndin nan falani ito ra, en birin xa la naxan na, fa fala Yesu Alaa Muxu Sugandixin faxi dunuɲa yi yulubi kanne nan nakisi fe ra. N tan ɲaxu dangu e birin na."},{"book":"Timɔte Singena","chapter":"1","verse":"16","text":"Koni a yi kininkinin n ma, alogo Alaa Muxu Sugandixin Yesu xa a diɲa gbeen yita n tan yulubi kan ɲaxin xɔn, a findi misaala ra dɛnkɛlɛya muxune xa, naxanye habadan nii rakisin sɔtɔma."},{"book":"Timɔte Singena","chapter":"1","verse":"17","text":"Nba, habadan mangana, niin kanna nun totarena, Ala keden peena, gboon nun binyen xa fi na ma habadan han habadan! Amina."},{"book":"Timɔte Singena","chapter":"1","verse":"18","text":"N ma diin Timɔte, n bata na yamarin fi i ma, naxan fataxi nabiya falane ra naxanye fala lan i ya fe ma, alogo i xa na suxu, i yi nɔ yɛngɛ faɲin soɛ."},{"book":"Timɔte Singena","chapter":"1","verse":"19","text":"I xa lu dɛnkɛlɛyaan nun nii faɲiyani. Muxuna ndee bata ne rabeɲin, e dɛnkɛlɛyaan yi ɲan alo kunkin na godo igen bun."},{"book":"Timɔte Singena","chapter":"1","verse":"20","text":"Humeneyo nun Alesandire na muxune yɛ. N bata ne lu Setana xa,1.20 Yanyina nde, na bunna nɛɛn fa fala a ne kedi nɛn keli dɛnkɛlɛya yamaan yɛ. alogo e xa xaran fa fala e nama Ala rayelefu."}]}