{"data":[{"book":"داوران","chapter":"14","verse":"1","text":"یک روز که سامسون به تمنه رفته بود، دختری فلسطینی توجه او را جلب نمود."},{"book":"داوران","chapter":"14","verse":"2","text":"چون به خانه بازگشت جریان را با پدر و مادرش در میان گذاشت و از آنها خواست تا آن دختر را برایش خواستگاری کنند."},{"book":"داوران","chapter":"14","verse":"3","text":"آنها اعتراض نموده، گفتند: «چرا باید بروی و همسری از این فلسطینی‌های بت‌پرست بگیری؟ آیا در بین تمام خاندان و قوم ما دختری پیدا نمی‌شود که تو با او ازدواج کنی؟»"},{"book":"داوران","chapter":"14","verse":"4","text":"پدر و مادر او نمی‌دانستند که دست خداوند در این کار است و بدین وسیله می‌خواهد برای فلسطینی‌ها که در آن زمان بر بنی‌اسرائیل حکومت می‌کردند، دامی بگستراند."},{"book":"داوران","chapter":"14","verse":"5","text":"سامسون با پدر و مادرش به تمنه رفت. وقتی آنها از تاکستانهای تمنه عبور می‌کردند شیر جوانی بیرون پریده، به سامسون حمله کرد."},{"book":"داوران","chapter":"14","verse":"6","text":"در همان لحظه روح خداوند بر او قرار گرفت و با اینکه سلاحی با خود نداشت، شیر را گرفته مثل یک بزغاله آن را درید! اما در این باره چیزی به پدر و مادر خود نگفت."},{"book":"داوران","chapter":"14","verse":"7","text":"وقتی سامسون به تمنه رسید با آن دختر صحبت کرد و او را پسندید."},{"book":"داوران","chapter":"14","verse":"8","text":"بعد از مدتی، سامسون برای عروسی باز به تمنه رفت. او از جاده خارج شد تا نگاهی به لاشهٔ شیر بیفکند. چشمش به انبوهی از زنبور و مقداری عسل در داخل لاشه افتاد."},{"book":"داوران","chapter":"14","verse":"9","text":"مقداری از آن عسل را با خود برداشت تا در بین راه بخورد. وقتی به پدر و مادرش رسید کمی از آن عسل را به آنها داد و ایشان نیز خوردند. اما سامسون به ایشان نگفت که آن عسل را از کجا آورده است."},{"book":"داوران","chapter":"14","verse":"10-11","text":"در حالی که پدر سامسون تدارک ازدواج او را می‌دید، سامسون مطابق رسم جوانان آن زمان ضیافتی ترتیب داد و سی نفر از جوانان دهکده در آن شرکت کردند."},{"book":"داوران","chapter":"14","verse":"12","text":"سامسون به آنها گفت: «معمایی به شما می‌گویم. اگر در این هفت روزی که جشن داریم جواب معما را گفتید، من سی ردای کتانی و سی دست لباس به شما می‌دهم."},{"book":"داوران","chapter":"14","verse":"13","text":"ولی اگر نتوانستید جواب بدهید، شما باید این لباسها را به من بدهید!»"},{"book":"داوران","chapter":"14","verse":"14","text":"سامسون گفت: «از خورنده خوراک بیرون آمد و از زورآور شیرینی!» سه روز گذشت و ایشان نتوانستند جواب معما را پیدا کنند."},{"book":"داوران","chapter":"14","verse":"15","text":"روز چهارم همگی آنها نزد زن سامسون رفتند و به او گفتند: «جواب این معما را از شوهرت بپرس و به ما بگو و گرنه خانهٔ پدرت را آتش خواهیم زد و تو را نیز خواهیم سوزانید. آیا این مهمانی فقط برای لخت کردن ما بود؟»"},{"book":"داوران","chapter":"14","verse":"16","text":"پس زن سامسون پیش او رفته، گریه کرد و گفت: «تو مرا دوست نداری. تو از من متنفری؛ چون برای جوانان قوم من معمایی گفته‌ای، ولی جواب آن را به من نمی‌گویی.»"},{"book":"داوران","chapter":"14","verse":"17","text":"ولی او دست بردار نبود و هر روز گریه می‌کرد، تا اینکه سرانجام در روز هفتم مهمانی، سامسون جواب معما را به وی گفت. او نیز جواب را به جوانان قوم خود بازگفت."},{"book":"داوران","chapter":"14","verse":"18","text":"پس در روز هفتم، پیش از غروب آفتاب آنها جواب معما را به سامسون چنین گفتند: «چه چیزی شیرینتر از عسل و زورآورتر از شیر می‌باشد؟»"},{"book":"داوران","chapter":"14","verse":"19","text":"آنگاه روح خداوند بر سامسون قرار گرفت و او به شهر اشقلون رفته، سی نفر از اهالی آنجا را کشت و لباسهای آنها را برای سی جوانی که جواب معمایش را گفته بودند، آورد و خود از شدت عصبانیت به خانهٔ پدر خود بازگشت."},{"book":"داوران","chapter":"14","verse":"20","text":"زن سامسون نیز به جوانی که در عروسی آنها ساقدوش سامسون بود، به زنی داده شد."}]}