{"data":[{"book":"2 Teselonk'e","chapter":"1","verse":"1","text":"Ik'o no nihinat no doonz Iyesus Krstosok wotts Teselonk'e Ik' meyitsi amantsuwotssh P'awulosoke, Silasnat Timotiyosoke guut'dek't wosheets wosho."},{"book":"2 Teselonk'e","chapter":"1","verse":"2","text":"Ik'o nihoke no doonz Iyesus Krstosoke s'aatonat jeenon itsh wotowe."},{"book":"2 Teselonk'e","chapter":"1","verse":"3","text":"Tí eshuwotso! it jangosh Ik'o jam aawo udiruwone, udonwere noosh geyike, no udiruwere it aman amano iki bogt bí eniruwnat it it atsatse shuneyo dabfere b́ amiruwotsne."},{"book":"2 Teselonk'e","chapter":"1","verse":"4","text":"Mansh eshe gishewonat gond bek'on dab itats b́ bodalor it aawk'o it k'amtsok'onat it imnetiyatse kúp' it wottsok'o keewon noo k'osh Ik' moowwots dagotse wotdekat itn it'irwone."},{"book":"2 Teselonk'e","chapter":"1","verse":"5","text":"Jam keewan b́ kitsir Ik' angsho arik b́ wotok'onat itwere bísha etaat gond bek'o it dek'ts mengst mansh bodk it wotitwok'oniye."},{"book":"2 Teselonk'e","chapter":"1","verse":"6","text":"Kááw keew k'alitwo Ik'o b́wottsotse it ats gondbek'o dowirwotsats gond bek'o dowon bok'awntso boosh dashetwe."},{"book":"2 Teselonk'e","chapter":"1","verse":"7","text":"And gond bek'o daatsirwotswere noonton kashdek'o itsh imetwe. Han b́wotitwere doonzo Iyesus b́melaki kúp'wotsnton darotse b́ oot'oore,"},{"book":"2 Teselonk'e","chapter":"1","verse":"8","text":"bí darootse be'et aat'iru tawone, manoor Ik'o danawwotsnat nondoozo Iyesusko dooshishyosh alerawwotsi sezitwe."},{"book":"2 Teselonk'e","chapter":"1","verse":"9","text":"1:9 Isa. 2:10  Bo doonz shinatsnat bí een mangatse k'aleyaarr dúre dúri t'afon bo sezeti."},{"book":"2 Teselonk'e","chapter":"1","verse":"10","text":"Bo bo sezitwere manots aawots bík s'ayinwotsoke mangr bín amanir jamwotsoknowere adewosh b́wooree. Itwere noo gawuts gawo dek'at it amantsotse bonton taawetute."},{"book":"2 Teselonk'e","chapter":"1","verse":"11","text":"Han gawon itsh no eed'irawo nó Ik'o no k'onir b́ s'egots s'eegosh bodtswotsi iti woshr sheeng finosh it detsts shunonat imneti fin jamo bí angon finde itsh b́s'eentsitwok'owe."},{"book":"2 Teselonk'e","chapter":"1","verse":"12","text":"Mank'o no doonz Iyesus shútso ititsere mangr itwere noko Izar Izewernat no doonz Iyesus s'aatok'on bín it mangitwok'o Ik'o k'onirwone."}]}