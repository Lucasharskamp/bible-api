{"data":[{"book":"2 K'orontos","chapter":"13","verse":"1","text":"Eshe, itok twoor han keezloniye taasha, awror b́wotiyal jam keewo arik b́ wotit wee git wee keez gawwotsne."},{"book":"2 K'orontos","chapter":"13","verse":"2","text":"Gitlts s'iilo twoor itnton tteshor it tooko kor itdek'etwok'o keewatniye t teshi, andoor aaniy haniyere shin morro fintswotsnat k'oshwotsshor boatso korbodek'etwok'o keewitwe, and taa itok aanar twoor konshor maac'o k'eweratse,"},{"book":"2 K'orontos","chapter":"13","verse":"3","text":"It t gitsotse beyat keewirwo Krstosi b́wottsok'o dandek'oshe itgeyiri, itoke beyrwo b́kúp'a bako b́maawoniyaliye."},{"book":"2 K'orontos","chapter":"13","verse":"4","text":"Bí mask'aliyats jiteyat b́k'ir maawona wotiyalor and Ik'i angon kashone b́ beyiri, noowere bíkok'o maawtswotsi woterone, itnton nodetsts gonkewok'onmó bínton Ik'i angon beetuwone."},{"book":"2 K'orontos","chapter":"13","verse":"5","text":"It amantsatse it kúp'tsok'o sheengsh danosh it tooko t'iwintsde'er s'iilere, it atsono fads'iilere, Iyesus Krstos itgitsots b́wottsok'owo t'iwintsde'atsteya? Mank'o wotob́k'zal fadewor dihrte etee,"},{"book":"2 K'orontos","chapter":"13","verse":"6","text":"Noo fadewor nodihrawok'o dan itdek'etwok'owe nojangiri."},{"book":"2 K'orontos","chapter":"13","verse":"7","text":"Gond keewo itk'alrawok'o Ik'o k'onirwone, Ik'o nok'onirwere no took faltswotsi wotat be'erani no'ooriyal it úni aawo sheeng wotts keewo it finitwok'owa bako tooko nofalo kitsoshaliye."},{"book":"2 K'orontos","chapter":"13","verse":"8","text":"Noo ari keewosha nofinri bako ari keewo k'efitwo eegor k'alo falatsonee."},{"book":"2 K'orontos","chapter":"13","verse":"9","text":"Noo maawtswotsi nowotere it kúp'uwotsi it wottsosh gene'úwirwone, no Ik'o nok'onir it s'eenwotsi it wotitwok'owe."},{"book":"2 K'orontos","chapter":"13","verse":"10","text":"Woshan itoke wokdek' befetsat tguut'ir manatse tuutsone, hank'on itok twoor doonzo taash b́ imts alon itn kic'iratse, doonzo alo taash b́ im itn tiagisha bako iti gaakoshaliye."},{"book":"2 K'orontos","chapter":"13","verse":"11","text":"Eshe ti eshúwotso! jamon beewere! it bebeyo manutside'ere, t izonowere beewere, it ats atseyosh ikwotore, jeenon beewere, shunonat jeeniko Izar Izewer itnton wotituwe."},{"book":"2 K'orontos","chapter":"13","verse":"12","text":"S'ayin wotts jobon jobeyar jamo aatewere."},{"book":"2 K'orontos","chapter":"13","verse":"13","text":"Amants jamwots jamo itsh t'intsirune."},{"book":"2 K'orontos","chapter":"13","verse":"14","text":"Doonzo Iyesus Krstos s'aato, Ik' shuno, S'ayin shayro ik woto it únetsnton wotowe."}]}