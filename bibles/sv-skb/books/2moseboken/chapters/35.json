{"data":[{"book":"2 Moseboken","chapter":"35","verse":"1","text":"Och Mose samlade hela församlingen av Israels söner och sade till dem: ”Detta är orden som Herren (Jahve) har befallt för att ni ska göra dem."},{"book":"2 Moseboken","chapter":"35","verse":"2","text":"Sex dagar ska arbete göras men den sjunde dagen ska för er vara en helig dag, en sabbat med fullkomlig vila (hebr. shabbat shabbaton) till Herren (Jahve). Den som gör något arbete (den dagen) ska dödas."},{"book":"2 Moseboken","chapter":"35","verse":"3","text":"Ni ska inte tända någon eld i alla era boplatser på sabbatsdagen.”"},{"book":"2 Moseboken","chapter":"35","verse":"4","text":"Och Mose talade till hela församlingen med Israels söner och sade: ”Detta är de ord som Herren (Jahve) har befallt och säger:"},{"book":"2 Moseboken","chapter":"35","verse":"5","text":"Ta ibland er ett offer till Herren (Jahve), alla som har ett villigt hjärta låt honom föra fram det, ett Herrens (Jahves) offer, guld och silver och brons,"},{"book":"2 Moseboken","chapter":"35","verse":"6","text":"och blått och purpur och scharlakansrött och fint linne och gethår,"},{"book":"2 Moseboken","chapter":"35","verse":"7","text":"och rödfärgat getskinn, och sälskinn och akaciaträ,"},{"book":"2 Moseboken","chapter":"35","verse":"8","text":"och olja till lampan och kryddor till smörjelseoljan och till den söta rökelsen,"},{"book":"2 Moseboken","chapter":"35","verse":"9","text":"och onyxstenar och stenar till infattning, till efoden och till bröstskölden."},{"book":"2 Moseboken","chapter":"35","verse":"10","text":"Och låt varje man med ett vist hjärta ibland er komma och göra (tillverka) allt det som Herren (Jahve) har befallt,"},{"book":"2 Moseboken","chapter":"35","verse":"11","text":"Tabernaklet, dess tält och dess överdrag, dess spännen och dess brädor, dess stänger, dess pelare och dess socklar,"},{"book":"2 Moseboken","chapter":"35","verse":"12","text":"arken och stängerna till den, locket (nådastolen, det som täcker arken) och draperiet (förhänget) till avskärmningen,"},{"book":"2 Moseboken","chapter":"35","verse":"13","text":"bordet och dess stänger och alla dess tillbehör och skådebröden,"},{"book":"2 Moseboken","chapter":"35","verse":"14","text":"menoran (ljusstaken) till ljuset och dess redskap och dess lampor och oljan till ljuset,"},{"book":"2 Moseboken","chapter":"35","verse":"15","text":"och rökelsealtaret och dess stänger och smörjelseoljan och den söta rökelsen och draperiet (förhänget) till öppningen, till tabernaklets öppning,"},{"book":"2 Moseboken","chapter":"35","verse":"16","text":"brännofferaltaret med dess galler av brons, dess stänger och alla dess redskap, vattenkaret och dess fundament,"},{"book":"2 Moseboken","chapter":"35","verse":"17","text":"gårdens våder, dess pelare och dess socklar och draperiet (förhänget) till gårdens öppning,"},{"book":"2 Moseboken","chapter":"35","verse":"18","text":"tabernaklets tältpluggar och gårdens tältpluggar och dess linor,"},{"book":"2 Moseboken","chapter":"35","verse":"19","text":"de broderade kläderna för tjänstgöring på den heliga platsen, de heliga kläderna till prästen Aron och kläderna till hans söner för att göra tjänst i prästämbetet.”"},{"book":"2 Moseboken","chapter":"35","verse":"20","text":"Och hela församlingen, Israels söner, lämnade (ordagrant: ”gick bort från framför”) Mose."},{"book":"2 Moseboken","chapter":"35","verse":"21","text":"Och de kom, alla vars hjärta uppmuntrade honom, och alla vars ande gjort honom villig, och förde fram Herrens (Jahves) offer till arbetet med mötestältet och för all dess tjänstgöring och till de heliga kläderna."},{"book":"2 Moseboken","chapter":"35","verse":"22","text":"Och de kom, både män och kvinnor, så många som hade ett villigt hjärta och bar fram näsringar och örhängen och signetringar och gördlar, alla (slags) juveler av guld, och alla män förde fram ett offer av guld till Herren (Jahve)."},{"book":"2 Moseboken","chapter":"35","verse":"23","text":"Och alla män hos vilka man fann blått och purpur och scharlakansrött och fint linne och gethår och rödfärgat getskinn och sälskinn, förde fram dem."},{"book":"2 Moseboken","chapter":"35","verse":"24","text":"Alla som kunde bidra med ett offer av silver eller brons förde fram Herrens (Jahves) offer, och alla män som hade akaciaträ till något av arbetet förde fram det."},{"book":"2 Moseboken","chapter":"35","verse":"25","text":"Och alla kvinnor som hade visa hjärtan spann med sina händer och förde fram det som de hade spunnit, blått och purpur, scharlakansrött och fint linne. [Det står inte tyg eller garn i grundtexten men dessa färger syftar på det garn som kan användas till vävning.]"},{"book":"2 Moseboken","chapter":"35","verse":"26","text":"Och alla kvinnor vars hjärta uppmuntrade dem med vishet spann gethår."},{"book":"2 Moseboken","chapter":"35","verse":"27","text":"Och ledarna förde fram onyxstenar och stenar till infattning till efoden och till bröstskölden,"},{"book":"2 Moseboken","chapter":"35","verse":"28","text":"och kryddor och olja till ljuset och till smörjelseolja och till den söta rökelsen."},{"book":"2 Moseboken","chapter":"35","verse":"29","text":"Israels barn (söner) förde fram ett frivilligt offer till Herren (Jahve), varje man och kvinna vars hjärta hade gjort dem villiga att bidra till allt arbete som Herren (Jahve) befallt skulle göras genom Mose hand."},{"book":"2 Moseboken","chapter":"35","verse":"30","text":"Och Mose sade till Israels söner: ”Se, Herren (Jahve) har kallat Betsalel, Oris son, Chors son av Juda stam, vid namn,"},{"book":"2 Moseboken","chapter":"35","verse":"31","text":"och han har fyllt honom med Guds Ande i vishet, i förståelse och i kunskap och i allt slags hantverkskunskap,"},{"book":"2 Moseboken","chapter":"35","verse":"32","text":"och till att utföra konstfullt arbete, att arbeta i (med) guld och i (med) silver och i (med) brons,"},{"book":"2 Moseboken","chapter":"35","verse":"33","text":"och att slipa stenar för infattning, och att snida i trä, till att arbeta i alla slags konstfulla tekniker."},{"book":"2 Moseboken","chapter":"35","verse":"34","text":"Och han har lagt i hans hjärta att han ska undervisa, både honom och Oholiav, Achisamachs son från Dans stam."},{"book":"2 Moseboken","chapter":"35","verse":"35","text":"Dem har han fyllt med hjärtats vishet till att utföra allt slags hantverk, gravyr och flätning och vävning med färger, i blått och i purpur, i scharlakansrött och i fint linne och vävning, till att göra allt slags konstfullt hantverk.”"}]}