{"data":[{"book":"Kolosefo","chapter":"1","verse":"1","text":"Saa krataa yi fi Paulo a ɛnam Onyankopɔn pɛ so nti, ɔyɛ Kristo somafo no ne yɛn nua Timoteo nkyɛn,"},{"book":"Kolosefo","chapter":"1","verse":"2","text":"De rekɔma ahotefo a wɔwɔ Kolose a wɔyɛ Kristo mu agyidifo no:"},{"book":"Kolosefo","chapter":"1","verse":"3","text":"Bere biara a yɛbɔ mpae ma mo no, yɛda Onyankopɔn a ɔyɛ Awurade Yesu Kristo Agya no ase."},{"book":"Kolosefo","chapter":"1","verse":"4","text":"Efisɛ yɛate mo gyidi a mowɔ wɔ Kristo Yesu mu, ne dɔ a modɔ ahotefo no."},{"book":"Kolosefo","chapter":"1","verse":"5","text":"Da a edi kan a motee Asɛmpa no munyaa mu anidaso a ɛwɔ hɔ ma mo no. Enti mo gyidi ne mo dɔ a mowɔ no gyina mo anidaso a mowɔ a wɔakora no wɔ ɔsoro ama mo no so."},{"book":"Kolosefo","chapter":"1","verse":"6","text":"Efi da a edi kan a motee Onyankopɔn adom na muhuu sɛnea ɛte no, Asɛmpa no de nhyira abrɛ wiase mmaa nyinaa, na trɛw ara na ɛretrɛw sɛnea muhu no wɔ mo mu no."},{"book":"Kolosefo","chapter":"1","verse":"7","text":"Ɛnam Epafra a ɔyɛ yɛn nua somfo a ɔde gyidi yɛ Kristo adwuma ma yɛn no so na muhuu eyi."},{"book":"Kolosefo","chapter":"1","verse":"8","text":"Ɔkaa ɔdɔ a Honhom no de ama mo no kyerɛɛ yɛn."},{"book":"Kolosefo","chapter":"1","verse":"9","text":"Esiane saa nti, efi bere a yɛtee mo nka no, yɛbɔ mpae ma mo daa. Yɛsrɛɛ Onyankopɔn sɛ omfi ne pɛ mu mma mo nyansa ne ntease a ne Honhom de ma no."},{"book":"Kolosefo","chapter":"1","verse":"10","text":"Ɛba saa a na mubetumi atena ase sɛnea Awurade hwehwɛ na bere biara nso, mobɛyɛ nea ɛsɔ nʼani. Dwuma biara a mubedi no, ɛbɛsow aba pa na mubenyin wɔ Onyankopɔn ho nimdeɛ mu."},{"book":"Kolosefo","chapter":"1","verse":"11","text":"Yɛrebɔ mpae nso sɛ ne tumi ne nʼahoɔden bɛhyɛ mo ma na moatumi de Awurade mu ahosɛpɛw ne boasetɔ agyina biribiara ano."},{"book":"Kolosefo","chapter":"1","verse":"12","text":"Momfa ahosɛpɛw nna Agya no a ɛnam ne so nti moanya nea wakora so ama nʼahotewfo a wɔwɔ ne hann no mu no bi no ase."},{"book":"Kolosefo","chapter":"1","verse":"13","text":"Ogyee yɛn fii sum tumi ase de yɛn baa ne Dɔba no Ahenni mu dwoodwoo."},{"book":"Kolosefo","chapter":"1","verse":"14","text":"Ne mu na yenya ogye. Ne mu nso na yenya bɔnefakyɛ."},{"book":"Kolosefo","chapter":"1","verse":"15","text":"Kristo yɛ Onyankopɔn a wonhu no no sɛso. Ɔno ne abɔde nyinaa farebae."},{"book":"Kolosefo","chapter":"1","verse":"16","text":"Efisɛ ɛnam ne so na Onyankopɔn bɔɔ biribiara a ɛwɔ ɔsoro ne asase so, nea wohu ne nea wonhu, honhom mu atumfo, awuranom ne ahemfo. Onyankopɔn nam ne so na ɔbɔɔ wiase nyinaa na ɔbɔ maa no nso."},{"book":"Kolosefo","chapter":"1","verse":"17","text":"Na ɔwɔ hɔ ansa na wɔrebɔ biribiara, na ne mu na biribiara nya nʼafa pɛpɛɛpɛ."},{"book":"Kolosefo","chapter":"1","verse":"18","text":"Asafo no yɛ ne nipadua, na ɔno na ɔyɛ asafo no ti. Ɔno na nipadua no nkwa fi. Ɔno ne Abakan a wonyan no fii awufo mu sɛnea ɛbɛyɛ a ɔno nko ara bedi ade nyinaa mu kan."},{"book":"Kolosefo","chapter":"1","verse":"19","text":"Efisɛ Onyankopɔn no ani gye sɛ Ɔba no wɔ ne su nyinaa wɔ ne mu."},{"book":"Kolosefo","chapter":"1","verse":"20","text":"Ɛnam ne Ba no so na Onyankopɔn fi ne pɛ mu de wiase nyinaa san bɛhyɛɛ ɔno ankasa ase. Onyankopɔn nam ne Ba no wu a owui wɔ asennua so no de asomdwoe bae, enti ɔde nneɛma a ɛwɔ asase so ne ɔsoro nyinaa ahyɛ nʼase."},{"book":"Kolosefo","chapter":"1","verse":"21","text":"Bere bi a atwam no, esiane sɛ na moyɛ bɔne na modwene bɔne ho nti, na mo ne Onyankopɔn ntam kwan ware a na moyɛ nʼatamfo nso."},{"book":"Kolosefo","chapter":"1","verse":"22","text":"Nanso ɛnam ne Ba no wu so nti Onyankopɔn afa mo nnamfo, sɛnea ɛbɛyɛ a mobɛyɛ kronkron a bɔne biara nni mo ho wɔ nʼanim."},{"book":"Kolosefo","chapter":"1","verse":"23","text":"Ɛsɛ sɛ mokɔ so ma mo gyidi mu yɛ den. Mommma ho kwan mma mo anidaso a munyaa no da a edi kan a motee Asɛmpa no nhinhim. Saa Asɛmpa a wɔka kyerɛ nnipa nyinaa yi nti na me, Paulo, mebɛyɛɛ ɔsomfo no."},{"book":"Kolosefo","chapter":"1","verse":"24","text":"Ɛyɛ me anigye sɛ merebrɛ mo ho. Menam me honam mu amane a merehu no so retoa Kristo amane a ohuu wɔ ne honam mu maa nʼasafo no so."},{"book":"Kolosefo","chapter":"1","verse":"25","text":"Onyankopɔn a mo yiyedi nti ɔde saa dwuma yi hyɛɛ me nsa no ayɛ me asafo no somfo. Dwumadi no yɛ nʼasɛm no ka,"},{"book":"Kolosefo","chapter":"1","verse":"26","text":"a ɛyɛ ahintasɛm a mfe bebree a atwam no, ɔde hintaw adesamma, nanso afei de, wada no adi akyerɛ nʼahotewfo."},{"book":"Kolosefo","chapter":"1","verse":"27","text":"Onyankopɔn nhyehyɛe ne sɛ, ɔbɛda nʼahintasɛm a nnepa ne anuonyam wɔ mu no adi akyerɛ Amanamanmufo nso. Ahintasɛm no ne sɛ: Kristo te mo mu, a ne nkyerɛase ne sɛ, yɛwɔ anidaso sɛ yɛn nsa bɛka Onyankopɔn anuonyam no bi."},{"book":"Kolosefo","chapter":"1","verse":"28","text":"Ɛno nti yɛka Kristo ho asɛm kyerɛ nnipa nyinaa. Yɛnam adwene pa so bɔ obiara kɔkɔ, kyerɛkyerɛ, sɛnea ɛbɛyɛ a obiara a yɛde no bɛhyɛ Onyankopɔn nsa no bɛyɛ pɛ wɔ Kristo mu."},{"book":"Kolosefo","chapter":"1","verse":"29","text":"Ɛno nti na menam Kristo tumi sononko a ɔde ma me no so yɛ adwumaden."}]}