{"data":[{"book":"Maatewos","chapter":"27","verse":"1","text":"Ganama barii luboonni hangafoonnii fi maanguddoonni sabaa hundinuu Yesuusin ajjeesuuf walii wajjin mariʼatan."},{"book":"Maatewos","chapter":"27","verse":"2","text":"Isaanis isa hidhanii geessanii Phiilaaxoos bulchaatti dabarsanii kennan."},{"book":"Maatewos","chapter":"27","verse":"3","text":"Yihuudaan inni Yesuusin dabarsee kenne sun yommuu akka Yesuusitti murame argetti ni gaabbe; meetii soddoma sanas luboota hangafootattii fi maanguddootatti deebise."},{"book":"Maatewos","chapter":"27","verse":"4","text":"Innis, “Ani dhiiga qulqulluu dabarsee kennuudhaan cubbuu hojjedheera” jedhe."},{"book":"Maatewos","chapter":"27","verse":"5","text":"Yihuudaanis meetii sana mana qulqullummaa keessatti gatee gad baʼe; dhaqees of fannise."},{"book":"Maatewos","chapter":"27","verse":"6","text":"Luboonni hangafoonnis meetii sana fuudhanii, “Meetiin kun waan gatii dhiigaa taʼeef meetii mana qulqullummaatti dabaluun seera miti” jedhan."},{"book":"Maatewos","chapter":"27","verse":"7","text":"Isaanis walii wajjin mariʼatanii akka namoota biyya ormaatiif iddoo awwaalaa taʼuuf meetii sanaan lafa namicha suphee dhaʼu tokkoo bitan."},{"book":"Maatewos","chapter":"27","verse":"8","text":"Kanaaf lafti sun hamma harʼaatti, “Lafa Dhiigaa” jedhamee waamama."},{"book":"Maatewos","chapter":"27","verse":"9","text":"Kanaanis wanni Ermiyaas raajichi dubbate sun ni raawwatame: Innis akkana jedha; “Isaan meetii soddomman, gatii isaa kan ijoolleen Israaʼel isatti shallagan sana fuudhanii,"},{"book":"Maatewos","chapter":"27","verse":"10","text":"akkuma Gooftaan na ajajetti lafa namicha suphee dhaʼu sanaa ittiin bitan.”27:10 Zak 11:12,13; Erm 19:1‑13; 32:6‑9"},{"book":"Maatewos","chapter":"27","verse":"11","text":"Yeroo sanatti Yesuus fuula bulchaa dura dhaabate; bulchaan sunis, “Ati mootii Yihuudootaatii?” jedhee isa gaafate."},{"book":"Maatewos","chapter":"27","verse":"12","text":"Inni yeroo luboonni hangafoonnii fi maanguddoonni isa himatanittis deebii tokko illee hin kennine."},{"book":"Maatewos","chapter":"27","verse":"13","text":"Phiilaaxoosis, “Ati akka isaan waan meeqa sirratti dhugaa baʼan hin dhageessuu?” jedhee isa gaafate."},{"book":"Maatewos","chapter":"27","verse":"14","text":"Yesuus garuu himata tokkoof illee deebii tokko iyyuu hin kennine; bulchaan sunis akka malee waan kana dinqisiifate."},{"book":"Maatewos","chapter":"27","verse":"15","text":"Bulchaan sun nama hidhame tokko ayyaanaan akkuma fedhii sabaatti gad dhiisuu bartee godhatee ture."},{"book":"Maatewos","chapter":"27","verse":"16","text":"Yeroo sana namichi Barabbaas jedhamu beekamaan tokko hidhamee ture."},{"book":"Maatewos","chapter":"27","verse":"17","text":"Kanaafuu yommuu isaan walitti qabamanitti Phiilaaxoos, “Akka ani isa kam gad isinii dhiisu barbaaddu? Barabbaas moo Yesuus isa Kiristoos jedhamu sana?” jedhee isaan gaafate."},{"book":"Maatewos","chapter":"27","verse":"18","text":"Akka isaan hinaaffaadhaan Yesuusin dabarsanii isatti kennan ni beeka tureetii."},{"book":"Maatewos","chapter":"27","verse":"19","text":"Utuu Phiilaaxoos barcuma murtii irra taaʼuu niitiin isaa, “Namicha qajeelaa sana hin tuqin; ani eda sababii isaatiif abjuudhaan akka malee dhiphadheeraatii” jettee itti dhaamte."},{"book":"Maatewos","chapter":"27","verse":"20","text":"Luboonni hangafoonnii fi maanguddoonni garuu akka Barabbaas gad dhiifamee, Yesuus immoo ajjeefamu akka isa kadhataniif namoota sossoban."},{"book":"Maatewos","chapter":"27","verse":"21","text":"Bulchaan sun, “Isaan lamaan kanneen keessaa akka ani isa kam gad isinii dhiisu barbaaddu?” jedhee ammas gaafate."},{"book":"Maatewos","chapter":"27","verse":"22","text":"Phiilaaxoosis, “Yesuus isa Kiristoos jedhamu immoo ani maal godhu ree?” jedhee gaafate."},{"book":"Maatewos","chapter":"27","verse":"23","text":"Phiilaaxoos immoo, “Maaliif? Inni yakka maalii hojjete?” jedhee gaafate."},{"book":"Maatewos","chapter":"27","verse":"24","text":"Phiilaaxoos yommuu akka wanni kun goolii kaasuu malee faayidaa tokko illee hin qabne argetti, “Ani dhiiga nama kanaa irraa qulqulluu dha; isintu itti gaafatama!” jedhee bishaan fudhatee fuula namootaa duratti harka isaa dhiqate."},{"book":"Maatewos","chapter":"27","verse":"25","text":"Namoonni hundinuus, “Dhiigni isaa nuu fi ijoollee keenya irra haa gaʼu!” jedhanii deebisan."},{"book":"Maatewos","chapter":"27","verse":"26","text":"Ergasii inni Barabbaasin gad isaaniif dhiise. Yesuusin garuu garafsiisee akka inni fannifamuuf dabarsee kenne."},{"book":"Maatewos","chapter":"27","verse":"27","text":"Ergasii loltoonni bulchaa sanaa Yesuusin mana bulchaatti ol galchan; raayyaa loltootaa hundas naannoo Yesuusitti walitti qaban."},{"book":"Maatewos","chapter":"27","verse":"28","text":"Isaanis uffata isaa irraa baasanii uffata bildiimaa itti uffisan;"},{"book":"Maatewos","chapter":"27","verse":"29","text":"gonfoo qoraattii micciiranii dhaʼanii mataa isaa irra kaaʼan. Harka isaa mirgaa keessas ulee kaaʼan. Fuula isaa durattis jilbeenfatanii, “Akkam ree, yaa mootii Yihuudootaa!” jedhanii isatti qoosan."},{"book":"Maatewos","chapter":"27","verse":"30","text":"Isaanis isatti tufan; ulee sanas fuudhanii mataa isaa rukutan."},{"book":"Maatewos","chapter":"27","verse":"31","text":"Erga itti qoosanii booddee uffata sana irraa baasanii wayyaa isaa deebisanii isatti uffisan. Fannisuufis isa fuudhanii deeman."},{"book":"Maatewos","chapter":"27","verse":"32","text":"Utuu gad baʼanuus namicha Qareenaa kan Simoon jedhamu tokko arganii akka inni fannoo sana baatuuf isa dirqisiisan."},{"book":"Maatewos","chapter":"27","verse":"33","text":"Isaanis iddoo Golgootaa jedhamu gaʼan; Golgootaa jechuun “Iddoo buqqee mataa” jechuu dha."},{"book":"Maatewos","chapter":"27","verse":"34","text":"Achittis akka inni dhuguuf daadhii wayinii kan hadhooftuun itti makame kennaniif; inni garuu afaaniin qabee dhuguu dide."},{"book":"Maatewos","chapter":"27","verse":"35","text":"Isaanis erga isa fannisanii booddee ixaa buufatanii uffata isaa gargar qooddatan."},{"book":"Maatewos","chapter":"27","verse":"36","text":"Isaanis achi taaʼanii isa eegaa turan."},{"book":"Maatewos","chapter":"27","verse":"37","text":"Katabbiin waan inni ittiin himatamees mataa isaatii ol kaaʼamee ture; katabbiin sunis,"},{"book":"Maatewos","chapter":"27","verse":"38","text":"Hattoonni lamas, inni tokko mirga isaatiin, kaan immoo bitaa isaatiin isa wajjin fannifaman."},{"book":"Maatewos","chapter":"27","verse":"39","text":"Warri achiin darbanis isa arrabsan; mataa isaaniis raasanii,"},{"book":"Maatewos","chapter":"27","verse":"40","text":"“Ati kan mana qulqullummaa diigdee guyyaa sadiitti ijaartu, mee of oolchi! Ati yoo Ilma Waaqaa taate fannoo irraa gad buʼi!” jedhan."},{"book":"Maatewos","chapter":"27","verse":"41","text":"Akkasumas luboonni hangafoonni, barsiistonni seeraatii fi maanguddoonni isatti qoosan. Akkanas jedhan;"},{"book":"Maatewos","chapter":"27","verse":"42","text":"“Inni warra kaan oolcheera; ofii isaa garuu oolchuu hin dandaʼu! Inni yoo mootii Israaʼel taʼe amma fannoo irraa gad haa buʼu; nuus isatti ni amannaatii."},{"book":"Maatewos","chapter":"27","verse":"43","text":"Inni Waaqa amanata; Waaqni yoo isa jaallate, mee amma isa haa oolchu; inni, ‘Ani Ilma Waaqaa ti’ jedheeraatii.”"},{"book":"Maatewos","chapter":"27","verse":"44","text":"Akkasuma hattoonni isa wajjin fannifamanis isa arrabsan."},{"book":"Maatewos","chapter":"27","verse":"45","text":"Saʼaatii jaʼaa jalqabee hamma saʼaatii sagaliitti dukkanni lafa hunda irra buʼe."},{"book":"Maatewos","chapter":"27","verse":"46","text":"Gara Saʼaatii sagaliitti Yesuus sagalee guddaadhaan, “Eloohee, Eloohee, 27:46 Waraabbileen tokko tokko Eelii, Eelii jedhu. laamaa sabaqtaanii?” jedhee iyye; hiikkaan isaas, “Yaa Waaqa ko, yaa Waaqa ko, ati maaliif na dhiifte?”27:46 Far 22:1 jechuu dha."},{"book":"Maatewos","chapter":"27","verse":"47","text":"Warra achi dhadhaabatan keessaa tokko tokko yommuu waan kana dhagaʼanitti, “Namichi kun Eeliyaasin waama” jedhan."},{"book":"Maatewos","chapter":"27","verse":"48","text":"Yommusuma isaan keessaa namichi tokko fiigee dhaqee ispoonjii daadhii wayinii dhangaggaaʼaadhaan guutee, uleetti kaaʼe; akka inni dhuguufis Yesuusiif kenne."},{"book":"Maatewos","chapter":"27","verse":"49","text":"Warri kaan garuu, “Mee isa dhiisaa. Akka Eeliyaas dhufee isa oolchu arginaatii” jedhan."},{"book":"Maatewos","chapter":"27","verse":"50","text":"Yesuus ammas sagalee guddaadhaan iyyee hafuura isaa kenne."},{"book":"Maatewos","chapter":"27","verse":"51","text":"Yeruma sana golgaan mana qulqullummaa olii hamma gadiitti iddoo lamatti tarsaʼe. Lafti ni sochoote; kattaawwanis ni babbaqaqan."},{"book":"Maatewos","chapter":"27","verse":"52","text":"Awwaalonnis banamanii dhagnawwan qulqullootaa kanneen duʼanii turan hedduun duʼaa kaafaman."},{"book":"Maatewos","chapter":"27","verse":"53","text":"Isaanis duʼaa kaʼuu Yesuus booddee awwaala keessaa baʼanii magaalattii qulqulluu seenan. Namoota hedduuttis mulʼatan."},{"book":"Maatewos","chapter":"27","verse":"54","text":"Ajajaan dhibbaa sunii fi warri isa wajjin Yesuusin eegaa turan yommuu sochii lafaatii fi waan achitti taʼe hunda arganitti akka malee sodaatanii, “Dhugumaanuu inni Ilma Waaqaa ture!” jedhan."},{"book":"Maatewos","chapter":"27","verse":"55","text":"Dubartoonni Yesuusin tajaajiluuf jedhanii Galiilaadhaa isa duukaa buʼan baayʼeenis fagoo dhaabatanii ilaalaa turan."},{"book":"Maatewos","chapter":"27","verse":"56","text":"Isaan keessaas Maariyaam ishee Magdalaa, Maariyaam haadha Yaaqoobii fi Yoosef, akkasumas haadha ilmaan Zabdewoos turan."},{"book":"Maatewos","chapter":"27","verse":"57","text":"Yommuu galgalaaʼettis namichi sooressi Yoosef jedhamu tokko Armaatiyaa dhufe; inni mataan isaas barataa Yesuus ture."},{"book":"Maatewos","chapter":"27","verse":"58","text":"Innis gara Phiilaaxoos dhaqee reeffa Yesuus kadhate; Phiilaaxoosis akka reeffi sun isaaf kennamu ajaje."},{"book":"Maatewos","chapter":"27","verse":"59","text":"Yoosefis reeffa sana fudhatee huccuu quncee talbaa irraa hojjetame qulqulluudhaan kafane;"},{"book":"Maatewos","chapter":"27","verse":"60","text":"innis awwaala ofii isaa kan garaa kattaa keessatti qotate haaraa tokko keessa kaaʼe. Dhagaa guddaa tokkos balbala awwaala sanaatti gangalchee biraa deeme."},{"book":"Maatewos","chapter":"27","verse":"61","text":"Maariyaam isheen Magdalaatii fi Maariyaam isheen kaan fuullee awwaala sanaa tataaʼaa turan."},{"book":"Maatewos","chapter":"27","verse":"62","text":"Guyyaa itti aanutti jechuunis guyyaa qophii booddee luboonni hangafoonnii fi Fariisonni fuula Phiilaaxoos duratti walitti qabaman."},{"book":"Maatewos","chapter":"27","verse":"63","text":"Isaanis akkana jedhan; “Gooftaa! Akka namichi gowwoomsaan sun utuu lubbuudhaan jiruu, ‘Ani guyyaa sadii booddee duʼaa nan kaʼa’ jedhe nu ni yaadanna."},{"book":"Maatewos","chapter":"27","verse":"64","text":"Kanaafuu akka awwaalli sun hamma guyyaa sadaffaatti eegamu ajaji. Yoo kun taʼuu baate barattoonni isaa dhaqanii reeffa isaa hatanii, ‘Inni warra duʼan keessaa kaʼeera’ jedhanii namatti odeessu. Gowwoomsaan dhumaa kun immoo isa duraa caalaa ni hammaata.”"},{"book":"Maatewos","chapter":"27","verse":"65","text":"Phiilaaxoosis deebisee, “Waardiyyaa fudhadhaa dhaqaatii akkuma beektanitti awwaalicha eegsifadhaa” jedheen."},{"book":"Maatewos","chapter":"27","verse":"66","text":"Kanaaf isaan dhaqanii dhagicha irratti mallattoo godhan; waardiyyaas ramadanii awwaala sana eegsisan."}]}