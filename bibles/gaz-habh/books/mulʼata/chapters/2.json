{"data":[{"book":"Mulʼata","chapter":"2","verse":"1","text":"akkana jedhii barreessi:"},{"book":"Mulʼata","chapter":"2","verse":"2","text":"Ani hojii kee, dadhabbii keetii fi obsaan dhaabachuu kee beeka. Akka ati calʼiftee namoota hamoo hin dhiifne, warra utuu ergamoota hin taʼin ergamoota ofiin jedhan qortee akka isaan sobduu taʼan mirkaneessites nan beeka."},{"book":"Mulʼata","chapter":"2","verse":"3","text":"Ati maqaa kootiif jettee obsaan dhaabatteerta; rakkina obsiteerta; hin dadhabnes."},{"book":"Mulʼata","chapter":"2","verse":"4","text":"Taʼus jaalala kee isa jalqabaa dhiisuu keetiif ani waan sirraa jibbu xinnoo qaba."},{"book":"Mulʼata","chapter":"2","verse":"5","text":"Kanaaf ati maal irraa akka kufte yaadadhu! Qalbii jijjiirradhuutii hojii kee kan duraa sana hojjedhu. Yoo ati qalbii jijjiirrachuu baatte immoo ani sittin dhufa; baattuu ibsaa keetiis iddoo isaatii nan fuudha."},{"book":"Mulʼata","chapter":"2","verse":"6","text":"Garuu waan gaarii tokko qabda: Hojii Niqolaawotaa kan ani jibbu sana atis ni jibbita."},{"book":"Mulʼata","chapter":"2","verse":"7","text":"Namni gurra qabu waan Hafuurri waldoota kiristaanaatiin jedhu haa dhagaʼu. Nama moʼatu akka inni muka jireenyaa kan jannata Waaqaa keessa jiru irraa nyaatuuf mirga nan kennaaf."},{"book":"Mulʼata","chapter":"2","verse":"8","text":"akkana jedhii barreessi:"},{"book":"Mulʼata","chapter":"2","verse":"9","text":"Ani rakkinaa fi hiyyummaa kee beeka; taʼus ati sooressa! Arrabsoo warra utuu Yihuudoota hin taʼin Yihuudoota ofiin jedhan sanaas nan beeka; isaan garuu waldaa Seexanaa ti."},{"book":"Mulʼata","chapter":"2","verse":"10","text":"Dhiphina sirra gaʼuuf jiru hin sodaatin. Kunoo, akka qoramtaniif diiyaabiloos isin keessaa namoota tokko tokko mana hidhaatti ni galcha. Guyyaa kudhanis ni dhiphattu. Ati hamma duʼaatti amanamaa taʼi; ani gonfoo jireenyaa siifin kennaatii."},{"book":"Mulʼata","chapter":"2","verse":"11","text":"Namni gurra qabu waan Hafuurri waldoota kiristaanaatiin jedhu haa dhagaʼu. Namni moʼatu duʼa lammaffaan hin miidhamu."},{"book":"Mulʼata","chapter":"2","verse":"12","text":"akkana jedhii barreessi:"},{"book":"Mulʼata","chapter":"2","verse":"13","text":"Ani iddoo ati jiraattu beeka; innis iddoo teessoon Seexanaa jiruu dha. Taʼus ati maqaa koo jabeessitee qabatteerta. Bara Antiiphaas dhuga baatuun koo amanamaan magaalaa keessan keessatti iddoo Seexanni jiraatutti ajjeefame illee ati amantii narratti qabdu hin dhiifne."},{"book":"Mulʼata","chapter":"2","verse":"14","text":"Haa taʼuu malee sababii ati namoota barsiisa Balaʼaam2:14 Barsiisa Balaʼaam – Balaʼaam falfaltuu Baabilon kan Baalaaq mootichi akka inni saba Israaʼel abaaruuf qaxaree dha. Akka seera Lak 31:16 irratti dubbatametti gorsi Balaʼaam akka sabni Israaʼel waaqota tolfamoo waaqeffatuu fi akka ejja raawwatuuf karaa irraa jalʼise (Lak 25:1‑3). duukaa buʼan achii qabduuf ani waan sirraa jibbu xinnoo qaba; namni akka inni saba Israaʼel dura gufuu kaaʼee akka isaan nyaata waaqota tolfamoof aarsaa dhiʼeeffame nyaatanii fi akka isaan halalummaadhaan jiraatan godhuuf jedhee Baalaaqin barsiise Balaʼaam tureetii."},{"book":"Mulʼata","chapter":"2","verse":"15","text":"Akkasumas namoota barsiisa Niqolaawotaa duukaa buʼan tokko tokko of biraa qabda."},{"book":"Mulʼata","chapter":"2","verse":"16","text":"Kanaafuu qalbii jijjiirradhu! Yoo kanaa achii ani dafeen sitti dhufa; goraadee afaan kootiitiinis jara sana nan lola."},{"book":"Mulʼata","chapter":"2","verse":"17","text":"Namni gurra qabu waan Hafuurri waldoota kiristaanaatiin jedhu haa dhagaʼu. Nama moʼatuuf mannaa dhokfame irraa nan kenna. Akkasumas dhagaa adii maqaan haaraan irratti barreeffame tokko nan kennaaf; maqaa sanas namicha isa fudhatu sana malee namni tokko iyyuu hin beeku."},{"book":"Mulʼata","chapter":"2","verse":"18","text":"akkana jedhii barreessi:"},{"book":"Mulʼata","chapter":"2","verse":"19","text":"Ani hojii kee, jaalalaa fi amantii kee, tajaajilaa fi obsaan dhaabachuu kee beeka; akkasumas akka hojiin kee inni ammaa kun isa duraa caalu nan beeka."},{"book":"Mulʼata","chapter":"2","verse":"20","text":"Haa taʼuu malee sababii ati dubartittii raajii ofiin jettu Iizaabelin calʼiftee ilaaltuuf ani waan sirraa jibbu xinnoo qaba. Isheenis barsiisa isheetiin tajaajiltoota koo gowwoomsitee akka isaan halalummaa hojjetanii fi akka isaan nyaata waaqota tolfamoof aarsaa dhiʼeeffame nyaatan gooti."},{"book":"Mulʼata","chapter":"2","verse":"21","text":"Ani akka isheen halalummaa ishee irraa qalbii jijjiirrattuuf yeroo kenneefiin ture; isheen garuu ni didde."},{"book":"Mulʼata","chapter":"2","verse":"22","text":"Kanaafuu ani siree dhiphinaa irratti ishee nan gata; warra ishee wajjin ejjanis yoo isaan karaa ishee irraa qalbii jijjiirrachuu baatan rakkina guddaa keessa isaan nan buusa."},{"book":"Mulʼata","chapter":"2","verse":"23","text":"Ijoollee ishee immoo dhaʼichaan nan ajjeesa. Waldoonni kiristaanaa hundinuus akka ani kalee fi onnee qoru ni beeku; anis tokkoo tokkoo keessaniif akkuma hojii keessaniitti gatii keessan isinii nan kenna."},{"book":"Mulʼata","chapter":"2","verse":"24","text":"Isin warra Tiyaatiraa keessa jiraattan kanneen barsiisa ishee duukaa hin buʼinii fi warra barsiisa Seexanaa kan dhoksaa gad fagoo jedhamu sana hin baratiniin akkana nan jedha; ‘Ani baʼaa biraa isinitti hin feʼu;"},{"book":"Mulʼata","chapter":"2","verse":"25","text":"isin garuu hamma ani dhufutti waan qabdan sana jabeessaa qabadhaa.’"},{"book":"Mulʼata","chapter":"2","verse":"26","text":"Ani nama moʼatuuf, kan hamma dhumaattis fedhii koo guutuuf saboota irratti taayitaa nan kenna."},{"book":"Mulʼata","chapter":"2","verse":"27","text":"‘Inni bokkuu sibiilaatiin isaan bulcha; akkuma qodaa supheettis2:27 Far 2:9 isaan hurreessa;’ kunis akkuma ani itti Abbaa koo biraa taayitaa argadhe sanaan."},{"book":"Mulʼata","chapter":"2","verse":"28","text":"Ani immoo bakkalcha barii nan kennaaf."},{"book":"Mulʼata","chapter":"2","verse":"29","text":"Namni gurra qabu waan Hafuurri waldoota kiristaanaatiin jedhu haa dhagaʼu."}]}