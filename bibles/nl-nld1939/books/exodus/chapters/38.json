{"data":[{"book":"Exodus","chapter":"38","verse":"1","text":"Vervolgens maakte hij het brandofferaltaar van acaciahout, vijf ellen lang en vijf ellen breed, dus vierkant, en drie ellen hoog."},{"book":"Exodus","chapter":"38","verse":"2","text":"Op de vier hoeken maakte hij de hoornen, die met het altaar uit één stuk waren, en hij besloeg ze met brons."},{"book":"Exodus","chapter":"38","verse":"3","text":"Hij maakte ook al de benodigdheden voor het altaar: de bakken, schoppen, schalen, vorken en vuurpotten; al die benodigdheden maakte hij van brons."},{"book":"Exodus","chapter":"38","verse":"4","text":"Hij maakte aan het altaar een netvormig rasterwerk van brons beneden onder het raam tot halverhoogte."},{"book":"Exodus","chapter":"38","verse":"5","text":"Dan goot hij vier krammen voor de vier hoeken van het bronzen rasterwerk, om er de handbomen door te steken;"},{"book":"Exodus","chapter":"38","verse":"6","text":"deze maakte hij van acaciahout en besloeg ze met brons."},{"book":"Exodus","chapter":"38","verse":"7","text":"Hij stak ze door de krammen aan de zijden van het altaar, om het daarmee te dragen. Het altaar maakte hij hol en van planken."},{"book":"Exodus","chapter":"38","verse":"8","text":"Daarna maakte hij nog het bronzen bekken met een bronzen onderstel van de spiegels der vrouwen, die dienst deden aan de ingang van de openbaringstent."},{"book":"Exodus","chapter":"38","verse":"9","text":"Tenslotte maakte hij de voorhof. Aan de zuidkant werd hij afgezet met gordijnen van getwijnd lijnwaad over een lengte van honderd el."},{"book":"Exodus","chapter":"38","verse":"10","text":"Hij hing ze aan twintig palen op twintig bronzen voetstukken; de ringen en banden der palen waren van zilver."},{"book":"Exodus","chapter":"38","verse":"11","text":"Aan de noordzijde hing hij eveneens gordijnen over een lengte van honderd el aan twintig palen op hun twintig bronzen voetstukken; de ringen en banden der palen waren van zilver."},{"book":"Exodus","chapter":"38","verse":"12","text":"Aan de westkant hing hij gordijnen over een lengte van vijftig el, aan tien palen op hun tien voetstukken; de ringen en banden der palen waren van zilver."},{"book":"Exodus","chapter":"38","verse":"13","text":"De voorzijde, ten oosten, had een lengte van vijftig el."},{"book":"Exodus","chapter":"38","verse":"14","text":"De ene hoek was afgezet met gordijnen over een lengte van vijftien el aan drie palen op hun drie voetstukken."},{"book":"Exodus","chapter":"38","verse":"15","text":"De andere hoek naast de ingang van de voorhof was eveneens afgezet met gordijnen over een lengte van vijftien el, aan drie palen op hun drie voetstukken."},{"book":"Exodus","chapter":"38","verse":"16","text":"Alle gordijnen rond de voorhof waren van getwijnd lijnwaad;"},{"book":"Exodus","chapter":"38","verse":"17","text":"de voetstukken der palen waren van brons, de ringen en banden der palen van zilver; de koppen waren met zilver beslagen, en alle palen van de voorhof waren van zilveren banden voorzien."},{"book":"Exodus","chapter":"38","verse":"18","text":"Het tapijt voor de ingang van de voorhof was een kunstig weefsel van violet, purper, karmozijn en getwijnd lijnwaad, twintig el lang, en vijf el hoog of breed, evenals de gordijnen van de voorhof."},{"book":"Exodus","chapter":"38","verse":"19","text":"De vier palen met hun voetstukken waren van brons: de ringen, koppen en banden van zilver."},{"book":"Exodus","chapter":"38","verse":"20","text":"Al de pinnen van de tabernakel en van de voorhof rondom waren van brons."},{"book":"Exodus","chapter":"38","verse":"21","text":"Dit is de berekening der kosten van de tabernakel, de verbondstabernakel, die op bevel van Moses door de Levieten onder leiding van Itamar, den zoon van den priester Aäron, werd opgemaakt."},{"book":"Exodus","chapter":"38","verse":"22","text":"Besalel, de zoon van Oeri, zoon van Choer, uit de stam van Juda, had alles vervaardigd, wat Jahweh aan Moses bevolen had;"},{"book":"Exodus","chapter":"38","verse":"23","text":"en Oholiab, de zoon van Achisamak, uit de stam van Dan, en de ambachtslieden, kunstenaars en wevers van violet, purper, karmozijn en lijnwaad hadden hem ter zijde gestaan."},{"book":"Exodus","chapter":"38","verse":"24","text":"Al het goud, dat gebruikt werd voor de volledige afbouw van het heiligdom, bestond uit goud, dat vrijwillig bijeen was gebracht, en bedroeg negen en twintig talenten en zeven honderd dertig sikkels volgens het heilig gewicht."},{"book":"Exodus","chapter":"38","verse":"25","text":"Het zilver, dat de monstering van de gemeenschap had opgebracht, bedroeg honderd talenten en zeventienhonderd vijf en zeventig sikkels volgens het heilig gewicht."},{"book":"Exodus","chapter":"38","verse":"26","text":"Het had één beka per hoofd bedragen, de helft van de sikkel, volgens het heilig gewicht, voor iedereen die op de monsterrol was gekomen, dus voor iederen man van de ouderdom van twintig jaar en daarboven: zeshonderd drie duizend vijfhonderd vijftig man in het geheel."},{"book":"Exodus","chapter":"38","verse":"27","text":"Deze honderd talenten zilver dienden, om de voetstukken van het heiligdom en van het voorhangsel te gieten; honderd talenten voor honderd voetstukken, dus per voetstuk één talent."},{"book":"Exodus","chapter":"38","verse":"28","text":"Van de zeventienhonderd vijf en zeventig sikkels maakte hij de ringen voor de palen, besloeg hij hun koppen, en maakte hij er banden omheen."},{"book":"Exodus","chapter":"38","verse":"29","text":"Het brons dat vrijwillig bijeen was gebracht, bedroeg zeventig talenten en vier en twintig honderd sikkels."},{"book":"Exodus","chapter":"38","verse":"30","text":"Daarvan maakte hij de voetstukken voor de ingang van de openbaringstent, het bronzen altaar, zijn bronzen rasterwerk, en al de benodigdheden voor het altaar;"},{"book":"Exodus","chapter":"38","verse":"31","text":"bovendien de voetstukken van de voorhof rondom en de voetstukken voor de ingang van de voorhof, al de pinnen van de tabernakel en de pinnen van de voorhof rondom."}]}