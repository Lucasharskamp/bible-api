{"data":[{"book":"John","chapter":"12","verse":"1","text":"Kalkân kût rang sûnruk motona Jisua chu thina renga a kaithoi Lazarus omna Bethany khuoa a sea."},{"book":"John","chapter":"12","verse":"2","text":"Ama rangin kholoibu nêk rang an mintuo pea, Martha hah bu-an, semin a san ngeia, Lazarus chu dosânga Jisua bukhalâi otpui ngei lâia inkhat ani."},{"book":"John","chapter":"12","verse":"3","text":"Hanchu Mary'n nard sariek mirimhoi man luttak liter in-ang a hong chôia, Jisua ke a buoka, a sam leh a ke a hûi pea. Ha sariek mirimhoi han insûng pumpui asip zit zoi.12:3: Luk 7:37,38"},{"book":"John","chapter":"12","verse":"4","text":"Jisua ruoisingei lâia inkhat Judas Iscariot, ama a minsûr rangpu han,"},{"book":"John","chapter":"12","verse":"5","text":"“Hi sariek mirimhoi hih ithomo duli 12:5: sumdâr duli ngei: 6:7 en roh. razanthumin juorin male inrieng ngei kôm a pêk loi?” a tia."},{"book":"John","chapter":"12","verse":"6","text":"Hi chong hih inrieng ngei rang lunghâng ân shak sika a ti nimaka, inru ani sika ani. Ha mi han sumkok a chôia asûnga sum hah ama rangin a lâk ngâi sikin ani."},{"book":"John","chapter":"12","verse":"7","text":"Aniatachu, Jisua'n a kôm, “Rokôk no roh! a dôn hih phûma ko om nia rangin rê rese."},{"book":"John","chapter":"12","verse":"8","text":"Inrieng ngei chu nin kôma om tit rang an ni, kei chu nin kôm om bang no ning,” a tia.12:8: Bal 15:11"},{"book":"John","chapter":"12","verse":"9","text":"Mi tamtakin Bethany khuoa Jisua a om ti an rietin chu Jisua mu rangin le Lazarus Jisua'n thina renga a kaithoi nôkpu mu sa rangin an sea."},{"book":"John","chapter":"12","verse":"10","text":"Hanchu Ochaisingei han Lazarus khom that sa rangin an bôka,"},{"book":"John","chapter":"12","verse":"11","text":"ama sika Juda tamtakin anni ngei hengin Jisua an iem zoi sikin."},{"book":"John","chapter":"12","verse":"12","text":"Anangtûka chu Kalkân kût khohoia hong loko tamtakin Jisua Jerusalema a hong ti an rieta."},{"book":"John","chapter":"12","verse":"13","text":"Masikin letûmbuongei an chôia ama lamdon rangin an sea, “Hosanna! Pumapa riminga juongpu chu Pathien'n satvur rese! Pathien'n Israel Rêngpa satvur rese!” tiin an inieka.12:13: Lap 118:25,26"},{"book":"John","chapter":"12","verse":"14","text":"Jisua'n sakuording inkhat a mua, a chunga a chuonga, Pathien Lekhabu'n ati anghan,"},{"book":"John","chapter":"12","verse":"15","text":"“Chi no roh, Zion khopuilien!"},{"book":"John","chapter":"12","verse":"16","text":"Ha chong hah aphut han chu a ruoisingeiin riet thei mak ngeia; aniatachu Jisua inlaltakin inthoiin a om suo tena chu Pathien Lekhabu'n ama chungroi a lei miziek ani ti le a chunga ha anga han an lei tho ti an riet zoi."},{"book":"John","chapter":"12","verse":"17","text":"Jisua'n Lazarus thân renga a koi suoka, thina renga a kaithoi lâia mipui om ngei han a thurchi an misîr tir zoia."},{"book":"John","chapter":"12","verse":"18","text":"Ha sininkhêl hah an riet sikin mipui ngeiin an lei don ani."},{"book":"John","chapter":"12","verse":"19","text":"Hanchu Phariseengei han, “En ta u, ite chang khâi mak me! En roi, rammuol pumpuiin ama kêng an jûi zoi hi!” an tia."},{"book":"John","chapter":"12","verse":"20","text":"Khohoia Pathien chubaimûk ranga Jerusalema hong se ngei lâia han Greekngei senkhat an oma."},{"book":"John","chapter":"12","verse":"21","text":"Anni ngei han Philip (Galilee rama Bethsaida khuo mi) kôm an sea, “Pu, Jisua mu kin nuom,” tiin an ngêna."},{"book":"John","chapter":"12","verse":"22","text":"Philip a sea male Andrew ava rila, male anruonin an sea, Jisua an va rila."},{"book":"John","chapter":"12","verse":"23","text":"Jisua'n an kôm, “Miriem Nâipasal inlaltaka a om zora atung zoi."},{"book":"John","chapter":"12","verse":"24","text":"Chongdiktak nangni ki ril: buhûm pila a tâka athi nônchu aramalin aom chien ngâi, athin vai kêng tamtakin ânra ngâi."},{"book":"John","chapter":"12","verse":"25","text":"Tukhom an ringna moroi kaiin machân an ta, tukhom rammuola an ringna min pâm loi kaiin kumtuong ringna dôn tit an tih.12:25: Mat 10:39; 16:25; Mk 8:35; Luk 9:24; 17:33"},{"book":"John","chapter":"12","verse":"26","text":"Tukhom ki sintho nuom kaiin chu mi jûi ngêt rese ngei, masikin ki sinthopu ngei chu ko omna an om sa theina rangin. Tukhom ki sintho ngâi kai chu ka Pa'n mirit tho ngei atih."},{"book":"John","chapter":"12","verse":"27","text":"“Atûn hin ku mulung akâng male imo ki ti rang ani zoi? ‘Pa, hi zora hih ku chunga mi mintung pe no roh ki ti rang mini’? Aniatachu, hi dûktuong rang piela juong ki ni, masika han hi dûktuongna zora hih palin ke se rang ani."},{"book":"John","chapter":"12","verse":"28","text":"Pa, ni riming roiinpuina juong mintung roh!” a tia."},{"book":"John","chapter":"12","verse":"29","text":"Lokongei a kôla ânding ngei han ma rôl hah an rieta, male an lâia senkhatin, khuonri kêng ani an tia, adangngeiin chu, “Vântîrtonin a chongpui kêng!” an tia."},{"book":"John","chapter":"12","verse":"30","text":"Aniatachu Jisua'n an kôm, “Ma rôl ha keima ranga ajuon ring nimaka, nangni ngei rang kêng ani."},{"book":"John","chapter":"12","verse":"31","text":"Atûn hin hi rammuol roijêkin aom rang zora ani zoi; hi rammuol roijêkpu khom hi atûn, pai nîng atih."},{"book":"John","chapter":"12","verse":"32","text":"Pilchung renga makhâiin ko om tikin chu mi murdi ki tieng kaikuoi ki tih,” a tia."},{"book":"John","chapter":"12","verse":"33","text":"(Hi chong hih thina a tuong rangtie riet theina ranga a ti ani.)"},{"book":"John","chapter":"12","verse":"34","text":"Mipuingeiin a kôm, “Kin Balam lekhabu'n Messiah chu tuonsôtin ring tit atih” tiin mi ril ngâi. Hanchu, kho angin mo nangman, “Miriem Nâipasal hi târin om atih, ni ti thei? Hi Miriem Nâipasal hih tumo ani?” tiin an thuona.12:34: Lap 110:4; Isa 9:7; Ezek 37:25; Dan 7:14"},{"book":"John","chapter":"12","verse":"35","text":"Jisua'n a thuona, “Vâr hi chomolte chu nin lâia la om nîng atih. Vâr nin dôn lâiin lêng roi, masika han ijîngin nangni adê loina rangin; tukhom ijînga a lônin chu a sena riet ngâi mak."},{"book":"John","chapter":"12","verse":"36","text":"Vâr nin dôn lâihin vâr hi iem ta roi, avâr mingei nin ni theina rangin,” a tia."},{"book":"John","chapter":"12","verse":"37","text":"An mitmua sininkhêlngei tamtak a sin suonûk khomin anni ngei han ama iem mak ngeia,"},{"book":"John","chapter":"12","verse":"38","text":"masikin dêipu Isaiah lei ti hah ahong tung adik theina rangin: 12:38: Isa 53:1 (LXX)"},{"book":"John","chapter":"12","verse":"39","text":"Male masika hi an iem thei loi ani, Isaiah nanâkin a tia:"},{"book":"John","chapter":"12","verse":"40","text":"“Pathien'n an mit a mincho pe ngeia 12:40: Isa 6:10 (LXX)"},{"book":"John","chapter":"12","verse":"41","text":"Isaiah han Jisua roiinpuina a mu le a thurchi a misîr sikin hi chong hih a ti ani."},{"book":"John","chapter":"12","verse":"42","text":"Nikhomsenla Juda rachamneipu tamtak ngeiin Jisua an iem zoia; hannirese Phariseengei sikin misîr minlang ngam mak ngeia, ma anghan ani nônchu synagog renga khâipaiin an om rang ani."},{"book":"John","chapter":"12","verse":"43","text":"Pathien pomna nêkin munisi pomna an min lut uol ani."},{"book":"John","chapter":"12","verse":"44","text":"Jisua'n rôl inringtakin a tia, “Tukhom mi iempu chu keima mi iem vai niloiin mi tîrpu khom a iem sa ani."},{"book":"John","chapter":"12","verse":"45","text":"Tukhom keima mi mu chu mi tîrpu khom a mu sa ani."},{"book":"John","chapter":"12","verse":"46","text":"Rammuola hin vâr angin ku juong ani, masikin tukhom mi iem ngei murdi chu ijînga an om loina rangin."},{"book":"John","chapter":"12","verse":"47","text":"Tukhom ku thurchi misîr a rieta a jôm loi khom nisenla, keiman an roijêk no ning. Rammuol roijêk ranga juong ni mu unga, rammuol sanminring ranga juong kêng ki ni."},{"book":"John","chapter":"12","verse":"48","text":"Tukhom keima me henga, ku thurchi misîr pomloi ngei chu anni ngei roijêk rangin mi inkhat aom. Ku thurchi misîr ha sûn nûktaka chu anni ngei roijêkpu la ning atih!"},{"book":"John","chapter":"12","verse":"49","text":"Mahi adik ani, asikchu Keima ka rachamin ite misîr ngâi mu unga, ka Pa mi tîrpu'n kêng ki ti rang le ki misîr rang chong mi pêk ngâi ani."},{"book":"John","chapter":"12","verse":"50","text":"Male a chongpêk ngei chu kumtuong ringna ani ti ki riet. Masikin ki ti ngei hi Pa'n mi ril lam angtakin ki misîr ani,” a tia."}]}