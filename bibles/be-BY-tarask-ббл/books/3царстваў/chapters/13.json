{"data":[{"book":"3 ЦАРСТВАЎ","chapter":"13","verse":"1","text":"І вось, чалавек Божы прыйшоў з Юдэі па слове Гасподнім у Вэтыль, у той час, як Ераваам стаяў каля ахвярніка, каб учыніць дымленьне."},{"book":"3 ЦАРСТВАЎ","chapter":"13","verse":"2","text":"І прамовіў да ахвярніка слова Гасподняе і сказаў: ахвярнік, ахвярнік! так кажа Гасподзь: вось, народзіцца сын дому Давідаваму, імя яму Ёсія, і прынясе на табе ў ахвяру сьвятароў вышыняў, якія ўчыняюць на табе дымленьне, і чалавечыя косьці спаліць на табе."},{"book":"3 ЦАРСТВАЎ","chapter":"13","verse":"3","text":"І даў у той дзень азнаку, сказаўшы: вось азнака таго, што гэта прамовіў Гасподзь: вось, гэты ахвярнік разваліцца, і попел, які на ім, рассыпецца."},{"book":"3 ЦАРСТВАЎ","chapter":"13","verse":"4","text":"Калі цар пачуў слова чалавека Божага, прамоўленае да ахвярніка ў Вэтылі, дык працягнуў Ераваам руку сваю ад ахвярніка, кажучы: вазьмеце яго. І зьдзеравянела рука ягоная, якую ён працягнуў на яго, і ня мог ён вярнуць яе да сябе."},{"book":"3 ЦАРСТВАЎ","chapter":"13","verse":"5","text":"І ахвярнік разваліўся, і попел з ахвярніка рассыпаўся, па азнацы, якую даў чалавек Божы словам Гасподнім."},{"book":"3 ЦАРСТВАЎ","chapter":"13","verse":"6","text":"І сказаў цар Ераваам чалавеку Божаму: умілажаль аблічча Госпада Бога твайго і памаліся за мяне, каб рука мая магла вярнуцца да мяне. І ўмілажаліў чалавек Божы аблічча Госпада, царовая рука вярнулася да яго і зрабілася як раней."},{"book":"3 ЦАРСТВАЎ","chapter":"13","verse":"7","text":"І сказаў цар чалавеку Божаму: зайдзі са мною ў дом і падмацуй сябе ежаю, і я дам табе дарунак."},{"book":"3 ЦАРСТВАЎ","chapter":"13","verse":"8","text":"Але чалавек Божы сказаў цару: хоць бы ты даваў мне паўдома твайго, я не пайду з табою і ня буду есьці хлеба і ня буду піць вады ў гэтым месцы,"},{"book":"3 ЦАРСТВАЎ","chapter":"13","verse":"9","text":"бо так наказана мне словам Гасподнім: ня еж там хлеба і ня пі вады і не вяртайся тою дарогаю, якою ты ішоў."},{"book":"3 ЦАРСТВАЎ","chapter":"13","verse":"10","text":"І пайшоў ён другою дарогаю і не пайшоў назад тою дарогаю, якою прыйшоў у Вэтыль."},{"book":"3 ЦАРСТВАЎ","chapter":"13","verse":"11","text":"У Вэтылі жыў адзін прарок-старац. Сын яго прыйшоў і расказаў яму ўсё, што зрабіў сёньня чалавек Божы ў Вэтылі; і словы, якія ён казаў цару, пераказалі сыны бацьку свайму."},{"book":"3 ЦАРСТВАЎ","chapter":"13","verse":"12","text":"І спытаўся ў іх бацька іхні: якою дарогаю ён пайшоў? І паказалі сыны ягоныя, якою дарогаю пайшоў чалавек Божы, што прыходзіў зь Юдэі."},{"book":"3 ЦАРСТВАЎ","chapter":"13","verse":"13","text":"І сказаў ён сынам сваім: асядлайце мне асла. І асядлалі яму асла, і ён сеў на яго."},{"book":"3 ЦАРСТВАЎ","chapter":"13","verse":"14","text":"І паехаў за чалавекам Божым, і знайшоў яго, як той сядзеў пад дубам, і сказаў яму: ці ты чалавек Божы, які прыйшоў зь Юдэі. І сказаў той: я."},{"book":"3 ЦАРСТВАЎ","chapter":"13","verse":"15","text":"І сказаў яму: зайдзі да мяне ў дом і паеж хлеба."},{"book":"3 ЦАРСТВАЎ","chapter":"13","verse":"16","text":"Той сказаў: я не магу вярнуцца з табою і пайсьці да цябе; ня буду есьці хлеба і ня буду піць у цябе вады ў гэтым месцы,"},{"book":"3 ЦАРСТВАЎ","chapter":"13","verse":"17","text":"бо словам Гасподнім сказана мне: ня еж хлеба і ня пі там вады і не вяртайся тою дарогаю, якою ты ішоў."},{"book":"3 ЦАРСТВАЎ","chapter":"13","verse":"18","text":"І сказаў ён яму: і я прарок такі самы, як ты, і анёл казаў мне словам Гасподнім і сказаў: вярні яго да сябе ў дом; хай паесьць ён хлеба і нап'ецца вады. - Ён зманіў яму."},{"book":"3 ЦАРСТВАЎ","chapter":"13","verse":"19","text":"І той вярнуўся зь ім, і паеў хлеба ў ягоным доме, і напіўся вады."},{"book":"3 ЦАРСТВАЎ","chapter":"13","verse":"20","text":"Калі яны яшчэ сядзелі за сталом, слова Гасподняе было прароку, які вярнуў яго."},{"book":"3 ЦАРСТВАЎ","chapter":"13","verse":"21","text":"І прамовіў ён чалавеку Божаму, які прыйшоў зь Юдэі, і сказаў: так кажа Гасподзь: за тое, што ты не падпарадкаваўся вуснам Госпада і ня выканаў загаду, які наказаў табе Гасподзь Бог твой,"},{"book":"3 ЦАРСТВАЎ","chapter":"13","verse":"22","text":"але вярнуўся, еў хлеб і піў ваду ў тым месцы, пра якое Ён сказаў табе: «ня еж хлеба і ня пі вады», цела тваё ня ўвойдзе ў магільніцу бацькоў тваіх."},{"book":"3 ЦАРСТВАЎ","chapter":"13","verse":"23","text":"Пасьля таго, як той паеў хлеба і напіўся, ён асядлаў асла прароку, якога ён вярнуў."},{"book":"3 ЦАРСТВАЎ","chapter":"13","verse":"24","text":"І выправіўся той. І сустрэў яго на дарозе леў і забіў яго. І ляжала цела ягонае, пакінутае на дарозе; а асёл стаяў каля яго, і леў стаяў каля цела."},{"book":"3 ЦАРСТВАЎ","chapter":"13","verse":"25","text":"І вось, людзі, якія праходзілі міма, убачылі цела, пакінутае на дарозе, і льва, які стаяў каля цела, і пайшлі і расказалі ў горадзе, у якім жыў прарок-старац."},{"book":"3 ЦАРСТВАЎ","chapter":"13","verse":"26","text":"Прарок, які вярнуў яго з дарогі, пачуўшы гэта, сказаў: гэта той чалавек Божы, які не падпарадкаваўся пастановам Госпада; Гасподзь аддаў яго льву, які паламаў яго і забіў яго, па слове Госпада, якое Ён мовіў яму."},{"book":"3 ЦАРСТВАЎ","chapter":"13","verse":"27","text":"І сказаў сынам сваім: асядлайце мне асла. І асядлалі яны."},{"book":"3 ЦАРСТВАЎ","chapter":"13","verse":"28","text":"Ён выправіўся і знайшоў цела ягонае, пакінутае на дарозе; а асёл і леў стаялі каля цела; леў ня зьеў цела і не паламаў асла."},{"book":"3 ЦАРСТВАЎ","chapter":"13","verse":"29","text":"І падняў прарок цела чалавека Божага, і паклаў яго на асла, і павёз яго назад. І пайшоў прарок-старац у горад свой, каб аплакаць і пахаваць яго."},{"book":"3 ЦАРСТВАЎ","chapter":"13","verse":"30","text":"І паклаў цела ягонае ў сваёй магільніцы і плакаў па ім: жаль мне, браце мой!"},{"book":"3 ЦАРСТВАЎ","chapter":"13","verse":"31","text":"Пасьля пахаваньня яго ён сказаў сынам сваім: калі я памру, пахавайце мяне ў магільніцы, у якой пахаваны чалавек Божы; каля касьцей ягоных пакладзеце косьці мае;"},{"book":"3 ЦАРСТВАЎ","chapter":"13","verse":"32","text":"бо спраўдзіцца слова, якое ён па загадзе Гасподнім сказаў пра ахвярнік у Вэтылі і пра ўсе капішчы на вышынях, у гарадах Самарыйскіх."},{"book":"3 ЦАРСТВАЎ","chapter":"13","verse":"33","text":"І пасьля гэтай падзеі Ераваам ня сышоў са сваёй благой дарогі, а і далей ставіў з народу сьвятароў вышыняў: хто хацеў, таго ён прысьвячаў, і той рабіўся сьвятаром вышыняў."},{"book":"3 ЦАРСТВАЎ","chapter":"13","verse":"34","text":"Гэта вяло дом Ераваамаў да грэху і да пагібелі і да вынішчэньня яго з улоньня зямлі."}]}