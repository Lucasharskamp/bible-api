{"data":[{"book":"4 Mose","chapter":"15","verse":"1","text":"Awurade ka kyerɛɛ Mose sɛ,"},{"book":"4 Mose","chapter":"15","verse":"2","text":"“Ka kyerɛ Israelfoɔ no sɛ, ‘Sɛ mokɔtena asase a mede ama mo no so"},{"book":"4 Mose","chapter":"15","verse":"3","text":"na mopɛ sɛ mobɔ ɔhyeɛ afɔdeɛ anaa afɔdeɛ biara a wɔbɔ no ogya so ma ɛsɔ Awurade ani a, ɛsɛ sɛ afɔrebɔdeɛ no yɛ aboa a ɔfiri mo nnwankuo anaa anantwibuo mu. Sɛ ɛyɛ ɔhyeɛ afɔdeɛ, anaa afɔrebɔ a wɔde hyɛ bɔ, anaa afɔrebɔ a ɛfiri ɔpɛ mu, anaa afɔrebɔ a wɔbɔ no afirinhyia mu nnapɔnna bi mu no a, ɛsɛ sɛ wɔde aduane afɔrebɔdeɛ ka ho."},{"book":"4 Mose","chapter":"15","verse":"4","text":"Deɛ ɔde ba no, ɛsɛ sɛ ɔde aduane afɔrebɔdeɛ a ɛyɛ esiam kilogram mmienu a wɔde ngo lita baako afra ka ho ma Awurade."},{"book":"4 Mose","chapter":"15","verse":"5","text":"Odwammaa biara a wɔde bɔ ɔhyeɛ afɔdeɛ no, ɛsɛ sɛ wɔde nsã afɔrebɔdeɛ a ɛyɛ bobesa lita baako ka ho."},{"book":"4 Mose","chapter":"15","verse":"6","text":"“ ‘Sɛ odwennini na wode rebɔ afɔdeɛ a, fa esiam lita mmiɛnsa fra ngo lita baako,"},{"book":"4 Mose","chapter":"15","verse":"7","text":"ne bobesa lita baako sɛ ɔnom afɔrebɔdeɛ. Yei ne afɔrebɔ a ɛbɛsɔ Awurade ani."},{"book":"4 Mose","chapter":"15","verse":"8","text":"“ ‘Sɛ wosiesie nantwie ba ma ɔhyeɛ afɔdeɛ anaa afɔrebɔdeɛ de hyɛ bɔ sononko bi anaa ayɔnkofa asikyiresiam afɔdeɛ a worebɔ ama Awurade a,"},{"book":"4 Mose","chapter":"15","verse":"9","text":"fa atokoɔ afɔrebɔdeɛ a ɛyɛ asikyiresiam a wɔayam no muhumuhu lita nsia ne fa ne ngo lita mmienu ka nantwie no ho"},{"book":"4 Mose","chapter":"15","verse":"10","text":"a bobesa lita mmienu ka ho sɛ ɔnom afɔrebɔdeɛ. Egya na wɔde bɛbɔ saa afɔdeɛ yi na asɔ Awurade ani."},{"book":"4 Mose","chapter":"15","verse":"11","text":"Yei ne mmara a ɛka nantwie, odwennini, odwammaa anaa abirekyie ba a wɔde bɔ afɔdeɛ ho."},{"book":"4 Mose","chapter":"15","verse":"12","text":"Afɔrebɔdeɛ biara a mo mu biara de bɛkɔ no, ɛsɛ sɛ ɔfa saa ɛkwan yi so."},{"book":"4 Mose","chapter":"15","verse":"13","text":"“ ‘Ɛsɛ sɛ Israelfoɔ ne ahɔhoɔ a wɔne mo teɛ a wɔpɛ sɛ wɔfa ogya afɔrebɔ so sɔ Awurade ani no nyinaa di saa mmara yi so."},{"book":"4 Mose","chapter":"15","verse":"14","text":"Na sɛ ahɔhoɔ a wɔte mo mu no pɛ sɛ wɔbɔ ɔhyeɛ afɔdeɛ ma ɛsɔ Awurade ani a, ɛsɛ sɛ wɔfa saa ɛkwan korɔ no ara so."},{"book":"4 Mose","chapter":"15","verse":"15","text":"Mmara no wɔ hɔ ma mo nyinaa—ɔmanfoɔ ne ahɔhoɔ; na ɛyɛ nokorɛ a ɛtim hɔ daa firi awoɔ ntoatoasoɔ so kɔsi awoɔ ntoatoasoɔ so sɛ wɔn nyinaa yɛ pɛ wɔ Awurade anim."},{"book":"4 Mose","chapter":"15","verse":"16","text":"Mmara baako na ɛwɔ hɔ ma mo nyinaa.’ ”"},{"book":"4 Mose","chapter":"15","verse":"17","text":"Awurade ka kyerɛɛ Mose saa ɛberɛ no sɛ,"},{"book":"4 Mose","chapter":"15","verse":"18","text":"“Ka kyerɛ Israelfoɔ no sɛ, sɛ wɔduru asase a mede rebɛma wɔn no so"},{"book":"4 Mose","chapter":"15","verse":"19","text":"na wɔdi asase no so aduane a, wɔmfa bi mmɔ afɔdeɛ mma Awurade."},{"book":"4 Mose","chapter":"15","verse":"20","text":"Atokoɔ a mobɛyam a ɛdi ɛkan no, momfa nto ɔfam nto nkyɛn sɛ akyɛdeɛ sɛdeɛ moyɛ atokoɔ otwakane no wɔ ayuporobea no."},{"book":"4 Mose","chapter":"15","verse":"21","text":"Ɛfiri awoɔ ntoatoasoɔ a ɛbɛba no, ɛsɛ sɛ mode saa afɔdeɛ a ɛfiri mo aduane a ɛdi ɛkan a moanya mu yi ma Awurade."},{"book":"4 Mose","chapter":"15","verse":"22","text":"“ ‘Sɛ mo mu bi firi awerɛfirie mu bu saa mmara a Awurade nam Mose so de ama mo yi so,"},{"book":"4 Mose","chapter":"15","verse":"23","text":"na sɛ daakye mo asefoɔ bu mmara ahodoɔ a Awurade nam Mose so de ama mo yi so,"},{"book":"4 Mose","chapter":"15","verse":"24","text":"na sɛ wɔfom awerɛfirie mu a nnipa no nnim a, ɛsɛ sɛ wɔde aduane afɔrebɔdeɛ ne ɔnom afɔrebɔdeɛ ne ɔpapo a wɔde no bɛbɔ bɔne ho afɔdeɛ ka ho ma Awurade."},{"book":"4 Mose","chapter":"15","verse":"25","text":"Na ɔsɔfoɔ no ayɛ mpatadeɛ ama Israelfoɔ nyinaa na wɔde wɔn bɔne akyɛ wɔn; ɛfiri sɛ, ɛyɛ mfomsoɔ, na wɔnam ɔhyeɛ afɔrebɔ so abɔ afɔdeɛ wɔ Awurade anim a wɔn bɔne afɔrebɔdeɛ ka ho."},{"book":"4 Mose","chapter":"15","verse":"26","text":"Wɔde nnipa no nyinaa a ahɔhoɔ a wɔte wɔn mu ka ho no bɔne bɛkyɛ wɔn, ɛfiri sɛ, ɔmanfoɔ no nyinaa na wɔyɛɛ mfomsoɔ a wɔanhyɛ da; na wɔde akyɛ wɔn nyinaa."},{"book":"4 Mose","chapter":"15","verse":"27","text":"“ ‘Sɛ obi yɛ mfomsoɔ awerɛfirie mu a, ɛsɛ sɛ ɔde abirekyibereɛ ba a wadi afe bɛbɔ bɔne ho afɔdeɛ"},{"book":"4 Mose","chapter":"15","verse":"28","text":"na ɔsɔfoɔ no ayɛ mpatadeɛ ama no wɔ Awurade anim na wɔde ne bɔne akyɛ no."},{"book":"4 Mose","chapter":"15","verse":"29","text":"Saa mmara yi wɔ hɔ ma Israelfoɔ ne ananafoɔ a wɔte mu mu no."},{"book":"4 Mose","chapter":"15","verse":"30","text":"“ ‘Na sɛ obi boapa yɛ mfomsoɔ a, sɛ ɔyɛ Israelni anaa ɔnanani no, ɔgu Awurade din ho fi, enti wɔbɛyi no afiri nnipa no mu."},{"book":"4 Mose","chapter":"15","verse":"31","text":"Mperɛ dodoɔ a wɔabu Awurade asɛm animtiaa na wɔboapa abu Awurade mmara so no, ɛsɛ sɛ wɔyi no firi nnipa no mu na ne bɔne gu ne tiri so.’ ”"},{"book":"4 Mose","chapter":"15","verse":"32","text":"Ɛda bi a Israelfoɔ no wɔ ɛserɛ so no, wɔkyeree wɔn mu baako sɛ ɔrebubu mmabaa homeda."},{"book":"4 Mose","chapter":"15","verse":"33","text":"Wɔkyeree no de no kɔɔ Mose ne Aaron ne atemmufoɔ bi anim."},{"book":"4 Mose","chapter":"15","verse":"34","text":"Wɔde no too afiase kɔsii sɛ wɔhunuu Awurade adwene a ɔwɔ wɔ saa onipa no ho."},{"book":"4 Mose","chapter":"15","verse":"35","text":"Afei, Awurade ka kyerɛɛ Mose sɛ, “Ɛsɛ sɛ wɔkum saa onipa no. Nnipa no nyinaa nsi no aboɔ wɔ atenaeɛ no akyi baabi.”"},{"book":"4 Mose","chapter":"15","verse":"36","text":"Enti wɔde no kɔɔ atenaeɛ no akyi baabi kɔsii no aboɔ sɛdeɛ Awurade hyɛeɛ no."},{"book":"4 Mose","chapter":"15","verse":"37","text":"Awurade ka kyerɛɛ Mose sɛ,"},{"book":"4 Mose","chapter":"15","verse":"38","text":"“Ka kyerɛ Israelfoɔ na wɔmma biribi nsensɛne wɔn ntadeɛ ano mfiri awoɔ ntoatoasoɔ so nkɔsi awoɔ ntoatoasoɔ so a ɛbɛyɛ mmara a ɛtim hɔ daa na wɔmfa ahoma tuntum nkyekyere sɛ nkaeɛ adeɛ mfam ntadeɛ ano."},{"book":"4 Mose","chapter":"15","verse":"39","text":"Saa mmara yi botaeɛ ne sɛ, ɛberɛ biara a mobɛhunu saa adeɛ yi no, mobɛkae Awurade mmara a wɔahyɛ mo no, na moadi nʼapɛdeɛ so, na moamfa mo ankasa mo akwan sɛdeɛ na moyɛ de som anyame afoforɔ no."},{"book":"4 Mose","chapter":"15","verse":"40","text":"Ɛbɛkae mo ama moayɛ kronkron ama Onyankopɔn."},{"book":"4 Mose","chapter":"15","verse":"41","text":"Mene Awurade mo Onyankopɔn a mede mo firi Misraim asase so baeɛ no. Aane, mene Awurade mo Onyankopɔn.”"}]}