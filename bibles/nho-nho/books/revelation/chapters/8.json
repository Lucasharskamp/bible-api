{"data":[{"book":"REVELATION","chapter":"8","verse":"1","text":"Saaita te Sukua Sipsip raa ni ffana no taaraki te hitu naa loki raa, te lani ni tuu seemuu tana tamaa saaita."},{"book":"REVELATION","chapter":"8","verse":"2","text":"Kimuri raa nau ku kite naa ensol e hitu e ttuu imua TeAtua. Teenaa naa puu e hitu raa ki kauake ki laatou."},{"book":"REVELATION","chapter":"8","verse":"3","text":"Te laa ensol, teelaa e taaohi te tamaa kamete e pena ki te kol aa e takoto ai te insens raa ku hanake no tuu i te olta. A ia naa ni kauake naa insens e tammaki ki hakapaa ma naa taku naa tama hakkaatoa TeAtua raa no hakaara i aruna te olta e pena ki te kol teelaa e tuu imua te nohorana maatua.8.3 Amos 9.1; Ex 30.1,3"},{"book":"REVELATION","chapter":"8","verse":"4","text":"Te kohu te insens e ttuni naa ni masike i naa rima te ensol e tuu imua TeAtua raa no hano ki aruna hakapaa ma naa taku naa tama TeAtua."},{"book":"REVELATION","chapter":"8","verse":"5","text":"Ki oti raa te ensol naa ku too te kamete ni takoto ai te insens raa no ffao naa maramara i te olta raa no nnini ki te kerekere nei. Naa hatturi raa ni takattuu ka tallaki naa uila ka ruu te mahuke.8.5 Lev 16.12; Ezek 10.2; Ex 19.16; Rev 11.19; 16.18"},{"book":"REVELATION","chapter":"8","verse":"6","text":"Ki oti raa naa ensol e hitu raa ku ssau naa puu laatou raa ki iri."},{"book":"REVELATION","chapter":"8","verse":"7","text":"Saaita te ensol mua raa ni iri tana puu raa, naa korokorohatu ma naa maramara ahi e hilo ma te ttoo raa ni maaoha ki te kerekere, e mee ma se ua e too. Naa murihenua e toru i te kerekere nei ni vvela hakkaatoa, e vvela hakapaa ma naa laakau aa ma naa vee teelaa e ssomo i naa kina naa.8.7 Ex 9.23-25; Ezek 38.22"},{"book":"REVELATION","chapter":"8","verse":"8","text":"Teenaa, te ssoa te ensol raa ku iri tana puu. Tana saaita ni iri tana puu raa, te mee e tiputipu ma se mouna e lasi e ura raa ku peesia ake ki loto te moana. Naa vasi e toru te moana ni huri no mee ma se ttoo,"},{"book":"REVELATION","chapter":"8","verse":"9","text":"teenaa e tammaki iloo naa ika ma naa manu e ttaka i te moana ni mmate, aa e tammaki hoki naa vaka ni appuru no masseu."},{"book":"REVELATION","chapter":"8","verse":"10","text":"Kimuri raa te ttoru naa ensol raa ku iri tana puu. Teenaa te hetuu tokotasi e lasi iloo, e ura ma se ahi, ni leiho mai i te lani ki aruna te lopo vai e ffuro ma naa tamaa vai i te kerekere. 8.10 Is 14.12"},{"book":"REVELATION","chapter":"8","verse":"11","text":"(Te inoa te hetuu naa ko, “E mmara.”) E tammaki naa vai e unuunu raa ni mmara hakkaatoa. Turaa tama i naa tama ni unu i naa vai naa ni mmate, i naa vai naa e mmara hakallika iloo.8.11 Jer 9.15"},{"book":"REVELATION","chapter":"8","verse":"12","text":"Teenaa, te haa naa ensol raa ku iri tana puu. Teelaa se poouri e lasi raa ni uhi ake vaaruna te laa raa ka sura tana tamaa kina e maarama. Te marama raa hoki ni uuhia te poouri naa ka sura hoki tana tamaa kina e maarama. Te mahi naa hetuu i te lani ni uuhia hoki te poouri naa. Teenaa te vasi ao ma te vasi poo ni tuu poouri tanutanu hakaoti.8.12 Is 13.10; Ezek 32.7; Joel 2.10,31; 3.15"},{"book":"REVELATION","chapter":"8","verse":"13","text":"Nau ni ttoka no lono nau te manu e lasi e llee ake vaaruna iloo ka taratara peelaa, “Aroha! aroha! Aroha i naa tama e nnoho i te kerekere nei i te saaita naa ensol e toru hakaoti raa ma ki iri naa puu laatou. Naa tama naa ma ki hakallono isu hakallika iloo!”"}]}