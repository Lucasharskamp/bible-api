{"data":[{"book":"Jan","chapter":"4","verse":"1","text":"A jakž poznal Pán, že jsou slyšeli farizeové, že by Ježíš více učedlníků činil a křtil nežli Jan,"},{"book":"Jan","chapter":"4","verse":"2","text":"(Ačkoli Ježíš sám nekřtil, ale učedlníci jeho,)"},{"book":"Jan","chapter":"4","verse":"3","text":"Opustil Judstvo a odšel opět do Galilee."},{"book":"Jan","chapter":"4","verse":"4","text":"Musil pak jíti skrze Samaří."},{"book":"Jan","chapter":"4","verse":"5","text":"I přišel k městu Samařskému, kteréž slove Sichar, vedle popluží, kteréž byl dal Jákob Jozefovi, synu svému."},{"book":"Jan","chapter":"4","verse":"6","text":"Byla pak tu studnice Jákobova. Protož ustav na cestě Ježíš, posadil se tak na studnici. A bylo již okolo šesté hodiny."},{"book":"Jan","chapter":"4","verse":"7","text":"I přišla žena z Samaří vážiti vody. Kteréžto řekl Ježíš: Dej mi píti."},{"book":"Jan","chapter":"4","verse":"8","text":"(Nebo učedlníci jeho byli odešli do města, aby nakoupili pokrmů.)"},{"book":"Jan","chapter":"4","verse":"9","text":"I řekla jemu žena ta Samaritánka: Kterakž ty, jsa Žid, žádáš ode mne nápoje od ženy Samaritánky? (Nebo neobcují Židé s Samaritány.)"},{"book":"Jan","chapter":"4","verse":"10","text":"Odpověděl Ježíš a řekl jí: Kdybys znala ten dar Boží, a věděla, kdo jest, kterýž praví tobě: Dej mi píti, ty bys prosila jeho, a dalť by tobě vody živé."},{"book":"Jan","chapter":"4","verse":"11","text":"I dí jemu žena: Pane, aniž máš, čím bys navážil, a studnice jest hluboká. Odkudž tedy máš tu vodu živou?"},{"book":"Jan","chapter":"4","verse":"12","text":"Zdaliž jsi ty větší nežli otec náš Jákob, kterýž nám dal tuto studnici, a sám z ní pil, i synové jeho, i dobytek jeho?"},{"book":"Jan","chapter":"4","verse":"13","text":"Odpověděl Ježíš a řekl jí: Každý, kdož pije vodu tuto, žízniti bude opět."},{"book":"Jan","chapter":"4","verse":"14","text":"Ale kdož by se napil vody té, kterouž já dám jemu, nežíznil by na věky, ale voda ta, kterouž já dám jemu, bude v něm studnicí vody prýštící se k životu věčnému."},{"book":"Jan","chapter":"4","verse":"15","text":"Řekla jemu žena: Pane, dej mi té vody, ať bych nežíznila, ani chodila sem vážiti."},{"book":"Jan","chapter":"4","verse":"16","text":"Řekl jí Ježíš: Jdi, zavolej muže svého, a přijď sem."},{"book":"Jan","chapter":"4","verse":"17","text":"Odpověděla žena a řekla: Nemám muže. Dí jí Ježíš: Dobřes řekla: Nemám muže."},{"book":"Jan","chapter":"4","verse":"18","text":"Nebos pět mužů měla, a nyní kteréhož máš, není tvůj muž. To jsi pravdu pověděla."},{"book":"Jan","chapter":"4","verse":"19","text":"Řekla jemu žena: Pane, vidím, že jsi ty prorok."},{"book":"Jan","chapter":"4","verse":"20","text":"Otcové naši na této hoře modlívali se, a vy pravíte, že v Jeruzalémě jest místo, kdežto náleží se modliti."},{"book":"Jan","chapter":"4","verse":"21","text":"Dí jí Ježíš: Ženo, věř mi, žeť jde hodina, kdyžto ani na této hoře, ani v Jeruzalémě nebudete se modliti Otci."},{"book":"Jan","chapter":"4","verse":"22","text":"Vy se modlíte, a nevíte, čemu; my se pak modlíme, čemuž víme, nebo spasení z Židů jest."},{"book":"Jan","chapter":"4","verse":"23","text":"Ale jdeť hodina, a nyníť jest, kdyžto praví modlitebníci modliti se budou Otci v duchu a v pravdě. Neboť takových Otec hledá, aby se modlili jemu."},{"book":"Jan","chapter":"4","verse":"24","text":"Bůh duch jest, a ti, kteříž se jemu modlí, v duchu a v pravdě musejí se modliti."},{"book":"Jan","chapter":"4","verse":"25","text":"Dí jemu žena: Vím, že Mesiáš přijde, jenž slove Kristus. Ten, když přijde, oznámí nám všecko."},{"book":"Jan","chapter":"4","verse":"26","text":"Dí jí Ježíš: Jáť jsem, kterýž mluvím s tebou."},{"book":"Jan","chapter":"4","verse":"27","text":"A v tom přišli učedlníci jeho, i divili se, že by s ženou mluvil, avšak žádný jemu neřekl: Nač se jí ptáš, aneb proč mluvíš s ní?"},{"book":"Jan","chapter":"4","verse":"28","text":"I nechala tu žena vědra svého, a šla do města, a řekla těm lidem:"},{"book":"Jan","chapter":"4","verse":"29","text":"Pojďte, vizte člověka, kterýž pověděl mi všecko, což jsem koli činila. Není-li on ale Kristus?"},{"book":"Jan","chapter":"4","verse":"30","text":"Tedy vyšli z města, a přišli k němu."},{"book":"Jan","chapter":"4","verse":"31","text":"Mezi tím pak prosili ho učedlníci, řkouce: Mistře, pojez."},{"book":"Jan","chapter":"4","verse":"32","text":"A on řekl jim: Jáť mám pokrm k jísti, kteréhož vy nevíte."},{"book":"Jan","chapter":"4","verse":"33","text":"Učedlníci pak mluvili vespolek: Zdali jemu kdo přinesl jísti?"},{"book":"Jan","chapter":"4","verse":"34","text":"Dí jim Ježíš: Můjť pokrm jest, abych činil vůli toho, jenž mne poslal, a dokonal dílo jeho."},{"book":"Jan","chapter":"4","verse":"35","text":"Však vy pravíte, že ještě čtyři měsícové jsou, a žeň přijde. Aj, pravím vám: Pozdvihněte očí vašich, a patřte na krajiny, žeť se již bělejí ke žni."},{"book":"Jan","chapter":"4","verse":"36","text":"Kdož pak žne, odplatuť béře, a shromažďuje užitek k životu věčnému, aby i ten, kdož rozsívá, spolu se radoval, i kdo žne."},{"book":"Jan","chapter":"4","verse":"37","text":"Nebo i v tom pravé jest slovo, žeť jiný jest, jenž rozsívá, a jiný, kterýž žne."},{"book":"Jan","chapter":"4","verse":"38","text":"Jáť jsem vás poslal žíti, o čemž jste vy nepracovali. Jiníť jsou pracovali, a vy jste v jejich práce vešli."},{"book":"Jan","chapter":"4","verse":"39","text":"Z města pak toho mnozí z Samaritánů uvěřili v něho, pro řeč ženy, svědčící: Že mi pověděl všecko, což jsem činila."},{"book":"Jan","chapter":"4","verse":"40","text":"A když k němu přišli Samaritáni, prosili ho, aby s nimi zůstal. I pobyl tu za dva dni."},{"book":"Jan","chapter":"4","verse":"41","text":"A mnohem jich více uvěřilo pro řeč jeho."},{"book":"Jan","chapter":"4","verse":"42","text":"A ženě té řekli: Že již ne pro tvé vypravování věříme; nebo sami jsme slyšeli, a víme, že tento jest právě Spasitel světa, Kristus."},{"book":"Jan","chapter":"4","verse":"43","text":"Po dvou pak dnech vyšel odtud, a šel do Galilee."},{"book":"Jan","chapter":"4","verse":"44","text":"Nebo sám Ježíš byl svědectví vydal, že prorok v vlasti své v vážnosti není."},{"book":"Jan","chapter":"4","verse":"45","text":"A když přišel do Galilee, přijali jej Galilejští, všecko viděvše, co činil v Jeruzalémě v svátek; nebo i oni byli přišli ke dni svátečnímu."},{"book":"Jan","chapter":"4","verse":"46","text":"Tedy opět přišel Ježíš do Káně Galilejské, kdežto učinil byl z vody víno. I byl jeden královský služebník v Kafarnaum, jehožto syn nemocen byl."},{"book":"Jan","chapter":"4","verse":"47","text":"Ten uslyšev, že by Ježíš přišel z Judstva do Galilee, šel k němu, a prosil ho, aby sstoupil a uzdravil syna jeho; nebo počínal umírati."},{"book":"Jan","chapter":"4","verse":"48","text":"I řekl k němu Ježíš: Neuzříte-li divů a zázraků, neuvěříte."},{"book":"Jan","chapter":"4","verse":"49","text":"Dí jemu ten královský služebník: Pane, pojď prve, nežli umře syn můj."},{"book":"Jan","chapter":"4","verse":"50","text":"Dí jemu Ježíš: Jdi, syn tvůj živ jest. I uvěřil člověk řeči, kterouž mluvil k němu Ježíš, a šel."},{"book":"Jan","chapter":"4","verse":"51","text":"Když pak on již šel, potkali se s ním služebníci jeho a zvěstovali mu, řkouce: Syn tvůj živ jest."},{"book":"Jan","chapter":"4","verse":"52","text":"Tedy otázal se jich na hodinu, v kterou by se lépe měl. I řekli jemu: Včera v hodinu sedmou přestala mu zimnice."},{"book":"Jan","chapter":"4","verse":"53","text":"Tedy poznal otec, že právě v tu hodinu to se stalo, v kterouž řekl byl jemu Ježíš: Syn tvůj živ jest. I uvěřil on i dům jeho všecken."},{"book":"Jan","chapter":"4","verse":"54","text":"To opět druhý div učinil Ježíš, přišed z Judstva do Galilee."}]}