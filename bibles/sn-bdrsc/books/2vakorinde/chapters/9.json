{"data":[{"book":"2 VaKorinde","chapter":"9","verse":"1","text":"Handifaniri kunge ndichikunyorerai pamusoro poushumiri kuvatsvene."},{"book":"2 VaKorinde","chapter":"9","verse":"2","text":"Nokuti ndinoziva kuda kwamunako kuti mubatsire, uye ndakanga ndichizvirumbidza nokuda kwaizvozvo kuna veMasedhonia, ndichivaudza kuti kubvira gore rakapera, imi vari muAkaya makanga matogadzirira kupa; uye kushingaira kwenyu kwakamutsa vazhinji vavo kuti vapewo."},{"book":"2 VaKorinde","chapter":"9","verse":"3","text":"Asi ndiri kutumira hama kuitira kuti kuzvirumbidza kwedu pamusoro penyu nokuda kwenyaya iyi kurege kuratidzwa pasina chinhu, asi kuti muve makagadzirira sezvandakataura kuti muite."},{"book":"2 VaKorinde","chapter":"9","verse":"4","text":"Nokuti zvimwe kana vamwe veMasedhonia vakauya neni uye vakakuwanai musina kugadzirira, isu tisingarevi chimwe chinhu pamusoro penyu, tichanyadziswa nokuda kwokuti takanga tichivimba nemi."},{"book":"2 VaKorinde","chapter":"9","verse":"5","text":"Saka ndakaona zvakafanira kuti ndikurudzire hama kuti dzikushanyirei pachine nguva uye kuti mugopedzisa kugadzirira nezvechipo chikuru chamakavimbisa. Ipapo chichava chipo chakagadzirirwa chakapiwa nomufaro, kwete sechipo chokumanikidzirwa."},{"book":"2 VaKorinde","chapter":"9","verse":"6","text":"Rangarirai chinhu ichi: Ani naani anodyara zvishoma achakohwawo zvishoma, uye ani naani anodyara zvizhinji achakohwawo zvizhinji."},{"book":"2 VaKorinde","chapter":"9","verse":"7","text":"Munhu mumwe nomumwe ngaape sezvaakafunga mumwoyo make kuti ape, kwete kupa achitsutsumwa kana kuti achimanikidzwa, nokuti Mwari anoda munhu anopa nomufaro."},{"book":"2 VaKorinde","chapter":"9","verse":"8","text":"Uye Mwari anogona kuita kuti nyasha dziwande kwamuri, kuitira kuti muzvinhu zvose, panguva dzose, muine zvose zvamunoda, muchakwanisa kuita mabasa ose akanaka."},{"book":"2 VaKorinde","chapter":"9","verse":"9","text":"Sezvazvakanyorwa zvichinzi:"},{"book":"2 VaKorinde","chapter":"9","verse":"10","text":"Zvino iye anopa mbeu kumudyari nechingwa chokudya achakupaiwo uye achakupaiwo mbeu zhinji mudura renyu uye agokupaiwo kukohwa kukuru kwokururama kwenyu."},{"book":"2 VaKorinde","chapter":"9","verse":"11","text":"Muchapfumiswa pane zvose kuti mugogona kupa panguva dzose, uye kubudikidza nesu kupa kwenyu kuchaita kuti Mwari avongwe."},{"book":"2 VaKorinde","chapter":"9","verse":"12","text":"Ushumiri uhu hwamunoita, hahusi hwokungopa vanhu vaMwari zvavanoshayiwa bedzi, asi kuti huri kufashukirawo mukuvonga kuzhinji kuna Mwari."},{"book":"2 VaKorinde","chapter":"9","verse":"13","text":"Nokuda kwoushumiri uhwo hwamakazviratidza nahwo, vanhu vacharumbidza Mwari nokuda kwokuteerera kwenyu kunoenderana nokupupura kwenyu vhangeri raKristu, uye nokuda kwokugoverana kwenyu navo zvizhinji uye navamwe vose."},{"book":"2 VaKorinde","chapter":"9","verse":"14","text":"Uye muminyengetero yavo pamusoro penyu mwoyo yavo ichakushuvai, nokuda kwenyasha huru kwazvo dzamakapiwa naMwari."},{"book":"2 VaKorinde","chapter":"9","verse":"15","text":"Mwari ngaavongwe nokuda kwechipo chake chisingagoni kurondedzerwa!"}]}