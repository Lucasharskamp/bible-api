{"data":[{"book":"Лука","chapter":"14","verse":"1","text":"Екхвар андэ суббота, кана о Исус ало тэ хал екхе барэ манушэстэ андар фарисея, одола лачес дикхенас пал Лэстэ."},{"book":"Лука","chapter":"14","verse":"2","text":"Мамуй ко Исус бэшло мануш, насвало вадянка."},{"book":"Лука","chapter":"14","verse":"3","text":"О Исус пхучляс э сикляримарен э Тхэдимаскерэн тай э фарисеен:"},{"book":"Лука","chapter":"14","verse":"4","text":"Он тэныкя сас. Озаман о Исус колисаило ко мануш, аиндэрды лэс тай мукляс."},{"book":"Лука","chapter":"14","verse":"5","text":"Дэчи Ов пхэнляс лэнги:"},{"book":"Лука","chapter":"14","verse":"6","text":"Лэнги ништо на сас тэ пхэнэн адалэски."},{"book":"Лука","chapter":"14","verse":"7","text":"О Исус дикхелас, сар о мануша, савэн динэ икос, лэнас о зиядэ тхана пал конас, тай пхукавдяс лэнги пхукаипэ:"},{"book":"Лука","chapter":"14","verse":"8","text":"— Кана тут дэн икос ки биявэско мисяфири, ма бэш зиядэ тханэстэ. Вай андар одолэндэ, кон диндило икос, кон-то кан овэл намлыс тутар,"},{"book":"Лука","chapter":"14","verse":"9","text":"тай дэчи о сагбус, кай диняс икос ли тут, ли лэс, кан пашол тутэ тай кан пхэнэл: «Дэ о тхан акалэ манушэстэ». Тай туки кан камэл ладжяваса тэ лэс палуно тхан."},{"book":"Лука","chapter":"14","verse":"10","text":"Кана тут дэн икос, джя тай бэш палунэ тханэстэ, о сагбус тэ пашол тутэ тай тэ пхэнэл: «Амал, накх ко лачё тхан». Дэчи туки кан овэл дино нами ангал алаи ко джемэяти."},{"book":"Лука","chapter":"14","verse":"11","text":"Кажни, кон барярэлпэс, кан овэл тикнярдо, тай тикнярэлпэс кан овэл ваздино."},{"book":"Лука","chapter":"14","verse":"12","text":"Пал отхэ о Исус пхэнляс э сагбуски:"},{"book":"Лука","chapter":"14","verse":"13","text":"Кана ту керэс хабэ, дэ икос лэстэ э чёрэн, болавдэн, банген, корэн."},{"book":"Лука","chapter":"14","verse":"14","text":"Аки дэчи ту кан овэс бахтало, вай он нащи тэ дэн палэ тут, тай ту кан диндёс палэ андэ дживиндипэ ки чяченго."},{"book":"Лука","chapter":"14","verse":"15","text":"Кана екх андар савэндэ ханас шунляс адава, ов пхэнляс э Исусески:"},{"book":"Лука","chapter":"14","verse":"16","text":"О Исус пхэнляс лэски:"},{"book":"Лука","chapter":"14","verse":"17","text":"Кана ало вахыти э хабэско, ов бичялдяс пэ иргатес тэ пхэнэл кас динэ икос: «Элан, алаи газыри»."},{"book":"Лука","chapter":"14","verse":"18","text":"Ай екх пал аврэстэ он алаи лилэ тэ апувикерэнпэс. О екх пхэнляс: «Мэ киндём пху, тай манги камэл тэ джяв тай тэ дикхав ла. Апувикер ман, мангав тут»."},{"book":"Лука","chapter":"14","verse":"19","text":"Авэр пхэнляс: «Мэ киндём пандж парэс гурувэн тай джяв тэ галяв лэн. Апувикер ман, мангав тут»."},{"book":"Лука","chapter":"14","verse":"20","text":"О трито пхэнляс: «Мэ прандосаилём тай оничин нащи авав»."},{"book":"Лука","chapter":"14","verse":"21","text":"О иргати ало тай пхукавдяс алаи э сагбуски. Дэчи о сагбус э кхерэско холясаило тай пхэнляс э иргатески: «Джя чяльти ко улицэс тай ко танга дроморэ ки дизаки тай ан атхэ чёрэн, болавдэн, корэн тай банген»."},{"book":"Лука","chapter":"14","verse":"22","text":"«Сагбуса, — пхэнляс о иргати, — одова, со ту пхэнлян, кердём, ай дага си тхан»."},{"book":"Лука","chapter":"14","verse":"23","text":"Дэчи о сагбус пхэнляс э иргатески: «Джя ко дрома тай пашал баря тай манг алаен, кас кан дикхес, тэ авэн атхэ, о кхер минро тэ овэл пхэрдо джемэяти."},{"book":"Лука","chapter":"14","verse":"24","text":"Пхэнав тумэнги, кай андар ангалунэндэ, кас диням икос, никхон на кан хал мэ хабэстэ»."},{"book":"Лука","chapter":"14","verse":"25","text":"Э Исусеса джялас бут дюняс. Ов болдиняспэс лэндэ тай пхэнляс:"},{"book":"Лука","chapter":"14","verse":"26","text":"— Кон авэл Мандэ тай дэхэл дадэс тай дэя, ромня тай пуен, пхралэн, пхэнен я джи по бэшыпэ бут, ниш Ман, ов нащи овэл Мо сиклярдо."},{"book":"Лука","chapter":"14","verse":"27","text":"Одова, кон на гелэл по хачи тай на джял пал Мандэ, нащи овэл Мо сиклярдо."},{"book":"Лука","chapter":"14","verse":"28","text":"Кон-то андар тумэндэ тэ мангела тэ тхэл башня, та со, ов на кан бэшэл ханик тай на кан гинэл алаи, со камэл, тэ джянэл, кан рэсэл лэски ловэ тэ бытэрдиел о тхэдипэ?"},{"book":"Лука","chapter":"14","verse":"29","text":"Вай ов тэ тхэла фундамент тай нащи кан бытэрдиел о тхэдипэ, тай алаи, кай дикхен адава, кан овэн лэстар, кай асан:"},{"book":"Лука","chapter":"14","verse":"30","text":"«Адава мануш лиляс тэ тхэл, ай нащи бытэрды»."},{"book":"Лука","chapter":"14","verse":"31","text":"Я патишаи, саво кидэлпэс ко марипэ мамуй аврэ патишаестэ. Та со, ов на кан бэшэл ханик тай на кан тюшундиел, зорало ов дэшэ бине манушэнца кан тэрдярэл одолэс, кон кан авэл опэр лэстэ маримаса бишэ биненца?"},{"book":"Лука","chapter":"14","verse":"32","text":"Тэ нащи, дэчи, бискай о душмани дага дур, ов кан бичялэл бичялдэн тэ манген лачимаса."},{"book":"Лука","chapter":"14","verse":"33","text":"Акана, одова андар тумэндэ, кон на кан ачявэл алаи, со си лэстэ, нащи овэл Мо сиклярдо."},{"book":"Лука","chapter":"14","verse":"34","text":"Лон — лачё шэи, ай тэ нашавэла о лон по дами, тай со генэ кан керэл лэс лондо?"},{"book":"Лука","chapter":"14","verse":"35","text":"Нэ андэ пху ов на лачё, нэ андэ навози, лэс ачёл екх тэ чес. Кастэ си кана, тэ шунэл, мэ шунэл!"}]}