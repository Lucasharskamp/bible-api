{"data":[{"book":"2 Moseboken","chapter":"28","verse":"1","text":"Ta till dig Aron, din [äldre] bror så att han är nära dig och hans söner med honom, från Israels söner för att de ska göra tjänst för mig i prästämbetet, Aron, Nadav och Aviho [som offrade främmande eld, se 3 Mos 10], Elazar [den älste sonen som tog över efter Aron, se 4 Mos 20:24-29] och Itamar, Arons söner."},{"book":"2 Moseboken","chapter":"28","verse":"2","text":"Och du ska göra heliga kläder till Aron, din bror, för prakt (glans) och skönhet."},{"book":"2 Moseboken","chapter":"28","verse":"3","text":"Och du ska tala till alla som har visa hjärtan, som jag har fyllt med vishetens ande att de gör (tillverkar) Arons kläder för att helga (avskilja) honom så att han kan tjänstgöra för mig i prästämbetet."},{"book":"2 Moseboken","chapter":"28","verse":"4","text":"Detta är plaggen som de ska tillverka:"},{"book":"2 Moseboken","chapter":"28","verse":"5","text":"Och de ska ta [tyger i färgerna] guld och blått och purpur och scharlakansrött och fint [vitt] linne."},{"book":"2 Moseboken","chapter":"28","verse":"6","text":"De ska göra en efod av guld, av blått och purpur, scharlakansrött och fint tvinnat linne, tillverkat av en yrkesskicklig man."},{"book":"2 Moseboken","chapter":"28","verse":"7","text":"Den ska ha två axeldelar, som fogas samman i ändarna så att den hålls samman."},{"book":"2 Moseboken","chapter":"28","verse":"8","text":"De konstfullt vävda banden som är på den, som den ska bindas fast med, ska vara lika som resten av arbetet och i ett stycke med det, av guld och blått och purpur och scharlakansrött och fint tvinnat linne. [I hebreiskan nämns bara färgerna, men det är underförstått att dessa färger avser fina garner eller tyger i respektive färg. Fint linne är vitt.]"},{"book":"2 Moseboken","chapter":"28","verse":"9","text":"Du ska ta två onyxstenar (hebr. even shoham) och på dem ska du gravera in namnen på Israels söner,"},{"book":"2 Moseboken","chapter":"28","verse":"10","text":"Sex av namnen på den första stenen [Ruben, Simon, Levi, Juda, Dan och Naftali] och de sex återstående namnen på den andra stenen [Gad, Asher, Isaskar, Zevolun, Josef och Benjamin], efter den ordning som de är födda [från den äldste till den yngste]."},{"book":"2 Moseboken","chapter":"28","verse":"11","text":"Med en gravörs arbete i sten som en graverad signetring ska du gravera de två stenarna efter namnen på Israels söner. Du ska göra dem med infattningar av guld."},{"book":"2 Moseboken","chapter":"28","verse":"12","text":"Och du ska sätta de två stenarna på axelstyckena av efoden, till att vara minnesstenar för Israels söner, och Aron ska bära deras namn inför Herrens (Jahves) ansikte på sina två skuldror som en hågkomst."},{"book":"2 Moseboken","chapter":"28","verse":"13","text":"Och du ska göra infattningar av guld,"},{"book":"2 Moseboken","chapter":"28","verse":"14","text":"och två kedjor av rent guld, av tvinnad tråd ska du göra dem, ett kransarbete, och du ska sätta kranskedjorna på infattningen."},{"book":"2 Moseboken","chapter":"28","verse":"15","text":"Och du ska göra en rättvisans bröstsköld (hebr. choshen mishpat), arbetet av en skicklig yrkesman, som arbetet med efoden ska du göra den, av guld och purpur och scharlakansrött och fint tvinnat linne ska du göra den."},{"book":"2 Moseboken","chapter":"28","verse":"16","text":"Den ska vara kvadratisk och dubbel, en spann [23 cm] ska vara dess längd och en spann [23 cm] ska vara dess bredd."},{"book":"2 Moseboken","chapter":"28","verse":"17","text":"Och du ska göra infattningar med stenar, fyra rader med stenar."},{"book":"2 Moseboken","chapter":"28","verse":"18","text":"Och den andra raden,"},{"book":"2 Moseboken","chapter":"28","verse":"19","text":"Och den tredje raden,"},{"book":"2 Moseboken","chapter":"28","verse":"20","text":"Och den fjärde raden,"},{"book":"2 Moseboken","chapter":"28","verse":"21","text":"Och stenarna ska vara efter namnen på Israels söner, tolv [till antalet], efter deras namn, graverade som en signetring, var och en med sitt namn för de tolv stammarna."},{"book":"2 Moseboken","chapter":"28","verse":"22","text":"Och på bröstskölden ska du göra flätade kedjor, ett kransarbete av rent guld."},{"book":"2 Moseboken","chapter":"28","verse":"23","text":"Och på bröstskölden ska du göra två ringar av guld och sätta de två ringarna på de två sidorna av bröstskölden."},{"book":"2 Moseboken","chapter":"28","verse":"24","text":"Och du ska sätta de två flätade kedjorna av guld på de två ringarna på bröstsköldens sidor."},{"book":"2 Moseboken","chapter":"28","verse":"25","text":"Och de två andra ändarna på de två tvinnade kedjorna ska du sätta på de två infattningarna och sätta dem på efodens två axelstycken, på dess främre del."},{"book":"2 Moseboken","chapter":"28","verse":"26","text":"Och du ska göra två ringar av guld och sätta dem på de två ändarna av bröstskölden, på dess kant som är vända mot sidan på efodens insida."},{"book":"2 Moseboken","chapter":"28","verse":"27","text":"Och du ska göra två ringar av guld och sätta dem på efodens två axelstycken undertill, i dess framkant, nära dess sammankoppling ovanför efodens skickligt vävda band."},{"book":"2 Moseboken","chapter":"28","verse":"28","text":"Och de ska binda fast bröstskölden med dess ringar till efodens ringar med en blå tråd, så att den ska vara på efodens skickligt vävda band, så att bröstskölden inte lossnar från efoden."},{"book":"2 Moseboken","chapter":"28","verse":"29","text":"Och Aron ska bära Israels söners namn på rättvisans bröstsköld (hebr. choshen mishpat) över sitt hjärta när han går in till den heliga platsen, som en ständig (oavbruten) åminnelse inför Herrens (Jahves) ansikte."},{"book":"2 Moseboken","chapter":"28","verse":"30","text":"Och du ska lägga urim och tummim i rättvisans bröstsköld (hebr. choshen mishpat), och de ska vara på Arons hjärta när han går inför Herrens (Jahves) ansikte. Och Aron ska bära Israels söners rättvisa (hebr. mishpat) inför Herrens (Jahves) ansikte alltid (hela tiden, oavbrutet, kontinuerligt)."},{"book":"2 Moseboken","chapter":"28","verse":"31","text":"Och du ska göra efodens rock (ämbetsdräkt) helt i blått."},{"book":"2 Moseboken","chapter":"28","verse":"32","text":"Och den ska ha ett hål för huvudet i dess mitt och den ska ha en snörning runt dess hål, som hålet på en pansarskjorta, så att det inte kan repas upp. [Rocken är gjord i ett stycke och saknar alltså knäppning.]"},{"book":"2 Moseboken","chapter":"28","verse":"33","text":"Och på fållen [längst ner på den blåa klädnaden, se vers 31] ska du göra granatäpplen av blått och purpur och scharlakansrött runtom fållen och klockor (bjällror) av guld mellan dem runtom,"},{"book":"2 Moseboken","chapter":"28","verse":"34","text":"en guldklocka och ett granatäpple, en guldklocka och ett granatäpple runt klädnadens fåll [längst ner]."},{"book":"2 Moseboken","chapter":"28","verse":"35","text":"Och den ska Aron ha på sig när han tjänstgör och dess ljud ska höras när han går in till den heliga platsen inför Herrens (Jahves) ansikte, och när han kommer ut, för att han inte ska dö."},{"book":"2 Moseboken","chapter":"28","verse":"36","text":"Och du ska göra en platta av rent guld och gravera på den som man graverar en signetring: ”Helgad till Herren (Jahve).”"},{"book":"2 Moseboken","chapter":"28","verse":"37","text":"Och du ska sätta en blå tråd i den för att fästa den ovanpå turbanen, på framsidan av turbanen ska den sitta."},{"book":"2 Moseboken","chapter":"28","verse":"38","text":"Och den ska vara över Arons panna och Aron ska bära synderna som begås med de heliga tingen, som Israels söner ska helga, till alla deras helgade gåvor, och den ska alltid vara på hans panna så att de får nåd (villkorad nåd – hebr. ratson) inför Herrens (Jahves) ansikte."},{"book":"2 Moseboken","chapter":"28","verse":"39","text":"Och du ska väva tunikor av rutigt arbete i fint linne. Och du ska göra en turban av fint linne. Och du ska göra en gördel, en vävares arbete i färger."},{"book":"2 Moseboken","chapter":"28","verse":"40","text":"Och till Arons söner ska du göra tunikor, och du ska göra gördlar till dem, och huvudbonader ska du göra till dem, till prakt (glans) och skönhet."},{"book":"2 Moseboken","chapter":"28","verse":"41","text":"Och du ska sätta dem på Aron din bror och hans söner med honom, och ska smörja dem och avskilja (inviga) dem och helga dem så att de kan tjänstgöra till mig i prästämbetet."},{"book":"2 Moseboken","chapter":"28","verse":"42","text":"Och du ska göra åt dem linnebyxor för att dölja nakenheten av deras kött (kroppar), de ska nå från länden (höften) till låret (vid knäna)."},{"book":"2 Moseboken","chapter":"28","verse":"43","text":"Och de ska vara på Aron och hans söner när de går in i mötestältet eller när de kommer nära altaret för att tjänstgöra på den heliga platsen, så att de inte bär på synd och dör. Det ska vara en förordning (ordagrant ”saker inristat”) för evigt för honom och hans säd efter honom."}]}