{"data":[{"book":"Tavui Leo","chapter":"2","verse":"1","text":"Siu taetae mena ureure ru dolue mena gineu doluegi ram eno lo tanogi."},{"book":"Tavui Leo","chapter":"2","verse":"2","text":"Huri Huqe Mauri mo lehi na nona tabanagi doluegi rau dolue, siu nge mo manga dena nona tabanagi doluegi u veire lo rani gaibitu."},{"book":"Tavui Leo","chapter":"2","verse":"3","text":"Huqe Mauri mo vaigareagi na rani gaibitugi me mo tauwahea mo vuragi na rani gogona huri lo rani hi nge u manga dein na nona tabanai tauteu lolo ureure."},{"book":"Tavui Leo","chapter":"2","verse":"4","text":"Ngere ngaha a valuhuri na taro tavohe taetae mena ureure rom vaiana. Huqe Gogona lo taro hi mo vaire mo vai na ureure mena taetae."},{"book":"Tavui Leo","chapter":"2","verse":"5","text":"Lo taro hi labute hate mosigei lolo ureure me a songo qaroqaro rain tubu te mosigei huri Huqe Gogona vi qui na uhe te mosigei lolo ureure, me a tangaloi hatie vena rivurivu lolo tano."},{"book":"Tavui Leo","chapter":"2","verse":"6","text":"A matamata mo mwalue dena tano mo horongi na tano mo vui na ului tano doluegi."},{"book":"Tavui Leo","chapter":"2","verse":"7","text":"I Huqe Gogona mo bolo Tevue dena qiei tano. Siu mo mabugi na mabuhine ta lolo qanona nge mo vuragi na tangaloi."},{"book":"Tavui Leo","chapter":"2","verse":"8","text":"Huqe Gogona mo rivu na talu lolo vanue Iden, lo matainaho mo kalo mo tau Tevue lolo talu."},{"book":"Tavui Leo","chapter":"2","verse":"9","text":"I Huqe Gogona, mo vai na gai ram mauri dena tano, a gai doluegi dam lehire rau garea siu rau garea mena hinaga. A gai mwasoana radu, siu a gai lolo rani garea mena asigi rom labe lo livugei talu."},{"book":"Tavui Leo","chapter":"2","verse":"10","text":"A wai meuri mo mwalue dena Iden mo vagalobugi na talu mo maraga taie mo mahanga gaivesi."},{"book":"Tavui Leo","chapter":"2","verse":"11","text":"Mahangagi gategale i Bison, mo hale lolo vanue Havila taie hi vatu homu mo eno."},{"book":"Tavui Leo","chapter":"2","verse":"12","text":"A vatu homu lolo tano hi u garea lawuagi, mena bedola a bonagi vavangahi, mena vatu maeto."},{"book":"Tavui Leo","chapter":"2","verse":"13","text":"Mahangagi wai meuri tuegi i Gihon. Mo hale lolo vanue Kus."},{"book":"Tavui Leo","chapter":"2","verse":"14","text":"Henai wai meuri gaitoligi Taegris. Mo hale suvohi Asaria mo hivo lo matai naho mo kalo. A gaivesigi a henana i Iveretis."},{"book":"Tavui Leo","chapter":"2","verse":"15","text":"I Huqe Gogona mo lai Tevue mo taue lolo talu Iden hurivena Tevue na tabana taie siu mo leogoro na talu."},{"book":"Tavui Leo","chapter":"2","verse":"16","text":"I Huqe Gogona mo veve lawe Tevue, “Dena gai doluegi goin geni lei."},{"book":"Tavui Leo","chapter":"2","verse":"17","text":"Nge, a gai lolo rani garea mena asigi goin mese ganie huri lo rani gom ganie niko goin mate.”"},{"book":"Tavui Leo","chapter":"2","verse":"18","text":"Vunu i Huqe Gogona mo veve vena, “Hi garea teve i Tevue vin toga gahea neu nain teu na buluine garea hurie.”"},{"book":"Tavui Leo","chapter":"2","verse":"19","text":"Siu i Huqe Gogona mo vai na gangarue doluegi dena tano, gineu ram olo lolo mahava, siu mo laire lawe Tevue huri ve nge na suri na henara. Me a hava hea mo suri talure mo vuragi henara."},{"book":"Tavui Leo","chapter":"2","verse":"20","text":"I Tevue mo bete na henai gangarue mwaomwao siu a gineu ram olo lolo mahava, a gineu mwaso doluegi lolo talu, nge lawe na tangaloi a henana i Tevue a Huqe Gogona vi haqe na tavalune tea."},{"book":"Tavui Leo","chapter":"2","verse":"21","text":"Siu i Huqe Gogona mo vai Tevue mo maturu mate, me tavohe mo maturu, i Huqe Gogona mo lai na gagaune siu mo bulutegi na tarabehine taligu."},{"book":"Tavui Leo","chapter":"2","verse":"22","text":"I Huqe Gogona mo lai na gagaui Tevue mo boloe mo vuragi na vavine, me mo laie mo betea lawe Tevue."},{"book":"Tavui Leo","chapter":"2","verse":"23","text":"I Tevue mo veve vena, “Mobei, ngehi! Nge ngaha a hui dena hui gu vihigo dena vihigogu henana vin vuragi vavine huri ba u vomai dena mwera.”"},{"book":"Tavui Leo","chapter":"2","verse":"24","text":"Siu mo vai a mwera vin siregi tamana tona retahine mo bulu mei gahorana rom voragi tarabesi gategale."},{"book":"Tavui Leo","chapter":"2","verse":"25","text":"Ngere vunu rom tuvurogi Tevue mei tubui lo valena, siu rohi maemae tea."}]}