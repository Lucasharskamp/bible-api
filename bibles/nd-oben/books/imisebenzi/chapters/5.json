{"data":[{"book":"Imisebenzi","chapter":"5","verse":"1","text":"Indoda eyayithiwa ngu-Ananiya ilomkayo uSafira labo bathengisa isiqinti sabo."},{"book":"Imisebenzi","chapter":"5","verse":"2","text":"Wavumelana lomkakhe ukuthi afihle enye imali ibe ngeyabo, kwathi enye wayethula kubapostoli."},{"book":"Imisebenzi","chapter":"5","verse":"3","text":"UPhethro wasesithi, “Ananiya, kungani uSathane esegabhele inhliziyo yakho usuze uqamba amanga kuMoya oNgcwele, wazigcinela ingxenye yemali eliyizuzileyo ngesiqinti senu na?"},{"book":"Imisebenzi","chapter":"5","verse":"4","text":"Kanti besingesisenu yini singakathengiswa? Njalo lapho sesithengisiwe, imali ibingaqondananga lani na? Kuyini okubangele ukuthi ucabange ukwenza into enje na? Kawuqambelanga muntu lawo manga, kodwa uwaqambele uNkulunkulu.”"},{"book":"Imisebenzi","chapter":"5","verse":"5","text":"U-Ananiya wonela ukukuzwa lokhu, wawela phansi wafa. Bonke abezwa ngalesisehlakalo bangenwa yikwesaba okukhulu."},{"book":"Imisebenzi","chapter":"5","verse":"6","text":"Kwasekungena amajaha agoqela isidumbu sakhe amthwalela phandle, ayamngcwaba."},{"book":"Imisebenzi","chapter":"5","verse":"7","text":"Ngemva kwamahola amathathu umkakhe laye wangena engazi okwasekwenzakele."},{"book":"Imisebenzi","chapter":"5","verse":"8","text":"UPhethro wambuza wathi, “Ake ungitshele, yiyo yini le intengo eliyizuzileyo wena lo-Ananiya esiqintini senu?”"},{"book":"Imisebenzi","chapter":"5","verse":"9","text":"UPhethro wathi kuye, “Kungani livumelane ukulinga uMoya weNkosi na? Lalela! Yizisinde zamadoda asengcwabe umkakho esezisemnyango, bazakuthwala lawe futhi.”"},{"book":"Imisebenzi","chapter":"5","verse":"10","text":"Khonokho wasakazeka phansi eduze kukaPhethro, wafa. Asengena amajaha yena esefile, amthwala aphuma laye ayamngcwaba malungana lomkakhe."},{"book":"Imisebenzi","chapter":"5","verse":"11","text":"Ibandla lonke lafikelwa yikwesaba okukhulu kanye labo bonke abazizwayo lezizehlakalo."},{"book":"Imisebenzi","chapter":"5","verse":"12","text":"Abapostoli benza imimangaliso lezimanga ezinengi ebantwini. Amakholwa wonke ayevame ukuhlangana ndawonye eKhulusini likaSolomoni."},{"book":"Imisebenzi","chapter":"5","verse":"13","text":"Kakho omunye owaqunga isibindi wahlangana labo, lanxa kunjalo babalodumo ebantwini."},{"book":"Imisebenzi","chapter":"5","verse":"14","text":"Lanxa kunjalo, amadoda labafazi abanengi bakholwa eNkosini, bengezelela ubunengi babo."},{"book":"Imisebenzi","chapter":"5","verse":"15","text":"Kwathi ngenxa yalokho, abantu baletha abagulayo ezitaladini, babalalisa emibhedeni lemacansini ukuze isithunzi sikaPhethro sisithe abanye babo lapho esedlula kuphela nje."},{"book":"Imisebenzi","chapter":"5","verse":"16","text":"Amaxuku abantu abuthana eqhamuka emizini eyayiseduze kweJerusalema, eletha abagulayo lalabo ababehlukuluzwa yimimoya emibi, bonke basiliswa."},{"book":"Imisebenzi","chapter":"5","verse":"17","text":"Kwasekusithi umphristi omkhulu kanye leqembu lakhe elalingelexuku labaSadusi bangenwa ngumhawu."},{"book":"Imisebenzi","chapter":"5","verse":"18","text":"Bababopha abapostoli babaphosela entolongweni yomuntu wonke."},{"book":"Imisebenzi","chapter":"5","verse":"19","text":"Kodwa ebusuku ingilosi yeNkosi yavula iminyango yentolongo yabakhupha."},{"book":"Imisebenzi","chapter":"5","verse":"20","text":"Yathi, “Hambani liyekuma emagumeni ethempeli, litshele abantu lonke ilizwi lempilo entsha.”"},{"book":"Imisebenzi","chapter":"5","verse":"21","text":"Kwathi emadabukakusa bahle bangena emagumeni ethempeli, bafundisa abantu njengokutshelwa kwabo."},{"book":"Imisebenzi","chapter":"5","verse":"22","text":"kodwa izithunywa zathi zifika entolongweni zafumana bengasekho. Ngakho zasezibuyela zayabika zathi,"},{"book":"Imisebenzi","chapter":"5","verse":"23","text":"“Sifumane intolongo ivalwe kuhle labalindi bemi eminyango; kodwa sithe siyivula kasibonanga muntu phakathi.”"},{"book":"Imisebenzi","chapter":"5","verse":"24","text":"Induna yabalindi bethempeli kanye labaphristi abakhulu bathi bekuzwa lokhu batsha amathe, bamangala ukuthi into le yayikhombani."},{"book":"Imisebenzi","chapter":"5","verse":"25","text":"Kwasekufika omunye umuntu wathi, “Zwanini! Amadoda eliwaphosele entolongweni emi emagumeni ethempeli afundisa abantu.”"},{"book":"Imisebenzi","chapter":"5","verse":"26","text":"Besizwa lokho, induna yahle yasuka lamanxusa ayo bayabuya labapostoli. Kabasebenzisanga udlakela ngoba besesaba ukuthi abantu babengabakhanda ngamatshe."},{"book":"Imisebenzi","chapter":"5","verse":"27","text":"Sebebalethile abapostoli, babamisa phambi kweSanihedrini ukuthi bathonisiswe ngumphristi omkhulu."},{"book":"Imisebenzi","chapter":"5","verse":"28","text":"Wathi, “Saliqonqosela ukuthi lingafundisi ngebizo leli. Kodwa seligcwalise iJerusalema ngemfundiso yenu njalo lizimisele ukusethesa umlandu ngegazi lomuntu lo.”"},{"book":"Imisebenzi","chapter":"5","verse":"29","text":"UPhethro labanye abapostoli baphendula bathi, “Kumele silalele uNkulunkulu kulokulalela abantu!"},{"book":"Imisebenzi","chapter":"5","verse":"30","text":"UNkulunkulu wabokhokho bethu wamvusa uJesu kwabafileyo, yena elalimbulele ngokumlengisa esiphambanweni."},{"book":"Imisebenzi","chapter":"5","verse":"31","text":"UNkulunkulu wamphakamisela kwesokunene sakhe waba yiNkosana loMsindisi ukuze anike ukuphenduka lokuthethelelwa kwezono ku-Israyeli."},{"book":"Imisebenzi","chapter":"5","verse":"32","text":"Thina singofakazi balezizinto, njengaye uMoya oNgcwele, uNkulunkulu amnike kulabo abamlalelayo.”"},{"book":"Imisebenzi","chapter":"5","verse":"33","text":"Bathi bekuzwa lokhu bathukuthela kakhulu, bafuna ukuthi babulawe."},{"book":"Imisebenzi","chapter":"5","verse":"34","text":"Kodwa umFarisi owayethiwa nguGamaliyeli, engumfundisi womthetho, ehlonitshwa ngabantu bonke, wasukuma wema phambi kweSanihedrini wathi amadoda lawo ake amiswe phandle kancane."},{"book":"Imisebenzi","chapter":"5","verse":"35","text":"Wasesithi emphakathini weSanihedrini, “Madoda ako-Israyeli, cabangani kuhle ngalokhu elifuna ukukwenza emadodeni la."},{"book":"Imisebenzi","chapter":"5","verse":"36","text":"Ngesikhathi esadlulayo kwafika uThewuda ezitshaya umuntu oqakathekileyo, wahuga amadoda angaba ngamakhulu amane. Wabulawa, bonke abalandeli bakhe bahlakazeka, konke kwaphelela emoyeni."},{"book":"Imisebenzi","chapter":"5","verse":"37","text":"Ngemva kwakhe, uJudasi umGalile laye wavela ngezinsuku zokubalwa kwabantu, wakhokhela ixuku labantu ukuba lihlamuke. Laye wabulawa, labalandeli bakhe bonke bahlakazeka."},{"book":"Imisebenzi","chapter":"5","verse":"38","text":"Ngakho, mayelana lalindaba yamanje ngixwayisa lokhu: Bayekeleni abantu laba! Kabahambe! Ngoba nxa inhloso yabo kumbe umkhankaso wabo uvela ebantwini, uzakuba yize."},{"book":"Imisebenzi","chapter":"5","verse":"39","text":"Kodwa nxa uvela kuNkulunkulu, kalisoze libe lamandla okubamisa lababantu; lizazifumana seliphikisana loNkulunkulu.”"},{"book":"Imisebenzi","chapter":"5","verse":"40","text":"Inkulumo yakhe bayamukela. Bababiza abapostoli bangeniswa kwathiwa kabatshaywe. Basebeqonqoselwa ukuthi bangaqali ukukhuluma ngebizo likaJesu, basebekhululwa."},{"book":"Imisebenzi","chapter":"5","verse":"41","text":"Abapostoli basuka eSanihedrini bethokoza ngoba basebebonakalisile ukuthi bangalimela ihlazo lokulihluphekela iBizo."},{"book":"Imisebenzi","chapter":"5","verse":"42","text":"Insuku ngensuku, emagumeni ethempeli, njalo behamba bengena indlu ngendlu, kabazange bame ukufundisa lokutshumayela izindaba ezinhle ukuthi uJesu unguKhristu."}]}