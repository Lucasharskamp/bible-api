{"data":[{"book":"Job","chapter":"11","verse":"1","text":"Daarop nam Sofar van Naäma het woord, en sprak:"},{"book":"Job","chapter":"11","verse":"2","text":"Zo’n praatvaar zou onbeantwoord blijven, Zo’n held met de lippen in het gelijk gesteld;"},{"book":"Job","chapter":"11","verse":"3","text":"Uw zwetsen zou anderen tot zwijgen brengen, Uw onzinnig gebrabbel door niemand worden beschaamd?"},{"book":"Job","chapter":"11","verse":"4","text":"Gij zegt tot God: Mijn wandel is rein, Ik ben onberispelijk in uw oog!"},{"book":"Job","chapter":"11","verse":"5","text":"Wilde God maar eens spreken, Zijn lippen tegen u openen,"},{"book":"Job","chapter":"11","verse":"6","text":"U de geheimen der Wijsheid ontvouwen, Die zo moeilijk zijn te verstaan: Dan zoudt ge erkennen, dat God van u eist, Wat uw misdaad verdient."},{"book":"Job","chapter":"11","verse":"7","text":"Zoudt ge de diepten Gods kunnen peilen, De alwetendheid van den Almachtige doorgronden?"},{"book":"Job","chapter":"11","verse":"8","text":"Zij is hoger nog dan de hemelen: Wat kunt ge beginnen; Dieper nog dan de onderwereld: Wat kunt ge begrijpen;"},{"book":"Job","chapter":"11","verse":"9","text":"Haar meetsnoer is langer dan de aarde, En breder nog dan de zee!"},{"book":"Job","chapter":"11","verse":"10","text":"Als hij iets laat passeren, het verborgen houdt, Of het ruchtbaar maakt: wie zal Hem weerhouden?"},{"book":"Job","chapter":"11","verse":"11","text":"Want Hij doorschouwt de bedriegelijke mensen; Hij kent het kwaad, het ontgaat Hem niet!"},{"book":"Job","chapter":"11","verse":"12","text":"Maar een leeghoofd zal dit eerst begrijpen, Als het jong van een ezel een mensenkind wordt!"},{"book":"Job","chapter":"11","verse":"13","text":"Maar wanneer gij er acht op wilt slaan, En tot Hem uw handen verheft,"},{"book":"Job","chapter":"11","verse":"14","text":"De misdaad uit uw hand verwijdert, En in uw tenten geen onrecht laat wonen:"},{"book":"Job","chapter":"11","verse":"15","text":"Dan heft ge smetteloos het hoofd omhoog, Dan staat ge vast, en behoeft niet te vrezen."},{"book":"Job","chapter":"11","verse":"16","text":"Ja, dan zult ge de ellende vergeten, Er aan denken als aan water, dat voorbij is gestroomd;"},{"book":"Job","chapter":"11","verse":"17","text":"Dan rijst uw leven klaarder nog dan de middag, En uw duisternis zal als de morgen zijn;"},{"book":"Job","chapter":"11","verse":"18","text":"Dan zult ge vertrouwen, Want er is weer hoop! Dan gaat ge weer slapen onder veilige hoede,"},{"book":"Job","chapter":"11","verse":"19","text":"Dan legt ge u neer, en schrikt niemand u op; Dan dingen velen naar uw gunst,"},{"book":"Job","chapter":"11","verse":"20","text":"Terwijl de ogen der bozen versmachten: Want die blijven van iedere toevlucht verstoken, Hun enige hoop is hun laatste zucht!"}]}