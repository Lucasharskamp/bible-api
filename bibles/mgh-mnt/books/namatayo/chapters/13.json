{"data":[{"book":"Namatayo","chapter":"13","verse":"1","text":"Nenno nihuku, Yesu ahothama yeyo inupa iyo, nkaarwa ni ukhalha vachereshere nttiya."},{"book":"Namatayo","chapter":"13","verse":"2","text":"Milhoko cha attu chanrukurenrie chaari chinchi mpaka nkaawelha nkalhavani, nkaakhalha. Attu nkayeemelha vachengweni, vachereshere nttiya."},{"book":"Namatayo","chapter":"13","verse":"3","text":"Yesu nkaahimiacha chittu chinchi wo ulhikaanihacha."},{"book":"Namatayo","chapter":"13","verse":"4","text":"Vaalha awe imbeyu mmatani, chahaawo chaamonre mphironi, ashanuni nkayaalhia."},{"book":"Namatayo","chapter":"13","verse":"5","text":"Chikina nkachaamora vamalhukuni vahirii ittaya yinchi. Nkaachamelha wo uhipicha ukhalhawaya ittaya yaari vakani."},{"book":"Namatayo","chapter":"13","verse":"6","text":"Nansho nchuwa vaapharenlhe aya nkachaavia, ukhalhawaya mithithaari chaya khachethipenlhe, chahonyalha."},{"book":"Namatayo","chapter":"13","verse":"7","text":"Imbeyu chikina chaakorenlhe vamiiwani, nkachonnuwa nkachaatiyelhelhiya."},{"book":"Namatayo","chapter":"13","verse":"8","text":"Nansho imbeyu chikina chaamorenlhe vachaayirani, nkachaamelha rata, nkachemma, chikina inuku imia imoka, chikina makhumi sita ni chikina makhumi mararu."},{"book":"Namatayo","chapter":"13","verse":"9","text":"Rii ni maaru eeweke!”"},{"book":"Namatayo","chapter":"13","verse":"10","text":"Nkayaawa Owiittucha awe, nkayankoha, “Nlhatu waani no wulhumana attu wo malhikaaniho?”"},{"book":"Namatayo","chapter":"13","verse":"11","text":"Yesu nkaakhulha, “Mwaattiva nhovaheriya uchuwelha chittu chivithiye cho Umwene wo wiirimu, nansho ayo khavaheriye."},{"book":"Namatayo","chapter":"13","verse":"12","text":"Ukhalhawaya ntu rina ittu nowunchereriya, ni ukhalhana chinchi, nansho ntu hirina ittu, ata ikani irinawe iyo ni iyo inookushiya."},{"book":"Namatayo","chapter":"13","verse":"13","text":"Nlhatu nowulhumacha wo malhikaaniho niri wiira, anooweha nansho khaanona, anowiwelhelha nansho khaneewa, mena khanochuwelha."},{"book":"Namatayo","chapter":"13","verse":"14","text":"Nihotimira vano nlhove ni anamilhohi ashinna Isaya,"},{"book":"Namatayo","chapter":"13","verse":"15","text":"Ukhalhawaya irusho chaya chihophupuwalha,"},{"book":"Namatayo","chapter":"13","verse":"16","text":"“Nansho nhoreeriya mwaatti! Ukhalhawaya miitho inyu anowoona ni maaru inyu anowiiwa."},{"book":"Namatayo","chapter":"13","verse":"17","text":"Ikekhia kinouhimeriani wiira, anamilhohi enchi ni attu enchi o nrima woombone yahothanana woona alha anoona inyu alha, ahoone, ni wiiwa alha nneewa inyu alha, ahiiwe."},{"book":"Namatayo","chapter":"13","verse":"18","text":"“Paahi mwiiweke, ni wiittucha malhikaaniho o ntu o waalha imbeyu."},{"book":"Namatayo","chapter":"13","verse":"19","text":"Attu ariyoothe aneewa nlhove no Imwene ya Nlhuku nansho ahichuwelhaka, ari thoko imbeyu chaamorenlhe vaphironi. Nakare nowa ni uthesha imbeyu chaalhiye munrimani mwaya."},{"book":"Namatayo","chapter":"13","verse":"20","text":"Imbeyu chaamonre vanagagani chinokhalha thoko attu vaneewa aya nttenga anopochera uno ateelhiyaka munrimani."},{"book":"Namatayo","chapter":"13","verse":"21","text":"Nansho nttenga khunolhokelha munrimani mwaya ukhalhawaya khachinkhalha ni mithithaari nhina mwaya. Uhuvihiya vanowa aya wo nlhatu no nttenga nno, anookhwa nrima wo uhipicha."},{"book":"Namatayo","chapter":"13","verse":"22","text":"Imbeyu chaamonre vamiiwani chineemelhelha attu aneewa nttenga, nansho nipampa naacharaka ni nikakata no velhaponi nivaravaraka nttenga uyo, ni ayo khaneemma maphepu."},{"book":"Namatayo","chapter":"13","verse":"23","text":"Ni imbeyu chaalhiye vachaayirani chinene chineemelhelha attu aneewa nttenga ni uchuwelha chihimiye, khwimmaka rata maphepu, mmoka imia, nkina makhumi sita ni nkina makhumi mararu.”"},{"book":"Namatayo","chapter":"13","verse":"24","text":"Yesu nkaahimiachera nlhikaaniho nikina eeraka, “Umwene wo wiirimu uri thoko ntu aanlhe imbeyu choombone mmatani mwawe."},{"book":"Namatayo","chapter":"13","verse":"25","text":"Uhiyu attu anarumpe, mmalhaponi nkaawa, nkaaphateelha mahichi mmeelheni nkaarwa."},{"book":"Namatayo","chapter":"13","verse":"26","text":"Minyepu vonnuwa aya ni meelhe aphiyaka vanothaphuruwa aya, mahichi ni ayo phi nothaphuruwa aya."},{"book":"Namatayo","chapter":"13","verse":"27","text":"Akarumiya o mwanene imata nkaawa ni umwiirelha mwanene imata, ‘Munna, kwaani khamwaanlhe imbeyu choombone umatani ulhe, vano mahichi alhe ankhuma vayi?’"},{"book":"Namatayo","chapter":"13","verse":"28","text":"Anene imata phi naakhulha aya, ‘Amalhaponi phi phateelhe yayo mahichi ayo.’ Ni anamitheko ayo khunkohaka mwanene imata ‘Nnoona chani vano etu, nirweeke ngati naphelhacheke mahichi ayo?’"},{"book":"Namatayo","chapter":"13","verse":"29","text":"Mwanene imata khwaakulhaka tho. ‘Mena, nhirwee, ukhalhawaya mwarwaaka, nnokoophelha mahichi ni meelhe vamoka."},{"book":"Namatayo","chapter":"13","verse":"30","text":"Nhiyeke chonkhaye chunnuweke rata mpaka nlhaalha vanohalha aya waaya. Vavawo kinowa koohimierani wiira nrweeke mwaphelhacheke thoko mahichi ayo, mwattukacheke matita matita, ni upaha vamooroni. Mwamalhaka mwakhwacheke meelhe ayo ni uthokoreria nnikhupini.’ ”"},{"book":"Namatayo","chapter":"13","verse":"31","text":"Yesu nkaalhamulhelha nlhikaaniho nikina, “Imwene yo Wiirimu iri thoko choo. Ntu ahaalha imbeyu yo iharadali umatani wawe."},{"book":"Namatayo","chapter":"13","verse":"32","text":"Imbeyu inene iyo iri yooyeva upwaha imbeyu chikina chonkhaye, nansho vanonnuwa aya unokhalha mwiri mulhupalhe chinene upwaha miri chikina. Khukhalhaka mwiri unothekiya iphuuru cha ashinuni o wiirimu mmarittani mwaya.”"},{"book":"Namatayo","chapter":"13","verse":"33","text":"Yesu nkaahimeria nlhikaaniho nikhwawe tho, “Imwene yo wiirimu iri thoko opani anowiaa ihengedure vakani ni uthuwaniha ni iphepa madebe melhi ni ntikha, nkayaarurummwa yonkhaye.”"},{"book":"Namatayo","chapter":"13","verse":"34","text":"Yesu ahaahimiachera attu yayo onkhaye ayo wo ulhikaanihacha, khoolhumanche nlhove wo uhikhalha ni malhikaaniho."},{"book":"Namatayo","chapter":"13","verse":"35","text":"Eera chiicho wo utimiriha chaahimiye ni anamilhohi wiira,"},{"book":"Namatayo","chapter":"13","verse":"36","text":"Yesu vaathamme awe ni ukelha mpaani, owiittucha awe nkayaawa ni umwiirelha, “Nkanihimerieni maana o nlhikaaniho no mahichi amenlhe umatani, phi ishiyani.”"},{"book":"Namatayo","chapter":"13","verse":"37","text":"Yesu nkaakhulha, “Ntu aanlhe imbeyu choombone phi Mwaana a Ntu,"},{"book":"Namatayo","chapter":"13","verse":"38","text":"imata phi ilhapo ilha, imbeyu choombone phi attu o Imwene, mahichi phi attu a Nakare,"},{"book":"Namatayo","chapter":"13","verse":"39","text":"ni amalhaponi anlhe mahichi phi Nakare. Nlhaalha phi umalha wo ilhapo, ni attu o khungura phi minepa o wiirimu."},{"book":"Namatayo","chapter":"13","verse":"40","text":"Chenre aya wo uphelhiya mahichi ni upahiya vamooroni, phi nohalha aya ukhalha nihuku no umalha ilhapo,"},{"book":"Namatayo","chapter":"13","verse":"41","text":"Mwaana a Ntu nowa waaruma minepa o wiirimu awe avire aakhungura attu ukhuma Umweneni wawe, alhe onkhaye aattekihilhe attu ni ayo o uwonya,"},{"book":"Namatayo","chapter":"13","verse":"42","text":"ni waariha umooroni, unohalha aya wunlha ni ushilha miino."},{"book":"Namatayo","chapter":"13","verse":"43","text":"Vavawo attu o rera nrima anowa waaria thoko nchuwa wi Umweneni wa Athithi. Mwiiweke, nri ni maaru!”"},{"book":"Namatayo","chapter":"13","verse":"44","text":"“Umwene wo wiirimu uri thoko, ntu novitulha nhakhu waavithiye umatani. Nkaawuhelha, nkaahokolhia uwani nateelhiye urwaa uuthumihani kila ittu irinawe, ni uhokolhia urwaa uwoopolhani imata iyo.”"},{"book":"Namatayo","chapter":"13","verse":"45","text":"“Tho, Umwene wo wiirimu uri thoko ntu naavia ilulu yo nhakhu,"},{"book":"Namatayo","chapter":"13","verse":"46","text":"vanovitulha awe imoka yorera chinene, khurwaaka uuthumihani kila ittu irinawe, ni woopolha ilulu iyo.”"},{"book":"Namatayo","chapter":"13","verse":"47","text":"“Tho, Umwene wo wiirimu uri thoko attu o wiiva ihopa anriaa nttavi munttiyani ni uvara ihopa yo kila nikosho."},{"book":"Namatayo","chapter":"13","verse":"48","text":"Nttavi vanchara aya, khupurulhaka ni ukhalha nipuro vachereshere nttiya, athanlhe ihopa. Choombone chiyo kuhelhiyaka mmakayani, nansho cho uhilhokalhoka chiyo khurihiyaka."},{"book":"Namatayo","chapter":"13","verse":"49","text":"Inohalha ukhalha thoko chommo nihuku noomalhelha ilhapo, minepa o wiirimu anowa aavira aakhunguraka attu o uhilhoka mwa attu o nrima woombone"},{"book":"Namatayo","chapter":"13","verse":"50","text":"ni waariha umooroni, unohalha aya wunlha ni ushilha miino.”"},{"book":"Namatayo","chapter":"13","verse":"51","text":"Yesu nkaakoha, “Chani nhochuwelha ulha mwaha ulha?”"},{"book":"Namatayo","chapter":"13","verse":"52","text":"Paahi etu nkeera, “Kila ntu owiittuchiha Malhehero neettucha ukhuma Imwene yo wiirimu nokhalha thoko ntu ri ni inupa nokumiha chittu cho naanano ni chittu cho khalhayi ukhuma munhakhuni mwawe.”"},{"book":"Namatayo","chapter":"13","verse":"53","text":"Yesu amalhiheke uhimia yayo malhikaaniho ayo, nkaathama vavawo"},{"book":"Namatayo","chapter":"13","verse":"54","text":"nkaahokolhia uwannyawe. Nkeettuchiha mu inupa cho unlhapelha Nlhuku, ni attu amwiiwa nkaashangacha. Nkayaakohanacha eeraka. “Ana yolha pantte vayi chechilha irusho chilha? Ni wooria upanga cho ushangiha chi?"},{"book":"Namatayo","chapter":"13","verse":"55","text":"Ana yolha kahiwe phi ulhe mwaana a ntu nokoorosha milhako ni ihiche ulhe? Amariamu kahiwe phi anumwanawe, ni achihimawe kahiwe Nayakhobo ni Nayusufu ni Nasimoni ni Nayuda?"},{"book":"Namatayo","chapter":"13","verse":"56","text":"Ashirokorawe onkhaye kahiwe phi alha anokhalha ni hii alha vaa?”"},{"book":"Namatayo","chapter":"13","verse":"57","text":"Paahi etu nkayankhotacha."},{"book":"Namatayo","chapter":"13","verse":"58","text":"Wo nlhatu no ulhipa waya nrima, khaapannge yo ushangiha iriyoothe wowo."}]}