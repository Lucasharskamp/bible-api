{"data":[{"book":"ЕРАМІІ","chapter":"43","verse":"1","text":"Калі Ерамія перадаў людзям усе словы Госпада Бога іхняга, усе тыя словы, зь якімі Гасподзь Бог іхні паслаў яго да іх,"},{"book":"ЕРАМІІ","chapter":"43","verse":"2","text":"тады сказаў Азарыя, сын Асаіі, і Ёанан, сын Карэеў, і ўсе дзёрзкія людзі сказалі Ерамію: «няпраўду ты кажаш, не пасылаў цябе Гасподзь Бог наш сказаць: «не хадзеце ў Егіпет, каб жыць там»;"},{"book":"ЕРАМІІ","chapter":"43","verse":"3","text":"а Варух, сын Нірыін, падбухторвае цябе супроць нас, каб перадаць нас у рукі Халдэям, каб яны забілі нас, альбо завялі нас палоннымі ў Вавілон»."},{"book":"ЕРАМІІ","chapter":"43","verse":"4","text":"І не паслухаўся Ёанан, сын Карэеў, і ўсе ваенныя начальнікі, і ўвесь народ голасу Госпада, каб застацца ў зямлі Юдэйскай."},{"book":"ЕРАМІІ","chapter":"43","verse":"5","text":"І ўзяў Ёанан, сын Карэеў, і ўсе ваенныя начальнікі ўсю рэшту Юдэеў, якія вярнуліся з усіх народаў, куды яны былі выгнаныя, каб жыць ў зямлі Юдэйскай,"},{"book":"ЕРАМІІ","chapter":"43","verse":"6","text":"мужоў і жонак і дзяцей, і дачок цара і ўсіх тых, каго Навузардан, начальнік целаахоўцаў, пакінуў з Гадоліем, сынам Ахікамавым, сына Сафанавага, і Ерамію прарока, і Варуха, сына Нірыінага;"},{"book":"ЕРАМІІ","chapter":"43","verse":"7","text":"і пайшлі ў зямлю Егіпецкую, бо не паслухаліся голасу Гасподняга, і дайшлі да Тафніса."},{"book":"ЕРАМІІ","chapter":"43","verse":"8","text":"І было слова Гасподняе Ерамію ў Тафнісе:"},{"book":"ЕРАМІІ","chapter":"43","verse":"9","text":"вазьмі ў рукі свае вялікія камяні і схавай іх у пакамячанай гліне пры ўваходзе ў дом фараона ў Тафнісе, на вачах у Юдэяў,"},{"book":"ЕРАМІІ","chapter":"43","verse":"10","text":"і скажы ім: так кажа Гасподзь Саваоф, Бог Ізраілеў: вось, Я пашлю і вазьму Навухаданосара, цара Вавілонскага, раба Майго, і пастаўлю трон ягоны на гэтых камянях, схаваных Мною, і раскіне ён над ім цудоўны намёт свой"},{"book":"ЕРАМІІ","chapter":"43","verse":"11","text":"і прыйдзе, і паб'е зямлю Егіпецкую: хто асуджаны на сьмерць, той аддадзены будзе сьмерці; і хто ў палон, пойдзе ў палон; і хто пад меч, - пад меч."},{"book":"ЕРАМІІ","chapter":"43","verse":"12","text":"І запалю агонь у капішчах божышчаў Егіпцянаў; і ён спаліць іх, а гэтых возьме ў палон, і апранецца ў зямлю Егіпецкую, як пастух апранаецца ў вопратку сваю, і выйдзе адтуль спакойна;"},{"book":"ЕРАМІІ","chapter":"43","verse":"13","text":"і паб'е статуі ў Бэтсамісе, што ў зямлі Егіпецкай, і капішчы божышчаў Егіпецкіх спаліць агнём."}]}