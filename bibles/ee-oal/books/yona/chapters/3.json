{"data":[{"book":"Yona","chapter":"3","verse":"1","text":"Yehowa ƒe nya va na Yona zi evelia be,"},{"book":"Yona","chapter":"3","verse":"2","text":"“Yi ɖe Ninive, du gã ma me, eye nàɖe gbeƒã nya siwo megblɔ na wò la na wo.”"},{"book":"Yona","chapter":"3","verse":"3","text":"Ale Yona ɖo to Yehowa ƒe gbe azɔ, eye wòyi Ninive. Ninive nye du gã aɖe si woatsɔ ŋkeke etɔ̃ hafi azɔ ato eme."},{"book":"Yona","chapter":"3","verse":"4","text":"Yona ge ɖe du la me hezɔ ŋkeke ɖeka nɔ gbeƒã ɖem be, “Esusɔ ŋkeke blaene ne woagbã Ninive du la!”"},{"book":"Yona","chapter":"3","verse":"5","text":"Ame siwo le Ninive dua me la xɔ Mawu dzi se; woɖe gbeƒã nutsitsidɔ, eye ame sia ame, tsitsiawo kple ɖeviwo siaa ta akpanya."},{"book":"Yona","chapter":"3","verse":"6","text":"Esi Ninive fia se Yona ƒe mawunya la, eɖi le eƒe fiazikpui dzi, ɖe eƒe fiawuwo da ɖi, eye wòta akpanya henɔ anyi ɖe dzofi me."},{"book":"Yona","chapter":"3","verse":"7","text":"Fia la na woɖe gbeƒã le Ninive dua me be:"},{"book":"Yona","chapter":"3","verse":"8","text":"Amegbetɔwo kple lãwo siaa ata akpanya, woafa avi vevie na Mawu, woatrɔ le woƒe mɔ vɔ̃wo dzi, eye woaɖe asi le vɔ̃ɖivɔ̃ɖi ŋuti."},{"book":"Yona","chapter":"3","verse":"9","text":"Ɖewohĩ, Mawu ate ŋu aɖo be míatsi agbe, eye wòaɖo asi eƒe dziku helĩhelĩ la dzi be wòagatsrɔ̃ mí o.”"},{"book":"Yona","chapter":"3","verse":"10","text":"Ke esi Mawu kpɔ be woɖe asi le woƒe mɔ vɔ̃wo ŋuti la, eɖe asi le ɖoɖo si wòwɔ be yeatsrɔ̃ wo la ŋu, eye wòtsɔe ke wo."}]}