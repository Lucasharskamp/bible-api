{"data":[{"book":"Sakaria","chapter":"4","verse":"1","text":"Afei ɔbɔfo a ɔne me kasae no san nʼakyi benyan me, sɛnea wonyan obi fi ne nna mu no."},{"book":"Sakaria","chapter":"4","verse":"2","text":"Obisaa me se, “Dɛn na wuhu yi?”"},{"book":"Sakaria","chapter":"4","verse":"3","text":"Bio, ngonnua abien sisi ho, baako wɔ kuruwa no nifa so, na baako nso wɔ ne benkum so.”"},{"book":"Sakaria","chapter":"4","verse":"4","text":"Mibisaa ɔbɔfo a ɔne me kasae no se, “Eyinom yɛ dɛn, me wura?”"},{"book":"Sakaria","chapter":"4","verse":"5","text":"Obuae se, “Wunnim nea eyinom yɛ ana?”"},{"book":"Sakaria","chapter":"4","verse":"6","text":"Enti ɔka kyerɛɛ me se, “Eyi ne Awurade asɛm a ɔde rekɔma Serubabel: ‘Ɛnyɛ tumi so, na ɛnyɛ ahoɔden so, na mmom, ɛnam me Honhom so,’ sɛnea Asafo Awurade se ni."},{"book":"Sakaria","chapter":"4","verse":"7","text":"“Woyɛ dɛn, bepɔw kɛse ana? Serubabel anim no wobɛyɛ asase tamaa. Afei ɔde abo afɛɛfɛ no bɛba abehyia osebɔ se, ‘Onyankopɔn nhyira so! Onyankopɔn nhyira so!’ ”"},{"book":"Sakaria","chapter":"4","verse":"8","text":"Na Awurade asɛm baa me nkyɛn se:"},{"book":"Sakaria","chapter":"4","verse":"9","text":"“Serubabel nsa na ato asɔredan yi fapem, ne nsa nso na ebewie. Na mubehu sɛ, Asafo Awurade na wasoma me mo nkyɛn."},{"book":"Sakaria","chapter":"4","verse":"10","text":"“Hena na obu nneɛma nketenkete mfiaseda animtiaa? Sɛ nnipa hu sɛ Serubabel kura kirebennyɛ susudua no a, wɔn ani begye."},{"book":"Sakaria","chapter":"4","verse":"11","text":"Na mibisaa ɔbɔfo no se, “Saa ngonnua abien no a esisi kaneadua no nifa ne benkum no yɛ dɛn?”"},{"book":"Sakaria","chapter":"4","verse":"12","text":"Na mibisaa no bio se, “Ngodua mman abien a ehwie ngo a ani yɛ akokɔsrade fa sikakɔkɔɔ dorobɛn abien no mu no yɛ dɛn?”"},{"book":"Sakaria","chapter":"4","verse":"13","text":"Obuae se, “Enti wunnim nea eyinom yɛ ana?”"},{"book":"Sakaria","chapter":"4","verse":"14","text":"Nti ɔkae se, “Eyinom ne baanu a wɔasra wɔn ngo sɛ wɔnsom Awurade a odi wiase nyinaa so no.”"}]}