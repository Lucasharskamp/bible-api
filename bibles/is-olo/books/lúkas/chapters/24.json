{"data":[{"book":"Lúkas","chapter":"24","verse":"1","text":"Mjög snemma á sunnudagsmorgni fóru konurnar með smyrslin til grafarinnar."},{"book":"Lúkas","chapter":"24","verse":"2","text":"Þá sáu þær að stóra steininum, sem var fyrir grafardyrunum, hafði verið velt frá."},{"book":"Lúkas","chapter":"24","verse":"3","text":"Þær fóru inn í gröfina og sáu að líkami Drottins Jesú var horfinn."},{"book":"Lúkas","chapter":"24","verse":"4","text":"Þær skildu ekkert í þessu og reyndu að ímynda sér hvað orðið hefði um hann. En skyndilega birtust tveir menn hjá þeim, í skínandi hvítum klæðum, svo að þær fengu ofbirtu í augun."},{"book":"Lúkas","chapter":"24","verse":"5","text":"Þær urðu skelfingu lostnar, hneigðu sig og huldu andlit sín."},{"book":"Lúkas","chapter":"24","verse":"6-7","text":"Hann er ekki hér. Hann er upprisinn! Munið þið ekki hvað hann sagði við ykkur í Galíleu. Að Kristur yrði svikinn í hendur vondra manna, sem myndu krossfesta hann, en eftir það mundi hann rísa upp á þriðja degi.“"},{"book":"Lúkas","chapter":"24","verse":"8","text":"Þá minntust þær orða hans"},{"book":"Lúkas","chapter":"24","verse":"9","text":"og flýttu sér aftur til Jerúsalem til að segja lærisveinunum ellefu – og öllum hinum – hvað gerst hafði."},{"book":"Lúkas","chapter":"24","verse":"10","text":"Konurnar sem fóru til grafarinnar voru þær María Magdalena, Jóhanna, María móðir Jakobs og nokkrar aðrar."},{"book":"Lúkas","chapter":"24","verse":"11","text":"En lærisveinarnir trúðu ekki frásögn þeirra."},{"book":"Lúkas","chapter":"24","verse":"12","text":"Samt sem áður hljóp Pétur út að gröfinni til að athuga þetta. Hann nam staðar úti fyrir gröfinni og leit inn, en sá ekkert nema léreftsdúkinn. Pétur varð mjög undrandi og fór aftur heim."},{"book":"Lúkas","chapter":"24","verse":"13","text":"Þennan sama sunnudag fóru tveir af fylgjendum Jesú gangandi til þorpsins Emmaus, sem er rúma 12 kílómetra frá Jerúsalem."},{"book":"Lúkas","chapter":"24","verse":"14","text":"Á leiðinni ræddu þeir saman um atburði þessa."},{"book":"Lúkas","chapter":"24","verse":"15","text":"Þá kom Jesús sjálfur til þeirra og slóst í för með þeim,"},{"book":"Lúkas","chapter":"24","verse":"16","text":"en þeir þekktu hann ekki ( – það var eins og Guð héldi því leyndu fyrir þeim)."},{"book":"Lúkas","chapter":"24","verse":"17","text":"„Um hvað eruð þið að tala, svona áhyggjufullir?“ spurði Jesús."},{"book":"Lúkas","chapter":"24","verse":"18","text":"Kleófas, annar þeirra, varð fyrir svörum og sagði: „Þú hlýtur að vera eini maðurinn í Jerúsalem, sem ekki hefur heyrt um hina hræðilegu atburði sem þar hafa gerst undanfarna daga.“"},{"book":"Lúkas","chapter":"24","verse":"19","text":"„Hvað þá?“ spurði Jesús."},{"book":"Lúkas","chapter":"24","verse":"20","text":"En æðstu prestarnir og leiðtogar þjóðar okkar handtóku hann og framseldu rómversku yfirvöldunum, sem dæmdu hann til dauða og krossfestu hann."},{"book":"Lúkas","chapter":"24","verse":"21","text":"Við héldum að hann væri Kristur og að hann hefði komið til að bjarga Ísrael."},{"book":"Lúkas","chapter":"24","verse":"22-23","text":"en nú snemma í morgun fóru nokkrar konur úr hópi okkar, fylgjenda hans, út að gröfinni. Komu síðan aftur með þær furðulegu fréttir að líkami hans væri horfinn og að þær hefðu séð engla, sem sögðu að hann væri á lífi!"},{"book":"Lúkas","chapter":"24","verse":"24","text":"Sumir okkar hlupu þangað til að gá að því og það reyndist rétt – líkami Jesú var horfinn eins og konurnar höfðu sagt.“"},{"book":"Lúkas","chapter":"24","verse":"25","text":"Þá sagði Jesús: „Æ, skelfing eruð þið heimskir og tregir! Hvers vegna eigið þið svona erfitt með að trúa því sem Biblían segir?"},{"book":"Lúkas","chapter":"24","verse":"26","text":"Sögðu spámennirnir það ekki greinilega fyrir að Kristur yrði að þjást á þennan hátt, áður en hann gengi inn í dýrð sína?“"},{"book":"Lúkas","chapter":"24","verse":"27","text":"Síðan vitnaði Jesús í hvert spámannaritið á fætur öðru. Hann byrjaði á fyrstu Mósebók og svo áfram í gegnum Gamla testamentið og útskýrði fyrir þeim hvað þar væri sagt um hann sjálfan."},{"book":"Lúkas","chapter":"24","verse":"28","text":"Nú var stutt eftir á leiðarenda. Jesús lét sem hann ætlaði lengra,"},{"book":"Lúkas","chapter":"24","verse":"29","text":"en þeir margbáðu hann að gista hjá sér, því það var orðið framorðið. Hann lét undan og fór með þeim."},{"book":"Lúkas","chapter":"24","verse":"30","text":"Þeir settust niður til að borða og Jesús flutti þakkarbæn yfir matnum. Síðan tók hann brauð, braut það og rétti þeim."},{"book":"Lúkas","chapter":"24","verse":"31","text":"Þá var eins og augu þeirra opnuðust og þeir þekktu hann. En þá hvarf hann þeim sýnum."},{"book":"Lúkas","chapter":"24","verse":"32","text":"Þeir tóku að ræða saman um hve vel þeim hefði liðið meðan hann talaði við þá úti á veginum og útskýrði fyrir þeim Biblíuna."},{"book":"Lúkas","chapter":"24","verse":"33-34","text":"Og þeir biðu ekki boðanna, en lögðu af stað aftur til Jerúsalem. Þar fögnuðu postularnir ellefu þeim og aðrir vinir Jesú, með þessum orðum: „Drottinn er sannarlega upprisinn! Hann hefur birst Pétri.“"},{"book":"Lúkas","chapter":"24","verse":"35","text":"Lærisveinarnir tveir frá Emmaus sögðu þeim þá hvernig Jesús hafði birst þeim er þeir voru á leiðinni og hvernig þeir hefðu þekkt hann þegar hann braut brauðið."},{"book":"Lúkas","chapter":"24","verse":"36","text":"Allt í einu, meðan þeir voru að tala um þetta, stóð Jesús sjálfur mitt á meðal þeirra, heilsaði þeim og sagði: „Friður sé með ykkur.“"},{"book":"Lúkas","chapter":"24","verse":"37","text":"Lærisveinarnir urðu skelfingu lostnir og héldu að þeir sæju vofu!"},{"book":"Lúkas","chapter":"24","verse":"38","text":"„Hvers vegna eruð þið hræddir?“ spurði hann. „Hvers vegna efist þið um að þetta sé ég?"},{"book":"Lúkas","chapter":"24","verse":"39","text":"Lítið á hendur mínar og fætur. Þið sjáið það sjálfir að þetta er ég. Komið við mig og gangið úr skugga um að ég er ekki vofa. Vofur hafa ekki líkama eins og þið sjáið mig hafa.“"},{"book":"Lúkas","chapter":"24","verse":"40","text":"Meðan hann var að tala, rétti hann út hendur sínar, svo að þeir gætu séð naglaförin, og hann sýndi þeim einnig særða fæturna."},{"book":"Lúkas","chapter":"24","verse":"41","text":"Þarna stóðu þeir og vissu ekki hverju þeir ættu að trúa. Þeir voru í senn fullir gleði og efasemda. „Hafið þið nokkuð að borða?“ spurði Jesús."},{"book":"Lúkas","chapter":"24","verse":"42","text":"Þeir réttu honum stykki af steiktum fiski,"},{"book":"Lúkas","chapter":"24","verse":"43","text":"Sem hann neytti fyrir augum þeirra."},{"book":"Lúkas","chapter":"24","verse":"44","text":"Hann sagði: „Munið þið ekki að þegar ég var með ykkur, þá sagði ég ykkur að allt, sem skrifað væri um mig af Móse, spámönnunum og í Sálmunum, yrði að rætast.“"},{"book":"Lúkas","chapter":"24","verse":"45","text":"Síðan opnaði hann hjörtu þeirra til að þeir gætu skilið þessa staði í Biblíunni,"},{"book":"Lúkas","chapter":"24","verse":"46","text":"og sagði svo: „Fyrir löngu var ritað að Kristur yrði að líða og deyja og rísa síðan upp frá dauðum á þriðja degi,"},{"book":"Lúkas","chapter":"24","verse":"47","text":"og að svohljóðandi gleðiboðskapur ætti að berast frá Jerúsalem út til allra þjóða: Allir þeir sem iðrast og snúa sér til mín, munu fá fyrirgefningu syndanna."},{"book":"Lúkas","chapter":"24","verse":"48","text":"Þið hafið séð þessa spádóma rætast."},{"book":"Lúkas","chapter":"24","verse":"49","text":"Ég mun senda heilagan anda yfir ykkur, eins og faðir minn lofaði. Segið engum frá þessu enn sem komið er, en bíðið hérna í borginni þar til heilagur andi kemur og fyllir ykkur krafti frá Guði.“"},{"book":"Lúkas","chapter":"24","verse":"50","text":"Eftir þetta fór Jesús með þá út að veginum, sem liggur til Betaníu, og þar lyfti hann höndum sínum til himins og blessaði þá."},{"book":"Lúkas","chapter":"24","verse":"51","text":"En meðan hann var að blessa þá, hvarf hann sjónum þeirra og fór til himna."},{"book":"Lúkas","chapter":"24","verse":"52","text":"Lærisveinarnir tilbáðu hann og sneru aftur til Jerúsalem gagnteknir fögnuði."},{"book":"Lúkas","chapter":"24","verse":"53","text":"Þeir héldu sig síðan stöðugt í musterinu og lofuðu Guð."}]}