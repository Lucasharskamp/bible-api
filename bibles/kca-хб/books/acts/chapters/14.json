{"data":[{"book":"Acts","chapter":"14","verse":"1","text":"Иконияйән ԓын и йӑха иудейәт пойәкщәты хота ԓŏксәӈән пӑ щиты пŏтәртсәӈән пӑ щи арат ар иудейәт пӑ грекәт эвәԓсәт."},{"book":"Acts","chapter":"14","verse":"2","text":"Ԓын айкеԓәна ӑт эвәԓты иудейәт пӑ хӑнам йохәт йэщаԓт па рут йох сӑмԓаԓ йŏвра хўщсэԓ пӑ ԉикмәԓтсэԓ."},{"book":"Acts","chapter":"14","verse":"3","text":"Пӑ хŏты, ԓын щита йӑм хўват усӈән. Ԓын Турәм Куща эԓты хӑрщийа пŏтәртсәӈән, Хŏй Ԓўв йӑмәԓ йасәӈ ныты урәӈән, ԓын йошԓәнән йэмәӈ посәт пӑ вантыԓԓаӈәԓ верәт верәс."},{"book":"Acts","chapter":"14","verse":"4","text":"Щи кўтән вошән мир кӑтна ортәсәс: итԓаԓ иудейәт пеԓа усәт, киметԓаԓ пӑ – апостоләт пеԓа."},{"book":"Acts","chapter":"14","verse":"5","text":"Хун пӑ па рут йох пӑ иудейәт ԓыв кущайԓаԓ пиԓән ԓын пеԓайән ӑратсәт, ԓынан йэԓапты пӑ кевән йовәԓты урәӈән,"},{"book":"Acts","chapter":"14","verse":"6","text":"ԓын, щит эԓты хуԓман, Ликаония мўв вошӈәна, Листрайа пӑ Дервияйа, пӑ щи ԉэпән уԓты куртәта мӑтсәӈән,"},{"book":"Acts","chapter":"14","verse":"7","text":"пӑ щита Йӑм Айкеԓ тутԓысӈән."},{"book":"Acts","chapter":"14","verse":"8","text":"Листрайән и мŏԓты, вевтам кўрпи ху опсәс, пӑтлам хот уш эԓты кўрԓы питман ус, пӑ нэмәԓты пŏрайән ӑт шушиԓыйәс."},{"book":"Acts","chapter":"14","verse":"9","text":"Ԓўв Павел пŏтрәпса хуԓәнтәс. Павел ԓўв пеԓайәԓ ӑӈкәрмаԓ йўпийән, кащаԓәсԓы, ԓўв тўмтака йиты кеша эвәԓты щир тӑйәԓ,"},{"book":"Acts","chapter":"14","verse":"10","text":"сыйәӈ тўрән йастәс: «Нӑӈена йастәԓәм Турәм Куща Иисус Христос нэм урәӈән: нӑӈ кўрӈиԓана тўӈа нŏх ԓойа». Щӑԓта ԓўв и щишән нŏх ԓойәмтәс пӑ шушиԓыты питәс."},{"book":"Acts","chapter":"14","verse":"11","text":"Мир пӑ, щит шийаԓәмаԓ кемән, мўй Павел верәс, ԓўв тўр сыйәԓ сыйәӈа версәԓы, Ликаония йасәӈән пŏтәрман: «Ԓуӈхәт хŏйат хŏрасән мўӈ хŏщайэв иԓ эсԓәщсәт»."},{"book":"Acts","chapter":"14","verse":"12","text":"Щӑԓта Варнава Зевса айәԓтса, Павел пӑ Ермийа14:12 Ермий - ԓўв Гермес па, йис грек мир хŏща мет ун Зевс нэмпи ԓух айкеԓ туты ŏт;  айәԓтса, ԓўв йасәӈ хŏща кущайа ус."},{"book":"Acts","chapter":"14","verse":"13","text":"Вошеԓ йэԓпийән Зевс ԓух хот ус, пӑ ԓўвеԓа йир верты ху, пушас ова хор мисәт пӑ сэвәм хŏрамәӈ лыптәт тўвман, мир пиԓән йирасты ўтщийәс."},{"book":"Acts","chapter":"14","verse":"14","text":"Туп апостолӈән Варнава пӑ Павел, щит хуԓман кемән, ԓын сŏхԓән лакки мӑншисԓән пӑ, мир хŏща ӑратман, такан сыйәӈ тўрән пŏтәртсәӈән:"},{"book":"Acts","chapter":"14","verse":"15","text":"«Йох! Мўй нын верԓәты? Мин па – нын хŏрпан хŏйатӈән, пӑ нынана Йӑм Айкеԓ пŏтәртԓәмән, нын тӑм йурԓы ԓуӈхәт эԓты Ԓыԓәӈ Турәм пеԓа ат керԓәсты, Хŏй турәм хӑр пӑ мўв, пӑ щарәс, пӑ хŏԓ щит, мўй ԓыпиԓаԓән уԓ тыйәԓтәс,"},{"book":"Acts","chapter":"14","verse":"16","text":"Хŏй хӑщәм ишән мирәта иса ԓыв йушԓаԓән йӑхты эсԓыйәс,"},{"book":"Acts","chapter":"14","verse":"17","text":"Ԓўв эԓтайәԓ йӑм верәтән айкеԓ мӑты щикуш ӑт вŏԓыԓыйәс, турәм хӑр эԓты мўӈева йэрт пӑ ԓэвмаӈ пŏра мийԓыман, щӑԓта ԓэтŏтән пӑ кашән мўӈ сӑмԓув вŏԓәтман, ус»."},{"book":"Acts","chapter":"14","verse":"18","text":"Щиӈәԋща, щит пŏтәртман, ԓын ўрайән мир хŏща щимәщ нŏмәс такапсәтән: ԓынана йир ӑт ат версәт пӑ кашәӈ хŏйат йŏхи ат мӑнәс. Щи кўтән ԓын щита уԓман, хŏйатәт утәԓтәсӈән,"},{"book":"Acts","chapter":"14","verse":"19","text":"Антиохия пӑ Икония эԓты тухәԓ иудейәт йŏхәтсәт пӑ, хун апостолӈән хӑрщийа пŏтәртсәӈән, ԓыв мира ԓын эԓтан пўӈԓа мӑнты номәс такапсәт, пŏтәртман: «Ԓын нэмәԓтты тўӈа–щира йасәӈ ӑт пŏтәртԓәӈән, туп иса олмащиԓӈән». Щӑԓта, мир хущмеԓ йўпийән, Павел кевән щӑх йовәԓтса пӑ вош ким пелка таԓса, ԓўвеԓ пӑрәма нумәссэԓ, щишән."},{"book":"Acts","chapter":"14","verse":"20","text":"Хун пӑ утәԓтәты йохәт ԓўв пўӈԓәԓән ӑктәщсәт, ԓўв нŏх ԓойәс пӑ воша мӑнәс, кимет хӑтәԓән пӑ Варнава пиԓән Дервияйа мӑнәс."},{"book":"Acts","chapter":"14","verse":"21","text":"Йӑм Айкеԓ тӑм вошән пŏтәртман пӑ йӑм арат утәԓтәты хŏйат Турәм Куща урәӈән мŏщатман йўпийән, ԓын йŏхԓы Листра, Икония пӑ Антиохия вошәт мŏхты мӑтсәӈән,"},{"book":"Acts","chapter":"14","verse":"22","text":"утәԓтәты йох сӑм такапман, эвәԓты щирән уԓты таӈман пӑ утәԓтәман, ар шук тўвман, мўӈева Турәм Хон Уԓәпсайа ԓŏӈты мосәԓ."},{"book":"Acts","chapter":"14","verse":"23","text":"Павел пӑ Варнава кашәӈ пойәкщәты хŏйатәт ӑктәщиты щир кеша уна уԓты йох пŏтсәӈән пӑ, вўщԓыман пойәкщәсӈән пӑ Турәм Кущайа мӑсԓән, Хойа ԓыв эвәԓсәт."},{"book":"Acts","chapter":"14","verse":"24","text":"Йухәт, Писидия мŏхты мӑнман, Памфилияйа йŏхәтсәтән,"},{"book":"Acts","chapter":"14","verse":"25","text":"пӑ, Турәм Куща йасәӈ Пергияйән пŏтәртман йўпийән, Атталияйа охәԓсәӈән;"},{"book":"Acts","chapter":"14","verse":"26","text":"Щиԓта пӑ Антиохияйа хопән мӑтсәӈән, хŏта Турәм йӑма щи вер пеԓа эвләптыман усайӈән, мўй тӑԓаӈа версәӈән."},{"book":"Acts","chapter":"14","verse":"27","text":"Щи йŏхәтман пӑ пойәкщәты мŏхет йӑха ӑкәтман йўпийән, ԓын хŏԓ иса пŏтәртсәԓән, мўй ԓын пиԓәнән Турәм верәс пӑ мўй щирән Ԓўв эвәԓты вер ов па рут мира пел пўшсәԓы."},{"book":"Acts","chapter":"14","verse":"28","text":"Пӑ щита утәԓтәты йохәт пиԓән йам арат сыс усӈән."}]}