{"data":[{"book":"1 Johana","chapter":"1","verse":"1","text":"Wandikonu kuom Wach mar ngima, mane nitie nyaka aa chakruok, ma wasewinjo kendo waseneno gi wengewa, kendo waserange maber mi wamule gi lwetewa."},{"book":"1 Johana","chapter":"1","verse":"2","text":"Ngimani nofwenyore mine wanene, omiyo wawuoyo kuome, kendo wanyisou wach ngima mochwere mane nigi Wuoro kendo mane onyiswa."},{"book":"1 Johana","chapter":"1","verse":"3","text":"Wanyisou gima waseneno kendo winjo, mondo un bende ubed e achiel kodwa e lalruok. To lalruok marwa ni e kindwa gi Wuoro kod Wuode, Yesu Kristo."},{"book":"1 Johana","chapter":"1","verse":"4","text":"Wandikonu wachni mondo morwa obed mogundho kendo moromo chuth."},{"book":"1 Johana","chapter":"1","verse":"5","text":"Puonj mane wayudo kuom Kristo kendo koro wanyisou ema: Nyasaye en ler, kendo mudho onge kuome kata matin."},{"book":"1 Johana","chapter":"1","verse":"6","text":"Omiyo ka wawacho ni wan e winjruok kode to pod wawuotho e mudho to wariambo kendo ok wawuothi e adiera."},{"book":"1 Johana","chapter":"1","verse":"7","text":"To ka wawuotho e ler, kaka en bende enie ler to wan e lalruok ngʼato gi ngʼato, kendo remb Yesu Wuode pwodhowa kuom richowa duto."},{"book":"1 Johana","chapter":"1","verse":"8","text":"Ka wawacho ni waonge richo, to wawuondore kendwa wawegi, kendo adiera onge e chunywa."},{"book":"1 Johana","chapter":"1","verse":"9","text":"To ka wahulo richowa, to oweyonwagi kendo opwodhowa kuom timbe duto ma ok odhi kare nikech en Ja-adiera kendo otimo gima kare."},{"book":"1 Johana","chapter":"1","verse":"10","text":"Ka wawacho ni pok watimo richo to wamiyo odoko ja-miriambo kendo wachne onge gi thuolo e ngimawa."}]}