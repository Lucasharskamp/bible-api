{"data":[{"book":"Skutky","chapter":"15","verse":"1","text":"V Antiochii se objevili někteří křesťané z Judska a přesvědčovali bývalé pohany, že nestačí jen uvěřit v Krista, ale že ke spáse je nutné přijmout židovské tradice, jak je předepisuje Mojžíšův zákon, a to především obřízku."},{"book":"Skutky","chapter":"15","verse":"2","text":"Pavel a Barnabáš s nimi naprosto nesouhlasili a vznikl z toho vážný spor. Nakonec se rozhodli předložit spornou otázku apoštolům a vedení církve v Jeruzalémě. Vyslali tam skupinu pod vedením Pavla a Barnabáše."},{"book":"Skutky","chapter":"15","verse":"3","text":"Ti, když cestovali Fénicií a Samařskem, vyprávěli křesťanům, jak pohané přijímají víru v Pána Ježíše, a bratři z toho měli všude velkou radost."},{"book":"Skutky","chapter":"15","verse":"4","text":"V Jeruzalémě je přijali starší sboru a apoštolové. I těm vyprávěli, jak se Bůh přiznává k jejich práci mezi pohany."},{"book":"Skutky","chapter":"15","verse":"5","text":"Hned se však ozvali někteří křesťané – příslušníci židovské sekty farizejů: „Pohané, kteří uvěřili v Krista, musejí přijmout obřízku a dodržovat Mojžíšův zákon.“"},{"book":"Skutky","chapter":"15","verse":"6","text":"Apoštolové a starší svolali poradu o této těžké otázce."},{"book":"Skutky","chapter":"15","verse":"7","text":"Když po dlouhém rozhovoru stále nemohli dojít k žádnému rozhodnutí, vzal si slovo Petr a řekl: „Bratři, víte, že mne si Bůh vybral, abych jako první zvěstoval evangelium pohanům, a oni uvěřili."},{"book":"Skutky","chapter":"15","verse":"8","text":"Bůh, který vidí do srdce člověka, se k nim přiznal a dal jim stejného Ducha jako nám."},{"book":"Skutky","chapter":"15","verse":"9","text":"Nedělal v tom žádný rozdíl mezi rozeným židem a pohanem – očistil i jejich srdce vírou."},{"book":"Skutky","chapter":"15","verse":"10","text":"Proč chcete být moudřejší než sám Bůh a předělávat je na židy? Vždyť je to zbytečné břemeno, které jsme my ani naši předkové nemohli unést."},{"book":"Skutky","chapter":"15","verse":"11","text":"I my jsme uvěřili, že nebudeme zachráněni pro svoje židovství, ale pro lásku Pána Ježíše Krista. A v tom jsou nám plně rovni.“"},{"book":"Skutky","chapter":"15","verse":"12","text":"Po tomto projevu celé shromáždění ztichlo a vyslechlo zprávu Barnabáše a Pavla o tom, jaké divy a nadpřirozené věci konal Bůh jejich prostřednictvím mezi pohany."},{"book":"Skutky","chapter":"15","verse":"13","text":"Když skončili, ujal se slova Jakub: „Bratři, chtěl bych něco říci."},{"book":"Skutky","chapter":"15","verse":"14","text":"Slyšeli jsme Šimonovu zkušenost: sám Bůh to byl, kdo poprvé promluvil k pohanům a přijal je mezi svůj lid."},{"book":"Skutky","chapter":"15","verse":"15","text":"To plně souhlasí se slovy proroka:"},{"book":"Skutky","chapter":"15","verse":"16","text":"‚Vrátím se a obnovím svůj příbytek,"},{"book":"Skutky","chapter":"15","verse":"17","text":"Potom mne naleznou i pohané,"},{"book":"Skutky","chapter":"15","verse":"18","text":"který nyní koná,"},{"book":"Skutky","chapter":"15","verse":"19","text":"Nenakládejte tedy na pohany, kteří uvěřili v Boha, zbytečná břemena."},{"book":"Skutky","chapter":"15","verse":"20","text":"Napišme jim, aby zachovávali jen základní pravidla: ať se vyhýbají všemu, co souvisí s modloslužbou, mravní nezřízeností, a ať nejedí maso s krví ani samotnou krev."},{"book":"Skutky","chapter":"15","verse":"21","text":"Vždyť Mojžíšův zákon se už odedávna vyučuje každou sobotu v synagogách a má dost horlivých zastánců.“"},{"book":"Skutky","chapter":"15","verse":"22","text":"S tím celé shromáždění souhlasilo. Vybrali z vedoucích bratří dva muže. Ti měli v Antiochii vyřídit vše, na čem se v Jeruzalémě usnesli. Byli to Juda zvaný Barsabáš a Silas."},{"book":"Skutky","chapter":"15","verse":"23","text":"Po nich poslali tento dopis:"},{"book":"Skutky","chapter":"15","verse":"24","text":"Slyšeli jsme, že k vám přišli od nás lidé, kteří vás znepokojovali a mátli svými názory. My jsme je ničím nepověřili."},{"book":"Skutky","chapter":"15","verse":"25-27","text":"Teď jsme se jednomyslně rozhodli poslat k vám Judu a Silase společně s Barnabášem a Pavlem, o nichž víme, že ve službě Kristovu evangeliu nasazují život. Ti vám ještě blíže vysvětlí naše písemné usnesení."},{"book":"Skutky","chapter":"15","verse":"28","text":"Podle rozhodnutí Ducha svatého i podle našeho názoru není nutno vám ukládat jakákoliv břemena kromě těchto nejzákladnějších požadavků:"},{"book":"Skutky","chapter":"15","verse":"29","text":"Varujte se toho, co bylo obětováno modlám, nejezte krev ani maso s krví a zachovávejte mravní čistotu. Budete jednat správně, když se přidržíte těchto pokynů. Mějte se dobře!“"},{"book":"Skutky","chapter":"15","verse":"30","text":"Pověření bratři se tedy odebrali do Antiochie, odevzdali dopis"},{"book":"Skutky","chapter":"15","verse":"31","text":"a ten byl přečten celému shromáždění. Přinesl všem velikou úlevu a radost."},{"book":"Skutky","chapter":"15","verse":"32","text":"Juda a Silas, kterým Duch svatý ukazoval, co mají mluvit, posilovali a povzbuzovali celý sbor."},{"book":"Skutky","chapter":"15","verse":"33-35","text":"Po nějaké době se měli zase vrátit do Jeruzaléma, ale Silas raději zůstal v Antiochii. Také Pavel a Barnabáš tam zůstali a spolu s mnoha dalšími vyučovali a hlásali Kristovo učení."},{"book":"Skutky","chapter":"15","verse":"36","text":"Po čase navrhl Pavel Barnabášovi: „Měli bychom se vypravit navštívit sbory a bratry ve všech těch městech, kde jsme kázali o Pánu Ježíši. Rád bych věděl, jak si počínají.“"},{"book":"Skutky","chapter":"15","verse":"37","text":"Barnabáš souhlasil a radil, aby s sebou vzali zase Jana Marka."},{"book":"Skutky","chapter":"15","verse":"38","text":"To se Pavlovi nezdálo, protože je Marek opustil už v Pamfylii a do hlavní práce s nimi nešel."},{"book":"Skutky","chapter":"15","verse":"39","text":"Nemohli se dohodnout, a tak se raději rozdělili. Barnabáš vzal s sebou Marka a vypluli na Kypr."},{"book":"Skutky","chapter":"15","verse":"40","text":"Pavel si vybral Silase, vyžádali si požehnání od bratří a vydali se na cestu po pevnině."},{"book":"Skutky","chapter":"15","verse":"41","text":"Prošli Sýrií a Kilikií a povzbuzovali křesťany v tamních sborech."}]}