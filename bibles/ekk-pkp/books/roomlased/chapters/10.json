{"data":[{"book":"Roomlased","chapter":"10","verse":"1","text":"Mu vennad ja õed, mu südamesoov − mu palve Jumalale − on Iisraeli rahva pääste!"},{"book":"Roomlased","chapter":"10","verse":"2","text":"Ma võin tunnistada nende innukast pühendumisest Jumalale, kuid selle aluseks ei ole teadmine, kes ta tegelikult on."},{"book":"Roomlased","chapter":"10","verse":"3","text":"Nad ei saa aru, kuidas teeb Jumal nad enda ees õigeks, ja nad üritavad end ise õigeks teha. Nad ei võta omaks seda, kuidas Jumal inimesed õigeks teeb."},{"book":"Roomlased","chapter":"10","verse":"4","text":"Sest Kristus on seaduse täitumine. Kõik, kes temasse usuvad, tehakse õigeks."},{"book":"Roomlased","chapter":"10","verse":"5","text":"Mooses kirjutas: „Igaüks, kes teeb seadusele kuuletudes õigust, elab.“10:5. Tsiteeritud 3. Moosese 18:5."},{"book":"Roomlased","chapter":"10","verse":"6","text":"Kuid usust tuleneva õiguse täitmise hoiak ütleb nii: „„Ärge küsige „kes läheb taevasse?“ (paludes tuua Kristust alla)“"},{"book":"Roomlased","chapter":"10","verse":"7","text":"ega „kes läheb surnute asupaika10:7. Sõna-sõnalt „sügavik“, „põhjatu auk“.?“ (paludes tuua Kristust surnuist tagasi).“10:7. Vt 5. Moosese 30:12."},{"book":"Roomlased","chapter":"10","verse":"8","text":"Tegelikult ütleb Pühakiri: „Sõnum on teile väga lähedal − see on see, millest te räägite ja mis on teie mõtteis.“10:8. Need on vihjed tekstile 5. Moosese 30:11−14. Algselt käis see seaduse kohta ning pidi näitama, et seadus ei ole kauge ja kättesaamatu, nii et oli selge, et seda ei ole raske järgida. Nüüd kasutab Paulus seda Kristuse isiku kohta ja selgitab, et see „seaduse sõnum“ täitus temas. Õigupoolest põhineb see sõnum usul, mida esitame."},{"book":"Roomlased","chapter":"10","verse":"9","text":"Sest kui kuulutate, et võtate Jeesuse Issandana vastu, ja olete oma meeltes veendunud, et Jumal äratas ta surnuist üles, siis saate päästetud."},{"book":"Roomlased","chapter":"10","verse":"10","text":"Teie usk Jumalasse teeb teid õigeks ja heaks ning teid päästab see, et tunnistate avalikult Jumala vastuvõtmist."},{"book":"Roomlased","chapter":"10","verse":"11","text":"Nagu Pühakiri ütleb: „Kes temasse usuvad, ei pettu.“10:11. Tsiteeritud Jesaja 28:16. „Ei pettu“ või „ei jää häbisse“."},{"book":"Roomlased","chapter":"10","verse":"12","text":"Ei ole mingit vahet juudil ja kreeklasel, sest sama Issand on kõigi Issand ja tema annab heldelt igaühele, kes temalt palub."},{"book":"Roomlased","chapter":"10","verse":"13","text":"Sest „igaüks, kes Issanda nimele toetub, päästetakse“.10:13. Tsiteeritud Joeli 3:5."},{"book":"Roomlased","chapter":"10","verse":"14","text":"Aga kuidas saavad inimesed toetuda kellelegi, kellesse nad ei usu? Kuidas saavad nad uskuda kellessegi, kellest nad kuulnud ei ole? Kuidas saavad nad kuulda, kui neile ei räägita?"},{"book":"Roomlased","chapter":"10","verse":"15","text":"Kuidas saavad nad minna välja ja teistele rääkida, kui neid ei läkitata? Just nagu Pühakiri ütleb: „Kes toovad hea uudise, on tõeliselt oodatud!“10:15. Tsiteeritud Jesaja 52:7."},{"book":"Roomlased","chapter":"10","verse":"16","text":"Aga mitte kõik ei võta head uudist vastu. Nagu Jesaja küsib: „Issand, kes on uskunud sõnumit, mida nad meilt on kuulnud?“10:16. Tsiteeritud Jesaja 53:1."},{"book":"Roomlased","chapter":"10","verse":"17","text":"Usk Jumalasse tuleb kuulmisest, Kristuse sõnumi kuulmisest."},{"book":"Roomlased","chapter":"10","verse":"18","text":"Asi ei ole selles, nagu poleks nad kuulnud. Hoopis vastupidi: „Nende hääli, kes kõnelevad Jumalast,10:18. Mitte otsesõnu. on kuulda üle kogu maa − nende sõnum läks välja kogu maailma.“10:18. Tsiteeritud Psalmid 19:5."},{"book":"Roomlased","chapter":"10","verse":"19","text":"Seega on mu küsimus: „Kas Iisrael ei teadnud?“ Kõigepealt ütleb Mooses: „Ma muudan su kadedaks, kasutades inimesi, kes pole isegi mitte rahvus; ma muudan su vihaseks, kasutades asjatundmatuid võõramaalasi!“10:19. Tsiteeritud 5. Moosese 32:21."},{"book":"Roomlased","chapter":"10","verse":"20","text":"Jesaja ütles seda siis veel karmimalt: „Mind leidsid inimesed, kes mind isegi ei otsinud; ma ilmutasin end inimestele, kes isegi minu järele ei küsinud.“10:20. Tsiteeritud Jesaja 65:1."},{"book":"Roomlased","chapter":"10","verse":"21","text":"Nagu ütleb Jumal Iisraelile: „Kogu päeva sirutasin ma oma käsi sõnakuulmatu ja kangekaelse rahva poole.“10:21. Tsiteeritud Jesaja 65:2."}]}