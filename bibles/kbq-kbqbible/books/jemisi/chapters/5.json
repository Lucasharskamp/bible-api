{"data":[{"book":"Jemisi","chapter":"5","verse":"1","text":"Hagi menina kea antahiho, feno vahe'motma, tamasunku huta zaviteho. Na'ankure tamazeri haviza hu'zana tamagrite ne-e."},{"book":"Jemisi","chapter":"5","verse":"2","text":"Tamagri feno zantamimo'a kasrigeno, hakanomo kukenatamia traga nehigeno,"},{"book":"Jemisi","chapter":"5","verse":"3","text":"goline silva zagotamimo'a krogro heno amnezankna hu'ne. Fenozana eri atru nehazankino, kegaga refkohu knazupa ana krogro he'zamo'a, tevegna huno tamavufga teno erihna hugahie."},{"book":"Jemisi","chapter":"5","verse":"4","text":"Antahiho, hozatamifi eri'za eneriza vahe'mofo, mizama ozami'naza mizamo'a ranke huno keaga huneramante. Hoza hamare vahe'mofo zavi krafagemo'a, hanavenentake Ramofo agesafi unefre."},{"book":"Jemisi","chapter":"5","verse":"5","text":"Ama mopafima manizana so'e nomanizampi nemanitma, mika tamavesi'zana eriknare nehaze. Tamagra knare neza nenetma tamazeri afovage nehutma, tamahema fri'nianknare neaze."},{"book":"Jemisi","chapter":"5","verse":"6","text":"Tamagri'ma ha'ma huoramante'za hazenkezmia omne vahera, huhaviza hunezamanteta zamahe nefrize."},{"book":"Jemisi","chapter":"5","verse":"7","text":"Hagi nafuhetma, tamarimpa antefru hutma mani'netma, Ramo'ma esigura avega anteho. Hoza vahe'mokizmi zamageho, zamarimpa antefru hu'za mani'ne'za, hozazamifima ese ko runtege, vagare ko runtenige'za hozazmifinti knare nezama hamarenaku avegama nentazankna hiho."},{"book":"Jemisi","chapter":"5","verse":"8","text":"Tamagranena akohetma mani'netma oti hanavetiho, na'ankure Ramo'ma esania knamo'a kofta hu'ne."},{"book":"Jemisi","chapter":"5","verse":"9","text":"Nafuhetane nasarahetanena, keaga refkohu trate otisageno refako huramantegahianki amu'nontamifina ha' orente arente osiho. Refako hu nera kafante otine!"},{"book":"Jemisi","chapter":"5","verse":"10","text":"Nafuhetma, Anumzamofo Agifima nanekema hu'naza kasnampa vahe'mo'za, akohe'za manine'za knazama eri'zamofona ko huraveri'naze."},{"book":"Jemisi","chapter":"5","verse":"11","text":"Antahi'naze, knazampima ufre'za azeri agatere'naza vahera muse hiho hunezamantone. Jopu'ma knazampima kazigazi huno agatere'nea zamofo agenke'ane, henka'ama hunte'nea zamofona antahi'naze. Ramofompina asunku'zane, vahe'ma avesinteno asuraginte'zana avite'ne."},{"book":"Jemisi","chapter":"5","verse":"12","text":"Razana, nenafugatane nensarogata, monarero moparero mago'azantera huntetma huvempa osiho. Iza'o huvempa hunaku'ma hanimo'a, izoma hunakure hanimo'a, i'zo hino, i'o hunakuma hanimo'a, i'o hino, ana'ma osanimo'a henka keagare otigahie."},{"book":"Jemisi","chapter":"5","verse":"13","text":"Hagi amunontamifima magomo'ma hazenkefi mani'nenuno'a, Agra nunamu Anumzamofonte hino. Amu'nontamifima mago'mo'ma musema nehanuno'a, agra Ramofo agi erisagahu zagame hugahie."},{"book":"Jemisi","chapter":"5","verse":"14","text":"Amunontamifina mago'mo'ma krima erinenuno'a, Agra mono kva vahe ke hanige'za, nunamu eme hunente'za Anumzamofo agifi masave frenteho."},{"book":"Jemisi","chapter":"5","verse":"15","text":"Hagi zamentinti nehu'za nunamu huntesageno, Ramo'a kri'ma eri'nea vahera azeri neganamreno azeri onetino, kumi'ma hunesiana, kumi'a atrentegahie."},{"book":"Jemisi","chapter":"5","verse":"16","text":"E'ina hu'negu kumitamia huama hutma kumira otrente atrente nehutma, nunamuna ohunte ahunte nehinkeno, Ramo'a tamazeri kanamareno, fatgo ne'mofo nunamumo'a hanavenentake hu'neankino eri'za erigahie."},{"book":"Jemisi","chapter":"5","verse":"17","text":"Elaija'a tagri kna ne'mo, ko'ma orinogura hanavenentake huno nunamuna higeno, mopafina 3'a zagekafugi 6si'a ikampina kora oru'ne."},{"book":"Jemisi","chapter":"5","verse":"18","text":"Eteno Elaija nunamu higeno monafinti komo'a tagiramino mopafina korarigeno kavera fore hu'ne. (1 Kin 17-18)"},{"book":"Jemisi","chapter":"5","verse":"19","text":"Nafuhetmane nasarahete, mago'tamimo tamage nanekea atreno hazamagrenesigeno, mago'mo azeri rukrehema hanigeno, ete tamage kantema esiana,"},{"book":"Jemisi","chapter":"5","verse":"20","text":"agra antahino, fri'zampinti agu'nevazino rama'a kumira refitegahie."}]}