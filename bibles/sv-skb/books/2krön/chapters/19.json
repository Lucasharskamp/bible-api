{"data":[{"book":"2 Krön","chapter":"19","verse":"1","text":"Joshafat, Juda kung, vände välbehållen hem igen till Jerusalem."},{"book":"2 Krön","chapter":"19","verse":"2","text":"Då gick siaren Jehu, Hananis son, ut mot kung Joshafat och sade till honom: ”Ska man hjälpa den ogudaktige? Ska du älska dem som hatar Herren? Därför vilar Herrens vrede över dig."},{"book":"2 Krön","chapter":"19","verse":"3","text":"Men något gott har blivit funnet hos dig, för du har utrotat asherapålarna ur landet och vänt ditt hjärta till att söka Gud.”"},{"book":"2 Krön","chapter":"19","verse":"4","text":"Joshafat bodde nu i Jerusalem, men han begav sig åter ut bland folket, från Beer-Sheba till Efraims bergsbygd, och förde dem tillbaka till Herren, deras fäders Gud."},{"book":"2 Krön","chapter":"19","verse":"5","text":"Och han tillsatte domare i landet, i alla befästa städer i Juda, i stad efter stad."},{"book":"2 Krön","chapter":"19","verse":"6","text":"Han sade till domarna: ”Se upp med vad ni gör! Det är inte för människor ni dömer utan för Herren. Han är med er så ofta ni dömer."},{"book":"2 Krön","chapter":"19","verse":"7","text":"Låt nu fruktan för Herren vara över er. Var noga med vad ni gör, för hos Herren vår Gud finns ingen orätt. Han är inte partisk och tar inga mutor.”"},{"book":"2 Krön","chapter":"19","verse":"8","text":"Även i Jerusalem satte Joshafat några av leviterna och prästerna och några av huvudmännen för Israels familjer till att döma enligt Herrens lag och avgöra rättstvister. När de sedan vände tillbaka till Jerusalem,"},{"book":"2 Krön","chapter":"19","verse":"9","text":"befallde han dem: ”Så ska ni göra i vördnad för Herren, uppriktigt och med hängivet hjärta."},{"book":"2 Krön","chapter":"19","verse":"10","text":"Så ofta en rättssak dras inför er av era bröder som bor i sina städer, antingen dom för dråp eller tillämpning av undervisning (Torah) och budord (tydliga befallningar – hebr. mitsvot), förordningar (ordagrant ”saker inristat” – hebr. chuqim) och påbud (bindande juridiska beslut – hebr. mishpatim), då ska ni varna dem så att de inte ådrar sig skuld inför Herren och hans vrede drabbar er och era bröder. Så ska ni göra för att inte dra skuld över er."},{"book":"2 Krön","chapter":"19","verse":"11","text":"Och se, översteprästen Amarja ska vara er ledare i allt som angår Herren, och Sebadja, Ismaels son, fursten för Juda hus, i allt som rör kungen. Och leviterna ska vara tjänstemän under er. Var frimodiga i det ni gör, och Herren ska vara med den som är god.”"}]}