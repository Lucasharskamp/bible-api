{"data":[{"book":"1 Makoronike","chapter":"17","verse":"1","text":"Shure kwokunge Dhavhidhi agara mumuzinda wake akati kuna Natani muprofita, “Ndiri pano zvangu ndigere mumuzinda womusidhari, asi areka yesungano yaJehovha iri pasi peTende.”"},{"book":"1 Makoronike","chapter":"17","verse":"2","text":"Natani akapindura kuna Dhavhidhi akati, “Zvose zvamunazvo mupfungwa itai nokuti Mwari anemi.”"},{"book":"1 Makoronike","chapter":"17","verse":"3","text":"Usiku ihwohwo shoko raMwari rakasvika kuna Natani richiti:"},{"book":"1 Makoronike","chapter":"17","verse":"4","text":"“Enda unotaurira muranda wangu Dhavhidhi kuti, ‘Zvanzi naJehovha: Hausiwe uchandivakira imba yokugara."},{"book":"1 Makoronike","chapter":"17","verse":"5","text":"Handina kumbogara mumba kubvira zuva randakaburitsa Israeri kubva muIjipiti kusvikira zuva ranhasi. Ndaifamba kubva mutende ndichienda mune rimwe, kubva pane imwe nzvimbo yokugara ndichienda pane imwe."},{"book":"1 Makoronike","chapter":"17","verse":"6","text":"Kwose kwose kwandakafamba navaIsraeri vose, ndakamboti here kuno mumwe zvake wavatungamiri vavo, wandairayira kuti afudze vanhu vangu, “Seiko usina kundivakira imba yomusidhari?” ’"},{"book":"1 Makoronike","chapter":"17","verse":"7","text":"“Zvino naizvozvo udza muranda wangu Dhavhidhi kuti, ‘Zvanzi naJehovha Wamasimba Ose: Ndakakutora kubva kumafuro kwawakanga uchifudza makwai, kuti uve mutongi wavanhu vangu Israeri."},{"book":"1 Makoronike","chapter":"17","verse":"8","text":"Ndakanga ndinewe kwose kwawaienda uye ndakauraya vavengi vako vose pamberi pako. Zvino ndichaita kuti zita rako rive samazita avarume vakuru kwazvo panyika."},{"book":"1 Makoronike","chapter":"17","verse":"9","text":"Uye ndichapa nzvimbo kuvanhu vangu Israeri uye ndichavadyara kuti vave nomusha wavo pachavo uye kuti vasazokanganiswa. Vanhu vakaipa havangazovadzvinyiriri zvakare sezvavakavaita pakutanga"},{"book":"1 Makoronike","chapter":"17","verse":"10","text":"uye sezvavakaita kubvira panguva yandakagadza vatungamiri vavanhu vangu Israeri. Ndichakundawo vavengi venyu vose."},{"book":"1 Makoronike","chapter":"17","verse":"11","text":"Kana mazuva ako akwana uye pauchaenda kundova namadzibaba ako, ndichasimudza mwana wako achakutevera paumambo, mumwe wavanakomana vako pachako uye ndichasimbisa umambo hwake."},{"book":"1 Makoronike","chapter":"17","verse":"12","text":"Iyeye ndiye achandivakira imba, uye ndichasimbisa chigaro chake choumambo nokusingaperi."},{"book":"1 Makoronike","chapter":"17","verse":"13","text":"Ndichava baba vake uye iye achava mwanakomana wangu. Handizobvisi rudo rwangu kwaari zvakare sokurubvisa kwandakaita kune akakutangira."},{"book":"1 Makoronike","chapter":"17","verse":"14","text":"Ndichamugadza kuti atonge imba yangu noumambo hwangu nokusingaperi; chigaro chake chichasimbiswa nokusingaperi.’ ”"},{"book":"1 Makoronike","chapter":"17","verse":"15","text":"Natani akandotaura kuna Dhavhidhi mashoko ose echiratidzo chose ichi."},{"book":"1 Makoronike","chapter":"17","verse":"16","text":"Ipapo mambo Dhavhidhi akapinda akagara pamberi paMwari akati:"},{"book":"1 Makoronike","chapter":"17","verse":"17","text":"Uye sokuti izvi hazvina kukwana pamberi penyu, haiwa Mwari, mataurazve nezveramangwana reimba yomuranda wenyu. Mandiona sokunge ndini ndinokudzwa kupinda vanhu vose, imi Jehovha Mwari."},{"book":"1 Makoronike","chapter":"17","verse":"18","text":"“Chiizve chimwe chingataurwa naDhavhidhi kwamuri nokuda kwokuti maremekedza muranda wenyu kudai? Nokuti munoziva muranda wenyu,"},{"book":"1 Makoronike","chapter":"17","verse":"19","text":"imi Jehovha, nokuda kwomuranda wenyu uye maererano nokuda kwenyu maita chinhu chikuru ichi mukaita kuti zvivimbiso izvi zvikuru zviziviswe."},{"book":"1 Makoronike","chapter":"17","verse":"20","text":"“Hakuna mumwe akaita semi, imi Jehovha, uye hakuna Mwari kunze kwenyu, sezvatakanzwa nenzeve dzedu pachedu."},{"book":"1 Makoronike","chapter":"17","verse":"21","text":"Uye ndiani akaita savanhu venyu Israeri, rudzi rumwe chete panyika runa Mwari warwo akaenda kundozvidzikinurira vanhu, kuti azviitire zita, uye kuti aite zvishamiso zvikuru zvinotyisa, nokudzinga ndudzi kubva pamberi pavanhu venyu vamakadzikinura kubva kuIjipiti?"},{"book":"1 Makoronike","chapter":"17","verse":"22","text":"Makazvigadzirira vanhu venyu Israeri kuti vave venyu pachenyu nokusingaperi, uye imi, imi Jehovha, mava Mwari wavo."},{"book":"1 Makoronike","chapter":"17","verse":"23","text":"“Uye zvino, Jehovha, itai kuti chivimbiso chamaita kumuranda wenyu neimba yake chisimbiswe nokusingaperi. Itai sezvamakavimbisa,"},{"book":"1 Makoronike","chapter":"17","verse":"24","text":"kuitira kuti chisimbiswe uye kuti zita renyu rive guru nokusingaperi. Ipapo vanhu vachati, ‘Jehovha Wamasimba Ose, Mwari waIsraeri, ndiye Mwari waIsraeri.’ Uye imba yomuranda wenyu Dhavhidhi ichasimbiswa pamberi penyu."},{"book":"1 Makoronike","chapter":"17","verse":"25","text":"“Imi Mwari wangu, mazivisa muranda wenyu kuti muchamuvakira imba. Saka muranda wenyu atsunga kuti anyengetere kwamuri."},{"book":"1 Makoronike","chapter":"17","verse":"26","text":"Haiwa Jehovha, muri Mwari! Mavimbisawo zvinhu izvi zvakanaka kumuranda wenyu."},{"book":"1 Makoronike","chapter":"17","verse":"27","text":"Zvino makafadzwa kuti muropafadze imba yomuranda wenyu kuti ienderere mberi nokusingaperi pamberi penyu, nokuti imi, imi Jehovha, mairopafadza uye ichava yakaropafadzwa nokusingaperi.”"}]}