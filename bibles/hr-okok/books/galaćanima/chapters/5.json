{"data":[{"book":"Galaćanima","chapter":"5","verse":"1","text":"Za tu nas je slobodu Krist oslobodio. Ustrajte u njoj i ne dopustite da vas opet upregnu u jaram ropstva."},{"book":"Galaćanima","chapter":"5","verse":"2","text":"Slušajte me! Ja, Pavao, kažem vam: obrežete li se da biste bili pravedni pred Bogom, uzalud će vam biti Krist."},{"book":"Galaćanima","chapter":"5","verse":"3","text":"Ponovit ću: pokušavate li steći Božju naklonost obrezanjem, morate se držati svih odredbi Zakona."},{"book":"Galaćanima","chapter":"5","verse":"4","text":"Jer ako se pred Bogom trudite opravdati držanjem Zakona, prekinuli ste s Kristom! Ispali ste iz Božje milosti."},{"book":"Galaćanima","chapter":"5","verse":"5","text":"Ali mi koji živimo po Duhu nestrpljivo iščekujemo da primimo sve što je obećano nama, pred Bogom opravdanima vjerom u Krista."},{"book":"Galaćanima","chapter":"5","verse":"6","text":"Jer kad smo u Kristu Isusu, nije nimalo važno jesmo li obrezani ili nismo. Važna je vjera koja se očituje djelima u ljubavi."},{"book":"Galaćanima","chapter":"5","verse":"7","text":"Dobro ste započeli trku. Tko vas je omeo i spriječio da i dalje slijedite istinu?"},{"book":"Galaćanima","chapter":"5","verse":"8","text":"Bog sigurno nije jer vas je upravo on i pozvao na slobodu."},{"book":"Galaćanima","chapter":"5","verse":"9","text":"Dovoljno je malo zla da sve pokvari, kao što malo kvasca ukvasi sve tijesto."},{"book":"Galaćanima","chapter":"5","verse":"10","text":"Pouzdajem se u Gospodina da ćete opet misliti kao i ja. A tko vas zbunjuje, ma tko to bio, bit će za to kažnjen."},{"book":"Galaćanima","chapter":"5","verse":"11","text":"Neki govore da čak i ja propovijedam kako su obrezanje i Zakon nužni za spasenje. Da to doista propovijedam, Židovi me više ne bi progonili jer ih takva poruka, koja nije o križu, ne bi sablažnjavala."},{"book":"Galaćanima","chapter":"5","verse":"12","text":"Da barem ti učitelji koji vas uznemiruju zahtjevom da se obrežete sami sebe uškope!"},{"book":"Galaćanima","chapter":"5","verse":"13","text":"Jer vi ste, draga braćo, pozvani živjeti u slobodi—ali ne da bi vam ona služila kao izlika za zadovoljavanje vlastite grešne naravi, već u slobodi da jedni drugima u ljubavi služite."},{"book":"Galaćanima","chapter":"5","verse":"14","text":"Jer sav se Zakon može sažeti u jednu jedinu zapovijed: “Ljubi svoga bližnjega kao sebe samoga!”5:14 Levitski zakonik 19:18."},{"book":"Galaćanima","chapter":"5","verse":"15","text":"Ali ako se međusobno grizete i izjedate, pazite da se međusobno ne istrijebite!"},{"book":"Galaćanima","chapter":"5","verse":"16","text":"Želim, naime, reći: živite novim životom u Svetome Duhu pa nećete ugađati požudama stare, grešne naravi!"},{"book":"Galaćanima","chapter":"5","verse":"17","text":"Stara, grešna narav želi činiti zlo, što se protivi Svetome Duhu. A želje Svetoga Duha protive se našoj grešnoj naravi. To je dvoje neprestano u sukobu pa ne možete neometano činiti što biste htjeli."},{"book":"Galaćanima","chapter":"5","verse":"18","text":"Ali, ako vas vodi Sveti Duh, niste više podložni Zakonu."},{"book":"Galaćanima","chapter":"5","verse":"19","text":"Očito je kakvim djelima vodi stara, grešna narav tijela: bludnosti, nečistoći, razvratu,"},{"book":"Galaćanima","chapter":"5","verse":"20","text":"idolopoklonstvu, vračanju, neprijateljstvu, svađi, ljubomori, srdžbi, spletkarenju, razdorima i strančarenju,"},{"book":"Galaćanima","chapter":"5","verse":"21","text":"zavisti, pijankama, razuzdanim zabavama i sličnima. Još jednom ću vam ponoviti: koji tako čine, neće baštiniti Božjega kraljevstva."},{"book":"Galaćanima","chapter":"5","verse":"22","text":"Ali kada Sveti Duh nadzire naš život, donosi drukčiji rod: ljubav, radost, mir, strpljivost, blagost, dobrotu, vjernost,"},{"book":"Galaćanima","chapter":"5","verse":"23","text":"krotkost i uzdržljivost. To se ne protivi Zakonu."},{"book":"Galaćanima","chapter":"5","verse":"24","text":"Tko pripada Kristu, raspeo je strasti i požude svoje grešne, tjelesne naravi."},{"book":"Galaćanima","chapter":"5","verse":"25","text":"Ako sada živimo po Svetome Duhu, u svemu se po njemu ravnajmo!"},{"book":"Galaćanima","chapter":"5","verse":"26","text":"Ne budimo umišljeni, ne izazivajmo jedni druge i ne budimo zavidni!"}]}