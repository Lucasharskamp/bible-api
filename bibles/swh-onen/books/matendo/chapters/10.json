{"data":[{"book":"Matendo","chapter":"10","verse":"1","text":"Katika mji wa Kaisaria palikuwa na mtu jina lake Kornelio, ambaye alikuwa jemadari wa kile kilichojulikana kama kikosi cha Kiitalia."},{"book":"Matendo","chapter":"10","verse":"2","text":"Yeye alikuwa mcha Mungu pamoja na wote wa nyumbani mwake. Aliwapa watu sadaka nyingi na kumwomba Mungu daima."},{"book":"Matendo","chapter":"10","verse":"3","text":"Siku moja alasiri, yapata saa tisa, aliona maono waziwazi, malaika wa Mungu akimjia na kumwambia, “Kornelio!”"},{"book":"Matendo","chapter":"10","verse":"4","text":"Kornelio akamkazia macho kwa hofu akasema, “Kuna nini, Bwana?”"},{"book":"Matendo","chapter":"10","verse":"5","text":"Sasa tuma watu waende Yafa wakamwite mtu mmoja jina lake Simoni aitwaye Petro."},{"book":"Matendo","chapter":"10","verse":"6","text":"Yeye anaishi na Simoni mtengenezaji ngozi ambaye nyumba yake iko kando ya bahari.”"},{"book":"Matendo","chapter":"10","verse":"7","text":"Yule malaika aliyekuwa akizungumza naye alipoondoka, Kornelio akawaita watumishi wake wawili pamoja na askari mmoja mcha Mungu aliyekuwa miongoni mwa wale waliomtumikia."},{"book":"Matendo","chapter":"10","verse":"8","text":"Akawaambia mambo yote yaliyotukia, kisha akawatuma waende Yafa."},{"book":"Matendo","chapter":"10","verse":"9","text":"Siku ya pili yake, walipokuwa wameukaribia mji, wakati wa adhuhuri, Petro alipanda juu ya nyumba kuomba."},{"book":"Matendo","chapter":"10","verse":"10","text":"Alipokuwa akiomba akahisi njaa, akatamani kupata chakula. Lakini wakati walikuwa wakiandaa chakula, akalala usingizi mzito sana."},{"book":"Matendo","chapter":"10","verse":"11","text":"Akaona mbingu zimefunguka na kitu kama nguo kubwa kikishushwa duniani kwa ncha zake nne."},{"book":"Matendo","chapter":"10","verse":"12","text":"Ndani yake walikuwepo aina zote za wanyama wenye miguu minne, nao watambaao nchini, na ndege wa angani."},{"book":"Matendo","chapter":"10","verse":"13","text":"Ndipo sauti ikamwambia “Petro, ondoka, uchinje na ule.”"},{"book":"Matendo","chapter":"10","verse":"14","text":"Petro akajibu, “La hasha Bwana! Sijawahi kamwe kula kitu chochote kilicho najisi.”"},{"book":"Matendo","chapter":"10","verse":"15","text":"Ile sauti ikasema naye mara ya pili, “Usikiite najisi kitu chochote Mungu alichokitakasa.”"},{"book":"Matendo","chapter":"10","verse":"16","text":"Jambo hili lilitokea mara tatu na ghafula ile nguo ikarudishwa mbinguni."},{"book":"Matendo","chapter":"10","verse":"17","text":"Wakati Petro akiwa bado anajiuliza kuhusu maana ya maono haya, wale watu waliokuwa wametumwa na Kornelio wakaipata nyumba ya Simoni mtengenezaji wa ngozi wakawa wamesimama mbele ya lango."},{"book":"Matendo","chapter":"10","verse":"18","text":"Wakabisha hodi na kuuliza kama Simoni aliyeitwa Petro alikuwa anaishi hapo."},{"book":"Matendo","chapter":"10","verse":"19","text":"Wakati Petro akiwa anafikiria juu ya yale maono, Roho Mtakatifu akamwambia, “Simoni, wako watu watatu wanaokutafuta."},{"book":"Matendo","chapter":"10","verse":"20","text":"Inuka na ushuke, usisite kwenda nao kwa kuwa mimi nimewatuma.”"},{"book":"Matendo","chapter":"10","verse":"21","text":"Petro akashuka na kuwaambia wale watu waliokuwa wametumwa kutoka kwa Kornelio, “Mimi ndiye mnayenitafuta. Mmekuja kwa sababu gani?”"},{"book":"Matendo","chapter":"10","verse":"22","text":"Wale watu wakamjibu, “Tumetumwa na Kornelio yule jemadari. Yeye ni mtu mwema anayemcha Mungu, na anaheshimiwa na Wayahudi wote. Yeye ameagizwa na malaika mtakatifu akukaribishe nyumbani kwake, ili asikilize maneno utakayomwambia.”"},{"book":"Matendo","chapter":"10","verse":"23","text":"Basi Petro akawakaribisha wakafuatana naye ndani, akawapa pa kulala. Kesho yake akaondoka pamoja nao, na baadhi ya ndugu kutoka Yafa wakafuatana naye."},{"book":"Matendo","chapter":"10","verse":"24","text":"Siku iliyofuata wakawasili Kaisaria. Kornelio alikuwa akiwangoja pamoja na jamaa yake na marafiki zake wa karibu."},{"book":"Matendo","chapter":"10","verse":"25","text":"Petro alipokuwa akiingia ndani, Kornelio alikuja kumlaki, akaanguka miguuni pake kwa heshima."},{"book":"Matendo","chapter":"10","verse":"26","text":"Lakini Petro akamwinua akamwambia, “Simama, mimi ni mwanadamu tu.”"},{"book":"Matendo","chapter":"10","verse":"27","text":"Petro alipokuwa akizungumza naye akaingia ndani na kukuta watu wengi wamekusanyika."},{"book":"Matendo","chapter":"10","verse":"28","text":"Akawaambia, “Mnajua kabisa kwamba ni kinyume cha sheria yetu Myahudi kuchangamana na mtu wa Mataifa au kumtembelea. Lakini Mungu amenionyesha kwamba nisimwite mtu yeyote kuwa najisi au asiye safi."},{"book":"Matendo","chapter":"10","verse":"29","text":"Ndiyo sababu ulipotuma niitwe nilikuja bila kupinga lolote. Basi sasa naomba unieleze kwa nini umeniita?”"},{"book":"Matendo","chapter":"10","verse":"30","text":"Kornelio akajibu, “Siku nne zilizopita, nilikuwa nyumbani nikisali saa kama hii, saa tisa alasiri. Ghafula mtu aliyevaa nguo zilizongʼaa akasimama mbele yangu,"},{"book":"Matendo","chapter":"10","verse":"31","text":"akasema, ‘Kornelio, maombi yako yamesikiwa na sadaka zako kwa maskini zimekumbukwa mbele za Mungu."},{"book":"Matendo","chapter":"10","verse":"32","text":"Basi tuma watu waende Yafa wakaulize mtu mmoja Simoni aitwaye Petro, yeye ni mgeni katika nyumba ya Simoni mtengenezaji ngozi, ambaye nyumba yake iko kando ya bahari.’"},{"book":"Matendo","chapter":"10","verse":"33","text":"Nilituma watu kwako mara moja, nawe umefanya vyema kuja. Basi sasa sisi sote tuko hapa mbele za Mungu kuyasikiliza yote ambayo Bwana amekuamuru kutuambia.”"},{"book":"Matendo","chapter":"10","verse":"34","text":"Ndipo Petro akafungua kinywa chake akasema, “Mungu hana upendeleo,"},{"book":"Matendo","chapter":"10","verse":"35","text":"Lakini katika kila taifa, kila mtu amchaye na kutenda yaliyo haki hukubaliwa naye."},{"book":"Matendo","chapter":"10","verse":"36","text":"Ninyi mnajua ule ujumbe uliotumwa kwa Israeli, ukitangaza habari njema za amani kwa Yesu Kristo. Yeye ni Bwana wa wote."},{"book":"Matendo","chapter":"10","verse":"37","text":"Mnajua yale yaliyotukia katika Uyahudi wote kuanzia Galilaya baada ya mahubiri ya Yohana Mbatizaji:"},{"book":"Matendo","chapter":"10","verse":"38","text":"Jinsi Mungu alivyomtia Yesu wa Nazareti mafuta katika Roho Mtakatifu na jinsi alivyokwenda huku na huko akitenda mema na kuponya wote waliokuwa wameonewa na nguvu za ibilisi, kwa sababu Mungu alikuwa pamoja naye."},{"book":"Matendo","chapter":"10","verse":"39","text":"“Sisi ni mashahidi wa mambo yote aliyoyafanya katika Uyahudi na Yerusalemu. Wakamuua kwa kumtundika msalabani."},{"book":"Matendo","chapter":"10","verse":"40","text":"Lakini Mungu alimfufua kutoka kwa wafu siku ya tatu na akamwezesha kuonekana na watu."},{"book":"Matendo","chapter":"10","verse":"41","text":"Hakuonekana kwa watu wote, lakini kwetu sisi tuliochaguliwa na Mungu kuwa mashahidi, ambao tulikula na kunywa naye baada ya kufufuka kwake kutoka kwa wafu."},{"book":"Matendo","chapter":"10","verse":"42","text":"Naye alituamuru kuhubiri kwa watu wote na kushuhudia kwamba ndiye alitiwa mafuta na Mungu kuwa hakimu wa walio hai na wafu."},{"book":"Matendo","chapter":"10","verse":"43","text":"Manabii wote walishuhudia juu yake kwamba kila mtu amwaminiye hupokea msamaha wa dhambi katika Jina lake.”"},{"book":"Matendo","chapter":"10","verse":"44","text":"Wakati Petro alikuwa akisema maneno haya, Roho Mtakatifu aliwashukia wote waliokuwa wakisikiliza ule ujumbe."},{"book":"Matendo","chapter":"10","verse":"45","text":"Wale wa tohara walioamini waliokuja na Petro walishangaa kwa kuona kuwa kipawa cha Roho Mtakatifu kimemwagwa juu ya watu wa Mataifa."},{"book":"Matendo","chapter":"10","verse":"46","text":"Kwa kuwa waliwasikia wakinena kwa lugha mpya na kumwadhimisha Mungu."},{"book":"Matendo","chapter":"10","verse":"47","text":"“Je, kuna mtu yeyote anayeweza kuzuia watu hawa wasibatizwe kwa maji? Wamempokea Roho Mtakatifu kama sisi tulivyompokea.”"},{"book":"Matendo","chapter":"10","verse":"48","text":"Kwa hiyo akaamuru wabatizwe kwa jina la Yesu Kristo. Wakamsihi Petro akae nao kwa siku chache."}]}