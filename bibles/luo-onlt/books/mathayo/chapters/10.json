{"data":[{"book":"Mathayo","chapter":"10","verse":"1","text":"Noluongo jopuonjrene apar gariyo ire, mi omiyogi teko mondo giriemb jochiende kuom ji, kendo gichang kit midekre gi tuoche duto."},{"book":"Mathayo","chapter":"10","verse":"2","text":"Magi e nying jopuonjre apar gariyogo:"},{"book":"Mathayo","chapter":"10","verse":"3","text":"Filipo gi Bartholomayo;"},{"book":"Mathayo","chapter":"10","verse":"4","text":"Simon ma ja-Zilote gi Judas Iskariot mane ondhoge."},{"book":"Mathayo","chapter":"10","verse":"5","text":"Yesu nooro ji apar gariyogi gi ote machal kama: “Kik udhi e dier joma ok jo-Yahudi, kendo kik udonj e dala moro amora mar jo-Samaria."},{"book":"Mathayo","chapter":"10","verse":"6","text":"To dhiuru ir rombe molal mag jo-Israel kende."},{"book":"Mathayo","chapter":"10","verse":"7","text":"Ka udhi to yaluru wach kama: ‘Pinyruodh polo ni machiegni.’"},{"book":"Mathayo","chapter":"10","verse":"8","text":"Changuru joma tuo, chieruru joma otho, pwodhuru joma nigi dhoho, riemburu jochiende. Kaka useyudo wachni nono, un bende chiwuru nono."},{"book":"Mathayo","chapter":"10","verse":"9","text":"Kik utingʼ kit pesa moro amora, kaka dhahabu kata fedha kata mula, e kambau mutweyo;"},{"book":"Mathayo","chapter":"10","verse":"10","text":"bende kik utingʼ ofuku mar wuoth, kata law machielo miloko, kata opato, kata ludh wuoth; nikech jatich owinjore yud chiembe kuom ngʼama otiyone."},{"book":"Mathayo","chapter":"10","verse":"11","text":"“Dala kata gwengʼ moro amora mudonje to manyuru ngʼato mowinjore modak kanyo, kendo beduru e ode nyaka chop chiengʼ ma ua."},{"book":"Mathayo","chapter":"10","verse":"12","text":"Ka udonjo e dala to moseuru."},{"book":"Mathayo","chapter":"10","verse":"13","text":"Ka dala mudonjeno en dala mowinjore, to kwe maru nodongʼne, to ka ok kamano, to kweuno noduognu."},{"book":"Mathayo","chapter":"10","verse":"14","text":"Kaonge ngʼama oyie rwakou kata winjo wecheu, to tengʼuru buru momoko e tiendeu sa ma uwuok e odno kata e dalano."},{"book":"Mathayo","chapter":"10","verse":"15","text":"Awachonu adier ni nobed maberber ne Sodom gi Gomora chiengʼ ngʼado bura moloyo dalano."},{"book":"Mathayo","chapter":"10","verse":"16","text":"Aorou mondo udhi mana kaka rombe madhi e dier ondiegi. Kuom mano, beduru mariek ka thuonde, kendo mamuol ka akuche."},{"book":"Mathayo","chapter":"10","verse":"17","text":"“To beduru motangʼ gi ji, nimar gibiro ketou e lwet buche mag gwengʼ, kendo gibiro rodhou gi del e sinagokegi."},{"book":"Mathayo","chapter":"10","verse":"18","text":"To nikech nyinga, noteru e nyim jotelo gi ruodhi kendo nubednegi kaka joneno kaachiel gi joma ok jo-Yahudi."},{"book":"Mathayo","chapter":"10","verse":"19","text":"To ka gimakou to kik uparru kuom gima duwachi, kata kaka unyalo wuoyo kodgi. Nomiu gima uwacho e sechego,"},{"book":"Mathayo","chapter":"10","verse":"20","text":"nimar un uwegi ok ema unuwuo, to Roho Maler mar Wuonu ema nowuo kokalo kuomu."},{"book":"Mathayo","chapter":"10","verse":"21","text":"“Ngʼato nondhogi gi owadgi mondo onegi, kendo wuoro nondhog nyathine; nyithindo nongʼany ne jonywolgi kendo nomi neg-gi."},{"book":"Mathayo","chapter":"10","verse":"22","text":"Ji duto nochau nikech an, to ngʼat ma ochungʼ motegno nyaka giko ema noresi."},{"book":"Mathayo","chapter":"10","verse":"23","text":"Ka isandou kamoro, to daruru kanyo udhi kamachielo. Awachonu adier ni ok unutiek dhi e mier duto mag Israel kapok Wuod Dhano obiro."},{"book":"Mathayo","chapter":"10","verse":"24","text":"“Japuonjre ok duongʼ moloyo japuonjne, kata jatich bende ok duongʼ moloyo ngʼama ruodhe motiyone."},{"book":"Mathayo","chapter":"10","verse":"25","text":"Ber mondo japuonjre obed machal gi japuonjne, kendo ka jatich obedo machal gi ruodhe. Ka oseluong jatend ot ni Belzebub, koro jokanyo mag ode to ibiro luong kamano marom nade!"},{"book":"Mathayo","chapter":"10","verse":"26","text":"“Omiyo kik uluorgi. Onge gimoro mopandi ma ok nofweny, kata malingʼ-lingʼ ma ok nongʼere."},{"book":"Mathayo","chapter":"10","verse":"27","text":"Gima anyisou kama opondo, wuouru kuome e ler; kendo gima akuodhonu e tie itu, huluru matek ewi udi."},{"book":"Mathayo","chapter":"10","verse":"28","text":"Kik uluor jogo manego ringruok to ok nyal nego chuny. To ngʼama onego uluor en Jal manyalo tieko chuny kaachiel gi ringruok e gehena."},{"book":"Mathayo","chapter":"10","verse":"29","text":"Oyundi ariyo donge ingʼiewo otonglo achiel? To kata kamano kata achiel kuomgi ok nyal lwar piny e lowo ka ok Wuonu ema oyie."},{"book":"Mathayo","chapter":"10","verse":"30","text":"Bende, kata mana yie wiu duto osekwan mongʼe kar rombgi."},{"book":"Mathayo","chapter":"10","verse":"31","text":"Omiyo kik uluor, nikech uloyo oyundi nyadi mangʼeny."},{"book":"Mathayo","chapter":"10","verse":"32","text":"“Ngʼato angʼata mohulo ni ongʼeya e nyim ji, an bende abiro hulo ni angʼeye e nyim Wuora manie polo."},{"book":"Mathayo","chapter":"10","verse":"33","text":"To ngʼato angʼata mokweda e nyim ji an bende nakwede e nyim Wuora manie polo."},{"book":"Mathayo","chapter":"10","verse":"34","text":"“Kik upar ni asebiro mondo akel kwe e piny. Ne ok abiro mondo akel kwe, to nabiro mondo akel ligangla."},{"book":"Mathayo","chapter":"10","verse":"35","text":"Nikech asebiro mondo aketh kind"},{"book":"Mathayo","chapter":"10","verse":"36","text":"Mik 7:6"},{"book":"Mathayo","chapter":"10","verse":"37","text":"“Ngʼato angʼata mohero wuon-gi kata min-gi moloya ok owinjore koda. Kamano bende, ngʼato angʼata mohero wuode kata nyare moloya ok owinjore koda;"},{"book":"Mathayo","chapter":"10","verse":"38","text":"kendo ngʼato angʼata ma ok kaw msalape mondo oluwa ok owinjore koda."},{"book":"Mathayo","chapter":"10","verse":"39","text":"Ngʼatno momako ngimane matek, ngimane biro lalne; to ngʼatno mowito ngimane, nikech an, biro yude."},{"book":"Mathayo","chapter":"10","verse":"40","text":"“Ngʼat morwakou orwaka, kendo ngʼama orwaka, orwako jal ma noora."},{"book":"Mathayo","chapter":"10","verse":"41","text":"Ngʼato angʼata morwako janabi, nikech en janabi, noyud pok ma janabi yudo, kendo ngʼato angʼata morwako ngʼama kare, nikech en ngʼama kare, noyud pok ma ngʼama kare yudo."},{"book":"Mathayo","chapter":"10","verse":"42","text":"Bende ka ngʼato angʼata omiyo achiel kuom jomatindogi kata mana pi mangʼich gi kikombe, nikech en japuonjrena, to awachonu adier ni pokne ok nobaye ngangʼ.”"}]}