{"data":[{"book":"Yohans Dooshishiyo","chapter":"17","verse":"1","text":"Iyesus han b́ keewiyakon daromaants b́ tooko tuzdek't s'iilfetst hank'owa bíet, «Nihono! hamb, sa'ato bodre, n naay neen b́ mangiytwok'o n na'o mangiwe,"},{"book":"Yohans Dooshishiyo","chapter":"17","verse":"2","text":"Ni imts jamwotssh dúre dúri kasho b́ imetwok'o ash jamwotsatse alo n imtsoshe."},{"book":"Yohans Dooshishiyo","chapter":"17","verse":"3","text":"Dúre dúri kashonwere n s'uzi ari Ik'o Izar Izewernat n woshtso Iyesus Krstosi danoniye."},{"book":"Yohans Dooshishiyo","chapter":"17","verse":"4","text":"Taa taash n'imts fino s'eentsat datsanatse neen mangire."},{"book":"Yohans Dooshishiyo","chapter":"17","verse":"5","text":"Nihono! datsan bíazeftsere niyoke t detsts mangon taan andoor niyoke mangiwe."},{"book":"Yohans Dooshishiyo","chapter":"17","verse":"6","text":"«Datsanatse gaaldek'at taash n imts ashuwotssh koni nwotok'o kitsre, booye niknee boteshi, neehe boon taash imrne, boowere ni aap'o kotdek'rne,"},{"book":"Yohans Dooshishiyo","chapter":"17","verse":"7","text":"Taash nímts jamo niyokik b́ wottsok'o bo and danrnee."},{"book":"Yohans Dooshishiyo","chapter":"17","verse":"8","text":"Taash nimts aap'wotsi boosh imre, boowere t keewre k'ebdek'rne, niyoke keshat twaatsok'onowere arikon danrnee, nee taan n woshtsok'onowere amanernee."},{"book":"Yohans Dooshishiyo","chapter":"17","verse":"9","text":"«Taa tk'onir bo jangoshe, taash nimtsanots nik bowottsotse bo jangosh k'onirwe, datsush k'onratse."},{"book":"Yohans Dooshishiyo","chapter":"17","verse":"10","text":"Tik wotts jamo nike, nik wottsonwere tikee, taawere boatse tuutson mangree."},{"book":"Yohans Dooshishiyo","chapter":"17","verse":"11","text":"Taa haniyakon datsanatse beeratse, bomó datsanatsikne. Taaye nmaants twooniyee, S'ayin nihono taash n'imtsanots nokok'o ik bowotishe taash n'imts nshúútson boon kore."},{"book":"Yohans Dooshishiyo","chapter":"17","verse":"12","text":"Taa bonton t teshor taash nimts n shúútson boon kotre, taahe boon kotre, mansh mas'aaf S'aynotsitsi aap'etso b́ s'eenetwok'o t'afi na'oniye oko konwor boyitse t'aftso aaliye."},{"book":"Yohans Dooshishiyo","chapter":"17","verse":"13","text":"And taa n maants t wooniye, datsatse befetsat han boosh t keewir t gene'o boon s'een b́wotitwok'owe."},{"book":"Yohans Dooshishiyo","chapter":"17","verse":"14","text":"Taa ni aap'o boosh imre, taa datsanatsik wottk'ztsok'o boworu datsatsiknaliye, manshe datsan boon b́ shit'i."},{"book":"Yohans Dooshishiyo","chapter":"17","verse":"15","text":"Gondatse boon n k'otetwok'owa bako datsatse boon n dek'etwok'o neen k'onratse."},{"book":"Yohans Dooshishiyo","chapter":"17","verse":"16","text":"Taa datsatsik t woterawok'o boowere datsatsiknaliy."},{"book":"Yohans Dooshishiyo","chapter":"17","verse":"17","text":"Aron boon S'ayntswe, ni aap'onu aree."},{"book":"Yohans Dooshishiyo","chapter":"17","verse":"18","text":"Nee taan datsan maants n woshtsok'o taa boon datsan maants woshere."},{"book":"Yohans Dooshishiyo","chapter":"17","verse":"19","text":"Bo arikon S'ayn bowotitwok'o taa bo jangosh t tooko S'ayin woshitwe."},{"book":"Yohans Dooshishiyo","chapter":"17","verse":"20","text":"«Bo aap'o k'ebdek't taan amaniru jamwotssha tk'oniri bako, bos'uzsh k'onratse."},{"book":"Yohans Dooshishiyo","chapter":"17","verse":"21","text":"Taawere t k'onir jametswots ik bowotitwok'we, andoor nihono! nee tiitse nbeyok'o taawere niatse t fa'ok'o, boowere noon bobetwok'o, nee taan nwoshtsok'o datsan b́ amanitwok'owe."},{"book":"Yohans Dooshishiyo","chapter":"17","verse":"22","text":"Noo ik nowottsok'o boowere ik bowotitwok'o, taash n imts mango boosh imre."},{"book":"Yohans Dooshishiyo","chapter":"17","verse":"23","text":"Taa t k'onirwo taa boon neewere taan n wottsok'o boowere b́ jamon ik bowotitwok'owe. Mank'owere taan nwoshtsok'onat taan nshuntsok'on bonowere nshuntsok'o datso b́danishe."},{"book":"Yohans Dooshishiyo","chapter":"17","verse":"24","text":"«Nihono! Datsan bíazeftsere taan nshuntsotse taash n'imts mango bobek'etwok'o taash n ímtsanotswere taa t beyoke taanton bo beyo shunfee."},{"book":"Yohans Dooshishiyo","chapter":"17","verse":"25","text":"S'ayin nihono! datso neen danatse, taamó neen danfee, hanotswere taan nee n woshtsok'o danrnee."},{"book":"Yohans Dooshishiyo","chapter":"17","verse":"26","text":"Taan nshunts shuno booke b́betwok'o taawere boats twotitwok'o, boowere neen bodanetwok'o woshre, ando aani bodanetwok'o woshitwe.»"}]}