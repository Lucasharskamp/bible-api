{"data":[{"book":"1 Samueri","chapter":"28","verse":"1","text":"Mumazuva iwayo vaFiristia vakaunganidza varwi vavo kuti vazorwa navaIsraeri. Akishi akati kuna Dhavhidhi, “Unofanira kunzwisisa kuti iwe navanhu vako muchaenda neni kuhondo.”"},{"book":"1 Samueri","chapter":"28","verse":"2","text":"Dhavhidhi akati, “Ipapo muchazvionera pachenyu zvinogona kuitwa nomuranda wenyu.”"},{"book":"1 Samueri","chapter":"28","verse":"3","text":"Zvino Samueri akanga afa, uye vaIsraeri vose vakanga vamuchema, vakamuviga muguta rake reRama. Sauro akanga adzinga panyika masvikiro navavuki."},{"book":"1 Samueri","chapter":"28","verse":"4","text":"VaFiristia vakaungana vakauya vakadzika musasa paShunemi, uye Sauro akaunganidza vaIsraeri vose akadzika musasa paGiribhoa."},{"book":"1 Samueri","chapter":"28","verse":"5","text":"Sauro akati aona varwi vavaFiristia, akatya; kutya kwakazadza mwoyo wake."},{"book":"1 Samueri","chapter":"28","verse":"6","text":"Akabvunza kuna Jehovha, asi Jehovha haana kumupindura nezviroto kana neUrimi kana navaprofita."},{"book":"1 Samueri","chapter":"28","verse":"7","text":"Ipapo Sauro akati kuvaranda vake, “Nditsvakirei mukadzi anosvikirwa, kuti ndiende kundobvunza kwaari.”"},{"book":"1 Samueri","chapter":"28","verse":"8","text":"Saka Sauro akazvivanza akafuka dzimwe nguo, akaenda iye navamwe varume vaviri kumukadzi uyu usiku. Akati kwaari, “Ndibvunzire mweya, ugondimutsirawo uyo wandichakuudza.”"},{"book":"1 Samueri","chapter":"28","verse":"9","text":"Asi mukadzi akati kwaari, “Zvirokwazvo unoziva iwe zvakaitwa naSauro. Akauraya masvikiro navavuki kubva panyika. Ko, waisirei musungo muupenyu hwangu kuti undiurayise?”"},{"book":"1 Samueri","chapter":"28","verse":"10","text":"Sauro akamupikira naJehovha akati, “Zvirokwazvo naJehovha mupenyu, haungazorangwi pamusoro paizvozvi.”"},{"book":"1 Samueri","chapter":"28","verse":"11","text":"Ipapo mukadzi akabvunza akati, “Ndianiko wandichakumutsira?”"},{"book":"1 Samueri","chapter":"28","verse":"12","text":"Mukadzi akati achiona Samueri, akadanidzira nenzwi guru akati kuna Sauro, “Seiko mandinyengera? Ndimi Sauro!”"},{"book":"1 Samueri","chapter":"28","verse":"13","text":"Mambo akati kwaari, “Usatya. Uri kuoneiko?”"},{"book":"1 Samueri","chapter":"28","verse":"14","text":"Iye akati, “Akaita seiko?”"},{"book":"1 Samueri","chapter":"28","verse":"15","text":"Samueri akati kuna Sauro, “Seiko wanditambudza nokundimutsa?”"},{"book":"1 Samueri","chapter":"28","verse":"16","text":"Samueri akati, “Unondibvunzireiko ini, sezvo zvino Jehovha akabva kwauri akava muvengi wako?"},{"book":"1 Samueri","chapter":"28","verse":"17","text":"Jehovha akaita zvaakataura kare kubudikidza neni. Jehovha akabvarura umambo akahubvisa mumaoko ako akahupa kuno mumwe wavavakidzani vako, kuna Dhavhidhi."},{"book":"1 Samueri","chapter":"28","verse":"18","text":"Nokuti hauna kuteerera Jehovha, kana kuratidza hasha dzake dzinotyisa pamusoro peAmareki, Jehovha azviita izvi nhasi kwauri."},{"book":"1 Samueri","chapter":"28","verse":"19","text":"Jehovha achaisa vaIsraeri pamwe chete newe kuvaFiristia, uye mangwana iwe navanakomana vako muchava neni. Jehovha achaisazve hondo yavaIsraeri kuvaFiristia.”"},{"book":"1 Samueri","chapter":"28","verse":"20","text":"Pakarepo Sauro akawira pasi akazvambarara, azara nokutya nokuda kwamashoko aSamueri. Simba rake rakapera, nokuti akanga asina chaakanga adya zuva rose nousiku hwose."},{"book":"1 Samueri","chapter":"28","verse":"21","text":"Mukadzi paakaenda pana Sauro akaona kuti akanga avhundutswa kwazvo, akati kwaari, “Tarirai, murandakadzi wenyu akakuteererai. Ndakaisa upenyu hwangu mumaoko angu ndikaita zvamakandiudza kuti ndiite."},{"book":"1 Samueri","chapter":"28","verse":"22","text":"Zvino, ndapota teererai muranda wenyu, regai ndikupei zvokudya kuti mudye mugowana simba rokufamba parwendo rwenyu.”"},{"book":"1 Samueri","chapter":"28","verse":"23","text":"Iye akaramba akati, “Handidi kudya.”"},{"book":"1 Samueri","chapter":"28","verse":"24","text":"Mukadzi akanga ane mhuru yakakodzwa pamba pake, uye akaiuraya pakarepo. Akatora upfu hwegorosi akahukanya akabika chingwa chisina mbiriso."},{"book":"1 Samueri","chapter":"28","verse":"25","text":"Ipapo akazviisa pamberi paSauro navanhu vake, ivo vakadya. Usiku ihwohwo vakasimuka vakaenda."}]}