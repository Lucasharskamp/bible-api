{"data":[{"book":"Ts`etta","chapter":"1","verse":"1","text":"Ts'etta Allahee xəybıyiy ç'iye itxhın."},{"book":"Ts`etta","chapter":"1","verse":"2","text":"Ç'iye aq'vabıdena q'əradniy vod. K'orane xhyanbışin oodun ciga miç'axdaniy vod. Allahın Rı'h xhyanbışil ooadniy alcaxxva."},{"book":"Ts`etta","chapter":"1","verse":"3","text":"Allahee uvhuyn: «Hasre işiğ ixhecen». İşiğ ıxhayn."},{"book":"Ts`etta","chapter":"1","verse":"4","text":"Allahık'le g'acuyn, işiğ yugda vod. Qiyğa Mang'vee işiğ miç'axıyvalike cura'uyn."},{"book":"Ts`etta","chapter":"1","verse":"5","text":"Allahee işiğıs «yiğınyığ», miç'axıyvalis «xəm» dobı huvu. Xəm quvxha, miç'eediy qıxha; in ts'ettiyn yiğ ıxha."},{"book":"Ts`etta","chapter":"1","verse":"6","text":"Qiyğa Allahee uvhuyn: «Hasre xhyanbışde yı'q'nee arka vuxhecen, xhyanbı sana-sançike cure'ecen»."},{"book":"Ts`etta","chapter":"1","verse":"7","text":"Həməxüdud ıxhayn. Allahee arka haa'ana, arkayn, çik avuduniy oodun xhyanbı sana-sançike cura'anbı."},{"book":"Ts`etta","chapter":"1","verse":"8","text":"Allahee mane arkays «xəv» do huvu. Xəm quvxha, miç'eediy qıxha; in q'öd'esın yiğ ıxha."},{"book":"Ts`etta","chapter":"1","verse":"9","text":"Qiyğa Allahee uvhuyn: «Hasre xəək avudun xhyanbı sacigeeqa salecen, qeqquyn ciga g'acecen». Həməxüdud ıxhayn."},{"book":"Ts`etta","chapter":"1","verse":"10","text":"Allahee qeqquyne cigayk'le «ç'iye», xhyan sadıyne cigayk'lemee «deryahbıva» dobı huvu. Allahık'le g'acuyn, inəxüd yugda vod."},{"book":"Ts`etta","chapter":"1","verse":"11","text":"Qiyğa Allahee uvhuyn: «Hasre ç'iyeyn aq'va xhınak qixhecen: toxumbınan ok'bı-alafbı, curayn-curayn meyvabı eyxhen yivar aleyle'ecen, toxumbıd meyvabışde ad ixhecen». Həməxüdud ıxhayn."},{"book":"Ts`etta","chapter":"1","verse":"12","text":"Ç'iyeyne aq'vayn alabı aleyli'inbı: toxumbınan ok'bı-alafbı, curayn-curayn meyvabı eyxhen yivarıd alyadıynbı, toxumbıd meyvabışde ad ıxha. Allahık'le g'acuyn, inəxüd yugda vod."},{"book":"Ts`etta","chapter":"1","verse":"13","text":"Xəm quvxha, miç'eediy qıxha; in xhebıd'esın yiğ ıxha."},{"book":"Ts`etta","chapter":"1","verse":"14","text":"Qiyğa Allahee uvhuyn: «Hasre xəəne arkee xəm yiğıke cura'an işiğbı ixhecen. Mançin fəsilbı, yiğbı, senbı hagvecen."},{"book":"Ts`etta","chapter":"1","verse":"15","text":"Hasre manbı xəə'əd işiğbı ıxha, ç'iyeylqa gyatk'vecen». Həməxüdud ıxhayn."},{"book":"Ts`etta","chapter":"1","verse":"16","text":"Allahee q'ölle xədın işartı ha'u: yiğınyiğ vuk'lek ıkkeecenva xədın işartı, xəm vuk'lek ıkkeecenva k'ıniyn işartı. Mang'vee xənebıd ha'uynbı."},{"book":"Ts`etta","chapter":"1","verse":"17","text":"Allahee manbı xəənə arkeqa gitk'ıniynbı, ç'iyeylqa işiğ gehecenva,"},{"book":"Ts`etta","chapter":"1","verse":"18","text":"yiğıy xəm vuk'lek ıkkeecenva, işiğıke miç'axvalla curee'ecenva. Allahık'le g'acuyn, inəxüd yugda vod."},{"book":"Ts`etta","chapter":"1","verse":"19","text":"Xəm quvxha, miç'eediy qıxha; in yoq'ud'esın yiğ ıxha."},{"book":"Ts`etta","chapter":"1","verse":"20","text":"Qiyğa Allahee uvhuyn: «Hasre xhyanbı nafas ileşşene karbışikva gyats'ece, ç'iyeyl oo xəə xətta şit'yar aledxvecen»."},{"book":"Ts`etta","chapter":"1","verse":"21","text":"Allahee xhyanee eyxhen ç'ak'ın karbı, harne curaylin baluğar, gırgın hadağvan nafas helen karbı, mançika sacigee harne curaylin gırgın xılibışkan şit'yar itxhın. Allahık'le g'acuyn, inəxüd yugda vod."},{"book":"Ts`etta","chapter":"1","verse":"22","text":"Allahee mançis xayir-düə huvu eyhen: «G'adı xət qetxhe, deryahbışeedın xhyanbı gyats'e'e; şit'yarıd ç'iyeyne aq'val geed qetxhecen»."},{"book":"Ts`etta","chapter":"1","verse":"23","text":"Xəm quvxha, miç'eediy qıxha; in xhod'esın yiğ ıxha."},{"book":"Ts`etta","chapter":"1","verse":"24","text":"Qiyğa Allahee uvhuyn: «Hasre ç'iyeyne aq'vayn harne curaylin nafas helen karbı: çavra-vəq'ə, hadağvan həyvanar, çolun həyvanar iyxhnecen». Həməxüdud ıxhayn."},{"book":"Ts`etta","chapter":"1","verse":"25","text":"Allahee curayn-curayn çolun həyvanar, çavra-vəq'ə, ç'iyeyl hadağvan, gırgın nafas helen həyvanar itxhıninbı. Allahık'le g'acuyn, inəxüd yugda vod."},{"book":"Ts`etta","chapter":"1","verse":"26","text":"Qiyğa Allahee uvhuyn: «Yişde k'op'yelyna, Şak akarana insan ixhanas. Hasre mang'vee deryahbışeene baluğaaşis, xəəne şit'yaaşis, çavra-vəq'əys, gırgıne ç'iyeyne aq'vays, ç'iyeyl hadağvane gırgınçis xəbvalla hee'ecen»."},{"book":"Ts`etta","chapter":"1","verse":"27","text":"Allahee insan Cune k'op'yeyl irxhın,"},{"book":"Ts`etta","chapter":"1","verse":"28","text":"Allahee manbışis xayir-düə huvu, uvhuyn: «Vuxooxu geeb qepxhe, ç'iyeyn aq'va gyats'e'e, mana vuşda vob. Deryahbışeene baluğaaşis, xəəne şit'yaaşis, ç'iyeyl hadağvane gırgıne nafas helençis xəbvalla he'e»."},{"book":"Ts`etta","chapter":"1","verse":"29","text":"Allahee uvhuyn: «Haane, çiyeyne aq'val toxum hoolen ok'bıd-alafbıd, gırgıne yivaaşin meyvabı şos helenbı, oxhnecenva."},{"book":"Ts`etta","chapter":"1","verse":"30","text":"Gırgıne ç'iyeylne həyvanaaşis, gırgıne xəəne şit'yaaşis, gırgıne hadağvançis – nençeeyiy ı'mren nafas vod, gırgınçıscad – Zı oxhnecenva xhınakın ok'bı helenbı». Həməxüdud ıxhayn."},{"book":"Ts`etta","chapter":"1","verse":"31","text":"Allahık'le g'ecen, itxhınin gırgın kar geed yugda vod. Xəm quvxha, miç'eediy qıxha; in yixhıd'esın yiğ ıxha."}]}