{"data":[{"book":"UJohane","chapter":"2","verse":"1","text":"Ngosuku lwesithathu kwaba khona umthimba eKhana laseGalile. Unina kaJesu wayekhona,"},{"book":"UJohane","chapter":"2","verse":"2","text":"loJesu labafundi bakhe labo babenxusiwe emthimbeni."},{"book":"UJohane","chapter":"2","verse":"3","text":"Kwathi iwayini seliphelile unina kaJesu wathi kuye, “Sebephelelwe liwayini.”"},{"book":"UJohane","chapter":"2","verse":"4","text":"UJesu waphendula wathi, “Mama, mina lawe singena njani kulokho na? Isikhathi sami kasikafiki.”"},{"book":"UJohane","chapter":"2","verse":"5","text":"Unina wasesithi ezincekwini, “Libokwenza loba kuyini azalitshela khona.”"},{"book":"UJohane","chapter":"2","verse":"6","text":"Eduze kwalapho kwakumi imbiza zamatshe eziyisithupha, uhlobo lolo amaJuda ayelusebenzisa enkonzweni yokuzihlambulula, imbiza yinye ingagcwala amalitha alikhulu kusiya ekhulwini elilamatshumi amahlanu."},{"book":"UJohane","chapter":"2","verse":"7","text":"UJesu wathi ezincekwini, “Zigcwaliseni amanzi imbiza lezi”; ngakho bazigcwalisa zathi phamu."},{"book":"UJohane","chapter":"2","verse":"8","text":"Wasezitshela wathi, “Khanini-ke liphe umphathi wedili.”"},{"book":"UJohane","chapter":"2","verse":"9","text":"umphathi wedili wahubula wawanambitha amanzi ayesephendulwe abaliwayini. Kakwazanga ukuthi lavela ngaphi, kodwa izinceku ezaziwakhile amanzi zazisazi. Wasebizela umyeni eceleni"},{"book":"UJohane","chapter":"2","verse":"10","text":"wathi, “Wonke umuntu uletha iwayini elimnandi kuqala, kuthi nxa izethekeli sezinathe kakhulu abesekhupha elibi; kodwa wena ugodle elimnandi kuze kube khathesi.”"},{"book":"UJohane","chapter":"2","verse":"11","text":"Lo waba ngumangaliso wakhe wokuqala, uJesu awenza eKhana laseGalile. Wabonakalisa kanjalo inkazimulo yakhe, abafundi bakhe basebebeka ukholo lwabo kuye."},{"book":"UJohane","chapter":"2","verse":"12","text":"Ngemva komthimba wasuka waya eKhaphenawume wayahlala insukwana ezimbalwa elonina, labafowabo labafundi bakhe."},{"book":"UJohane","chapter":"2","verse":"13","text":"Kwasekuyisikhathi sePhasika lamaJuda eleminyaka yonke, uJesu wasesiya eJerusalema."},{"book":"UJohane","chapter":"2","verse":"14","text":"Emagumeni ethempeli wafumana abantu bethengisa inkomo, izimvu lamajuba, labanye behlezi ematafuleni bentshintsha izimali."},{"book":"UJohane","chapter":"2","verse":"15","text":"Waseseluka izintambo wenza isaswebhu wabadudula bonke emagumeni ethempeli, konke izimvu lenkomo; wayichithiza imali yabantshintshi bayo, wagenqula lamatafula abo."},{"book":"UJohane","chapter":"2","verse":"16","text":"Wathi kulabo ababethengisa amajuba, “Akhupheni lapha! Likuthatha ngaphi ukwenza indlu kaBaba umsika wokuthengiselana na?”"},{"book":"UJohane","chapter":"2","verse":"17","text":"Abafundi bakhe bakhumbula ukuthi kulotshiwe ukuthi: “Ukunqinekela indlu yakho kuzangidla ngaphakathi.”2.17 AmaHubo 69.9"},{"book":"UJohane","chapter":"2","verse":"18","text":"Lapho amaJuda asemncindezela ngokuthi, “Ungasitshengisa simangaliso bani ukubonisa amandla akho okwenza zonke lezizinto?”"},{"book":"UJohane","chapter":"2","verse":"19","text":"Wabaphendula uJesu wathi, “Dilizani ithempeli leli, kodwa mina ngizalimisa njalo ngezinsuku ezintathu.”"},{"book":"UJohane","chapter":"2","verse":"20","text":"AmaJuda aphendula athi, “Sekuthethe iminyaka engamatshumi amane lesithupha ukwakha ithempeli leli, kodwa wena ungalivusa ngezinsuku ezintathu na?”"},{"book":"UJohane","chapter":"2","verse":"21","text":"Kodwa ithempeli ayekhulume ngalo kwakungumzimba wakhe."},{"book":"UJohane","chapter":"2","verse":"22","text":"Ngemva kokuvuswa kwabafileyo abafundi bakhe bakukhumbula lokho ayekukhulumile. Ngakho bawukholwa uMbhalo kanye lamazwi uJesu awakhulumayo."},{"book":"UJohane","chapter":"2","verse":"23","text":"Kwathi ngesikhathi eseMkhosini wePhasika eJerusalema, abantu abanengi bayibona imimangaliso ayeyenza basebekholwa ebizweni lakhe."},{"book":"UJohane","chapter":"2","verse":"24","text":"Kodwa uJesu kazange azidele kubo, ngoba wayebazi bonke abantu."},{"book":"UJohane","chapter":"2","verse":"25","text":"Wayengabudingi ubufakazi bomuntu ngoba wayekwazi okungaphakathi komuntu munye ngamunye."}]}