{"data":[{"book":"Heburune","chapter":"12","verse":"1","text":"Bayo en nabilinxi yama gbee sifani ito nan na en serene ra, nayi, en na en mɛ en yulubine nun en hakɛ goronne ra naxanye en madiganma, en yi en tunnafan xataɲɔxɔya giini naxan nagidixi en ma."},{"book":"Heburune","chapter":"12","verse":"2","text":"En na en yɛɛn ti Yesu ra, naxan dɛnkɛlɛyaan kiraan nabixi en xa e nun naxan mɔn a rakamalima. A tan naxan a mɛ sɛwan na naxan yi findɛ a gbeen na, a yi a wɛkilɛ faxan ma wudin fari, a mi na yagin yatɛ. Na xanbi ra, a yi dɔxɔ Alaa manga gbɛdɛn yiifanna ma."},{"book":"Heburune","chapter":"12","verse":"3","text":"Ɛ miri Yesu ma naxan diɲa yulubi kanne bɛsɛnxɔnya gbee sifani ito bun ma alogo ɛ niin nama rafɔrɔ, ɛ yigitɛgɛ."},{"book":"Heburune","chapter":"12","verse":"4","text":"Amasɔtɔ ɛ munma yulubin yɛngɛ singe han ɛ wunla yi mini."},{"book":"Heburune","chapter":"12","verse":"5","text":"Ɛ bata ɲinan na falan na, Ala ɛ ralimaniya naxan na, a ɛ xili fa fala “A diine.” A naxa,"},{"book":"Heburune","chapter":"12","verse":"6","text":"Amasɔtɔ Marigina a xanuntenne xuruma nɛn."},{"book":"Heburune","chapter":"12","verse":"7","text":"Ɛ tɔrɔne yisuxu ɛ yi, bayo Ala ɛ xuruma nɛn alo a diine. Diin mundun na naxan fafe mi a xuruma?"},{"book":"Heburune","chapter":"12","verse":"8","text":"Xa Ala mi ɛ xuruma alo a lan birin ma kii naxan yi, na luxi nɛn alo ɛ mi findixi a diine ra fɔ muxu gbɛtɛna diine."},{"book":"Heburune","chapter":"12","verse":"9","text":"En birin fafane en xuruma dunuɲa yi, en yi e binya. A mi lanɲɛ nayi ba, en xuru en niin kanna ma dangu ne ra, en yi nii rakisin sɔtɔ?"},{"book":"Heburune","chapter":"12","verse":"10","text":"En fafane en xuruma waxatidi tun, alo a lanxi e miriyani kii naxan yi. Koni Ala en xuruma en munanfanna nan ma, alogo en xa a sariɲanna sɔtɔ."},{"book":"Heburune","chapter":"12","verse":"11","text":"Muxun nɛma xurɛ, a mi sɛwɛ na ra bayo a xɔlɔ. Koni dɔnxɛn na, naxanye xuruxi, ne a tɔnɔn sɔtɔma nɛn bɔɲɛ xunbenla nun tinxinyani."},{"book":"Heburune","chapter":"12","verse":"12","text":"Nanara, ɛ xa ɛ xadan yiine yixɔdɔxɔ, ɛ yi ɛ xinbine sɛnbɛ so ken!"},{"book":"Heburune","chapter":"12","verse":"13","text":"Ɛ sigan ti kira tinxinxine nan xɔn, alogo naxanye godoma e sanna ma, ne sanna nama kala, fɔ e kɛndɛya."},{"book":"Heburune","chapter":"12","verse":"14","text":"Ɛ yixɔdɔxɔ, lanna xa lu ɛ nun muxune birin tagi, ɛ mɔn yi sariɲan. Amasɔtɔ muxu yo mi Marigin toɛ sariɲanna xanbi."},{"book":"Heburune","chapter":"12","verse":"15","text":"Ɛ a liga ɛ yeren ma, muxu yo nama fula Alaa hinanna ra. Ɛ sese nama liga alo sansi salen xɔlɛn naxan solima, a yɛngɛne rakeli ɛ tagi, a ɛ wuyaxi dabari."},{"book":"Heburune","chapter":"12","verse":"16","text":"Ɛ a liga ɛ yeren ma, muxu yo nama findi yanga suxun na hanma dina rabatutarena alo Esayu naxan a foriya tiden masara donseen na."},{"book":"Heburune","chapter":"12","verse":"17","text":"Ɛ a kolon fa fala dɔnxɛn na, a wa nɛn kɛɛn duban xɔn a baba yii, koni a mi a sɔtɔ. A yi feen birin liga, koni na mi feene maxɛtɛ mumɛ, hali a to wuga."},{"book":"Heburune","chapter":"12","verse":"18","text":"Ɛ mi luxi alo Isirayila kaan naxanye e maso geyaan na yiin dinɲɛ naxan na e nun tɛɛn nun dimin nun kunda yidimixin nun foyena."},{"book":"Heburune","chapter":"12","verse":"19","text":"Ɛ mi xɔta xuiin nun Ala fala xui magaxuxin mɛxi alo ne. E fala xuiin mɛ waxatin naxan yi, e yi Musa mafan, a e nama fa fala gbɛtɛ mɛ sɔnɔn."},{"book":"Heburune","chapter":"12","verse":"20","text":"Amasɔtɔ e yi gaxuxi Ala yamarin yɛɛ ra, naxan a fala, a naxa, “Naxan na a sanna ti geyaan ma, a xa magɔlɔn han a faxa hali subena.12.20-21 A mato Xɔrɔyaan 19.12-13 nun Sariyane 9.19 kui.”"},{"book":"Heburune","chapter":"12","verse":"21","text":"Na feen yi magaxu ayi han Musa yi a fala, a naxa, “N bata gaxu han n xuruxurunma.”"},{"book":"Heburune","chapter":"12","verse":"22","text":"Koni ɛ ɛ masoxi Siyon geyaan nan na, habadan Alaa taana, Yerusalɛn ariyanna yi. A maleka wuli wuli wuyaxi malanxi ɲaxaɲaxani."},{"book":"Heburune","chapter":"12","verse":"23","text":"Ɛ bata maso dɛnkɛlɛya yamaan na, Alaa dii singene, naxanye xili sɛbɛxi ariyanna yi. Ɛ bata maso Ala ra, muxune birin ma kitisana. Ɛ bata maso tinxin muxune ra naxanye niin sariɲan."},{"book":"Heburune","chapter":"12","verse":"24","text":"Ɛ bata maso Yesu ra naxan layiri nɛnɛni tɔnxi, a wunla yi mini, a fala ti kiin yi fisa Habila wunla gbeen xa."},{"book":"Heburune","chapter":"12","verse":"25","text":"Ɛ a liga ɛ yeren ma naxan falan tima ɛ xa, ɛ nama tondi na xuiin namɛ. Amasɔtɔ Ala to Isirayila kaane rakolon dunuɲa yi, e tondi nɛn, e yi ɲaxankata. Nba, en tan kisima nayi di, xa en tondi na falan mɛ naxan fataxi ariyanna ra?"},{"book":"Heburune","chapter":"12","verse":"26","text":"Na waxatini, a fala xuiin bɔxɔn naxuruxurun nɛn, koni iki a bata en tuli sa, a naxa, “N mɔn bɔxɔni maxama nɛn sanɲa ma keden e nun kore xɔnna fan.12.26 Xage 2.6”"},{"book":"Heburune","chapter":"12","verse":"27","text":"Fa fala, “sanɲa ma keden” na bunna nɛɛn, naxan yo yimaxama dunuɲa yi, a na bama nɛn alo dali seene. Naxanye mi mamaxɛ, ne yi lu."},{"book":"Heburune","chapter":"12","verse":"28","text":"Nanara, en to mangayaan sɔtɔma naxan mi mamaxɛ, en barikan bira Ala xa, en na Ala batu a tinna kui binyen nun gaxuni."},{"book":"Heburune","chapter":"12","verse":"29","text":"Amasɔtɔ en ma Ala mɔn luxi nɛn alo halagi ti tɛɛna."}]}