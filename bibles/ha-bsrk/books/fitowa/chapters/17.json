{"data":[{"book":"Fitowa","chapter":"17","verse":"1","text":"Dukan taron Isra’ilawa suka kama tafiya daga Hamadar Sin, suka yi ta tafiya suna sauka a wurare dabam-dabam bisa ga umarnin Ubangiji. A ƙarshe suka sauka a Refidim, suka zauna a can, amma ba ruwan da jama’a za su sha."},{"book":"Fitowa","chapter":"17","verse":"2","text":"Saboda haka suka yi wa Musa maganganun banza suka ce, “Ba mu ruwa mu sha.”"},{"book":"Fitowa","chapter":"17","verse":"3","text":"Amma mutanen suka yi fama da ƙishirwa a can, suka yi gunaguni a kan Musa. Suka ce, “Don me ka fitar da mu daga Masar, ka sa mu da ’ya’yanmu da dabbobinmu, mu mutu da ƙishirwa?”"},{"book":"Fitowa","chapter":"17","verse":"4","text":"Sai Musa ya yi kuka ga Ubangiji ya ce, “Me zan yi da wannan jama’a? Suna shiri su jajjefe ni da duwatsu.”"},{"book":"Fitowa","chapter":"17","verse":"5","text":"Ubangiji amsa wa Musa, “Ka ɗauki sandan da ka bugi ruwan Nilu da shi. Ka kira waɗansu shugabannin Isra’ila, ku wuce a gaban jama’ar."},{"book":"Fitowa","chapter":"17","verse":"6","text":"Zan tsaya a can a gabanka, kusa da dutsen Horeb. Ka bugi dutsen, ruwa kuwa zai fito daga gare shi domin mutane su sha.” Sai Musa ya yi haka a idon dattawan Isra’ila."},{"book":"Fitowa","chapter":"17","verse":"7","text":"Sai suka ba wa wurin suna, Massa da Meriba, saboda Isra’ilawa sun yi jayayya, suka kuma gwada Ubangiji cewa, “Ubangiji yana tsakaninmu ko babu?”"},{"book":"Fitowa","chapter":"17","verse":"8","text":"Amalekawa suka zo, suka yaƙi Isra’ilawa a Refidim."},{"book":"Fitowa","chapter":"17","verse":"9","text":"Musa ya ce wa Yoshuwa, “Zaɓi waɗansu mazanmu, ka je ka yaƙi Amalekawa. Gobe zan tsaya a bisa tudu, da sandan Allah a hannuwana.”"},{"book":"Fitowa","chapter":"17","verse":"10","text":"Sai Yoshuwa ya yaƙi Amalekawa kamar yadda Musa ya umarta, Musa, Haruna da Hur kuwa suka tafi bisa tudu."},{"book":"Fitowa","chapter":"17","verse":"11","text":"Muddin hannun Musa yana a miƙe, sai Isra’ilawa su yi ta cin nasara, amma da zarar hannunsa ya sauka, sai Amalekawa su yi ta cin nasara."},{"book":"Fitowa","chapter":"17","verse":"12","text":"Sa’ad da hannuwan Musa suka gaji, sai Haruna da Hur suka ɗauki dutse suka sa ya zauna a kai. Sa’an nan su kuma suka tsaya gefe da gefe, suna riƙe da hannuwansa har fāɗuwar rana."},{"book":"Fitowa","chapter":"17","verse":"13","text":"Sai Yoshuwa kuwa ya ci nasara a kan Amalekawa da takobi."},{"book":"Fitowa","chapter":"17","verse":"14","text":"Sa’an nan Ubangiji ya ce wa Musa, “Ka rubuta wannan a cikin littafi, yă zama abin tuni, ka kuma faɗa wa Yoshuwa zan hallaka Amalekawa ƙaƙaf daga duniya.”"},{"book":"Fitowa","chapter":"17","verse":"15","text":"Musa ya gina bagade, sai ya kira shi Ubangiji shi ne Tutata."},{"book":"Fitowa","chapter":"17","verse":"16","text":"Ya ce, “Gama an ɗaga hannuwa sama zuwa kursiyin Ubangiji, Ubangiji zai yaƙi Amalekawa daga tsara zuwa tsara.”"}]}