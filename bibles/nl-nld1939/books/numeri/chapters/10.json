{"data":[{"book":"Numeri","chapter":"10","verse":"1","text":"Nog sprak Jahweh tot Moses:"},{"book":"Numeri","chapter":"10","verse":"2","text":"Maak u twee zilveren trompetten van drijfwerk. Zij zullen dienen, om de gemeenschap bijeen te roepen en de kampen te doen opbreken."},{"book":"Numeri","chapter":"10","verse":"3","text":"Blaast men op beide, dan moet heel de gemeenschap zich bij u verzamelen aan de ingang van de openbaringstent."},{"book":"Numeri","chapter":"10","verse":"4","text":"Blaast men er één, dan moeten de aanvoerders, de stamhoofden van Israël, zich bij u vervoegen."},{"book":"Numeri","chapter":"10","verse":"5","text":"Maar laat ge ze schetteren, dan moeten de kampen opbreken, die ten oosten zijn gelegerd;"},{"book":"Numeri","chapter":"10","verse":"6","text":"laat ge ze voor de tweede maal schetteren, dan moeten de kampen opbreken, die in het zuiden zijn gelegerd; laat ge ze voor de derde maal schetteren, dan moeten de kampen opbreken, die in het westen zijn gelegerd; en laat ge ze voor de vierde maal schetteren, dan moeten de kampen opbreken, die in het noorden zijn gelegerd. Het schetteren is dus een teken, om op te breken;"},{"book":"Numeri","chapter":"10","verse":"7","text":"om de gemeente bijeen te roepen, moet ge blazen, maar niet schetteren."},{"book":"Numeri","chapter":"10","verse":"8","text":"De zonen van Aäron, de priesters, moeten op de trompetten blazen; dit is een eeuwige wet van geslacht tot geslacht."},{"book":"Numeri","chapter":"10","verse":"9","text":"En wanneer gij in uw land ten strijde trekt tegen den vijand, die u belaagt, dan moet ge op de trompetten schetteren; zo zult ge bij Jahweh, uw God, in herinnering worden gebracht, en van uw vijanden worden verlost."},{"book":"Numeri","chapter":"10","verse":"10","text":"Ook op uw vreugdedagen en feesten, en op de eerste dag van uw maanden, moet ge bij uw brand- en uw vredeoffers op de trompetten blazen; zo zullen zij u bij uw God in herinnering brengen. Ik ben Jahweh, uw God!"},{"book":"Numeri","chapter":"10","verse":"11","text":"In het tweede jaar, in de tweede maand, op de twintigste dag van de maand verhief zich de wolk boven de verbondstabernakel."},{"book":"Numeri","chapter":"10","verse":"12","text":"Toen braken de Israëlieten op, en trokken van halte tot halte uit de woestijn van de Sinaï weg. Eerst in de woestijn Paran bleef de wolk rusten."},{"book":"Numeri","chapter":"10","verse":"13","text":"Dit was de eerste keer, dat zij optrokken volgens Jahweh’s bevel, dat hun door Moses was meegedeeld."},{"book":"Numeri","chapter":"10","verse":"14","text":"Het eerst trok de banier van het leger der Judeërs op, naar hun afdelingen ingedeeld. Over hun eigen afdeling stond Naässon, de zoon van Amminadab;"},{"book":"Numeri","chapter":"10","verse":"15","text":"over de afdeling van de stam der Issakarieten stond Netanel, de zoon van Soear;"},{"book":"Numeri","chapter":"10","verse":"16","text":"over de afdeling van de stam der Zabulonieten stond Eliab, de zoon van Chelon."},{"book":"Numeri","chapter":"10","verse":"17","text":"Dan werd de tabernakel neergehaald, en braken de zonen van Gersjon en Merari op, die de tabernakel moesten dragen."},{"book":"Numeri","chapter":"10","verse":"18","text":"Daarna trok de banier van het leger der Rubenieten op, naar hun afdelingen ingedeeld. Over hun eigen afdeling stond Elisoer, de zoon van Sjedeoer;"},{"book":"Numeri","chapter":"10","verse":"19","text":"over de afdeling van de stam der Simeonieten stond Sjeloemiël, de zoon van Soerisjaddai;"},{"book":"Numeri","chapter":"10","verse":"20","text":"over de afdeling van de stam der Gadieten stond Eljasaf, de zoon van Deoeël."},{"book":"Numeri","chapter":"10","verse":"21","text":"Dan braken de zonen van Kehat op, die de heilige zaken moesten dragen. Als zij ergens aankwamen, had men de tabernakel weer opgericht."},{"book":"Numeri","chapter":"10","verse":"22","text":"Vervolgens trok de banier van het leger der Efraïmieten op, naar hun afdelingen ingedeeld. Over hun eigen afdeling stond Elisjama, de zoon van Ammihoed;"},{"book":"Numeri","chapter":"10","verse":"23","text":"over de afdeling van de stam der Manassieten stond Gamliël, de zoon van Pedasoer;"},{"book":"Numeri","chapter":"10","verse":"24","text":"over de afdeling van de stam der Benjamieten stond Abidan, de zoon van Gidoni."},{"book":"Numeri","chapter":"10","verse":"25","text":"Als achterhoede van alle legers trok de banier van het leger der Danieten op, naar hun afdelingen ingedeeld. Over hun eigen afdeling stond Achiézer, de zoon van Ammisjaddai."},{"book":"Numeri","chapter":"10","verse":"26","text":"Over de afdeling van de stam der Aserieten stond Pagiël, de zoon van Okran;"},{"book":"Numeri","chapter":"10","verse":"27","text":"over de afdeling van de stam der Neftalieten stond Achira, de zoon van Enan."},{"book":"Numeri","chapter":"10","verse":"28","text":"Dit was de rangschikking der Israëlieten, ingedeeld naar hun afdelingen. Toen zij vertrokken,"},{"book":"Numeri","chapter":"10","verse":"29","text":"sprak Moses tot zijn schoonvader Chobab, den zoon van Reoeël, den Midjaniet: Wij vertrekken naar de plaats, die Jahweh ons beloofd heeft te geven. Ga met ons mee, en wij zullen goed voor u zijn; want Jahweh heeft geluk beloofd aan Israël."},{"book":"Numeri","chapter":"10","verse":"30","text":"Maar hij gaf hem ten antwoord: Ik ga niet met u mee, maar ik vertrek naar mijn land en mijn geboortegrond."},{"book":"Numeri","chapter":"10","verse":"31","text":"Hij sprak: Verlaat ons toch niet; want gij kent de geschikte legerplaatsen voor ons in de woestijn, en gij kunt onze gids zijn."},{"book":"Numeri","chapter":"10","verse":"32","text":"Wanneer gij met ons meegaat, dan zullen wij ook u in de voorspoed doen delen, die Jahweh ons zal schenken."},{"book":"Numeri","chapter":"10","verse":"33","text":"Zo trokken zij weg van de berg van Jahweh drie dagreizen ver. Want de ark van Jahweh’s Verbond ging drie dagen lang voor hen uit, om voor hen een rustplaats te zoeken;"},{"book":"Numeri","chapter":"10","verse":"34","text":"ook toen zij uit de legerplaats waren opgetrokken, bleef de wolk van Jahweh overdag boven hen."},{"book":"Numeri","chapter":"10","verse":"35","text":"Als de ark dan optrok, sprak Moses: Rijs op, Jahweh, en uw vijanden stuiven uiteen, Die U haten vluchten weg voor uw aanschijn!"},{"book":"Numeri","chapter":"10","verse":"36","text":"En als zij stil hield, sprak hij: Zet U neder, o Jahweh Bij de duizend maal tienduizenden van Israël!"}]}