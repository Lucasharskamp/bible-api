{"data":[{"book":"యెషయా","chapter":"17","verse":"1","text":"ఇది దమస్కు నగరం గూర్చిన దైవ ప్రకటన."},{"book":"యెషయా","chapter":"17","verse":"2","text":"అరోయేరు పట్టణాలు జనాలు లేకుండా ఉంటాయి."},{"book":"యెషయా","chapter":"17","verse":"3","text":"ఎఫ్రాయిములో భద్రత కోసం కట్టిన ప్రాకారాలూ, దమస్కులో రాజ్యాధికారమూ మాయమవుతాయి. ఇశ్రాయేలు ప్రజల ప్రాభవానికి జరిగినట్టే సిరియాలో మిగిలి ఉన్న వారికీ జరుగుతుంది.” ఇది సేనల ప్రభువైన యెహోవా మాట."},{"book":"యెషయా","chapter":"17","verse":"4","text":"“ఆ రోజుల్లో యాకోబు ప్రాభవం హీన దశకు చేరుకుంటుంది. బలిసిన అతని శరీరం చిక్కి పోతుంది."},{"book":"యెషయా","chapter":"17","verse":"5","text":"అది పంట కోసేవాడు ధాన్యాన్ని సమకూర్చినట్టుగా, అతడి చేయి కంకులను కోసినట్టుగా ఉంటుంది."},{"book":"యెషయా","chapter":"17","verse":"6","text":"అయినా ఒలీవ చెట్టును దులిపినప్పుడు పైన కొన్ని పళ్ళు మిగిలి ఉన్నట్టుగా పరిగె మిగిలి ఉంటుంది."},{"book":"యెషయా","chapter":"17","verse":"7","text":"ఆ రోజుల్లో మనుషులు తమ సృష్టికర్త వైపు చూస్తారు. ఇశ్రాయేలు ప్రజల పరిశుద్ధ దేవునిపై తమ దృష్టి నిలుపుతారు."},{"book":"యెషయా","chapter":"17","verse":"8","text":"తమ చేతులతో చేసిన బలిపీఠాలను గానీ, తమ చేతివేళ్ళతో చేసిన ఆషేరా దేవతా స్తంభాలను గానీ, సూర్యుడి విగ్రహాలను గానీ చూడరు."},{"book":"యెషయా","chapter":"17","verse":"9","text":"ఆ రోజుల్లో ఇశ్రాయేలు ప్రజల భయం వల్ల వాళ్ళు వదిలి వెళ్ళిన బలమైన పట్టణాలు కొండ శిఖరాల పైన నిర్జనమైన అడవుల్లా ఉంటాయి. అవి నాశనమై పోతాయి."},{"book":"యెషయా","chapter":"17","verse":"10","text":"ఎందుకంటే నీ రక్షణకు కారకుడైన దేవుణ్ణి నువ్వు మర్చి పోయావు. నీ బలానికి ఆధారంగా ఉన్న బండను అలక్ష్యం చేశావు."},{"book":"యెషయా","chapter":"17","verse":"11","text":"నువ్వు వాటిని నాటిన రోజున దానికి కంచె వేసి సేద్యం చేశావు. త్వరలోనే నీ విత్తనాలు ఫలించి మొక్కలు పెరిగాయి."},{"book":"యెషయా","chapter":"17","verse":"12","text":"అయ్యో! భీకరమైన సముద్ర ఘోషలా అనేక జనాలు వేసే కేకలు, బలమైన నీటి ప్రవాహపు హోరులాగా అనేక జాతులు తరలి పోతున్న శబ్దాలూ వినిపిస్తున్నాయి."},{"book":"యెషయా","chapter":"17","verse":"13","text":"అనేక నీటి ప్రవాహాల హోరులాగా జాతులు గర్జిస్తున్నాయి."},{"book":"యెషయా","chapter":"17","verse":"14","text":"సాయంత్రం, చూడండి, భయోత్పాతం! ఉదయం కాకుండానే వాళ్ళు కనిపించకుండా పోతారు."}]}