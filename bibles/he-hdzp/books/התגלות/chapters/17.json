{"data":[{"book":"התגלות","chapter":"17","verse":"1","text":"אחד משבעת המלאכים שרוקנו את הקערות בא אלי ואמר: ”בוא איתי ואראה לך מה יקרה לזונה הגדולה, הידועה לשמצה שיושבת על מים רבים."},{"book":"התגלות","chapter":"17","verse":"2","text":"מלכי העולם נאפו וזנו איתה, ותושבי העולם השתכרו מיין טומאתה.“"},{"book":"התגלות","chapter":"17","verse":"3","text":"המלאך נשא אותי ברוח אל המדבר, ושם ראיתי אישה יושבת על חיה אדומה בעלת שבעה ראשים ועשר קרניים, וכולה מלאה שמות גידופים נגד אלוהים."},{"book":"התגלות","chapter":"17","verse":"4","text":"האישה עצמה הייתה לבושה באדום ובארגמן, וענדה תכשיטים רבים עשויים זהב, פנינים ואבני־חן יקרות. בידה החזיקה האישה כוס זהב שמלאה במעשיה המתועבים והטמאים,"},{"book":"התגלות","chapter":"17","verse":"5","text":"ועל מצחה הייתה כתובת בעלת משמעות נסתרת:"},{"book":"התגלות","chapter":"17","verse":"6","text":"ראיתי שהאישה הייתה שיכורה, מדם המאמינים במשיח (שאותם הרגה), והבטתי בה בתמיהה גדולה."},{"book":"התגלות","chapter":"17","verse":"7","text":"”מדוע אתה מתפלא כל־כך?“ שאל אותי המלאך. ”אני אסביר לך מיהי האישה, ומיהי החיה בעלת שבעת הראשים ועשר הקרניים."},{"book":"התגלות","chapter":"17","verse":"8","text":"החיה שראית כבר איננה, אך בקרוב תעלה מהתהום ותרד לאבדון. יושבי הארץ, אשר שמם אינו מופיע בספר החיים שנכתב לפני בריאת העולם, ישתוממו בראותם את החיה קמה לתחייה."},{"book":"התגלות","chapter":"17","verse":"9","text":"על־מנת להבין את משמעות הדבר יש צורך בתבונה: שבעת הראשים הם שבעה הרים שעליהם יושבת האישה,"},{"book":"התגלות","chapter":"17","verse":"10","text":"אך הם גם שבעה מלכים; חמישה מהם כבר נפלו, השישי מולך עתה, והשביעי – שמלכותו תהיה קצרה – עדיין לא בא."},{"book":"התגלות","chapter":"17","verse":"11","text":"החיה האדומה שהייתה תופיע כמלך שמיני, אך למעשה היא אחת מהשבעה, ולאחר מלכותה השנייה תרד לאבדון."},{"book":"התגלות","chapter":"17","verse":"12","text":"”עשר הקרניים הן עשרה מלכים שעדיין לא עלו למלוכה. הם ימלכו יחד עם החיה, אך מלכותם תהיה קצרה."},{"book":"התגלות","chapter":"17","verse":"13","text":"עשרת המלכים הם בעלי דעה ומטרה אחידה. הם יפקידו את כל כוחם וסמכותם בידי החיה,"},{"book":"התגלות","chapter":"17","verse":"14","text":"וילחמו יחדיו נגד השה, אך השה ינצחם, שכן הוא אדון האדונים ומלך המלכים, והאנשים אשר איתו נקראו ונבחרו על־ידי ה׳, והם נאמנים לו.“"},{"book":"התגלות","chapter":"17","verse":"15","text":"המלאך המשיך ואמר: ”הימים, הנהרות והאגמים שעליהם יושבת האישה הם המוני אנשים מעמים ומגזעים שונים."},{"book":"התגלות","chapter":"17","verse":"16","text":"”החיה האדומה ועשר הקרניים, שמסמלות את עשרת המלכים שימלכו עם החיה, ישנאו את הזונה; הם יתנפלו עליה, יאכלו את בשרה, ואת הנותר ממנה ישרפו באש."},{"book":"התגלות","chapter":"17","verse":"17","text":"אלוהים יביא אותם לעשות את רצונו: הוא יגרום לכך שיתאחדו ושיפקידו את כוחם ושלטונם בידי החיה, כדי שיתקיימו דברי אלוהים."},{"book":"התגלות","chapter":"17","verse":"18","text":"האישה שראית בחזיון מסמלת את העיר הגדולה ששולטת על מלכי הארץ.“"}]}