{"data":[{"book":"यूहन्ना","chapter":"3","verse":"1","text":"फ़रीसियों में से एक शख़्स निकुदेमुस नाम यहूदियों का एक सरदार था।"},{"book":"यूहन्ना","chapter":"3","verse":"2","text":"उसने रात को ईसा के पास आकर उससे कहा, “ऐ रब्बी! हम जानते हैं कि तू ख़ुदा की तरफ़ से उस्ताद होकर आया है, क्यूँकि जो मोजिज़े तू दिखाता है कोई शख़्स नहीं दिखा सकता, जब तक ख़ुदा उसके साथ न हो।”"},{"book":"यूहन्ना","chapter":"3","verse":"3","text":"ईसा ने जवाब में उससे कहा, “मैं तुझ से सच कहता हूँ, कि जब तक कोई नए सिरे से पैदा न हो, वो ख़ुदा की बादशाही को देख नहीं सकता।”"},{"book":"यूहन्ना","chapter":"3","verse":"4","text":"नीकुदेमुस ने उससे कहा, “आदमी जब बूढ़ा हो गया, तो क्यूँकर पैदा हो सकता है? क्या वो दोबारा अपनी माँ के पेट में दाख़िल होकर पैदा हो सकता है?”"},{"book":"यूहन्ना","chapter":"3","verse":"5","text":"ईसा ने जवाब दिया, “मैं तुझ से सच कहता हूँ, जब तक कोई आदमी पानी और रूह से पैदा न हो, वो ख़ुदा की बादशाही में दाख़िल नहीं हो सकता।"},{"book":"यूहन्ना","chapter":"3","verse":"6","text":"जो जिस्म से पैदा हुआ है जिस्म है, और जो रूह से पैदा हुआ है रूह है।"},{"book":"यूहन्ना","chapter":"3","verse":"7","text":"ता'अज्जुब न कर कि मैंने तुझ से कहा, 'तुम्हें नए सिरे से पैदा होना ज़रूर है।"},{"book":"यूहन्ना","chapter":"3","verse":"8","text":"हवा जिधर चाहती है चलती है और तू उसकी आवाज़ सुनता है, मगर नहीं कि वो कहाँ से आती और कहाँ को जाती है। जो कोई रूह से पैदा हुआ ऐसा ही है।”"},{"book":"यूहन्ना","chapter":"3","verse":"9","text":"नीकुदेमुस ने जवाब में उससे कहा, “ये बातें क्यूँकर हो सकती हैं?”"},{"book":"यूहन्ना","chapter":"3","verse":"10","text":"ईसा ने जवाब में उससे कहा, “बनी — इस्राईल का उस्ताद होकर क्या तू इन बातों को नहीं जानता?"},{"book":"यूहन्ना","chapter":"3","verse":"11","text":"मैं तुझ से सच कहता हूँ कि जो हम जानते हैं वो कहते हैं, और जिसे हम ने देखा है उसकी गवाही देते हैं, और तुम हमारी गवाही क़ुबूल नहीं करते।"},{"book":"यूहन्ना","chapter":"3","verse":"12","text":"जब मैंने तुम से ज़मीन की बातें कहीं और तुम ने यक़ीन नहीं किया, तो अगर मैं तुम से आसमान की बातें कहूँ तो क्यूँकर यक़ीन करोगे?"},{"book":"यूहन्ना","chapter":"3","verse":"13","text":"आसमान पर कोई नहीं चढ़ा, सिवा उसके जो आसमान से उतरा या'नी इब्न — ए — आदम जो आसमान में है।"},{"book":"यूहन्ना","chapter":"3","verse":"14","text":"और जिस तरह मूसा ने पीतल के साँप 3:14 पीतल के साँप मूसा ने लाठी पर पीतल के साँप को लटकाया ताकि जो भी उसे देखे उसे ज़िन्दगी मिल जाए — गिनती 21 बाब की 9 आयत  को वीराने में ऊँचे पर चढ़ाया, उसी तरह ज़रूर है कि इब्न — ए — आदम भी ऊँचे पर चढ़ाया जाए;"},{"book":"यूहन्ना","chapter":"3","verse":"15","text":"ताकि जो कोई ईमान लाए उसमें हमेशा की ज़िन्दगी पाए।”"},{"book":"यूहन्ना","chapter":"3","verse":"16","text":"“क्यूँकि ख़ुदा ने दुनियाँ से ऐसी मुहब्बत रख्खी कि उसने अपना इकलौता बेटा बख़्श दिया, ताकि जो कोई उस पर ईमान लाए हलाक न हो, बल्कि हमेशा की ज़िन्दगी पाए।"},{"book":"यूहन्ना","chapter":"3","verse":"17","text":"क्यूँकि ख़ुदा ने बेटे को दुनियाँ में इसलिए नहीं भेजा कि दुनियाँ पर सज़ा का हुक्म करे, बल्कि इसलिए कि दुनियाँ उसके वसीले से नजात पाए।"},{"book":"यूहन्ना","chapter":"3","verse":"18","text":"जो उस पर ईमान लाता है उस पर सज़ा का हुक्म नहीं होता, जो उस पर ईमान नहीं लाता उस पर सज़ा का हुक्म हो चुका; इसलिए कि वो ख़ुदा के इकलौते बेटे के नाम पर ईमान नहीं लाया।"},{"book":"यूहन्ना","chapter":"3","verse":"19","text":"और सज़ा के हुक्म की वजह ये है कि नूर दुनियाँ में आया है, और आदमियों ने तारीकी को नूर से ज़्यादा पसन्द किया इसलिए कि उनके काम बुरे थे।"},{"book":"यूहन्ना","chapter":"3","verse":"20","text":"क्यूँकि जो कोई बदी करता है वो नूर से दुश्मनी रखता है और नूर के पास नहीं आता, ऐसा न हो कि उसके कामों पर मलामत की जाए।"},{"book":"यूहन्ना","chapter":"3","verse":"21","text":"मगर जो सचाई पर 'अमल करता है वो नूर के पास आता है, ताकि उसके काम ज़ाहिर हों कि वो ख़ुदा में किए गए हैं।”"},{"book":"यूहन्ना","chapter":"3","verse":"22","text":"इन बातों के बाद ईसा और शागिर्द यहूदिया के मुल्क में आए, और वो वहाँ उनके साथ रहकर बपतिस्मा देने लगा।"},{"book":"यूहन्ना","chapter":"3","verse":"23","text":"और युहन्ना भी 'एनोन में बपतिस्मा देता था जो यरदन नदी के पासथा, क्यूँकि वहाँ पानी बहुत था और लोग आकर बपतिस्मा लेते थे।"},{"book":"यूहन्ना","chapter":"3","verse":"24","text":"(क्यूँकि यहून्ना उस वक़्त तक क़ैदख़ाने में डाला न गया था)"},{"book":"यूहन्ना","chapter":"3","verse":"25","text":"पस युहन्ना के शागिर्दों की किसी यहूदी के साथ पाकीज़गी के बारे में बहस हुई।"},{"book":"यूहन्ना","chapter":"3","verse":"26","text":"उन्होंने युहन्ना के पास आकर कहा, “ऐ रब्बी! जो शख़्स यरदन के पार तेरे साथ था, जिसकी तूने गवाही दी है; देख, वो बपतिस्मा देता है और सब उसके पास आते हैं।”"},{"book":"यूहन्ना","chapter":"3","verse":"27","text":"युहन्ना ने जवाब में कहा, इंसान कुछ नहीं पा सकता, जब तक उसको आसमान से न दिया जाए।"},{"book":"यूहन्ना","chapter":"3","verse":"28","text":"तुम ख़ुद मेरे गवाह हो कि मैंने कहा, 'मैं मसीह नहीं, मगर उसके आगे भेजा गया हूँ।"},{"book":"यूहन्ना","chapter":"3","verse":"29","text":"जिसकी दुल्हन है वो दुल्हा है, मगर दुल्हा का दोस्त जो खड़ा हुआ उसकी सुनता है, दुल्हा की आवाज़ से बहुत ख़ुश होता है; पस मेरी ये ख़ुशी पूरी हो गई।"},{"book":"यूहन्ना","chapter":"3","verse":"30","text":"ज़रूर है कि वो बढ़े और मैं घटूँ।"},{"book":"यूहन्ना","chapter":"3","verse":"31","text":"“जो ऊपर से आता है वो सबसे ऊपर है। जो ज़मीन से है वो ज़मीन ही से है और ज़मीन ही की कहता है 'जो आसमान से आता है वो सबसे ऊपर है।"},{"book":"यूहन्ना","chapter":"3","verse":"32","text":"जो कुछ उस ने ख़ुद देखा और सुना है उसी की गवाही देता है। तो भी कोई उस की गवाही क़ुबूल नहीं करता।"},{"book":"यूहन्ना","chapter":"3","verse":"33","text":"जिसने उसकी गवाही क़ुबूल की उसने इस बात पर मुहर कर दी, कि ख़ुदा सच्चा है।"},{"book":"यूहन्ना","chapter":"3","verse":"34","text":"क्यूँकि जिसे ख़ुदा ने भेजा वो ख़ुदा की बातें कहता है, इसलिए कि वो रूह नाप नाप कर नहीं देता।"},{"book":"यूहन्ना","chapter":"3","verse":"35","text":"बाप बेटे से मुहब्बत रखता है और उसने सब चीज़ें उसके हाथ में दे दी है।"},{"book":"यूहन्ना","chapter":"3","verse":"36","text":"जो बेटे पर ईमान लाता है हमेशा की ज़िन्दगी उसकी है; लेकिन जो बेटे की नहीं मानता 'ज़िन्दगी को न देखगा बल्कि उसपर ख़ुदा का ग़ज़ब रहता है।”"}]}