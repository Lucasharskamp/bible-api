{"data":[{"book":"Hesekiel","chapter":"47","verse":"1","text":"Ɔbarima no de me san baa asɔredan no kwan ano, na mihuu sɛ asu fi asɔredan no abobow ano ase a ɛsen kɔ apuei fam (na asɔredan no ani hwɛ apuei fam). Na asu no sen fii asɔredan no ase wɔ anafo fam; afɔremuka no anafo fam."},{"book":"Hesekiel","chapter":"47","verse":"2","text":"Ɔde me fii adi faa atifi fam pon no mu na ɔde me faa mfikyiri baa abɔntenpon a ani hwɛ apuei no, na na asu no sen fi anafo fam."},{"book":"Hesekiel","chapter":"47","verse":"3","text":"Bere a ɔbarima no rekɔ apuei fam a okura susuhama no, osusuw anammɔn apem ahannum (500,000), na afei ɔde me faa nsu a ɛdeda nan ase mu."},{"book":"Hesekiel","chapter":"47","verse":"4","text":"Osusuw anammɔn apem ahannum (500,000) bio na ɔde me faa nsu a ɛdeda kotodwe mu. Osusuw anammɔn apem ahannum (500,000) bio na ɔde me faa nsu a ɛdeda sisi mu."},{"book":"Hesekiel","chapter":"47","verse":"5","text":"Osusuw anammɔn apem ahannum (500,000) bio na afei na asu no ayɛ asubɔnten a merentumi ntwa, efisɛ na mu dɔ nti, ɛsɛ sɛ woguare asubɔnten a obiara ntumi ntwa."},{"book":"Hesekiel","chapter":"47","verse":"6","text":"Obisaa me se, “Onipa ba wuhu eyi ana?”"},{"book":"Hesekiel","chapter":"47","verse":"7","text":"Miduu hɔ no, mihuu nnua bebree wɔ asubɔnten no konkɔn abien no so."},{"book":"Hesekiel","chapter":"47","verse":"8","text":"Ɔka kyerɛɛ me se, “Saa asu yi sen kɔ apuei fam kɔbɔ Araba mu na hɔ na ɛbɔ po mu. Faako a ɛbɔ po mu hɔ no na nkyene nni asu no mu."},{"book":"Hesekiel","chapter":"47","verse":"9","text":"Baabiara a asu no sen fa no, abɔde a wɔwɔ nkwa bebree bɛtena hɔ. Mpataa bebree bɛba hɔ efisɛ saa asu no sen fa hɔ na ɛma nsu a ɛyɛ nkyenenkyene no yɛ nsu pa; biribiara yɛ yiye wɔ baabiara a asu no sen fa."},{"book":"Hesekiel","chapter":"47","verse":"10","text":"Apopofo begyinagyina mpoano hɔ; efi En-Gedi kosi En-Eglaim, wobenya baabi ahata wɔn asau. Mpataa no bɛyɛ ahorow bebree te sɛ mpataa a ɛwɔ Po kɛse no mu."},{"book":"Hesekiel","chapter":"47","verse":"11","text":"Nanso dontori ne aforɔw no de, ɛbɛtena hɔ saa ara. Wobegyaw hɔ ama adan nkyene."},{"book":"Hesekiel","chapter":"47","verse":"12","text":"Nnuaba nnua ahorow benyin wɔ asubɔnten no konkɔn abien no so. Wɔn nhaban rempo, na wɔn abasow renni huammɔ. Wɔbɛsow aba ɔsram biara, efisɛ nsu a efi kronkronbea hɔ no sen kɔ hɔ. Wɔn aba bɛyɛ aduan na wɔde wɔn nhaban asa yare.”"},{"book":"Hesekiel","chapter":"47","verse":"13","text":"Sɛɛ na Otumfo Awurade se: “Ahye a wobɛtoto de akyekyɛ asase no mu ama Israel mmusuakuw dumien no sɛ agyapade a kyɛfa abien bɛyɛ Yosef dea no ni."},{"book":"Hesekiel","chapter":"47","verse":"14","text":"Wobɛkyekyɛ mu pɛpɛɛpɛ ama wɔn. Efisɛ memaa me nsa so kaa ntam sɛ mede bɛma mo agyanom na saa asase yi bɛyɛ mo agyapade."},{"book":"Hesekiel","chapter":"47","verse":"15","text":"“Eyi na ɛbɛyɛ asase no hye:"},{"book":"Hesekiel","chapter":"47","verse":"16","text":"Berota ne Sibraim (a ɛda Damasko ne Hamat hye no ntam), na atoa so akɔ Haser Hatikon a ɛno nso wɔ Hauran hye so."},{"book":"Hesekiel","chapter":"47","verse":"17","text":"Ɔhye no befi po no, afa Damasko atifi fam hye so akosi Hasar-Enan na Hamat hye no abɛda atifi fam. Eyi na ɛbɛyɛ atifi fam hye."},{"book":"Hesekiel","chapter":"47","verse":"18","text":"Apuei fam hye no befi Hauran ne Damasko ntam afa Yordan a ɛda Gilead ne Israel asase no ntam, atoa so afa apuei fam po no akosi Tamar. Eyi na ɛbɛyɛ apuei fam hye.”"},{"book":"Hesekiel","chapter":"47","verse":"19","text":"Anafo fam hye no befi Tamar akɔ Meriba Kades nsuwansuwa ho, na atoa so afa Misraim asuwa akosi Po Kɛse no. Eyi na ɛbɛyɛ anafo fam hye."},{"book":"Hesekiel","chapter":"47","verse":"20","text":"Atɔe fam no, Po Kɛse no bɛyɛ ɔhye akosi faako a ɛne Lebo Hamat di nhwɛanim. Eyi bɛyɛ atɔe fam hye."},{"book":"Hesekiel","chapter":"47","verse":"21","text":"“Monkyekyɛ asase yi mma mo ho mo ho, sɛnea Israel mmusuakuw no te."},{"book":"Hesekiel","chapter":"47","verse":"22","text":"Monkyekyɛ mu sɛ agyapade mma mo ho ne ahɔho a wɔte mo mu a wɔwɔ mma. Ɛsɛ sɛ mofa wɔn sɛ nnipa a wɔawo wɔn sɛ Israelfo te sɛ mo ara; ɛsɛ sɛ wonya kyɛfa wɔ Israel mmusuakuw no mu."},{"book":"Hesekiel","chapter":"47","verse":"23","text":"Abusuakuw biara a ɔhɔho bi bɛdɔm no, mu na ɛsɛ sɛ wɔma no nʼagyapade,” Otumfo Awurade asɛm ni."}]}