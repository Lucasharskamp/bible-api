{"data":[{"book":"1 Korinćanima","chapter":"4","verse":"1","text":"Zato Apolona i mene smatrajte samo Kristovim slugama zaduženima da objašnjavamo Božje tajne."},{"book":"1 Korinćanima","chapter":"4","verse":"2","text":"Kada je tko za što zadužen, od njega se očekuje da to vjerno obavlja."},{"book":"1 Korinćanima","chapter":"4","verse":"3","text":"A jesam li ja tako činio? Nimalo mi nije do toga da o tome prosuđujete vi ili bilo tko drugi. Čak ni sam sebe ne prosuđujem."},{"book":"1 Korinćanima","chapter":"4","verse":"4","text":"Savjest mi je čista, ali čak me ni to ne opravdava. Jer sudac mi je samo Gospodin."},{"book":"1 Korinćanima","chapter":"4","verse":"5","text":"Zato ne donosite preuranjene zaključke o tomu tko je vjeran, a tko nije prije nego što se Gospodin vrati. Kad on dođe, iznijet će na vidjelo tajne skrivene u tami i razotkriti nakane svačijeg srca. Tada će svatko primiti pohvalu od Boga."},{"book":"1 Korinćanima","chapter":"4","verse":"6","text":"Draga braćo, Apolona i sebe uzeo sam za primjer da biste od nas naučili što znači: “Ne preko onoga što stoji pisano!” te da se ne nadimate što pristajete uz jednog učitelja protiv drugoga."},{"book":"1 Korinćanima","chapter":"4","verse":"7","text":"Po čemu si ti bolji od koga drugoga? Što imaš a da ti Bog to nije dao? A ako ti je sve dao Bog, zašto se hvališ kao da si to sam postignuo?"},{"book":"1 Korinćanima","chapter":"4","verse":"8","text":"Vi mislite da već imate sve što trebate! Već ste bogati! I bez nas ste postali kraljevima! Kamo sreće da ste se zaista već zakraljili jer bismo onda i mi kraljevali s vama."},{"book":"1 Korinćanima","chapter":"4","verse":"9","text":"Čini mi se da je Bog nas apostole stavio na posljednje mjesto, poput ratnih zarobljenika osuđenih na smrt na kraju pobjedničke povorke, da nas tako gleda cijeli svijet, i anđeli i ljudi."},{"book":"1 Korinćanima","chapter":"4","verse":"10","text":"Zbog svoje odanosti Kristu činimo se glupima, no vi ste, dakako, vrlo mudri kršćani! Mi smo slabi, a vi jaki! O vama ljudi lijepo govore, a nama se smiju."},{"book":"1 Korinćanima","chapter":"4","verse":"11","text":"Sve do ovoga trenutka podnosimo glad, žeđu i golotinju, primamo batine i beskućnici smo."},{"book":"1 Korinćanima","chapter":"4","verse":"12","text":"Mukotrpno radimo vlastitim rukama da zaradimo za život. Blagoslivljamo one koji nas vrijeđaju, strpljivo podnosimo one koji nas zlostavljaju."},{"book":"1 Korinćanima","chapter":"4","verse":"13","text":"Blago uzvraćamo onima koji nas ocrnjuju. Postali smo kao smeće svijeta, kao svačiji izmet—sve do sada."},{"book":"1 Korinćanima","chapter":"4","verse":"14","text":"Ne pišem vam to da vas posramim, nego da vas upozorim kao svoju ljubljenu djecu."},{"book":"1 Korinćanima","chapter":"4","verse":"15","text":"Jer da imate i bezbroj učitelja o Kristu, ipak imate samo jednoga duhovnog oca. Ja sam vam postao ocem u Kristu Isusu kad sam vam propovijedao Radosnu vijest."},{"book":"1 Korinćanima","chapter":"4","verse":"16","text":"Zato vas zaklinjem: činite kao i ja."},{"book":"1 Korinćanima","chapter":"4","verse":"17","text":"Šaljem vam zato i Timoteja, svojega voljenog i vjernog sina u Gospodinu. On će vas podsjetiti na moje naputke o vladanju u Kristu, koje poučavam u svakoj crkvi."},{"book":"1 Korinćanima","chapter":"4","verse":"18","text":"Znam da su se neki od vas uznijeli kao da više neću doći k vama."},{"book":"1 Korinćanima","chapter":"4","verse":"19","text":"Ali doći ću, i to uskoro, bude li Gospodin htio, ne zato da vidim što ti umišljeni ljudi govore, nego da vidim što mogu u Gospodinu."},{"book":"1 Korinćanima","chapter":"4","verse":"20","text":"Jer Božje kraljevstvo nije u riječima, nego u Božjoj sili."},{"book":"1 Korinćanima","chapter":"4","verse":"21","text":"Što vam je draže, da k vama dođem s kaznama i prijekorima ili s ljubavlju i blagošću?"}]}