{"data":[{"book":"ACTS","chapter":"15","verse":"1","text":"E mee aaraa Jew ni oo ake i Judea ki Antiok no taratara ake peelaa ki naa tama te lotu i te kina naa, “Kootou ma ki see lavaa te hakassaoria TeAtua ki mee maa kootou see ssere, teenaa naa Loo Moses raa e taratara peenaa.”15.1 Lev 12.3"},{"book":"ACTS","chapter":"15","verse":"2","text":"Paul laaua ma Barnabas ni hakatauttau hakallika iloo ma naa Jew raa i te taratara nei. Teenaa laaua ma aaraa tama te lotu i te kina naa ni heunatia ki oo ki Jerusalem no mmata i naa aposol raa ma naa tama hakamaatua te lotu i te kina naa no taratara laatou i te mee nei."},{"book":"ACTS","chapter":"15","verse":"3","text":"Naa tama naa ni heunatia te lotu raa ka oo vaaroto Fonisia ma Samaria. Teenaa naa tama naa ni hakaea ki naa tama i naa henua naa i naa ffuri naa tama i naa henua sara raa no lotu i TeAtua. Naa tama te lotu i naa kina naa ni fiaffia iloo i te llono ana laatou i naa taratara naa."},{"book":"ACTS","chapter":"15","verse":"4","text":"Te saaita te kaavena Paul raa ni ttae ki Jerusalem raa, naa tama te lotu i te kina naa ma naa aposol, aa ma naa tama hakamaatua te lotu raa ni fiaffia ka oo ake no toa laatou hakaraaoi naa tama naa. Teenaa ki hakaea ake Paul ma Barnabas ki naa tama i te kina naa i naa vana TeAtua ni mee iloto naa heuna laaua."},{"book":"ACTS","chapter":"15","verse":"5","text":"Ki oti raa nei aaraa tama te lotu teelaa e ffai iloto te kaavena naa Faarisi raa ku massike no taratara peelaa, “Naa tama i naa henua sara raa ki ssere, aa laatou ki tautari ki naa Loo Moses.”"},{"book":"ACTS","chapter":"15","verse":"6","text":"Naa aposol raa ma naa tama hakamaatua te lotu raa ni kkutu hakapaa ki taratara laatou i te mee nei."},{"book":"ACTS","chapter":"15","verse":"7","text":"Naa tama naa ni rooroa iloo i naa nnoho laatou ka hakatonutonu te mee naa. Teenaa masike iloo Peter no taratara, “Aku taaina nei. Kootou e illoa maa nau se tama ni hakamaatinoria TeAtua iloto kootou imua iloo, ki hakaea nau te Lono Taukareka raa ki llono naa tama i naa henua sara ki lotu naa tama naa i TeAtua.15.7 Acts 10.1-43"},{"book":"ACTS","chapter":"15","verse":"8","text":"TeAtua e iloa i naa mannatu naa tama hakkaatoa. A Ia naa ni kauake Te Aitu Tapu raa ki naa tama i naa henua sara raa ki kkite taatou maa Ia e hiihai ki naa tama naa hoki, e mee pee ko Ia ni kaumai TeAitu Tapu raa ki taatou.15.8 Acts 2.4; 10.44"},{"book":"ACTS","chapter":"15","verse":"9","text":"A Ia ni see ttoka maa naa tama naa e kkee i taatou. Naa haisara naa tama naa ni uiia a Ia i naa tama naa ku ffuri no lotu kiaa Ia."},{"book":"ACTS","chapter":"15","verse":"10","text":"Ai kootou ku mee are ma ki haaiteria kootou TeAtua, ka kauatu naa mmaha teelaa ni see lavaa te aamoa naa tino taatou aa ma naa tippuna taatou raa ki naa tama ku lotu naa?"},{"book":"ACTS","chapter":"15","verse":"11","text":"Seai, te mee raa see mee peenaa. Taatou nei e hakassaoria TeAtua i te laaoi TeAriki Jesus raa e takoto i taatou, e mee koi ma ko Ia e hakassaoria a Ia naa tama naa henua sara naa.”"},{"book":"ACTS","chapter":"15","verse":"12","text":"Naa tama hakkaatoa i te kina naa ni nnoho seemuu ka hakannoo ki naa hakaea Paul ma Barnabas i naa mahi TeAtua teelaa ni hakassuratia laaua ka kkite naa tama i naa henua sara."},{"book":"ACTS","chapter":"15","verse":"13","text":"Te saaita Barnabas laaua ma Paul ni oti te taratara raa, James ni masike no taratara: “Aku taaina nei, hakannoo mai kiaa nau."},{"book":"ACTS","chapter":"15","verse":"14","text":"Simon Peter e taratara mai ki illoa taatou maa te mee mua TeAtua ni mee ka kkite te henua maa Ia e hiihai hoki ki naa tama i naa henua sara raa, teenaa a Ia ni too aaraa tama i naa tama naa ki mee ma ni tama tana kanohenua."},{"book":"ACTS","chapter":"15","verse":"15","text":"Naa taratara Peter nei e hanotonu ma naa taratara naa pure TeAtua e takkoto iloto te Laupepa Tapu. Naa taratara naa pure TeAtua raa e mee peelaa:"},{"book":"ACTS","chapter":"15","verse":"16","text":"‘TeAtua e mee mai peenei: Nau ma ki ahemai imuri,"},{"book":"ACTS","chapter":"15","verse":"17","text":"Teenaa naa kanohenua hakkaatoa i te maarama nei ma ki oomai no ssee i TeAriki,"},{"book":"ACTS","chapter":"15","verse":"18","text":"Teenei ni taratara TeAtua, te tama ni hakailoa mai naa mee nei imua iloo.’”15.18 Amos 9.11-12 (LXX)"},{"book":"ACTS","chapter":"15","verse":"19","text":"James ki taratara hoki, “Nau e maanatu maa taatou ki see haia hakallikaina taatou naa tama i naa henua sara teelaa ku ffuri no lotu i TeAtua."},{"book":"ACTS","chapter":"15","verse":"20","text":"Taatou ki sissii se pas ki naa tama naa no taratara ake ki see kkai laatou naa kaikai e tarataraina naa loo raa maa e kerekkere i naa mee naa ni hakaara ki naa aitu hakalellesi; laatou hoki ki tiiake te tiputipu e hai huri; laatou ki see kkai te manu e taa aa see hakatere tana ttoo, aa laatou ki see kkai te ttoo.15.20 Ex 34.15-17; Lev 17.10-16; 18.6-23"},{"book":"ACTS","chapter":"15","verse":"21","text":"I te aa, i naa Loo Moses raa e tarataraina iloto naa taon hakkaatoa aa e paaua peenaa iloto naa hare lotu naa Jew raa i naa Sabat hakkaatoa.”"},{"book":"ACTS","chapter":"15","verse":"22","text":"Ki oti raa naa aposol raa ma naa tama hakamaatua te lotu, hakapaa katoo ma naa tama te lotu i te kina naa, ku tuku laatou takarua ki oo hakapaa laatou ma Paul aa ko Barnabas ki Antiok. Te takarua taanata ni tukua laatou raa ko Judas (e ttapa hoki ma ko Barsabas) laaua ma Silas. Naa tama te lotu i te kina naa e ttoka atu ki te takarua naa ma ni tama hakamaatua laatou."},{"book":"ACTS","chapter":"15","verse":"23","text":"Te pas e oo ma naa tama naa e sissii peelaa,"},{"book":"ACTS","chapter":"15","verse":"24","text":"Maatou ni llono maa aaraa tama ni oo atu i te kina nei no hakannaparia kootou ki naa taratara laatou. Naa tama naa ni see heunatia atu maatou."},{"book":"ACTS","chapter":"15","verse":"25","text":"Teenei maatou ni nnoho no taratara hakapaa ki tuku ni tama ki oo atu laatou ma naa soa taatou, Barnabas laaua ma Paul."},{"book":"ACTS","chapter":"15","verse":"26","text":"Teenei ko te takarua teelaa poi mmate iloto naa henua laaua e mee maa Jesus Christ, TeAriki taatou."},{"book":"ACTS","chapter":"15","verse":"27","text":"Maatou e heunatia atu maatou Judas laaua ma Silas ki taratara atu ki kootou ki naa tino maaisu laaua naa taratara koi e sissii atu maatou nei."},{"book":"ACTS","chapter":"15","verse":"28","text":"Te maanatu maatou nei e hanotonu ma te hakataakoto TeAitu Tapu, teenaa ki see kauatu ni mmaha peelaa ki kootou; kootou koi ki tautari ki te tiputipu nei:"},{"book":"ACTS","chapter":"15","verse":"29","text":"kootou ki see kkai naa kaikai teelaa ni hakaara ki naa aitu hakalellesi; kootou see unu te ttoo; kootou see kkai te manu e taa see hakatere tana ttoo, aa kootou ki tiiake te tiputipu e hai huri. Kootou ma ki nnoho taukalleka ki mee maa kootou see tautari ki naa tiputipu see ttonu naa."},{"book":"ACTS","chapter":"15","verse":"30","text":"Teenaa oo iloo naa tama naa ki Antiok. I te kina naa raa, naa tama naa ni hakakkutu ake naa tama te lotu raa no kauake te pas."},{"book":"ACTS","chapter":"15","verse":"31","text":"Te saaita naa tama te lotu te kina naa ni ppau te pas raa, naa tama naa ni fiaffia iloo, i naa manava laatou e hakatipuria iloo naa taratara iloto te pas naa."},{"book":"ACTS","chapter":"15","verse":"32","text":"Silas laaua ma Judas, teenaa ni pure TeAtua, ni nnoho no akonaki hakaraaoi iloo naa tama naa ki hakataakoto tonu laatou peenaa i TeAtua."},{"book":"ACTS","chapter":"15","verse":"33","text":"Te takarua naa ni nnoho ake hakamaarie i te kina naa, ki oti raa heunatia hakaraaoi iloo naa tama te lotu raa ka ahe ki Jerusalem."},{"book":"ACTS","chapter":"15","verse":"34","text":"[Tevana iaa, Silas kunaa mee iloo tana maanatu ki noho a ia i te kina naa.]"},{"book":"ACTS","chapter":"15","verse":"35","text":"Paul laaua ma Barnabas iaa ni noho ake hakamaarie i Antiok, teenaa laaua ni hakapaa atu ma aaraa tama no akonaki ka hakaea naa taratara i TeAriki."},{"book":"ACTS","chapter":"15","verse":"36","text":"I te aso tokotasi raa Paul ni vanaake peelaa ki Barnabas, “Taaua ki ahe ki naa taon hakkaatoa taaua ni hakaea naa taratara TeAtua raa no mmata maa te nnoho naa tama te lotu i naa kina naa, ku mee peehea.”"},{"book":"ACTS","chapter":"15","verse":"37","text":"Barnabas ni hiihai ma ki toa a ia John Mark ki oo laatou,"},{"book":"ACTS","chapter":"15","verse":"38","text":"araa nei Paul e vana maa e sara. I te aa i laaua ni tiiake John Mark i Pamfilia; a ia ni see ttari ma ki hakaoti naa henua naa hakapaa.15.38 Acts 13.13"},{"book":"ACTS","chapter":"15","verse":"39","text":"Te takarua naa ni hakatauttau hakallika iloo no mavvae laaua: Barnabas ku toa a ia Mark no tere iloo laaua ki Cyprus,"},{"book":"ACTS","chapter":"15","verse":"40","text":"aa Paul iaa ku toa a ia Silas ka oo laaua. Teenaa naa tama te lotu i te kina naa ni taku ki mmata ake TeAtua hakaraaoi ki laaua."},{"book":"ACTS","chapter":"15","verse":"41","text":"Paul ma Silas ni hakataka vaaroto Syria ma Silisia ka akonaki naa tama te lotu i naa kina naa."}]}