{"data":[{"book":"Acts","chapter":"15","verse":"1","text":"Olop din pichete, kunba manu Judea jaga pora ahi kene Antioch te thaka bhai khan ke sikhai kene koise, “Jitia tak tumikhan Moses laga niyom te diya nisena sunnot nakore, tumikhan nabachibo.”"},{"book":"Acts","chapter":"15","verse":"2","text":"Etu kotha kowa nimite Paul aru Barnabas logote manu khan mon mila nai aru taikhan uporte khong uthise. Paul aru Barnabas aru ta te kunba khan ke Jerusalem te jabole basi loise aru jai kene apostle aru bura manu khan ke taikhan ki koise etu hudibole nimite pathaise."},{"book":"Acts","chapter":"15","verse":"3","text":"Titia taikhan ke girja pora pathaise, aru Phoenicia aru Samaria laga jaga khan pora juwa homoi te Porjati khan mon ghura laga kotha koidi thakise. Sob bhai khan etu khobor paikena bisi khushi korise."},{"book":"Acts","chapter":"15","verse":"4","text":"Jitia taikhan Jerusalem te ponchise, taikhan ke girja laga apostle aru bura khan pora ahibole dise, aru Isor pora taikhan majot ki kori dise etu sob manu khan ke koi dise."},{"book":"Acts","chapter":"15","verse":"5","text":"Kintu kunba biswas kora manu, kunkhan Pharisee khan logote mili kene thakise, khara kori kene koise, “Taikhan karone to sunnot kori bole dorkar ase aru Moses laga niyom mani kene thaki bole nimite sikhai dibole lage.”"},{"book":"Acts","chapter":"15","verse":"6","text":"Titia apostle aru bura manu khan eke logote joma hoi kene etu kotha patise."},{"book":"Acts","chapter":"15","verse":"7","text":"Jitia etu kotha bisi dangor hoi jaise, Peter khara kori kene taikhan ke koise,"},{"book":"Acts","chapter":"15","verse":"8","text":"Isor, Tai manu laga mon jane, aru sob gawahi diye, Pobitro Atma pora bhorta kori diye, jineka Tai moi khan uporte bhi korise;"},{"book":"Acts","chapter":"15","verse":"9","text":"aru Isor dwara Porjati khan aru amikhan majote eku alag bhabona nai, aru taikhan laga mon biswas pora sapha kori dise."},{"book":"Acts","chapter":"15","verse":"10","text":"Etu nimite tumikhan kele Isor ke bisar kori ase, chela khan laga gola uporte amikhan aru amikhan laga baba khan pora kitia bhi uthabole napara bhar to kele hali bole bisari ase?"},{"book":"Acts","chapter":"15","verse":"11","text":"Kintu amikhan biswas kore Probhu Jisu laga anugrah aru morom pora poritran pabo, kineka taikhan paise amikhan bhi pabo.”"},{"book":"Acts","chapter":"15","verse":"12","text":"Aru ta te thaka sob manu khan chup hoi jaise jitia Paul aru Barnabas pora Porjati khan majote Isor pora ki asurit kaam kori dise etu taikhan ke koise."},{"book":"Acts","chapter":"15","verse":"13","text":"Aru jitia taikhan kotha kori kene khotom hoise, James pora koise,"},{"book":"Acts","chapter":"15","verse":"14","text":"Simon pora poila koise kineka Isor pora Porjati khan ke modot kori dise aru taikhan majot pora Tai laga naam ulabole nimite."},{"book":"Acts","chapter":"15","verse":"15","text":"Aru bhabobadi khan etu kotha to manise, jineka etu Shastro te likha ase,"},{"book":"Acts","chapter":"15","verse":"16","text":"‘Etu pichete moi aru bhi ahibo,"},{"book":"Acts","chapter":"15","verse":"17","text":"Kelemane manu khan Isor ke bisaribo,"},{"book":"Acts","chapter":"15","verse":"18","text":"Etu sob kaam shuru pora manu khan ke jonai dise."},{"book":"Acts","chapter":"15","verse":"19","text":"Etu karone, moi laga bhabona eneka ase, amikhan Porjati khan Isor phale aha to digdar nokorile lage."},{"book":"Acts","chapter":"15","verse":"20","text":"Kintu taikhan ke likhi kene taikhan murti puja kora aru mangso laga itcha kaam kora, aru janwar laga gola kati kene khun kha etu sob nakoribole koi dibo."},{"book":"Acts","chapter":"15","verse":"21","text":"Moses laga kotha sob sheher te ase, poila khandan pora loi kene, aru jun manu tai laga naam loi kene mondoli khan te prochar kore, aru tai laga naam hodai Bisram dinte loi thake.”"},{"book":"Acts","chapter":"15","verse":"22","text":"Titia sob apostle khan, bura khan aru girja manu khan etu kotha khan bhal paise, aru basi luwa khan ke Paul aru Barnabas logote Antioch te pathai dibole taikhan sai loise. Titia Judas, kunke Barsabbas bhi mate, aru Silas taikhan biswasi bhai khan majote cholawta thakise, taike pathaise."},{"book":"Acts","chapter":"15","verse":"23","text":"Aru taikhan hath pora chithi likhi dise: “Apostle aru bura khan pora, amikhan jun apuni khan laga bhai khan ase, jun khan Antioch, Syria, aru Cilicia te ase, aru Porjati khan ke salam di ase!"},{"book":"Acts","chapter":"15","verse":"24","text":"Amikhan hunise, kunba manu amikhan majot pora ulai jaise, aru amikhan ke eku huda nai, aru apuni khan ke ulta kotha sikhai kene Atma te dukh pabole dise."},{"book":"Acts","chapter":"15","verse":"25","text":"Etu nimite, amikhan eke logote lok kori kene apnikhan ke pathabole bhal manu basi bo, jun khan logote amikhan bisi morom kora Barnabas aru Paul duijon bhi pathabole ase."},{"book":"Acts","chapter":"15","verse":"26","text":"Etu manu khan nijor laga jibon dikene Probhu Jisu Khrista laga naam nimite dukh uthai thake."},{"book":"Acts","chapter":"15","verse":"27","text":"Etu karone Judas aru Silas ke pathai ase, taikhan bhi etu kotha khan nijor mukh pora apnikhan ke koi dibo."},{"book":"Acts","chapter":"15","verse":"28","text":"Kelemane Pobitro Atma pora amikhan nimite etu he bhal ase bhabise, apuni khan uporte eku kaam nathaka laga bhar pora dukh nadibo nimite:"},{"book":"Acts","chapter":"15","verse":"29","text":"murti puja ke boli diya pora apuni khan dur thakibo, aru khun para, aru gola kati kene morai diya pora, aru biya paap pora. Jodi apuni khan pora eitu khan sob pora dur thakise koile, apuni khan nijor nimite bhal ase. Bhal pora thakibi.”"},{"book":"Acts","chapter":"15","verse":"30","text":"Jitia taikhan ke jabole dise, taikhan Antioch te ahi punchise; aru sob manu khan ke joma kora pichete, chithi taikhan ke dise."},{"book":"Acts","chapter":"15","verse":"31","text":"Aru jitia girja pora etu porhise, taikhan bisi mon dangor kori diya kotha dikhi kene taikhan bisi khushi korise."},{"book":"Acts","chapter":"15","verse":"32","text":"Judas aru Silas, duijon bhi bhabobadi thakise, aru ta te thaka bhai khan ke nijor kotha pora manu khan laga biswas aru mon dangor kori dise."},{"book":"Acts","chapter":"15","verse":"33","text":"Aru olop din ta te thaki kene, taikhan ke kun bhai khan pora pathaise, taikhan logot wapas shanti pora pathai dise."},{"book":"Acts","chapter":"15","verse":"34","text":"Kintu Silas, ta te aru thaki bole mon thakise."},{"book":"Acts","chapter":"15","verse":"35","text":"Aru Paul aru Barnabas to Antioch te thaki jaise, Isor laga kotha manu khan ke sikhai thakise- dusra khan bhi duijon logote thakise."},{"book":"Acts","chapter":"15","verse":"36","text":"Olop din pichete, Paul pora Barnabas ke koise, “Ahibi amikhan poila jun sheher te jai kene Isor kotha prochar korise ta te laga bhai khan ke jai kene lok koribo, aru taikhan kineka ase etu sabo.”"},{"book":"Acts","chapter":"15","verse":"37","text":"Barnabas taikhan logote John kunke Mark bhi mate taike loi jabole mon thakise."},{"book":"Acts","chapter":"15","verse":"38","text":"Kintu Mark ke loi juwa to thik nohoi eneka Paul pora bhabise, ta te pora John to Pamphylia te jaise aru taikhan ki kaam nimite jaise etu kaam te tai aru age naja hoise."},{"book":"Acts","chapter":"15","verse":"39","text":"Etu nimite tai duijon majot kotha mila nai, aru ta te pora tai duijon alag hoi jaise, aru Barnabas pora Mark ke loi kene naw pora Cyprus te jai jaise."},{"book":"Acts","chapter":"15","verse":"40","text":"Kintu Paul pora Silas ke basi loise aru ta te bhai khan pora duijon ke Isor laga anugraha te rakhi kene sob kaam di dise."},{"book":"Acts","chapter":"15","verse":"41","text":"Aru tai Syria aru Cilicia te jaise, aru girja khan te jaikena biswasi khan laga mon dangor kori dise."}]}