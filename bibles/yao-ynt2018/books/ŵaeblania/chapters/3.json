{"data":[{"book":"Ŵaeblania","chapter":"3","verse":"1","text":"Achalongo achinjangu, ŵandu ŵa Akunnungu, ŵammilanjikwe ni Akunnungu, mwaganichisye Che Yesu kwannope jwatumikwe ni Akunnungu aŵe Jwambopesi Jwankulu jwa chikulupi chitukusala kwa kang'wa syetu kuti tukuchikulupilila."},{"book":"Ŵaeblania","chapter":"3","verse":"2","text":"Jwelejo jwaliji jwakukulupichika paujo pa Akunnungu juŵammisile kupanganya masengo gao, mpela ila che Musa iŵatite kukulupilichika mu kwatumichila ŵandu ŵa Akunnungu ŵaŵaŵilanjikwe nyuumba ja Akunnungu."},{"book":"Ŵaeblania","chapter":"3","verse":"3","text":"Mundu jwakutaŵa nyuumba akuchimbichikwa kujipunda nyuumba jisyene. Iyoyo Che Yesu akuŵajilwa kuchimbichikwa kwapunda che Musa."},{"book":"Ŵaeblania","chapter":"3","verse":"4","text":"Pakuŵa nyuumba jajilijose jikutaŵikwa ni mundu, nambo Akunnungu ni ŵaipangenye indu yose."},{"book":"Ŵaeblania","chapter":"3","verse":"5","text":"Che Musa jwaliji katumetume jwakukulupilichika mu kwatumichila ŵandu ŵa Isilaeli ŵaŵaŵilanjikwe nyuumba ja Akunnungu. Kuti aŵalanje umboni wa aila indu yakaisasile Akunnungu kanyuma."},{"book":"Ŵaeblania","chapter":"3","verse":"6","text":"Nambo Kilisito ali jwakukulupilichika nti Mwana, jwakwimilila nyuumba ja Akunnungu, nyuumba ja Akunnungu jo jili uweji, iŵaga chitujendechele kwima pangali woga ni pangali kupwa ntima mu chilolelo chitukuchilolela."},{"book":"Ŵaeblania","chapter":"3","verse":"7","text":"Kwa yeleyo, mpela yakuti kusala Mbumu jwa Akunnungu,"},{"book":"Ŵaeblania","chapter":"3","verse":"8","text":"nkajilimbisya mitima jenu mpela achambuje ŵenu,"},{"book":"Ŵaeblania","chapter":"3","verse":"9","text":"Kweleko achambuje ŵenu ŵaninjile ni kumbima,"},{"book":"Ŵaeblania","chapter":"3","verse":"10","text":"Kwa liwamba lyo nautumbilile uŵelesi wo ni natite,"},{"book":"Ŵaeblania","chapter":"3","verse":"11","text":"Kwa liwamba lyo nalumbilile mu lutumbilo lwangu kuti,"},{"book":"Ŵaeblania","chapter":"3","verse":"12","text":"Nipele, nlilolechesye achalongo achinjangu, akapagwa mundu jwalijose mwa ŵanyamwe jwali ni ntima wangalumbana wangaukukulupilila, ni kwakana Akunnungu ŵajumi."},{"book":"Ŵaeblania","chapter":"3","verse":"13","text":"Nambo pankupunda kupilikana liloŵe lyo “Lelo” lili nkusomekwa Mmalembo ga Akunnungu, ntusyane mitima moŵa gose kuti jwalijose mwa ŵanyamwe akasalambuchikwa ni sambi ni kuŵa jwamakani."},{"book":"Ŵaeblania","chapter":"3","verse":"14","text":"Pakuŵa uweji tukukamulangana ni Kilisito iŵaga tukuchikamulisya mwakulimbila chilolelo chitwakwete kutandilila kundanda cho mpaka kumbesi."},{"book":"Ŵaeblania","chapter":"3","verse":"15","text":"Malembelo ga Akunnungu gakuti,"},{"book":"Ŵaeblania","chapter":"3","verse":"16","text":"Ana ŵaani ŵaŵapilikene Akunnungu ali nkuŵecheta ni kukana kunjitichisya? Ngaŵa aŵala wose ŵaŵalongweswe ni che Musa kutyochela ku Misili?"},{"book":"Ŵaeblania","chapter":"3","verse":"17","text":"Sooni ana ŵaani ŵaŵantumbilisye Akunnungu yaka alobaini? Ali ŵandu ŵaŵatesile sambi, ni mitembo jao jajenele mwipululu."},{"book":"Ŵaeblania","chapter":"3","verse":"18","text":"Sooni Akunnungu paŵalumbile ni kuti, “Ngaajinjila mu chilambo changu ni kupata chipumulilo changu,” ŵaasalilaga ŵaani? Ali ŵelewo ŵanganajitichisya."},{"book":"Ŵaeblania","chapter":"3","verse":"19","text":"Nipele tukuwona kuti ŵelewo nganapakombola kwinjila mu chilambo cho, ligongo nganakulupilila."}]}