{"data":[{"book":"ፓይዲ ማፃኣፔ","chapter":"26","verse":"1","text":"ዬይ ዎዻ ዶርዓሢ ዔቄስካፓ ናንጊና ናንጋ ጎዳ ሙሴና ቄኤሳሢ ዓኣሮኔ ናኣዚ ዓላዜሬናም፦"},{"book":"ፓይዲ ማፃኣፔ","chapter":"26","verse":"2","text":"«ዒስራዔኤሌ ዴሮ ቢያሢኮ ማኣሮይዳ ማኣሮይዳ ሌዓ ላማታሚ ኩሜያና ዬካፓ ዑሣ ማዔያ፥ ዖልዚ ዖላኒ ዳንዳዓ ዓቲንቆ ቢያ ፓይዱዋቴ» ጌዔኔ።"},{"book":"ፓይዲ ማፃኣፔ","chapter":"26","verse":"3","text":"ሙሴና ቄኤሳሢ ዓላዜሬና ዮርዳኖሴ ዎሮ ዓጫ፥ ዒያርኮኮ ሆታ ዓኣ ሞዓኣቤ ቦኦሎይዳ ዴሮ ቡኩሳዖ፦"},{"book":"ፓይዲ ማፃኣፔ","chapter":"26","verse":"4","text":"«ናንጊና ናንጋ ጎዳ ዓይሤ ጎይፆና ላማታሚ ሌዔና ዬካፓ ዑሣ ዓኣዼ ሌዔ ማዔ ዓቲንቆ ቢያ ፓይዱዋቴ» ጌዔኔ።"},{"book":"ፓይዲ ማፃኣፔ","chapter":"26","verse":"5","text":"ያይቆኦቤኮ ናኣዚ ቶይዲ፥ ሮኦቤኤሌ ማኣራፓ ፓይዲንቴ ቶኦካ ሃኖኬ ዓሳ፥ ፓሉ ዓሳ፥ 26፡5 ፓይ. ማፃ 1፡1-46።"},{"book":"ፓይዲ ማፃኣፔ","chapter":"26","verse":"6","text":"ሄፂሮኔ ዓሶንታ ኬርሚ ዓሶንታኬ፤"},{"book":"ፓይዲ ማፃኣፔ","chapter":"26","verse":"7","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዎሊ ዑፃ ዖይዲታሚ ሃይሦ ሺያና ላንካይ ፄኤታና ሃይሢታሚናኬ፤"},{"book":"ፓይዲ ማፃኣፔ","chapter":"26","verse":"8","text":"ፓሉ ዜርፃ ዔኤሊያቤና"},{"book":"ፓይዲ ማፃኣፔ","chapter":"26","verse":"9","text":"ዔኤሊያቤኮ ናኣቶናኬ፤ ዬያታ ኔሙዔኤሌንታ ዳኣታኔንታ ዓቤሮሜንታኬ፤ ዳኣታኔና ዓቤሮሜና ሃያኮ ቤርታ ዴራ ዶኦሬዞንሢ ማዓዛ ዔያታ ቆራሄና ዒዛና ዎላ ፔቴ ማዔ ዓሶና ባኣኮ ጌሊ ፆኦሲም ዋይዞ ዒፄ ዎዶና ሙሴና ዓኣሮኔና ዔያታ ሜታሴያኬ።"},{"book":"ፓይዲ ማፃኣፔ","chapter":"26","verse":"10","text":"ዒማና ዔያቶ ሳዓ ዳርዒ፥ ቆራሄንታ ዎላ ዔኤዼኔ፤ ዔያታ ሃይቃማና ታሚ ኬዲ ላምዖ ፄኤታና ዶንጊንታሚ ዓሲ ሙዔኔ፤ ዬያይዲፆና ዔያታ ዴሮም ዒንሢና ዔሩዋቴ ጋዓ ማላታ ማዔኔ።"},{"book":"ፓይዲ ማፃኣፔ","chapter":"26","verse":"11","text":"ቆራሄ ናኣታ ጋዓንቴ ዒማና ሃይቂባኣሴ።"},{"book":"ፓይዲ ማፃኣፔ","chapter":"26","verse":"12","text":"ሲሞኦኔ ማኣራፓ ፓይዲንቴ ቶኦካ፦ ኔሙዔኤሌ ዓሳ፥ ያሚኔ ዓሳ፥ ያኪኔ ዓሳ፥"},{"book":"ፓይዲ ማፃኣፔ","chapter":"26","verse":"13","text":"ዛራሄ ዓሶንታ ሻዑሌ ዓሶንታኬ።"},{"book":"ፓይዲ ማፃኣፔ","chapter":"26","verse":"14","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዎሊ ዑፃ ላማታሚ ላምዖ ሺያና ላምዖ ፄኤታናኬ።"},{"book":"ፓይዲ ማፃኣፔ","chapter":"26","verse":"15","text":"ጋኣዴ ማኣራፓ ፓይዲንቴ ቶኦካ፦ ፂፖኔ ዓሳ፥ ሃጊ ዓሳ፥ ሹኒ ዓሳ፥"},{"book":"ፓይዲ ማፃኣፔ","chapter":"26","verse":"16","text":"ዖዚኒ ዓሳ፥ ዔሪ ዓሳ፥"},{"book":"ፓይዲ ማፃኣፔ","chapter":"26","verse":"17","text":"ዓሮዴ ዓሶንታ ዓርዔኤሌ ዓሶንታኬ።"},{"book":"ፓይዲ ማፃኣፔ","chapter":"26","verse":"18","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዎሊ ዑፃ ዖይዲታሚ ሺያና ዶንጎ ፄኤታናኬ።"},{"book":"ፓይዲ ማፃኣፔ","chapter":"26","verse":"19","text":"ዪሁዳ ማኣራፓ ዔኤሬና ዓውናኔና ካኣናኔ ዓጮይዳ ሃይቄኔ።"},{"book":"ፓይዲ ማፃኣፔ","chapter":"26","verse":"20","text":"ሃንጎ ዪሁዳ ናኣታ፦ ሼላ ዓሶንታ ፓሬሴ ዓሶንታኬ፤"},{"book":"ፓይዲ ማፃኣፔ","chapter":"26","verse":"21","text":"ፓሬሴ ናኣታ፦ ሄፂሮኔና ሃሙሊ ዓሶንታኬ።"},{"book":"ፓይዲ ማፃኣፔ","chapter":"26","verse":"22","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዎሊ ዑፃ ላንካይታሚ ላሆ ሺያና ዶንጎ ፄኤታናኬ።"},{"book":"ፓይዲ ማፃኣፔ","chapter":"26","verse":"23","text":"ዪሳኮኦሬ ማኣራፓ ፓይዲንቴ ቶኦካ፦ ቶላዒ ዓሳ፥ ፑዋ ዓሳ፥"},{"book":"ፓይዲ ማፃኣፔ","chapter":"26","verse":"24","text":"ያሹቤና ሼምሮኔ ዓሶንታኬ።"},{"book":"ፓይዲ ማፃኣፔ","chapter":"26","verse":"25","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዎሊ ዑፃ ላሂታሚ ዖይዶ ሺያና ሃይሦ ፄኤታናኬ።"},{"book":"ፓይዲ ማፃኣፔ","chapter":"26","verse":"26","text":"ዛብሎኦኔ ማኣራፓ ፓይዲንቴ ቶኦካ፦ ሴሬዴ ዓሳ፥ ዔሎኔና ያህሊዔኤሌ ዓሶንታኬ።"},{"book":"ፓይዲ ማፃኣፔ","chapter":"26","verse":"27","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዎሊ ዑፃ ላሂታሚ ሺያና ዶንጎ ፄኤታናኬ።"},{"book":"ፓይዲ ማፃኣፔ","chapter":"26","verse":"28","text":"ዮሴፔ ዜርፃፓ ማዔ ሚናኣሴና ዔፕሬኤሜ ዛሎና ሾይንቴ ቶኦካ ሃካፓ ሊካ ዓኣዞንሢኬ፤"},{"book":"ፓይዲ ማፃኣፔ","chapter":"26","verse":"29","text":"ሚናኣሴ ማኣራፓ፦ ሚናኣሴ ናኣዚ ማኪሬ ጌሌዓዴ ሾዔኔ፤"},{"book":"ፓይዲ ማፃኣፔ","chapter":"26","verse":"30","text":"ጌሌዓዴ ናኣታ፦ ዒዔዜሬ ዓሳ፥ ሄሌቄ ዓሳ፥"},{"book":"ፓይዲ ማፃኣፔ","chapter":"26","verse":"31","text":"ዓስሪዔሌ ዓሳ፥ ሼኬሜ ዓሳ፥"},{"book":"ፓይዲ ማፃኣፔ","chapter":"26","verse":"32","text":"ሼሚዳ ዓሶንታ ሄፔሬ ዓሶንታኬ፤"},{"book":"ፓይዲ ማፃኣፔ","chapter":"26","verse":"33","text":"ሄፔሬ ናኣዚ ፄሎፒሃዴኮ ዉዱሮ ናይ ሌሊኬ፥ ዓቲንቄ ናይ ባኣሴ፤ ዬያታ፦ ማሂላ፥ ኖዓ፥ ሆግላ፥ ሚልካንታ ቲርፃ ጎዖዞንታኬ፤"},{"book":"ፓይዲ ማፃኣፔ","chapter":"26","verse":"34","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዶንጊታሚ ላምዖ ሺያና ላንካይ ፄኤታናኬ።"},{"book":"ፓይዲ ማፃኣፔ","chapter":"26","verse":"35","text":"ዔፕሬኤሜ ማኣራፓ ፓይዲንቴ ቶኦካ፦ ሹቱላሄ ዓሳ፥ ቤኬርኔ ዓሶንታ ታሃኔ ዓሶንታኬ፤"},{"book":"ፓይዲ ማፃኣፔ","chapter":"26","verse":"36","text":"ሹቱላሄ ዓሳ፦ ዔራኔና ናኣቶናኬ።"},{"book":"ፓይዲ ማፃኣፔ","chapter":"26","verse":"37","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ሃይሢታሚ ላምዖ ሺያና ዶንጎ ፄኤታናኬ፤ ዬያታ ቢያ ዮሴፔ ዜርፆኬ።"},{"book":"ፓይዲ ማፃኣፔ","chapter":"26","verse":"38","text":"ቢኢኒያሜ ማኣራፓ ፓይዲንቴ ቶኦካ፦ ቤላዔ ዓሳ፥ ዓሽቤሌ ዓሳ፥ ዓሂራሜ ዓሳ፥"},{"book":"ፓይዲ ማፃኣፔ","chapter":"26","verse":"39","text":"ሹፓሜ ዓሶና ሁፓሜ ዓሶናኬ።"},{"book":"ፓይዲ ማፃኣፔ","chapter":"26","verse":"40","text":"ቤላዔ ዜርፃ፦ ዓርዲና ናዕማኔ ዓሶናኬ።"},{"book":"ፓይዲ ማፃኣፔ","chapter":"26","verse":"41","text":"ዬኖ ቶኦካፓ ቶኦካፓ ፓይዲንቴ ዓቲንቆኮ ፓይዳ ዖይዲታሚ ዶንጎ ሺያና ላሆ ፄኤታናኬ።"},{"book":"ፓይዲ ማፃኣፔ","chapter":"26","verse":"42","text":"ዳኣኔ ማኣራፓ ፓይዲንቴ ቶኦካ፦ ሹሃሜና ዒዛኮ ናኣቶናኬ፤"},{"book":"ፓይዲ ማፃኣፔ","chapter":"26","verse":"43","text":"ዬያቶይዳፓ ፓይዲንቴ ዓቲንቃ ላሂታሚ ዖይዶ ሺያና ዖይዶ ፄኤታናኬ።"},{"book":"ፓይዲ ማፃኣፔ","chapter":"26","verse":"44","text":"ዓሴኤሬ ማኣራፓ ፓይዲንቴ ቶኦካ፦ ዪሞና ዓሳ፥ ዪሺዊ ዓሶንታ ቤሪዓ ዓሶንታኬ።"},{"book":"ፓይዲ ማፃኣፔ","chapter":"26","verse":"45","text":"ቤሪዓ ዜርፃ፦ ሄቤሪ ዓሶና ማልኪዔኤሌ ዓሶናኬ።"},{"book":"ፓይዲ ማፃኣፔ","chapter":"26","verse":"46","text":"ዓሴሪሜኮ ሴራሂ ጌይንታ ዉዱሮ ናይ ዓኣኔ፤"},{"book":"ፓይዲ ማፃኣፔ","chapter":"26","verse":"47","text":"ዬኖ ዓሶኮ ዓቲንቆ ፓይዳ ዎሊ ዑፃ ዶንጊታሚ ሃይሦ ሺያና ዖይዶ ፄኤታናኬ።"},{"book":"ፓይዲ ማፃኣፔ","chapter":"26","verse":"48","text":"ኒፕታሌሜ ማኣራፓ ፓይዲንቴ ቶኦካ፦ ያህፂዔኤሌ ዓሳ፥ ጉኒ ዓሳ፥"},{"book":"ፓይዲ ማፃኣፔ","chapter":"26","verse":"49","text":"ዬፅሬ ዓሶና ሺሌሜ ዓሶናኬ፤"},{"book":"ፓይዲ ማፃኣፔ","chapter":"26","verse":"50","text":"ዬኖ ዓሶኮ ዓቲንቃ ዎሊ ዑፃ ዖይዲታሚ ዶንጎ ሺያና ዖይዶ ፄኤታናኬ።"},{"book":"ፓይዲ ማፃኣፔ","chapter":"26","verse":"51","text":"ዬያይዲ ፓይዲንቴ ዒስራዔኤሌ ዓሶኮ ዓቲንቆ ፓይዳ ላሆ ፄኤታና ፔቴ ሺያና ላንካይ ፄኤታና ሃይሢታሚናኬ።"},{"book":"ፓይዲ ማፃኣፔ","chapter":"26","verse":"52","text":"ናንጊና ናንጋ ጎዳ ሙሴም፦"},{"book":"ፓይዲ ማፃኣፔ","chapter":"26","verse":"53","text":"«ሳዔሎ ዔያቶኮ ሱንፃ ፃኣፒንቴ ጎይፆና ፔቴ ፔቴ ማኣሮም ዔያቶ ሳዓ ማሂ ማሂ ጊሽኬ፤"},{"book":"ፓይዲ ማፃኣፔ","chapter":"26","verse":"54","text":"ሚርጌ ዓሳ ዓኣ ማኣሮም ዳልጊ ሳዓ፥ ዻካ ዓሲ ዓኣ ማኣሮም ዻካ ሳዓ ዒንጌ፤ ዔያቶም ኔ ሳዖ ጊሽካንዳሢ ዴራ ፓይዲንቲ ዔርቴ ፓይዶ ጎይፆናኬ።"},{"book":"ፓይዲ ማፃኣፔ","chapter":"26","verse":"55","text":"ጋዓንቴ ኔኤኒ ጊዦ ጊሽካንዳሢ ዒፃ ዓጊኬ፤ ዬይ ዓጊንታንዳሢ ፔቴ ፔቴ ማኣሮ ሱንፆናኬ።"},{"book":"ፓይዲ ማፃኣፔ","chapter":"26","verse":"56","text":"ዒፃሢ ዓጊንታኣና ዻኮ ዴሮም ዻኮ ጎይፆና ዺቦ ዴሮም ዺቦ ጎይፆና ዓጊንቶም» ጌዔኔ። 26፡56 ፓይ. ማፃ 34፡13፤ ዒያ. 14፡1-2።"},{"book":"ፓይዲ ማፃኣፔ","chapter":"26","verse":"57","text":"ሌዊ ማኣራፓ ፓይዲንቴ ዓሳ፦ ጌርሾኔ ዓሳ፥ ቄዓቴ ዓሶና ሜራሪ ዓሶናኬ።"},{"book":"ፓይዲ ማፃኣፔ","chapter":"26","verse":"58","text":"ዬያቶኮ ዜርፃ፦ ሊቢኒ ዓሳ፥ ኬብሮ ዓሳ፥ ማሂሊ ዓሳ፥ ሙሺ ዓሶና ቆራሄ ዓሶናኬ፤ ቄዓቴ ዓምራሜ ሾዔኔ።"},{"book":"ፓይዲ ማፃኣፔ","chapter":"26","verse":"59","text":"ዓምራሜ ጊብፄ ዓጮይዳ ሾይንቴ ሌዊ ናዎ ዮኬቤዴ ጎዖዞ ዔኬም ዒዛ ሙሴና ዓኣሮኔና ጌይንታ ላምዖ ዓቲንቄ ናይንታ ማይራሞ ጌይንታ ፔቴ ዉዱሮ ናይስኬኖዋ ሾዔኔ።"},{"book":"ፓይዲ ማፃኣፔ","chapter":"26","verse":"60","text":"ዓኣሮኔኮ ናኣዳኣቤ፥ ዓቢሁ፥ ዓላዜሬና ዒታማሬ ጌይንታ ዖይዶ ዓቲንቄ ናይ ዓኣኔ። 26፡60 ፓይ. ማፃ 3፡2።"},{"book":"ፓይዲ ማፃኣፔ","chapter":"26","verse":"61","text":"ናኣዳኣቤና ዓቢሁና ፆኦሲም ዱማዺባኣ ታሞ ናንጊና ናንጋ ጎዳም ሺኢሺፆና ዶርዖ ዔኪ ሃይቄኔ። 26፡61 ሌዊ. ዓኬ 10፡1-2፤ ፓይ. ማፃ 3፡4።"},{"book":"ፓይዲ ማፃኣፔ","chapter":"26","verse":"62","text":"ሌዓ ፔቴ ዓጊኒና ዬካፓ ዑሣ ማዔ፥ ሌዊ ዓሶ ዓቲንቆኮ ፓይዳ ዎሊ ዑፃ ላማታሚ ሃይሦ ሺያኬ፤ ዔያታ ሃንጎ ዒስራዔኤሌ ዓሶይዳፓ ዱማሲ ፃኣፒንቴኔ፤ ዬይ ያዺ ማዔሢ ዒስራዔኤሌ ዓጮይዳ ፔቴታዖ ዔያቶሮ ማዔ ሳዓ ዒንጊንቲባኣሢሮኬ።"},{"book":"ፓይዲ ማፃኣፔ","chapter":"26","verse":"63","text":"ሙሴና ዓላዜሬና ዒያርኮኮ ሆታ፥ ዮርዳኖሴ ዎሮኮ ኮይላ ዓኣ ሞዓኣቤ ቦኦሎይዳ ዒስራዔኤሌ ዓሶ ፓይዴ ዎዶና ዔያታ ፃኣፔ ፔቴ ፔቴ ቶኦኮኮ ሱኡጋ ዬያቶኬ።"},{"book":"ፓይዲ ማፃኣፔ","chapter":"26","verse":"64","text":"ሲና ቦኦሎይዳ ባራሪ ዴራ ፓይዲንቴ ዎዶና ሙሴና ዓኣሮኔና ፃኣፔ ዓቲንቆይዳፓ ፔቴታዖ ዓሲ ዓቲባኣሴ።"},{"book":"ፓይዲ ማፃኣፔ","chapter":"26","verse":"65","text":"ዬይ ያዺ ማዔሢ «ቢያሢ ዓሲ ናንጉዋ ዳውሎይዳ ሃይቃንዳኔ» ጌይ ቤርታ ፆኦሲ ኬኤዜሢሮኬ፤ ዬያሮ ዬፑኔ ናኣዚ ካኣሌቤና ኔዊ ናኣዚ ዒያሱናፓ ዓታዛ ቢያሢ ሃይቄኔ። 26፡65 ፓይ. ማፃ 14፡26-35።"}]}