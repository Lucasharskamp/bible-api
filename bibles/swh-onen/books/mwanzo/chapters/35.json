{"data":[{"book":"Mwanzo","chapter":"35","verse":"1","text":"Kisha Mungu akamwambia Yakobo, “Panda uende Betheli ukakae huko na ukamjengee Mungu madhabahu huko, Yeye aliyekutokea ulipokuwa unamkimbia Esau ndugu yako.”"},{"book":"Mwanzo","chapter":"35","verse":"2","text":"Hivyo Yakobo akawaambia watu wa nyumbani mwake pamoja na wote waliokuwa naye, “Iondoeni miungu ya kigeni ile iliyoko katikati yenu, jitakaseni na mkabadilishe nguo zenu."},{"book":"Mwanzo","chapter":"35","verse":"3","text":"Kisha njooni, twende Betheli, mahali nitakapomjengea Mungu madhabahu, aliyenijibu katika siku ya shida yangu, ambaye amekuwa pamoja nami popote nilipokwenda.”"},{"book":"Mwanzo","chapter":"35","verse":"4","text":"Kwa hiyo wakampa Yakobo miungu yote ya kigeni waliyokuwa nayo, pamoja na pete zilizokuwa masikioni mwao. Yakobo akavizika chini ya mti wa mwaloni huko Shekemu."},{"book":"Mwanzo","chapter":"35","verse":"5","text":"Kisha wakaondoka, na hofu ya Mungu ikawapata miji yote iliyowazunguka. Kwa hiyo hakuna aliyewafuatia wana wa Yakobo."},{"book":"Mwanzo","chapter":"35","verse":"6","text":"Yakobo na watu wote waliokuwa pamoja naye wakafika Luzu (ndio Betheli), katika nchi ya Kanaani."},{"book":"Mwanzo","chapter":"35","verse":"7","text":"Huko akajenga madhabahu na akapaita mahali pale El-Betheli,35:7 El-Betheli maana yake Mungu wa Betheli. kwa sababu mahali pale ndipo Mungu alipojifunua kwake alipokuwa akimkimbia ndugu yake."},{"book":"Mwanzo","chapter":"35","verse":"8","text":"Wakati huu Debora, mlezi wa Rebeka, akafa na akazikwa chini ya mti wa mwaloni ulioko chini ya Betheli. Kwa hiyo pakaitwa Alon-Bakuthi.35:8 Alon-Bakuthi maana yake Mwaloni wa Kilio."},{"book":"Mwanzo","chapter":"35","verse":"9","text":"Baada ya Yakobo kurudi kutoka Padan-Aramu, Mungu alimtokea tena na kumbariki."},{"book":"Mwanzo","chapter":"35","verse":"10","text":"Mungu akamwambia, “Jina lako ni Yakobo, lakini hutaitwa tena Yakobo, jina lako utakuwa Israeli.” Kwa hiyo akamwita Israeli."},{"book":"Mwanzo","chapter":"35","verse":"11","text":"Mungu akamwambia, “Mimi ndimi Mungu Mwenyezi,35:11 Mungu Mwenyezi hapa ni jina la Kiebrania, El-Shaddai (yaani Mungu Mwenye utoshelevu wote). ukazae na kuongezeka. Taifa na jamii ya mataifa itatoka kwako, nao wafalme watatoka viunoni mwako."},{"book":"Mwanzo","chapter":"35","verse":"12","text":"Nchi niliyowapa Abrahamu na Isaki nakupa wewe pia, nami nitawapa wazao wako baada yako.”"},{"book":"Mwanzo","chapter":"35","verse":"13","text":"Kisha Mungu akapanda juu kutoka kwake mahali pale alipozungumza naye."},{"book":"Mwanzo","chapter":"35","verse":"14","text":"Yakobo akasimamisha nguzo ya jiwe mahali pale Mungu alipozungumza naye, akamimina sadaka ya kinywaji juu yake, pia akamimina mafuta juu yake."},{"book":"Mwanzo","chapter":"35","verse":"15","text":"Yakobo akapaita mahali pale Mungu alipozungumza naye Betheli.35:15 Betheli maana yake Nyumba ya Mungu."},{"book":"Mwanzo","chapter":"35","verse":"16","text":"Kisha wakaondoka Betheli. Walipokuwa umbali fulani kabla ya kufika Efrathi, Raheli akaanza kusikia uchungu na alipata shida kuu."},{"book":"Mwanzo","chapter":"35","verse":"17","text":"Alipokuwa katika shida hii katika kujifungua, mkunga akamwambia, “Usiogope, kwa sababu umempata mwana mwingine.”"},{"book":"Mwanzo","chapter":"35","verse":"18","text":"Hapo alipopumua pumzi yake ya mwisho, kwa maana alikuwa akifa, akamwita mwanawe Benoni.35:18 Benoni maana yake Mwana wa huzuni yangu. Lakini babaye akamwita Benyamini.35:18 Benyamini maana yake Mwana wa mkono wangu wa kuume."},{"book":"Mwanzo","chapter":"35","verse":"19","text":"Kwa hiyo Raheli akafa, akazikwa kando ya njia iendayo Efrathi (ndio Bethlehemu)."},{"book":"Mwanzo","chapter":"35","verse":"20","text":"Juu ya kaburi lake, Yakobo akasimamisha nguzo, ambayo mpaka leo inatambulisha kaburi la Raheli."},{"book":"Mwanzo","chapter":"35","verse":"21","text":"Israeli akaendelea tena na safari yake na kupiga hema mbele mnara wa Ederi."},{"book":"Mwanzo","chapter":"35","verse":"22","text":"Wakati Israeli alipokuwa akiishi katika nchi ile, Reubeni mwanawe alikutana kimwili na suria wa baba yake aitwaye Bilha, naye Israeli akasikia jambo hili."},{"book":"Mwanzo","chapter":"35","verse":"23","text":"Wana wa Lea walikuwa:"},{"book":"Mwanzo","chapter":"35","verse":"24","text":"Wana wa Raheli walikuwa:"},{"book":"Mwanzo","chapter":"35","verse":"25","text":"Wana waliozaliwa na Bilha mtumishi wa kike wa Raheli walikuwa:"},{"book":"Mwanzo","chapter":"35","verse":"26","text":"Wana waliozaliwa na Zilpa mtumishi wa kike wa Lea walikuwa:"},{"book":"Mwanzo","chapter":"35","verse":"27","text":"Yakobo akarudi nyumbani kwa baba yake Isaki huko Mamre, karibu na Kiriath-Arba (yaani Hebroni), ambapo walikuwa wameishi Abrahamu na Isaki."},{"book":"Mwanzo","chapter":"35","verse":"28","text":"Isaki aliishi miaka 180."},{"book":"Mwanzo","chapter":"35","verse":"29","text":"Kisha Isaki akapumua pumzi yake ya mwisho akafa, akakusanywa pamoja na watu wake akiwa mzee wa miaka mingi. Nao wanawe Esau na Yakobo wakamzika."}]}