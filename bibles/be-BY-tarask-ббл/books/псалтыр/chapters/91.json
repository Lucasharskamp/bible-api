{"data":[{"book":"ПСАЛТЫР","chapter":"91","verse":"1","text":"Псальма. Песьня на дзень суботні."},{"book":"ПСАЛТЫР","chapter":"91","verse":"2","text":"Дабро ёсьць - славіць Госпада і сьпяваць імю Твайму, Усявышні,"},{"book":"ПСАЛТЫР","chapter":"91","verse":"3","text":"абвяшчаць раніцай ласку Тваю і праўду Тваю ўначы,"},{"book":"ПСАЛТЫР","chapter":"91","verse":"4","text":"на дзесяціструнным і на псалтыры, зь песьняю на арфе."},{"book":"ПСАЛТЫР","chapter":"91","verse":"5","text":"Бо Ты ўсьцешыў мяне, Госпадзе, тварэньнем Тваім; я захапляюся дзеямі рук Тваіх."},{"book":"ПСАЛТЫР","chapter":"91","verse":"6","text":"Якія вялікія дзеі Твае, Госпадзе! дзівосна глыбокія помыслы Твае:"},{"book":"ПСАЛТЫР","chapter":"91","verse":"7","text":"Чалавек няцямны ня ведае, і недавумак не разумее таго."},{"book":"ПСАЛТЫР","chapter":"91","verse":"8","text":"Тым часам як бязбожныя растуць, бы трава, і ліхадзеі квітнеюць, каб зьнікнуць навечна, -"},{"book":"ПСАЛТЫР","chapter":"91","verse":"9","text":"Ты, Госпадзе, высокі векавечна!"},{"book":"ПСАЛТЫР","chapter":"91","verse":"10","text":"Бо вось, ворагі Твае, Госпадзе, - вось, ворагі Твае гінуць, і рассыпаюцца ўсе ліхадзеі;"},{"book":"ПСАЛТЫР","chapter":"91","verse":"11","text":"а мой рог Ты падымаеш, як рог аднарога, і я ўмашчаны сьвежым алеем;"},{"book":"ПСАЛТЫР","chapter":"91","verse":"12","text":"і вока маё глядзіць на ворагаў маіх, і вушы мае чуюць пра паўсталых на мяне злыдняў."},{"book":"ПСАЛТЫР","chapter":"91","verse":"13","text":"Праведнік цьвіце, як пальма, узвышаецца, быццам кедр на Ліване."},{"book":"ПСАЛТЫР","chapter":"91","verse":"14","text":"Пасаджаныя ў доме Гасподнім, яны цьвітуць на падворках Бога нашага;"},{"book":"ПСАЛТЫР","chapter":"91","verse":"15","text":"яны і ў старасьці пладаносныя, сакавітыя і сьвежыя,"},{"book":"ПСАЛТЫР","chapter":"91","verse":"16","text":"каб абвяшчаць, што Гасподзь справядлівы, цьвярдыня мая, і няма ў Ім няпраўды."}]}