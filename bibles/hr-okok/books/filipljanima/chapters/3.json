{"data":[{"book":"Filipljanima","chapter":"3","verse":"1","text":"I na koncu, draga braćo, radujte se u Gospodinu. Meni ne dodija pisati vam stalno isto, a za vas je sigurnije."},{"book":"Filipljanima","chapter":"3","verse":"2","text":"Čuvajte se pasa—zlih ljudi koji kažu da se morate osakatiti radi spasenja, i njihovih zlih djela."},{"book":"Filipljanima","chapter":"3","verse":"3","text":"Jer mi koji se Bogu klanjamo u Duhu jedini smo zaista obrezani. Mi se ne pouzdajemo u ljudske napore. Umjesto toga, hvalimo se onime što je za nas učinio Isus Krist."},{"book":"Filipljanima","chapter":"3","verse":"4","text":"A ako bi se itko mogao pouzdati u vlastito tijelo, mogao bih ja. Imaju li drugi razloga da se pouzdaju u vlastite napore, ja ih imam još više!"},{"book":"Filipljanima","chapter":"3","verse":"5","text":"Obrezan sam kao dijete od osam dana, rođen u židovskoj obitelji čiste krvi iz Benjaminova plemena. Pravi pravcati Židov. Pripadnik farizeja."},{"book":"Filipljanima","chapter":"3","verse":"6","text":"Glede revnosti: progonio sam Crkvu. Glede pravednosti u ispunjavanju Zakona: bio sam besprijekoran."},{"book":"Filipljanima","chapter":"3","verse":"7","text":"Sve što sam nekoć smatrao vrijednim, sada smatram bezvrijednim zaradi Krista."},{"book":"Filipljanima","chapter":"3","verse":"8","text":"Štoviše, sve je bezvrijedno u usporedbi s onim najdragocjenijim: spoznajom Isusa Krista, mojega Gospodina. Sve sam drugo odbacio i sve smatram smećem da bih zadobio Krista"},{"book":"Filipljanima","chapter":"3","verse":"9","text":"i postao jedno s njime. Ne pouzdajem se više u vlastitu pravednost ni u ispunjavanje Zakona, već se pouzdajem u Krista da me spasi. Jer Bog nas pred sobom opravdava našom vjerom u Krista."},{"book":"Filipljanima","chapter":"3","verse":"10","text":"Svega sam se odrekao—da zaista mogu spoznati Krista i iskusiti moćnu silu koja ga je uskrsnula, naučiti što znači trpjeti s njim i dijeliti njegovu smrt"},{"book":"Filipljanima","chapter":"3","verse":"11","text":"ne bih li doživio uskrsnuće od mrtvih!"},{"book":"Filipljanima","chapter":"3","verse":"12","text":"Ne kažem da sam već sve to postignuo ili da sam već postao savršenim, nego prežem da to dosegnem jer je Krist dosegnuo mene."},{"book":"Filipljanima","chapter":"3","verse":"13","text":"Ne smatram, braćo, da sam već postao kakvim trebam biti, nego da sam se sav dao na to da zaboravim ono što je iza mene i da hitim prema onomu što me čeka."},{"book":"Filipljanima","chapter":"3","verse":"14","text":"Trudim se istrčati utrku do cilja i primiti nagradu kojoj nas je Bog, kroz Krista Isusa, pozvao u nebo."},{"book":"Filipljanima","chapter":"3","verse":"15","text":"Tako mislimo svi koji smo zreli u vjeri. Ako vi drukčije mislite, Bog će to i vama objaviti."},{"book":"Filipljanima","chapter":"3","verse":"16","text":"Ali moramo biti poslušni istini koju smo spoznali."},{"book":"Filipljanima","chapter":"3","verse":"17","text":"Draga braćo, živite poput mene i učite od onih koji slijede moj uzor."},{"book":"Filipljanima","chapter":"3","verse":"18","text":"Jer sam vam prije o tomu često govorio, a i sada velim sa suzama u očima: mnogi svojim životom pokazuju da su zapravo neprijatelji Kristova križa."},{"book":"Filipljanima","chapter":"3","verse":"19","text":"Njih čeka vječna propast. Njihov je bog njihov trbuh. Ponose se sramotnim stvarima. Misle samo na ovaj zemaljski život."},{"book":"Filipljanima","chapter":"3","verse":"20","text":"Ali naša je domovina na nebesima, odakle iščekujemo da će nam doći Spasitelj, naš Gospodin Isus Krist."},{"book":"Filipljanima","chapter":"3","verse":"21","text":"On će ova naša smrtna tijela preobraziti i suobličiti ih svojemu slavnome tijelu moćnom silom kojom će sve podložiti sebi."}]}