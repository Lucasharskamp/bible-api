{"data":[{"book":"ایوب","chapter":"11","verse":"1","text":"آنگاه صوفر نعماتی پاسخ داد:"},{"book":"ایوب","chapter":"11","verse":"2","text":"آیا به این همه سخنان بی‌معنی نباید پاسخ گفت؟ آیا کسی با پرحرفی می‌تواند خود را تبرئه کند؟"},{"book":"ایوب","chapter":"11","verse":"3","text":"ای ایوب، آیا فکر می‌کنی ما نمی‌توانیم جواب تو را بدهیم؟ وقتی که خدا را مسخره می‌کنی، آیا کسی نباید تو را شرمنده سازد؟"},{"book":"ایوب","chapter":"11","verse":"4","text":"ادعا می‌کنی که سخنانت درست است و در نظر خدا پاک هستی!"},{"book":"ایوب","chapter":"11","verse":"5","text":"ای کاش خدا صحبت می‌کرد و می‌گفت که نظرش دربارهٔ تو چیست."},{"book":"ایوب","chapter":"11","verse":"6","text":"ای کاش اسرار حکمتش را بر تو آشکار می‌کرد، زیرا حکمت او ورای درک انسان است. بدان که خدا کمتر از آنچه که سزاوار بوده‌ای تو را تنبیه کرده است."},{"book":"ایوب","chapter":"11","verse":"7","text":"آیا تو می‌توانی اسرار خدای قادر مطلق را درک کنی؟ آیا می‌توانی عمق‌های او را کشف کنی؟"},{"book":"ایوب","chapter":"11","verse":"8","text":"آنها بلندتر از آسمانهاست؛ تو کی هستی؟ و عمیقتر از هاویه؛ تو چه می‌دانی؟"},{"book":"ایوب","chapter":"11","verse":"9","text":"طول آنها از زمین دراز‌تر است، و عرض آنها از دریا وسیع‌تر."},{"book":"ایوب","chapter":"11","verse":"10","text":"وقتی خدا کسی را می‌گیرد و محاکمه می‌کند، کیست که با او مخالفت کند؟"},{"book":"ایوب","chapter":"11","verse":"11","text":"زیرا او خوب می‌داند چه کسی گناهکار است و از شرارت انسان آگاه می‌باشد."},{"book":"ایوب","chapter":"11","verse":"12","text":"دانا شدن مرد نادان همانقدر غیرممکن است که خر وحشی انسان بزاید!"},{"book":"ایوب","chapter":"11","verse":"13","text":"حال دل خود را پاک کن و دستهایت را به سوی خدا برافراز؛"},{"book":"ایوب","chapter":"11","verse":"14","text":"گناهانت را از خود دور کن و از بدی دست بردار؛"},{"book":"ایوب","chapter":"11","verse":"15","text":"آنگاه چهره‌ات از بی‌گناهی خواهد درخشید و با جرأت و اطمینان زندگی خواهی کرد."},{"book":"ایوب","chapter":"11","verse":"16","text":"تمام سختیهای خود را فراموش خواهی کرد و از آنها همچون آب رفته یاد خواهی نمود."},{"book":"ایوب","chapter":"11","verse":"17","text":"زندگی تو از آفتاب نیمروز درخشانتر خواهد شد و تیرگی زندگیت مانند صبح روشن خواهد گشت."},{"book":"ایوب","chapter":"11","verse":"18","text":"در زندگی امید و اطمینان خواهی داشت و خدا به تو آرامش و امنیت خواهد بخشید."},{"book":"ایوب","chapter":"11","verse":"19","text":"از دشمنان ترسی نخواهی داشت و بسیاری دست نیاز به سوی تو دراز خواهند کرد."},{"book":"ایوب","chapter":"11","verse":"20","text":"اما چشمان شریران تار خواهد شد و برای آنها راه فراری نخواهد بود و تنها امیدشان مرگ خواهد بود."}]}