{"data":[{"book":"1. Jovan","chapter":"1","verse":"1","text":"Okova so inele taro anglunipe, so šunđam, so amare jaćhencar dikhljam, so dikhaja ine hem so amare vastencar dolinđam, adava mothovaja oto Lafi e dživdipnasoro."},{"book":"1. Jovan","chapter":"1","verse":"2","text":"Adava dživdipe mothovđa pe, hem amen dikhljam le hem svedočinaja olestar, hem vaćeraja tumenđe e večnone dživdipnastar, savo inele koro Devel o Dad hem savo mothovđa pe amenđe."},{"book":"1. Jovan","chapter":"1","verse":"3","text":"A mothovaja tumenđe adava so dikhljam hem so šunđam, te šaj hem tumen ovel zajedništvo amencar. A amaroi zajedništvo e Dadeja hem lesere Čhaveja, e Isuse Hristeja."},{"book":"1. Jovan","chapter":"1","verse":"4","text":"Akava pisinaja tumenđe te šaj amari radost ovel pherdi."},{"book":"1. Jovan","chapter":"1","verse":"5","text":"A akavai o lafi savo šunđam olestar hem savo tumenđe vaćeraja: O Develi svetlost hem ano leste nane ni hari tomina."},{"book":"1. Jovan","chapter":"1","verse":"6","text":"Te phenaja da isi amen zajedništvo oleja, a phiraja ani tomina, hovavaja hem na živinaja palo čačipe."},{"book":"1. Jovan","chapter":"1","verse":"7","text":"Ali, te phiraja ani svetlost, sar soi ov ani svetlost, isi amen zajedništvo jekh avereja, hem o rat lesere Čhavesoro e Isusesoro čistini amen taro đijekh greh."},{"book":"1. Jovan","chapter":"1","verse":"8","text":"Te phenaja da nane amen greh, korkore amen hovavaja hem nane ana amende čačipe."},{"book":"1. Jovan","chapter":"1","verse":"9","text":"Te priznajinaja amare grehija, ovi verno hem pravedno: ka oprostini amenđe o grehija hem ka očistini amen tari đijekh nepravda."},{"book":"1. Jovan","chapter":"1","verse":"10","text":"Te phenaja da na grešinđam, e Devle ćeraja hovavne hem lesoro Lafi nane ana amende."}]}