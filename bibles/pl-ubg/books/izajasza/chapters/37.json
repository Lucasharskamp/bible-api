{"data":[{"book":"Izajasza","chapter":"37","verse":"1","text":"A gdy król Ezechiasz to usłyszał, rozdarł swoje szaty, oblekł się w wór i wszedł do domu PANA."},{"book":"Izajasza","chapter":"37","verse":"2","text":"I posłał Eliakima, przełożonego swego domu, pisarza Szebnę i starszych spośród kapłanów, obleczonych w wory, do proroka Izajasza, syna Amosa."},{"book":"Izajasza","chapter":"37","verse":"3","text":"I powiedzieli mu: Tak mówi Ezechiasz: Ten dzień jest dniem utrapienia, upomnienia i bluźnierstwa. Nadszedł bowiem czas porodu dzieci, a nie ma siły, aby je urodzić."},{"book":"Izajasza","chapter":"37","verse":"4","text":"Może PAN, twój Bóg, usłyszy słowa Rabszaka, którego przysłał król Asyrii, jego pan, aby znieważać Boga żywego, i pomści słowa, które usłyszał PAN, twój Bóg. Zanieś więc modlitwę za resztkę, która pozostaje."},{"book":"Izajasza","chapter":"37","verse":"5","text":"Tak to słudzy króla Ezechiasza przyszli do Izajasza."},{"book":"Izajasza","chapter":"37","verse":"6","text":"A Izajasz im odpowiedział: Tak powiedzcie waszemu panu: Tak mówi PAN: Nie bój się tych słów, które słyszałeś, którymi bluźnili mi słudzy króla Asyrii."},{"book":"Izajasza","chapter":"37","verse":"7","text":"Oto ześlę na niego ducha i usłyszy"},{"book":"Izajasza","chapter":"37","verse":"8","text":"Wrócił więc Rabszak i zastał króla Asyrii walczącego przeciwko Libnie. Usłyszał bowiem, że odstąpił od Lakisz."},{"book":"Izajasza","chapter":"37","verse":"9","text":"A dotarło do niego, że mówiono o Tirhace, królu Etiopii: Oto wyruszył na wojnę przeciwko tobie. Gdy to usłyszał, wysłał posłańców do Ezechiasza z tymi słowami:"},{"book":"Izajasza","chapter":"37","verse":"10","text":"Tak powiedzcie Ezechiaszowi, królowi Judy: Niech cię nie zwodzi twój Bóg, któremu ufasz, mówiąc: Jerozolima nie zostanie wydana w ręce króla Asyrii."},{"book":"Izajasza","chapter":"37","verse":"11","text":"Oto słyszałeś, co uczynili królowie Asyrii wszystkim ziemiom, niszcząc je. A ty miałbyś zostać wybawiony?"},{"book":"Izajasza","chapter":"37","verse":"12","text":"Czy bogowie narodów wybawili tych, których moi ojcowie wygubili: Gozan, Charan, Resef i synów Edenu, którzy byli w Telassar?"},{"book":"Izajasza","chapter":"37","verse":"13","text":"Gdzie jest król Chamatu, król Arpadu i król miasta Sefarwaim, Heny i Iwwy?"},{"book":"Izajasza","chapter":"37","verse":"14","text":"Gdy Ezechiasz wziął list z rąk posłów, przeczytał go, wszedł do domu PANA i rozwinął go przed PANEM."},{"book":"Izajasza","chapter":"37","verse":"15","text":"I Ezechiasz modlił się do PANA, mówiąc:"},{"book":"Izajasza","chapter":"37","verse":"16","text":"PANIE zastępów, Boże Izraela, który zasiadasz pomiędzy cherubinami, ty, ty jedynie jesteś Bogiem wszystkich królestw ziemi, ty stworzyłeś niebo i ziemię."},{"book":"Izajasza","chapter":"37","verse":"17","text":"Nakłoń swego ucha, PANIE, i słuchaj. Otwórz swe oczy, PANIE, i spójrz. Słuchaj wszystkich słów Sennacheryba, które przesłał, aby znieważać Boga żywego."},{"book":"Izajasza","chapter":"37","verse":"18","text":"To prawda, PANIE, że królowie Asyrii spustoszyli wszystkie narody i ich ziemie;"},{"book":"Izajasza","chapter":"37","verse":"19","text":"I powrzucali ich bogów do ognia. Nie byli bowiem bogami, ale dziełem rąk ludzkich, drewnem i kamieniem. Dlatego ich zniszczyli."},{"book":"Izajasza","chapter":"37","verse":"20","text":"Teraz więc, PANIE, nasz Boże, wybaw nas z jego ręki, aby wszystkie królestwa ziemi poznały, że jedynie ty jesteś PANEM."},{"book":"Izajasza","chapter":"37","verse":"21","text":"Wtedy Izajasz, syn Amosa, posłał"},{"book":"Izajasza","chapter":"37","verse":"22","text":"Oto słowo, które PAN o nim wypowiedział: Dziewica, córka Syjonu, wzgardziła tobą i śmiała się z ciebie. Córka Jerozolimy kiwała głową za tobą."},{"book":"Izajasza","chapter":"37","verse":"23","text":"Kogo znieważyłeś i komu bluźniłeś? Przeciwko komu podniosłeś swój głos i wysoko podniosłeś swoje oczy? Przeciwko Świętemu Izraela."},{"book":"Izajasza","chapter":"37","verse":"24","text":"Przez swoje sługi znieważyłeś Pana i powiedziałeś: Z mnóstwem swoich rydwanów wyszedłem na wysokie góry i zbocza Libanu. Wytnę jego wysokie cedry i jego wyborowe cyprysy i przyjdę aż do najwyższego jego szczytu, do lasów i do lasu jego pola."},{"book":"Izajasza","chapter":"37","verse":"25","text":"Ja wykopałem studnie i piłem wody, swoimi stopami wysuszyłem wszystkie rzeki oblężonych miejsc."},{"book":"Izajasza","chapter":"37","verse":"26","text":"Czy nie słyszałeś, że ja dawno to uczyniłem i za dawnych dni to sprawiłem? A teraz wypełniam, gdy obracasz warowne miasta w stosy gruzów."},{"book":"Izajasza","chapter":"37","verse":"27","text":"Ich mieszkańcy, bezsilni, przestraszyli się i zawstydzili. Byli jak trawa polna, jak świeża zieleń, jak trawa na dachach, jak"},{"book":"Izajasza","chapter":"37","verse":"28","text":"Znam twoje miejsce pobytu, twoje wyjście i twoje wejście, a także twoją wściekłość przeciwko mnie."},{"book":"Izajasza","chapter":"37","verse":"29","text":"Ponieważ twoja wściekłość na mnie i twoja zuchwałość doszły do moich uszu, włożę moje kółko w twoje nozdrza i moje wędzidło na twoje wargi i zawrócę cię tą drogą, którą przyszedłeś."},{"book":"Izajasza","chapter":"37","verse":"30","text":"A to będzie znakiem dla ciebie: Tego roku będziesz jadł zboże samorodne, w drugim roku także zboże samorodne, w trzecim roku zaś siejcie i zbierajcie żniwo, sadźcie winnice i jedzcie ich owoce."},{"book":"Izajasza","chapter":"37","verse":"31","text":"Resztka ocalonych z domu Judy ponownie zapuści korzenie w głąb i wyda owoc w górze."},{"book":"Izajasza","chapter":"37","verse":"32","text":"Z Jerozolimy wyjdą bowiem resztka i ci, którzy ocaleli z góry Syjon. Sprawi to gorliwość PANA zastępów."},{"book":"Izajasza","chapter":"37","verse":"33","text":"Dlatego tak mówi PAN o królu Asyrii: Nie wejdzie do tego miasta ani nie wypuści tam strzały, nie wyruszy przeciw niemu z tarczą ani nie usypie szańców przeciwko niemu."},{"book":"Izajasza","chapter":"37","verse":"34","text":"Drogą, którą przyszedł, powróci, a do tego miasta nie wejdzie, mówi PAN."},{"book":"Izajasza","chapter":"37","verse":"35","text":"Będę bowiem bronił tego miasta i ocalę je ze względu na siebie i ze względu na Dawida, swego sługę."},{"book":"Izajasza","chapter":"37","verse":"36","text":"Wtedy wyszedł Anioł PANA i zabił w obozie Asyrii sto osiemdziesiąt pięć tysięcy"},{"book":"Izajasza","chapter":"37","verse":"37","text":"Sennacheryb, król Asyrii, wycofał się więc i wyruszył. Wrócił i zamieszkał w Niniwie."},{"book":"Izajasza","chapter":"37","verse":"38","text":"A gdy oddawał pokłon w domu swego boga Nisroka, jego synowie – Adramelek i Sareser – zabili go mieczem. Potem uciekli do ziemi Ararat. I Asarchaddon, jego syn, królował w jego miejsce."}]}