{"data":[{"book":"Numeri","chapter":"8","verse":"1","text":"Jahweh sprak tot Moses:"},{"book":"Numeri","chapter":"8","verse":"2","text":"Beveel Aäron en zeg hem:Wanneer ge de lampen opstelt, moeten de zeven lampen naar de voorzijde van de kandelaar haar licht verspreiden."},{"book":"Numeri","chapter":"8","verse":"3","text":"Aäron deed het, en plaatste de lampen zo, dat ze naar de voorkant van de kandelaar waren gekeerd, zoals Jahweh het bevolen had."},{"book":"Numeri","chapter":"8","verse":"4","text":"De kandelaar was uit goud gedreven, zowel zijn schacht als zijn bloesems waren drijfwerk. Naar het model door Jahweh aan Moses getoond, had hij de kandelaar gemaakt."},{"book":"Numeri","chapter":"8","verse":"5","text":"Jahweh sprak tot Moses:"},{"book":"Numeri","chapter":"8","verse":"6","text":"Zonder de levieten van de Israëlieten af en reinig ze."},{"book":"Numeri","chapter":"8","verse":"7","text":"Zo zult ge doen, om hen te reinigen: Ge moet ze met reinigingswater besprenkelen, ze moeten hun hele lichaam scheren en hun kleren wassen; dan zijn ze rein."},{"book":"Numeri","chapter":"8","verse":"8","text":"Dan moeten ze een jongen stier gaan halen, en meelbloem, met olie aangemaakt, als het spijsoffer, dat daarbij hoort, terwijl gij een anderen jongen stier voor het zondeoffer moet nemen."},{"book":"Numeri","chapter":"8","verse":"9","text":"Vervolgens moet ge de levieten voor de openbaringstent doen treden, en heel de gemeenschap der Israëlieten verzamelen."},{"book":"Numeri","chapter":"8","verse":"10","text":"Doe de levieten dan voor het aanschijn van Jahweh treden, en laten de kinderen Israëls hun de handen opleggen."},{"book":"Numeri","chapter":"8","verse":"11","text":"Dan moet Aäron de levieten als een strekoffer van Israëls kinderen Jahweh aanbieden. Zo zullen zij voor de dienst van Jahweh worden bestemd."},{"book":"Numeri","chapter":"8","verse":"12","text":"Daarna moeten de levieten hun handen op de kop der jonge stieren leggen, en den een moet ge als zondeoffer, den ander als brandoffer aan Jahweh opdragen, om verzoening te verkrijgen voor de levieten."},{"book":"Numeri","chapter":"8","verse":"13","text":"Ten slotte moet ge de levieten voor Aäron en zijn zonen plaatsen, en hen als een strekoffer Jahweh aanbieden."},{"book":"Numeri","chapter":"8","verse":"14","text":"Zo moet ge de levieten van de Israëlieten afzonderen en zullen ze Mij toebehoren!"},{"book":"Numeri","chapter":"8","verse":"15","text":"En nadat ge ze zo hebt gereinigd en als een strekoffer hebt aangeboden, mogen de levieten hun dienst bij de openbaringstent beginnen."},{"book":"Numeri","chapter":"8","verse":"16","text":"Want ze zijn uit de Israëlieten genomen, en te mijner beschikking gehouden; in plaats van wat de moederschoot opent, in plaats van alle eerstgeborenen van Israëls kinderen heb Ik ze voor Mijzelf behouden."},{"book":"Numeri","chapter":"8","verse":"17","text":"Want Mij behoren alle eerstgeborenen van Israëls kinderen, mens en dier; op de dag, dat Ik alle eerstgeborenen sloeg in Egypte, heb Ik ze Mij toegewijd."},{"book":"Numeri","chapter":"8","verse":"18","text":"Maar Ik neem de levieten in plaats van alle eerstgeborenen van Israëls kinderen,"},{"book":"Numeri","chapter":"8","verse":"19","text":"en Ik neem ze uit de Israëlieten en stel ze ter beschikking van Aäron en zijn zonen, om voor de Israëlieten de dienst in de openbaringstent te verrichten, om verzoening te verkrijgen voor de Israëlieten, en om de kinderen Israëls voor onheil te behoeden, als zij tot het heiligdom zouden naderen."},{"book":"Numeri","chapter":"8","verse":"20","text":"Moses, Aäron en heel de gemeenschap der Israëlieten deden dus met de levieten, zoals Jahweh Moses omtrent de levieten bevolen had."},{"book":"Numeri","chapter":"8","verse":"21","text":"De levieten reinigden zich van zonde, en wasten hun kleren; en Aäron bood ze Jahweh als strekoffer aan, verkreeg verzoening voor hen en reinigde hen."},{"book":"Numeri","chapter":"8","verse":"22","text":"Daarna begonnen de levieten hun dienst bij de openbaringstent onder toezicht van Aäron en zijn zonen. Wat Jahweh omtrent de levieten aan Moses bevolen had, bracht men nauwkeurig ten uitvoer."},{"book":"Numeri","chapter":"8","verse":"23","text":"Jahweh sprak tot Moses:"},{"book":"Numeri","chapter":"8","verse":"24","text":"Dit is de wet voor de levieten: Van vijf en twintig jaar af is hij verplicht dienst te verrichten bij de openbaringstent."},{"book":"Numeri","chapter":"8","verse":"25","text":"Na zijn vijftigste jaar is hij van zijn verplichting ontslagen, en behoeft geen dienst meer te doen."},{"book":"Numeri","chapter":"8","verse":"26","text":"Hij mag zijn broeders wel behulpzaam zijn bij de openbaringstent in het uitoefenen van hun ambtsplichten, maar eigenlijk werk behoeft hij niet meer te doen. Deze beschikking zult ge maken omtrent de ambtsplichten der levieten."}]}