{"data":[{"book":"కీర్తన","chapter":"16","verse":"1","text":"దేవా, నీ ఆశ్రయం కోరాను, నన్ను కాపాడు."},{"book":"కీర్తన","chapter":"16","verse":"2","text":"నేను యెహోవాతో అంటాను. నువ్వు నా ప్రభువు. నీకు వేరుగా నాకు ఏ మంచీ లేదు."},{"book":"కీర్తన","chapter":"16","verse":"3","text":"భూమి మీద ఉన్న భక్తుల విషయానికి వస్తే, వాళ్ళు శ్రేష్టులు. నా ఆనందం అంతా వాళ్ళే."},{"book":"కీర్తన","chapter":"16","verse":"4","text":"యెహోవాను విడిచి ఇతర దేవుళ్ళను ఆశించే వాళ్లకు సమస్యలు ఎక్కువౌతాయి. వాళ్ళు అర్పించే రక్తపానీయ అర్పణలు నేను అర్పించను. నా పెదాలతో వాళ్ళ పేర్లు ఎత్తను."},{"book":"కీర్తన","chapter":"16","verse":"5","text":"యెహోవా, నాకు వారసత్వంగా వచ్చిన వాటా నువ్వే. నువ్వే నా గిన్నె. నా అంతిమ గమ్యం నీ చేతుల్లోనే ఉంది."},{"book":"కీర్తన","chapter":"16","verse":"6","text":"మనోహరమైన స్థలాల్లో నాకోసం హద్దులు గీసి ఉన్నాయి. కచ్చితంగా శ్రేష్ఠమైన స్వాస్థ్యం నాది."},{"book":"కీర్తన","chapter":"16","verse":"7","text":"నాకు ఆలోచనకర్త అయిన యెహోవాను స్తుతిస్తాను, రాత్రివేళల్లో కూడా నా మనసు నాకు ఉపదేశిస్తూ ఉంది."},{"book":"కీర్తన","chapter":"16","verse":"8","text":"అన్నివేళలా యెహోవా వైపు నేను చూస్తూ ఉంటాను, ఆయన కుడిచేతిలోనుంచి నేను కదిలిపోను!"},{"book":"కీర్తన","chapter":"16","verse":"9","text":"అందువల్ల నా హృదయం సంతోషంగా ఉంది. నా పూర్ణ హృదయం ఆయనను పొగడుతూ ఉంది. కచ్చితంగా నేను సురక్షితంగా ఉంటాను."},{"book":"కీర్తన","chapter":"16","verse":"10","text":"ఎందుకంటే నువ్వు నా ఆత్మను పాతాళంలో విడిచి పెట్టవు. నిబంధన నమ్మకత్వం ఉన్నవాణ్ణి చావు చూడనివ్వవు."},{"book":"కీర్తన","chapter":"16","verse":"11","text":"జీవమార్గం నువ్వు నాకు తెలియజేస్తావు. నీ సన్నిధిలో మహానందం ఉంది. నీ కుడిచేతిలో నిత్యానందం ఉంది."}]}