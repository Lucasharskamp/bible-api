{"data":[{"book":"Kɔrɛnti Firindena","chapter":"9","verse":"1","text":"Ɛ maliin naxan nabama lan yama sariɲanxin ma, a tɔnɔ mi na n xa kɛdin sɛbɛ ɛ ma lan na ma."},{"book":"Kɔrɛnti Firindena","chapter":"9","verse":"2","text":"Bayo, n na a kolon fa fala ɛ ɲɛnigen fan. N luma ɛ matɔxɛ Masedoniya kaane xa, n naxa, “Xabu yala, Akaya kaane yitɔnxi mali ti feen na.” Ɛ bata muxu wuyaxi rakunfa ɛ sɔbɛ soon xɔn."},{"book":"Kɔrɛnti Firindena","chapter":"9","verse":"3","text":"Nayi, n na ngaxakedenna ndee rasigama ɛ ma alogo nxu ɛ matɔxɔxi kii naxan yi, na nama findi fe fuun na. Koni a xa a li ɛ yitɔnxi alo n na a falaxi kii naxan yi."},{"book":"Kɔrɛnti Firindena","chapter":"9","verse":"4","text":"Xa Masedoniya kaana nde fa n fɔxɔ ra ɛ fɛma, e yi a li ɛ mi yitɔnxi, nxu yi yagima nɛn nayi nxu to laxi ɛ ra, koni katarabi ɛ tan nan ma."},{"book":"Kɔrɛnti Firindena","chapter":"9","verse":"5","text":"Nanara, n bata a miri, fa fala, a lan n xa ngaxakedenna ndee mafan, e siga ɛ fɛma n yɛɛ ra, ɛ yi na fonisireya kiseni tɔn, ɛ bata yi nxu tuli sa naxan na alogo a xa fi fonisireyani benun a xa findi karahanna ra."},{"book":"Kɔrɛnti Firindena","chapter":"9","verse":"6","text":"Ɛ xaxili lu ito xɔn ma. Naxan na sansina ndedi woli, na ndedi nan xabama. Koni naxan na sansi gbeen woli, na a gbegbe xabama nɛn."},{"book":"Kɔrɛnti Firindena","chapter":"9","verse":"7","text":"Birin xa Ala ki alo a bata a ragidi a bɔɲɛni kii naxan yi. A nama findi mɔnɛn na hanma karahanna. Amasɔtɔ naxan kiin tima sɛwani, na kanna rafan Ala ma."},{"book":"Kɔrɛnti Firindena","chapter":"9","verse":"8","text":"Ala nɔɛ ɛ kiyɛ nɛn a hinan dɛfexini alogo a xa ɛ makone fan feen birin yi waxatin birin, nde mɔn yi lu ɛ yii wali faɲine birin kɛdeni."},{"book":"Kɔrɛnti Firindena","chapter":"9","verse":"9","text":"A sɛbɛxi Kitabuni, a naxa,"},{"book":"Kɔrɛnti Firindena","chapter":"9","verse":"10","text":"Nba, Ala naxan sansiin fima xɛɛ biin ma e nun donsena, na sansiin fima ɛ ma nɛn, a a rawuya ayi, a yi ɛ tinxinyaan wali xɔnne ragbo ayi."},{"book":"Kɔrɛnti Firindena","chapter":"9","verse":"11","text":"Ɛ findima nɛn se kanne ra kiin birin yi, alogo ɛ xa lu fonisireyani waxatin birin. Nayi, muxu wuyaxi barikan birama nɛn Ala xa, nxu na ɛ kiseene xali e xɔn."},{"book":"Kɔrɛnti Firindena","chapter":"9","verse":"12","text":"Amasɔtɔ ɛ wanla naxan nabama ito ra, na mi yama sariɲanxin makone xan gbansan fanma, koni a mɔn wali faɲi kolonna rayiriwama Ala xa."},{"book":"Kɔrɛnti Firindena","chapter":"9","verse":"13","text":"Muxu wuyaxi Ala binyama nɛn ɛ wanli ito tɔnɔn xɔn, ɛ to yamari suxun saxi ɛ tubi feen fari Alaa Muxu Sugandixina fe Xibaru Faɲini. E mɔn Ala binyama nɛn ɛ fonisireyana fe ra ɛ to e kima ɛ seene yi e nun muxun bonne."},{"book":"Kɔrɛnti Firindena","chapter":"9","verse":"14","text":"Nanara, e Ala maxandɛ ɛ xa xanuntenyani Alaa hinan gbeena fe ra a naxan nagidixi ɛ ma."},{"book":"Kɔrɛnti Firindena","chapter":"9","verse":"15","text":"En barikan bira Ala xa a kisena fe ra naxan ɲɔxɔn mi na."}]}