{"data":[{"book":"Tavui Leo","chapter":"15","verse":"1","text":"Lo tagui gineu ngere ngaha, a leo noi Huqe u vomai lawe Ebram lolo bombore mo veve vena, “Goin mese matagu Ebram. Neu nain vuragi na nom tutugoro me nom gai malai u lawua.”"},{"book":"Tavui Leo","chapter":"15","verse":"2","text":"Siu Ebram mo duvie, “?Huqe Lawoa, havai hi goin bete laweau huri netuku hatie? Noku gaihora, Eliese tau Domaskas, vin lei na noku tataue siu nge vin lei na noku hango gineu doluegi.”"},{"book":"Tavui Leo","chapter":"15","verse":"3","text":"Me mo veve taligu, “Ko leo gohi bete na maresu te lawe au a noku gaihora vin lei na noku tataue siu nge vin lei na noku hango gineu doluegi.”"},{"book":"Tavui Leo","chapter":"15","verse":"4","text":"Me a leo noi Huqe mo vomai lobena mo veve vena, “Hatie! Nge ngaha vin mese sesei na tanomu, huri gategale vin mwelue den valemu sibomu, ngeie vin lei na nomu hango gineu.”"},{"book":"Tavui Leo","chapter":"15","verse":"5","text":"Me mo laie tavano varea me mo veve vena, “Ko leo siseri tahage aulu lolo mahava me gom valu na visiu tare gu vei lei ve goin velure. Renetumu rain sao mwere hi.”"},{"book":"Tavui Leo","chapter":"15","verse":"6","text":"Ebram mo ladohogo lui Huqe, me siu i Huqe mo wareginie ve nge a tangaloi vovohoi."},{"book":"Tavui Leo","chapter":"15","verse":"7","text":"Nge mo veve vage lawea vena, “Neu i Huqe. Nau lei vohogi niko den Ur ta Kaldea ve nain bete na tano ngaha lawego goin leie vin voragi nomu.”"},{"book":"Tavui Leo","chapter":"15","verse":"8","text":"Ebram mo veve vena, “?Huqe Lawoa, nain ilo mwere hilogo ve rain voragi noku?”"},{"book":"Tavui Leo","chapter":"15","verse":"9","text":"Me nge mo maraga move, “Goin lei laweau a bulugi duregi, me nani duregi, me a sibsib boegi higaora hogo gaitolu, me a mwara, mena rangamea mwalakelogi.”"},{"book":"Tavui Leo","chapter":"15","verse":"10","text":"Me Ebram mo lai na gangarue doluegi lawea, mo tai wakawakara mo taure ravui leoleo nago. Manu ngehi tei wakawakara tea."},{"book":"Tavui Leo","chapter":"15","verse":"11","text":"Siu a mala ram hivo huri na bigi ngere hi Ebram mo livu vohoginire."},{"book":"Tavui Leo","chapter":"15","verse":"12","text":"Mo kakarani aho mo sasaroro mata huegi mo wehi Ebram mo maturu mate me a dodo na matagute lawua mo gagavugi nie."},{"book":"Tavui Leo","chapter":"15","verse":"13","text":"Me a Huqe Mauri mo veve lawe Ebram, “Goin ilo vurugegi huri renetumu rain toga lolo tano hate nora, me rain tabana lawe na tangaloi lo vanue hi, rain vei asisigi nire vi dadari a higao vudolue vaga vesi."},{"book":"Tavui Leo","chapter":"15","verse":"14","text":"Nge nain arahi na taureure ngere rain tabana meire lo tagugi ngere rain mwelue mena hagogineu sao."},{"book":"Tavui Leo","chapter":"15","verse":"15","text":"Nge niko goin mule gitano lo tamwata me rain teviginigo lo taro tavohe gu tamaragai vurugegi."},{"book":"Tavui Leo","chapter":"15","verse":"16","text":"Lo tagui higao vudolue vaga vesi renetui renetumu rain mule hano huri a doridori esi nora ta Amoro he dadari te lo tovotovogi mosigei.”"},{"book":"Tavui Leo","chapter":"15","verse":"17","text":"Lo taro matenaho mo sasaroro me mo dodo, siserigi hi a sosovene mo ququ mena leleoi here mo vomai lo livugei tavisevisei bigi."},{"book":"Tavui Leo","chapter":"15","verse":"18","text":"Lo rani ngehi i Huqe mo vai na waratau siaga mei Ebram mo veve vena, “Nain bete na vanue ngaha lawe renetumu mo tavuigi lo arai vanue Ijib mo dadari lo wai meuri lawua Iveretis:"},{"book":"Tavui Leo","chapter":"15","verse":"19","text":"A tano tau Keni, tano tau Kenisi, tano tau Kadamon,"},{"book":"Tavui Leo","chapter":"15","verse":"20","text":"tano tau Hiti, tano tau Beris, tano tau Revei,"},{"book":"Tavui Leo","chapter":"15","verse":"21","text":"tano tau Amoro, tano tau Kenan, tano tau Gigas me tano tau Jebus.”"}]}