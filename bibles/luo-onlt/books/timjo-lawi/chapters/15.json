{"data":[{"book":"Tim Jo-Lawi","chapter":"15","verse":"1","text":"Jehova Nyasaye nowacho ne Musa gi Harun niya,"},{"book":"Tim Jo-Lawi","chapter":"15","verse":"2","text":"Wuo gi nyithind Israel kendo unyisgi kama: Ka ngʼato dende chwer bedni en nyach, remo, tutu, kata nyodo, to gik machwer kawuok e dendego ogak."},{"book":"Tim Jo-Lawi","chapter":"15","verse":"3","text":"Kata ka pod odhi nyime gichwer kata kodinore, to gino biro miyo obedo mogak. Ma e kaka gik machwergo biro miyo obedo mogak."},{"book":"Tim Jo-Lawi","chapter":"15","verse":"4","text":"“ ‘Kitanda moro amora ma ngʼatni onindoe kata moro amora ma ngʼatni obetie ka dende chwer bedo mogak."},{"book":"Tim Jo-Lawi","chapter":"15","verse":"5","text":"Ngʼato angʼata momulo kitandono nyaka neni olwoko lepe, kaachiel gi dende, kendo enobed mogak nyaka chop odhiambo."},{"book":"Tim Jo-Lawi","chapter":"15","verse":"6","text":"Ngʼato angʼata mobet kama ngʼama dende chwer osebetie, nyaka luok lepe kendo luokre, kendo nosik kogak nyaka odhiambo."},{"book":"Tim Jo-Lawi","chapter":"15","verse":"7","text":"“ ‘Ngʼato angʼata momulo ngʼato ma dende chwerno nyaka luok lepe kod dende, kendo nobed mogak nyaka chop odhiambo."},{"book":"Tim Jo-Lawi","chapter":"15","verse":"8","text":"“ ‘Ka ngʼama dende chwer ongʼulo olawo kuom ngʼama ler, ngʼatni nyaka luok lepe kendo olwokre, kendo nobed mogak nyaka chop odhiambo."},{"book":"Tim Jo-Lawi","chapter":"15","verse":"9","text":"“ ‘Gimoro amora ma ngʼat ma dende chwerno oidho kadhi wuoth bedo mogak,"},{"book":"Tim Jo-Lawi","chapter":"15","verse":"10","text":"kendo ngʼato angʼata momulo gima ngʼatno osebetie nobed mogak nyaka odhiambo, kendo ngʼato angʼata mokawo gigo nyaka luok lepe kendo olwokre, kendo nobed mogak nyaka chop odhiambo."},{"book":"Tim Jo-Lawi","chapter":"15","verse":"11","text":"“ ‘Ngʼato angʼata ma ngʼama ogakni omulo kapok ologo lwete to nyaka olwok lepe kendo olwokre kendo nobed mogak nyaka chop odhiambo."},{"book":"Tim Jo-Lawi","chapter":"15","verse":"12","text":"“ ‘Gimoro amora mochwe gi lowo nyaka to, kendo gimoro amora molos gi bao ma ngʼatno omulo nyaka luok gi pi."},{"book":"Tim Jo-Lawi","chapter":"15","verse":"13","text":"“ ‘Ka ngʼato opwodhi kuom gima chwer e dende, to nyaka oketre tenge kuom ndalo abiriyo mar nyasi mar pwodhruok; mi olwok lepe kod dende kendo obiro bedo mapoth."},{"book":"Tim Jo-Lawi","chapter":"15","verse":"14","text":"E odiechiengʼ mar aboro nyaka okaw akuch odugla ariyo kata nyithi akuru ariyo mondo okelgi e nyim Jehova Nyasaye e dho Hemb Romo kendo ochiwgi ne jadolo."},{"book":"Tim Jo-Lawi","chapter":"15","verse":"15","text":"Bangʼe jadolo biro chiwogi kaka misango, achiel kuomgi mar misango migologo richo to machielo to mar misango miwangʼo pep. E yo machalo kama obiro tero kwayo mar weyo richo e nyim Jehova Nyasaye ne ngʼatno ma dende chwer mondo opwodhe."},{"book":"Tim Jo-Lawi","chapter":"15","verse":"16","text":"“ ‘Ka ngʼat madichwo kothe mar nyodo owuok, nyaka olwokre, kendo nobed mogak nyaka odhiambo."},{"book":"Tim Jo-Lawi","chapter":"15","verse":"17","text":"Nanga kata pien moro amora ma koth nyodono dilwarie nyaka luok gi pi, kendo nobed mogak nyaka odhiambo."},{"book":"Tim Jo-Lawi","chapter":"15","verse":"18","text":"Ka ngʼat ma dichwo obedoe achiel gi dhako mi kodhi mar nyodo owuok e diergi, nyaka giduto giluokre, kendo ginibed mogak nyaka odhiambo."},{"book":"Tim Jo-Lawi","chapter":"15","verse":"19","text":"“ ‘Ka dhako ni e kindene mar neno malo, to dhakono nobed mogak nyaka otiek ndalo abiriyo, kendo ngʼato angʼata momule nobed mogak nyaka odhiambo."},{"book":"Tim Jo-Lawi","chapter":"15","verse":"20","text":"“ ‘Gimoro amora manonindie e kinde moneno malo nobed mogak, kendo gimoro amora manobedie nobed mogak."},{"book":"Tim Jo-Lawi","chapter":"15","verse":"21","text":"Ngʼato angʼata momulo kitandane nyaka luok lepe, kendo olwokre, kendo en bende nobed mogak nyaka odhiambo."},{"book":"Tim Jo-Lawi","chapter":"15","verse":"22","text":"Ngʼato angʼata manomul gima obetie, nyaka luok lepe, kendo olwokre, en bende nobed mogak nyaka odhiambo."},{"book":"Tim Jo-Lawi","chapter":"15","verse":"23","text":"Kata bed ni en kitanda, kata bed ni en gima nyocha obete, to ngʼato angʼata manomul gigi, en bende nobed mogak nyaka odhiambo."},{"book":"Tim Jo-Lawi","chapter":"15","verse":"24","text":"“ ‘Dichwo moro amora mane obet e achiel gi dhakono e kinde moneno malo nobed mogak kuom ndalo abiriyo, kendo nyaka kitanda monindoe bende nobed mogak."},{"book":"Tim Jo-Lawi","chapter":"15","verse":"25","text":"“ ‘Ka dhako chwer ndalo mogwarore e kinde ma ok one malo, kata ka ochwer mokadho ndalo ma ojanene malo, to enobed mogak kuom ndalo duto ma pod ochwerieno mana machalre kaka ndalone monenoe malo."},{"book":"Tim Jo-Lawi","chapter":"15","verse":"26","text":"Kitanda moro amora moninde e ndalo ma pod oneno malo nobed mogak mana kaka kitanda monindoe mapile kendo gimoro amora mobetie nobed mogak mana machal gi kinde monenoe malo."},{"book":"Tim Jo-Lawi","chapter":"15","verse":"27","text":"Ngʼato angʼata momulo gigi nobed mogak, kendo nyaka olwok lepe kendo olwokre, kendo nobed mogak nyaka odhiambo."},{"book":"Tim Jo-Lawi","chapter":"15","verse":"28","text":"“ ‘Ka dhakono osepwodhore kuom chwerneno, to nyaka okwan ndalo abiriyo, eka koro obiro bedo maler."},{"book":"Tim Jo-Lawi","chapter":"15","verse":"29","text":"Kochopo odiechiengʼ mar aboro to okaw akuch odugla ariyo kata nyithi akuru ariyo, kendo okelne jadolo e dho Hemb Romo."},{"book":"Tim Jo-Lawi","chapter":"15","verse":"30","text":"Jadolo biro kawo akuru achiel otimgo misango mar golo richo to machielo to otimgo misango miwangʼo pep. Kamano jadolo biro pwodho dhakono e nyim Jehova Nyasaye kuom gakne kaluwore gi dende machwerno."},{"book":"Tim Jo-Lawi","chapter":"15","verse":"31","text":"“ ‘Nyaka usiem jo-Israel kuom gik mamiyo ji bedo mogak, mondo kik gidwany kar dakna maler manie kindgi, manyalo kelonegi tho ka gigak.’ ”"},{"book":"Tim Jo-Lawi","chapter":"15","verse":"32","text":"Magi e chike momako dichwo ma dende chwer kata mobet mogak nikech wuok mar nyote,"},{"book":"Tim Jo-Lawi","chapter":"15","verse":"33","text":"kata dhako manie kindeno mar neno malo kaachiel gi dichwo kata dhako machwer kod dichwo moriwore gi dhako mogak."}]}