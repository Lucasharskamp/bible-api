{"data":[{"book":"Djela Apostolska","chapter":"25","verse":"1","text":"Tri dana pošto je preuzeo vlast nad pokrajinom, Fest iz Cezareje ode u Jeruzalem."},{"book":"Djela Apostolska","chapter":"25","verse":"2","text":"Ondje mu veliki svećenici i drugi židovski uglednici iznesu tužbu protiv Pavla. Preklinjali su ga da se smiluje"},{"book":"Djela Apostolska","chapter":"25","verse":"3","text":"i pošalje Pavla u Jeruzalem jer su spremali zasjedu da ga putem smaknu."},{"book":"Djela Apostolska","chapter":"25","verse":"4","text":"Ali Fest odgovori da je Pavao u zatvoru u Cezareji te da će i on uskoro onamo."},{"book":"Djela Apostolska","chapter":"25","verse":"5","text":"“Ovlastite nekolicinu da pođu sa mnom”, reče stoga. “Ako je taj čovjek što skrivio, neka ga optuže.”"},{"book":"Djela Apostolska","chapter":"25","verse":"6","text":"Osam ili deset dana potom vrati se u Cezareju. Sutradan sjedne na sudački stolac i zapovjedi da dovedu Pavla."},{"book":"Djela Apostolska","chapter":"25","verse":"7","text":"Kad uđe Pavao, židovski vođe iz Jeruzalema okruže ga i iznesu protiv njega mnoge teške optužbe koje nisu mogli dokazati."},{"book":"Djela Apostolska","chapter":"25","verse":"8","text":"Pavao se branio: “Nisam zgriješio ni protiv židovskoga Zakona, ni protiv Hrama, ni protiv cara.”"},{"book":"Djela Apostolska","chapter":"25","verse":"9","text":"A Festus ga, želeći ugoditi Židovima, upita: “Jesi li voljan poći u Jeruzalem da ti se ondje za to sudi u mojoj nazočnosti?”"},{"book":"Djela Apostolska","chapter":"25","verse":"10","text":"Pavao odgovori: “Ne. Stojim pred carevim sudom, gdje mi se i treba suditi. Dobro znaš da tim Židovima nisam ništa skrivio."},{"book":"Djela Apostolska","chapter":"25","verse":"11","text":"Ako sam pak zaista skrivio što zaslužuje smrt, ne bježim od toga. Ali ako me ovi ovdje neopravdano tuže, nitko me ne može njima izručiti. Prizivam se na cara!”"},{"book":"Djela Apostolska","chapter":"25","verse":"12","text":"Fest se na to posavjetuje s Vijećem pa odgovori: “Na cara si se prizvao, pred cara ćeš ići!”"},{"book":"Djela Apostolska","chapter":"25","verse":"13","text":"Nakon nekoliko dana dođu kralj Agripa i njegova sestra Berenika u Cezareju pozdraviti Festa."},{"book":"Djela Apostolska","chapter":"25","verse":"14","text":"Kako su se ondje zadržali nekoliko dana, Fest ispriča kralju o Pavlu. “Tu je neki čovjek što ga je Feliks ostavio u zatvoru”, reče."},{"book":"Djela Apostolska","chapter":"25","verse":"15","text":"“Dok sam bio u Jeruzalemu, veliki svećenici i starješine optužili su ga i zatražili da ga osudim."},{"book":"Djela Apostolska","chapter":"25","verse":"16","text":"Odgovorio sam im da Rimljani ne običavaju kazniti čovjeka a da mu ne sude. Prije toga valja optuženika suočiti s tužiteljima i dati mu prigodu da se brani od optužbe."},{"book":"Djela Apostolska","chapter":"25","verse":"17","text":"Kad su dakle skupa sa mnom doputovali ovamo, odmah sam sutradan, bez odgađanja, sjeo na sudački stolac i zapovjedio da dovedu tog čovjeka."},{"book":"Djela Apostolska","chapter":"25","verse":"18","text":"Ali tužitelji koji su stajali oko njega nisu ga optužili ni za što od onoga što sam ja pretpostavljao."},{"book":"Djela Apostolska","chapter":"25","verse":"19","text":"Riječ je bila o nečemu prijepornom glede njihove vjere, o nekakvome Isusu koji je umro, a Pavao tvrdi da je živ."},{"book":"Djela Apostolska","chapter":"25","verse":"20","text":"Ne snalazeći se u takvoj raspravi, upitao sam ga bi li htio poći u Jeruzalem da mu ondje za to sude."},{"book":"Djela Apostolska","chapter":"25","verse":"21","text":"Ali prizivom je zatražio da se podloži presudi njegova Veličanstva. Zato sam zapovjedio da ga čuvaju u zatvoru dok ga ne pošaljem caru.”"},{"book":"Djela Apostolska","chapter":"25","verse":"22","text":"“Htio bih i ja čuti tog čovjeka”, reče Agripa."},{"book":"Djela Apostolska","chapter":"25","verse":"23","text":"Sutradan tako Agripa i Berenika uđu u dvoranu s velikim sjajem, praćeni vojnim zapovjednicima i najvećim gradskim uglednicima. Na Festovu zapovijed dovedu Pavla."},{"book":"Djela Apostolska","chapter":"25","verse":"24","text":"Fest tada reče: “Kralju Agripa i svi nazočni, evo čovjeka zbog kojega me svi ovdašnji i jeruzalemski Židovi salijeću vičući da ga smaknem."},{"book":"Djela Apostolska","chapter":"25","verse":"25","text":"Ali nisam utvrdio da je učinio išta zbog čega bi zaslužio smrt. Kako se on sam prizvao na cara, odlučio sam ga caru i poslati."},{"book":"Djela Apostolska","chapter":"25","verse":"26","text":"Ali nemam o njemu što pouzdano napisati caru. Zato sam ga izveo pred vas, posebice pred tebe, kralju Agripa, da bih nakon ove istrage znao što napisati."},{"book":"Djela Apostolska","chapter":"25","verse":"27","text":"Jer doista je besmisleno poslati zatvorenika caru a ne navesti za što se optužuje!”"}]}