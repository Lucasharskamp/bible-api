{"data":[{"book":"Luka","chapter":"4","verse":"1","text":"Nake Jesũ akiuma kũu Jorodani aiyũrĩtwo nĩ Roho Mũtheru, agĩtwarwo nĩ Roho werũ-inĩ,"},{"book":"Luka","chapter":"4","verse":"2","text":"kũrĩa aagereirio nĩ mũcukani matukũ mĩrongo ĩna. Ndaarĩĩaga kĩndũ matukũ-inĩ macio, namo maathira agĩkorwo arĩ mũhũũtu."},{"book":"Luka","chapter":"4","verse":"3","text":"Nake mũcukani akĩmwĩra atĩrĩ, “Angĩkorwo wee nĩwe Mũrũ wa Ngai, ĩra ihiga rĩrĩ rĩtuĩke mũgate.”"},{"book":"Luka","chapter":"4","verse":"4","text":"Nake Jesũ akĩmĩcookeria atĩrĩ, “Nĩ kwandĩkĩtwo atĩrĩ: ‘To mũgate wiki ũngĩtũũria mũndũ muoyo.’ ”"},{"book":"Luka","chapter":"4","verse":"5","text":"Ningĩ mũcukani akĩmũtwara handũ hatũũgĩru mũno, na gwa kahinda kanini mũno akĩmuonia mothamaki mothe ma gũkũ thĩ."},{"book":"Luka","chapter":"4","verse":"6","text":"Agĩcooka akĩmwĩra atĩrĩ, “Nĩngũkũhe wathani wa kũu guothe na riiri wakuo wothe, nĩgũkorwo nĩiheanĩtwo kũrĩ niĩ, na no ndĩciheane kũrĩ mũndũ o wothe ũrĩa ingĩenda kũhe."},{"book":"Luka","chapter":"4","verse":"7","text":"Nĩ ũndũ ũcio ũngĩnyinamĩrĩra ũhooe, mothe megũtuĩka maku.”"},{"book":"Luka","chapter":"4","verse":"8","text":"Jesũ akĩmũcookeria, akĩmwĩra atĩrĩ, “Nĩ kwandĩkĩtwo atĩrĩ: ‘Hooyaga Mwathani Ngai waku na ũmũtungatagĩre o we wiki.’ ”"},{"book":"Luka","chapter":"4","verse":"9","text":"Nake mũcukani akĩmũtwara Jerusalemu, na akĩmũrũgamia gathũrũmũndũ-inĩ ka hekarũ, akĩmwĩra atĩrĩ, “Angĩkorwo wee nĩwe Mũrũ wa Ngai, wĩgũithie thĩ kuuma haha."},{"book":"Luka","chapter":"4","verse":"10","text":"Nĩgũkorwo nĩ kwandĩkĩtwo atĩrĩ:"},{"book":"Luka","chapter":"4","verse":"11","text":"ningĩ nĩmagakwanĩrĩria na moko mao,"},{"book":"Luka","chapter":"4","verse":"12","text":"Nake Jesũ akĩmũcookeria atĩrĩ, “Maandĩko moigĩte atĩrĩ: ‘Ndũkanagerie Mwathani Ngai waku.’ ”"},{"book":"Luka","chapter":"4","verse":"13","text":"Rĩrĩa mũcukani aarĩkirie kũmũgeria na njĩra ciothe-rĩ, akĩmũtiga nginya ihinda rĩrĩa rĩagĩrĩire rĩkoneka."},{"book":"Luka","chapter":"4","verse":"14","text":"Nake Jesũ agĩcooka Galili arĩ na hinya wa Roho, nayo ngumo yake ĩkĩhunja kũu bũrũri ũcio wothe."},{"book":"Luka","chapter":"4","verse":"15","text":"Nake nĩarutanaga thunagogi-inĩ ciao, nao andũ othe makĩmũkumia."},{"book":"Luka","chapter":"4","verse":"16","text":"Na rĩrĩ, nĩathiire Nazarethi, kũrĩa aarereirwo, na agĩtoonya thunagogi mũthenya wa Thabatũ, o ta ũrĩa aamenyerete gwĩka. Nake akĩrũgama na igũrũ athome Maandĩko."},{"book":"Luka","chapter":"4","verse":"17","text":"Akĩnengerwo ibuku rĩa gĩkũnjo rĩa mũnabii Isaia. Akĩrĩkũnjũra, akĩona harĩa handĩkĩtwo atĩrĩ:"},{"book":"Luka","chapter":"4","verse":"18","text":"“Roho wa Mwathani arĩ igũrũ rĩakwa,"},{"book":"Luka","chapter":"4","verse":"19","text":"ningĩ nyanĩrĩre mwaka wa gwĩtĩkĩrĩka wa Mwathani.”"},{"book":"Luka","chapter":"4","verse":"20","text":"Agĩcooka agĩkũnja ibuku rĩu rĩa gĩkũnjo, agĩcookeria mũmenyereri wa thunagogi, agĩikara thĩ. Nao andũ arĩa othe maarĩ thunagogi makĩmũrora."},{"book":"Luka","chapter":"4","verse":"21","text":"Nake akĩambĩrĩria kwaria, akĩmeera atĩrĩ, “Ũmũthĩ maandĩko maya nĩ mahingio mũkĩĩiguagĩra.”"},{"book":"Luka","chapter":"4","verse":"22","text":"Nao andũ othe makĩmũgaatha na makĩgegio mũno nĩ ciugo njega iria cioimaga kanua gake. Makĩũrania atĩrĩ, “Githĩ ũyũ ti mũrũ wa Jusufu?”"},{"book":"Luka","chapter":"4","verse":"23","text":"Nake Jesũ akĩmeera atĩrĩ, “Ti-itherũ nĩ mũkũnjĩĩra thimo ĩrĩa yugaga atĩrĩ, ‘Ndagĩtarĩ, wĩĩhonie wee mwene! Maũndũ marĩa tũiguĩte atĩ nĩ wekire kũu Kaperinaumu meeke gũkũ itũũra-inĩ rĩaku.’ ”"},{"book":"Luka","chapter":"4","verse":"24","text":"Agĩthiĩ na mbere kuuga atĩrĩ, “Ngũmwĩra na ma, gũtirĩ mũnabii wĩtĩkagĩrwo itũũra-inĩ rĩake."},{"book":"Luka","chapter":"4","verse":"25","text":"Ngũmwĩra atĩrĩ na ma, nĩ kwarĩ atumia aingĩ a ndigwa Isiraeli matukũ-inĩ ma Elija, rĩrĩa igũrũ rĩarĩ ihinge mĩaka ĩtatũ na nuthu, na ngʼaragu nene ĩkĩiyũra bũrũri wothe."},{"book":"Luka","chapter":"4","verse":"26","text":"No Elija ndaigana gũtũmwo kũrĩ o na ũmwe wao, tiga kũrĩ mũtumia wa ndigwa ũrĩa watũire itũũra rĩa Zarefathu kũu bũrũri wa Sidoni."},{"book":"Luka","chapter":"4","verse":"27","text":"Ningĩ nĩ kwarĩ andũ aingĩ maarĩ na mangũ thĩinĩ wa Isiraeli ihinda rĩa Elisha ũrĩa mũnabii, no gũtirĩ mũndũ o na ũmwe wao wahonirio tiga Naamani ũrĩa Mũsuriata.”"},{"book":"Luka","chapter":"4","verse":"28","text":"Andũ othe arĩa maarĩ thĩinĩ wa thunagogi nĩmarakarire mũno rĩrĩa maiguire ũguo."},{"book":"Luka","chapter":"4","verse":"29","text":"Magĩũkĩra makĩmũrutũrũra kuuma itũũra-inĩ rĩu, makĩmũtwara rwere-inĩ rwa karĩma harĩa itũũra rĩu rĩakĩtwo, nĩguo mamũikie na kũu kĩharũrũka-inĩ."},{"book":"Luka","chapter":"4","verse":"30","text":"Nowe Jesũ akĩgerera gatagatĩ-inĩ ka andũ, agĩĩthiĩra."},{"book":"Luka","chapter":"4","verse":"31","text":"Agĩcooka agĩikũrũka, agĩthiĩ Kaperinaumu, itũũra rĩarĩ Galili, na mũthenya wa Thabatũ akĩambĩrĩria kũruta andũ."},{"book":"Luka","chapter":"4","verse":"32","text":"Nao andũ makĩgega nĩ ũndũ wa ũrutani wake, tondũ ndũmĩrĩri yake yarĩ ya wathani."},{"book":"Luka","chapter":"4","verse":"33","text":"Na rĩrĩ, kũu thĩinĩ wa thunagogi nĩ kwarĩ na mũndũ warĩ na ndaimono, nĩyo ngoma thũku. Nake akĩanĩrĩra na mũgambo mũnene, akiuga atĩrĩ,"},{"book":"Luka","chapter":"4","verse":"34","text":"“Hĩ! Ũrenda atĩa na ithuĩ, wee Jesũ wa Nazarethi? Ũũkĩte gũtũniina? Nĩngũũĩ, we nĩwe ũrĩa Mũtheru wa Ngai!”"},{"book":"Luka","chapter":"4","verse":"35","text":"Nake Jesũ akĩmĩkũma, akĩmĩĩra atĩrĩ, “Kira, na uume thĩinĩ wake!” Nayo ndaimono ĩyo ĩkĩgũithia mũndũ ũcio thĩ hau mbere yao othe, ĩkiuma na ndĩamũtihirie."},{"book":"Luka","chapter":"4","verse":"36","text":"Nao andũ othe makĩgega makĩũrania atĩrĩ, “Kaĩ ũrutani ũyũ ũhaana atĩa? Araatha ngoma thũku arĩ na wathani na hinya, nacio ikoima!”"},{"book":"Luka","chapter":"4","verse":"37","text":"Nayo ngumo yake ĩkĩhunja kũrĩa guothe kwariganĩtie na kũu."},{"book":"Luka","chapter":"4","verse":"38","text":"Nake Jesũ akiuma thunagogi, agĩthiĩ mũciĩ gwa Simoni. Na rĩrĩ, nyina wa mũtumia wa Simoni aarĩ mũrũaru mũrimũ wa kũhiũha mwĩrĩ mũno, nao magĩthaitha Jesũ nĩ ũndũ wake."},{"book":"Luka","chapter":"4","verse":"39","text":"Nĩ ũndũ ũcio, akĩinamĩrĩra harĩ we, na agĩatha mũrimũ ũcio uume mwĩrĩ wake, naguo ũkiuma. Nake mũtumia ũcio agĩũkĩra o rĩmwe na akĩambĩrĩria kũmatungatĩra."},{"book":"Luka","chapter":"4","verse":"40","text":"Na rĩrĩa riũa rĩathũaga, andũ makĩrehera Jesũ andũ arĩa othe maarĩ na mĩrimũ ngũrani, nake akĩmaigĩrĩra moko o mũndũ o mũndũ, akĩmahonia."},{"book":"Luka","chapter":"4","verse":"41","text":"O na ningĩ ndaimono ikiuma andũ aingĩ, ikĩanagĩrĩra atĩrĩ, “Wee nĩwe Mũrũ wa Ngai!” Nowe agĩcikaania na agĩcigiria ciarie, tondũ nĩcioĩ atĩ nĩwe Kristũ."},{"book":"Luka","chapter":"4","verse":"42","text":"Na gwakĩa-rĩ, Jesũ akiumagara agĩthiĩ kũndũ gũtaarĩ andũ. Nao andũ makĩmũcaria, na rĩrĩa maakinyire harĩa aarĩ, makĩgeria kũmũgirĩrĩria ndakoime kũu amatige."},{"book":"Luka","chapter":"4","verse":"43","text":"Nowe akĩmeera atĩrĩ, “No nginya hunjie Ũhoro-ũrĩa-Mwega wa ũthamaki wa Ngai matũũra-inĩ marĩa mangĩ o namo, nĩ ũndũ nĩkĩo ndaatũmirwo.”"},{"book":"Luka","chapter":"4","verse":"44","text":"Nake agĩthiĩ na mbere na kũhunjia thĩinĩ wa thunagogi cia Judea."}]}