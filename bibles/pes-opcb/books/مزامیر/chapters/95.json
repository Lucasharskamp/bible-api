{"data":[{"book":"مزامیر","chapter":"95","verse":"1","text":"بیایید خداوند را ستایش کنیم و در وصف صخرهٔ نجات خود، با شادی سرود بخوانیم!"},{"book":"مزامیر","chapter":"95","verse":"2","text":"با شکرگزاری به حضور او بیاییم و با سرودهای شاد او را بپرستیم!"},{"book":"مزامیر","chapter":"95","verse":"3","text":"زیرا خداوند، خدای عظیمی است؛ او پادشاهی است که بر همهٔ خدایان فرمان می‌راند."},{"book":"مزامیر","chapter":"95","verse":"4","text":"اعماق زمین در دست خداوند است و بلندی و عظمت کوهها از آن او می‌باشد."},{"book":"مزامیر","chapter":"95","verse":"5","text":"آبها و خشکی‌ها را خدا به وجود آورده و آنها به او تعلق دارند."},{"book":"مزامیر","chapter":"95","verse":"6","text":"بیایید در برابر خدا، سر فرود آوریم و او را عبادت کنیم. بیایید در حضور آفرینندهٔ خود زانو بزنیم."},{"book":"مزامیر","chapter":"95","verse":"7","text":"ما قوم او هستیم و او خدای ما، ما گلهٔ او هستیم و او شبان ما. امروز، اگر صدای او را می‌شنوید که می‌فرماید:"},{"book":"مزامیر","chapter":"95","verse":"8","text":"«دل خود را سخت نکنید، همان کاری که نیاکان شما در صحرای مریبا و مَسّا کردند.95‏:8 نگاه کنید به خروج ۱۷‏:۱‏‑۷."},{"book":"مزامیر","chapter":"95","verse":"9","text":"زیرا در آنجا، نیاکان شما، صبر مرا آزمایش و امتحان کردند، با اینکه کارهای مرا دیده بودند."},{"book":"مزامیر","chapter":"95","verse":"10","text":"مدت چهل سال، از آنها بیزار بودم، و گفتم: ”اینها قومی هستند که دلشان از من برگشته. آنها دیگر مرا اطاعت نمی‌کنند."},{"book":"مزامیر","chapter":"95","verse":"11","text":"پس در خشم خود سوگند خوردم که به آسایش من هرگز راه نخواهند یافت.“»"}]}