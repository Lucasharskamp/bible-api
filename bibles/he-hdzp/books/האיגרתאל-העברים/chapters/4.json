{"data":[{"book":"האיגרת אל-העברים","chapter":"4","verse":"1","text":"הבטחת אלוהים, שמאפשרת לכל אדם להיכנס אל מקום מנוחתו, עדיין בתוקף, אך עלינו להיזהר פן נחמיץ את ההזדמנות להיכנס אל מנוחתו זאת."},{"book":"האיגרת אל-העברים","chapter":"4","verse":"2","text":"כי בשורת אלוהים שמודיעה לנו על ישועתו נמסרה גם לבני־ישראל, בימי משה, אך היא לא הועילה לבני־ישראל משום שלא האמינו בה."},{"book":"האיגרת אל-העברים","chapter":"4","verse":"3","text":"הכתוב אומר שרק המאמינים והבוטחים באלוהים – ואנחנו ביניהם – יכולים לבוא אל מקום מנוחתו. אלוהים נשבע כי אלה שאינם מאמינים בו לא יבואו לעולם אל מקום מנוחתו. אל תחשבו, חלילה, שמקום מנוחתו לא היה מוכן בזמנו! מקום מנוחתו היה מוכן מאז בריאת העולם,"},{"book":"האיגרת אל-העברים","chapter":"4","verse":"4","text":"כפי שכתוב בבראשית: ”וישבות ביום השביעי מכל מלאכתו“."},{"book":"האיגרת אל-העברים","chapter":"4","verse":"5","text":"אף־על־פי־כן לא באו בני־ישראל אל מנוחתו, כי אלוהים אמר: ”הם לא יבואו אל מנוחתי“."},{"book":"האיגרת אל-העברים","chapter":"4","verse":"6","text":"אך הבטחת אלוהים עדיין בתוקף, ויש הבאים אל מנוחתו – אך לא אלה שהחמיצו את ההזדמנות הראשונה, שכן הימרו את פי ה׳."},{"book":"האיגרת אל-העברים","chapter":"4","verse":"7","text":"משום כך קבע אלוהים מועד נוסף שמאפשר לבוא אל מנוחתו: היום! שנים רבות לאחר הזמנתו הראשונה הודיע לנו אלוהים על מועד נוסף זה באמצעות דוד המלך, אשר אמר: ”היום אם בקולו תשמעו, אל תקשו לבבכם!“"},{"book":"האיגרת אל-העברים","chapter":"4","verse":"8","text":"אילו מקום מנוחתו של אלוהים היה ארץ־ישראל, הוא לא היה קובע מועד נוסף שמאפשר לבוא אל מנוחתו, שהרי יהושע כבר הביא את בני־ישראל אל ארץ־ישראל."},{"book":"האיגרת אל-העברים","chapter":"4","verse":"9","text":"לפיכך, לעם־אלוהים עדיין צפויה מנוחה שלמה."},{"book":"האיגרת אל-העברים","chapter":"4","verse":"10","text":"כי מי שנכנס אל מנוחת אלוהים שובת מכל מעשה ומכל מלאכה, כשם שאלוהים שבת מכל מלאכתו לאחר שסיים את בריאת העולם."},{"book":"האיגרת אל-העברים","chapter":"4","verse":"11","text":"הבה נשתדל כמיטב יכולתנו להיכנס אל מקום מנוחתו של אלוהים, כדי שאיש מאיתנו לא ייכשל ולא ימרה את פי אלוהים, כפי שעשו בני־ישראל."},{"book":"האיגרת אל-העברים","chapter":"4","verse":"12","text":"כי דבר־אלוהים מלא כוח וחיים, חד מחרב פיפיות, חודר למעמקי מחשבותינו ותשוקותינו, ומגלה את מזימותינו ומניעינו."},{"book":"האיגרת אל-העברים","chapter":"4","verse":"13","text":"כן, אלוהים יודע הכול על כולם בכל מקום. כל מעשינו ומזימותינו גלויים וחשופים לעיני אלוהים, ועלינו למסור לו דין וחשבון על התנהגותנו."},{"book":"האיגרת אל-העברים","chapter":"4","verse":"14","text":"אך היות שיש לנו כהן גדול, ישוע בן־האלוהים, אשר עלה לשמים כדי לעזור לנו, לעולם אל נחדל לבטוח בו!"},{"book":"האיגרת אל-העברים","chapter":"4","verse":"15","text":"הכהן הגדול שלנו מבין את חולשותינו, שכן הוא עצמו התנסה כמונו באותם פיתויים, אך הוא לא חטא מעולם."},{"book":"האיגרת אל-העברים","chapter":"4","verse":"16","text":"משום כך, הבה נתקרב בביטחון לכסא אלוהים, כדי שיעניק לנו את חסדו ורחמיו אשר יעזרו לנו בעת הצורך."}]}