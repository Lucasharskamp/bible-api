{"data":[{"book":"ایوب","chapter":"37","verse":"1","text":"دل من می‌لرزد؛"},{"book":"ایوب","chapter":"37","verse":"2","text":"گوش دهید و غرش صدای خدا را بشنوید."},{"book":"ایوب","chapter":"37","verse":"3","text":"او برق خود را به سراسر آسمان می‌فرستد."},{"book":"ایوب","chapter":"37","verse":"4","text":"سپس غرش صدای او شنیده می‌شود، غرش مهیب رعد به گوش می‌رسد و باز برق، آسمان را روشن می‌کند."},{"book":"ایوب","chapter":"37","verse":"5","text":"صدای او در رعد باشکوه است. ما نمی‌توانیم عظمت قدرت او را درک کنیم."},{"book":"ایوب","chapter":"37","verse":"6","text":"وقتی او برف و باران شدید بر زمین می‌فرستد،"},{"book":"ایوب","chapter":"37","verse":"7","text":"مردم از کار کردن باز می‌مانند و متوجه قدرت او می‌شوند،"},{"book":"ایوب","chapter":"37","verse":"8","text":"حیوانات وحشی به پناهگاه خود می‌شتابند و در لانه‌های خویش پنهان می‌مانند."},{"book":"ایوب","chapter":"37","verse":"9","text":"از جنوب طوفان می‌آید و از شمال سرما."},{"book":"ایوب","chapter":"37","verse":"10","text":"خدا بر آبها می‌دمد، به طوری که حتی وسیعترین دریاها نیز یخ می‌بندد."},{"book":"ایوب","chapter":"37","verse":"11","text":"او ابرها را از رطوبت، سنگین می‌کند و برق خود را به‌وسیلۀ آنها پراکنده می‌سازد."},{"book":"ایوب","chapter":"37","verse":"12","text":"آنها به دستور او به حرکت در می‌آیند و احکام او را در سراسر زمین به جا می‌آورند."},{"book":"ایوب","chapter":"37","verse":"13","text":"او ابرها را برای مجازات مردم و یا برای سیراب کردن زمین و نشان دادن رحمتش به ایشان، می‌فرستد."},{"book":"ایوب","chapter":"37","verse":"14","text":"ای ایوب، گوش بده و دربارهٔ اعمال شگفت‌آور خدا تأمل و تفکر کن."},{"book":"ایوب","chapter":"37","verse":"15","text":"آیا تو می‌دانی که خدا چگونه تمام طبیعت را اداره نموده، برق را از ابرها ساطع می‌کند؟"},{"book":"ایوب","chapter":"37","verse":"16","text":"آیا تو می‌دانی چگونه ابرها در هوا معلق می‌مانند؟ آیا تو عظمت این کار خدا را می‌توانی درک کنی؟"},{"book":"ایوب","chapter":"37","verse":"17","text":"آیا وقتی زمین زیر وزش باد گرم جنوب قرار دارد و لباسهایت از گرما به تنت چسبیده است،"},{"book":"ایوب","chapter":"37","verse":"18","text":"تو می‌توانی به خدا کمک کنی تا وضع آسمان را که مانند فلز سخت است تغییر دهد؟"},{"book":"ایوب","chapter":"37","verse":"19","text":"آیا تو می‌توانی به ما بگویی چگونه باید با خدا مواجه شد؟ ما با این فکر تاریکمان نمی‌دانیم چگونه با او سخن گوییم."},{"book":"ایوب","chapter":"37","verse":"20","text":"من با چه جرأتی با خدا صحبت کنم؟ چرا خود را به کشتن دهم؟"},{"book":"ایوب","chapter":"37","verse":"21","text":"همان‌طور که در یک روز آفتابی بی‌ابر، نمی‌توانیم به تابش خورشید نگاه کنیم،"},{"book":"ایوب","chapter":"37","verse":"22","text":"همچنان نیز نمی‌توانیم به جلال پرشکوه خدا که از آسمان با درخشندگی خیره‌کننده‌ای بر ما نمایان می‌شود خیره شویم."},{"book":"ایوب","chapter":"37","verse":"23","text":"ما نمی‌توانیم به قدرت خدای قادر مطلق پی ببریم. او نسبت به ما عادل و رحیم است و بر کسی ظلم نمی‌کند،"},{"book":"ایوب","chapter":"37","verse":"24","text":"و تحت تأثیر داناترین مردم جهان نیز قرار نمی‌گیرد، از این جهت ترس و احترام او در دل همهٔ مردم جا دارد."}]}