{"data":[{"book":"Yohana","chapter":"12","verse":"1","text":"Mazuwa mtandatu ye dizuwa dye Pasaka, Yesu niyo abula Besaniya, endaga akekala Lazalo, yudya mntu Yesu amuyusaga."},{"book":"Yohana","chapter":"12","verse":"2","text":"Uko na wamwikiya nkande ya chisingi, uyo Matha nendile akawasankanila, Lazalo nendile ni yumwe wa wadya wendaga hamwenga na Yesu hemeza."},{"book":"Yohana","chapter":"12","verse":"3","text":"Maliyamu niyo aguha nusu lita ya mavuta matana ya yombe kulu, amkuluguta Yesu mwe viga, na kumhangusa kwa fili zakwe. Nyumba yose niyo yamema malashi yedi."},{"book":"Yohana","chapter":"12","verse":"4","text":"Yuda Isikaliyote, yumwenga mwe wadya wanampina mlongo na waidi yudya akunga amtage Yesu, agamba,"},{"book":"Yohana","chapter":"12","verse":"5","text":"“Ni mbwani malashi ayo yasekutagwa kwa hela zilozize na kuwapangila wachiwa?”"},{"book":"Yohana","chapter":"12","verse":"6","text":"Kalonga ivyo, siyo kwaviya naakawaungisisa wachiwa, mna kwaviya na ni mbavi. Nkanana zilozize nakabawa kulaila mndani mwe mpamba iyo."},{"book":"Yohana","chapter":"12","verse":"7","text":"Mna Yesu agamba, “Mlekeni! Mlekeni ayaike kwa chausa che dizuwa dyo kuhambwa kwangu."},{"book":"Yohana","chapter":"12","verse":"8","text":"Wachiwa na mtende nawo mazuwa yose, mna hamtende na miye mazuwa yose.”"},{"book":"Yohana","chapter":"12","verse":"9","text":"Wayahudi walozize naweva kugamba Yesu nendile Besaniya, wabula uko, siyo kwa chausa cha kumuwona Yesu mna seivyo nawakaunga kumkaula Lazalo, yudya Yesu amuuyuse."},{"book":"Yohana","chapter":"12","verse":"10","text":"Ivyo walavyantambiko wakulu wadamanya mzungu wamkome Lazalo naye,"},{"book":"Yohana","chapter":"12","verse":"11","text":"kwaviya kwa chausa cha Lazalo wayahudi walozize wawahituka vilongozi wawo, niyo wamzumila Yesu."},{"book":"Yohana","chapter":"12","verse":"12","text":"Zuwa dya kaidi, fyo kulu dya wantu wezile kwe zuwa kulu dye Pasaka weva kugamba Yesu nendile mwe sila kwiza Yelusalemu."},{"book":"Yohana","chapter":"12","verse":"13","text":"Waguha matambi ya mitende wafosa wakamsingile, waguta wakagamba,"},{"book":"Yohana","chapter":"12","verse":"14","text":"Yesu niyo akwela mwana mwe mpunda, saviya mawandiko yakulonga,"},{"book":"Yohana","chapter":"12","verse":"15","text":"“Msekogoha, wantu wa mzi wa Sayuni!"},{"book":"Yohana","chapter":"12","verse":"16","text":"Wanampina wakwe hawabunkule izi mbuli izo nkongo, mna chipindi Yesu eze aheze kutunywa, niyo wakumbuka kugamba mbuli ziya ziwandikwa mwa uyo na viya wamtendile."},{"book":"Yohana","chapter":"12","verse":"17","text":"Fyo dya wantu wadya wendile hamwenga na Yesu umo amwitangaga Lazalo kulaila mwe mbila niyo amuuyusa waukula mbuli zilaile."},{"book":"Yohana","chapter":"12","verse":"18","text":"Ivyo nivyo vilekile fyo dya wantu wamsingila, kwaviya wose weva kugamba Yesu nendile kadamanya chilagiso icho."},{"book":"Yohana","chapter":"12","verse":"19","text":"Mafalisayo niyo wagambilana, “Mwawona, Hachikudaha ng'o! Kaulani, isi yose wamtimila!”"},{"book":"Yohana","chapter":"12","verse":"20","text":"Hendaga na Wagiliki wamwenga mgati mwa wantu waitile Yelusalemu kuvika mwe ngasu iyo."},{"book":"Yohana","chapter":"12","verse":"21","text":"Awo niyo wamwitila Filipo mkaya ywa Betisaida mwe isi ya Galilaya, wagamba, “Mkulu, chaunga chimwone Yesu.”"},{"book":"Yohana","chapter":"12","verse":"22","text":"Filipo aita, amgambila Anduleya, wowo nawo waidi waita wamgambila Yesu."},{"book":"Yohana","chapter":"12","verse":"23","text":"Yesu awagamba, “Saa ya kutunywa kwa Mwana ywa Mntu ibula."},{"book":"Yohana","chapter":"12","verse":"24","text":"Nawagambilani chindedi, mpuluzi ya ngano yasigala mpuluzi du mna hadya ikugwela mo ulongo nakubanika. Uneva inabanika, yeleka matunda yalozize."},{"book":"Yohana","chapter":"12","verse":"25","text":"Akunga wikazi wakwe nawaze, akwihiwa wikazi wakwe mwe isi ino nawike kwa chausa cho ujima wa mazuwa yose."},{"book":"Yohana","chapter":"12","verse":"26","text":"Akunga anisankanile aungwa anitimile, ivyo nuko kugamba hohose hadya na nitendeke miye naho no mndima ywangu natende. Na Tate namtunye mntu yoyose akunisankanila."},{"book":"Yohana","chapter":"12","verse":"27","text":"“Haluse muye wangu wehelwa, nanigambe mbwani? Nigambe, ‘Tate, nambula mwe mbuli na zinizile mwe saa ino’? Mna nivyo vikuleka siza chani nijinke mwe isaa ino."},{"book":"Yohana","chapter":"12","verse":"28","text":"Tate, ditunye idizina dyako!”"},{"book":"Yohana","chapter":"12","verse":"29","text":"Fyo dya wantu wendile wachimala aho weva izwi idyo, wamwenga wawo wagamba ni mlulumo, wamwenga wagamba, “Mndima ywa kwembingu kalonga naye!”"},{"book":"Yohana","chapter":"12","verse":"30","text":"Mna Yesu niyo awagamba, “Izwi idyo hadivike kwa chausa changu miye, mna kwa chausa chenyu."},{"book":"Yohana","chapter":"12","verse":"31","text":"Haluse nicho chipindi che isi ino kukantilwa, haluse Ibilisi, zumbe ywe isi ino naalagazwe."},{"book":"Yohana","chapter":"12","verse":"32","text":"Miye nami naninulwe kulanga kulaila hasi he isi nanimkwese chila yumwenga kwangu.”"},{"book":"Yohana","chapter":"12","verse":"33","text":"Kwa kulonga ivyo kalagisa nabanike vivihi."},{"book":"Yohana","chapter":"12","verse":"34","text":"Fyo idyo niyo dyamhitula, “Suwe chagambilwa ni sigilizi yetu kugamba Kulisito nekale mazuwa yose, haluse wadaha vivihi kugamba Mwana Mntu aungwa enulwe? Uyo Mwana Mntu ni yuhi?”"},{"book":"Yohana","chapter":"12","verse":"35","text":"Yesu awagamba, “Ung'azi uchei na nyuwe kwa chipindi chiguhi, talamkani mche mnanawo uwo ung'azi chani chilo chise kuwabwila, kwaviya akutalamka mwe chiza hamanyize uko akwita."},{"book":"Yohana","chapter":"12","verse":"36","text":"Umo mnanawo uwo ung'azi uzumileni chani mtende wantu wa ung'azi.” Eze alonge imilosi iyo,"},{"book":"Yohana","chapter":"12","verse":"37","text":"Hatahegu Yesu na kadamanya mpituko ino yose mwa meso yawo, wowo hawamzumile."},{"book":"Yohana","chapter":"12","verse":"38","text":"Ivyo milosi alongile muwoni Isaya niyo yalaila;"},{"book":"Yohana","chapter":"12","verse":"39","text":"Ivyo hawadahile kuzumila kwaviya Isaya nakalonga vituhu,"},{"book":"Yohana","chapter":"12","verse":"40","text":"“Chohile kajela utuntu ameso yawo,"},{"book":"Yohana","chapter":"12","verse":"41","text":"Isaya kalonga imilosi ino kwaviya kauwona ukulu wa Yesu, niyo alonga mbuli zakwe."},{"book":"Yohana","chapter":"12","verse":"42","text":"Mna vilongozi walozize Wayahudi niyo wamzumila Yesu, mna kwachausa cha Mafalisayo, hawalongile holumpe kwa kogoha kugamba na wasentwe ne nyumba yo kuvikila."},{"book":"Yohana","chapter":"12","verse":"43","text":"Nawaungisa kutogolwa ni wantu kujinka kutogolwa ni Chohile."},{"book":"Yohana","chapter":"12","verse":"44","text":"Aho Yesu aguta, “Mntu akunizumila miye, hakunizumila miye du, mna amzumila yudya anisigile."},{"book":"Yohana","chapter":"12","verse":"45","text":"Akuniwona miye amwona na uyo anisigile."},{"book":"Yohana","chapter":"12","verse":"46","text":"Miye ni ung'azi nami siza mwe isi chani wose wakunizumila wasekusigala mwe ichiza."},{"book":"Yohana","chapter":"12","verse":"47","text":"Akwiva ulosi wangu mna hakuutoza, miye sanimkantile kwaviya sizile nikantile wantu we isi mna kwikombola."},{"book":"Yohana","chapter":"12","verse":"48","text":"Hekutoza ulosi wangu ananaye wakumkantila, ulosi udya nilongile ni mkanti ywakwe zuwa dyo udumo."},{"book":"Yohana","chapter":"12","verse":"49","text":"Miye silongile kwa udahi wangu mwenye, mna Tate nuyo anisigile nilonge mbwani naho nilonge vivihi."},{"book":"Yohana","chapter":"12","verse":"50","text":"Miye nami simanya kugamba sigilizi yakwe yegala ujima wa mazuwa yose. Miye nalonga du yadya Tate anisigile niyalonge.”"}]}