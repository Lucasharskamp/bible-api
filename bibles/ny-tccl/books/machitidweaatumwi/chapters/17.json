{"data":[{"book":"Machitidwe a Atumwi","chapter":"17","verse":"1","text":"Atadutsa ku Amfipoli ndi Apoloniya, anafika ku Tesalonika, kumene kunali sunagoge ya Ayuda."},{"book":"Machitidwe a Atumwi","chapter":"17","verse":"2","text":"Paulo, monga mwachizolowezi chake, analowa mʼsunagoge, ndipo anakambirana nawo Mawu a Mulungu kwa masabata atatu,"},{"book":"Machitidwe a Atumwi","chapter":"17","verse":"3","text":"kuwafotokozera ndi kuwatsimikizira kuti Khristu anayenera kufa ndi kuuka. Iye anati, “Yesu amene ndikukulalikirani ndiye Khristu.”"},{"book":"Machitidwe a Atumwi","chapter":"17","verse":"4","text":"Ena mwa Ayuda anakopeka mtima ndipo anatsatira Paulo ndi Sila, monganso linachitira gulu lalikulu la Agriki woopa Mulungu, pamodzi ndi amayi odziwika ambiri."},{"book":"Machitidwe a Atumwi","chapter":"17","verse":"5","text":"Koma Ayuda ena anachita nsanje; kotero anasonkhanitsa anthu akhalidwe loyipa ochokera pa msika ndipo napanga gulu nayambitsa chipolowe mu mzindawo. Anathamangira ku nyumba ya Yasoni kukafuna Paulo ndi Sila kuti awabweretse pa gulu la anthu."},{"book":"Machitidwe a Atumwi","chapter":"17","verse":"6","text":"Koma atalephera kuwapeza, anakokera Yasoniyo ndi abale ena ku bwalo la akulu a mzindawo akufuwula kuti, “Anthu awa, Paulo ndi Sila, amene akhala akusokoneza dziko lonse lapansi, tsopano afikanso kuno."},{"book":"Machitidwe a Atumwi","chapter":"17","verse":"7","text":"Yasoni ndiye anawalandira mʼnyumba mwake. Onsewa akuchita zotsutsana ndi malamulo a Kaisara pomanena kuti palinso mfumu ina, yotchedwa Yesu.”"},{"book":"Machitidwe a Atumwi","chapter":"17","verse":"8","text":"Atamva zimenezi, gulu la anthu ndi akulu a mzinda anavutika mu mtima."},{"book":"Machitidwe a Atumwi","chapter":"17","verse":"9","text":"Iwo analipiritsa Yasoni ndi anzakewo ndipo anawamasula."},{"book":"Machitidwe a Atumwi","chapter":"17","verse":"10","text":"Mdima utagwa, abale anatumiza Paulo ndi Sila ku Bereya. Atafika kumeneko anapita ku sunagoge ya Ayuda."},{"book":"Machitidwe a Atumwi","chapter":"17","verse":"11","text":"Tsopano anthu a ku Bereya anali akhalidwe labwino kusiyana ndi Atesalonika, pakuti iwo analandira mawu ndi chidwi chachikulu ndipo ankasanthula Malemba tsiku ndi tsiku kuti aone ngati zimene ankanena Paulozo zinali zoona."},{"book":"Machitidwe a Atumwi","chapter":"17","verse":"12","text":"Ayuda ambiri anakhulupirira, monga anachitiranso amayi ndi amuna ambiri odziwika a Chigriki."},{"book":"Machitidwe a Atumwi","chapter":"17","verse":"13","text":"Ayuda a ku Tesalonika atadziwa kuti Paulo akulalikira Mawu a Mulungu ku Bereya, anapitanso kumeneko, ndi kuwutsa mitima ya anthu nayambitsa chisokonezo."},{"book":"Machitidwe a Atumwi","chapter":"17","verse":"14","text":"Nthawi yomweyo abale anatumiza Paulo ku nyanja koma Sila ndi Timoteyo anatsalira ku Bereya."},{"book":"Machitidwe a Atumwi","chapter":"17","verse":"15","text":"Anthu amene anamuperekeza Paulo nafika naye ku Atene, ndipo anabwerera ku Bereya atawuzidwa kuti Sila ndi Timoteyo amutsatire msanga."},{"book":"Machitidwe a Atumwi","chapter":"17","verse":"16","text":"Paulo akudikira Timoteyo ndi Sila ku Atene, anavutika mu mtima kwambiri poona kuti mzindawo unali odzaza ndi mafano."},{"book":"Machitidwe a Atumwi","chapter":"17","verse":"17","text":"Tsono anakambirana ndi Ayuda ndi Agriki amene amaopa Mulungu mʼsunagoge, komanso anthu amene amapezeka pa msika tsiku ndi tsiku ndi ena amene amakumana nawo."},{"book":"Machitidwe a Atumwi","chapter":"17","verse":"18","text":"Gulu la Aepikureya ndi Astoiki, anthu anzeru, anayamba kutsutsana naye. Ena a iwo anafunsa kuti, “Kodi wolongololayu akufuna kunena chiyani?” Enanso anati, “Akuoneka ngati akulalikira milungu yachilendo.” Iwo ananena zimenezi chifukwa Paulo amalalikira Uthenga Wabwino wa Yesu ndi kuuka kwa akufa."},{"book":"Machitidwe a Atumwi","chapter":"17","verse":"19","text":"Kenaka iwo anamutenga nafika naye ku bwalo la Areopagi kumene anamufunsa kuti, “Kodi tingadziweko chiphunzitso chatsopano chimene ukuchifotokozachi?"},{"book":"Machitidwe a Atumwi","chapter":"17","verse":"20","text":"Iwe ukubweretsa zinthu zina zachilendo mʼmakutu mwathu, ndipo ife tikufuna tidziwe tanthauzo lake.”"},{"book":"Machitidwe a Atumwi","chapter":"17","verse":"21","text":"Atene onse ndi alendo amene amakhala kumeneko samachita kanthu kena koma kufotokoza ndi kumvera fundo zatsopano."},{"book":"Machitidwe a Atumwi","chapter":"17","verse":"22","text":"Paulo anayimirira mʼbwalo la Areopagi nati: “Inu anthu a ku Atene! Ine ndikuona kuti mʼnjira zonse ndinu opembedza kwambiri."},{"book":"Machitidwe a Atumwi","chapter":"17","verse":"23","text":"Pakuti pamene ndimayenda ndi kuona zinthu zimene mumazipembedza, ndapezanso guwa lansembe lolembedwapo kuti, kwa mulungu wosadziwika. Tsopano chimene mumachipembedza osachidziwa ndi chimene ndikuchilalikira."},{"book":"Machitidwe a Atumwi","chapter":"17","verse":"24","text":"“Mulungu amene analenga dziko lapansi ndiponso zonse zili mʼmenemo ndiye Ambuye wakumwamba ndi dziko lapansi ndipo sakhala mʼnyumba zachipembedzo zomangidwa ndi manja."},{"book":"Machitidwe a Atumwi","chapter":"17","verse":"25","text":"Ndipo satumikiridwa ndi manja a anthu ngati kuti Iye amasowa kanthu, chifukwa Iye ndiye amapereka moyo ndi mpweya kwa anthu onse ndi zina zonse."},{"book":"Machitidwe a Atumwi","chapter":"17","verse":"26","text":"Kuchoka kwa munthu mmodzi Iye analenga mtundu uliwonse wa anthu, kuti akakhale pa dziko lonse lapansi; ndipo Iye anakonzeratu nthawi yawo ndiponso malo enieni kumene adzakhale."},{"book":"Machitidwe a Atumwi","chapter":"17","verse":"27","text":"Mulungu anachita izi kuti anthu amufunefune, ndikuti pomufunafunapo amupeze ngakhale kuti Iye sali kutali ndi aliyense wa ife."},{"book":"Machitidwe a Atumwi","chapter":"17","verse":"28","text":"‘Pakuti timakhala mwa Iye, kuyenda mwa Iye ndi kukhala moyo mwa Iye.’ Monga olemba ndakatulo anu ena akuti, ‘Ife ndi zidzukulu zake.’"},{"book":"Machitidwe a Atumwi","chapter":"17","verse":"29","text":"“Tsono popeza ndife ana a Mulungu, tisaganize kuti umulungu wake ndi wofanana ndi ndalama zagolide, zasiliva, mwala, kapenanso fanizo lopangidwa mwaluso la nzeru za anthu."},{"book":"Machitidwe a Atumwi","chapter":"17","verse":"30","text":"Nthawi imene anthu sankadziwa, Mulungu anawalekerera koma tsopano akulamulira kuti anthu onse, kulikonse atembenuke mtima."},{"book":"Machitidwe a Atumwi","chapter":"17","verse":"31","text":"Pakuti Iye wayika tsiku limene adzaweruze dziko lapansi mwa chilungamo kudzera mwa Munthu amene anamusankha. Iye watsimikizira anthu onse zimenezi pomuukitsa.”"},{"book":"Machitidwe a Atumwi","chapter":"17","verse":"32","text":"Atamva za kuuka kwa akufa, ena a iwo anaseka, koma enanso anati, “Ife tikufuna tidzamvenso zimenezi tsiku lina.”"},{"book":"Machitidwe a Atumwi","chapter":"17","verse":"33","text":"Ndipo Paulo anatuluka mʼBwalolo."},{"book":"Machitidwe a Atumwi","chapter":"17","verse":"34","text":"Anthu ena ochepa anamutsatira Paulo ndipo anakhulupirira. Pakati pawo panali Dionisiyo mmodzi wa bwalo la Areopagi ndi mayi wina wotchedwa Damalisi ndi enanso."}]}