{"data":[{"book":"Yohans Dooshishiyo","chapter":"16","verse":"1","text":"«Hambe, jaman itsh t keew it imnetiyatse it giwawok'owa etaatniye."},{"book":"Yohans Dooshishiyo","chapter":"16","verse":"2","text":"Ayhudiyots Ik' k'oni mootse kishder iti gishitno, mank'o itn ud'itu jamwots dab́ Ik'osh bofinirwok'o boosh bí arit aawo weetwe."},{"book":"Yohans Dooshishiyo","chapter":"16","verse":"3","text":"Hanowere bok'alir nihono taano bodanawotsene."},{"book":"Yohans Dooshishiyo","chapter":"16","verse":"4","text":"Han itsh tkeewiriye bíaawo b́bodor itsh eeg tkeewtsok'o gaw itdekishe.»"},{"book":"Yohans Dooshishiyo","chapter":"16","verse":"5","text":"«Andmó taan woshtsok amishee, b́wotiyalor ititse ‹Eewke niameti› err taan aatitwo aaliye."},{"book":"Yohans Dooshishiyo","chapter":"16","verse":"6","text":"Jaman itsh t keewtsotse it nibo shiyanon s'eenwtsere."},{"book":"Yohans Dooshishiyo","chapter":"16","verse":"7","text":"Taamó arikon aroniye itsh tietiriye, ti amo itsh k'anefe, taa amo t k'azal kup'shitwo itook waratse, taa tiamalmó bín itsh deyitwe."},{"book":"Yohans Dooshishiyo","chapter":"16","verse":"8","text":"Bí b́woor morri jangosh, kááw woti jango, angshi jangosho datsatsi ashuwotsi wok'asitwe."},{"book":"Yohans Dooshishiyo","chapter":"16","verse":"9","text":"Morri jango b́ kitsitiye taan amano bok'azirwoshe."},{"book":"Yohans Dooshishiyo","chapter":"16","verse":"10","text":"Kááw woti jango kish b́ kitsitiye niho maants tiametwonat haniye haniyak taan bek'o it k'azetwoshe,"},{"book":"Yohans Dooshishiyo","chapter":"16","verse":"11","text":"Angshi jango kish b́kitsit datsan keewtsoats angshetsoshe."},{"book":"Yohans Dooshishiyo","chapter":"16","verse":"12","text":"«Itsh t keewitwo andoor ay keewo detsfe, ernmó and itatse b́mangiti,"},{"book":"Yohans Dooshishiyo","chapter":"16","verse":"13","text":"Arik wotts Shayiro b́ woor ar jamo maants itn jishitwe. Bí b́ keewitwo b́ shishtsoni bako b́tokk woto b́ k'aztsotse bí shinomaants wotit keewo itsh keewitwe."},{"book":"Yohans Dooshishiyo","chapter":"16","verse":"14","text":"Tik wottsotse de'er itsh b́keitwotse taan mangitwe."},{"book":"Yohans Dooshishiyo","chapter":"16","verse":"15","text":"Nihok wotts jamo tikee, ‹Tik wottso de'er itsh keewitwe› ti et manshe."},{"book":"Yohans Dooshishiyo","chapter":"16","verse":"16","text":"«Muk'i it teshiyakon taan be'atste, ando muk'i it teshiyakon taan bek'etute.»"},{"book":"Yohans Dooshishiyo","chapter":"16","verse":"17","text":"B́ danifwotsitse ik ikwots, «Han, ‹Muk'i b́ teshihakon taan be'atste, ando muk'i it teshihakon taan bek'etute, ando aani nihomaants ametuwe› b́ etiru keewo eebi?» ett boatsatseyo bo aateyi."},{"book":"Yohans Dooshishiyo","chapter":"16","verse":"18","text":"«Eshe han ‹Muk'i b́teshihakon› bí etiru keewo eebi? B́ keewiru keewo danatsone» ett anansh dek't́ boaateyi."},{"book":"Yohans Dooshishiyo","chapter":"16","verse":"19","text":"Iyesuswere bín aatosh bogeyirwok'o dank'rat hank'o boosh bíet, «It atsatseyo it aateyirwo, ‹Muk'i b́ teshiyakon taan be'atste, ando aani múk'ibteshiyakon taan bek'etute,› ti ettsosheya?"},{"book":"Yohans Dooshishiyo","chapter":"16","verse":"20","text":"Ariko aron itsh etirwe, it eepetutee, kuhitutee, datsanmó genee'uwitwee, it shiyanitute, ernmó it shiyano gene'o maants woneetwe."},{"book":"Yohans Dooshishiyo","chapter":"16","verse":"21","text":"Máátsu bshuwor b shambi aawo b́bodtsotse shiyanitwaniye, bshuwihakonmó datsats na'i marmat'o bshuwetsotse bgene'utsatse tuutson bali b kic'o gawratsaniye."},{"book":"Yohans Dooshishiyo","chapter":"16","verse":"22","text":"Mank'o and it shiyanitute, ernmó taa aani iti bek'etwe, it mac'onwere gene'uitwe, it gene'uwere itatse dek'etwo aaliye."},{"book":"Yohans Dooshishiyo","chapter":"16","verse":"23","text":"«Manots aawots tiyoke eegor k'onratste, ariko arikon itsh etirwe niho tshútson it k'oniyal jam keewo itsh ímetwe."},{"book":"Yohans Dooshishiyo","chapter":"16","verse":"24","text":"Han b́ borfetsosh t shútson eegor ik keewo k'onrafa'atee, it k'oniyal itsh imetwe, mannowere it gene'uo s'een wotitwe."},{"book":"Yohans Dooshishiyo","chapter":"16","verse":"25","text":"«Andish b́borfetso jewron itsh keewre, haniyako jewron itsh t keeweraw aawo weetwe, ernmó niho jangosh jam keewo kishde itsh keewitwe."},{"book":"Yohans Dooshishiyo","chapter":"16","verse":"26","text":"Manots aawots tshútson k'onitute, taawere ‹Niho it jangosh k'onitwe› eraatse."},{"book":"Yohans Dooshishiyo","chapter":"16","verse":"27","text":"Man eegoshe niho b́tookon iti b́shuntsoshe, nihonwere iti b́shunir taan it shuntsonat Ik'oke twatsok'o it amantsotsne."},{"book":"Yohans Dooshishiyo","chapter":"16","verse":"28","text":"Nihoke keshat datsats waare, ando aaniy datsani k'ayr nihok ametuwe.»"},{"book":"Yohans Dooshishiyo","chapter":"16","verse":"29","text":"B́danifwotswere hank'owa boet, «Hamb! andee jewron b́woterawon shanone n keewi,"},{"book":"Yohans Dooshishiyo","chapter":"16","verse":"30","text":"Nee jamo n dantsok'onat nee konnwor neesh aato t'intso b́geyirawok'o and t'iwintsdek'roone, mansh Ik'oke keshat n waatsok'o amanirwone.»"},{"book":"Yohans Dooshishiyo","chapter":"16","verse":"31","text":"Iyesuswere boosh hank'o ett bíaaniy, «Andmó amanertya?"},{"book":"Yohans Dooshishiyo","chapter":"16","verse":"32","text":"It ik ikets it kaat kaaton bad'arr tiyali k'ayitk'rit sa'ato weetwe, b́ sa'atonwere andbodre, ernomó niho taanton b́wottsotse tiyaltanaliye."},{"book":"Yohans Dooshishiyo","chapter":"16","verse":"33","text":"Han itsh tkeewir tiats deshar jeeno it datsitwok'owa etaatniye, datsanatse it befetsosh gondbek'o itaatse'faee, ernmó shatk'ayere, taa datsani da'adek're.»"}]}