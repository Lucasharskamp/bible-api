{"data":[{"book":"1 UThimothi","chapter":"5","verse":"1","text":"Ungamkhuzi ngolaka umuntu omdala kodwa mncenge ngokungathi nguyihlo. Amajaha aphathe njengabafowenu,"},{"book":"1 UThimothi","chapter":"5","verse":"2","text":"abesifazane abadala njengonyoko, abesifazane abatsha njengodadewenu ngokuhlambuluka okupheleleyo."},{"book":"1 UThimothi","chapter":"5","verse":"3","text":"Woba lonanzelelo olufaneleyo kubafelokazi abaswelayo kakhulu."},{"book":"1 UThimothi","chapter":"5","verse":"4","text":"Kodwa nxa umfelokazi elabantwana kumbe abazukulu, kumele bafunde kuqala kulakho konke ukusebenzisa ukholo lwabo ngokukhathalela abendlu yakwabo langokusiza abazali babo labazali babazali babo ngoba lokhu kuyamthokozisa uNkulunkulu."},{"book":"1 UThimothi","chapter":"5","verse":"5","text":"Umfelokazi oswelayo kakhulu njalo esele eyedwa ubeka ithemba lakhe kuNkulunkulu njalo uqhubeka ebusuku lemini ekhuleka ecela usizo kuNkulunkulu."},{"book":"1 UThimothi","chapter":"5","verse":"6","text":"Kodwa umfelokazi ophilela intokozo ufile lanxa esaphila."},{"book":"1 UThimothi","chapter":"5","verse":"7","text":"Banike labo abantu izeluleko lezi ukuze angabikhona ongasoleka."},{"book":"1 UThimothi","chapter":"5","verse":"8","text":"Nxa umuntu enganakekeli izihlobo zakhe ikakhulu abendlu yakwabo, uselulahlile ukholo lwakhe njalo mubi kakhulu kulongakholwayo."},{"book":"1 UThimothi","chapter":"5","verse":"9","text":"Akulamfelokazi ozabekwa eluhlwini lwabafelokazi ngaphandle kokuba eseleminyaka edlula engamatshumi ayisithupha, obengokade ethembekile kumkakhe"},{"book":"1 UThimothi","chapter":"5","verse":"10","text":"njalo edumile ngezenzo zakhe ezinhle, ezinjengokondla abantwana, lokuphatha kuhle izihambi, lokugezisa inyawo zabangcwele, lokusiza abahluphekayo kanye lokuzinikela kuzozonke izenzo ezinhle."},{"book":"1 UThimothi","chapter":"5","verse":"11","text":"Abafelokazi abasesebatsha ungababeki eluhlwini olunjalo. Ngoba lapho izinkanuko zabo zomzimba sezikhulela ukuzinikela kwabo kuKhristu bafuna ukwenda."},{"book":"1 UThimothi","chapter":"5","verse":"12","text":"Ngalokho-ke, bazilethela ukwahlulelwa phezu kwabo ngoba bephule isithembiso sabo sokuqala."},{"book":"1 UThimothi","chapter":"5","verse":"13","text":"Langaphandle kwalokho, basuka babe lomkhuba wokuvilapha batshone benquma ngemizi. Njalo kababi ngamavila nje kuphela kodwa bangabanyeyayo labathandi bezindaba zabanye besitsho izinto okungafanelanga bazitsho."},{"book":"1 UThimothi","chapter":"5","verse":"14","text":"Ngakho, abafelokazi abasesebatsha ngibacebisa ukuba bende, babelabantwana, baphathe izindlu zabo njalo banganiki isitha ithuba lokuba kube lokuhleba."},{"book":"1 UThimothi","chapter":"5","verse":"15","text":"Abanye bavele sebedukile balandela uSathane."},{"book":"1 UThimothi","chapter":"5","verse":"16","text":"Nxa umuntu okholwayo elabafelokazi emzini wakhe, kumele abasize hatshi ukuyekela besinda ibandla ukuze ibandla lisize abafelokazi abaswela kakhulu."},{"book":"1 UThimothi","chapter":"5","verse":"17","text":"Abadala abaqhuba kuhle imisebenzi yebandla bafanele ukuhlonitshwa okuphindiweyo ikakhulu labo abasebenza ukutshumayela lokufundisa."},{"book":"1 UThimothi","chapter":"5","verse":"18","text":"Ngoba umbhalo uthi: “Inkabi ungayifaki isayeke nxa ibhula amabele,”5.18 UDutheronomi 25.4 njalo uthi, “Isisebenzi sifanele umholo waso.”5.18 ULukha 10.7"},{"book":"1 UThimothi","chapter":"5","verse":"19","text":"Ungalamukeli icala eletheswa umuntu omdala ngaphandle kokuba limangalwa ngabafakazi ababili loba abathathu."},{"book":"1 UThimothi","chapter":"5","verse":"20","text":"Abenza izono kumele bakhuzwe phambi kwabantu ukuze labanye baxwayiseke."},{"book":"1 UThimothi","chapter":"5","verse":"21","text":"Ngiyakulaya phambi kukaNkulunkulu loKhristu uJesu lezingilosi ezikhethiweyo ukuba ugcine iziqondiso lezi kungekho bandlululo njalo ungenzi lutho ngokukhetha."},{"book":"1 UThimothi","chapter":"5","verse":"22","text":"Ungaphangisi ukubeka izandla emuntwini njalo ungahlanganyeli ezonweni zabanye. Zigcine uhlambulukile."},{"book":"1 UThimothi","chapter":"5","verse":"23","text":"Yekela ukunatha amanzi kuphela kodwa sebenzisa lewayini elincinyane ngenxa yesisu sakho lokuhlala kwakho ugula."},{"book":"1 UThimothi","chapter":"5","verse":"24","text":"Izono zabanye abantu zisobala, zifika endaweni yokwahlulela kuqala kulabo; kodwa abanye ezabo izono zilandela ngemva kwabo."},{"book":"1 UThimothi","chapter":"5","verse":"25","text":"Ngokufanayo, izenzo ezinhle zisobala njalo lalezo ezingenjalo azingeke zihlale zifihliwe."}]}