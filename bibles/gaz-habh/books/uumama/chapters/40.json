{"data":[{"book":"Uumama","chapter":"40","verse":"1","text":"Kana booddee namichi mootii Gibxiitiif dhugaatii dhiʼeessuu fi namichi buddeena tolchu gooftaa isaanii mootii Gibxi sana gaddisiisan."},{"book":"Uumama","chapter":"40","verse":"2","text":"Faraʼoonis qondaaltota isaa lamaanitti jechuunis itti gaafatamaa dhugaatiitii fi itti gaafatamaa tolchaa buddeenaatti aare;"},{"book":"Uumama","chapter":"40","verse":"3","text":"innis mana ajajaa waardiyyaa keessa mana hidhaa iddoo Yoosef itti hidhamee ture keessa isaan buuse."},{"book":"Uumama","chapter":"40","verse":"4","text":"Ajajaan waardiyyaa Yoosefitti isaan kenne; Yoosefis isaan tajaajilaa ture."},{"book":"Uumama","chapter":"40","verse":"5","text":"isaan lachanuu jechuunis namichi mootii Gibxiitiif dhugaatii dhiʼeessuu fi namichi buddeena tolchu tokkoon tokkoon isaanii halkanuma tokko keessatti abjuu abjootan; tokkoon tokkoon abjuu sanaas hiikkaa mataa isaa qaba ture."},{"book":"Uumama","chapter":"40","verse":"6","text":"Yoosef guyyaa itti aanu ganama isaan bira dhaqe; kunoo utuu gaddanii jiranuus isaan arge."},{"book":"Uumama","chapter":"40","verse":"7","text":"Innis, “Fuulli keessan harʼa maaliif akkana dukkanaaʼa?” jedhee qondaaltota Faraʼoon warra isa wajjin mana gooftaa isaa keessa mana hidhaa turan sana gaafate."},{"book":"Uumama","chapter":"40","verse":"8","text":"Isaanis, “Nu lachuu abjuu abjoonnee nama nuu hiiku dhabne” jedhaniin."},{"book":"Uumama","chapter":"40","verse":"9","text":"Itti gaafatamaan dhugaatii sun akkana jedhee abjuu isaa Yoosefitti himate; “Abjuu koo keessatti kunoo muka wayinii tokkotu fuula koo dura ture;"},{"book":"Uumama","chapter":"40","verse":"10","text":"mukti wayinii sunis damee sadii qaba ture. Innis akkuma lateen daraare; hurbuun ija isaas ni bilchaatte."},{"book":"Uumama","chapter":"40","verse":"11","text":"Xoofoon Faraʼoon na harka ture; anis ija wayinii fuudhee xoofoo Faraʼoonitti cuunfee xoofoo sana harka Faraʼoonitti kenne.”"},{"book":"Uumama","chapter":"40","verse":"12","text":"Yoosefis akkana jedheen; “Hiikkaan isaa kana; dameewwan sadan sun guyyaa sadii."},{"book":"Uumama","chapter":"40","verse":"13","text":"Guyyaa sadii keessatti Faraʼoon mataa kee ol qaba; taayitaa keettis si deebisa; akkuma yeroo dhugaatii dhiʼeessaafii turte sana atis xoofoo Faraʼoon harka isaatti ni kennita."},{"book":"Uumama","chapter":"40","verse":"14","text":"Garuu yeroo sitti tolutti na yaadadhu; waan gaariis naa godhi. Waaʼee koo Faraʼoonitti himiitii mana hidhaa kanaa na baasi."},{"book":"Uumama","chapter":"40","verse":"15","text":"Ana biyya Ibrootaatii hatanii na fidaniitii; biyya kana keessattis ani waan boolla kana keessa na buusisu tokko illee hin hojjenne.”"},{"book":"Uumama","chapter":"40","verse":"16","text":"Itti gaafatamaan buddeenaa sunis yommuu akka Yoosef abjuu sanaaf hiikkaa gaarii kenne argetti Yoosefiin akkana jedhe; “Anis abjuu tokkon abjoodhe; kunoo gundoowwan buddeenaa sadii mataa koo irra turan."},{"book":"Uumama","chapter":"40","verse":"17","text":"Gundoo ol aanu irra buddeena gosa garaa garaa kan Faraʼooniif qopheeffametu ture; garuu simbirroonni matuma koo irratti gundoo sana keessaa nyaachaa turan.”"},{"book":"Uumama","chapter":"40","verse":"18","text":"Yoosef immoo akkana jedhe; “Hiikkaan isaa kana; gundoowwan sadan sun guyyaa sadii."},{"book":"Uumama","chapter":"40","verse":"19","text":"Guyyaa sadii keessatti Faraʼoon mataa kee ol qaba; mukatti si rarraasa. Simbirroonnis foon kee ni nyaatu.”"},{"book":"Uumama","chapter":"40","verse":"20","text":"Guyyaan sadaffaan guyyaa itti Faraʼoon dhalate ture; Faraʼoonis qondaaltota isaatiif cidha qopheesse. Innis itti gaafatamaa dhugaatiitii fi itti gaafatamaa buddeenaa sana fuula qondaaltota isaa duratti dhiʼeesse:"},{"book":"Uumama","chapter":"40","verse":"21","text":"Itti gaafatamaa dhugaatii sana hojii isaatti deebise; namichi xoofoo sana ammas harka Faraʼoonitti kenne."},{"book":"Uumama","chapter":"40","verse":"22","text":"Itti gaafatamaa buddeenaa sana garuu akkuma Yoosef abjuu isaanii hiikeefitti rarraase."},{"book":"Uumama","chapter":"40","verse":"23","text":"Taʼus itti gaafatamaan dhugaatii sun Yoosefin ni irraanfate malee isa hin yaadanne."}]}