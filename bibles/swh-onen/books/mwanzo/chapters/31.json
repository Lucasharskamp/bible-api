{"data":[{"book":"Mwanzo","chapter":"31","verse":"1","text":"Yakobo akawasikia wana wa Labani wakisema, “Yakobo amechukua kila kitu kilichokuwa cha baba yetu naye amepata utajiri huu wote kutokana na vile vilivyokuwa mali ya baba yetu.”"},{"book":"Mwanzo","chapter":"31","verse":"2","text":"Yakobo akatambua kwamba moyo wa Labani kwake haukuwa kama ulivyokuwa mwanzo."},{"book":"Mwanzo","chapter":"31","verse":"3","text":"Ndipo Bwana akamwambia Yakobo, “Rudi katika nchi ya baba zako na kwa watu wako, nami nitakuwa pamoja nawe.”"},{"book":"Mwanzo","chapter":"31","verse":"4","text":"Hivyo Yakobo akatuma ujumbe kwa Raheli na Lea waje machungani yalikokuwa makundi yake."},{"book":"Mwanzo","chapter":"31","verse":"5","text":"Akawaambia, “Naona moyo wa baba yenu kwangu sivyo kama ulivyokuwa mwanzoni, lakini Mungu wa baba yangu amekuwa pamoja nami."},{"book":"Mwanzo","chapter":"31","verse":"6","text":"Mnajua kwamba nimemtumikia baba yenu kwa nguvu zangu zote,"},{"book":"Mwanzo","chapter":"31","verse":"7","text":"hata hivyo baba yenu amenidanganya kwa kubadilisha ujira wangu mara kumi. Hata hivyo, Mungu hakumruhusu kunidhuru."},{"book":"Mwanzo","chapter":"31","verse":"8","text":"Kama alisema, ‘Wenye madoadoa watakuwa ujira wako,’ basi makundi yote yalizaa wenye madoadoa, kama alisema, ‘Wenye mistari watakuwa ujira wako,’ basi makundi yote yalizaa wenye mistari."},{"book":"Mwanzo","chapter":"31","verse":"9","text":"Hivyo Mungu amechukua mifugo ya baba yenu na amenipa mimi."},{"book":"Mwanzo","chapter":"31","verse":"10","text":"“Wakati fulani majira ya kuzaliana niliota ndoto ambayo niliinua macho na kuona kwamba wale mabeberu waliokuwa wakipanda kundi walikuwa wa mistari, madoadoa na mabakabaka."},{"book":"Mwanzo","chapter":"31","verse":"11","text":"Malaika wa Mungu akaniambia katika ndoto, ‘Yakobo.’ Nikamjibu, ‘Mimi hapa.’"},{"book":"Mwanzo","chapter":"31","verse":"12","text":"Akasema, ‘Inua macho yako uone wale mabeberu wote wanaopanda kundi wana mistari, madoadoa au mabakabaka, kwa maana nimeona yale yote ambayo Labani amekuwa akikutendea."},{"book":"Mwanzo","chapter":"31","verse":"13","text":"Mimi ndiye Mungu wa Betheli, ulikomiminia ile nguzo mafuta na pale mahali uliponiwekea nadhiri. Sasa ondoka katika nchi hii mara moja urudi katika nchi uliyozaliwa.’ ”"},{"book":"Mwanzo","chapter":"31","verse":"14","text":"Ndipo Raheli na Lea wakajibu, “Je bado tu tunalo fungu lolote katika urithi wa nyumba ya baba yetu?"},{"book":"Mwanzo","chapter":"31","verse":"15","text":"Je, yeye hatuhesabu sisi kama wageni? Sio kwamba ametuuza tu, bali ametumia hata na vile vilivyolipwa kwa ajili yetu."},{"book":"Mwanzo","chapter":"31","verse":"16","text":"Hakika utajiri wote ambao Mungu ameuchukua kutoka kwa baba yetu ni mali yetu na watoto wetu. Hivyo fanya lolote lile Mungu alilokuambia.”"},{"book":"Mwanzo","chapter":"31","verse":"17","text":"Ndipo Yakobo akawapandisha watoto wake na wake zake juu ya ngamia,"},{"book":"Mwanzo","chapter":"31","verse":"18","text":"naye akawaswaga wanyama wote mbele yake pamoja na vitu vyote alivyokuwa amechuma huko Padan-Aramu kwenda kwa baba yake Isaki katika nchi ya Kanaani."},{"book":"Mwanzo","chapter":"31","verse":"19","text":"Labani alipokuwa amekwenda kukata kondoo wake manyoya, Raheli aliiba miungu ya nyumba ya baba yake."},{"book":"Mwanzo","chapter":"31","verse":"20","text":"Zaidi ya hayo, Yakobo alimdanganya Labani Mwaramu kwa kutokumwambia kwamba anakimbia."},{"book":"Mwanzo","chapter":"31","verse":"21","text":"Hivyo akakimbia pamoja na vitu vyote alivyokuwa navyo na kuvuka Mto Frati akaelekea nchi ya vilima katika Gileadi."},{"book":"Mwanzo","chapter":"31","verse":"22","text":"Siku ya tatu Labani akaambiwa kwamba Yakobo amekimbia."},{"book":"Mwanzo","chapter":"31","verse":"23","text":"Akiwachukua jamaa zake, akamfuatia Yakobo kwa siku saba na kumkuta kwenye nchi ya vilima katika Gileadi."},{"book":"Mwanzo","chapter":"31","verse":"24","text":"Ndipo Mungu akamjia Labani Mwaramu katika ndoto usiku na kumwambia, “Jihadhari usiseme neno lolote kwa Yakobo, liwe zuri au baya.”"},{"book":"Mwanzo","chapter":"31","verse":"25","text":"Yakobo alikuwa amepiga hema lake katika nchi ya vilima katika Gileadi wakati Labani alipomkuta, Labani na jamaa yake wakapiga kambi huko pia."},{"book":"Mwanzo","chapter":"31","verse":"26","text":"Ndipo Labani akamwambia Yakobo, “Umefanya nini? Umenidanganya na umewachukua binti zangu kama mateka katika vita."},{"book":"Mwanzo","chapter":"31","verse":"27","text":"Kwa nini ulikimbia kwa siri na kunidanganya? Kwa nini hukuniambia ili nikuage kwa furaha na nyimbo za matari na vinubi?"},{"book":"Mwanzo","chapter":"31","verse":"28","text":"Hata hukuniruhusu niwabusu wajukuu zangu na kuwaaga binti zangu. Umefanya kitu cha kipumbavu."},{"book":"Mwanzo","chapter":"31","verse":"29","text":"Nina uwezo wa kukudhuru, lakini usiku uliopita Mungu wa baba yako alisema nami, akaniambia, ‘Jihadhari, usiseme neno lolote kwa Yakobo liwe zuri au baya.’"},{"book":"Mwanzo","chapter":"31","verse":"30","text":"Sasa umeondoka kwa sababu umetamani kurudi nyumbani kwa baba yako. Lakini kwa nini umeiba miungu yangu?”"},{"book":"Mwanzo","chapter":"31","verse":"31","text":"Yakobo akamjibu Labani, “Niliogopa, kwa sababu nilifikiri ungeweza kuninyangʼanya binti zako kwa nguvu."},{"book":"Mwanzo","chapter":"31","verse":"32","text":"Lakini kama ukimkuta yeyote aliye na miungu yako, hataishi. Mbele ya jamaa yetu, angalia mwenyewe uone kama kuna chochote chako hapa nilicho nacho, kama kipo, kichukue.” Basi Yakobo hakujua kwamba Raheli alikuwa ameiba hiyo miungu."},{"book":"Mwanzo","chapter":"31","verse":"33","text":"Kwa hiyo Labani akaingia ndani ya hema la Yakobo na ndani ya hema la Lea na ndani ya hema la watumishi wawili wa kike, lakini hakukuta chochote. Baadaye alipotoka katika hema la Lea, akaingia hema la Raheli."},{"book":"Mwanzo","chapter":"31","verse":"34","text":"Basi Raheli ndiye alikuwa amechukua ile miungu ya nyumbani kwao na kuiweka katika matandiko ya ngamia na kukalia. Labani akatafuta kila mahali kwenye hema lakini hakupata chochote."},{"book":"Mwanzo","chapter":"31","verse":"35","text":"Raheli akamwambia baba yake, “Usikasirike, bwana wangu kwa kuwa siwezi kusimama ukiwepo, niko katika hedhi.” Labani akatafuta lakini hakuweza kuipata miungu ya nyumbani kwake."},{"book":"Mwanzo","chapter":"31","verse":"36","text":"Yakobo akakasirika na kumshutumu Labani, akisema, “Uhalifu wangu ni nini?” Akamuuliza Labani, “Ni dhambi gani niliyofanya hata unaniwinda?"},{"book":"Mwanzo","chapter":"31","verse":"37","text":"Sasa kwa kuwa umepekua vitu vyangu vyote umepata nini kilicho cha nyumbani mwako? Kiweke hapa mbele ya jamaa yako na yangu, nao waamue kati yetu sisi wawili."},{"book":"Mwanzo","chapter":"31","verse":"38","text":"“Mpaka sasa nimekuwa pamoja nawe miaka ishirini. Kondoo wako na mbuzi wako hawajaharibu mimba, wala sijala kondoo dume kutoka makundi yako."},{"book":"Mwanzo","chapter":"31","verse":"39","text":"Sikukuletea mfugo aliyeraruliwa na wanyama pori, nilibeba hasara mimi mwenyewe. Tena ulinidai malipo kwa chochote kilichoibwa mchana au usiku."},{"book":"Mwanzo","chapter":"31","verse":"40","text":"Hii ndiyo iliyokuwa hali yangu: Niliumia kwa joto la mchana na baridi usiku, pia usingizi ulinipa."},{"book":"Mwanzo","chapter":"31","verse":"41","text":"Ilikuwa hivi kwa miaka ile ishirini niliyokuwa nyumbani kwako. Nilikutumikia miaka ile kumi na minne kwa ajili ya binti zako wawili, miaka sita kwa ajili ya makundi yako, nawe ulibadilisha ujira wangu mara kumi."},{"book":"Mwanzo","chapter":"31","verse":"42","text":"Kama Mungu wa baba yangu, Mungu wa Abrahamu na Hofu ya Isaki, hakuwa pamoja nami, hakika ungenifukuza mikono mitupu. Lakini Mungu ameona taabu yangu na kazi ngumu ya mikono yangu, naye usiku uliopita amekukemea.”"},{"book":"Mwanzo","chapter":"31","verse":"43","text":"Labani akamjibu Yakobo, “Wanawake hawa ni binti zangu, watoto hawa ni watoto wangu na makundi haya ni makundi yangu. Vyote unavyoviona ni vyangu. Lakini hata hivyo ninaweza kufanya nini kuhusu hawa binti zangu, au kuhusu watoto waliowazaa?"},{"book":"Mwanzo","chapter":"31","verse":"44","text":"Njoo sasa na tufanye agano, wewe na mimi, na liwe kama shahidi kati yetu.”"},{"book":"Mwanzo","chapter":"31","verse":"45","text":"Hivyo Yakobo akachukua jiwe, akalisimamisha kama nguzo."},{"book":"Mwanzo","chapter":"31","verse":"46","text":"Akawaambia jamaa yake, “Kusanyeni mawe.” Hivyo wakachukua mawe na kuyakusanya yakawa lundo, wakala chakula hapo karibu na hilo lundo."},{"book":"Mwanzo","chapter":"31","verse":"47","text":"Labani akaliita Yegar-Sahadutha31:47 Yegar-Sahadutha maana yake ni Lundo la ushahidi kwa Kiaramu. na Yakobo akaliita Galeedi.31:47 Galeedi maana yake ni Lundo la ushahidi kwa Kiebrania."},{"book":"Mwanzo","chapter":"31","verse":"48","text":"Labani akasema, “Lundo hili ni shahidi kati yako na mimi leo.” Ndiyo maana likaitwa Galeedi."},{"book":"Mwanzo","chapter":"31","verse":"49","text":"Pia liliitwa Mispa,31:49 Mispa maana yake Mnara wa ulinzi. kwa sababu alisema, “Bwana na aweke ulinzi kati yako na mimi wakati kila mmoja akiwa mbali na mwingine."},{"book":"Mwanzo","chapter":"31","verse":"50","text":"Kama ukiwatenda mabaya binti zangu au ukioa wake wengine zaidi ya binti zangu, hata ingawa hakuna hata mmoja aliye pamoja nasi, kumbuka kwamba Mungu ni shahidi kati yako na mimi.”"},{"book":"Mwanzo","chapter":"31","verse":"51","text":"Pia Labani akamwambia Yakobo, “Hili ndilo lundo, na hii ndiyo nguzo niliyoisimamisha kati yako na mimi."},{"book":"Mwanzo","chapter":"31","verse":"52","text":"Lundo hili ni shahidi na nguzo hii ni shahidi, kwamba sitavuka lundo hili kuja upande wako kukudhuru, nawe kwamba hutavuka lundo hili na nguzo hii kuja upande wangu kunidhuru."},{"book":"Mwanzo","chapter":"31","verse":"53","text":"Mungu wa Abrahamu na Mungu wa Nahori, Mungu wa baba zao, aamue kati yetu.”"},{"book":"Mwanzo","chapter":"31","verse":"54","text":"Yakobo akatoa dhabihu juu ya kilima na akawaalika jamaa zake kula chakula. Baada ya kula, wakalala huko."},{"book":"Mwanzo","chapter":"31","verse":"55","text":"Kesho yake asubuhi na mapema, Labani akawabusu wajukuu zake, binti zake na kuwabariki. Kisha akaondoka, akarudi nyumbani."}]}