{"data":[{"book":"התגלות","chapter":"22","verse":"1","text":"לאחר מכן הוא הראה לי נהר מים חיים, זכים כבדולח, יוצא מכיסא האלוהים והשה"},{"book":"התגלות","chapter":"22","verse":"2","text":"וזורם אל הרחוב המרכזי. על כל אחת משתי גדות הנהר היה נטוע עץ־חיים שנושא שנים־עשר סוגי פירות, בכל חודש פרי אחר, ועלי העץ משמשים כתרופה לעמים השונים."},{"book":"התגלות","chapter":"22","verse":"3","text":"בעיר הקודש לא יהיה יותר כל דבר רע וטמא, כי יהיה בה כיסא המלכות של אלוהים והשה, ועבדיו ישרתוהו."},{"book":"התגלות","chapter":"22","verse":"4","text":"עבדיו יראו את פניו, ושמו יהיה כתוב על מצחם."},{"book":"התגלות","chapter":"22","verse":"5","text":"לא יהיה יותר לילה, ולא יהיה צורך בנרות או באור השמש, כי ה׳ אלוהים יאיר להם, והם ימלכו לעולם ועד."},{"book":"התגלות","chapter":"22","verse":"6","text":"”דברים אלה אמיתיים ונכונים“, אמר לי המלאך. ”האלוהים אשר מעניק השראה לנביאים שלח את מלאכו להראות לעבדיו את אשר יתרחש בקרוב.“"},{"book":"התגלות","chapter":"22","verse":"7","text":"”אני בא במהרה!“ אמר ישוע. ”ברוכים השומרים את דברי הנבואה של הספר הזה.“"},{"book":"התגלות","chapter":"22","verse":"8","text":"אני, יוחנן, שמעתי וראיתי את כל הדברים האלה. כאשר שמעתי וראיתי אותם, נפלתי לרגלי המלאך שהראה לי את כל זאת. כאשר עמדתי להשתחוות לו,"},{"book":"התגלות","chapter":"22","verse":"9","text":"הוא עצר בעדי ואמר: ”לא, אל תשתחווה לי, כי אני עבד המשיח כמוך, כאחיך המאמינים, כנביאים וככל השומרים את דברי הספר הזה. עליך להשתחוות לאלוהים.“"},{"book":"התגלות","chapter":"22","verse":"10","text":"המלאך הורה לי במפורש: ”אל תחתום את הדברים שכתבת, כי קרוב מועד התרחשותם."},{"book":"התגלות","chapter":"22","verse":"11","text":"עד אז הגזלן ימשיך לגזול, הטמא ימשיך במעשי טומאתו; הצדיק יוסיף על צדקתו, והקדוש יוסיף על קדושתו.“"},{"book":"התגלות","chapter":"22","verse":"12","text":"”אני בא במהרה,“ אמר ישוע, ”ואביא איתי שכר שאותו אשלם לכל איש כגמולו."},{"book":"התגלות","chapter":"22","verse":"13","text":"אני האלף והתו, ההתחלה והסוף, הראשון והאחרון.“"},{"book":"התגלות","chapter":"22","verse":"14","text":"ברוכים המכבסים את גלימותיהם (והשומרים את מצוותיו), על־מנת לזכות בפרי עץ־החיים ולהיכנס לעיר דרך השערים."},{"book":"התגלות","chapter":"22","verse":"15","text":"הכלבים, המכשפים, הזונים, הרוצחים, עובדי האלילים, אוהבי השקר והרמאים יישארו מחוץ לעיר."},{"book":"התגלות","chapter":"22","verse":"16","text":"”אני, ישוע, שלחתי את מלאכי אליך כדי לספר דברים אלה לקהילות. אני שורש דויד וצאצאו, אני כוכב נוגה השחר.“"},{"book":"התגלות","chapter":"22","verse":"17","text":"”בוא!“ קוראים הרוח והכלה. וכל השומע את קריאתם יאמר: ”בוא!“"},{"book":"התגלות","chapter":"22","verse":"18","text":"אני מזהיר את כל קוראי הספר הזה: כל המוסיף על הכתוב יוסיף לו אלוהים את המגפות שכתובות בספר הזה!"},{"book":"התגלות","chapter":"22","verse":"19","text":"כל הגורע מדברי הספר הזה, יגרע אלוהים את חלקו מעץ־החיים ומעיר הקודש שנזכרים בספר הזה."},{"book":"התגלות","chapter":"22","verse":"20","text":"המעיד עדות זאת אומר: ”אכן, אני בא במהרה!“ אמן! בואה־נא, אדון ישוע!"},{"book":"התגלות","chapter":"22","verse":"21","text":"חסד ישוע המשיח אדוננו יהיה עם כל המאמינים. – אמן."}]}