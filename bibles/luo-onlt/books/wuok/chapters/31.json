{"data":[{"book":"Wuok","chapter":"31","verse":"1","text":"Eka Jehova Nyasaye nowacho ne Musa niya,"},{"book":"Wuok","chapter":"31","verse":"2","text":"“Ngʼe ni aseyiero Bezalel wuod Uri, ma wuod Hur, maa e dhood Juda,"},{"book":"Wuok","chapter":"31","verse":"3","text":"kendo asepongʼe gi Roho mar Nyasaye mondo obed gi lony, gi rieko, gi nyalo kod ngʼeyo tije duto mag lwedo;"},{"book":"Wuok","chapter":"31","verse":"4","text":"mondo omi ogor kido mabeyo mag dhahabu gi fedha kod mula,"},{"book":"Wuok","chapter":"31","verse":"5","text":"kendo ongʼad kite duto gi payo bao kendo mondo otim kit tije duto mag lwedo."},{"book":"Wuok","chapter":"31","verse":"6","text":"Kata kamano aseyiero Oholiab wuod Ahisamak bende, maa e dhood Dan mondo okonye."},{"book":"Wuok","chapter":"31","verse":"7","text":"Hemb Romo,"},{"book":"Wuok","chapter":"31","verse":"8","text":"mesa gi gigene mag tich,"},{"book":"Wuok","chapter":"31","verse":"9","text":"kod kendo mar misango miwangʼo pep gi gik moko duto mitiyogo e kendono,"},{"book":"Wuok","chapter":"31","verse":"10","text":"kaachiel gi lewni motwangʼ,"},{"book":"Wuok","chapter":"31","verse":"11","text":"kod mor pwodhruok gi ubani madungʼ tik mangʼwe ngʼar mar Kama Ler."},{"book":"Wuok","chapter":"31","verse":"12","text":"Eka Jehova Nyasaye nowacho ne Musa niya,"},{"book":"Wuok","chapter":"31","verse":"13","text":"“Nyis jo-Israel kama: ‘Nyaka urit sabatona duto. Ma nobed ranyisi e kinda kodu nyaka ni tienge duto mabiro, mondo omi ungʼe ni An e Jehova Nyasaye mamiyo ubedo maler."},{"book":"Wuok","chapter":"31","verse":"14","text":"“ ‘Rituru Sabato nikech enobednu odiechiengʼ maler. Ngʼato angʼata ma ok orito odiechiengno nyaka negi bende ngʼato angʼata motiyo chiengʼ Sabato nyaka ngʼad kare oko kuom ogandane."},{"book":"Wuok","chapter":"31","verse":"15","text":"Kuom ndalo auchiel nyaka uti, to odiechiengʼ mar abiriyo en Sabato mar yweyo ma en chiengʼ maler ni Jehova Nyasaye. Ngʼato angʼata ma otimo tich moro amora chiengʼ Sabato nyaka negi."},{"book":"Wuok","chapter":"31","verse":"16","text":"Jo-Israel nyaka rit Sabato ka gitimoe nyasi kuom tienge duto mabiro kaka singruok mosiko."},{"book":"Wuok","chapter":"31","verse":"17","text":"Enobed ranyisi e kinda kod jo-Israel nyaka chiengʼ nimar kuom ndalo auchiel Jehova Nyasaye nochweyo polo gi piny kendo e odiechiengʼ mar abiriyo noweyo tich moyweyo.’ ”"},{"book":"Wuok","chapter":"31","verse":"18","text":"Kane Jehova Nyasaye otieko wuoyo gi Musa ewi Got Sinai nomiye kite ariyo mopa mag rapar mane gin kite mopa ariyo ma Nyasaye nondikoe gi lwete owuon."}]}