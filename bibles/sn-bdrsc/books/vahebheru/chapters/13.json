{"data":[{"book":"VaHebheru","chapter":"13","verse":"1","text":"Rambai mune rudo pakati penyu sehama."},{"book":"VaHebheru","chapter":"13","verse":"2","text":"Musakanganwa kuitira vaeni rudo, nokuti vamwe mukuita izvi vakashumira vatumwa vasingazvizivi."},{"book":"VaHebheru","chapter":"13","verse":"3","text":"Rangarirai vaya vari mutorongo somunenge makasungwa pamwe chete navo, uye navaya vanoitirwa zvakaipa sokunge imi pachenyu ndimi muri kutambudzwa."},{"book":"VaHebheru","chapter":"13","verse":"4","text":"Kuwanana ngakukudzwe navose, uye nhoo yewanano ngairege kusvibiswa, nokuti Mwari achatonga mhombwe navose vanofeva."},{"book":"VaHebheru","chapter":"13","verse":"5","text":"Musakarira mari pamagariro enyu uye mugutsikane nezvamunazvo, nokuti Mwari akati:"},{"book":"VaHebheru","chapter":"13","verse":"6","text":"Saka tinotsunga mwoyo, tichiti:"},{"book":"VaHebheru","chapter":"13","verse":"7","text":"Rangarirai vatungamiri venyu vakakuparidzirai shoko raMwari. Cherechedzai kuguma kwokufamba kwavo muupenyu mugotevera kutenda kwavo."},{"book":"VaHebheru","chapter":"13","verse":"8","text":"Jesu Kristu anogara akadaro zuro nanhasi nokusingaperi."},{"book":"VaHebheru","chapter":"13","verse":"9","text":"Musatorwa nedzidziso dzimwe dzose dzose dzisingazivikanwi. Zvakanaka kuti mwoyo yedu isimbiswe nenyasha, kwete nezvokudya zvemitambo, zvisina kubatsira vaya vakazvidya."},{"book":"VaHebheru","chapter":"13","verse":"10","text":"Tine aritari isingatenderwi vanoshumira patabhenakeri kuti vadyepo."},{"book":"VaHebheru","chapter":"13","verse":"11","text":"Muprista mukuru anopinda neropa remhuka muNzvimbo Tsvene-tsvene sechipiriso chechivi, asi mitumbi yacho inopisirwa kunze kwomusasa."},{"book":"VaHebheru","chapter":"13","verse":"12","text":"Uye naizvozvo Jesu akatambudzikawo ari kunze kwesuo reguta kuti aite kuti vanhu vave vatsvene kubudikidza neropa rake."},{"book":"VaHebheru","chapter":"13","verse":"13","text":"Naizvozvo, ngatiendei kwaari kunze kwomusasa, titakure kunyadziswa kwake."},{"book":"VaHebheru","chapter":"13","verse":"14","text":"Nokuti pano hatina guta ratichagara, asi isu tinotsvaka richauya."},{"book":"VaHebheru","chapter":"13","verse":"15","text":"Naizvozvo, kubudikidza naJesu ngatirambei tichipa kuna Mwari chibayiro chokumurumbidza, ndicho chibayiro chemiromo inopupura zita rake."},{"book":"VaHebheru","chapter":"13","verse":"16","text":"Uye musakanganwa kuita zvakanaka nokugoverana navamwe, nokuti Mwari anofadzwa nezvibayiro zvakadai."},{"book":"VaHebheru","chapter":"13","verse":"17","text":"Teererai vatungamiri venyu, muzviise pasi pavo nokuti vanochengeta mweya yenyu, savanhu vachazobvunzwa pamusoro penyu. Vateererei kuitira kuti basa ravo rive mufaro, kwete mutoro, nokuti izvozvo hazvingakubatsirei chinhu."},{"book":"VaHebheru","chapter":"13","verse":"18","text":"Tinyengeterereiwo. Tine chokwadi chokuti tine hana yakanaka uye tinoda kufamba zvakanaka pazvinhu zvose."},{"book":"VaHebheru","chapter":"13","verse":"19","text":"Ndinokukumbirai zvikuru kuti munyengetere, kuti ndigokurumidza kudzoserwa kwamuri."},{"book":"VaHebheru","chapter":"13","verse":"20","text":"Mwari worugare, akadzosa kubva kuvakafa Ishe wedu Jesu iye mufudzi mukuru wamakwai, kubudikidza neropa resungano isingaperi,"},{"book":"VaHebheru","chapter":"13","verse":"21","text":"ngaakukwanisei nezvinhu zvose zvakanaka kuti muite kuda kwake, uye ngaaite mukati medu zvinhu zvinomufadza, nokuna Kristu Jesu, ngaave nokubwinya nokusingaperi-peri. Ameni."},{"book":"VaHebheru","chapter":"13","verse":"22","text":"Hama dzangu ndinokurayirai kuti mutende shoko rangu rokurayira, nokuti ndakunyorerai tsamba duku."},{"book":"VaHebheru","chapter":"13","verse":"23","text":"Ndinoda kuti muzive kuti hama yedu Timoti akasunungurwa. Kana akakurumidza kusvika, ndichauya naye kuzokuonai."},{"book":"VaHebheru","chapter":"13","verse":"24","text":"Kwazisai vatungamiri venyu vose uye navanhu vose vaMwari."},{"book":"VaHebheru","chapter":"13","verse":"25","text":"Nyasha ngadzive nemi mose."}]}