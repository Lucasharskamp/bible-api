{"data":[{"book":"Luka","chapter":"18","verse":"1","text":"Kenaka Yesu anawuza ophunzira ake fanizo kuwaonetsa kuti iwo ayenera kumapemphera nthawi zonse ndikuti asafowoke."},{"book":"Luka","chapter":"18","verse":"2","text":"Iye anati, “Mʼmudzi wina munali woweruza wosaopa Mulungu ngakhalenso kulabadira za anthu."},{"book":"Luka","chapter":"18","verse":"3","text":"Ndipo panali mkazi wamasiye mʼmudzimo amene ankabwerabwera kwa iye ndi dandawulo lake kuti, ‘Mundiweruze mlandu mwachilungamo pakati pa ine ndi otsutsana nane.’"},{"book":"Luka","chapter":"18","verse":"4","text":"“Kwa nthawi yayitali woweruzayo ankakana. Koma pa mapeto analingalira nati, ‘Ngakhale kuti sindiopa Mulungu kapena kulabadira za anthu,"},{"book":"Luka","chapter":"18","verse":"5","text":"koma chifukwa chakuti mkazi wamasiyeyu akundivutitsa, ine ndimuweruzira mlandu wake mwachilungamo kuti asanditopetse ndi kubwerabwera kwakeko!’ ”"},{"book":"Luka","chapter":"18","verse":"6","text":"Ndipo Ambuye anati, “Tamvani zimene woweruza wopanda chilungamoyu wanena."},{"book":"Luka","chapter":"18","verse":"7","text":"Tsono chingamuletse nʼchiyani Mulungu kubweretsa chilungamo kwa osankhika ake, amene amalira kwa Iye usana ndi usiku? Kodi adzapitirirabe osawalabadira?"},{"book":"Luka","chapter":"18","verse":"8","text":"Ine ndikukuwuzani inu, adzaonetsetsa kuti alandire chilungamo, ndiponso mofulumira. Komabe, pamene Mwana wa Munthu akubwera, kodi adzapeza chikhulupiriro pa dziko lapansi?”"},{"book":"Luka","chapter":"18","verse":"9","text":"Yesu ananena fanizoli kwa amene amadzikhulupirira mwa iwo okha kuti anali wolungama nanyoza ena onse."},{"book":"Luka","chapter":"18","verse":"10","text":"“Anthu awiri anapita ku Nyumba ya Mulungu kukapemphera, wina Mfarisi ndi winayo wolandira msonkho."},{"book":"Luka","chapter":"18","verse":"11","text":"Mfarisiyo anayimirira ndipo anapemphera za iye mwini kuti, ‘Mulungu, ine ndikuyamika kuti sindili ngati anthu ena onse, achifwamba, ochita zoyipa, achigololo, sindilinso ngati wolandira msonkhoyu."},{"book":"Luka","chapter":"18","verse":"12","text":"Ine ndimasala kudya kawiri pa Sabata ndipo ndimapereka chakhumi pa zonse ndimapeza.’"},{"book":"Luka","chapter":"18","verse":"13","text":"“Koma wolandira msonkhoyo ali chiyimire potero, sanathe nʼkomwe kuyangʼana kumwamba; koma anadziguguda pachifuwa ndipo anati, ‘Mulungu, chitireni chifundo, ine wochimwa.’"},{"book":"Luka","chapter":"18","verse":"14","text":"“Ine ndikukuwuzani kuti munthu wolandira msonkhoyu, osati Mfarisiyu, anapita kwawo atalungamitsidwa pamaso pa Mulungu. Chifukwa chake, aliyense wodzikweza adzachepetsedwa, ndipo wodzichepetsa adzakwezedwa.”"},{"book":"Luka","chapter":"18","verse":"15","text":"Anthu amabweretsanso ana aangʼono kwa Yesu kuti awadalitse. Ophunzira ataona izi, anawadzudzula."},{"book":"Luka","chapter":"18","verse":"16","text":"Koma Yesu anayitana anawo kuti abwere kwa Iye nati, “Lolani ana abwere kwa Ine ndipo musawatsekereze, pakuti ufumu wa Mulungu uli wa anthu otere."},{"book":"Luka","chapter":"18","verse":"17","text":"Zoonadi, Ine ndikukuwuzani kuti aliyense amene salandira ufumu wa Mulungu ngati mwana wamngʼono, sadzalowamo.”"},{"book":"Luka","chapter":"18","verse":"18","text":"Oweruza wina wake anamufunsa Iye kuti, “Aphunzitsi abwino, ndichite chiyani kuti ndilandire moyo wosatha?”"},{"book":"Luka","chapter":"18","verse":"19","text":"Yesu anamuyankha kuti, “Chifukwa chiyani ukunditcha wabwino, palibe wabwino kupatula Mulungu yekha."},{"book":"Luka","chapter":"18","verse":"20","text":"Iwe umadziwa malamulo: ‘Usachite chigololo, usaphe, usabe, usapereke umboni wonama, lemekeza abambo ndi amayi ako.’ ”"},{"book":"Luka","chapter":"18","verse":"21","text":"Iye anati, “Zonsezi ndinasunga kuyambira ndili mnyamata.”"},{"book":"Luka","chapter":"18","verse":"22","text":"Yesu atamva izi, anati kwa iye, “Ukusowabe chinthu chimodzi: Gulitsa zonse zimene uli nazo ndipo uzipereke kwa osauka, ndipo udzakhala ndi chuma kumwamba. Kenaka ubwere, nunditsate ine.”"},{"book":"Luka","chapter":"18","verse":"23","text":"Atamva zimenezi, anakhumudwa kwambiri chifukwa anali munthu wachuma chambiri."},{"book":"Luka","chapter":"18","verse":"24","text":"Yesu anamuyangʼana nati, “Nʼkwapatali kwambiri kuti anthu achuma akalowe mu ufumu wa Mulungu!"},{"book":"Luka","chapter":"18","verse":"25","text":"Ndithudi, nʼkwapafupi kuti ngamira idutse pa kabowo ka zingano kusiyana ndi munthu wachuma kulowa mu ufumu wa Mulungu.”"},{"book":"Luka","chapter":"18","verse":"26","text":"Amene anamva izi anafunsa kuti, “Nanga ndani amene angapulumuke?”"},{"book":"Luka","chapter":"18","verse":"27","text":"Yesu anayankha kuti, “Zinthu zosatheka ndi anthu zimatheka ndi Mulungu.”"},{"book":"Luka","chapter":"18","verse":"28","text":"Petro anati kwa Iye, “Ife tinasiya zonse tinali nazo kutsatira Inu!”"},{"book":"Luka","chapter":"18","verse":"29","text":"Yesu anawawuza kuti, “Zoonadi, Ine ndikukuwuzani kuti palibe amene anasiya nyumba kapena mkazi kapena abale kapena makolo kapena ana chifukwa cha ufumu wa Mulungu"},{"book":"Luka","chapter":"18","verse":"30","text":"adzalephera kulandira mowirikiza mʼmoyo uno, ndi mʼmoyo ukubwerawo, moyo wosatha.”"},{"book":"Luka","chapter":"18","verse":"31","text":"Yesu anatengera khumi ndi awiriwo pambali ndi kuwawuza kuti, “Taonani ife tikupita ku Yerusalemu, ndipo zonse zimene zalembedwa ndi Aneneri za Mwana wa Munthu zidzakwaniritsidwa."},{"book":"Luka","chapter":"18","verse":"32","text":"Iye adzaperekedwa kwa anthu a mitundu ina. Ndipo adzamuchita chipongwe, adzamunyoza, adzamulavulira,"},{"book":"Luka","chapter":"18","verse":"33","text":"adzamukwapula ndi kumupha. Tsiku lachitatu Iye adzaukanso.”"},{"book":"Luka","chapter":"18","verse":"34","text":"Ophunzira sanazindikire china chilichonse cha izi. Tanthauzo lake linabisika kwa iwo, ndipo sanadziwe chimene Iye amayankhula."},{"book":"Luka","chapter":"18","verse":"35","text":"Yesu atayandikira ku Yeriko, munthu wina wosaona amene amakhala pambali pa msewu namapempha,"},{"book":"Luka","chapter":"18","verse":"36","text":"anamva gulu la anthu likudutsa. Iye anafunsa chomwe chimachitika."},{"book":"Luka","chapter":"18","verse":"37","text":"Iwo anamuwuza kuti “Yesu wa ku Nazareti akudutsa.”"},{"book":"Luka","chapter":"18","verse":"38","text":"Iye anayitana mofuwula, “Yesu Mwana wa Davide, mundichitire chifundo!”"},{"book":"Luka","chapter":"18","verse":"39","text":"Iwo amene amamutsogolera njira anamudzudzula ndi kumuwuza kuti akhale chete, koma iye anafuwulabe, “Mwana wa Davide, chitireni chifundo!”"},{"book":"Luka","chapter":"18","verse":"40","text":"Yesu anayima nalamula kuti abwere naye kwa Iye. Atabwera pafupi, Yesu anamufunsa kuti,"},{"book":"Luka","chapter":"18","verse":"41","text":"“Kodi ukufuna kuti ndikuchitire chiyani?”"},{"book":"Luka","chapter":"18","verse":"42","text":"Yesu anati kwa iye, “Onanso; chikhulupiriro chako chakupulumutsa.”"},{"book":"Luka","chapter":"18","verse":"43","text":"Nthawi yomweyo anaonanso ndipo anayamba kumutsatira Yesu, akulemekeza Mulungu. Anthu onse ataona izi, iwonso analemekeza Mulungu."}]}