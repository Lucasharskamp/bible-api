{"data":[{"book":"Ezekieli","chapter":"2","verse":"1","text":"Akaniambia, “Mwanadamu, simama kwa miguu yako nami nitasema nawe.”"},{"book":"Ezekieli","chapter":"2","verse":"2","text":"Alipokuwa akiongea nami, Roho akanijia na kunisimamisha wima, nikamsikia akisema nami."},{"book":"Ezekieli","chapter":"2","verse":"3","text":"Akaniambia: “Mwanadamu, ninakutuma kwa Waisraeli, kwa taifa asi ambalo limeniasi mimi, wao na baba zao wananikosea mimi hadi leo."},{"book":"Ezekieli","chapter":"2","verse":"4","text":"Watu ambao ninakutuma kwao ni wapotovu na wakaidi. Waambie, ‘Hivi ndivyo anavyosema Bwana Mwenyezi.’"},{"book":"Ezekieli","chapter":"2","verse":"5","text":"Kama watasikiliza au hawatasikiliza, kwa kuwa wao ni nyumba ya kuasi, watajua nabii amekuwa miongoni mwao."},{"book":"Ezekieli","chapter":"2","verse":"6","text":"Nawe mwanadamu, usiwaogope wao wala maneno yao, usiogope, ingawa michongoma na miiba vinakuzunguka na unaishi katikati ya nge. Usiogope yale wasemayo wala usitishwe nao, ingawa wao ni nyumba ya uasi."},{"book":"Ezekieli","chapter":"2","verse":"7","text":"Wewe lazima uwaambie maneno yangu, ikiwa wanasikiliza au hawasikilizi, kwa kuwa wao ni watu waasi."},{"book":"Ezekieli","chapter":"2","verse":"8","text":"Lakini wewe mwanadamu, sikiliza ninalokuambia. Usiwe mwenye kuasi kama hiyo nyumba ya kuasi. Fungua kinywa chako na ule nikupacho.”"},{"book":"Ezekieli","chapter":"2","verse":"9","text":"Ndipo nikatazama, nami nikaona mkono ulionyooshwa kunielekea. Nao ulikuwa na ukurasa wa kitabu,"},{"book":"Ezekieli","chapter":"2","verse":"10","text":"ambao aliukunjua mbele yangu. Pande zote mbili ulikuwa umeandikwa maneno ya maombolezo, vilio na ole."}]}