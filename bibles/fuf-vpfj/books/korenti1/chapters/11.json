{"data":[{"book":"KORENTI 1","chapter":"11","verse":"1","text":"Awa ɲembee lan, wano min kadi mi woni ɲembirde *Almasiihu on non."},{"book":"KORENTI 1","chapter":"11","verse":"2","text":"Mi mantii on fii ko on yejjitaali fii an kon e ɗi fow, e ko maanditiɗon janndeeji ɗin kon, wano mi hewtiniri on ɗi non."},{"book":"KORENTI 1","chapter":"11","verse":"3","text":"Ko ɗun waɗi si miɗo faalaa yo on andu wonde Almasiihu on ko hooreejo kala neɗɗanke, gorko kadi ko hooreejo e fee ɓeyngu mun, Alla kadi ko hooreejo e fee Almasiihu on."},{"book":"KORENTI 1","chapter":"11","verse":"4","text":"Kala gorko hippiiɗo kufune, nde no toroo Alla, maa no haala ko Alla longini ɗun, haray o yawike hoore makko"},{"book":"KORENTI 1","chapter":"11","verse":"5","text":"Ko wano non kadi, kala debbo wonɗo toraade Alla maa haalude ko Alla longini ɗun, hara o taaraa, haray o yawike hoore makko"},{"book":"KORENTI 1","chapter":"11","verse":"6","text":"Ko fii, si debbo taaraa, haray yo o taƴu sukundu makko ndun. Ko fii, si no hersinanii debbo ka sukundu makko ndun taƴee, maa o femboo, haray yo o tiggo."},{"book":"KORENTI 1","chapter":"11","verse":"7","text":"Kono duhiiɗo haanaa ka hippoo, ko fii ko o mbaadi e darja Alla, debbo non ko darja gorko."},{"book":"KORENTI 1","chapter":"11","verse":"8","text":"Ko ɗun waɗi, gorko hinaa e debbo suutaa, kono ko debbo suutaa e gorko."},{"book":"KORENTI 1","chapter":"11","verse":"9","text":"Awa kadi gorko hinaa sabu debbo tagiraa, kono debbo ko sabu gorko tagiraa."},{"book":"KORENTI 1","chapter":"11","verse":"10","text":"Ko ɗun waɗi, sabu malaa'ikaaɓe ɓen, debbo no haani heɓude ka hoore mun maande laamu ngu o woni e ley mun ngun."},{"book":"KORENTI 1","chapter":"11","verse":"11","text":"Kono e telen-ma humondiral men e Joomiraaɗo on, debbo gasataa e ɓaawo gorko, gorko kadi gasataa e ɓaawo debbo."},{"book":"KORENTI 1","chapter":"11","verse":"12","text":"Ko fii, ko wano debbo suutiraa e gorko non, ko wano non kadi tawi ko debbo daɲata gorko, ɗun fow non ko immorde e Alla."},{"book":"KORENTI 1","chapter":"11","verse":"13","text":"Ɲaawee ɗun onon tigi. E hara no hawri ka debbo toroo Alla, hara o taaraa?"},{"book":"KORENTI 1","chapter":"11","verse":"14","text":"E hara aduna on tigi faaminaali on wonde no hersinanii gorko ka o accita saayannde?"},{"book":"KORENTI 1","chapter":"11","verse":"15","text":"Kono heɓugol sukundu ko darja debbo, ko fii sukundu ndu o yeɗaa ndun ko ko o buumora."},{"book":"KORENTI 1","chapter":"11","verse":"16","text":"Si tawii goɗɗo no faalaa warrude noone goo, enen en alaa on naamu, *mofte Alla ɗen kadi alaa on naamu."},{"book":"KORENTI 1","chapter":"11","verse":"17","text":"E nder waɗugol non ɗee yamirooje yeeso ɗoo, alaa ko mi mantira on e nder ko mottondirton kon, hara hinaa fii ko ɓuri moƴƴude, kono ko fii ko ɓuri bonude."},{"book":"KORENTI 1","chapter":"11","verse":"18","text":"Ko adii kon non, mi nanii nde mottondirɗon woo sendondiral waɗay hakkunde mon. E baŋŋe goo, ɗun no henanimmi."},{"book":"KORENTI 1","chapter":"11","verse":"19","text":"Bee yeddondire wona hakkunde mon, fii no holniiɓe ɓen feeɲira e hakkunde mon."},{"book":"KORENTI 1","chapter":"11","verse":"20","text":"Jaka nde mottondirɗon woo, hinaa fii ɲaamugol *nafakkaari Joomi on."},{"book":"KORENTI 1","chapter":"11","verse":"21","text":"Ɓay nde hiɗon ɲaama, mo kala kutoto nafakka mun on, ɲaama, hara goɗɗo goo no weelaa, oya kaɲun no mandili."},{"book":"KORENTI 1","chapter":"11","verse":"22","text":"E hara on alaa cuuɗi ka ɲaamon e ka yaron? Kaa on hayfinay woni moftal Alla ngal, hersinon ɓe alaa huunde ɓen? Ko honɗun mi wi'ata on? Mi mantay on? Mi mantataa on e ɗun!"},{"book":"KORENTI 1","chapter":"11","verse":"23","text":"Ko fii, ko ko mi heɓiri Joomi on kon mi hewtini on. E nder jemma mo Iisaa Joomi on janfaa e mun on, o ƴettuno bireedi,"},{"book":"KORENTI 1","chapter":"11","verse":"24","text":"o jarni Alla, o taƴiti, o wi'i: «Ɗunɗoo ko ɓandu an, wonandu on ndun nii, waɗee ɗunɗoo maande ko anditiron fii an.»"},{"book":"KORENTI 1","chapter":"11","verse":"25","text":"Ko wano non kadi, ɓay ɓe gaynii ɲaamude, o ƴetti jardukun waɗorkun njaram, o wi'i: «Kun jardukun ko maande fii *ahadi heyri tippundi e ƴiiƴan an ɗan, waɗee ɗunɗoo maande ko anditiron fii an, saa'i nde yaroton e mun woo.»"},{"book":"KORENTI 1","chapter":"11","verse":"26","text":"Ko fii nde ɲaamoton oo bireedi woo, yaron e kun jardukun, on wowlay fii mayde Joomi on haa ɲande o artoyi."},{"book":"KORENTI 1","chapter":"11","verse":"27","text":"Ko ɗun waɗi, kala on ɲaamuɗo on bireedi, yari e kun jardukun Joomi on, hara ko no haaniraa, o wonay felniiɗo e telen-ma ɓandu e ƴiiƴan Joomi on."},{"book":"KORENTI 1","chapter":"11","verse":"28","text":"Awa, yo mo kala miijitano hoore mun si o ɲaama on bireedi, maa o yarira kun jardukun."},{"book":"KORENTI 1","chapter":"11","verse":"29","text":"Ko fii kala on ɲaamuɗo yari e ɓaawo anditugol ɓandu Joomi on, haray ontigi ɲaamii yarii ɲaawoore ɲaawaynde ɗun kaɲun tigi."},{"book":"KORENTI 1","chapter":"11","verse":"30","text":"Ko ɗun waɗi si no e hakkunde mon nawnuɓe buy e kitasolooɓe buy, e on mayraama woɓɓe."},{"book":"KORENTI 1","chapter":"11","verse":"31","text":"Si enen tigi en ɲaawitike, en ɲaawoytaake."},{"book":"KORENTI 1","chapter":"11","verse":"32","text":"Kono Joomiraaɗo on no ɲaawude en donkina, fii wota en ɲaawidoye e aduna on."},{"book":"KORENTI 1","chapter":"11","verse":"33","text":"Ko ɗun waɗi, yo musiɓɓe an, nde mottondirɗon fii nafakkaari ndin woo, habbondiree."},{"book":"KORENTI 1","chapter":"11","verse":"34","text":"On mo tawi no weelaa, yo ɲaamu ka mun, fii wota on mottondir fawon ɲaawoore e hoore mon."}]}