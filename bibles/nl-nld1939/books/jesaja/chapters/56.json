{"data":[{"book":"Jesaja","chapter":"56","verse":"1","text":"Zo spreekt Jahweh: Onderhoudt het recht, En beoefent de gerechtigheid: Want mijn heil is nabij, Mijn gerechtigheid wordt spoedig geopenbaard."},{"book":"Jesaja","chapter":"56","verse":"2","text":"Gelukkig de mens, die er naar handelt, Het mensenkind, dat er aan hecht; De sabbat houdt, en niet schendt, Zijn hand bewaart van allerlei kwaad!"},{"book":"Jesaja","chapter":"56","verse":"3","text":"Laat dan de vreemde, die zich aansloot bij Jahweh, niet zeggen: Heel zeker snijdt Jahweh mij af van zijn volk; Laat de eunuch ook niet zeggen: Zie, ik ben maar een dorre boom!"},{"book":"Jesaja","chapter":"56","verse":"4","text":"Want zo spreekt Jahweh tot de eunuchen: Wie mijn sabbat onderhouden, En verkiezen wat Mij behaagt, Getrouw blijven aan mijn Verbond:"},{"book":"Jesaja","chapter":"56","verse":"5","text":"Hun geef Ik een gedenkzuil in mijn huis en binnen mijn muren, Een naam, veel beter dan zonen en dochters: Ik geef hun een eeuwige naam, Die nooit zal vergaan!"},{"book":"Jesaja","chapter":"56","verse":"6","text":"En tot de vreemden, Die zich aansloten bij Jahweh, om Hem te dienen, Jahweh’s Naam te beminnen, En zijn dienaars te zijn: Wie de sabbat houden, niet schenden, En trouw blijven aan mijn Verbond:"},{"book":"Jesaja","chapter":"56","verse":"7","text":"Hen zal Ik brengen naar mijn heilige berg, Ze vreugde doen smaken in mijn huis van gebed. Hun brand- en slachtoffers Zullen welkom zijn op mijn altaar; Waarachtig, mijn huis zal worden genoemd: Een huis van gebed voor àlle volken."},{"book":"Jesaja","chapter":"56","verse":"8","text":"Zo spreekt Jahweh, mijn Heer, Die de verstrooiden van Israël verzamelt: Bij hen, die al bijeen zijn gebracht, Voeg Ik nog anderen!"},{"book":"Jesaja","chapter":"56","verse":"9","text":"Wilde beesten, komt allen verslinden, Met al de dieren in het woud:"},{"book":"Jesaja","chapter":"56","verse":"10","text":"Mijn wachters zijn allemaal blind, Ze letten niet op. Het zijn allemaal stomme honden, Die niet eens kunnen blaffen; Dromerig liggen ze neer, En slapen maar liefst."},{"book":"Jesaja","chapter":"56","verse":"11","text":"Vratige, nooit verzadigde honden, Dat zijn de leiders, die achteloos zijn, Die hun eigen weg zoeken, allemaal, Hun eigen belang, tot den laatste toe."},{"book":"Jesaja","chapter":"56","verse":"12","text":"“Komt, we moeten wijn gaan halen, En ons bedrinken: Morgen is het weer als vandaag, Nog veel beter!”"}]}