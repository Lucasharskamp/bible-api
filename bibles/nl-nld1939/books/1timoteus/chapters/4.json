{"data":[{"book":"1 Timoteus","chapter":"4","verse":"1","text":"Toch zegt de Geest uitdrukkelijk, dat in de laatste tijden sommigen zullen afvallen van het geloof, en aan dwaalgeesten en duivelse leringen gehoor zullen geven,"},{"book":"1 Timoteus","chapter":"4","verse":"2","text":"door de huichelarij van leugenaars, die hun eigen geweten hebben toegeschroeid."},{"book":"1 Timoteus","chapter":"4","verse":"3","text":"Lieden, die verbieden te trouwen, en spijzen te gebruiken, welke God heeft geschapen, om met dankzegging te worden genuttigd door hen, die geloven en de waarheid hebben erkend."},{"book":"1 Timoteus","chapter":"4","verse":"4","text":"Inderdaad, al wat door God is geschapen, is goed; en niets is verwerpelijk, zo het onder dankzegging genuttigd wordt;"},{"book":"1 Timoteus","chapter":"4","verse":"5","text":"want dan wordt het geheiligd door Gods woord en gebed."},{"book":"1 Timoteus","chapter":"4","verse":"6","text":"Zo ge de broeders dit alles voorhoudt, zult ge een goed dienaar zijn van Christus Jesus, u voedend met de woorden van het geloof en met de degelijke leer, die ge u tot richtsnoer gesteld hebt."},{"book":"1 Timoteus","chapter":"4","verse":"7","text":"Wijs dus de profane oudewijven-fabels van u af. Oefen ook uzelf in godsvrucht."},{"book":"1 Timoteus","chapter":"4","verse":"8","text":"Want de lichaamsoefening is van weinig nut; maar de godsvrucht is nuttig onder alle opzichten, daar ze de belofte bezit van dit leven en van het toekomstige."},{"book":"1 Timoteus","chapter":"4","verse":"9","text":"Dit is een waarachtig woord en volkomen geloofwaardig."},{"book":"1 Timoteus","chapter":"4","verse":"10","text":"Want daarom zwoegen we en strijden we, omdat we onze hoop hebben gevestigd op den levenden God, die de Zaligmaker is van alle mensen, van de gelovigen vooral."},{"book":"1 Timoteus","chapter":"4","verse":"11","text":"Dit moet ge inscherpen en leren."},{"book":"1 Timoteus","chapter":"4","verse":"12","text":"Zeker, niemand mag uw jeugd verachten; maar wees gij dan ook een voorbeeld voor de gelovigen in woord en in wandel, in liefde, in geloof en in onschuld."},{"book":"1 Timoteus","chapter":"4","verse":"13","text":"Schenk uw aandacht aan de voorlezing, opwekking en lering, totdat ik kom."},{"book":"1 Timoteus","chapter":"4","verse":"14","text":"Wees niet zorgeloos met de genadegave, die ge bezit, en die u krachtens een profetie onder handoplegging der priesterschaar is geschonken."},{"book":"1 Timoteus","chapter":"4","verse":"15","text":"Draag dáárvoor zorg, en leef er in, opdat uw vooruitgang aan iedereen mag blijken."},{"book":"1 Timoteus","chapter":"4","verse":"16","text":"Geef acht op uzelf en op het onderricht; blijf daarin volharden. Want zo ge het doet, redt ge uzelf en uw hoorders."}]}