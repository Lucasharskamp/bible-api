{"data":[{"book":"Marko","chapter":"14","verse":"1","text":"Aka nnaanu na Twam14.1 Ɛyɛ afahyɛ bi a wɔde kae bere a Awurade bɔfo betwaa mu faa Hebrifo anim na okunkum wɔn abakan sɛnea ɔyɛɛ wɔ Misraimfo afi mu no. (Hwɛ 2 Mose 12.11) ne Apiti Afahyɛ a ɛyɛ Yudafo ahomegye nna no adu no, asɔfo mpanyin ne Kyerɛwsɛm no akyerɛkyerɛfo no hwehwɛɛ nyansa kwan a wɔbɛfa so akyere Yesu, akum no."},{"book":"Marko","chapter":"14","verse":"2","text":"Nanso wɔkae se, “Yɛrenkyere no afahyɛ no mu, anyɛ saa a ɛde basabasayɛ bɛba ɔman no mu.”"},{"book":"Marko","chapter":"14","verse":"3","text":"Yesu wɔ Betania na ɔne Simon kwatani redidi no, ɔbea bi a okura ngo huamhuam bi a ne bo yɛ den baa hɔ. Otuu ano, hwie guu Yesu tirim."},{"book":"Marko","chapter":"14","verse":"4","text":"Nea ɔbea yi yɛe no anyɛ nnipa a wɔte adidii no mu bi dɛ. Na wɔkae se wasɛe ngo no kwa."},{"book":"Marko","chapter":"14","verse":"5","text":"Wɔkaa bio nso se, “Anka wobetumi atɔn ngo huamhuam yi anya sika pii na wɔde ama ahiafo.”"},{"book":"Marko","chapter":"14","verse":"6","text":"Nanso Yesu ka kyerɛɛ wɔn se, “Munnyaa no! Adɛn nti na morehaw no wɔ ade pa a ɔyɛe no ho?"},{"book":"Marko","chapter":"14","verse":"7","text":"Mo ne ahiafo a mubetumi aboa wɔn bere biara mu na ɛte. Na me de, merenkyɛ wɔ mo nkyɛn."},{"book":"Marko","chapter":"14","verse":"8","text":"Wayɛ nea obetumi. Wadi kan asra me nipadua ama da a wobesie me."},{"book":"Marko","chapter":"14","verse":"9","text":"Mereka akyerɛ mo se, baabiara a wɔbɛka asɛmpa no wɔ wiase no, wɔde nea ɔbea yi yɛe no bɛkae no akamfo no.”"},{"book":"Marko","chapter":"14","verse":"10","text":"Afei Yuda Iskariot, asuafo dumien no mu baako, kɔɔ asɔfo mpanyin no nkyɛn ne wɔn kɔhyehyɛɛ sɛnea obeyi Yesu ama wɔn no ho."},{"book":"Marko","chapter":"14","verse":"11","text":"Asɔfo mpanyin no tee asɛm no, ɛyɛɛ wɔn anigye ma wɔhyɛɛ no bɔ. Efi saa bere no, ɔhwehwɛɛ sɛnea obenya Yesu ho kwan, ayi no ama bere a ɛsɛ mu."},{"book":"Marko","chapter":"14","verse":"12","text":"Apiti Afahyɛ no da a edi kan a wokum Twam Afahyɛ guan no, nʼasuafo bisaa no faako a wɔbɛkɔ akodi Twam Afahyɛ no."},{"book":"Marko","chapter":"14","verse":"13","text":"Ɔsomaa nʼasuafo no mu baanu kɔɔ Yerusalem se wonkosiesie baabi mma no. Nea ɔka kyerɛɛ wɔn ne sɛ, “Morekɔ kurow no mu a, mubehyia onipa bi a ɔso ahina. Munni nʼakyi."},{"book":"Marko","chapter":"14","verse":"14","text":"Baabiara a obewura no, monka nkyerɛ ofiwura no se, ‘Yɛn wura asoma yɛn se, yɛmmɛhwɛ dan a wɔasiesie ama yɛn a yebedi Twam Afahyɛ no wɔ mu no.’"},{"book":"Marko","chapter":"14","verse":"15","text":"Ɔbɛkyerɛ mo abansoro asa kɛse bi a wɔasiesie mu. Ɛhɔ na monyɛ ahoboa mma yɛn.”"},{"book":"Marko","chapter":"14","verse":"16","text":"Asuafo baanu no sii mu kɔɔ kurow no mu, na wohuu biribiara sɛnea Yesu ka kyerɛɛ wɔn no pɛpɛɛpɛ, na wosiesiee Twam no wɔ hɔ."},{"book":"Marko","chapter":"14","verse":"17","text":"Eduu anwummere no, Yesu ne dumien no bae."},{"book":"Marko","chapter":"14","verse":"18","text":"Na wɔte hɔ redidi no, Yesu kae se, “Merema mo ate ase sɛ, mo a me ne mo reto nsa adidi yi mu baako beyi me ama.”"},{"book":"Marko","chapter":"14","verse":"19","text":"Wɔn nyinaa werɛ howee, na wofii ase bisaa mmaako mmaako se, “Ɛyɛ me ana?”"},{"book":"Marko","chapter":"14","verse":"20","text":"Obuaa wɔn se, “Ɛyɛ mo dumien a mo ne me reto nsa adidi yi mu baako."},{"book":"Marko","chapter":"14","verse":"21","text":"Onipa Ba no rekɔ sɛnea wɔakyerɛw afa ne ho de, nanso onipa a obeyi no ama no, nnue! Sɛ wɔanwo saa onipa no mpo a, anka eye!”"},{"book":"Marko","chapter":"14","verse":"22","text":"Bere a wɔredidi no, Yesu faa brodo, na ohyiraa so bubui, na ɔde maa wɔn kae se, “Munnye nni; eyi ne me nipadua.”"},{"book":"Marko","chapter":"14","verse":"23","text":"Afei ɔfaa kuruwa a nsa wɔ mu, na ɔdaa ase no, ɔde maa wɔn, na wɔn nyinaa nom bi."},{"book":"Marko","chapter":"14","verse":"24","text":"Na ɔka kyerɛɛ wɔn se, “Eyi ne me mogya a ɛyɛ apam no mogya a ɛhyɛ Apam Foforo no mu den a bebree nti wɔrehwie agu."},{"book":"Marko","chapter":"14","verse":"25","text":"Mereka akyerɛ mo se, merennom saa nsa yi bio da akosi da a me ne mo bɛnom bi bio wɔ Onyankopɔn Ahenni no mu.”"},{"book":"Marko","chapter":"14","verse":"26","text":"Wɔtoo dwom wiee no, wofii hɔ kɔɔ Ngo Bepɔw no so."},{"book":"Marko","chapter":"14","verse":"27","text":"Woduu nea wɔrekɔ no, Yesu ka kyerɛɛ wɔn se, “Mo nyinaa beguan agya me.” Efisɛ Onyankopɔn nam adiyifo no so kae se,"},{"book":"Marko","chapter":"14","verse":"28","text":"Na sɛ miwu sɔre a, medi mo anim akɔ Galilea akohyia mo wɔ hɔ.”"},{"book":"Marko","chapter":"14","verse":"29","text":"Petro ka kyerɛɛ no se, “Sɛ nnipa nyinaa beguan agya wo a, me de, merenguan nnya wo da!”"},{"book":"Marko","chapter":"14","verse":"30","text":"Yesu ka kyerɛɛ no se, “Petro, nokware, anadwo yi, ansa na akokɔ bɛbɔn mprenu no, na woapa me mprɛnsa.”"},{"book":"Marko","chapter":"14","verse":"31","text":"Petro de anibere kae se, “Merempa wo da! Sɛ ɛsɛ sɛ me ne wo wu mpo a, merempa wo da!” Saa ara na wɔn a aka no nyinaa nso kae."},{"book":"Marko","chapter":"14","verse":"32","text":"Yesu ne nʼasuafo no duu faako a wɔfrɛ hɔ Getsemane no, ɔka kyerɛɛ nʼasuafo no se, “Montena ha, na merekɔbɔ mpae aba.”"},{"book":"Marko","chapter":"14","verse":"33","text":"Ɔfaa Petro, Yakobo ne Yohane kaa ne ho, na ne ho fii ase yeraw no, na ɔyɛɛ basaa."},{"book":"Marko","chapter":"14","verse":"34","text":"Ɔka kyerɛɛ wɔn se, “Awerɛhow ahyɛ me kra ma. Montena ha, na mo ne me nwɛn.”"},{"book":"Marko","chapter":"14","verse":"35","text":"Ɔkɔɔ nʼanim kakra, kobutuw fam, bɔɔ mpae se, sɛ ebetumi a, saa ahoyeraw no ntwa ne ho nkɔ."},{"book":"Marko","chapter":"14","verse":"36","text":"Ɔkae se, “Abba, Agya! Wutumi yɛ biribiara. Ma kuruwa yi ntwa me ho nkɔ. Nanso nea wopɛ na ɛnyɛ hɔ, na ɛnyɛ nea mepɛ.”"},{"book":"Marko","chapter":"14","verse":"37","text":"Ɔsan bae no, obehuu asuafo baasa no sɛ wɔadeda. Obisaa Petro se, “Simon, woada? Woantumi ne me anwɛn dɔnhwerew baako pɛ mpo?"},{"book":"Marko","chapter":"14","verse":"38","text":"Monwɛn na mommɔ mpae na ɔsɔhwɛfo no anni mo so. Honhom no pɛ de, nanso ɔhonam no yɛ mmerɛw.”"},{"book":"Marko","chapter":"14","verse":"39","text":"Ɔsan kɔɔ bio kɔbɔɔ mpae koro no ara."},{"book":"Marko","chapter":"14","verse":"40","text":"Ɔsan baa wɔn nkyɛn bio behuu sɛ wɔadeda, efisɛ na wɔabrɛbrɛ. Na wonhu nea wɔnka nkyerɛ no."},{"book":"Marko","chapter":"14","verse":"41","text":"Ɔsan baa ne mprɛnsa so no, obisaa wɔn se. “Moda so adeda a morehome? Bere a ɛsɛ sɛ mode da no atwa mu. Wɔrebeyi me ahyɛ nnebɔneyɛfo nsa."},{"book":"Marko","chapter":"14","verse":"42","text":"Monsɔre na yɛnkɔ! Monhwɛ, nea ɔreyi me ama no na ɔreba no!”"},{"book":"Marko","chapter":"14","verse":"43","text":"Ogu so rekasa no, Yuda a ɔyɛ nʼasuafo no mu baako ne dɔm a asɔfo mpanyin ne Yudafo mpanyin asoma wɔn ka ne ho a, wokurakura mfoa ne nkontimmaa baa hɔ."},{"book":"Marko","chapter":"14","verse":"44","text":"Na Yuda aka akyerɛ wɔn dedaw se, “Nea mefew nʼafono no; ɔno ne nea morehwehwɛ no no. Monkyere no, na munso ne mu yiye mfa no nkɔ.”"},{"book":"Marko","chapter":"14","verse":"45","text":"Yuda kɔɔ Yesu nkyɛn kɔkae se, “Me Wura.” Afei ofew nʼafono, yɛɛ no atuu."},{"book":"Marko","chapter":"14","verse":"46","text":"Ɛhɔ ara, na dɔm a wɔne Yuda nam no soo Yesu mu kyeree no."},{"book":"Marko","chapter":"14","verse":"47","text":"Wɔn a wɔka Yesu ho no mu baako twee nʼafoa de twaa Ɔsɔfopanyin no akoa bi aso ma ɛtewee."},{"book":"Marko","chapter":"14","verse":"48","text":"Yesu bisaa wɔn se, “Meyɛ owudifo nti na mode afoa ne nkontimmaa aba me so rebɛkyere me ana?"},{"book":"Marko","chapter":"14","verse":"49","text":"Adɛn na bere a merekyerɛkyerɛ wɔ asɔredan mu hɔ no, moankyere me? Nanso eyinom nyinaa aba sɛnea ɛbɛyɛ a nkɔm a wɔhyɛɛ wɔ me ho no bɛba mu.”"},{"book":"Marko","chapter":"14","verse":"50","text":"Asuafo no nyinaa guan gyaa no."},{"book":"Marko","chapter":"14","verse":"51","text":"Aberante bi a ɔde nwera akata nʼadagyaw so dii nʼakyi."},{"book":"Marko","chapter":"14","verse":"52","text":"Dɔm a wɔbɛkyeree Yesu no pɛɛ sɛ wɔkyere no, nanso ogyaw ne ntama no maa wɔn, de ne ho saa ara guanee."},{"book":"Marko","chapter":"14","verse":"53","text":"Wɔde Yesu kɔɔ Ɔsɔfopanyin no anim no, ankyɛ na asɔfo mpanyin ne Yudafo mpanyin bi behyiaa hɔ."},{"book":"Marko","chapter":"14","verse":"54","text":"Bere a wɔde Yesu rekɔ no, Petro tew ne ho dii wɔn akyi, na owiawiaa ne ho kɔhyɛɛ Ɔsɔfopanyin no fi hɔ de ne ho kɔfraa asomfo bi a na wɔreto gya no mu."},{"book":"Marko","chapter":"14","verse":"55","text":"Asɔfo mpanyin ne baguafo no nyinaa hwehwɛɛ sɛ wobenya asɛm bi atia Yesu, na wɔagyina so abu no kumfɔ. Nanso wɔannya bi."},{"book":"Marko","chapter":"14","verse":"56","text":"Nnipa pii bedii adansekurum tiaa Yesu, nanso wɔn nsɛm a wɔkaa no bɔɔ abira."},{"book":"Marko","chapter":"14","verse":"57","text":"Afei nnipa no bi kekaa nsɛm a enni mu too ne so se,"},{"book":"Marko","chapter":"14","verse":"58","text":"“Yɛtee sɛ ɔkae se, ‘Mebubu asɔredan a wɔde nsa na esii no, na mede nnansa asi foforo a wɔamfa nsa ansi!’ ”"},{"book":"Marko","chapter":"14","verse":"59","text":"Na eyi mpo, wɔn adanse no anhyia."},{"book":"Marko","chapter":"14","verse":"60","text":"Ɔsɔfopanyin no sɔre gyinaa bagua no mfimfini bisaa Yesu se, “Eyi nso, wunni ho anoyi biara? Dɛn na wowɔ ka?”"},{"book":"Marko","chapter":"14","verse":"61","text":"Yesu ammua no. Afei, Ɔsɔfopanyin no bisaa no bio se, “Wone Agyenkwa no, Onyankopɔn Ba no ana?”"},{"book":"Marko","chapter":"14","verse":"62","text":"Yesu buaa no se, “Mene no, na mubehu me sɛ mete Onyankopɔn nifa, na menam omununkum mu resan aba asase so.”"},{"book":"Marko","chapter":"14","verse":"63","text":"Eyi maa Ɔsɔfopanyin no sunsuan nʼatade mu kae se, “Nnansefo bɛn na wɔn ho hia yɛn bio?"},{"book":"Marko","chapter":"14","verse":"64","text":"Mo nyinaa ate abususɛm a ɔkae no. Dɛn na mowɔ ka?”"},{"book":"Marko","chapter":"14","verse":"65","text":"Na ebinom tee ntasu guu no so, na wɔkyekyeree nʼani, na wɔbobɔɔ no akuturuku bisaa no se “Wuse woyɛ odiyifo, kyerɛ yɛn onipa ko a ɔbɔɔ wo!” Na asomfo a wɔde no rekɔ no bobɔɔ no asotɔre."},{"book":"Marko","chapter":"14","verse":"66","text":"Bere a na Petro te adiwo hɔ no, Ɔsɔfopanyin no mmaawa no mu baako baa hɔ;"},{"book":"Marko","chapter":"14","verse":"67","text":"na ohuu Petro sɛ ɔreto gya no, ɔhwɛɛ no haa, ka kyerɛɛ no se, “Wo nso wo ne Nasareni Yesu no na ɛnam!”"},{"book":"Marko","chapter":"14","verse":"68","text":"Petro sanee se, “Minnim nea woreka yi ho hwee!” Na ɛhɔ ara na ofii adi kɔtenaa ɔkwan no ano baabi. Saa bere no na akokɔ bɔn nea edi kan."},{"book":"Marko","chapter":"14","verse":"69","text":"Abaawa no san huu no wɔ hɔ no, ɔka kyerɛɛ wɔn a ɔne wɔn nam no se, “Oyi nso ka wɔn ho. Ɔyɛ Yesu asuafo no mu baako!”"},{"book":"Marko","chapter":"14","verse":"70","text":"Petro san bio. Ɛkyɛe kakra no, nnipa a wogyina ogya no ho no fii ase ka kyerɛɛ Petro se, “Woka wɔn ho, efisɛ woyɛ Galileani!”14.70 Petro kasa na ɛdaa no adi sɛ ɔyɛ Galileani na kɔ a ɔkɔtɔɔ Yudafo mu wɔ adiwo hɔ no na ɛma wohuu sɛ ɔyɛ Yesu akyidini."},{"book":"Marko","chapter":"14","verse":"71","text":"Petro fii ase kekaa ntam, dii nsew se, “Minnim saa onipa a moreka ne ho asɛm yi.”"},{"book":"Marko","chapter":"14","verse":"72","text":"Mpofirim, na akokɔ bɔn nea ɛto so abien. Na Petro kaee Yesu asɛm a ɔka kyerɛɛ no se, “Akokɔ remmɔn mprenu na woapa me mprɛnsa” no. Na ofii ase sui."}]}