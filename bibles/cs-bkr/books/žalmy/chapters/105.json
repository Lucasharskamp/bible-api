{"data":[{"book":"Žalmy","chapter":"105","verse":"1","text":"Oslavujte Hospodina, ohlašujte jméno jeho, oznamujte mezi národy skutky jeho."},{"book":"Žalmy","chapter":"105","verse":"2","text":"Zpívejte jemu, žalmy prozpěvujte jemu, rozmlouvejte o všech divných skutcích jeho."},{"book":"Žalmy","chapter":"105","verse":"3","text":"Chlubte se jménem svatým jeho; vesel se srdce těch, kteříž hledají Hospodina."},{"book":"Žalmy","chapter":"105","verse":"4","text":"Hledejte Hospodina a síly jeho, hledejte tváři jeho ustavičně."},{"book":"Žalmy","chapter":"105","verse":"5","text":"Rozpomínejte se na divné skutky jeho, kteréž činil, na zázraky jeho a na soudy úst jeho,"},{"book":"Žalmy","chapter":"105","verse":"6","text":"Símě Abrahamovo, služebníka jeho, synové Jákobovi, vyvolení jeho."},{"book":"Žalmy","chapter":"105","verse":"7","text":"Onť jest Hospodin Bůh náš, na vší zemi soudové jeho."},{"book":"Žalmy","chapter":"105","verse":"8","text":"Pamatuje věčně na smlouvu svou, na slovo, kteréž přikázal až do tisíce pokolení,"},{"book":"Žalmy","chapter":"105","verse":"9","text":"Kteréž upevnil s Abrahamem, a na přísahu svou učiněnou Izákovi."},{"book":"Žalmy","chapter":"105","verse":"10","text":"Nebo ji utvrdil Jákobovi za ustanovení, Izraelovi za smlouvu věčnou,"},{"book":"Žalmy","chapter":"105","verse":"11","text":"Pravě: Tobě dám zemi Kananejskou za podíl dědictví vašeho,"},{"book":"Žalmy","chapter":"105","verse":"12","text":"Ješto jich byl malý počet, malý počet, a ještě v ní byli pohostinu."},{"book":"Žalmy","chapter":"105","verse":"13","text":"Přecházeli zajisté z národu do národu, a z království k jinému lidu."},{"book":"Žalmy","chapter":"105","verse":"14","text":"Nedopustil žádnému ublížiti jim, ano i krále pro ně trestal, řka:"},{"book":"Žalmy","chapter":"105","verse":"15","text":"Nedotýkejte se pomazaných mých, a prorokům mým nečiňte nic zlého."},{"book":"Žalmy","chapter":"105","verse":"16","text":"Když přivolav hlad na zemi, všecku hůl chleba polámal,"},{"book":"Žalmy","chapter":"105","verse":"17","text":"Poslal před nimi muže znamenitého, jenž za služebníka prodán byl, totiž Jozefa."},{"book":"Žalmy","chapter":"105","verse":"18","text":"Jehož nohy sevřeli pouty, železa podniknouti musil,"},{"book":"Žalmy","chapter":"105","verse":"19","text":"Až do toho času, když se zmínka stala o něm; řeč Hospodinova zkusila ho."},{"book":"Žalmy","chapter":"105","verse":"20","text":"Poslav král, propustiti ho rozkázal, panovník lidu svobodna ho učinil."},{"book":"Žalmy","chapter":"105","verse":"21","text":"Ustanovil ho pánem domu svého, a panovníkem všeho vládařství svého,"},{"book":"Žalmy","chapter":"105","verse":"22","text":"Aby vládl i knížaty jeho podlé své líbosti, a starce jeho vyučoval moudrosti."},{"book":"Žalmy","chapter":"105","verse":"23","text":"Potom všel Izrael do Egypta, a Jákob pohostinu byl v zemi Chamově."},{"book":"Žalmy","chapter":"105","verse":"24","text":"Kdež rozmnožil Bůh lid svůj náramně, a učinil, aby silnější byl nad nepřátely své."},{"book":"Žalmy","chapter":"105","verse":"25","text":"Změnil mysl těchto, aby v nenávisti měli lid jeho, a aby ukládali lest o služebnících jeho."},{"book":"Žalmy","chapter":"105","verse":"26","text":"I poslal Mojžíše slouhu svého, a Arona, kteréhož vyvolil."},{"book":"Žalmy","chapter":"105","verse":"27","text":"Kteříž předložili jim slova znamení jeho a zázraků v zemi Chamově."},{"book":"Žalmy","chapter":"105","verse":"28","text":"Poslal tmu, a zatmělo se, aniž odporná byla slovu jeho."},{"book":"Žalmy","chapter":"105","verse":"29","text":"Obrátil vody jejich v krev, a zmořil ryby v nich."},{"book":"Žalmy","chapter":"105","verse":"30","text":"Vydala země jejich množství žab, i v pokoleních králů jejich."},{"book":"Žalmy","chapter":"105","verse":"31","text":"Řekl, i přišla směsice žížal, a stěnice na všecky končiny jejich."},{"book":"Žalmy","chapter":"105","verse":"32","text":"Dal místo deště krupobití, oheň hořící na zemi jejich,"},{"book":"Žalmy","chapter":"105","verse":"33","text":"Tak že potloukl réví jejich i fíkoví jejich, a zpřerážel dříví v krajině jejich."},{"book":"Žalmy","chapter":"105","verse":"34","text":"Řekl, i přišly kobylky a chroustů nesčíslné množství."},{"book":"Žalmy","chapter":"105","verse":"35","text":"I sežrali všelikou bylinu v krajině jejich, a pojedli úrody země jejich."},{"book":"Žalmy","chapter":"105","verse":"36","text":"Nadto pobil všecko prvorozené v zemi jejich, počátek všeliké síly jejich."},{"book":"Žalmy","chapter":"105","verse":"37","text":"Tedy vyvedl své s stříbrem a zlatem, aniž byl v pokoleních jejich, ješto by se poklesl."},{"book":"Žalmy","chapter":"105","verse":"38","text":"Veselili se Egyptští, když tito vycházeli; nebo byl připadl na ně strach Izraelských."},{"book":"Žalmy","chapter":"105","verse":"39","text":"Roztáhl oblak k zastírání jich, a oheň k osvěcování noci."},{"book":"Žalmy","chapter":"105","verse":"40","text":"K žádosti přivedl křepelky, a chlebem nebeským sytil je."},{"book":"Žalmy","chapter":"105","verse":"41","text":"Otevřel skálu, i tekly vody, a odcházely přes vyprahlá místa jako řeka."},{"book":"Žalmy","chapter":"105","verse":"42","text":"Nebo pamětliv byl na slovo svatosti své, k Abrahamovi služebníku svému mluvené."},{"book":"Žalmy","chapter":"105","verse":"43","text":"Protož vyvedl lid svůj s radostí, s prozpěvováním vyvolené své."},{"book":"Žalmy","chapter":"105","verse":"44","text":"A dal jim země pohanů, a tak úsilí národů dědičně obdrželi,"},{"book":"Žalmy","chapter":"105","verse":"45","text":"Aby zachovávali ustanovení jeho, a práv jeho ostříhali. Halelujah."}]}