{"data":[{"book":"Sakaria","chapter":"5","verse":"1","text":"Mehwɛɛ bio, na mihuu nhoma mmobɔwee a ɛretu wɔ wim wɔ mʼanim!"},{"book":"Sakaria","chapter":"5","verse":"2","text":"Obisaa me se, “Dɛn na wuhu yi?”"},{"book":"Sakaria","chapter":"5","verse":"3","text":"Na ɔka kyerɛɛ me se, “Eyi ne nnome a ɛreba asase yi so nyinaa; sɛnea ɔfa baako kyerɛ no, wɔbɛpam ɔkorɔmfo biara, na ɔfa baako nso kyerɛ sɛ, obiara a ɔka ntamhunu no, wɔbɛpam no."},{"book":"Sakaria","chapter":"5","verse":"4","text":"Asafo Awurade pae mu ka se, ‘Meresoma nnome yi na ɛbɛhyɛn ɔkorɔmfo ne obiara a ɔde me din ka ntamhunu no fi. Ɛbɛka ofie hɔ na asɛe ne nnua ne abo.’ ”"},{"book":"Sakaria","chapter":"5","verse":"5","text":"Afei ɔbɔfo a na ɔne me rekasa no baa nʼanim bɛka kyerɛɛ me se, “Ma wʼani so na hwɛ eyi, nea ɛreba yi.”"},{"book":"Sakaria","chapter":"5","verse":"6","text":"Mibisa sɛ “Ɛyɛ dɛn?”"},{"book":"Sakaria","chapter":"5","verse":"7","text":"Afei woyii kɛntɛn no so sumpii mmuaso no, na mu na na ɔbea bi hyɛ!"},{"book":"Sakaria","chapter":"5","verse":"8","text":"Ɔkae se, “Eyi yɛ atirimɔdensɛm,” afei ɔkaa ɔbea no hyɛɛ kɛntɛn no mu na ɔde sumpii mmuaso no kataa no so."},{"book":"Sakaria","chapter":"5","verse":"9","text":"Afei memaa me ti so huu mmea baanu a wɔwɔ ntaban te sɛ asukɔnkɔn de a wɔde dannan wɔn ho wɔ wim. Wɔmaa kɛntɛn no so kɔɔ wim, ɔsoro ne asase ntam."},{"book":"Sakaria","chapter":"5","verse":"10","text":"Mibisaa ɔbɔfo a na ɔne me rekasa no se, “Ɛhe na wɔde kɛntɛn no rekɔ?”"},{"book":"Sakaria","chapter":"5","verse":"11","text":"Obuae se, “Wɔde rekɔ Babilonia asase so akosi fi ama no. Na sɛ, wowie a, wɔde kɛntɛn no bɛkɔ akosi nʼafa.”"}]}