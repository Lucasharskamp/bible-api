{"data":[{"book":"Daaniʼel","chapter":"10","verse":"1","text":"Bara Qiiros mooticha Faares keessa waggaa sadaffaatti Daaniʼel isa Beelxishaazaar jedhame sanatti mulʼanni tokko mulʼate. Ergaan isaas dhugaa fi kan waaʼee waraanaa ibsu ture. Hubannaan ergaa sanaas mulʼataan isaaf kenname."},{"book":"Daaniʼel","chapter":"10","verse":"2","text":"Yeroo sanatti ani Daaniʼel torban sadii nan booʼe."},{"book":"Daaniʼel","chapter":"10","verse":"3","text":"Hamma torban sadan sun raawwatamanitti ani nyaata filatamaa tokko illee hin nyaanne; fooni yookaan daadhiin wayinii afaan koo hin seenne; dibata tokko illees hin dibanne."},{"book":"Daaniʼel","chapter":"10","verse":"4","text":"Bultii digdamii afuraffaa jiʼa jalqabaatti ani utuun qarqara laga guddichaa Laga Xegroos irra dhaabadhee jiruu,"},{"book":"Daaniʼel","chapter":"10","verse":"5","text":"ol ilaalee namicha wayyaa quncee talbaa irraa hojjetame uffatee sabbata warqee Uufaazii qulqulluu mudhii isaatti hidhate tokko fuula koo duratti arge."},{"book":"Daaniʼel","chapter":"10","verse":"6","text":"Nafni isaa akka biiralee, fuulli isaa akka balaqqee, iji isaa akka guca bobaʼuu, irree fi miilli isaa akka naasii dibamee cululuqee, sagaleen isaa immoo akka sagalee namoota baayʼee ture."},{"book":"Daaniʼel","chapter":"10","verse":"7","text":"Namni mulʼata sana arge anuma Daaniʼel qofa ture; namoonni na wajjin turan hin argine; garuu sodaan guddaan isaan qabatee baqatanii dhokatan."},{"book":"Daaniʼel","chapter":"10","verse":"8","text":"Kanaafuu ani mulʼata guddaa kana ilaalaan kophaatti hafe; humna nan dhabe; fuulli koos ni geeddarame; nan laafes."},{"book":"Daaniʼel","chapter":"10","verse":"9","text":"Kana irratti ani utuu inni dubbatuu nan dhagaʼe; ani akkuman isa dhagaʼeen adda kootiin lafatti gombifamee hirribni cimaan na qabe."},{"book":"Daaniʼel","chapter":"10","verse":"10","text":"Ergasii garuu harki tokko na qabee utuu ani holladhuu harkaa fi jilba kootiin na dhaabe."},{"book":"Daaniʼel","chapter":"10","verse":"11","text":"Innis, “Yaa Daaniʼel, ati kan akka malee jaallatamte dubbii ani sitti himuuf jiru sirriitti qabadhu; ani gara keetti ergameeraatii ol kaʼi” jedhe. Anis yommuu inni waan kana naan jedhetti hollachaan kaʼee dhaabadhe."},{"book":"Daaniʼel","chapter":"10","verse":"12","text":"Ammas akkana naan jedhe; “Yaa Daaniʼel hin sodaatin. Guyyaa tokkoffaa gaafa ati hubannaa argachuu fi fuula Waaqa keetii duratti of xinneessuuf murteessitee jalqabee dubbiin kee dhagaʼameera; anis deebii isaa fidee dhufeera."},{"book":"Daaniʼel","chapter":"10","verse":"13","text":"Ergamaan guddichi mootummaa Faares garuu bultii digdamii tokko naan morme. Sababii ani ilma mooticha mootummaa Faares wajjin achitti hafee tureef hangafoota ergamootaa keessaa Miikaaʼel na gargaaruuf dhufe."},{"book":"Daaniʼel","chapter":"10","verse":"14","text":"Ani amma waan gara fuula duraatti saba kee irra gaʼuuf jiru sitti himuuf dhufeera; mulʼanni sun waan yeroon isaa amma illee hin gaʼin argisiisaatii.”"},{"book":"Daaniʼel","chapter":"10","verse":"15","text":"Utuma inni waan kana natti dubbachaa jiruu ani mataa gad qabadhee waanan dubbadhus dhabe."},{"book":"Daaniʼel","chapter":"10","verse":"16","text":"Ergasii inni nama fakkaatu tokko hidhii koo tuqe; anis afaan banadheen dubbachuu jalqabe. Isa fuula koo dura dhaabachaa ture sanaanis akkanan jedhe; “Yaa gooftaa ko, ani sababii mulʼata sanaatiif dhiphadheera; humnas dhabeera."},{"book":"Daaniʼel","chapter":"10","verse":"17","text":"Yaa gooftaa ko, ani garbichi kee akkamittan si wajjin haasaʼuu dandaʼa? Humni koo dhumeera; ani hafuura baafachuu illee dadhabeera.”"},{"book":"Daaniʼel","chapter":"10","verse":"18","text":"Ammas inni nama fakkaatu sun na tuqee humna naa kenne."},{"book":"Daaniʼel","chapter":"10","verse":"19","text":"Innis, “Yaa namicha akka malee jaallatamte, hin sodaatin; nagaan siif haa taʼu! Amma jabaadhu; jajjabaadhus” naan jedhe."},{"book":"Daaniʼel","chapter":"10","verse":"20","text":"Kana irratti inni akkana naan jedhe; “Ati waan ani gara kee dhufeef beektaa? Ani ergamaa guddicha mootummaa Faares loluuf nan deebiʼa; yeroo ani deemutti immoo ergamaan guddichi mootummaa Giriik ni dhufa;"},{"book":"Daaniʼel","chapter":"10","verse":"21","text":"garuu ani duraan dursee waan Kitaaba Dhugaa keessatti barreeffame sittin hima. Isaan loluufis Miikaaʼel hangafticha keessan malee kan na gargaaru kan biraa hin jiru."}]}