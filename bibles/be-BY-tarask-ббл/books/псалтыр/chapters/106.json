{"data":[{"book":"ПСАЛТЫР","chapter":"106","verse":"1","text":"Алілуя."},{"book":"ПСАЛТЫР","chapter":"106","verse":"2","text":"Так хай скажуць уратаваныя Госпадам, як іх збавіў Ён ад рук ворага"},{"book":"ПСАЛТЫР","chapter":"106","verse":"3","text":"і сабраў з краін, ад усходу і захаду, ад поўначы і мора."},{"book":"ПСАЛТЫР","chapter":"106","verse":"4","text":"Яны блукалі ў пустыні бязьлюднымі шляхамі, і не знаходзілі населенага горада;"},{"book":"ПСАЛТЫР","chapter":"106","verse":"5","text":"цярпелі голад і смагу, душа іхняя тлелася ў іх."},{"book":"ПСАЛТЫР","chapter":"106","verse":"6","text":"Але паклікалі Госпада ў скрусе сваёй, і Ён выбавіў іх ад нягодаў іхніх,"},{"book":"ПСАЛТЫР","chapter":"106","verse":"7","text":"і павёў іх простай дарогай, каб яны ішлі да населенага горада."},{"book":"ПСАЛТЫР","chapter":"106","verse":"8","text":"Хай славяць Госпада за ласку Ягоную і за дзівосныя дзеі Ягоныя для сыноў чалавечых:"},{"book":"ПСАЛТЫР","chapter":"106","verse":"9","text":"бо Ён спатоліў душу спрагненую, і душу сьмяглую напоўніў дабром."},{"book":"ПСАЛТЫР","chapter":"106","verse":"10","text":"Яны сядзелі ў цемры і ў засені сьмяротнай, скаваныя скрухаю і жалезам;"},{"book":"ПСАЛТЫР","chapter":"106","verse":"11","text":"бо не ўпакорваліся словам Божым і волю Ўсявышняга занядбалі."},{"book":"ПСАЛТЫР","chapter":"106","verse":"12","text":"Ён упакорыў ім сэрца працаю; і яны зьнемаглі, і ня было памочніка."},{"book":"ПСАЛТЫР","chapter":"106","verse":"13","text":"Але паклікалі Госпада ў скрусе сваёй, і Ён выратаваў іх ад бедстваў іхніх,"},{"book":"ПСАЛТЫР","chapter":"106","verse":"14","text":"вывеў іх зь цемры і засені сьмяротнай, і разарваў іхнія путы."},{"book":"ПСАЛТЫР","chapter":"106","verse":"15","text":"Хай славяць Госпада за ласку Ягоную і за цудоўныя справы Ягоныя для сыноў чалавечых:"},{"book":"ПСАЛТЫР","chapter":"106","verse":"16","text":"бо Ён разбурыў браму медную, і жалезныя кайданы паламаў."},{"book":"ПСАЛТЫР","chapter":"106","verse":"17","text":"Неразумныя цярпелі за беззаконныя шляхі свае і за няпраўды свае;"},{"book":"ПСАЛТЫР","chapter":"106","verse":"18","text":"усякаю ежаю грэбавала душа іх, і яны набліжаліся да брамы сьмерці."},{"book":"ПСАЛТЫР","chapter":"106","verse":"19","text":"Але паклікалі Госпада ў скрусе сваёй, і Ён уратаваў іх у іхняй нягодзе;"},{"book":"ПСАЛТЫР","chapter":"106","verse":"20","text":"паслаў слова Сваё, і ацаліў іх, і выбавіў іх ад магілаў іхніх."},{"book":"ПСАЛТЫР","chapter":"106","verse":"21","text":"Хай славяць Госпада за ласку Ягоную і за цудоўныя дзеі Ягоныя сынам чалавечым!"},{"book":"ПСАЛТЫР","chapter":"106","verse":"22","text":"Хай прыносяць Яму ахвяру хвалы, і хай абвяшчаюць пра справы Ягоныя песьняю!"},{"book":"ПСАЛТЫР","chapter":"106","verse":"23","text":"Хто выпраўляецца на караблях у мора, хто справы ўчыняе на водах вялікіх, -"},{"book":"ПСАЛТЫР","chapter":"106","verse":"24","text":"бачыць Гасподнія дзеі і цуды Ягоныя ў бездані:"},{"book":"ПСАЛТЫР","chapter":"106","verse":"25","text":"Ён маўляе, - і паўстае буйны вецер, і высока падымае хвалі яго:"},{"book":"ПСАЛТЫР","chapter":"106","verse":"26","text":"узыходзяць да неба, ападаюць у бездань; душа іхняя растае ў нягодах;"},{"book":"ПСАЛТЫР","chapter":"106","verse":"27","text":"яны кружацца і хістаюцца, нібы п'яныя, і ўся мудрасьць іхняя зьнікае."},{"book":"ПСАЛТЫР","chapter":"106","verse":"28","text":"Але паклікалі Госпада ў скрусе сваёй, і Ён вывеў іх зь нягодаў іхніх."},{"book":"ПСАЛТЫР","chapter":"106","verse":"29","text":"Ён ператварае буру ў цішыню, і хвалі сунімаюцца."},{"book":"ПСАЛТЫР","chapter":"106","verse":"30","text":"І радуюцца, што яны суцішыліся, і Ён прыводзіць іх да жаданае прыстані."},{"book":"ПСАЛТЫР","chapter":"106","verse":"31","text":"Хай славяць Госпада за ласку Ягоную і за дзівосныя дзеі Ягоныя сынам чалавечым!"},{"book":"ПСАЛТЫР","chapter":"106","verse":"32","text":"Хай славяць Яго на сходзе народным, і хай славяць Яго ў гурце старэйшынаў!"},{"book":"ПСАЛТЫР","chapter":"106","verse":"33","text":"Ён ператварае рэкі ў пустыню і крыніцы вады - у сушу,"},{"book":"ПСАЛТЫР","chapter":"106","verse":"34","text":"зямлю пладавітую - у саланчак, за бязбожнасьць тых, што жывуць на ёй."},{"book":"ПСАЛТЫР","chapter":"106","verse":"35","text":"Ён ператварае пустыню ў возера, і зямлю высахлую - у крыніцу вады;"},{"book":"ПСАЛТЫР","chapter":"106","verse":"36","text":"і пасяляе там спрагненых, і яны будуюць горад, каб жыць у ім;"},{"book":"ПСАЛТЫР","chapter":"106","verse":"37","text":"засяваюць палеткі, садзяць вінаграднікі, якія родзяць ім багатыя плады."},{"book":"ПСАЛТЫР","chapter":"106","verse":"38","text":"Ён дабраслаўляе іх, і яны вельмі памнажаюцца, і ў іх быдла ня менее."},{"book":"ПСАЛТЫР","chapter":"106","verse":"39","text":"Паменшыліся яны, і ўпалі ад прыгнёту, гароты і скрухі;"},{"book":"ПСАЛТЫР","chapter":"106","verse":"40","text":"Ён вылівае зьнявагу на князёў, і пакідае іх блукаць у пустыні, дзе дарог няма."},{"book":"ПСАЛТЫР","chapter":"106","verse":"41","text":"А гаротнага выцягвае з гароты, і род ягоны памнажае, як статак авечак."},{"book":"ПСАЛТЫР","chapter":"106","verse":"42","text":"Праведнікі бачаць гэта, і радуюцца, а ўсякае няверства засланяе вусны свае."},{"book":"ПСАЛТЫР","chapter":"106","verse":"43","text":"Хто мудры, той заўважыць гэта, і зразумее ласку Госпада."}]}