{"data":[{"book":"Adiyisɛm","chapter":"4","verse":"1","text":"Eyi akyi no, mehwɛ huu ɔpon a abue wɔ ɔsoro. Na nne bi akasa akyerɛ me pɛn na nnyigyei a ɛte sɛ torobɛnto no kae se, “Foro bra ha, na mɛkyerɛ wo nea ɛsɛ sɛ esi wɔ eyi akyi.”"},{"book":"Adiyisɛm","chapter":"4","verse":"2","text":"Prɛko pɛ, na Honhom no faa me. Na ahengua bi si ɔsoro hɔ a obi te so."},{"book":"Adiyisɛm","chapter":"4","verse":"3","text":"Na nʼanim hyerɛn te sɛ ahwehwɛbo ne bogyanambo. Na nyankontɔn a ɛte sɛ ahabammonobo atwa ahengua no ho ahyia."},{"book":"Adiyisɛm","chapter":"4","verse":"4","text":"Na ahengua nketewa aduonu anan atwa ahengua kɛse no ho ahyia a mpanyimfo aduonu anan na wɔtete so a wɔhyehyɛ ntade fitafitaa ne sikakɔkɔɔ ahenkyɛw."},{"book":"Adiyisɛm","chapter":"4","verse":"5","text":"Na anyinam ne aprannaa bobɔ mu fi ahengua no mu. Na akanea ason a wɔasosɔ redɛw wɔ ahengua no anim. Eyinom yɛ Onyankopɔn ahonhom ason."},{"book":"Adiyisɛm","chapter":"4","verse":"6","text":"Na biribi te sɛ ahwehwɛ po a ɛyɛ kurunnyenn sɛ ahwehwɛ da ahengua no anim."},{"book":"Adiyisɛm","chapter":"4","verse":"7","text":"Na ɔteasefo a odi kan no te sɛ gyata; nea ɔto so abien no te sɛ nantwi ba; nea ɔto so abiɛsa no anim te sɛ onipa; na nea ɔto so anan no te sɛ ɔkɔre a ɔretu."},{"book":"Adiyisɛm","chapter":"4","verse":"8","text":"Na ateasefo baanan no mu biara wɔ ntaban asia a ani tuatua akyi ne anim nyinaa. Anadwo ne awia nyinaa na wɔto dwom se,"},{"book":"Adiyisɛm","chapter":"4","verse":"9","text":"Saa ateasefo baanan no to nnwom de hyɛ nea ɔte ahengua no so a ɔte hɔ daa daa no anuonyam, de ma no nidi, da no ase. Sɛ wɔyɛ saa a,"},{"book":"Adiyisɛm","chapter":"4","verse":"10","text":"mpanyimfo aduonu anan no butubutuw nea ɔte ahengua no so no anim som nea ɔte hɔ daa daa no. Wɔtow wɔn ahenkyɛw gu ahengua no anim ka se:"},{"book":"Adiyisɛm","chapter":"4","verse":"11","text":"“Yɛn Awurade ne Nyankopɔn,"}]}