{"data":[{"book":"Makuh","chapter":"9","verse":"1","text":"Acunüng amät kung naw ami veia, “Ka ning jah mthehki, hin üng ngdüiki he avang cun Pamhnama khaw hlüngtainak am pha law se, am hmu pha u lü am thi khai he awmki he,” a ti."},{"book":"Makuh","chapter":"9","verse":"2","text":"Amhmüp khyuk käna Jesuh naw, Pita, Jakuk la Johan jah khü lü angxinak khawmcung, a hlüngnaka a jah cehpüi. Acunüng ami maa Jesuh a hmai halangei lawki."},{"book":"Makuh","chapter":"9","verse":"3","text":"A suisak he cun khawmdek khana suisak msawpkie u naw pi acunkba bawk khaia am ami msawp thei vaia bawk lawki."},{"book":"Makuh","chapter":"9","verse":"4","text":"Acunüng Elijah la Mosi cun Jesuh am ngthuhei ni se axüisaw kthum he naw ami jah hmuh."},{"book":"Makuh","chapter":"9","verse":"5","text":"Pita naw, “Saja aw, hia mi ve hin daw ve! na phäha mat, Mosia phäha mat, Elijaha phäha mat, sam kthum pha va üng,” a ti."},{"book":"Makuh","chapter":"9","verse":"6","text":"Ami van kyü ngenki hea kyase, Pita naw i a ti vai am ksingei."},{"book":"Makuh","chapter":"9","verse":"7","text":"9:7 Mt 3:17; Mk 1:11; Lk 3:22Acunüng khawngmei lawki naw a jah ksungin law; kthaih ngmei üngka naw, “Hin hin ka jawng'engnaka ka Capaa kyaki ni, a ngthu ngai ua,” tia ngthang lawki."},{"book":"Makuh","chapter":"9","verse":"8","text":"Acun käna ami pipei ami teng üng i pi am hmu u lü Jesuh däng ami veia ve se ami hmuh."},{"book":"Makuh","chapter":"9","verse":"9","text":"Mcung üngka naw ami kyum law be üng Jesuh naw, “Khyanga Capa thihnak üngka naw am a thawh law be phata küt üng nami hmuhtheh he u pi ä jah mtheh ua” ti lü a jah ksük."},{"book":"Makuh","chapter":"9","verse":"10","text":"A mtheh ngjaki he, acunüngpi, “Thihnak üngka naw thawh be tia suilam hin i ni?” tia amimät ngthäh kyuki he."},{"book":"Makuh","chapter":"9","verse":"11","text":"9:11 Mal 4:5; Mt 11:14Axüisaw he naw Jesuh üng, “Ise thum jah mtheiki he naw Elijah law ma khai ami ti ni?” tia ami kthäh."},{"book":"Makuh","chapter":"9","verse":"12","text":"Jesuh naw, “Elijah cun law ma kung lü avan jah pyangtham law be khai. Ise cangcim naw Khyanga Capa mah u se aktäa khuikha khai a ti ni?"},{"book":"Makuh","chapter":"9","verse":"13","text":"Ka ning jah mthehki, Elijah pi law päng se a mawngma a ng’yuka kba amimäta ngaih ngaiha ami pawh,” a ti."},{"book":"Makuh","chapter":"9","verse":"14","text":"Jesuh axüisaw he a veia a law üng khyang he khawjah naw jah ngbum si u lü, thum jah mtheiki he naw jah mtaipüi u se a jah hmuh."},{"book":"Makuh","chapter":"9","verse":"15","text":"Acunüng Jesuh ami hmuh la khyang ami van naw aktäa cäi law u lü a veia dawngkie naw ami hnukset law."},{"book":"Makuh","chapter":"9","verse":"16","text":"Jesuh naw a xüisaw he üng, “Acane am i nami ngcuhki ni?” ti lü a jah kthäh."},{"book":"Makuh","chapter":"9","verse":"17","text":"Khyang mat ami ksung üngka naw, “Saja aw, ka capa khawyai naw ve na se am ngthuheiki na veia ka lawpüi."},{"book":"Makuh","chapter":"9","verse":"18","text":"A man law naküt üng mdek üng a kyuksak; acunüng a mcimvawne jah mhlawn lü, a ha jah kyet lü, cai law lü, ve khawiki; na xüisaw he am ami ksät vaia ka jah mtheh amimi naw pi am ksät khawh ve u,” ti lü a pyen."},{"book":"Makuh","chapter":"9","verse":"19","text":"Jesuh naw, “Aw, jumeinak am takia khyang he, ivei nami hlawnga ka awm khai aw? Ivei nami hlawnga ka ve khai ni? Ka veia hnasen cun lawpüi ua,” a ti."},{"book":"Makuh","chapter":"9","verse":"20","text":"Jesuha veia ami lawpüi."},{"book":"Makuh","chapter":"9","verse":"21","text":"Jesuh naw a pa üng, “Ahinkba a awmnak ivei law pängki ni?” ti lü kthäh se a pa naw,"},{"book":"Makuh","chapter":"9","verse":"22","text":"hnim hü lü khawvei mei üng, tui üng a buhtawn khawi; Cunsepi na mdaw be khawh üng ta jah m’yenei lü jah kpüia,” ti lü a nghuinak."},{"book":"Makuh","chapter":"9","verse":"23","text":"Jesuh naw “Ä” ti lü, “Na jumki aw? Jumkia phäha avan kya theiki ni,” a ti."},{"book":"Makuh","chapter":"9","verse":"24","text":"Hnasena pa naw ngpyang lü, “Jum veng, Cunsepi ka jumnak am khäk ve; ka jum lawnak däm vaia na kpüia,” a ti."},{"book":"Makuh","chapter":"9","verse":"25","text":"Jesuh naw khyang he naw jah k’et lawki he ti a jah ksing üng khawyai üng, “Pang lü, angkia ngmüimkhya, hina hnasen üngka naw lut law lü, a veia ä lut be tia,” ti lü a ksenak."},{"book":"Makuh","chapter":"9","verse":"26","text":"Acunüng khawyai cun ngpyang lü, hnasen kthüng lü, lut lawki. Hnasen cun akthia mäiha ve law se khyang naküt naw, “Thi ve,” ami ti."},{"book":"Makuh","chapter":"9","verse":"27","text":"Jesuh naw hnasen cun a kut üng kpang lü mtho se, ngdüi lawki."},{"book":"Makuh","chapter":"9","verse":"28","text":"Acun käna Jesuh im k’uma a luh law üng axüisaw he naw, “Ise keimi naw am kami ksät thei ni?” tia, ami kthäh."},{"book":"Makuh","chapter":"9","verse":"29","text":"Jesuh naw, “Hina mäih cun ktaiyünaka thea ta i am ksät thei vaia am kya naw,” a ti."},{"book":"Makuh","chapter":"9","verse":"30","text":"Jesuh la axüisaw he ngnam ceh ta u lü Kalile da citki he. Jesuh naw a awmnak u naw pi a ksing vai am a ngaih."},{"book":"Makuh","chapter":"9","verse":"31","text":"Isetiakyaüng, axüisaw he üng, “Khyanga Capa cun khyang he üng ap khai he, hnima kya khai, acun käna amhmüp kthum üng tho law be khai,” ti lü a jah mtheia phäha kyaki."},{"book":"Makuh","chapter":"9","verse":"32","text":"Cunsepi axüisaw he naw a jah mtheimthangnak am ksing u, ami kthäh vaia pi kyüh u lü, am kthäh u."},{"book":"Makuh","chapter":"9","verse":"33","text":"Kapenawma law u lü, im k’uma ami ve k’um üng, Jesuh naw axüisaw he üng, “Lam cäpa i nami mtaiki?” ti lü a jah kthäh."},{"book":"Makuh","chapter":"9","verse":"34","text":"Lam cäpa amimät he üng u kyäp säih khai tia mtaiki hea kyase ami van naw am ami msang."},{"book":"Makuh","chapter":"9","verse":"35","text":"9:35 Mt 20:26,27; 23:11; Mk 10:43,44; Lk 22:26Acunüng Jesuh naw a ngawhnak üng xaleinghngih he jah khü lü, “Upi a ma säih vai ngjahlüki cun hnu säih lü, avana m'yaa kya se,”  ti lü a jah mtheh."},{"book":"Makuh","chapter":"9","verse":"36","text":"Jesuh naw hnasenca mat khü lü ami ksung üng a ngdüihsak. Acunüng a kut am kpawm lü,"},{"book":"Makuh","chapter":"9","verse":"37","text":"9:37 Mt 10:40; Lk 10:16; Jn 13:20“Upi hina hnasenca he üngka mat ka ngming üng doeiki cun kei na dokia kyaki; acunüng upi kei na doki cun, kei däng na dokia am kya lü kei na tüih lawkia ka Pa pi dokia kyaki ni,”  a ti."},{"book":"Makuh","chapter":"9","verse":"38","text":"Johan naw, “Saja aw, khyang mat mi hlawnga am ngkhap hü hngaki naw na ngming am khawyai he jah ksät se kami hmuh, mi hlawnga am ngkhap hü hngakia kyase a bilawh kami mkhye,” a ti."},{"book":"Makuh","chapter":"9","verse":"39","text":"Jesuh naw, “Ä mkhye pe ua, ka ngming am müncankse vai pawhmsahki naw acun käna akjäiha am na pyetse khai ni."},{"book":"Makuh","chapter":"9","verse":"40","text":"9:40 Mt 12:30; Lk 11:23Mimi am jah hnengki cun mimi da awmkia kyaki ni."},{"book":"Makuh","chapter":"9","verse":"41","text":"9:41 Mt 10:42Ka ning jah mthehki, upi ka khyanga nami kyaa phäha awk vai tui a khawtca ning jah peki cun a ngkhyengnak vai am lap khai ni."},{"book":"Makuh","chapter":"9","verse":"42","text":"“Upi hnasena kba kei na jumki kyukngtängsaki cun a nghngü üng ksumnu khawp u lü mliktui üng tawnin üng daw bawk khai ni."},{"book":"Makuh","chapter":"9","verse":"43-44","text":"9:43-44 Mt 5:30Acunakyase na kut naw a ning katkawngsaki üng khyüngina! Kut nghngih küm se, am dim theikia mulaia na ceha kdama ta, kut am küm se xünnaka pha hin na phäha daw bawki ni."},{"book":"Makuh","chapter":"9","verse":"45-46","text":"Na khaw naw a ning katkawngsak üng xüngina! Khaw nghngih küm se, mei am dim theikia mulaia na ceha kdama ta, khaw am küm se xünnaka pha hin na phäha daw bawki ni."},{"book":"Makuh","chapter":"9","verse":"47","text":"9:47 Mt 5:29 Na mik naw a ning katkawngsak üng kawihina! Na mik küm se mulaia na ceha kdama ta, mik mat däng am Pamhnama khaw na luh hin daw bawki ni."},{"book":"Makuh","chapter":"9","verse":"48","text":"9:48: Hesa 66:24 Acuia jah eikia mkyüt am thi lü jah uikia mei pi am dim thei."},{"book":"Makuh","chapter":"9","verse":"49","text":"Ngkengnaka sa mci am caihsaka kba khyang avan mei am caisak vai."},{"book":"Makuh","chapter":"9","verse":"50","text":"Mci hin dawki ni; Cunsepi a tuinak a khyüh üng ihawkba nami tuisak be khai ni?"}]}