{"data":[{"book":"Waebulaniya","chapter":"6","verse":"1","text":"Elo, kwa chausa chino, chileke mahinyo ya nkongo mwa Kulisito. Chisekuzenga msingi mhya wa mbuli zino, kulekana na ntendwa hezikuwagila, na mwekumzumila Chohile,"},{"book":"Waebulaniya","chapter":"6","verse":"2","text":"mahinyo ya kubatizwa na ya kujelekelwa mikono, uyuso wa wabanike na nkanto ya mazuwa yose."},{"book":"Waebulaniya","chapter":"6","verse":"3","text":"Chijendeleze kudamanya vino! Uneva Chohile akaunga."},{"book":"Waebulaniya","chapter":"6","verse":"4","text":"Kwaviya wantu wagubwilwe ichindedi cha Chohile niyo waluma majeleko ya kwembingu, na kwikala mwe kulungana na Muye Ukukile,"},{"book":"Waebulaniya","chapter":"6","verse":"5","text":"wakaheza kuluma wedi wa Ulosi wa Chohile na nguvu ze isi ikwiza,"},{"book":"Waebulaniya","chapter":"6","verse":"6","text":"vikaheza wakagwa, havikudahika kuwatenda naho wahituke na kuleka ntendwa zawo zihiye. Kwaviya wamtungika wowo wenye Mwana ywa Chohile nkanana ya kaidi na kumjela soni kulongozi kwa wantu."},{"book":"Waebulaniya","chapter":"6","verse":"7","text":"Ulongo ukunyelwa ni fula chila nkanana kuhoteza mani na vintu vikunga ni walimi, ujimbikwa ni Chohile."},{"book":"Waebulaniya","chapter":"6","verse":"8","text":"Mna uneva ukalavya miwa na ndago, ulongo udya suwo wedi naho wihaguhi kuligitwa ni Chohile naho udumo wakwe ni kubalangwa."},{"book":"Waebulaniya","chapter":"6","verse":"9","text":"Mna walukolo weyangu, hata hegu chalonga savino, hachina nkama na nyuwe, chikamanya kugamba sila yedi vitendese, idya yo wambulwa wenyu."},{"book":"Waebulaniya","chapter":"6","verse":"10","text":"Kwaviya Chohile ni mta wedi. Uyo hajale ndima yenyu na ungi mumlagise kwa chausa chakwe kwaivyo muwambize wantu wakwe na mkujendeleza kuwambiza."},{"book":"Waebulaniya","chapter":"6","verse":"11","text":"Mna china nkwina kugamba chila yumwenga mgati mwenyu ajendeleze kulagisa kuhikiliza ukudya kubula udumo, chani yadya mkwikiya msuhi yachinte."},{"book":"Waebulaniya","chapter":"6","verse":"12","text":"Ivyo msekuhitukila kutenda wabwa, mna mtimile mliganyo wa wadya wakuzumila na kujijimiza. Kwe sila iyo wahokela yadya Chohile alongaga."},{"book":"Waebulaniya","chapter":"6","verse":"13","text":"Hadya Chohile alaganaga na Bulahimu, adamanyaga cheliso. Kwaviya hahana mntu mtuhu mkulu kujinka uyo chani alonge zina dyakwe, kelisa kwa zina dyakwe mwenye."},{"book":"Waebulaniya","chapter":"6","verse":"14","text":"Kagamba, “Chindedi na hujimbike naho hwinke lukolo lulozize.”"},{"book":"Waebulaniya","chapter":"6","verse":"15","text":"Bulahimu eze agoje kwa ujijimiza, niyo ahokela chiya alagana na Chohile."},{"book":"Waebulaniya","chapter":"6","verse":"16","text":"Kwaviya wantu wakelisa, welisa kwa zina dya mntu mkulu kujinka wowo wenye, naho cheliso icho chabinda nkani zose mgati mwawo."},{"book":"Waebulaniya","chapter":"6","verse":"17","text":"Elo Chohile naye, kwaviya na kaunga alagise pwilili kwa wadya nawahokele ndagano kugamba uyo hakudaha kuhitwila mbuli yakwe hata kujeza, ailavyanya kwa cheliso."},{"book":"Waebulaniya","chapter":"6","verse":"18","text":"Ivyo, kuna mbuli mbili, ndagano na cheliso, hevikuhitukila, mweivyo Chohile hakudaha kulonga udanti. Ivyo, suwe chimgulukile chajelwa moyo vitendese na kutoza kwa nguvu msuhi chikiwe."},{"book":"Waebulaniya","chapter":"6","verse":"19","text":"Msuhi uno watogeza na kudima myoyo yetu saviya nanga ikuchimalisa meli nkulu vitogile. Uwo wafifinya kujinka mwe paziya na kwingila mwe Hantu Hakukise."},{"book":"Waebulaniya","chapter":"6","verse":"20","text":"Yesu mwenye alongolaga kwingila hantu hadya kwa chausa chetu. Katenda Mlavyantambiko Mkulu mazuwa yose, kwa mliganyo wa Melikizedeki."}]}