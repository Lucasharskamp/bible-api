{"data":[{"book":"Yɛtɛ sɔtɔɛ","chapter":"25","verse":"1","text":"Alatala naxa a masen Munsa bɛ,"},{"book":"Yɛtɛ sɔtɔɛ","chapter":"25","verse":"2","text":"«A fala Isirayilakae bɛ, foniserelae xa yi see mɔɔli ba hadiya ra:"},{"book":"Yɛtɛ sɔtɔɛ","chapter":"25","verse":"3","text":"xɛɛma, gbeti, wure gbeeli,"},{"book":"Yɛtɛ sɔtɔɛ","chapter":"25","verse":"4","text":"gɛsɛ gɛrɛ daaxi, gɛsɛ bulu daaxi, gɛsɛ gbeeli, suwa dugi, dugi naxan sɔxɔxi si xabe ra,"},{"book":"Yɛtɛ sɔtɔɛ","chapter":"25","verse":"5","text":"yɛxɛɛ kontonyi kiri naxee soxi a gbeeli ra, peremui kirie, kasiya wuri,"},{"book":"Yɛtɛ sɔtɔɛ","chapter":"25","verse":"6","text":"ture naxan sama lanpui kui, labundɛ naxan sama ture sɛniyɛnxi nun surayi xun ma,"},{"book":"Yɛtɛ sɔtɔɛ","chapter":"25","verse":"7","text":"a nun gɛmɛ tofanyi naxee findi sɛrɛxɛdubɛ xa donma kuye nun donma kanke raxunma se ra."},{"book":"Yɛtɛ sɔtɔɛ","chapter":"25","verse":"8","text":"Isirayilakae xa hɔrɔmɔlingira ti n bɛ, alako n xa sabati e ya ma."},{"book":"Yɛtɛ sɔtɔɛ","chapter":"25","verse":"9","text":"Wo xa na lingira nun a xa yirabase birin yailan alɔ n na masenma i bɛ ki naxɛ.»"},{"book":"Yɛtɛ sɔtɔɛ","chapter":"25","verse":"10","text":"«E xa saatɛ kankira yailan kasiya wuri ra. Na kankira xa kuya nɔngɔn firin nun a tagi, a xa igbo nɔngɔn keren nun a tagi, a xa ite nɔngɔn keren nun a tagi."},{"book":"Yɛtɛ sɔtɔɛ","chapter":"25","verse":"11","text":"I xa a kui nun a fari maso xɛɛma ra. A dɛ kiri fan xa yailan xɛɛma ra."},{"book":"Yɛtɛ sɔtɔɛ","chapter":"25","verse":"12","text":"I xa a suxude digilinxi naani rafala xɛɛma ra a tunxun naanie ma, firin na sɛɛti, firin na boore sɛɛti ma.»"},{"book":"Yɛtɛ sɔtɔɛ","chapter":"25","verse":"13","text":"«I xa kasiya wuri kuye firin masoli, e maso xɛɛma ra."},{"book":"Yɛtɛ sɔtɔɛ","chapter":"25","verse":"14","text":"I xa e raso kankira suxude digilinxie kui, na kankira xaninma e tan nan ma."},{"book":"Yɛtɛ sɔtɔɛ","chapter":"25","verse":"15","text":"E naxa ramini na abadan.»"},{"book":"Yɛtɛ sɔtɔɛ","chapter":"25","verse":"16","text":"«N na saatɛ tɔnxuma so i yi ra, i xa a sa na kankira kui."},{"book":"Yɛtɛ sɔtɔɛ","chapter":"25","verse":"17","text":"I xa a dɛrakote yailan xɛɛma fanyi ra, naxan findima xunsare yire ra. A xa kuya nɔngɔn firin nun a tagi, a xa igbo nɔngɔn keren nun a tagi."},{"book":"Yɛtɛ sɔtɔɛ","chapter":"25","verse":"18","text":"Malekɛ sawurɛ firin xa yailan xɛɛma xabuxi ra kankira dɛrakote fari."},{"book":"Yɛtɛ sɔtɔɛ","chapter":"25","verse":"19","text":"Malekɛe sawurɛ nun kankira dɛrakote xa findi keren na."},{"book":"Yɛtɛ sɔtɔɛ","chapter":"25","verse":"20","text":"Na malekɛ sawurɛ firinyie xa ti e boore ya i, e gabutenyie italaxi, e xun sinxi xunsare yire.»"},{"book":"Yɛtɛ sɔtɔɛ","chapter":"25","verse":"21","text":"«I xa na kankira dɛrakote sa a ma, naxan findixi xunsare yire ra. N na saatɛ tɔnxuma so i yi ra, i xa a sa na kankira kui."},{"book":"Yɛtɛ sɔtɔɛ","chapter":"25","verse":"22","text":"N nan n yɛtɛ masenma i bɛ mɛnni nɛ, na saatɛ kankira dɛrakote fari, malekɛ sawurɛ firinyie tagi. N yaamari birin soma i yi ra mɛnni nɛ katarabi Isirayilakae ma.»"},{"book":"Yɛtɛ sɔtɔɛ","chapter":"25","verse":"23","text":"«I xa teebili nde yailan kasiya wuri ra, naxan kuya nɔngɔn firin, a igbo nɔngɔn keren, a ite nɔngɔn keren nun a tagi."},{"book":"Yɛtɛ sɔtɔɛ","chapter":"25","verse":"24","text":"I xa xɛɛma fanyi maso a ma, a nun a dɛ kiri ma."},{"book":"Yɛtɛ sɔtɔɛ","chapter":"25","verse":"25","text":"Xebenyi nde xa sa na dɛ kiri bun ma naxan igbo suxui keren a nun a tagi. Xɛɛma xa sa na fan dɛ kiri ma."},{"book":"Yɛtɛ sɔtɔɛ","chapter":"25","verse":"26","text":"I xa a suxude digilinxi naani rafala xɛɛma ra a tunxun naanie ma, naxee ilanma a sanyie ra"},{"book":"Yɛtɛ sɔtɔɛ","chapter":"25","verse":"27","text":"na xebenyi bun ma. Wuri kuyɛe xa so nee kui teebili xaninfe ra."},{"book":"Yɛtɛ sɔtɔɛ","chapter":"25","verse":"28","text":"Na wuri kuyee xa masoli kasiya wuri ra, xɛɛma xa maso e ma. Nee nan findima teebili tongose ra."},{"book":"Yɛtɛ sɔtɔɛ","chapter":"25","verse":"29","text":"Piletie, tɔnbilie, pɔɔtie, nun paani naxee sama na teebili ma, naxee rawalima sɛrɛxɛ yeerama daaxi xa fe ra, nee birin xa yailan xɛɛma fanyi nan na."},{"book":"Yɛtɛ sɔtɔɛ","chapter":"25","verse":"30","text":"Taami fan xa sa na teebili ma tɛmui birin, naxan findixi sɛrɛxɛ ra n bɛ.»"},{"book":"Yɛtɛ sɔtɔɛ","chapter":"25","verse":"31","text":"«I xa lanpui dɔxɔse nde yailan xɛɛma fanyi xabuxi ra. A sanyi, a bili, a salonyie, nun lanpui dɔxɔde naxee maniya sansi fugee ra, na birin xa findi keren na."},{"book":"Yɛtɛ sɔtɔɛ","chapter":"25","verse":"32","text":"Salon senni xa mini lanpui dɔxɔse bili ma, saxan sɛɛti keren, saxan boore sɛɛti."},{"book":"Yɛtɛ sɔtɔɛ","chapter":"25","verse":"33","text":"Tɔnbili saxan xa lu na salon senni birin xun ma. E xa maniya sansi bogi ra naxan dɔxɔxi a burɛxɛe nun a fugee tagi."},{"book":"Yɛtɛ sɔtɔɛ","chapter":"25","verse":"34","text":"Tɔnbili naani gbɛtɛ xa lu lanpui bili ma. E fan xa maniya sansi bogi ra naxan dɔxɔxi a burɛxɛe nun a fugee tagi."},{"book":"Yɛtɛ sɔtɔɛ","chapter":"25","verse":"35","text":"Na salon firin firin dɔxɔ saxanyie bun ma naxee kelixi a bili ma, a sama nɛ mɛnni fan ma."},{"book":"Yɛtɛ sɔtɔɛ","chapter":"25","verse":"36","text":"Na tɔnbilie nun lanpui salonyie xa findi keren na, e xa yailan xɛɛma fanyi xabuxi ra.»"},{"book":"Yɛtɛ sɔtɔɛ","chapter":"25","verse":"37","text":"«I xa lanpui solofere yailan, i xa e dɔxɔ e dɔxɔdee ma alako e dɛxɛ xa yare iyalan."},{"book":"Yɛtɛ sɔtɔɛ","chapter":"25","verse":"38","text":"I xa wuki xabase nun xube sase yailan xɛɛma fanyi ra."},{"book":"Yɛtɛ sɔtɔɛ","chapter":"25","verse":"39","text":"Xɛɛma naxan nawalima lanpui dɔxɔse nun lanpui yirabase yailanfe ra, na xa findi xɛɛma kilo tongo saxan nun naani nan na."},{"book":"Yɛtɛ sɔtɔɛ","chapter":"25","verse":"40","text":"I xa na birin naba alɔ n a masenxi i bɛ ki naxɛ geya fari.»"}]}