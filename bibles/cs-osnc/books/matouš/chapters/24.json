{"data":[{"book":"Matouš","chapter":"24","verse":"1","text":"Pak Ježíš vyšel z chrámu. Učedníci ho dostihli a poukazovali mu na velkolepost staveb v chrámu."},{"book":"Matouš","chapter":"24","verse":"2","text":"Ale on jim řekl: „Vidíte to všechno? Pamatujte si, že to bude naprosto zničeno, nezůstane kámen na kameni.“"},{"book":"Matouš","chapter":"24","verse":"3","text":"„Kdy se to stane?“ vrátili se k Ježíšovým slovům učedníci, když se posadili na Olivové hoře. „Které události ohlásí tvůj příchod a konec světa?“"},{"book":"Matouš","chapter":"24","verse":"4","text":"Ježíš jim odpověděl: „Mějte se na pozoru, nenechte se někým oklamat."},{"book":"Matouš","chapter":"24","verse":"5","text":"Někteří se prohlásí za vykupitele a svedou mnohé tím, že budou tvrdit: ‚Já zachráním svět.‘"},{"book":"Matouš","chapter":"24","verse":"6","text":"Když uslyšíte o válkách daleko i blízko, nebojte se. Ty musí přijít, ale nebude to ještě konec."},{"book":"Matouš","chapter":"24","verse":"7","text":"Národy se znepřátelí a státy se budou vzájemně napadat. Na mnoha místech vypukne hlad, rozšíří se nemoci a nastanou přírodní katastrofy."},{"book":"Matouš","chapter":"24","verse":"8","text":"Ale to bude jen počátek hrůz."},{"book":"Matouš","chapter":"24","verse":"9","text":"Tehdy budete pro víru ve mne všude nenáviděni, trýzněni i zabíjeni."},{"book":"Matouš","chapter":"24","verse":"10","text":"Mnozí toto násilí nevydrží, zradí víru i své spolubratry a navzájem se budou nenávidět."},{"book":"Matouš","chapter":"24","verse":"11","text":"Objeví se také nemálo falešných proroků, jimž mnozí podlehnou."},{"book":"Matouš","chapter":"24","verse":"12","text":"Na světě se natolik rozmůže zlo, že udusí lásku mnohých."},{"book":"Matouš","chapter":"24","verse":"13","text":"Ale ten, kdo vytrvá až do konce, bude zachráněn."},{"book":"Matouš","chapter":"24","verse":"14","text":"Než však nastane konec, musejí se lidé všech národů dovědět potěšující zprávu, že Bůh v tomto světě vládne, zve všechny k sobě a plně uplatní svou moc."},{"book":"Matouš","chapter":"24","verse":"15","text":"Až uvidíte, že Jeruzalému hrozí zneuctění od pohanů, jak to předpověděl prorok Daniel,"},{"book":"Matouš","chapter":"24","verse":"16","text":"pak utečte z Judska do hor;"},{"book":"Matouš","chapter":"24","verse":"17-18","text":"kdo bude mimo dům nebo při práci, ať se pro nic domů nevrací."},{"book":"Matouš","chapter":"24","verse":"19","text":"Zle na tom budou v těch dnech těhotné a kojící ženy."},{"book":"Matouš","chapter":"24","verse":"20","text":"Modlete se, aby váš útěk nepřišel v zimním období dešťů nebo v době sobotního klidu."},{"book":"Matouš","chapter":"24","verse":"21-22","text":"Přijde velké utrpení, jaké dosud nebylo a už nebude. Ale kvůli svému lidu Bůh to těžké období zkrátí. Kdyby tak neučinil, žádný by to nepřečkal."},{"book":"Matouš","chapter":"24","verse":"23","text":"Uslyšíte-li: ‚Tady je Kristus, nebo tam je,‘ nevěřte."},{"book":"Matouš","chapter":"24","verse":"24","text":"Vystoupí totiž falešní Kristové a proroci a předvedou tak ohromující a přitažlivé činy, že by málem na svou stranu získali i moje vyvolené."},{"book":"Matouš","chapter":"24","verse":"25","text":"Pamatujte na tato má varování."},{"book":"Matouš","chapter":"24","verse":"26","text":"A tak když vám budou říkat, že Kristus je už zde, v pustině nebo v úkrytu, nevěnujte tomu pozornost, ani se nechoďte o tom přesvědčit."},{"book":"Matouš","chapter":"24","verse":"27","text":"Skutečný příchod Syna člověka bude viditelný jako blesk, který proletí celou oblohou od východu k západu."},{"book":"Matouš","chapter":"24","verse":"28","text":"Znamení jeho příchodu se budou hromadit, tak jako se rozrůstá hejno supů kroužících nad kořistí."},{"book":"Matouš","chapter":"24","verse":"29","text":"A hned po tom velkém utrpení se zatmí slunce a měsíc a nastane neobvyklý pohyb nebeských těles."},{"book":"Matouš","chapter":"24","verse":"30","text":"Pak se objeví poslední signály mého příchodu na obloze. Všichni lidé budou zděšeni a uvidí mne přicházet s mocí a velkou slávou."},{"book":"Matouš","chapter":"24","verse":"31","text":"Pošlu své posly s mohutným zvukem polnice a ti shromáždí mé věrné ze všech světových stran."},{"book":"Matouš","chapter":"24","verse":"32","text":"Poučte se z tohoto přirovnání: Když se větve fíkovníku nalévají mízou a nasazují listy, víte, že brzy bude léto."},{"book":"Matouš","chapter":"24","verse":"33","text":"Podobně když uvidíte, že se plní, co jsem předpověděl, poznáte, že jsem blízko, ve dveřích."},{"book":"Matouš","chapter":"24","verse":"34","text":"Říkám vám, že lidstvo nevyhyne a dočká se splnění všech těchto věcí."},{"book":"Matouš","chapter":"24","verse":"35","text":"Nebe a země pominou, ale moje slova budou platit věčně."},{"book":"Matouš","chapter":"24","verse":"36","text":"Ten den a hodinu nezná nikdo, ani andělé v nebi. Pouze sám Otec to ví."},{"book":"Matouš","chapter":"24","verse":"37","text":"Můj druhý příchod bude připomínat dobu Noeho."},{"book":"Matouš","chapter":"24","verse":"38","text":"Lidé tehdy na nic nedbali, starali se jen o jídlo a pití, ženili se, vdávaly se až do dne, kdy Noe vstoupil do korábu."},{"book":"Matouš","chapter":"24","verse":"39","text":"Potopa je zachvátila, ačkoliv nevěřili, že by se něco takového mohlo stát. Tak to bude i při mém příchodu."},{"book":"Matouš","chapter":"24","verse":"40","text":"Dva budou spolu pracovat na poli, jeden z nich bude vzat, druhý zanechán."},{"book":"Matouš","chapter":"24","verse":"41","text":"Dvě ženy budou pracovat v jedné domácnosti, jedna bude vzata, druhá zanechána."},{"book":"Matouš","chapter":"24","verse":"42","text":"A tak buďte připraveni, protože nevíte, kdy váš Pán přijde."},{"book":"Matouš","chapter":"24","verse":"43","text":"Je jasné, že kdyby hospodář věděl, že v noci přijde zloděj, byl by vzhůru a zabránil by vloupání."},{"book":"Matouš","chapter":"24","verse":"44","text":"Stejně i vy musíte být na můj příchod stále připraveni. Přijdu, kdy se toho nenadějete."},{"book":"Matouš","chapter":"24","verse":"45","text":"Jak se chová věrný a prozíravý služebník, kterého pán pověřil správou služebnictva?"},{"book":"Matouš","chapter":"24","verse":"46","text":"Pochválen bude tehdy, když pán při svém návratu shledá, že věrně plnil svěřené povinnosti."},{"book":"Matouš","chapter":"24","verse":"47","text":"Takového pak ustanoví správcem celého svého majetku."},{"book":"Matouš","chapter":"24","verse":"48","text":"Špatný služebník by si řekl: ‚Pán dlouho nejde,‘"},{"book":"Matouš","chapter":"24","verse":"49","text":"začal by týrat své druhy a hodovat s opilci."},{"book":"Matouš","chapter":"24","verse":"50-51","text":"Tu se pán neočekávaně vrátí a potrestá ho jako nejhoršího podvodníka. Nezbude mu nic než zoufalství.“"}]}