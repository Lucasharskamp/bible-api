{"data":[{"book":"मार्क","chapter":"1","verse":"1","text":"देवना पोऱ्या येशु ख्रिस्तनी सुवार्तानी हाई सुरवात शे."},{"book":"मार्क","chapter":"1","verse":"2","text":"यशया संदेष्टानी लिखेल शे की,"},{"book":"मार्क","chapter":"1","verse":"3","text":"जंगलमा घोषणा करनारानी वाणी अशी व्हयनी की,"},{"book":"मार्क","chapter":"1","verse":"4","text":"“पापसपाईन फिरा अनी बाप्तिस्मा १:४ बाप्तिस्मा पाणीमाईन बुडाईन वर काढाना विधीकरी ल्या,” असा प्रचार करत बाप्तिस्मा करनारा योहान जंगलमा प्रकट व्हयना."},{"book":"मार्क","chapter":"1","verse":"5","text":"तवय यरूशलेम शहर अनी यहूदीयाना प्रदेश मधला सर्व लोके त्यानाकडे येवाले लागनात, त्याना प्रचार ऐकीन त्यासनी पाप कबुल करात अनी योहान कडतीन यार्देन नदीमा बाप्तिस्मा करी लिधा."},{"book":"मार्क","chapter":"1","verse":"6","text":"योहान उंटसना केससपाईन बनाडेल कपडा घाले, कंबरले कातडाना पट्टा बांधे अनी तो रानमध अनं टोळ खाये."},{"book":"मार्क","chapter":"1","verse":"7","text":"तो त्याना प्रचारमा अस सांगे, “मना नंतर एकजण असा ई राहिना तो मनापेक्षा इतला सामर्थ्यशाली राही की, वाकीसन त्याना पायमधला जोडानी दोरी सोडानी पण मनी लायकी नही."},{"book":"मार्क","chapter":"1","verse":"8","text":"मी तर तुमले पाणीघाई बाप्तिस्मा देयल शे; पण तो तुमले पवित्र आत्माघाई बाप्तिस्मा दि.”"},{"book":"मार्क","chapter":"1","verse":"9","text":"त्या दिनसमा येशुनी गालील प्रदेशमा नासरेथ गावतीन ईसन योहान कडतीन यार्देन नदीमा बाप्तिस्मा करी लिधा."},{"book":"मार्क","chapter":"1","verse":"10","text":"येशु पाणीमाईन वर येस नही येस तोच स्वर्ग उघडेल शे अनं पवित्र आत्मा कबुतरना मायक त्यानावर उतरी राहीना अस त्यानी दखं;"},{"book":"मार्क","chapter":"1","verse":"11","text":"१:११ मत्तय ३:१७; १२:१८; मार्क ९:७; लूक ३:२२तवय लगेच स्वर्गमाईन अशी वाणी व्हयनी की, “तु मना पोऱ्या, माले परमप्रिय शे, तुनावर मी भलताच खूश शे.”"},{"book":"मार्क","chapter":"1","verse":"12","text":"मंग पवित्र आत्मा त्याले लगेच जंगलमा लई गया;"},{"book":"मार्क","chapter":"1","verse":"13","text":"तो जंगलमा चाळीस दिन राहीना, त्यानासंगे जंगलना जनावरस शिवाय कोणी बी नव्हतं, तठे सैताननी येशुनी परिक्षा लिधी. त्यानंतर देवदूत ईसन त्यानी सेवा कराले लागनात."},{"book":"मार्क","chapter":"1","verse":"14","text":"मंग हेरोद राजानी योहानले कैदखानामा टाकानंतर, येशु गालीलमा देवना राज्यनी सुवार्ता सांगी राहींता."},{"book":"मार्क","chapter":"1","verse":"15","text":"१:१५ मत्तय ३:२अनं बोली राहींता, “येळ पुरी व्हई जायल शे, देवनं राज्य जोडे येल शे! म्हणीसन पापसपाईन फिरा अनी सांगेल सुवार्तावर ईश्वास ठेवा!”"},{"book":"मार्क","chapter":"1","verse":"16","text":"मंग येशु गालील समुद्रना काठवरतीन जाई राहींता, तवय त्यानी शिमोन अनी त्याना भाऊ आंद्रिया, या मासा धरनारा भाऊसले समुद्रमा जाळं टाकतांना दखं."},{"book":"मार्क","chapter":"1","verse":"17","text":"येशुनी त्यासले सांगं, “मनामांगे या म्हणजे, लोकसले देवना राज्यमा कसं लयतस, हाई मी तुमले शिकाडसु.”"},{"book":"मार्क","chapter":"1","verse":"18","text":"मंग त्यासनी लगेच जाळं तठेच टाकं अनी त्या त्याना मांगे निंघनात."},{"book":"मार्क","chapter":"1","verse":"19","text":"मंग तठेन थोडा पुढे जावानंतर येशुनी जब्दीना पोऱ्या याकोब अनं योहान ह्या दोन्ही भाऊसले नावमा जाळं सवारतांना दखं."},{"book":"मार्क","chapter":"1","verse":"20","text":"लगेच त्यानी त्या दोन्ही भाऊसले बलायं तवय त्यासनी त्यासना बाप जब्दीले त्याना मजुरससंगे नावले सोडीसन त्या येशुना मांगे निंघी गयात."},{"book":"मार्क","chapter":"1","verse":"21","text":"मंग येशु अनी त्याना शिष्य कफर्णहुम गावले गयात लगेच त्यानी शब्बाथ दिनले यहूदी लोकसना सभास्थानमा जाईसन प्रचार करा."},{"book":"मार्क","chapter":"1","verse":"22","text":"१:२२ मत्तय ७:२८,२९त्याना प्रचार ऐकीन लोके थक्क व्हई गयात कारण तो शास्त्री१:२२ शास्त्री नियमशास्त्र शिक्षक लोकेसनामायक बोली नही राहींता, तो तर पुरा अधिकार त्यालेच शे असा प्रचार करी राहींता."},{"book":"मार्क","chapter":"1","verse":"23","text":"तवय तठेच सभास्थानमा दुष्ट आत्मा लागेल माणुस व्हता तो वरडना,"},{"book":"मार्क","chapter":"1","verse":"24","text":"अनी बोलना, “हे येशु नासरेथकर, तुना आमना काय संबंध? तु आमना नाश कराले येल शे का? तु कोण शे, हाई माले चांगलच माहित शे, तु देवना पवित्र माणुस शे.”"},{"book":"मार्क","chapter":"1","verse":"25","text":"येशुनी त्या दुष्ट आत्माले धमकाडीन सांगं, “चुप ऱ्हाय अनी यानामातीन निंघी जाय!”"},{"book":"मार्क","chapter":"1","verse":"26","text":"तवय तो दुष्ट आत्मा जोरमा वरडाले लागना अनी त्या माणुसले पिळीसन त्यामातीन निंघी गया."},{"book":"मार्क","chapter":"1","verse":"27","text":"हाई दखीसन सर्व लोके चमकाई गयात अनी त्या एकमेकसले ईचारू लागणात, “हाई काय शे? हाई काय नवं शिक्षण? तो दुष्ट आत्मासले पण अधिकारतीन आज्ञा देस अनं त्या त्यानं ऐकतस बी!”"},{"book":"मार्क","chapter":"1","verse":"28","text":"येशुनी किर्ती हाई लगेच गालील प्रदेशना चारीमेर वारानामायक पसरनी."},{"book":"मार्क","chapter":"1","verse":"29","text":"मंग येशु सभास्थानमातीन निंघीसन लगेच याकोब अनी योहान यासनासंगे शिमोन अनं आंद्रिया यासना घर गया."},{"book":"मार्क","chapter":"1","verse":"30","text":"शिमोननी सासु तापमा ती खाटवर झोपेल व्हती तिनाबद्दल लगेच त्यासनी येशुले सांगं."},{"book":"मार्क","chapter":"1","verse":"31","text":"तवय येशु तिनाजोडे गया, त्यानी हात धरीन तिले ऊठाडं, लगेच तिना ताप निंघी गया अनं ती त्यासनी सेवा कराले लागनी."},{"book":"मार्क","chapter":"1","verse":"32","text":"संध्याकाय व्हयनी तवय लोके आजारी अनी दुष्ट आत्मा लागेलसले येशुकडे लई वनात."},{"book":"मार्क","chapter":"1","verse":"33","text":"अनी शहरना सर्व लोकसनी दारजोडे गर्दी करी."},{"book":"मार्क","chapter":"1","verse":"34","text":"तवय येगयेगळा आजार व्हयेल लोकसले त्यानी बरं करं. बराच भूत लागेलसले चांगलं करं अनं तो दुष्ट आत्मा लागेलसले बोलु दि नही राहींता, कारण तो कोण शे, हाई त्यासले माहित व्हतं."},{"book":"मार्क","chapter":"1","verse":"35","text":"मंग येशु पहाटमा ऊठीसन घरना बाहेर निंघना अनं गावना बाहेर एकांतमा गया अनी त्यानी तठे प्रार्थना करी."},{"book":"मार्क","chapter":"1","verse":"36","text":"तवय शिमोन अनं त्याना सोबतना त्याले शोधाले गयात."},{"book":"मार्क","chapter":"1","verse":"37","text":"तो त्यासले सापडना तवय त्या त्याले बोलनात, “सर्व लोके तुमले शोधी राहीनात.”"},{"book":"मार्क","chapter":"1","verse":"38","text":"मंग येशु त्यासले बोलना, “चला आपण जोडेना गावसमा जाऊ म्हणजे माले तठे प्रचार करता ई, कारण त्यानाकरताच मी येल शे, हाऊच मना उद्देश शे.”"},{"book":"मार्क","chapter":"1","verse":"39","text":"असाच तो पुरा गालील प्रदेशना यहूदी लोकसना सभास्थानमा प्रचार करत फिरना अनी बराच लोकसमाईन दुष्ट आत्मासले काढं."},{"book":"मार्क","chapter":"1","verse":"40","text":"तवय एक कुष्टरोगी १:४० कुष्टरोगी कोड व्हयेल माणुसत्यानाकडे वना अनी त्याना समोर पाया पडीन त्यानी त्याले अशी ईनंती करीसन बोलना, “तुनी ईच्छा व्हई, तर तु माले शुध्द कर.”"},{"book":"मार्क","chapter":"1","verse":"41","text":"तवय येशुले त्यानी किव वनी अनी त्यानी त्याना हात धरीसन सांगं, “मनी ईच्छा शे, तु शुध्द व्हई जाय.”"},{"book":"मार्क","chapter":"1","verse":"42","text":"अनी लगेच त्यानं कुष्ट निंघी गयं अनं तो शुध्द व्हई गया"},{"book":"मार्क","chapter":"1","verse":"43","text":"मंग येशुनी त्याले ताकीद दिसन लगेच धाडी दिधं."},{"book":"मार्क","chapter":"1","verse":"44","text":"अनी सांगं की, “दख कोणलेच काही सांगु नको. तर तु स्वतः जाईसन याजकले १:४४ याजक धार्मीक विधी करनारा दखाड, तुना कुष्टरोग निंघी गया, अनी शुध्द व्हवानंतर जे अर्पण मोशेनी देवानं ठराई देयल शे; ते अर्पण कर म्हणजे याजकले खरं पटी.”"},{"book":"मार्क","chapter":"1","verse":"45","text":"पण बाहेर जाईसन त्यानी सर्व लोकसले सांगं, त्यामुये येशुनी इतली प्रसिध्दी व्हयनी की, त्याले शहरमा मोकळं फिरानं कठीण व्हई गयं, म्हणीन तो एकांतमा ऱ्हावाले गया, तरी पण चारीबाजुतीन लोके त्यानाकडे ईज राहींतात."}]}