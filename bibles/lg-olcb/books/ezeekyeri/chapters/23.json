{"data":[{"book":"Ezeekyeri","chapter":"23","verse":"1","text":"Ekigambo kya Mukama Katonda ne kinzijira n’aŋŋamba nti,"},{"book":"Ezeekyeri","chapter":"23","verse":"2","text":"“Omwana w’omuntu waaliwo abakazi babiri, nnyabwe omu,"},{"book":"Ezeekyeri","chapter":"23","verse":"3","text":"abeewaayo mu Misiri, ne bakola obwamalaaya okuviira ddala mu buto bwabwe, era eyo gye baakwatirakwatira ku mabeere ne batandika n’okumanya abasajja."},{"book":"Ezeekyeri","chapter":"23","verse":"4","text":"Erinnya ly’omukulu nga ye Okola, ne muto we nga ye Okoliba. Baali bange, era banzalira abaana aboobulenzi n’aboobuwala. Okola ye yali ayitibwa Samaliya, Okoliba nga ye Yerusaalemi."},{"book":"Ezeekyeri","chapter":"23","verse":"5","text":"“Okola n’akola obwamalaaya ng’akyali wange, n’akabawala ku baganzi be Abasuuli,"},{"book":"Ezeekyeri","chapter":"23","verse":"6","text":"abaserikale abaayambalanga kaniki, n’abaamasaza, n’abaduumizi b’eggye, bonna nga basajja balabika bulungi era nga beebagala embalaasi."},{"book":"Ezeekyeri","chapter":"23","verse":"7","text":"Yeewaayo okubeera malaaya eri abakulembeze ab’e Bwasuli, ne yeeyonoonyesa ne bakatonda abalala bonna aba buli muntu gwe yakabawalanga naye."},{"book":"Ezeekyeri","chapter":"23","verse":"8","text":"Teyalekayo bwamalaaya bwe yatandikira mu Misiri."},{"book":"Ezeekyeri","chapter":"23","verse":"9","text":"“Kyenava muwaayo eri baganzi be Abasuuli, be yakabawalanga nabo."},{"book":"Ezeekyeri","chapter":"23","verse":"10","text":"Baamwambula, ne batwala batabani be ne bawala be, ye ne bamutta n’ekitala. Yafuuka ekivume mu bakazi ne bamuwa n’ekibonerezo."},{"book":"Ezeekyeri","chapter":"23","verse":"11","text":"“Newaakubadde nga muganda we Okoliba, yabiraba ebyo, yeeyongera mu bukaba bwe ne mu bwamalaaya bwe n’okusinga muganda we."},{"book":"Ezeekyeri","chapter":"23","verse":"12","text":"Yakabawala n’Abasuuli, n’abaamasaza n’abaduumizi b’eggye n’abaserikale abaali bambadde obulungi engoye ennungi n’abeebagalanga embalaasi n’abaalabikanga obulungi abeegombebwanga."},{"book":"Ezeekyeri","chapter":"23","verse":"13","text":"Ne ndaba nga naye yeeyonoonye, era bombi nga bakutte ekkubo lye limu."},{"book":"Ezeekyeri","chapter":"23","verse":"14","text":"“Naye wakati mu ebyo byonna, ne yeeyongeranga mu bwamalaaya bwe; n’alaba ebifaananyi eby’abasajja ebyasiigibwa ku bisenge, n’ebifaananyi eby’Abakaludaaya ebyatonebwa mu langi emyufu,"},{"book":"Ezeekyeri","chapter":"23","verse":"15","text":"nga beesibye enkoba mu biwato, nga beesibye n’ebiremba ku mitwe, bonna nga bafaanana ng’abakungu ba Babulooni abavuga amagaali ab’omu nsi ey’Abakaludaaya."},{"book":"Ezeekyeri","chapter":"23","verse":"16","text":"Awo olwatuuka, n’abeegomba, n’abatumira ababaka mu Bukaludaaya."},{"book":"Ezeekyeri","chapter":"23","verse":"17","text":"Era Abababulooni ne bajja gy’ali, ne beebaka naye, era mu kwegomba kwe ne bamwonoona. Bwe baamusobyako n’abaviira, nga yeetamiddwa."},{"book":"Ezeekyeri","chapter":"23","verse":"18","text":"Bwe yagenda mu maaso n’obwamalaaya bwe mu lwatu, n’ayolesa obwereere bwe, ne mmuviira nga nennyamidde, nga bwe nnava ku muganda we."},{"book":"Ezeekyeri","chapter":"23","verse":"19","text":"Newaakubadde nga namukola ebyo byonna, yeeyongeranga bweyongezi mu maaso, nga bwe yejjukanya ennaku ez’omu buvubuka bwe, bwe yakola obwamalaaya mu Misiri,"},{"book":"Ezeekyeri","chapter":"23","verse":"20","text":"gye yakabawalira ku baganzi be, abaalina entula ez’ekisajja nga zifaanana ez’endogoyi, n’amaanyi agabavaamu ng’ag’embalaasi."},{"book":"Ezeekyeri","chapter":"23","verse":"21","text":"Bw’otyo n’oyaayaanira okwegomba okw’omu buvubuka bwo, bwe wali mu Misiri ne bakukwatirira mu ngeri ey’obukaba, ne bakwatirira n’amabeere go amato."},{"book":"Ezeekyeri","chapter":"23","verse":"22","text":"“Kale ggwe Okoliba, bw’ati bw’ayogera Mukama Katonda nti, Ndikuma mu baganzi bo omuliro, ne bakulumba ku njuyi zonna:"},{"book":"Ezeekyeri","chapter":"23","verse":"23","text":"Abababulooni, n’Abakaludaaya bonna, n’abasajja ab’e Pekodi ne Sara ne Kowa, n’Abaasuli bonna wamu nabo, n’abavubuka abalabika obulungi, n’abaamasaza n’abaduumizi b’eggye bonna, n’abakungu abavuga amagaali n’abaserikale ab’oku ntikko bonna, nga beebagadde embalaasi bonna."},{"book":"Ezeekyeri","chapter":"23","verse":"24","text":"Balikulumba nga balina amagaali, n’ebiwalulibwa n’ekibiina eky’abantu; balyesega ne beetereeza mu bifo byabwe ne bakulumba enjuuyi zonna nga bakutte engabo ennene n’entono nga bambadde n’enkuufiira ez’ebyuma. Ndikuwaayo mu mukono gwabwe ne bakusalira omusango, era balikubonereza ng’amateeka gaabwe bwe gali."},{"book":"Ezeekyeri","chapter":"23","verse":"25","text":"Ndikuyiwako ekiruyi kyange, nabo ne bakubonereza mu busungu. Balibasalako ennyindo zammwe n’amatu gammwe, n’abalisigalawo balifa n’ekitala. Balitwala batabani bammwe ne bawala bammwe, n’abaliba basigaddewo, balyokebwa omuliro."},{"book":"Ezeekyeri","chapter":"23","verse":"26","text":"Balibambulamu engoye zammwe, ne batwala n’eby’omu bulago."},{"book":"Ezeekyeri","chapter":"23","verse":"27","text":"Era ndikomya obukaba n’obwamalaaya bwe waleeta okuva mu Misiri, so tolibuyaayaanira nate newaakubadde okujjukira Misiri."},{"book":"Ezeekyeri","chapter":"23","verse":"28","text":"“Bw’ati bw’ayogera Mukama Katonda nti, Nnaatera okukuwaayo eri abo abakukyawa n’eri abo be weetamwa."},{"book":"Ezeekyeri","chapter":"23","verse":"29","text":"Balikukwata n’obukyayi obuyitiridde, ne batwala ebintu byonna bye wakolerera, ne bakuleka bwereere nga tolina kantu, n’ensonyi z’obwamalaaya zirabibwe buli muntu. Obukaba bwo n’obugwagwa bwo"},{"book":"Ezeekyeri","chapter":"23","verse":"30","text":"bwe bukuleetedde ebyo, kubanga weegomba amawanga ne weeyonoona ne bakatonda baabwe."},{"book":"Ezeekyeri","chapter":"23","verse":"31","text":"Kubanga wagoberera ekkubo lya muganda wo, kyendiva nkuwa ekikompe kye mu mukono gwo."},{"book":"Ezeekyeri","chapter":"23","verse":"32","text":"“Bw’ati bw’ayogera Mukama Katonda nti,"},{"book":"Ezeekyeri","chapter":"23","verse":"33","text":"Olijjuzibwa okutamiira n’ennaku,"},{"book":"Ezeekyeri","chapter":"23","verse":"34","text":"Olikinywa n’okikaliza;"},{"book":"Ezeekyeri","chapter":"23","verse":"35","text":"“Mukama Katonda kyava ayogera nti, Kubanga mwanneerabira ne munkuba amabega, kyemuliva mubonaabona olw’okwegomba kwammwe.”"},{"book":"Ezeekyeri","chapter":"23","verse":"36","text":"Mukama n’aŋŋamba nti, “Omwana w’omuntu olisalira Okola ne Okoliba omusango? Kale nno baŋŋange olw’ebikolwa byabwe eby’ekivve,"},{"book":"Ezeekyeri","chapter":"23","verse":"37","text":"kubanga bakoze eby’obwenzi, n’engalo zaabwe zijjudde omusaayi. Benze ne bakatonda baabwe, ne basaddaaka n’abaana baabwe ng’emmere y’abakatonda baabwe, abaana be banzalira."},{"book":"Ezeekyeri","chapter":"23","verse":"38","text":"Ne kino bakinkoze. Mu kiseera kyekimu boonoonye ekifo kyange ekitukuvu, era boonoonye ne Ssabbiiti zange."},{"book":"Ezeekyeri","chapter":"23","verse":"39","text":"Ku lunaku kwe baassaddaakira abaana baabwe eri bakatonda baabwe, baayingira mu watukuvu ne bayonoonawo. Ebyo bye baakola mu nnyumba yange."},{"book":"Ezeekyeri","chapter":"23","verse":"40","text":"“Baatuma ababaka okuleeta abasajja okuva ewala ennyo, era bwe baatuuka, ne munaaba ku lwabwe ne mweyonja mu maaso, ne mwambala n’amayinja ag’omuwendo omungi."},{"book":"Ezeekyeri","chapter":"23","verse":"41","text":"Watuula ku kitanda ekinene eky’ekitiibwa, n’oyalirira n’emmeeza mu maaso go ng’etegekeddwako obubaane bwange n’amafuta gange."},{"book":"Ezeekyeri","chapter":"23","verse":"42","text":"“Oluyoogaano olw’ekibinja ky’abantu abatalina nnyo kye bakola ne Abaseba ne lumwetooloola; Abaseba ne baleetebwa okuva mu ddungu wamu n’abasajja abaalyanga mu kasasiro, ne bambaza ebintu eby’ebikomo ku mikono gy’omukazi ne muganda we, ne babatikkira n’engule ennungi ku mitwe gyabwe."},{"book":"Ezeekyeri","chapter":"23","verse":"43","text":"Awo ne njogera ku oyo eyali akaddiye olw’obwenzi nti, ‘Bamukozeseze ddala nga malaaya kubanga ekyo kyali.’"},{"book":"Ezeekyeri","chapter":"23","verse":"44","text":"Ne beebaka naye. Ng’abasajja bwe beebaka ne malaaya, bwe batyo beebaka n’abakazi abo abagwenyufu, Okola ne Okoliba."},{"book":"Ezeekyeri","chapter":"23","verse":"45","text":"Naye abatuukirivu balisalira omusango abakazi abenzi era abassi kubanga benzi era n’engalo zaabwe zijjudde omusaayi."},{"book":"Ezeekyeri","chapter":"23","verse":"46","text":"“Bw’ati bw’ayogera Mukama Katonda nti, ‘Mukuŋŋaanye ekibiina ekinene mubaleeteko entiisa era mubanyage."},{"book":"Ezeekyeri","chapter":"23","verse":"47","text":"Ekibiina ekyo kiribakuba amayinja ne babatemaatema n’ebitala; balitta batabani baabwe ne bawala baabwe ne bookya n’ennyumba zaabwe.’"},{"book":"Ezeekyeri","chapter":"23","verse":"48","text":"“Bwe ntyo bwe ndikomya obukaba mu nsi, abakazi bonna bakitwale ng’ekyokulabula, baleme okukola ebyo bye mwakola."},{"book":"Ezeekyeri","chapter":"23","verse":"49","text":"Mulisasulibwa olw’obukaba bwammwe, era mulibonerezebwa olw’ebibi byammwe eby’okusinza bakatonda abalala, mulyoke mumanye nga nze Mukama Katonda.”"}]}