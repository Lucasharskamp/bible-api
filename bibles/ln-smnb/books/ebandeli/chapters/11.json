{"data":[{"book":"Ebandeli","chapter":"11","verse":"1","text":"Na tango wana, bato ya mokili mobimba bazalaki koloba monoko moko mpe bazalaki na elobeli moko."},{"book":"Ebandeli","chapter":"11","verse":"2","text":"Tango bato bazalaki kotambola mpo na kokende na ngambo ya weste, bamonaki etando moko ya monene na mokili ya Shineari mpe bavandaki kuna."},{"book":"Ebandeli","chapter":"11","verse":"3","text":"Balobanaki bango na bango : « Tosala babiliki mpe totumba yango na moto. »"},{"book":"Ebandeli","chapter":"11","verse":"4","text":"Balobaki : « Tokende, totonga engumba mpo na biso mpe ndako molayi oyo songe na yango ekokoma kino na lola, mpo ete kombo na biso ekende sango mpe topanzana te na mokili mobimba. »"},{"book":"Ebandeli","chapter":"11","verse":"5","text":"Kasi Yawe akitaki mpo na kotala engumba mpe ndako molayi oyo bato babandaki kotonga."},{"book":"Ebandeli","chapter":"11","verse":"6","text":"Yawe alobaki : « Lokola bato oyo nyonso balongi kokoma ekolo moko mpe koloba monoko moko, bongo bakomi kino kosala mosala monene oyo, eloko moko te ekopekisa bango sik’oyo kokokisa mabongisi nyonso oyo bakokana kosala !"},{"book":"Ebandeli","chapter":"11","verse":"7","text":"Boye, tokita mpe totia mobulu kati na maloba na bango mpo ete bango na bango bayokana lisusu te. »"},{"book":"Ebandeli","chapter":"11","verse":"8","text":"Wuta na Babeli, Yawe apanzaki bango na mokili mobimba mpe batikaki kotonga engumba."},{"book":"Ebandeli","chapter":"11","verse":"9","text":"Yango wana, babengaka yango Babeli, pamba te kuna nde Yawe atiaki mobulu kati na maloba ya bato ya mokili mobimba, mpe wuta kuna, Yawe apanzaki bato na mokili mobimba."},{"book":"Ebandeli","chapter":"11","verse":"10","text":"Tala libota ya Semi :"},{"book":"Ebandeli","chapter":"11","verse":"11","text":"Sima na mbotama ya Aripakishadi, Semi awumelaki na bomoi mibu nkama mitano mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"12","text":"Tango Aripakishadi akokisaki mibu tuku misato na mitano ya mbotama, abotaki mwana mobali na kombo « Shela. »"},{"book":"Ebandeli","chapter":"11","verse":"13","text":"Sima na mbotama ya Shela, Aripakishadi awumelaki na bomoi mibu nkama minei na misato mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"14","text":"Tango Shela akokisaki mibu tuku misato ya mbotama, abotaki Eberi."},{"book":"Ebandeli","chapter":"11","verse":"15","text":"Mpe sima na mbotama ya Eberi, Shela awumelaki lisusu na bomoi mibu nkama minei na misato mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"16","text":"Tango Eberi akokisaki mibu tuku misato na minei ya mbotama, abotaki Pelegi."},{"book":"Ebandeli","chapter":"11","verse":"17","text":"Mpe sima na mbotama ya Pelegi, Eberi awumelaki lisusu na bomoi mibu nkama minei na tuku misato mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"18","text":"Tango Pelegi akokisaki mibu tuku misato ya mbotama, abotaki Rewu."},{"book":"Ebandeli","chapter":"11","verse":"19","text":"Mpe sima na mbotama ya Rewu, Pelegi awumelaki lisusu na bomoi mibu nkama mibale na libwa mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"20","text":"Tango Rewu akokisaki mibu tuku misato na mibale ya mbotama, abotaki Serugi."},{"book":"Ebandeli","chapter":"11","verse":"21","text":"Sima na mbotama ya Serugi, Rewu awumelaki lisusu na bomoi mibu nkama mibale na sambo mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"22","text":"Tango Serugi akokisaki mibu tuku misato ya mbotama, abotaki Naori."},{"book":"Ebandeli","chapter":"11","verse":"23","text":"Sima na mbotama ya Naori, Serugi awumelaki lisusu na bomoi mibu nkama mibale mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"24","text":"Tango Naori akokisaki mibu tuku mibale na libwa ya mbotama, abotaki Tera."},{"book":"Ebandeli","chapter":"11","verse":"25","text":"Mpe sima na mbotama ya Tera, Naori awumelaki lisusu na bomoi mibu nkama moko na zomi na libwa mpe abotaki bana mosusu ya mibali mpe ya basi."},{"book":"Ebandeli","chapter":"11","verse":"26","text":"Tango Tera akokisaki mibu tuku sambo ya mbotama, abotaki Abrami, Naori mpe Arani."},{"book":"Ebandeli","chapter":"11","verse":"27","text":"Tala libota ya Tera :"},{"book":"Ebandeli","chapter":"11","verse":"28","text":"Wana tata na ye, Tera, azalaki nanu na bomoi, Arani akufaki kati na Uri, mokili ya bato ya Chalide, mokili epai wapi abotamaki."},{"book":"Ebandeli","chapter":"11","verse":"29","text":"Kombo ya mwasi ya Abrami ezalaki « Sarayi, » mpe kombo ya mwasi ya Naori ezalaki « Milika. » Milika azalaki mwana mwasi ya Arani ; mpe Arani azalaki na mwana mwasi mosusu : kombo na ye ezalaki « Yisika. »"},{"book":"Ebandeli","chapter":"11","verse":"30","text":"Sarayi azalaki ekomba : azalaki na mwana te."},{"book":"Ebandeli","chapter":"11","verse":"31","text":"Tera azwaki Abrami, mwana na ye ya mobali ; Loti, koko na ye mpe mwana mobali ya Arani ; mpe Sarayi, bokilo na ye mpe mwasi ya mwana na ye Abrami, babimaki na Uri ya bato ya Chalide mpo na kokende na Kanana. Kasi tango bakomaki na engumba Arani, bavandaki kuna."},{"book":"Ebandeli","chapter":"11","verse":"32","text":"Tera awumelaki na bomoi mibu nkama mibale na mitano, sima akufaki na engumba Arani."}]}