{"data":[{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"1","text":"Καὶ ὁ πέμπτος ἄγγελος ἐσάλπισε· καὶ εἶδον ἀστέρα ἐκ τοῦ οὐρανοῦ πεπτωκότα εἰς τὴν γῆν, καὶ ἐδόθη αὐτῷ ἡ κλεὶς τοῦ φρέατος τῆς ἀβύσσου,"},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"2","text":"[καὶ ἤνοιξε τὸ φρέαρ τῆς ἀβύσσου,] καὶ ἀνέβη καπνὸς ἐκ τοῦ φρέατος ὡς καπνὸς καμίνου καιομένης, καὶ ἐσκοτίσθη ὁ ἥλιος καὶ ὁ ἀὴρ ἐκ τοῦ καπνοῦ τοῦ φρέατος."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"3","text":"καὶ ἐκ τοῦ καπνοῦ ἐξῆλθον ἀκρίδες εἰς τὴν γῆν, καὶ ἐδόθη αὐταῖς ἐξουσία ὡς ἔχουσιν ἐξουσίαν οἱ σκορπίοι τῆς γῆς·"},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"4","text":"καὶ ἐρρέθη αὐταῖς ἵνα μὴ ἀδικήσωσι τὸν χόρτον τῆς γῆς οὐδὲ πᾶν χλωρὸν οὐδὲ πᾶν δένδρον, εἰ μὴ τοὺς ἀνθρώπους οἵτινες οὐκ ἔχουσι τὴν σφραγῖδα τοῦ Θεοῦ ἐπὶ τῶν μετώπων αὐτῶν."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"5","text":"καὶ ἐδόθη αὐταῖς ἵνα μὴ ἀποκτείνωσιν αὐτούς, ἀλλ᾽ ἵνα βασανισθῶσι μῆνας πέντε· καὶ ὁ βασανισμὸς αὐτῶν ὡς βασανισμὸς σκορπίου, ὅταν παίσῃ ἄνθρωπον."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"6","text":"καὶ ἐν ταῖς ἡμέραις ἐκείναις ζητήσουσιν οἱ ἄνθρωποι τὸν θάνατον καὶ οὐ μὴ εὑρήσουσιν αὐτόν, καὶ ἐπιθυμήσουσιν ἀποθανεῖν, καὶ φεύξεται ἀπ᾽ αὐτῶν ὁ θάνατος."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"7","text":"καὶ τὰ ὁμοιώματα τῶν ἀκρίδων ὅμοια ἵπποις ἡτοιμασμένοις εἰς πόλεμον, καὶ ἐπὶ τὰς κεφαλὰς αὐτῶν ὡς στέφανοι ὅμοιοι χρυσίῳ, καὶ τὰ πρόσωπα αὐτῶν ὡς πρόσωπα ἀνθρώπων,"},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"8","text":"καὶ εἶχον τρίχας ὡς τρίχας γυναικῶν, καὶ οἱ ὀδόντες αὐτῶν ὡς λεόντων ἦσαν,"},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"9","text":"καὶ εἶχον θώρακας ὡς θώρακας σιδηροῦς, καὶ ἡ φωνὴ τῶν πτερύγων αὐτῶν ὡς φωνὴ ἁρμάτων ἵππων πολλῶν τρεχόντων εἰς πόλεμον."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"10","text":"καὶ ἔχουσιν οὐρὰς ὁμοίας σκορπίοις καὶ κέντρα, καὶ ἐν ταῖς οὐραῖς αὐτῶν ἐξουσίαν [ἔχουσι] τοῦ ἀδικῆσαι τοὺς ἀνθρώπους μῆνας πέντε."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"11","text":"ἔχουσι βασιλέα ἐπ᾽ αὐτῶν [τὸν] ἄγγελον τῆς ἀβύσσου· ὄνομα αὐτῷ Ἑβραϊστὶ Ἀβαδδών, ἐν δὲ τῇ Ἑλληνικῇ ὄνομα ἔχει Ἀπολλύων."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"12","text":"Ἡ οὐαὶ ἡ μία ἀπῆλθεν· ἰδοὺ ἔρχονται ἔτι δύο οὐαὶ μετὰ ταῦτα."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"13","text":"Καὶ ὁ ἕκτος ἄγγελος ἐσάλπισε· καὶ ἤκουσα φωνὴν μίαν ἐκ τῶν τεσσάρων κεράτων τοῦ θυσιαστηρίου τοῦ χρυσοῦ τοῦ ἐνώπιον τοῦ Θεοῦ,"},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"14","text":"λέγοντος τῷ ἕκτῳ ἀγγέλῳ· ὁ ἔχων τὴν σάλπιγγα, λῦσον τοὺς τέσσαρας ἀγγέλους τοὺς δεδεμένους ἐπὶ τῷ ποταμῷ τῷ μεγάλῳ Εὐφράτῃ."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"15","text":"καὶ ἐλύθησαν οἱ τέσσαρες ἄγγελοι οἱ ἡτοιμασμένοι εἰς τὴν ὥραν καὶ [εἰς] τὴν ἡμέραν καὶ μῆνα καὶ ἐνιαυτόν, ἵνα ἀποκτείνωσι τὸ τρίτον τῶν ἀνθρώπων."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"16","text":"καὶ ὁ ἀριθμὸς τῶν στρατευμάτων τοῦ ἵππου [δύο] μυριάδες μυριάδων· ἤκουσα τὸν ἀριθμὸν αὐτῶν."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"17","text":"[καὶ] οὕτως εἶδον τοὺς ἵππους ἐν τῇ ὁράσει καὶ τοὺς καθημένους ἐπ᾽ αὐτῶν, ἔχοντας θώρακας πυρίνους καὶ ὑακινθίνους καὶ θειώδεις· καὶ αἱ κεφαλαὶ τῶν ἵππων ὡς κεφαλαὶ λεόντων, καὶ ἐκ τῶν στομάτων αὐτῶν ἐκπορεύεται πῦρ καὶ καπνὸς καὶ θεῖον."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"18","text":"ἀπὸ τῶν τριῶν πληγῶν τούτων ἀπεκτάνθησαν τὸ τρίτον τῶν ἀνθρώπων, ἐκ τοῦ πυρὸς καὶ τοῦ καπνοῦ καὶ τοῦ θείου τοῦ ἐκπορευομένου ἐκ τῶν στομάτων αὐτῶν."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"19","text":"ἡ γὰρ ἐξουσία τῶν ἵππων ἐν τῷ στόματι αὐτῶν ἐστι καὶ ἐν ταῖς οὐραῖς αὐτῶν· αἱ γὰρ οὐραὶ αὐτῶν ὅμοιαι ὄφεσιν, ἔχουσαι κεφαλάς, καὶ ἐν αὐταῖς ἀδικοῦσι."},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"20","text":"καὶ οἱ λοιποὶ τῶν ἀνθρώπων, οἳ οὐκ ἀπεκτάνθησαν ἐν ταῖς πληγαῖς ταύταις, οὐ μετενόησαν ἐκ τῶν ἔργων τῶν χειρῶν αὐτῶν, ἵνα μὴ προσκυνήσωσι τὰ δαιμόνια καὶ τὰ εἴδωλα τὰ χρυσᾶ καὶ τὰ ἀργυρᾶ καὶ τὰ χαλκᾶ καὶ τὰ λίθινα καὶ τὰ ξύλινα, ἃ οὔτε βλέπειν δύναται οὔτε ἀκούειν οὔτε περιπατεῖν,"},{"book":"ΑΠΟΚΑΛΥΨΗ ΙΩΑΝΝΟΥ","chapter":"9","verse":"21","text":"καὶ οὐ μετενόησαν ἐκ τῶν φόνων αὐτῶν οὔτε ἐκ τῶν φαρμακειῶν αὐτῶν οὔτε ἐκ τῆς πορνείας αὐτῶν οὔτε ἐκ τῶν κλεμμάτων αὐτῶν."}]}