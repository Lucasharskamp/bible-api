{"data":[{"book":"Jakubův","chapter":"4","verse":"1","text":"Co působí vzájemné hádky a boje mezi vámi? Není to snad ctižádost, která vás ovládá? Po mnohém toužíte, a přece nic nemáte."},{"book":"Jakubův","chapter":"4","verse":"2","text":"Chcete mít totéž co druzí – i za cenu, že je ničíte, ale nemůžete toho dosáhnout. Bojujete a pletichaříte, zatímco byste se měli modlit."},{"book":"Jakubův","chapter":"4","verse":"3","text":"A pokud se modlíte, nic nedostáváte, protože prosíte ze špatných pohnutek, abyste uspokojili sami sebe."},{"book":"Jakubův","chapter":"4","verse":"4","text":"Podobáte se nevěrné ženě, která koketuje s nepřítelem svého muže. Cožpak nechápete, že když chcete být zadobře kde s kým, odcizujete se nutně Bohu? Znovu vám říkám, že nemůžete být lidmi blízkými Bohu, pokud toužíte po přízni tohoto světa."},{"book":"Jakubův","chapter":"4","verse":"5","text":"Myslíte si snad, že Bůh, který si nás stvořil pro sebe, může souhlasit s tím, že koketujeme s jeho nepřítelem?"},{"book":"Jakubův","chapter":"4","verse":"6","text":"Boží láska je však přece větší než naše zpronevěra. Vždyť Bible praví:"},{"book":"Jakubův","chapter":"4","verse":"7","text":"Proto se před Bohem v pokoře skloňte. Postavte se na odpor ďáblu a on od vás uteče. Přibližte se k Bohu a Bůh se přiblíží k vám."},{"book":"Jakubův","chapter":"4","verse":"8","text":"Očistěte si ruce, hříšníci, a dejte svá srdce cele Bohu, nerozhodní."},{"book":"Jakubův","chapter":"4","verse":"9","text":"Uvědomte si svou ubohost, zarmuťte se a plačte nad sebou. Při tomto poznání není čas na smích a radost, ale na pokání."},{"book":"Jakubův","chapter":"4","verse":"10","text":"Ponížíte-li se takto před Bohem, on vás pozvedne."},{"book":"Jakubův","chapter":"4","verse":"11","text":"Bratři, nesnižujte se a nesuďte jeden druhého. Kdo to dělá, staví se nad zákon. Místo aby ho plnil, hraje si na soudce."},{"book":"Jakubův","chapter":"4","verse":"12","text":"Je jen jeden zákonodárce a soudce – Bůh. Jenom on může udělit milost, nebo odsoudit. Na jaké místo se to stavíš, když soudíš bližního?"},{"book":"Jakubův","chapter":"4","verse":"13","text":"Slyším, že někteří říkáte: „Co nejdřív se přesuneme do toho či onoho města, budeme tam asi rok pracovat a vyděláme si spoustu peněz.“"},{"book":"Jakubův","chapter":"4","verse":"14","text":"Jak můžete vědět, co se stane zítra? Vždyť náš život se podobá ranní mlze, která se objeví a za chvíli zase zmizí."},{"book":"Jakubův","chapter":"4","verse":"15","text":"Měli byste spíše říkat: „Jestli si to bude Pán přát a zachová-li nás při životě, uděláme to či ono.“"},{"book":"Jakubův","chapter":"4","verse":"16","text":"Ale vy mluvíte jen o vlastních plánech a chvástáte se jimi."},{"book":"Jakubův","chapter":"4","verse":"17","text":"Takové sebejisté řeči jsou hřích. O tom všem, co jsem vám dosud napsal, platí: Kdo ví, co má činit, a neřídí se podle toho, má hřích."}]}