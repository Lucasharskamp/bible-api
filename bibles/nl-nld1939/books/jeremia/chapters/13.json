{"data":[{"book":"Jeremia","chapter":"13","verse":"1","text":"Jahweh sprak tot mij: Ga u een linnen gordel kopen, en doe die om uw midden; maar laat er geen water bij komen."},{"book":"Jeremia","chapter":"13","verse":"2","text":"Ik kocht een gordel, zoals Jahweh gezegd had, en sloeg hem mij om."},{"book":"Jeremia","chapter":"13","verse":"3","text":"Toen werd het woord van Jahweh voor de tweede maal tot mij gericht:"},{"book":"Jeremia","chapter":"13","verse":"4","text":"Neem de gordel, die ge gekocht hebt, en die ge om uw midden draagt; trek op naar de Eufraat, en begraaf hem daar in een rotsspleet."},{"book":"Jeremia","chapter":"13","verse":"5","text":"Ik ging heen, en begroef hem bij de Eufraat, zoals Jahweh mij bevolen had."},{"book":"Jeremia","chapter":"13","verse":"6","text":"Geruime tijd later sprak Jahweh tot mij: Trek op naar de Eufraat, en haal er de gordel vandaan, die Ik u geboden heb, daar te begraven."},{"book":"Jeremia","chapter":"13","verse":"7","text":"Weer ging ik naar de Eufraat, en groef de gordel op van de plaats, waar ik hem had begraven. En zie, de gordel was verrot, en deugde nergens meer voor."},{"book":"Jeremia","chapter":"13","verse":"8","text":"Nu werd het woord van Jahweh tot mij gericht:"},{"book":"Jeremia","chapter":"13","verse":"9","text":"Zo spreekt Jahweh! Zo zal Ik de geweldige trots van Juda en van Jerusalem laten rotten."},{"book":"Jeremia","chapter":"13","verse":"10","text":"Dat boze volk, dat weigert naar mijn woorden te luisteren, dat zijn afgestompt hart blijft volgen, en achter vreemde goden loopt, om ze te dienen en te aanbidden: het zal als deze gordel worden, die nergens voor deugt."},{"book":"Jeremia","chapter":"13","verse":"11","text":"Want zoals de gordel aan iemands midden wordt gehecht, zo had Ik het hele huis van Israël en het hele huis van Juda aan Mij willen hechten, spreekt Jahweh: om mijn volk te zijn, mijn roem, mijn glorie en eer; maar ze luisterden niet."},{"book":"Jeremia","chapter":"13","verse":"12","text":"Ook het volgende moet ge hun zeggen: Zo spreekt Jahweh, Israëls God! Kruiken worden met wijn gevuld! En als ze u antwoorden: Dat weten we zelf wel, dat kruiken met wijn worden gevuld;"},{"book":"Jeremia","chapter":"13","verse":"13","text":"dan moet ge hun zeggen: Zo spreekt Jahweh! Zie, Ik ga alle bewoners van dit land, en de koningen, die op Davids troon zijn gezeten, en de priesters, profeten en alle bewoners van Jerusalem met een zwijmeldrank vullen;"},{"book":"Jeremia","chapter":"13","verse":"14","text":"en dan sla Ik ze tegen elkander te pletter, de vaders tegelijk met de zonen, spreekt Jahweh: vernielen zal Ik ze zonder genade, zonder ontferming, zonder erbarmen."},{"book":"Jeremia","chapter":"13","verse":"15","text":"Hoort en luistert, weest niet trots: Want het is Jahweh, die spreekt!"},{"book":"Jeremia","chapter":"13","verse":"16","text":"Geeft eer aan Jahweh, uw God, Eer het avond gaat worden, Eer ge uw voeten zult stoten Aan sombere bergen; Eer Hij het licht, dat ge wacht, tot duisternis maakt, En in donker verandert."},{"book":"Jeremia","chapter":"13","verse":"17","text":"Maar zo ge niet luistert, Zal ik wenen in stilte om uw trots; Zal mijn oog bitter schreien en stromen van tranen, Omdat de kudde van Jahweh in ballingschap gaat."},{"book":"Jeremia","chapter":"13","verse":"18","text":"Zeg tot den koning en tot de gebiedster: Ge moet lager gaan zitten; Want van uw hoofd is Uw stralende kroon gevallen!"},{"book":"Jeremia","chapter":"13","verse":"19","text":"De steden van de Négeb zijn ingesloten, En niemand, die ze ontzet; Heel Juda gaat de ballingschap in, Is geheel ontvolkt!"},{"book":"Jeremia","chapter":"13","verse":"20","text":"Sla uw ogen op, en zie rond: Wie zijn er uit het noorden gekomen? Waar is de kudde, u toevertrouwd, Waar zijn uw prachtige schapen?"},{"book":"Jeremia","chapter":"13","verse":"21","text":"Wat zegt ge ervan, dat ze als meesters over u heersen, Die ge hadt aangehaald als uw minnaars; Grijpen u de weeën niet aan Als een barende vrouw?"},{"book":"Jeremia","chapter":"13","verse":"22","text":"Vraagt ge dan nog bij uzelf: Waarom overkomt mij dit alles? Om de grootheid van uw misdaad gaan uw slippen omhoog, Worden uw hielen ontbloot!"},{"book":"Jeremia","chapter":"13","verse":"23","text":"Of kan een moor zijn huid nog veranderen, Een panter zijn vlekken: Kunt gij het goede nog doen, Die aan het kwaad zijt verslaafd?"},{"book":"Jeremia","chapter":"13","verse":"24","text":"Neen, Ik zal u verstrooien als kaf, Dat wegstuift voor de wind van de steppe;"},{"book":"Jeremia","chapter":"13","verse":"25","text":"Dit zal uw lot en uw deel zijn, Dat Ik u toemeet, spreekt Jahweh! Omdat ge Mij hebt vergeten, En op leugens hebt vertrouwd:"},{"book":"Jeremia","chapter":"13","verse":"26","text":"Daarom licht Ik uw slippen op tot uw hoofd, Komt uw schaamte te kijk!"},{"book":"Jeremia","chapter":"13","verse":"27","text":"Uw echtbreuk, uw hunkeren, uw schandelijke ontucht, Uw gruwelen op de heuvels der vlakte heb Ik gezien. Wee u, Jerusalem! Nooit wordt ge meer rein, Hoe lang het ook duurt!"}]}