{"data":[{"book":"Johanneksen ilmestys","chapter":"18","verse":"1","text":"Tämän jälkeen näin taas uuden enkelin tulevan alas taivaasta. Hänellä oli suuri valta, ja hänen häikäisevä kirkkautensa valaisi maata."},{"book":"Johanneksen ilmestys","chapter":"18","verse":"2","text":"Kovalla äänellä hän huusi: »Suuri Babylon on kukistunut. Siitä on tullut pahojen henkien pesäpaikka, saastaisten lintujen tyyssija."},{"book":"Johanneksen ilmestys","chapter":"18","verse":"3","text":"Kaikki kansat ovat juoneet sen siveettömyyden myrkyllistä viiniä. Maailman hallitsijat ovat nauttineet sen tarjoamista huvituksista18:3 Sananmukaisesti: »harjoittaneet haureutta». ja liikemiehet ovat rikastuneet sen ylellisyydestä.»"},{"book":"Johanneksen ilmestys","chapter":"18","verse":"4","text":"Kuulin toisen äänen sanovan taivaasta: »Lähde sieltä, kansani! Älä osallistu kaupungin synnintekoon, ettet joutuisi kärsimään yhdessä sen kanssa."},{"book":"Johanneksen ilmestys","chapter":"18","verse":"5","text":"Tämän kaupungin synnit ulottuvat taivaaseen asti, ja Jumala on valmis tuomitsemaan nuo rikokset."},{"book":"Johanneksen ilmestys","chapter":"18","verse":"6","text":"Antakaa sille kaksinkertaisesti kaikesta pahasta, mitä se on tehnyt. Se on valmistanut kärsimyksen maljan muille – antakaa sille itselleen nyt kaksi maljallista."},{"book":"Johanneksen ilmestys","chapter":"18","verse":"7","text":"Se on elänyt loisteliaasti ja mielihalujaan tyydyttäen. Mitatkaa sille nyt sama määrä vaivaa ja murhetta. Se kerskuu olevansa kuningatar eikä mikään sureva avuton leski."},{"book":"Johanneksen ilmestys","chapter":"18","verse":"8","text":"Mutta yhtäkkiä kuoleman tuska, nälkä ja murheet yllättävät sen. Se poltetaan poroksi, sillä Herra, joka sen tuomitsee, on suuri.»"},{"book":"Johanneksen ilmestys","chapter":"18","verse":"9","text":"Maailman johtajat, jotka ovat nautiskelleet sen riettaasta elämästä, valittavat kaupungin kohtaloa, kun näkevät savun kohoavan sen raunioista."},{"book":"Johanneksen ilmestys","chapter":"18","verse":"10","text":"He pysyvät kaukana ja vapisevat pelosta. »Voi sinua, mahtava Babylon! Silmänräpäyksessä sait tuomiosi», he valittavat."},{"book":"Johanneksen ilmestys","chapter":"18","verse":"11","text":"Maailman kauppiaat murehtivat, sillä kaupungissa ei ole enää ketään, joka ostaisi heidän tavaroitaan."},{"book":"Johanneksen ilmestys","chapter":"18","verse":"12","text":"Tämä kaupunki oli ollut heidän paras asiakkaansa ja tarvinnut paljon kultaa ja hopeaa, jalokiviä, helmiä, pellavaa, silkkiä, tulipunaisia kankaita, kaikenlaista hajupuuta, norsunluuesineitä, kalleimpia puuveistoksia, marmori- ja rautaesineitä,"},{"book":"Johanneksen ilmestys","chapter":"18","verse":"13","text":"mausteita, hajuvesiä ja suitsuketta, voiteita ja suitsutuspihkaa, viiniä, oliiviöljyä, jauhoja, vehnää, karjaa, lampaita, hevosia, vaunuja, orjia – ja jopa ihmissieluja."},{"book":"Johanneksen ilmestys","chapter":"18","verse":"14","text":"»Et voi enää nauttia siitä, mitä himoitsit», he vaikeroivat. »Olet lopullisesti menettänyt loistosi ja ylellisyytesi.»"},{"book":"Johanneksen ilmestys","chapter":"18","verse":"15","text":"Kauppiaat, jotka kaupunki oli tehnyt rikkaiksi, pelkäävät olevansa vaarassa ja pysyttelevät murheissaan kaukana raunioista."},{"book":"Johanneksen ilmestys","chapter":"18","verse":"16","text":"»Voi suurta, kaunista kaupunkia! Se oli kuin hienoimpaan purppuraan, kultaan, jalokiviin ja helmiin pukeutunut nainen."},{"book":"Johanneksen ilmestys","chapter":"18","verse":"17","text":"Hetkessä on koko loisto tuhoutunut!» he voihkivat."},{"book":"Johanneksen ilmestys","chapter":"18","verse":"18","text":"Itkien he sanovat: »Toista tuollaista kaupunkia ei ole koko maailmassa!»"},{"book":"Johanneksen ilmestys","chapter":"18","verse":"19","text":"Epätoivoissaan he heittivät maata päällensä. »Voi suurta kaupunkia! Se teki meistä rikkaita. Nyt on kaikki yhdessä hetkessä mennyttä!»"},{"book":"Johanneksen ilmestys","chapter":"18","verse":"20","text":"Mutta iloitse, taivas, kaupungin kohtalosta! Olkaa iloisia, Jumalan lapset, profeetat ja apostolit! Jumala on pannut täytäntöön tuomionsa siitä, mitä tämä kaupunki on teille tehnyt."},{"book":"Johanneksen ilmestys","chapter":"18","verse":"21","text":"Mahtava enkeli otti suuren kivilohkareen, joka näytti myllynkiveltä, ja heitti sen valtamereen. Enkeli huusi: »Suuri Babylonin kaupunki heitetään menemään kuin tämä kivi ja se häviää ikuisiksi ajoiksi."},{"book":"Johanneksen ilmestys","chapter":"18","verse":"22","text":"Täältä ei enää kuulu soitto eikä laulu18:22 Sananmukaisesti: »kanteleensoittajien ja laulajien, huilun- ja torvensoittajien ääni»., kaikkien ammattien harjoittaminen loppuu ja myllyt vaikenevat."},{"book":"Johanneksen ilmestys","chapter":"18","verse":"23","text":"Yöt ovat sysimustia: yhdenkään lampun loistetta ei näy. Hääjuhlat on juhlittu. Tämän kaupungin liikemiehet tunnettiin kaikkialla maailmassa. Se petti noituuksillaan kaikkia kansoja."},{"book":"Johanneksen ilmestys","chapter":"18","verse":"24","text":"Se surmasi profeetat ja Jumalan omat.»"}]}