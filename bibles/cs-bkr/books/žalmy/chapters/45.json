{"data":[{"book":"Žalmy","chapter":"45","verse":"1","text":"Přednímu kantoru z synů Chóre, na šošannim, vyučující. Píseň o lásce."},{"book":"Žalmy","chapter":"45","verse":"2","text":"Vyneslo srdce mé slovo dobré, vypravovati budu písně své o králi, jazyk můj jako péro hbitého písaře."},{"book":"Žalmy","chapter":"45","verse":"3","text":"Krásnější jsi nad všecky syny lidské, rozlita jest i milost ve rtech tvých, proto že jest tobě požehnal Bůh až na věky."},{"book":"Žalmy","chapter":"45","verse":"4","text":"Připaš meč svůj na bedra, ó reku udatný, prokaž důstojnost a slávu svou."},{"book":"Žalmy","chapter":"45","verse":"5","text":"A v té slávě své šťastně vyjížděj s slovem pravdy, tichosti a spravedlnosti, a dokáže pravice tvá hrozných věcí."},{"book":"Žalmy","chapter":"45","verse":"6","text":"Střely tvé jsou ostré, padati budou od nich před tebou národové, proniknou až k srdci nepřátel královských."},{"book":"Žalmy","chapter":"45","verse":"7","text":"Trůn tvůj, ó Bože, jest věčný a stálý, berla království tvého jestiť berla nejupřímější."},{"book":"Žalmy","chapter":"45","verse":"8","text":"Miluješ spravedlnost, a nenávidíš bezbožnosti, protož pomazal tě, Bože, Bůh tvůj olejem veselé nad účastníky tvé."},{"book":"Žalmy","chapter":"45","verse":"9","text":"Mirra, aloe a kassia, všecka roucha tvá voní z paláců, z kostí slonových vzdělaných, nad ty, jenž tě obveselují."},{"book":"Žalmy","chapter":"45","verse":"10","text":"Dcery králů jsou mezi vzácnými tvými, přístojíť i manželka tobě po pravici v ryzím zlatě."},{"book":"Žalmy","chapter":"45","verse":"11","text":"Slyšiž, dcerko, a viz, a nakloň ucha svého, a zapomeň na lid svůj a na dům otce svého."},{"book":"Žalmy","chapter":"45","verse":"12","text":"I zalíbí se králi tvá krása; onť jest zajisté Pán tvůj, protož skláněj se před ním."},{"book":"Žalmy","chapter":"45","verse":"13","text":"Tuť i Tyrští s dary, před oblíčejem tvým kořiti se budou bohatí národové."},{"book":"Žalmy","chapter":"45","verse":"14","text":"Všecka slavná jest dcera královská u vnitřku, roucho zlatem vytkávané jest oděv její."},{"book":"Žalmy","chapter":"45","verse":"15","text":"V rouše krumpovaném přivedena bude králi, i panny za ní, družičky její, přivedeny budou k tobě."},{"book":"Žalmy","chapter":"45","verse":"16","text":"Přivedeny budou s radostí velikou a plésáním, a vejdou na palác královský."},{"book":"Žalmy","chapter":"45","verse":"17","text":"Místo otců svých budeš míti syny své, kteréž postavíš za knížata po vší zemi."},{"book":"Žalmy","chapter":"45","verse":"18","text":"V pamět uvoditi budu jméno tvé po všecky věky, pročež oslavovati tě budou národové na věky věků."}]}