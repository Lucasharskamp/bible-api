{"data":[{"book":"Hesekiel","chapter":"26","verse":"1","text":"Afe a ɛto so dubaako no sram da a edi kan no, Awurade asɛm baa me nkyɛn se:"},{"book":"Hesekiel","chapter":"26","verse":"2","text":"“Onipa ba, esiane sɛ Tiro aka afa Yerusalem ho se, ‘Ɛhɛɛ! Amanaman no ano pon abubu na nʼapon no abuebue ama me; mprempren a kuropɔn yi asɛe yi, menya nkɔso.’"},{"book":"Hesekiel","chapter":"26","verse":"3","text":"Ɛno nti, sɛɛ na Otumfo Awurade se: Me ne wo anya, Tiro, mede aman bebree bɛba abetia wo te sɛ po a ɛrebɔ nʼasorɔkye."},{"book":"Hesekiel","chapter":"26","verse":"4","text":"Wɔbɛsɛe Tiro afasu na wɔadwiriw nʼabantenten no. Mɛpa so dɔte agu ama ayɛ ɔbotan kwaboo."},{"book":"Hesekiel","chapter":"26","verse":"5","text":"Obefi po mu abɛyɛ beae a wɔhata asau, efisɛ makasa. Otumfo Awurade asɛm ni. Ɔbɛyɛ amanaman no asade,"},{"book":"Hesekiel","chapter":"26","verse":"6","text":"na afoa bɛsɛe nʼatenae a ɛwɔ asase kesee so no pasaa. Afei wobehu sɛ, mene Awurade no."},{"book":"Hesekiel","chapter":"26","verse":"7","text":"“Na sɛɛ na Otumfo Awurade se: Merekɔfa Babiloniahene Nebukadnessar, ahene mu hene, ne ne apɔnkɔ ne nteaseɛnam, ne apɔnkɔsotefo ne nsraadɔm kɛse afi atifi fam aba wo so."},{"book":"Hesekiel","chapter":"26","verse":"8","text":"Ɔde afoa bɛsɛe wʼatenae a ɛwɔ asase kesee no so no pasaa; obesisi mpampim ayɛ mpempe wɔ wʼafasu ho na wama ne nkatabo so atia wo."},{"book":"Hesekiel","chapter":"26","verse":"9","text":"Ɔde oburuw nnua bɛpempem wʼafasu no, na ɔde akode abubu wʼabantenten no asɛe no."},{"book":"Hesekiel","chapter":"26","verse":"10","text":"Nʼapɔnkɔ no bɛdɔɔso yiye, na wɔbɛbɔ mfutuma akata wo so. Ɔsa apɔnkɔ no, nkyimii ne nteaseɛnam nnyigyei bɛma wʼafasu awosow, bere a wɔahyɛn wo apon mu, sɛnea mmarima hyɛn kuropɔn a nʼafasu mu adeda akwan no."},{"book":"Hesekiel","chapter":"26","verse":"11","text":"Nʼapɔnkɔ no tɔte betiatia wo mmɔnten nyinaa so, ɔde afoa bekunkum wo nkurɔfo na wʼafadum dennen no bebubu agu fam."},{"book":"Hesekiel","chapter":"26","verse":"12","text":"Wɔbɛfom wʼahode na wɔawia wʼaguade, wobebubu wʼafasu, na wɔadwiriw wʼadan fɛfɛ no na wɔatotow wʼabo, wo nnua ne wo dɔte agu po mu."},{"book":"Hesekiel","chapter":"26","verse":"13","text":"Mɛma wo nnwonto gyegyeegye no aba awiei na wɔrente wo sanku so nnwonto no bio."},{"book":"Hesekiel","chapter":"26","verse":"14","text":"Mɛyɛ wo ɔbotan kwaboo na wo so na wɔbɛhata asau. Wɔrenkyekyere wo bio."},{"book":"Hesekiel","chapter":"26","verse":"15","text":"“Sɛɛ na Otumfo Awurade ka kyerɛ Tiro: Sɛ wo mpoano nkurow no te wʼasehwe ho apinisi ne akunkumakunkum a asi wɔ wo mu a, wɔn ho rempopo ana?"},{"book":"Hesekiel","chapter":"26","verse":"16","text":"Afei mpoano mmapɔmma no nyinaa befi wɔn nhengua so, ayiyi wɔn nguguso ne ntade a wɔadi mu adwinni agu hɔ. Ehu bɛbɔ wɔn ama wɔatenatena fam, wɔn ho bɛpopo na wɔn ho adwiriw wɔn wɔ wo nti."},{"book":"Hesekiel","chapter":"26","verse":"17","text":"Afei wɔbɛma kwadwom a ɛfa wo ho so se:"},{"book":"Hesekiel","chapter":"26","verse":"18","text":"Mprempren, mpoano nsase no ho popo"},{"book":"Hesekiel","chapter":"26","verse":"19","text":"“Sɛɛ na Otumfo Awurade se: Sɛ mema woyɛ kuropɔn a ada mpan te sɛ nkuropɔn a nnipa ntete so, na sɛ mema po bun ba wo so na sɛ ne mu nsu bebrebe no bɛkata wo so a,"},{"book":"Hesekiel","chapter":"26","verse":"20","text":"mede wo ne wɔn a wɔkɔ amoa mu no besian akɔ teteetefo no nkyɛn. Mɛma woatena asase ase hɔ te sɛ tete mmubui, wo ne wɔn a wosian kɔ amoa mu no, na worensan anaa worennya kyɛfa wɔ ateasefo asase so."},{"book":"Hesekiel","chapter":"26","verse":"21","text":"Mede wo bɛba awiei a ɛyɛ hu mu na worenhu bio. Wɔbɛhwehwɛ wo nanso wɔrenhu wo bio da, Otumfo Awurade asɛm ni.”"}]}