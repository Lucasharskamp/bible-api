{"data":[{"book":"Kolosi","chapter":"3","verse":"1","text":"Hagi tamagrira Kraisi'ene fripinti Anumzamo'a tamazeri oti'negu, tamagu'a monafinka me'nea zantaminte anteho, Kraisi'ma Anumzamofo azantamaga kazigama mani'nere."},{"book":"Kolosi","chapter":"3","verse":"2","text":"Monare zanku tamagesa areare nehuta, mopafi zankura tamagesa arerera osiho."},{"book":"Kolosi","chapter":"3","verse":"3","text":"Tamagra frizageno, tamasimumo'a Kraisi'ene frakino Anumzamofompi me'ne."},{"book":"Kolosi","chapter":"3","verse":"4","text":"Hagi Kraisi'a tagri tasimu mani'nemo eama hania zupa, tagranena Kraisi'ene hanavenentake masazama'afi eama hugahune."},{"book":"Kolosi","chapter":"3","verse":"5","text":"E'ina hu'negu tamagripima ama mopafi kefo tamavutamava zama me'nesiana ahefriho. Ana avu'avara monko avu'avazama, agru osu avu'avazama, rumofo zantema kenunu hu'zama, havi agu'agesa antahizama, agraguke antahi avu'avazane, e'inahu avu'avazamo'a havi anumzante mono hunteankna hu'neanki atreho."},{"book":"Kolosi","chapter":"3","verse":"6","text":"Na'ankure e'inahu avu'ava'ma nehaza vahete Anumzamofo rimpahezamo'a egahie."},{"book":"Kolosi","chapter":"3","verse":"7","text":"Tamagra korapara anahukna kante vono nehutma, ana avu'avazampi mani'nazane."},{"book":"Kolosi","chapter":"3","verse":"8","text":"Hianagi menina mika havi avu'ava zana eritreho, havi asivazi'zama rimpahe'zama, havizama rumokizmi huzmante'zama, urinkema vahe'ma huzmante'zana atreho."},{"book":"Kolosi","chapter":"3","verse":"9","text":"Korapa tamavufgamofo havi avu'ava zana ko atrenazanki, orevatga arevatga osiho."},{"book":"Kolosi","chapter":"3","verse":"10","text":"Hagi menina magoke magoke'motma kasefa vahe nemanitma, troma huramante'nea nekna maka kna nehutma, mago'ene agrira antahi ama hugahaze."},{"book":"Kolosi","chapter":"3","verse":"11","text":"Amafina Griki vahera omanigeno Jiu vahera omanigeno, avufga taga hu'nea vahero, avufga taga osu vahero, Sinti vahero, Barberia vahero, kazokzo eri'za vahero, kina osu vahero, Kraisi'a ana miko'za mani'neankino, Kraisi mikamotafina mani'ne."},{"book":"Kolosi","chapter":"3","verse":"12","text":"E'ina hu'negu Anumzamo'ma huhampri ramantegeta ruotge hazageno'a, Agra tusiza huno avesiramantenegu, tamagra rumokizmia tamasunku huzmanteta zamazeri so'e nehutma, vahe'mofo knare tamavu'tamava hunezmanteta, anteramita nemanita, agazone tamavutamava nehuta, akoheno avega anteno mani tamavutmavara kukena hiaza hiho."},{"book":"Kolosi","chapter":"3","verse":"13","text":"Mago'moma havizama hugantenesigenka ana knazana e'nerinka, Ramo'ma kumika'a atreganteneaza hunka ana havizama hugantenesimofona, havizama'a atrento."},{"book":"Kolosi","chapter":"3","verse":"14","text":"Avesimantezamo ana miko avu'avara agaterenegu, rumokizmi zamavesizamanteho. Avesi'ante avu'vazamo ana miko knare avu'ava zana azeri manumanu hu'ne."},{"book":"Kolosi","chapter":"3","verse":"15","text":"Kraisi rimpa fruzana atrenkeno tamagu'afina kegava hurmanteno, na'ankure tamarimpa fru huta manisazegu kehigetma mago avufga mani'nazanki, miko zupa Anumzamofona susu hunteho."},{"book":"Kolosi","chapter":"3","verse":"16","text":"Hagi atrenkeno Kraisi nanekemo'a tamagu'afina mevitenena, miko knare antahintahireti rempi hunezamita zamazeri fatgo nehutma, Anumzamofo avontafepi zagamera nehutma, krente zagamera nehutma, mono zagamera hutma Anumzamofona tamagu'areti susu huntegahaze."},{"book":"Kolosi","chapter":"3","verse":"17","text":"Kegagama hanafino, eri'zama erisafinena, Rantimofo Jisasi agifi maka'zana hiho. Jisasimpi Anumza Nafatimofona susu huntegahune."},{"book":"Kolosi","chapter":"3","verse":"18","text":"Hagi a'nemotma neramave agorga'a anteramitma maniho, e'inama hanazana Ramofo avurera knare hu'ne."},{"book":"Kolosi","chapter":"3","verse":"19","text":"Venenemota a'netamimofona zamavesinezamanteta, tamarimpa haviza huozmanteho."},{"book":"Kolosi","chapter":"3","verse":"20","text":"Mofavre'mota mika zupa neramarera tamafa ke amage anteho, na'ankure Ramo'a muse hugahie."},{"book":"Kolosi","chapter":"3","verse":"21","text":"Zamafaheta mofavre nagamokizmia zamarimpa knama erizamizana osiho, ru zamagra knarera osu'none hu'za antahigahaze."},{"book":"Kolosi","chapter":"3","verse":"22","text":"Hagi kazokzo eri'za vahe'motma maka'zama hanafina ama mopare kva vahe'mofo agorga'a mani'netma hakare'a zama hanafina kva vahe tamimo'ma tamavesi tamantesia kazigati, zamavureke eri'zana e'oriho. Hianagi Rantamimofo ra agi nemitma, tamagu'areti hutma kvatamimofo eri'zana eriho."},{"book":"Kolosi","chapter":"3","verse":"23","text":"Ana miko eri'zama erisazana, tamagu'areti huta Ramofo eri'zanki erinteho. Ama mopafi kva vahetamimofo eri'zana e'norize."},{"book":"Kolosi","chapter":"3","verse":"24","text":"Tamagra Ramofontegatima musezama erisintiharegahaze hu'nea zama erisanaza zana ko antahi'naze. E'i Ramofo Kraisi eri'za e'nerize."},{"book":"Kolosi","chapter":"3","verse":"25","text":"Hianagi iza'o hazenkema hanimofona, Anumzamo'a hazenkema hanirera nona'a huntegahie, hagi magomofonkuke hu Anumzana omani'ne."}]}