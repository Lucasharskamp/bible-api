{"data":[{"book":"אגרת פולוס הראשונה אל-טימותיוס","chapter":"1","verse":"1","text":"מאת פולוס, שליחו של ישוע המשיח לפי מצוותו הישירה של האלוהים מושיענו וישוע המשיח, שהוא תקוותנו היחידה."},{"book":"אגרת פולוס הראשונה אל-טימותיוס","chapter":"1","verse":"2","text":"אל טימותיוס, בני האמיתי באמונה."},{"book":"אגרת פולוס הראשונה אל-טימותיוס","chapter":"1","verse":"3","text":"אני חוזר ומבקש ממך את מה שביקשתי לפני צאתי למקדוניה: אנא, הישאר כאן באפסוס, וצווה על אנשים מסוימים להפסיק ללמד את תורות השקר שלהם, ולהפסיק לרמות את האנשים."},{"book":"אגרת פולוס הראשונה אל-טימותיוס","chapter":"1","verse":"4","text":"שים קץ לאגדות, לשקרים ולאמונה במגילות־יוחסין אינסופיות, הגורמים לוויכוחים ולספקות, ומונעים את בניית בית האלוהים באמונה."},{"book":"אגרת פולוס הראשונה אל-טימותיוס","chapter":"1","verse":"5","text":"אני משתוקק שכל המאמינים המשיחיים ימלאו באהבה שנובעת מלב טהור, מצפון נקי ואמונה אמיתית."},{"book":"אגרת פולוס הראשונה אל-טימותיוס","chapter":"1","verse":"6","text":"אבל ישנם אנשים שתעו מהדברים האלה ופנו לדיבורי הבל."},{"book":"אגרת פולוס הראשונה אל-טימותיוס","chapter":"1","verse":"7","text":"הם רוצים שיכירו בהם כבעלי סמכות בהוראת התורה, בזמן שאינם בקיאים בתורה ואינם יודעים כלל מה שהם אומרים."},{"book":"אגרת פולוס הראשונה אל-טימותיוס","chapter":"1","verse":"8","text":"אנחנו יודעים שחוקי התורה הם טובים, בתנאי שמשתמשים בהם כפי שאלוהים רצה."},{"book":"אגרת פולוס הראשונה אל-טימותיוס","chapter":"1","verse":"9","text":"אנחנו גם יודעים שחוקי התורה לא נחקקו למען האנשים הישרים והטובים, אלא למען אנשים חסרי מוסר, חסרי שליטה עצמית – למען הרשעים. כן, חוקי התורה נחקקו עבור אנשים שמכים את הוריהם, רוצחים את חבריהם,"},{"book":"אגרת פולוס הראשונה אל-טימותיוס","chapter":"1","verse":"10-11","text":"זונים, הומוסקסואלים, סוחרי נפש, רמאים, שקרנים, וכל אלה שעושים מעשים שהם נגד הבשורה הנפלאה של האל המבורך, אשר אני שליחו."},{"book":"אגרת פולוס הראשונה אל-טימותיוס","chapter":"1","verse":"12","text":"אני אסיר תודה לישוע המשיח אדוננו על שבחר בי להיות אחד משליחיו, שבטח בי ומינה אותי לשרת אותו,"},{"book":"אגרת פולוס הראשונה אל-טימותיוס","chapter":"1","verse":"13","text":"למרות שבעבר לעגתי לשמו וקיללתי אותו. רדפתי את המאמינים במשיח, הצקתי להם ופגעתי בהם, אולם אלוהים ריחם עלי, כי בזמנו לא הכרתי את המשיח ולא ידעתי מה אני עושה."},{"book":"אגרת פולוס הראשונה אל-טימותיוס","chapter":"1","verse":"14","text":"מה רב חסדו של אדוננו! – הוא לימדני לבטוח ולהאמין בו, ולהימלא באהבת המשיח."},{"book":"אגרת פולוס הראשונה אל-טימותיוס","chapter":"1","verse":"15","text":"מה נהדר הדבר ומה משתוקק אני שכל העולם יידע: שישוע המשיח בא לעולם כדי להושיע את החוטאים, ואני הייתי הגדול שבהם!"},{"book":"אגרת פולוס הראשונה אל-טימותיוס","chapter":"1","verse":"16","text":"אך אלוהים ריחם עלי, כדי שישוע המשיח יוכל להציגני לדוגמה לפני כל העתידים להאמין בו, כהוכחה לסבלנותו הרבה אף כלפי החוטא הגדול ביותר! כך יבינו שגם הם יכולים לזכות בחיי נצח,"},{"book":"אגרת פולוס הראשונה אל-טימותיוס","chapter":"1","verse":"17","text":"כל הכבוד וההדר לאלוהים מעולם ועד עולם! הוא מלך העולמים, הבלתי־נראה אשר חי לנצח; הוא בלבד האלוהים והוא מלא חכמה. – אמן."},{"book":"אגרת פולוס הראשונה אל-טימותיוס","chapter":"1","verse":"18","text":"טימותיוס, בני, אני מצווה עליך להילחם היטב במלחמת האדון, כפי שביקש ממך האדון באמצעות נביאיו."},{"book":"אגרת פולוס הראשונה אל-טימותיוס","chapter":"1","verse":"19","text":"שמור היטב על אמונתך במשיח, שמור את מצפונך נקי תמיד, ועשה את הישר והנכון. כי יש אנשים שאטמו את אוזניהם לקול מצפונם ועשו את הרע בכוונה תחילה. לאחר שמאסו באלוהים בצורה כזאת, אין פלא שעד מהרה איבדו את אמונתם במשיח!"},{"book":"אגרת פולוס הראשונה אל-טימותיוס","chapter":"1","verse":"20","text":"הומניוס ואלכסנדרוס הם דוגמה לכך: נאלצתי להענישם ולמסרם לשטן, כדי שילמדו לא לבייש יותר את שם המשיח."}]}