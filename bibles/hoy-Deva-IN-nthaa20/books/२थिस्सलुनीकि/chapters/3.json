{"data":[{"book":"२ थिस्सलुनीकि","chapter":"3","verse":"1","text":"अन्त दा, हे वार्टुरा अदिक आकतींगेरा, नाम साटी प्रार्थना माळतोगी कि प्रभु उन वचन हिंग राटनेरी फैलुसुल अदिक महिमा आगुल, ह्यांग नीम दा आत,"},{"book":"२ थिस्सलुनीकि","chapter":"3","verse":"2","text":"अदिक नाव तेळा अदिक दुष्ट मंळसागोळ देल उळ्दकु ईरूल यतिकी हर मंळसा वचन मा विश्वास माळालुन."},{"book":"२ थिस्सलुनीकि","chapter":"3","verse":"3","text":"प्रभु विश्वासयोग्य आन; आव नीमी मजबूती देल संची माळ्यान अदिक आ शैतान उन से सुरक्षित ईट्यान."},{"book":"२ थिस्सलुनीकि","chapter":"3","verse":"4","text":"नामी प्रभु नीम बारा दा भरोसा कोळतान कि जो-जो आग्या नाव नीमी कोळतेव, अवरी नीव मान्सतिर, अदिक मान्सतेला भी ईत्‍तीर."},{"book":"२ थिस्सलुनीकि","chapter":"3","verse":"5","text":"परमेश्वर उन प्यार अदिक मसीह दा हिम्मत ईला बिळोद अदिक प्रभु नीम मन इन अगुवाई माळुल."},{"book":"२ थिस्सलुनीकि","chapter":"3","verse":"6","text":"हे वार्टुरा अदिक आकतींगेरा, नाव नीमी तान प्रभु यीशु मसीह अन हेसुर देल आग्या कोळतेव कि नीव हर ऊंद ईत्‍ता विश्वासी से ब्यार्र ईरी जो अनुचित चाल नळुतान अदिक जो शिक्षा आव नाम से ताकोंडान अदुर अनुसार माळालुन."},{"book":"२ थिस्सलुनीकि","chapter":"3","verse":"7","text":"यतिकी नीव खुद अच जान्सतीर कि याता रीति देल नाम घाई चाल नळु पायजे, यतिकी नाव नीम न्याड्या दा ईरेव आग आलसी ईला ईरेव,"},{"book":"२ थिस्सलुनीकि","chapter":"3","verse":"8","text":"अदिक यारदु रोट्टी फुकट दा तंदिदील; लेकीन मयनत अदिक कष्ट देल ईळ्लक हागुल क्याल्सा धंदा माळतोगेव कि नीम दा टु यारदु मा भार बरबाळुल."},{"book":"२ थिस्सलुनीकि","chapter":"3","verse":"9","text":"हिंग ईला कि नामी नीम से मदत बेळोद अधिकार हैलेच, लेकीन इदुरसाटी कि तान तान इक नीम साटी आदर्श ठहरूसदेव कि नीव नाम घाई चाल नळी."},{"book":"२ थिस्सलुनीकि","chapter":"3","verse":"10","text":"यतिकी याग नाव नीम मान्या ईरेव, आग भी ईद आग्या नीमी कोळ तोगेव कि “अगर यावारा क्याल्सा ईला माळोद चाहसतिदान रा ऊम भी बाळुल."},{"book":"२ थिस्सलुनीकि","chapter":"3","verse":"11","text":"नाव केळतेव कि थ्वाळासा लॉकुर नीम न्याड्या दा आलसी आर अदिक येनु क्याल्सा धंदा माळालुर, लेकीन दुसरा अन क्याल्सा दा कय हाकतोगतार."},{"book":"२ थिस्सलुनीकि","chapter":"3","verse":"12","text":"ईत्‍ता मंळसागोळी नाव प्रभु यीशु मसीह दा आग्या कोळतेव अदिक समझुसतेव कि वळ्लीद रीति देल क्याल्सा माळकु तांद अच रोट्टी तिनुल."},{"book":"२ थिस्सलुनीकि","chapter":"3","verse":"13","text":"“नीव, हे वार्टुरा अदिक आकतींगेरा, भलाई माळदुर दा हिम्मत बिळबाळी."},{"book":"२ थिस्सलुनीकि","chapter":"3","verse":"14","text":"अगर यावारा नाम ई चिट्ठी इन मात इक मान्सालुन रा आऊन मा नजर ईटी, अदिक आऊन संगत माळबाळी, यदुर देल आव लज्जित आगुल."},{"book":"२ थिस्सलुनीकि","chapter":"3","verse":"15","text":"तरी भी आऊक दुश्मन सम्सबाळी, लेकीन सप्पा मुंदुरी विश्वासी जान्सकु समझुसी.”"},{"book":"२ थिस्सलुनीकि","chapter":"3","verse":"16","text":"ईग प्रभु जो शांती नव सोता हुन खुद अच नीमी हमेशा अदिक हर प्रकार देल शांती कोळुल. प्रभु नीम सप्पा मुंदुर सांगुळ हमेशा ईरूल."},{"book":"२ थिस्सलुनीकि","chapter":"3","verse":"17","text":"ना, पौलुस, तान कय देल नमस्कार लिख्सतीन. हर चिट्ठी इक ना हिंग खतम माळतीन; ना ईदा प्रकार देल लिख्सतीन अदिक हर ऊंद चिट्ठी दा ना हिंगा हस्ताक्षर माळतीन."},{"book":"२ थिस्सलुनीकि","chapter":"3","verse":"18","text":"नाम प्रभु यीशु मसीह अन्द अनुग्रह नीम सब मा आगतेला ईरूल."}]}