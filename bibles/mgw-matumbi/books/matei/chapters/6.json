{"data":[{"book":"Matei","chapter":"6","verse":"1","text":"“Mwili'ndi'le, mwakanepanga makowe ginu manogau li'nga mubonekane na bandu, kwa mwanjaa pamwapanga nyo mwaapatali upo bu'ka kwa Tati' binu bababile kunani."},{"book":"Matei","chapter":"6","verse":"2","text":"“Bai, mana kaumpeya kili'be nki'ba, kaneunwaye kati mwabapanga anapiki mumayumba ga kunnu'ba Nnu'ngu' na musimbasimba li'nga balumbilwe na bandu. Nimmakianga kakape panga bayomwile pata upo yabe."},{"book":"Matei","chapter":"6","verse":"3","text":"Lakini wenga ponnyangatia nki'ba, ata luboko lwako lwa nki'ya kanelutange salupanga luboko lwa malyo,"},{"book":"Matei","chapter":"6","verse":"4","text":"li'nga salaka yako ipange ya kinunu. Nabembe Tati' bako bababile kunani babalinga saupanga kwa kinunu, baakutwi'li'ki'a."},{"book":"Matei","chapter":"6","verse":"5","text":"“Kai', pamusalya kanemupange kati anapiki, kwa mwanjaa bapenda yi'ma no saalya mumayumba ga kunnu'ba Nnu'ngu', na mbwega ya simbasimba, li'nga babonekane na bandu. Nimmakianga panga bayomwile pata upo yabe."},{"book":"Matei","chapter":"6","verse":"6","text":"Lakini wenga pausali, uyingi kungati yako no yigala nniango ulu'be kwa Tati' bako bababile pa kinunu. Na Tati' bako babakubona saupanga kwa kinunu balu'a kupeya upo yako."},{"book":"Matei","chapter":"6","verse":"7","text":"“Kai', pamulu'ba, kanemupange kati bandu bangantanga Nnu'ngu', kwa mwanjaa batumya mayi'gi'yo gambone gangali maana kabawasa panga Nnu'ngu' alu'a kwayu'wa kwo yoloka mayi'gi'yo gabe."},{"book":"Matei","chapter":"6","verse":"8","text":"Bai, kanemulandane na abo, kwa mwanjaa Tati' binu baagatangite gamupala mubile balo munalu'bali."},{"book":"Matei","chapter":"6","verse":"9","text":"Bai, mupalikwa salya kati nya,"},{"book":"Matei","chapter":"6","verse":"10","text":"Ukulungwa winu wise,"},{"book":"Matei","chapter":"6","verse":"11","text":"Mutupei li'no kilyo situ sa kila lisu'ba."},{"book":"Matei","chapter":"6","verse":"12","text":"Mutusami makosa gitu,"},{"book":"Matei","chapter":"6","verse":"13","text":"Kanemutuyingiye mumapayilwo,"},{"book":"Matei","chapter":"6","verse":"14","text":"“Kwa mwanjaa mana mwasamile bandu makosa gabe, Tati' binu ba kunani baalu'a kunsamya mwenga nyinyonyo."},{"book":"Matei","chapter":"6","verse":"15","text":"Lakini mana mukani kwasamya bi'ngi' makosa gabe, Tati' binu ba kunani bansamyali makosa ginu."},{"book":"Matei","chapter":"6","verse":"16","text":"“Kai', pamupunga, kanemupange kati anapiki, babakekenala kuminyo kati babile mumaku'ku'li'ko, li'nga bandu baatange panga bendapunga. Nimmakianga kakape panga bayomwile pata upo yabe."},{"book":"Matei","chapter":"6","verse":"17","text":"Lakini wenga paupunga, uuluge masi' kuminyo no pakala mauta munywili yako,"},{"book":"Matei","chapter":"6","verse":"18","text":"li'nga bandu kanebakutange panga wendapunga. Likowe lyo litanganikwe na Tati' bako bababile pa kinunu. Na Tati' bako babakubona saupanga kwa kinunu balu'a kupeya upo yako."},{"book":"Matei","chapter":"6","verse":"19","text":"“Kanemwibi'ki mabi'ko pano padunia, pandu pene ngu'lu'ku'lu' na ngugu kwialabiya, na baii bomwa nyumba li'nga yiba."},{"book":"Matei","chapter":"6","verse":"20","text":"Mwibi'ki mabi'ko ginu kunani kwembe ntu'pu' ngu'lu'ku'lu', ngugu ata baii bati'kwanali no yiba."},{"book":"Matei","chapter":"6","verse":"21","text":"Kwa mwanjaa pagabile mabi'ko gako, nga pawaalu'a ba na mwoyo wako."},{"book":"Matei","chapter":"6","verse":"22","text":"“Liyo nga kimuli sa yi'ga. Manaitei minyo gako makoti, yi'ga yako yoti yabaa mubweya."},{"book":"Matei","chapter":"6","verse":"23","text":"Lakini manaitei minyo gako gaina utamwe, yi'ga yako yoti yabaa mulubi'ndu'. Bai, manaitei bweya waubile nkati yako ugalambwike panga lubi'ndu', lubi'ndu' lwo lwapanga totolo."},{"book":"Matei","chapter":"6","verse":"24","text":"“Ntu'pu' mundu ywakombwa tumika kwa akulungwa abi'li', kwa mwanjaa aansukwa yu' na kumpenda yu'lu', au alu'a lu'mbana na yumo na kunsalawa ywi'ngi'. Mukombwali kuntumikia Nnu'ngu' pamope na mali."},{"book":"Matei","chapter":"6","verse":"25","text":"“Kwa nyo nimmakianga panga, kanemuauke mubwu'mi winu bu'kana na kilyo, au kinywo, wala payi'ga yinu muwale ki'li'. Kwa mwanjaa bwu'mi nga wangama kulikoni kilyo, na yi'ga yangama kulikoni mawalo."},{"book":"Matei","chapter":"6","verse":"26","text":"Mwalinge iyuni ba mmwitu, bapandali, baunali wala ligu'lu' ntu'pu' kwabe, lakini Tati' binu ba kunani bendakwayukutiya. Buli, nengite mwenga mwa bampu'ku'bi'la kulikoni iyuni?"},{"book":"Matei","chapter":"6","verse":"27","text":"Nyai mukipi'nga sinu kwa kwiauya kwake muno awesa kwiyongeya lisu'ba limo lya bwu'mi wake?"},{"book":"Matei","chapter":"6","verse":"28","text":"“Kwa kitumbu saku' mwiauya kwa mawalo? Mugalinge malu'ba mwagalembulya, gapangali kibalua, wala kwisonia ngu'bo."},{"book":"Matei","chapter":"6","verse":"29","text":"Nanenga nimmakianga panga ata Nkulungwa Selemani, muutayili wake woti waabile nawo, aawetili ngu'bo inannoga yaipi'ta ata lilu'ba limo."},{"book":"Matei","chapter":"6","verse":"30","text":"Bai, manaitei Nnu'ngu' agawalika nya maakapi ga mmi'ndi' gagaboneka li'no na malau' gayu'mi no sonjelwa mwoto, buli, aakotoka kunng'walika wisowiso, mwenga mwabene imani njene?"},{"book":"Matei","chapter":"6","verse":"31","text":"“Bai, kanemube na kyukala panga, ‘Tulu'a lya ki'li', nywa ki'li', no wala namani?’"},{"book":"Matei","chapter":"6","verse":"32","text":"Bandu bangantanga Nnu'ngu' nga babaangaikya ikowe yo, lakini Tati' binu ba kunani batangite panga mupala ago goti."},{"book":"Matei","chapter":"6","verse":"33","text":"Lakini mwenga muupale wi'ti' Ukulungwa wa Nnu'ngu' no koleya mu'lu' mwapala, nembe alu'a kunnyongea gamugapala goti."},{"book":"Matei","chapter":"6","verse":"34","text":"Kwa nyo, kanemube na kyukala bu'kana na makowe ga malau', kwa mwanjaa makowe ga malau' gaiaukilya gene. Mbalanga ya lisu'ba limo ili'ngani kwa lisu'ba lyo.”"}]}