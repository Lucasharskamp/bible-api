{"data":[{"book":"تَرُشُي","chapter":"5","verse":"1","text":"شّمّ ندٍ نَشَن شِلِ عَنَنِيَسِ، عَ نُن عَ شَ فِنّ سَقِرَ، نٍيٍ قَن نَشَ عٍ شَ شّ مَتِ."},{"book":"تَرُشُي","chapter":"5","verse":"2","text":"عَنَنِيَسِ نُن عَ شَ فِنّ نَشَ لَن عَ مَ عٍ شَ شّ سَرٍ ندٍ رَفَتَ عٍ يّتّ بّ. عَنَنِيَسِ نَشَ كْبِرِ دْنشْي شَنِن، عَ عَ دّنتّفّ شّيرَيٍ بّ."},{"book":"تَرُشُي","chapter":"5","verse":"3","text":"ثِيّرِ نَشَ عَ قَلَ عَ بّ، «عَنَنِيَسِ، مُنقٍ رَ سٍنتَنّ عِ مَدَشُشِ هَن عِ بَرَ وُلٍ قَلَ عَلَ شَشِلِ سّنِيّنشِ بّ يِ شّ سَرٍ ندٍ نْشُنقٍ رَ؟"},{"book":"تَرُشُي","chapter":"5","verse":"4","text":"بٍينُن عِ شَ يِ شّ مَتِ، عِ فبٍ شَ مُ نُ نَ شّ رَ؟ عِ كْبِرِ نَشَن سْتْشِ، عِ فبٍ شَ مُ نُ نَ قَن نَ؟ مُنقٍ رَ عِ يِ قٍ مْولِ رَبَشِ؟ عِ مُ وُلٍ قَلَشِ مِشِيٍ شَ بّ، عِ وُلٍ قَلَشِ عَلَ نَن بّ.»"},{"book":"تَرُشُي","chapter":"5","verse":"5","text":"عَنَنِيَسِ تٌ نَ وْيّنيِ مّ، عَ نَشَ بِرَ كٍرٍن نَ، عَ قَشَ. نَشٍيٍ بِرِن نَ قٍ مّ، عٍ نَشَ فَاشُ."},{"book":"تَرُشُي","chapter":"5","verse":"6","text":"سّفّتَلَيٍ تٌ كٍلِ، عٍ نَشَ عَ كَسَنفٍ، عٍ عَ شَنِن، عٍ سَ عَ رَفَتَ."},{"book":"تَرُشُي","chapter":"5","verse":"7","text":"وَشَتِ سَشَن تٌ دَنفِ، عَ شَ فِنّ نَشَ سٌ، عَ مُ نُ عَ كٌلٌن قٍ نَشَن نَبَشِ."},{"book":"تَرُشُي","chapter":"5","verse":"8","text":"ثِيّرِ نَشَ عَ قَلَ عَ بّ، «عَ قَلَ ﭑ بّ، شَ وٌ شّ مَتِشِ يِ شَسَبِ نَن نَ، وٌ نَشَن دّنتّفّشِ يِ كِ؟» عَ نَشَ عَ يَابِ، «عِيٌ، مُشُ عَ مَتِشِ يِ كْبِرِ نَن نَ.»"},{"book":"تَرُشُي","chapter":"5","verse":"9","text":"عَوَ، ثِيّرِ نَشَ عَ قَلَ عَ بّ، «مُنقٍ رَ وٌ لَنشِ عَ مَ وٌ شَ عَلَ شَشِلِ مَدَشُ؟ نَشٍيٍ عِ شَ مْرِ رَفَتَشِ، عٍ تَن نَن تِشِ نَادّ رَ يِ كِ، عٍ عِ قَن شَنِنمَ يَ.»"},{"book":"تَرُشُي","chapter":"5","verse":"10","text":"عَ نَشَ بِرَ شّيرَ بُن مَ كٍرٍن نَ، عَ قَشَ. سّفّتَلَيٍ تٌ سٌ، عٍ نَشَ عَ لِ عَ قَن بَرَ قَشَ. عٍ نَشَ عَ شَنِن، عٍ سَ عَ قَن نَفَتَ عَ شَ مْرِ قّ مَ."},{"book":"تَرُشُي","chapter":"5","verse":"11","text":"فَاشُي شُنفبٍ نَشَ دَنشَنِيَتْي حَمَ بِرِن سُشُ، عَ نُن نَشٍيٍ بِرِن يِ قٍ مّ."},{"book":"تَرُشُي","chapter":"5","verse":"12","text":"كَابَنَكٌ وُيَشِ نُن تْنشُمَيٍ نُ رَبَمَ حَمَ تَفِ شّيرَيٍ سَابُي رَ. تٌفٌندِيَتْي بِرِن نُ عٍ مَلَنمَ سُلٍمَنِ شَ بُنتُنيِ رَ."},{"book":"تَرُشُي","chapter":"5","verse":"13","text":"مِشِ فبّتّ يٌ مُ نُ سُو سَمَ سُنبُدٍ عٍ رَ، كْنْ مِشِيٍ نُ عٍ بِنيَمَ عَ قَنيِ رَ."},{"book":"تَرُشُي","chapter":"5","verse":"14","text":"نَشٍيٍ نُ دَنشَنِيَشِ مَرِفِ مَ، شّمّيٍ نُن فِنّيٍ، عٍ كْنتِ شُن نُ مَسَمَ تّمُي بِرِن."},{"book":"تَرُشُي","chapter":"5","verse":"15","text":"نَ قٍيٍ مَ، مِشِيٍ نُ قَمَ نّ قُرٍ مَيٍ رَ سَدٍ نُن دَفِيٍ مَ كِرَ شْن، عَلَكٌ ثِيّرِ نّ دَنفِمَ تّمُي نَشّ، عَ نِينِ شَ تِ عٍ مَ."},{"book":"تَرُشُي","chapter":"5","verse":"16","text":"حَمَ نُ كٍلِمَ دَرِ سَلَمُ رَبِلِنيِ، عٍ نُ قَ قُرٍ مَيٍ رَ نُن حِننّ قُرٍ كَنيِيٍ. عٍ بِرِن نَشَ يَلَن."},{"book":"تَرُشُي","chapter":"5","verse":"17","text":"نَ تّمُي سّرّشّدُبّ كُنتِفِ، عَ نُن نَشٍيٍ نُ نَ عَ قْشْ رَ، نَشٍيٍ قِندِشِ سَدُ سٍنِيٍ رَ، عٍ نَشَ نَتّ تٌنفٌ تْونّ مَ."},{"book":"تَرُشُي","chapter":"5","verse":"18","text":"عٍ نَشَ شّيرَيٍ سُشُ، عٍ عٍ وٌلِ فٍيلِ."},{"book":"تَرُشُي","chapter":"5","verse":"19","text":"كْنْ مَرِفِ شَ مَلٍكّ نَشَ قَ كْي رَ، عَ نَشَ فٍيلِ نَادّ رَبِ، عَ قَ عٍ رَ مِنِ. عَ نَشَ عَ قَلَ عٍ بّ،"},{"book":"تَرُشُي","chapter":"5","verse":"20","text":"«وٌ سِفَ، وٌ سَ تِ هْرْ مْبَنشِ كُي، وٌ عَلَ شَ كِرَ نّينّ شَ قٍ بِرِن تَفِ رَبَ حَمَ بّ.»"},{"book":"تَرُشُي","chapter":"5","verse":"21","text":"عٍ تٌ نَ مّ، عٍ نَشَ سٌ هْرْ مْبَنشِ كُي سُبَشّ مَ، عٍ كَوَندِ تِ قْلْ."},{"book":"تَرُشُي","chapter":"5","verse":"22","text":"سْرِيٍ تٌ سِفَ، عٍ مُ عٍ لِ فٍيلِ كُي. عٍ نَشَ فبِلٍن، عٍ سَ دّنتّفّ سَ."},{"book":"تَرُشُي","chapter":"5","verse":"23","text":"عٍ نَشّ، «مُشُ بَرَ فٍيلِ لِ عَ بَلَنشِ عَ قَنيِ رَ، فٍيلِ كَنتَمَيٍ تِشِ نَادّ رَ، كْنْ مُشُ تٌ عَ رَبِ، مُشُ مُ مِشِ يٌ لِشِ عَ كُي.»"},{"book":"تَرُشُي","chapter":"5","verse":"24","text":"هْرْ مْبَنشِ سْورِيٍ شَ مَنفّ نُن سّرّشّدُبّ كُنتِفِيٍ تٌ نَ قٍ مّ، عٍ دّ نَشَ عِشَرَ. عٍ نُ قَ عٍ بٌرٍ مَشْرِن، «مُنقٍ يِ رَ؟»"},{"book":"تَرُشُي","chapter":"5","verse":"25","text":"مِشِ ندٍ نَشَ قَ عَ قَلَ عٍ بّ، «وٌ قَ عَ مَتٌ، وٌ شّمّ نَشٍيٍ سَ فٍيلِ، عٍ نَ هْرْ مْبَنشِ كُي عٍ مِشِيٍ شَرَنقٍ.»"},{"book":"تَرُشُي","chapter":"5","verse":"26","text":"عَوَ، سْورِ شُنمَتِ نُن عَ شَ سْورِيٍ نَشَ سِفَ، عٍ سَ قَ شّيرَيٍ رَ. كْنْ عٍ مُ عٍ سّنبّ رَ مِنِ عٍ مَ، بَرِ مَ عٍ نُ فَاشُشِ حَمَ قَ عٍ مَفْنْقٍ فّمّ رَ."},{"book":"تَرُشُي","chapter":"5","verse":"27","text":"عٍ تٌ بَرَ عٍ شَنِن يُوِقِ كِيتِسَيٍ يِرٍ، سّرّشّدُبّ كُنتِفِ نَشَ عٍ مَشْرِن،"},{"book":"تَرُشُي","chapter":"5","verse":"28","text":"«مُشُ بَرَ وٌ رَتْن عَ شْرْشْي رَ، وٌ نَشَ شَرَنيِ رَبَ يِ شّمّ شِلِ رَ، كْنْ وٌ بَرَ وٌ شَ شَرَنيِ رَلَنتَن دَرِ سَلَمُ بِرِن نَ. وٌ وَ مَ عَ شَ قَشّ سَقٍ مُشُ تَن نَن شُن!»"},{"book":"تَرُشُي","chapter":"5","verse":"29","text":"ثِيّرِ نُن شّيرَيٍ نَشَ عٍ يَابِ، «عَ لَنمَ مُشُ شَ عَلَ شُي نَن نَبَتُ دَنفِقٍ مِشِيٍ شُي رَ."},{"book":"تَرُشُي","chapter":"5","verse":"30","text":"وٌن بَبَيٍ مَرِفِ عَلَ بَرَ عِسَ رَكٍلِ، وٌ نَشَن قَشَ، وٌ نَشَن بَنبَن وُرِ مَ."},{"book":"تَرُشُي","chapter":"5","verse":"31","text":"عَلَ بَرَ عَ رَتٍ عَ يِرٍقَنيِ مَ عَ شَ قِندِ مَنفّ نُن مَرَكِسِمَ رَ، عَلَكٌ عِسِرَيِلَ شَ نْ تُوبِدٍ، عٍ شَ يُنُبِ شَ شَقَرِ."},{"book":"تَرُشُي","chapter":"5","verse":"32","text":"مُشُ نُن عَلَ شَشِلِ سّنِيّنشِ نَ يِ قٍ سٍيدٍيٍ رَ. عَلَ شَشِلِ سّنِيّنشِ قِمَ مِشِ نَن مَ، نَشَن نَ عَ شُي رَبَتُ.»"},{"book":"تَرُشُي","chapter":"5","verse":"33","text":"عٍ تٌ يِ مَسٍنيِ مّ، عٍ نَشَ شْنْ هَن عٍ نَشَ وَ شّيرَيٍ قَشَقٍ."},{"book":"تَرُشُي","chapter":"5","verse":"34","text":"كْنْ قَرِ سّنِ ندٍ نَشَن شِلِ فَمَلِيّلِ، سّرِيّ كَرَ مْشْ كُنتِفِ نَشَن نُ رَقَن حَمَ بِرِن مَ، نَ نَشَ كٍلِ يُوِقِ كِيتِسَيٍ تَفِ. عَ نَشَ يَامَرِ قِ عٍ شَ شّيرَيٍ رَ مِنِ سِندٍن."},{"book":"تَرُشُي","chapter":"5","verse":"35","text":"عَوَ، عَ نَشَ عَ قَلَ كِيتِسَيٍ بّ، «عِسِرَيِلَكَيٍ، وٌ مّينِ قٍ مَ وٌ نَشَن نَبَمَ يِ مِشِيٍ رَ."},{"book":"تَرُشُي","chapter":"5","verse":"36","text":"وَشَتِ دَنفِشِ شّمّ ندٍ نَشَن شِلِ تُدَ سِ نَشَ عَ يّتّ عِفبٌ. مِشِ كّمّ نَانِ نَن نُ بِرَشِ عَ قْشْ رَ، كْنْ عَ تٌ قَشَ عٍ بِرِن نَشَ يٍنسٍن يّ. عَ شَ قٍ مُ قِندِ قٍقٍ رَ.»"},{"book":"تَرُشُي","chapter":"5","verse":"37","text":"«نَ تٌ دَنفِ، يُدَ سِ فَلِلٍكَ نَشَ مِنِ شِلِ سّبّ تّمُي. عَ نَشَ مِشِ وُيَشِ بّندُن عَ مَ، كْنْ عَ قَن نَشَ قَشَ، عَ قْشِرَبِرّيٍ بِرِن نَشَ يٍنسٍن يّ."},{"book":"تَرُشُي","chapter":"5","verse":"38","text":"يَكْسِ ﭑ عَ قَلَمَ وٌ بّ، وٌ نَشَ قٍقٍ رَبَ يِ مِشِيٍ رَ. وٌ فبِلٍن عٍ قْشْ رَ. شَ يِ قٍ بِرِن قَتَنشِ مِشِيٍ نَن نَ، عَ مُ سْونّيَمَ."},{"book":"تَرُشُي","chapter":"5","verse":"39","text":"كْنْ، شَ عَ قَتَنشِ عَلَ نَن نَ، وٌ مُ نْمَ عَ شُن نَكَنَدٍ. وٌ وٌ حّرّ كِ مَتٌ عَ قَنيِ رَ، وٌ نُن عَلَ نَشَ قَ فٍرٍ.»"},{"book":"تَرُشُي","chapter":"5","verse":"40","text":"عٍ تٌ لَن قٍ كٍرٍن مَ، عٍ نَشَ شّيرَيٍ شِلِ، عٍ عٍ بْنبْ. عٍ نَشَ عٍ رَتْن وْيّنقٍ رَ عِسَ شِلِ رَ، عٍ قَ عٍ رَبّحِن."},{"book":"تَرُشُي","chapter":"5","verse":"41","text":"شّيرَيٍ تٌ مِنِ يُوِقِ كِيتِسَيٍ تَفِ، عٍ نَشَ حّلّشِن بَرِ مَ عَلَ عٍ تَن نَن سُفَندِشِ، عٍ شَ تْورْ عِسَ شِلِ شَ قٍ رَ."},{"book":"تَرُشُي","chapter":"5","verse":"42","text":"لْشْ يٌ لْشْ، عٍ نُ كَوَندِ تِمَ هْرْ مْبَنشِ كُي، عٍ مَن مِشِيٍ شَرَنمَ عٍ شْنيِ. عٍ نُ عِسَ، عَلَ شَ مِشِ سُفَندِشِ شَ شِبَارُ قَنيِ مَسٍنمَ نّ تّمُي بِرِن."}]}