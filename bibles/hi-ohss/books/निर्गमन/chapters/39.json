{"data":[{"book":"निर्गमन","chapter":"39","verse":"1","text":"नीले, बैंगनी और लाल रंग के सूत से पवित्र स्थान में सेवा के अवसर पर पहनने के लिए वस्त्र बनाए, और अहरोन के लिए पवित्र वस्त्र, जैसा याहवेह ने मोशेह को आज्ञा दी, वैसा ही बनाया."},{"book":"निर्गमन","chapter":"39","verse":"2","text":"उन्होंने एफ़ोद को सुनहरे और नीले बैंगनी तथा लाल रंग के कपड़े का और सूक्ष्म बंटे हुए सन के कपड़े का बनाया."},{"book":"निर्गमन","chapter":"39","verse":"3","text":"उन्होंने सोने को पीटकर उसकी पत्तियां बनाई तथा इन्हें काटकर इनके धागे बनाए ताकि इन्हें नीले, बैंगनी तथा लाल रंग के सूत के उत्तम रेशों में बुना जा सके, जो एक कुशल कारीगर का काम था."},{"book":"निर्गमन","chapter":"39","verse":"4","text":"उन्होंने एफ़ोद के जोड़ने के लिए कंधों की पट्टियां बनाईं और कंधे की इन पट्टियों को एफ़ोद के कंधे पर टांका"},{"book":"निर्गमन","chapter":"39","verse":"5","text":"कमरबंध एफ़ोद के साथ बुना हुआ बनाया, और एक ही प्रकार की सामग्री से बनाया, अर्थात् सुनहरे, नीले, बैंगनी और लाल रंग के कपड़ों और बंटी हुई मलमल से बनाया, जैसा ही याहवेह ने मोशेह को आज्ञा दी थी."},{"book":"निर्गमन","chapter":"39","verse":"6","text":"उन्होंने सुलेमानी गोमेद को सोने की महीन जालियों में जड़ा और उनमें इस्राएली पुत्रों के नाम मुहर जैसे खोदकर सोने के खानों में लगा दिये."},{"book":"निर्गमन","chapter":"39","verse":"7","text":"इन दोनों मणियों को इस्राएल के पुत्रों के यादगार मणियों के रूप में एफ़ोद के कंधों में लगाया, जैसा मोशेह को याहवेह ने आज्ञा दी थी."},{"book":"निर्गमन","chapter":"39","verse":"8","text":"उन्होंने एक कुशल शिल्पकार द्वारा न्याय की पेटी बनवाई, उसे बेलबूटेदार एफ़ोद के समान बनवाया. उसे सुनहरे, नीले, बैंगनी और लाल रंग के कपड़े तथा बंटी हुई मलमल से बनवाया."},{"book":"निर्गमन","chapter":"39","verse":"9","text":"इसे मोड़कर दो भाग बनाए, और इसका आकार चौकोर था, यह साढ़े बाईस सेंटीमीटर लंबा तथा साढ़े बाईस सेंटीमीटर चौड़ा था."},{"book":"निर्गमन","chapter":"39","verse":"10","text":"इस पर उन्होंने मणियों की चार पंक्तियां बनाई. पहली पंक्ति में एक माणिक्य, एक पुखराज और एक मरकत थे."},{"book":"निर्गमन","chapter":"39","verse":"11","text":"दूसरी पंक्ति में एक लाल मणि, एक नीलम और एक हीरा लगाए."},{"book":"निर्गमन","chapter":"39","verse":"12","text":"तीसरी पंक्ति में एक तृणमणि, एक यशब और एक याकूत."},{"book":"निर्गमन","chapter":"39","verse":"13","text":"चौथी पंक्ति में एक स्वर्णमणि, एक सुलेमानी और एक सूर्यकांत मणि; इन्हें नक्काशी किए हुए सोने के खांचों में लगा दिये."},{"book":"निर्गमन","chapter":"39","verse":"14","text":"ये इस्राएल के बारह पुत्रों के अनुसार बारह मणियां थी. हर मणि पर बारह गोत्रों में से एक नाम लिखे गये, जिस तरह एक कारीगर मुहर पर खोदता है. एक मणि पर इस्राएल के बारह गोत्रों में से एक का नाम था."},{"book":"निर्गमन","chapter":"39","verse":"15","text":"वक्षपेटिका के लिए बंटी हुई डोरियों के रूप में सोने की गुंथी हुई जंजीर बनवाया."},{"book":"निर्गमन","chapter":"39","verse":"16","text":"वक्षपेटिका के लिए सोने के दो कड़े भी बनवाये, और इन दोनों कड़ों को वक्षपेटिका के दोनों सिरों पर लगवाये."},{"book":"निर्गमन","chapter":"39","verse":"17","text":"इसके बाद सोने की इन दोनों डोरियों को वक्षपेटिका के सिरों में लगे हुए दोनों कड़ों में लगवाये."},{"book":"निर्गमन","chapter":"39","verse":"18","text":"उन्होंने दोनों डोरियों के दूसरे सिरों को नक्काशी किए हुए दोनों खांचों में जुड़वाये. उन्हें एफ़ोद के कंधों में सामने की ओर लगवाये."},{"book":"निर्गमन","chapter":"39","verse":"19","text":"उन्होंने फिर सोने के दो और कड़े बनाकर इन्हें वक्षपेटिका के सिरों पर अंदर की ओर एफ़ोद से सटाकर लगवाये."},{"book":"निर्गमन","chapter":"39","verse":"20","text":"फिर उन्होंने दो कड़े बनाए और उन्हें एफ़ोद के कंधों की तरफ़ की छोर के सामने की तरफ़ से मिला दिया, जो एफ़ोद की बुनी हुई पट्टी के पास से थी."},{"book":"निर्गमन","chapter":"39","verse":"21","text":"उन्होंने वक्ष पटल को उसके कड़ों के द्वारा एफ़ोद के कड़ों से एक नीले रंग की रस्सी द्वारा बांध दिया, जिससे यह अब एफ़ोद के बुने हुए भाग पर जुड़ गया, जिससे वक्ष पटल एवं एफ़ोद एक दूसरे से जुड़े रहते थे. यह सब याहवेह द्वारा मोशेह से कहे गये वचन के अनुसार किया गया."},{"book":"निर्गमन","chapter":"39","verse":"22","text":"फिर उन्होंने एफ़ोद का पूरा अंगरखा नीले कपड़े का बनवाया."},{"book":"निर्गमन","chapter":"39","verse":"23","text":"इस वस्त्र के बीच में एक छेद था. छेद के चारों ओर एक कोर बनाया ताकि वह फट न पाए."},{"book":"निर्गमन","chapter":"39","verse":"24","text":"इस वस्त्र की किनारी पर नीली, बैंगनी तथा लाल, सूक्ष्म बंटी हुई सन के रेशों से अनार बनाए."},{"book":"निर्गमन","chapter":"39","verse":"25","text":"उन्होंने सोने की घंटियां भी बनाईं और इन्हें वस्त्र की किनारी के चारों ओर अनारों के बीच में लगा दिया."},{"book":"निर्गमन","chapter":"39","verse":"26","text":"वस्त्र में एक अनार, फिर एक घंटी, और एक अनार फिर एक घंटी लगाई गई कि वह वस्त्र पहनकर सेवा का काम करें. यह वैसा ही किया जैसा याहवेह ने मोशेह से कहा था."},{"book":"निर्गमन","chapter":"39","verse":"27","text":"अहरोन एवं उनके पुत्रों के लिए उन्होंने मलमल के कुर्ते,"},{"book":"निर्गमन","chapter":"39","verse":"28","text":"पगड़ियां एवं टोपियां और जांघिया बनाई."},{"book":"निर्गमन","chapter":"39","verse":"29","text":"उन्होंने नीले, बैंगनी तथा लाल रंग के मलमल से पगड़ी बनाई, जैसा याहवेह ने मोशेह को आज्ञा दी थी."},{"book":"निर्गमन","chapter":"39","verse":"30","text":"शुद्ध सोने की एक पट पर मुहर के समान ये अक्षर खोदे गए:"},{"book":"निर्गमन","chapter":"39","verse":"31","text":"उन्होंने उसमें एक नीला फीता लगाया कि वह पगड़ी के ऊपर रहे—जैसा याहवेह ने मोशेह को आज्ञा दी थी."},{"book":"निर्गमन","chapter":"39","verse":"32","text":"इस प्रकार मिलनवाले तंबू और पवित्र स्थान का काम पूरा हुआ. इस्राएलियों ने सब कुछ वैसा ही किया, जैसे जैसे याहवेह ने मोशेह को आज्ञा दी थी."},{"book":"निर्गमन","chapter":"39","verse":"33","text":"फिर वे पवित्र स्थान की सब वस्तुएं मोशेह के पास लाए:"},{"book":"निर्गमन","chapter":"39","verse":"34","text":"मेढ़े की खालों का ओढ़ना जो लाल रंग से रंगी गई थी, सूंस की खाल का ओढ़ना तथा पर्दा;"},{"book":"निर्गमन","chapter":"39","verse":"35","text":"संदूक, डंडों समेत करुणासन, बीच वाला पर्दा;"},{"book":"निर्गमन","chapter":"39","verse":"36","text":"मेज़ और उसके सभी सामान, भेंट की रोटी,"},{"book":"निर्गमन","chapter":"39","verse":"37","text":"सारे सामान सहित, दीवट उसकी सजावट के दीपक, और दीये के लिए तेल,"},{"book":"निर्गमन","chapter":"39","verse":"38","text":"सोने की वेदी और अभिषेक का तेल, सुगंधधूप और तंबू के द्वार का पर्दा;"},{"book":"निर्गमन","chapter":"39","verse":"39","text":"कांसे की वेदी और उसकी कांसे की झंझरी, उसके डंडे तथा उसके सामान;"},{"book":"निर्गमन","chapter":"39","verse":"40","text":"आंगन के द्वार का पर्दा, उसके खंभे और कुर्सियां सहित आंगन का पर्दा;"},{"book":"निर्गमन","chapter":"39","verse":"41","text":"पवित्र स्थान में सेवा के अवसर पर पहनने के बुने हुए वस्त्र, अहरोन तथा उनके पुत्रों के लिए पवित्र वस्त्र, जो पुरोहित के पद पर कार्य करते समय पहनकर जाना था."},{"book":"निर्गमन","chapter":"39","verse":"42","text":"इस प्रकार इस्राएलियों ने वह सब काम पूरा किया, जिसकी याहवेह ने मोशेह को आज्ञा दी थी."},{"book":"निर्गमन","chapter":"39","verse":"43","text":"मोशेह ने उन सब कामों को जांचा जो उन्होंने किया था, और सब काम जैसी याहवेह की आज्ञा थी, उसी के अनुसार ही किया गया था. फिर मोशेह ने सबको आशीष दी."}]}