{"data":[{"book":"కీర్తన","chapter":"88","verse":"1","text":"యెహోవా, నా రక్షణకర్తవైన దేవా, రేయింబవళ్ళు నేను నీకు మొరపెడుతున్నాను."},{"book":"కీర్తన","chapter":"88","verse":"2","text":"నా ప్రార్థన విను. నా మొర జాగ్రత్తగా ఆలకించు."},{"book":"కీర్తన","chapter":"88","verse":"3","text":"నా ప్రాణం కష్టాల్లో ఇరుక్కుపోయింది. నా జీవితం చావుకు దగ్గరగా ఉంది."},{"book":"కీర్తన","chapter":"88","verse":"4","text":"సమాధిలోకి దిగిపోయే వాడిగా ప్రజలు నన్ను ఎంచుతున్నారు. నేను నిస్సహాయుడిలాగా ఉన్నాను."},{"book":"కీర్తన","chapter":"88","verse":"5","text":"చచ్చినవాళ్ళ మధ్య నన్ను వదిలేశారు. మృతుడు సమాధిలో పడి ఉన్నట్టు నేనున్నాను. నువ్విక పట్టించుకోని వాడిలాగా అయ్యాను. వాళ్ళు నీ ప్రభావం నుంచి తెగతెంపులు చేసుకున్నారు."},{"book":"కీర్తన","chapter":"88","verse":"6","text":"నువ్వు నన్ను లోతైన గుంటలో, చీకటి తావుల్లో అగాధాల్లో ఉంచావు."},{"book":"కీర్తన","chapter":"88","verse":"7","text":"నీ ఉగ్రత నా మీద భారంగా ఉంది. నీ అలలన్నీ నన్ను ముంచుతున్నాయి. సెలా."},{"book":"కీర్తన","chapter":"88","verse":"8","text":"నీ మూలంగా నా సన్నిహితులు నన్ను దూరంగా ఉంచుతున్నారు. వాళ్ళ దృష్టిలో నువ్వు నన్ను నీచునిగా చేశావు. నేను ఇరుక్కు పోయాను, తప్పించుకోలేను."},{"book":"కీర్తన","chapter":"88","verse":"9","text":"బాధతో నా కళ్ళు అలసిపోయాయి. యెహోవా, రోజంతా నేను నీకు మొరపెడుతున్నాను, నీవైపు నా చేతులు చాపాను."},{"book":"కీర్తన","chapter":"88","verse":"10","text":"మృతులకోసం నువ్వు అద్భుతాలు చేస్తావా? చచ్చిన వాళ్ళు లేచి నిన్ను స్తుతిస్తారా? సెలా."},{"book":"కీర్తన","chapter":"88","verse":"11","text":"సమాధిలో నీ కృపను ఎవరైనా చాటిస్తారా? శ్మశానంలో నీ విశ్వసనీయతను ఎవరైనా వివరిస్తారా?"},{"book":"కీర్తన","chapter":"88","verse":"12","text":"చీకట్లో నీ అద్భుతాలు తెలుస్తాయా? మరుభూమిలో నీ నీతి తెలుస్తుందా?"},{"book":"కీర్తన","chapter":"88","verse":"13","text":"అయితే యెహోవా, నేను నీకు మొరపెడతాను. ఉదయాన నా ప్రార్థన నీ దగ్గరికి వస్తుంది."},{"book":"కీర్తన","chapter":"88","verse":"14","text":"యెహోవా, నువ్వు నన్ను ఎందుకు వదిలేస్తున్నావు? నీ ముఖాన్ని నాకెందుకు దాస్తున్నావు?"},{"book":"కీర్తన","chapter":"88","verse":"15","text":"చిన్నప్పటి నుంచి నేను కష్టాల్లో ఉన్నాను, మరణం అంచుల్లో ఉన్నాను. నీ భయాందోళనలను నేను అనుభవించాను. నేను నిస్సహాయుణ్ణి."},{"book":"కీర్తన","chapter":"88","verse":"16","text":"నీ కోపాగ్ని నన్ను ముంచెత్తింది. భయపెట్టే నీ పనులు నన్ను హతమార్చాయి."},{"book":"కీర్తన","chapter":"88","verse":"17","text":"నీళ్లలాగా రోజంతా అవి నన్ను చుట్టుముట్టాయి. నన్ను కమ్మేశాయి."},{"book":"కీర్తన","chapter":"88","verse":"18","text":"నా మిత్రులనూ బంధువులనూ నువ్వు నాకు దూరం చేశావు. చీకటి ఒక్కటే నా చుట్టం."}]}