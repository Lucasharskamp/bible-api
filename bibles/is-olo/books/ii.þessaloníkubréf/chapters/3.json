{"data":[{"book":"II. Þessaloníkubréf","chapter":"3","verse":"1","text":"Kæru vinir, er ég nú lýk þessu bréfi, langar mig að biðja ykkur um eitt: Biðjið fyrir okkur! Biðjið fyrst að boðskapur Drottins fái að breiðast út og fara sigurför hvar sem hann heyrist, og að menn vinnist á sama hátt og gerðist meðal ykkar."},{"book":"II. Þessaloníkubréf","chapter":"3","verse":"2","text":"Biðjið einnig um að við frelsumst úr klóm vondra manna, því ekki elska allir Drottin."},{"book":"II. Þessaloníkubréf","chapter":"3","verse":"3","text":"Drottinn er trúfastur! Hann mun styrkja ykkur og vernda gegn öllum árásum Satans, hvers kyns sem þær eru."},{"book":"II. Þessaloníkubréf","chapter":"3","verse":"4","text":"Drottins vegna treystum við því að þið, bæði nú og framvegis, farið eftir því sem við kenndum og sögðum."},{"book":"II. Þessaloníkubréf","chapter":"3","verse":"5","text":"Drottinn leiði ykkur til æ dýpri skilnings á kærleika Guðs og langlyndi Krists."},{"book":"II. Þessaloníkubréf","chapter":"3","verse":"6","text":"Kæru vinir, hér er svo boðorð sem ég gef ykkur í nafni Drottins Jesú – í umboði hans og valdi: Forðist þá trúbræður ykkar sem, andstætt kenningu okkar, liggja í leti daginn út og inn og nenna ekki að vinna fyrir sér."},{"book":"II. Þessaloníkubréf","chapter":"3","verse":"7","text":"Þið vitið að við gáfum ykkur gott fordæmi. Hvenær sáuð þið okkur slæpast? Aldrei."},{"book":"II. Þessaloníkubréf","chapter":"3","verse":"8","text":"Við þáðum aldrei mat frá ykkur án þess að greiða fyrir, heldur unnum af kappi dag og nótt til að afla lífsviðurværis, svo að við yrðum engum ykkar byrði."},{"book":"II. Þessaloníkubréf","chapter":"3","verse":"9","text":"Vissulega höfðum við rétt til að láta ykkur sjá fyrir okkur, en með þessu vildum við sýna hvernig þið eigið að vinna fyrir ykkur."},{"book":"II. Þessaloníkubréf","chapter":"3","verse":"10","text":"Við sögðum við ykkur: „Sá sem ekki vill vinna, á ekki heldur að fá mat.“"},{"book":"II. Þessaloníkubréf","chapter":"3","verse":"11","text":"Engu að síður höfum við frétt að sumir ykkar séu óreglusamir, neiti að vinna, en séu þess í stað að skipta sér af því sem þeim kemur ekki við."},{"book":"II. Þessaloníkubréf","chapter":"3","verse":"12","text":"Við biðjum þá menn, í nafni Drottins Jesú Krists, að hætta öllu slóri, koma sér að verki og vinna fyrir sér!"},{"book":"II. Þessaloníkubréf","chapter":"3","verse":"13","text":"Við ykkur hin, kæru vinir, segi ég: Þreytist aldrei á því að gera það sem gott er og rétt."},{"book":"II. Þessaloníkubréf","chapter":"3","verse":"14","text":"Neiti einhver að hlýða orðum okkar í þessu bréfi, þá fylgist með honum, en hafið ekki samband við hann, svo að hann sjái að sér."},{"book":"II. Þessaloníkubréf","chapter":"3","verse":"15","text":"Lítið ekki á hann sem óvin, heldur talið til hans sem bróður er fengið hefur aðvörun."},{"book":"II. Þessaloníkubréf","chapter":"3","verse":"16","text":"Guð friðarins gefi ykkur sinn frið! Drottinn sé með ykkur."},{"book":"II. Þessaloníkubréf","chapter":"3","verse":"17","text":"Hér er kveðja mín, rituð með eigin hendi, eins og í öllum mínum bréfum, og er það sönnun þess að bréfið sé frá mér. Þetta er mín eigin rithönd."},{"book":"II. Þessaloníkubréf","chapter":"3","verse":"18","text":"Blessun Drottins Jesú Krists sé yfir ykkur öllum."}]}