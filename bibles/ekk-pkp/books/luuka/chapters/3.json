{"data":[{"book":"Luuka","chapter":"3","verse":"1","text":"Nüüdseks oli Tibeerius olnud keiser viisteist aastat. Pontius Pilaatus oli Juuda maavalitseja. Heroodes oli Galilea valitseja,3:1. Sõna-sõnalt „tetrarh, nelivürst“. Ka teistes kohtades selles salmis, kus on kasutatud sõna „valitseja“. tema vend Filippus oli Iturea ja Trahhoniitise valitseja ning Lüsaanias Abileene valitseja."},{"book":"Luuka","chapter":"3","verse":"2","text":"Hannas ja Kaifas olid hetkel ülempreestrid. See oli aeg, mil Jumala sõna tuli Johannesele, Sakariase pojale, kes elas kõrbes."},{"book":"Luuka","chapter":"3","verse":"3","text":"Ta käis läbi kogu Jordani piirkonna ja kuulutas kõigile, et nad peaksid laskma end ristida, näitamaks, et nad on kahetsenud ja nende patud on andestatud."},{"book":"Luuka","chapter":"3","verse":"4","text":"Nagu prohvet Jesaja kirjutas: „Kõrbes kuuldakse häält hüüdvat: „Valmistage Issandale teed, tehke tasaseks tema teerajad."},{"book":"Luuka","chapter":"3","verse":"5","text":"Täitke kõik orud ja tasandage kõik mäed ja künkad. Tehke kõver sirgeks ja konarlik tee siledaks."},{"book":"Luuka","chapter":"3","verse":"6","text":"Iga inimene näeb Jumala päästet.““3:6. Tsiteeritud Jesaja 40:3−5."},{"book":"Luuka","chapter":"3","verse":"7","text":"Johannes pöördus rahvahulga poole, kes oli tulnud tema juurde, et ristitud saada. „Te rästikute sigitised! Kes hoiatas teid, et te põgeneksite tulevase kohtu eest?“ küsis ta."},{"book":"Luuka","chapter":"3","verse":"8","text":"„Tõestage, et olete tõeliselt meelt parandanud.3:8. Sõnasõnalt „Kandke meeleparandusele väärilist vilja“. Kas te ei ürita ennast õigustada, öeldes: „Me oleme Aabrahami järeltulijad.“ Ma ütlen teile, Jumal võib luua Aabrahamile lapsi neist kividest."},{"book":"Luuka","chapter":"3","verse":"9","text":"Kirves on valmis, et alustada juurte juurest puu raiumist. Iga puu, mis ei kanna head vilja, raiutakse maha ja visatakse tulle.“"},{"book":"Luuka","chapter":"3","verse":"10","text":"„Mida me peame siis tegema?“ küsis rahvas temalt."},{"book":"Luuka","chapter":"3","verse":"11","text":"„Kui sul on kaks kuube, siis jaga seda kellegagi, kellel pole ühtegi. Kui sul on toitu, jaga seda nendega, kellel ei ole,“ rääkis ta neile."},{"book":"Luuka","chapter":"3","verse":"12","text":"Mõned maksukogujad tulid, et end ristida lasta. „Õpetaja, mida me peame tegema?“ küsisid ka nemad."},{"book":"Luuka","chapter":"3","verse":"13","text":"„Ärge koguge rohkem maksu, kui on ette nähtud,“ vastas ta."},{"book":"Luuka","chapter":"3","verse":"14","text":"„Aga meie?“ küsisid mõned sõdurid. „Mida meie peame tegema?“"},{"book":"Luuka","chapter":"3","verse":"15","text":"Rahvas oli lootusrikas ja juurdles, kas Johannes ise võiks Messias olla."},{"book":"Luuka","chapter":"3","verse":"16","text":"Johannes vastas ja selgitas kõigile: „Jah, mina ristin teid vees. Aga see, kes tuleb, on palju tähtsam kui mina, ja mina pole väärt, et tema sandaale lahti päästa. Tema ristib teid Püha Vaimu ja tulega."},{"book":"Luuka","chapter":"3","verse":"17","text":"Tuulamishark on tal käes ja ta on valmis oma rehealuses nisu aganatest eraldama. Ta kogub nisu aita, kuid aganad põletab ära tulega, mida ei saa kustutada.“"},{"book":"Luuka","chapter":"3","verse":"18","text":"Johannes esitas veel palju selliseid hoiatusi, kui ta rahvale head sõnumit kuulutas."},{"book":"Luuka","chapter":"3","verse":"19","text":"Aga kui Johannes noomis valitseja Heroodest sellepärast, et ta abiellus oma vennanaise Heroodiasega, ja kõigi halbade asjade pärast, mida ta teinud oli,"},{"book":"Luuka","chapter":"3","verse":"20","text":"lisas Heroodes oma kuritegude hulka veel selle, et lasi Johannese vanglasse heita."},{"book":"Luuka","chapter":"3","verse":"21","text":"Kui nüüd kõik olid saanud ristitud, ristiti ka Jeesus. Kui ta palvetas, avanes taevas"},{"book":"Luuka","chapter":"3","verse":"22","text":"ja Püha Vaim laskus tuvi kujul tema peale. Taevast kostis hääl, mis ütles: „Sina oled mu poeg, keda ma armastan. Olen sinu üle väga rõõmus.“"},{"book":"Luuka","chapter":"3","verse":"23","text":"Jeesus oli umbes kolmekümneaastane, kui ta oma avalikku teenimistööd alustas. Inimesed oletasid, et ta oli Joosepi poeg. Joosep oli Eeli poeg,"},{"book":"Luuka","chapter":"3","verse":"24","text":"kes oli Mattati poeg, kes oli Leevi poeg, kes oli Malki poeg, kes oli Jannai poeg, kes oli Joosepi poeg,"},{"book":"Luuka","chapter":"3","verse":"25","text":"kes oli Mattitjahu poeg, kes oli Aamose poeg, kes oli Nahumi poeg, kes oli Hesli poeg, kes oli Naggai poeg,"},{"book":"Luuka","chapter":"3","verse":"26","text":"kes oli Mahati poeg, kes oli Mattitjahu poeg, kes oli Simei poeg, kes oli Jooseki poeg, kes oli Jooda poeg,"},{"book":"Luuka","chapter":"3","verse":"27","text":"kes oli Joohanani poeg, kes oli Reesa poeg, kes oli Serubbaabeli poeg, kes oli Sealtieli poeg, kes oli Neeri poeg,"},{"book":"Luuka","chapter":"3","verse":"28","text":"kes oli Melki poeg, kes oli Addi poeg, kes oli Koosami poeg, kes oli Elmadami poeg, kes oli Eeri poeg,"},{"book":"Luuka","chapter":"3","verse":"29","text":"kes oli Jeesuse poeg, kes oli Elieseri poeg, kes oli Joorimi poeg, kes oli Mattati poeg, kes oli Leevi poeg,"},{"book":"Luuka","chapter":"3","verse":"30","text":"kes oli Siimeoni poeg, kes oli Juuda poeg, kes oli Joosepi poeg, kes oli Joonami poeg, kes oli Eljakimi poeg,"},{"book":"Luuka","chapter":"3","verse":"31","text":"kes oli Melea poeg, kes oli Menna poeg, kes oli Mattata poeg, kes oli Naatani poeg, kes oli Taaveti poeg,"},{"book":"Luuka","chapter":"3","verse":"32","text":"kes oli Iisai poeg, kes oli Oobedi poeg, kes oli Boase poeg, kes oli Salma poeg, kes oli Nahsoni poeg,"},{"book":"Luuka","chapter":"3","verse":"33","text":"kes oli Amminadabi poeg, kes oli Admini poeg, kes oli Arni poeg, kes oli Hesroni poeg, kes oli Peretsi poeg, kes oli Juuda poeg,"},{"book":"Luuka","chapter":"3","verse":"34","text":"kes oli Jaakobi poeg, kes oli Iisaki poeg, kes oli Aabrahami poeg, kes oli Terahi poeg, kes oli Naahori poeg,"},{"book":"Luuka","chapter":"3","verse":"35","text":"kes oli Serugi poeg, kes oli Reu poeg, kes oli Pelegi poeg, kes oli Eeberi poeg, kes oli Selahi poeg,"},{"book":"Luuka","chapter":"3","verse":"36","text":"kes oli Keenani poeg, kes oli Arpaksadi poeg, kes oli Seemi poeg, kes oli Noa poeg, kes oli Lemeki poeg,"},{"book":"Luuka","chapter":"3","verse":"37","text":"kes oli Metuusala poeg, kes oli Eenoki poeg, kes oli Jeredi poeg, kes oli Mahalaleli poeg, kes oli Keenani poeg,"},{"book":"Luuka","chapter":"3","verse":"38","text":"kes oli Enose poeg, kes oli Seti poeg, kes oli Aadama poeg, kes oli Jumala poeg."}]}