{"data":[{"book":"YOHANA","chapter":"16","verse":"1","text":"“Niwalongela mweye gano giladi sambimwage."},{"book":"YOHANA","chapter":"16","verse":"2","text":"Mowingigwa kulawa mzing'anda za nhambiko, na kipigiti chokwiza munhu yahawakoma mweye kogelegeza kamba kotenda gamnogele Mulungu."},{"book":"YOHANA","chapter":"16","verse":"3","text":"Wowatendela mweye mbuli zino kwavija hawamtangile Tata ama nie."},{"book":"YOHANA","chapter":"16","verse":"4","text":"Ila niwalongela gano mweye, giladi kipigiti hicho kihavika cha hewo kuzitenda mbuli zino mokumbukila kamba nisha kuwalongela."},{"book":"YOHANA","chapter":"16","verse":"5","text":"Ila sambisambi nochola ha heyo yanhumile, hata avo haduhu munhu yoyose mmwanza wenu yambuzile, ‘Kwahi kuuchola?’"},{"book":"YOHANA","chapter":"16","verse":"6","text":"Ila kwavija niwalongela mbuli zino, mioyo yenu ina giogio."},{"book":"YOHANA","chapter":"16","verse":"7","text":"Ila nowalongela ikweli, vinoga ng'hani kumwenu vija vinichola, kwavija kamba sicholile, Ija wa Kuwataza heza kumwenu. Ila kamba nihachola, nomgala kumwenu."},{"book":"YOHANA","chapter":"16","verse":"8","text":"Na yeheza, koulagusila ulumwengu kamba uhonyela mmbuli ya vilozo, uhonyela mgaja goyolonda Mulungu, na uhonyela mnhaguso ya Mulungu."},{"book":"YOHANA","chapter":"16","verse":"9","text":"Uhonyela mkutenda vilozo, kwavija uleka kunitogola nie,"},{"book":"YOHANA","chapter":"16","verse":"10","text":"uhonyela mkuleka kugagoga gaja goyolonda Mulungu, kwavija nochola ha Tata, ako kondamuleke kunyona kabili,"},{"book":"YOHANA","chapter":"16","verse":"11","text":"na uhonyela mnhaguso,16:11 Hano uhonyela mnhaguso nhegulo yake wanhu viwamkomile Yesu wagiza nhaguso isegela, ila wahonyela kwavija nhaguso ing'hali baho mana mtawala wa ulumwengu katagusigwa kamala. kwavija mtawala wa ulumwengu uno kataguswa kamala."},{"book":"YOHANA","chapter":"16","verse":"12","text":"“Nna mbuli bwando za kuwalongela, ila mkipigiti kino hamdaha kugagoga gose."},{"book":"YOHANA","chapter":"16","verse":"13","text":"Ila ayo Loho wa ikweli yeheza, kowalongoza muikweli yose. Kwavija halonga gaja goyolonda heyo mwenyego, ila kolonga gaja gose goyohulika, na kowalongela mbuli zose zikwiza."},{"book":"YOHANA","chapter":"16","verse":"14","text":"Koniyenzi nie, kwavija kozisola mbuli zangu na kuwapetela mweye."},{"book":"YOHANA","chapter":"16","verse":"15","text":"Gose gayalinago Tataangu, gangu nie, kino kicho kilamso cha nie kulonga Loho kosola mbuli zangu nie na kuwapetela mweye."},{"book":"YOHANA","chapter":"16","verse":"16","text":"“Kisigala kipigiti kidodo hamunyona, na kipigiti kidodo hamwande monyona.”"},{"book":"YOHANA","chapter":"16","verse":"17","text":"Wanahina zake wayagwe wakiiuza, “Mbuli ino nhegulo yake choni, ahaja hayatulongele, ‘Kisigala kipigiti kidodo hamunyona, na kipigiti kidodo hamwande monyona,’ na ‘Kwavija nochola ha Tata’?”"},{"book":"YOHANA","chapter":"16","verse":"18","text":"Walonga, “Mbuli ino nhegulo yake choni ahaja hayalongile, ‘Kipigiti kidodo’? Hatukitanga choyolonga!”"},{"book":"YOHANA","chapter":"16","verse":"19","text":"Yesu kavitanga kamba walonda kumuuza mbuli ino, avo kawalongela, “Mokiiuza nhegulo ya mbuli zija avija vinilongile, ‘Mkipigiti kidodo hamunyona, na abaho, mkipigiti kidodo monyona’?"},{"book":"YOHANA","chapter":"16","verse":"20","text":"Nowalongela ikweli, molila na kugegemeza, ila ulumwengu wodeng'helela. Mweye mokona giogio, ila giogio jenu dogaluka ndeng'helelo."},{"book":"YOHANA","chapter":"16","verse":"21","text":"Mtwanzi yahawa mumgayo wa kulela kokona usungu, kwavija kipigiti chake kivika. Ila mwana yahavumbuka, koisemwa mgayo wake sama ya deng'ho da kuvumbuka mwana muulumwengu."},{"book":"YOHANA","chapter":"16","verse":"22","text":"Vino vivo ili kumwenu, sambisambi muna giogio, ila nobwela kabili kumwenu na mioyo yenu yomema ndeng'helelo, haduhu munhu yondayaisegeze."},{"book":"YOHANA","chapter":"16","verse":"23","text":"“Zua dija dihavika, hamuniuza kinhu chochose. Nowalongela ikweli, Tata kowagwelela chochose chondamumpule mtwaga jangu."},{"book":"YOHANA","chapter":"16","verse":"24","text":"Mbaka sambisambi hamunapula kinhu chochose mtwaga jangu, puleni na mobokela giladi ndeng'helelo yenu ivikizwe."},{"book":"YOHANA","chapter":"16","verse":"25","text":"“Niwalongela mbuli zino mmahala. Ila kipigiti chokwiza siwalongela mmahala, ila nomulonga Tata hakimwagaia."},{"book":"YOHANA","chapter":"16","verse":"26","text":"Kuna dizua dija, mompula Tata mtwaga jangu. Silonga kamba nie nompula Tata sama yenu."},{"book":"YOHANA","chapter":"16","verse":"27","text":"Tata mwenyego kowanogela mweye, kwavija mweye muninogela nie na mtogola kamba nilawa ha Mulungu."},{"book":"YOHANA","chapter":"16","verse":"28","text":"Nie nilawa ha Tata, niza muulumwengu. Na sambisambi nouleka ulumwengu, nobweleganya ha Tata.”"},{"book":"YOHANA","chapter":"16","verse":"29","text":"Abaho, wanahina zake wamulongela, “Sambisambi kolonga utobola, bila kwika mahala."},{"book":"YOHANA","chapter":"16","verse":"30","text":"Sambisambi tuvitanga kamba kila kinhu kukitanga, na hulonda munhu yoyose yakuuze mbuli. Gano gatutenda tweye tutogole kamba kulawa ha Mulungu.”"},{"book":"YOHANA","chapter":"16","verse":"31","text":"Yesu kawalongela, “Sambisambi mtogola?"},{"book":"YOHANA","chapter":"16","verse":"32","text":"Kipigiti chokwiza na kipigiti kivika, mweye mose vondampwililike, kila munhu na kumwake, na monileka nie niiyeka. Ila sikala niiyeka, kwavija Tata ka hamoja na nie."},{"book":"YOHANA","chapter":"16","verse":"33","text":"Niwalongela gano giladi muwe na tindiwalo mkukala mgati yangu. Ulumwengu wowagaza, ila funyeni umoyo! Nie niuhuma ulumwengu!”"}]}