{"data":[{"book":"Misala ya Bantoma","chapter":"4","verse":"1","text":"Wana Petelo mpe Yoane bazalaki nanu koloba na bato, Banganga-Nzambe, mokonzi ya bakengeli ya Tempelo mpe Basaduseo bayaki,"},{"book":"Misala ya Bantoma","chapter":"4","verse":"2","text":"na kanda makasi ndenge bamonaki bantoma koteya bato mpe kotatola ete bakufi bakosekwa ndenge Yesu asekwaki."},{"book":"Misala ya Bantoma","chapter":"4","verse":"3","text":"Bakangaki Petelo mpe Yoane, bongo babwakaki bango na boloko kino na mokolo oyo elandaki, pamba te pokwa esilaki kokoma."},{"book":"Misala ya Bantoma","chapter":"4","verse":"4","text":"Kasi kati na bato oyo bayokaki mateya, mingi bandimaki yango ; bongo motango ya bandimi ebakisamaki mpe bakomaki bato pene nkoto mitano."},{"book":"Misala ya Bantoma","chapter":"4","verse":"5","text":"Boye, mokolo oyo elandaki, bakonzi ya Bayuda, bakambi ya bato mpe balakisi ya Mobeko basanganaki na Yelusalemi."},{"book":"Misala ya Bantoma","chapter":"4","verse":"6","text":"Ana, mokonzi ya Banganga-Nzambe, azalaki wana elongo na Kayifa, Yoane, Alekizandre mpe bato mosusu ya libota ya mokonzi ya Banganga-Nzambe."},{"book":"Misala ya Bantoma","chapter":"4","verse":"7","text":"Bamemaki Petelo mpe Yoane liboso na bango, mpe bakomaki kotuna bango mituna :"},{"book":"Misala ya Bantoma","chapter":"4","verse":"8","text":"Bongo, Petelo oyo atondisamaki na Molimo Mosantu alobaki na bango :"},{"book":"Misala ya Bantoma","chapter":"4","verse":"9","text":"Lokola botuni biso lelo na tina na bolamu oyo esalemi epai ya mokufi makolo mpe ndenge nini asili kobika,"},{"book":"Misala ya Bantoma","chapter":"4","verse":"10","text":"tika ete, bino nyonso mpe bato nyonso ya Isalaele, boyeba ete ezali na Kombo na Yesu-Klisto ya Nazareti nde moto oyo atelemi liboso na bino na nzoto kolongono ; kaka Yesu oyo bino bobakaki na ekulusu, kasi Nzambe asekwisaki Ye kati na bakufi."},{"book":"Misala ya Bantoma","chapter":"4","verse":"11","text":"Ye nde azali « libanga oyo bino, batongi ndako, bobwakaki, kasi ekomi libanga ya songe ya ndako, mpe esimbi ndako mobimba. »"},{"book":"Misala ya Bantoma","chapter":"4","verse":"12","text":"Lobiko ekoki kozwama na moto mosusu te, pamba te kombo mosusu ezali te na mokili, oyo epesama na bato, oyo ekoki kobikisa biso."},{"book":"Misala ya Bantoma","chapter":"4","verse":"13","text":"Wana bamonaki ndenge nini Petelo mpe Yoane bazalaki koloba na mpiko, mpe wana basosolaki ete bazali bato batanga te mpe bato pamba, bakamwaki mingi. Boye, basosolaki ete bango mpe bazalaki elongo na Yesu."},{"book":"Misala ya Bantoma","chapter":"4","verse":"14","text":"Kasi, lokola bazalaki komona moto oyo abikisamaki atelemi elongo na bango, bazalaki ata na liloba moko te ya koloba."},{"book":"Misala ya Bantoma","chapter":"4","verse":"15","text":"Bongo, bapesaki mitindo ete babimisa bango na Likita-Monene ; mpe batikalaki bango moko mpo na koyekola likambo yango malamu."},{"book":"Misala ya Bantoma","chapter":"4","verse":"16","text":"Bazalaki kotunana :"},{"book":"Misala ya Bantoma","chapter":"4","verse":"17","text":"Kasi, mpo ete sango ya likambo oyo ekoba te kopanzana kati na bato, tokebisa bango boye : « Bomeka lisusu te koloba na Kombo na Yesu, ezala ata na nani ! »"},{"book":"Misala ya Bantoma","chapter":"4","verse":"18","text":"Bongo, babengaki Petelo elongo na Yoane mpe bapekisaki bango ete bameka lisusu te koloba to koteya na Kombo na Yesu, ezala ata na lolenge nini."},{"book":"Misala ya Bantoma","chapter":"4","verse":"19","text":"Kasi Petelo mpe Yoane bazongiselaki bango :"},{"book":"Misala ya Bantoma","chapter":"4","verse":"20","text":"Pamba te biso, tokokoka te kotika koloba makambo oyo tomonaki mpe toyokaki !"},{"book":"Misala ya Bantoma","chapter":"4","verse":"21","text":"Sima na kogangela bango, batikaki bango mpo ete bakende, pamba te bamonaki te ndenge nini bakokaki kopesa bango etumbu, mpo ete bato nyonso bazalaki kokumisa Nzambe mpo na likambo oyo esalemaki."},{"book":"Misala ya Bantoma","chapter":"4","verse":"22","text":"Pamba te moto oyo abikaki na ndenge ya kokamwa azalaki na mibu koleka tuku minei."},{"book":"Misala ya Bantoma","chapter":"4","verse":"23","text":"Tango batikaki bango, Petelo mpe Yoane bakendeki koyebisa baninga na bango makambo nyonso oyo bakonzi ya Banganga-Nzambe mpe bakambi balobelaki bango."},{"book":"Misala ya Bantoma","chapter":"4","verse":"24","text":"Tango bayokaki bongo, batombolaki mingongo na bango elongo mpo na kobondela Nzambe ; balobaki :"},{"book":"Misala ya Bantoma","chapter":"4","verse":"25","text":"Yo nde olobaki na nzela ya Molimo Mosantu, na monoko ya koko na biso, Davidi, mosali na yo :"},{"book":"Misala ya Bantoma","chapter":"4","verse":"26","text":"Bakonzi ya mokili batomboki,"},{"book":"Misala ya Bantoma","chapter":"4","verse":"27","text":"Pamba te, Erode mpe Ponse Pilato basanganaki penza kati na engumba oyo, elongo na bato ya bikolo mosusu mpe bana ya Isalaele, mpo na kosalela Yesu likita, Mosali na Yo, Mosantu, oyo obulisa."},{"book":"Misala ya Bantoma","chapter":"4","verse":"28","text":"Ezali ndenge wana nde bakokisaki mabongisi oyo osala wuta kala, na nguya mpe na mokano na Yo."},{"book":"Misala ya Bantoma","chapter":"4","verse":"29","text":"Sik’oyo Nkolo, tala ndenge bazali kotungisa biso, mpe pesa basali na Yo makasi ya koteya Liloba na Yo na molende nyonso."},{"book":"Misala ya Bantoma","chapter":"4","verse":"30","text":"Boye, sembola loboko na Yo mpo na kobikisa babeli, kosala bilembo ya kokamwa mpe misala minene, na Kombo na Yesu, Mosali na Yo, Mosantu."},{"book":"Misala ya Bantoma","chapter":"4","verse":"31","text":"Boye, tango basilisaki kobondela, esika oyo basanganaki eninganaki ; bango nyonso batondisamaki na Molimo Mosantu mpe bakomaki koteya Liloba na Nzambe na molende nyonso."},{"book":"Misala ya Bantoma","chapter":"4","verse":"32","text":"Bandimi nyonso bazalaki motema moko mpe makanisi moko. Moko te kati na bango azalaki koloba ete biloko na ye ezali kaka ya ye moko, kasi biloko nyonso ezalaki mpo na bango nyonso."},{"book":"Misala ya Bantoma","chapter":"4","verse":"33","text":"Bantoma bakobaki kotatola lisekwa ya Nkolo Yesu na nguya monene, mpe ngolu monene ezalaki na bango nyonso."},{"book":"Misala ya Bantoma","chapter":"4","verse":"34","text":"Moko te kati na bango akelelaki ; pamba te bato oyo bazalaki na mabele to na bandako bazalaki koteka yango, bazalaki komema mbongo oyo batekelaki"},{"book":"Misala ya Bantoma","chapter":"4","verse":"35","text":"mpe kotia yango na makolo ya bantoma. Bantoma bazalaki kokabola yango na moto na moto, kolanda bosenga na ye."},{"book":"Misala ya Bantoma","chapter":"4","verse":"36","text":"Boye, Jozefi, moto ya libota ya Levi, oyo abotama na esanga Shipre mpe bantoma bapesaki ye kombo mosusu, Barnabasi oyo elakisi « molendisi, »"},{"book":"Misala ya Bantoma","chapter":"4","verse":"37","text":"atekaki mpe elanga na ye mpe amemaki mbongo epai ya bantoma."}]}