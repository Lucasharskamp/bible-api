{"data":[{"book":"Mateo","chapter":"12","verse":"1","text":"Homeda bi, Yesu ne nʼasuafo no kɔfaa aburowfuw bi mu. Wɔnam aburowfuw no mu no, ɔkɔm dee asuafo no ma wɔpenpan aburow no bi wee."},{"book":"Mateo","chapter":"12","verse":"2","text":"Farisifo bi huu nea asuafo no reyɛ no, anyɛ wɔn abodwo. Wobisaa Yesu se, “Woahu sɛ wʼasuafo no abu Homeda mmara no so?”"},{"book":"Mateo","chapter":"12","verse":"3","text":"Yesu nso bisaa wɔn se, “Monkenkan nea Ɔhene Dawid yɛe, bere a ɔkɔm dee ɔne wɔn a na wɔka ne ho no?"},{"book":"Mateo","chapter":"12","verse":"4","text":"Wɔkɔɔ Onyankopɔn fi kodii brodo a wɔde abɔ afɔre, a anka wonni ho kwan sɛ wodi, gye ɔsɔfo nko ara no. Ɛno nso yɛ mmara so bu?"},{"book":"Mateo","chapter":"12","verse":"5","text":"Na monnsan nkenkan mfii Mose mmara no mu, sɛ asɔfo a wɔyɛ hyiadan mu adwuma no tumi yɛ adwuma Homeda nso?"},{"book":"Mateo","chapter":"12","verse":"6","text":"Mereka ama moate ase sɛ, nea ɔkyɛn hyiadan no wɔ ha!"},{"book":"Mateo","chapter":"12","verse":"7","text":"Sɛ moate asɛm a ese, ‘Mmɔborɔhunu na mepɛ na ɛnyɛ afɔrebɔ’ no ase yiye a, anka moremmu wɔn a wonni fɔ no fɔ."},{"book":"Mateo","chapter":"12","verse":"8","text":"Na me, Onipa Ba no, meyɛ Homeda no wura.”"},{"book":"Mateo","chapter":"12","verse":"9","text":"Yesu fii nea ɔwɔ hɔ no kɔɔ hyiadan mu."},{"book":"Mateo","chapter":"12","verse":"10","text":"Ohuu ɔbarima bi wɔ ɔdan mu hɔ a na ne nsa baako awu. Farisifo no bisaa Yesu se, “Enti mmara ma ho kwan sɛ obi sa yare Homeda ana?”12.10 Mmara akyerɛkyerɛfo mma ayaresa ho kwan homeda; gye sɛ wohu sɛ, sɛ wɔansa ɔyarefo no yare da no ara na ade kye a, obewu. Obi a na ne nsa awu no de, na ɛnyɛ nea owu hunahuna no. Wobisaa eyi sɛnea ɛbɛyɛ a wobenya kwan atoto nʼano na wɔakyere no!"},{"book":"Mateo","chapter":"12","verse":"11","text":"Yesu buaa wɔn se, “Mo mu hena na ɔwɔ oguan baako na sɛ ɔkɔtɔ amoa mu Homeda a, ɔrenyi no? Ɔkwan biara so wobɛkɔ akoyi no."},{"book":"Mateo","chapter":"12","verse":"12","text":"Onipa som bo sen oguan! Eyi nti ɛwɔ ho kwan sɛ wɔyɛ papa Homeda.”"},{"book":"Mateo","chapter":"12","verse":"13","text":"Afei Yesu ka kyerɛɛ nea ne nsa awu no se, “Teɛ wo nsa!” Ɔyarefo no teɛɛ ne nsa. Ɔteɛɛ ne nsa no ahoɔden baa mu ma ɛyɛɛ sɛ baako no."},{"book":"Mateo","chapter":"12","verse":"14","text":"Farisifo no fii adi kotuu sɛnea wɔbɛkyere Yesu akum no no ho agyina."},{"book":"Mateo","chapter":"12","verse":"15","text":"Esiane sɛ na onim pɔw a wɔrebɔ wɔ ne ho no nti, ofii hyiadan no mu maa nnipadɔm dii nʼakyi. Ɔsaa wɔn mu ayarefo no nyinaa yare."},{"book":"Mateo","chapter":"12","verse":"16","text":"Nanso ɔbɔɔ wɔn ano se wɔmmmɔ nʼanwonwade a ɔyɛɛ no ho dawuru."},{"book":"Mateo","chapter":"12","verse":"17","text":"Na nkɔm a Odiyifo Yesaia hyɛɛ no aba mu se:"},{"book":"Mateo","chapter":"12","verse":"18","text":"“Monhwɛ mʼakoa a mayi no,"},{"book":"Mateo","chapter":"12","verse":"19","text":"Ɔrenko, na ɔrenteɛteɛ mu."},{"book":"Mateo","chapter":"12","verse":"20","text":"Ɔrensɛe demmire a ɛyɛ mmerɛw no."},{"book":"Mateo","chapter":"12","verse":"21","text":"Ne din bɛyɛ amanaman nyinaa anidaso.”"},{"book":"Mateo","chapter":"12","verse":"22","text":"Afei wɔde obi a ɔyɛ mum san yɛ onifuraefo, na honhommɔne nso wɔ ne so brɛɛ Yesu sɛ ɔnsa no yare. Yesu saa no yare ma ɔkasae, san huu ade."},{"book":"Mateo","chapter":"12","verse":"23","text":"Nnipadɔm a wɔwɔ hɔ no ho dwiriw wɔn. Wɔkae se, “Ebetumi aba sɛ Yesu yi yɛ Dawid Ba no, Agyenkwa no ana?”"},{"book":"Mateo","chapter":"12","verse":"24","text":"Nanso Farisifo no tee anwonwade a Yesu yɛe no, wɔkae se, “Ɔnam ahonhommɔne nyinaa panyin, Ɔbonsam Beelsebul no so na otu ahonhommɔne.”"},{"book":"Mateo","chapter":"12","verse":"25","text":"Yesu huu wɔn adwene maa wɔn mmuae se, “Ahemman biara a edi mpaapaemu no ntumi nnyina. Saa ara nso na kurow anaa ofi biara a edi mpaapaemu no ntumi nnyina."},{"book":"Mateo","chapter":"12","verse":"26","text":"Na sɛ ɔbonsam retu ɔbonsam a na ɛkyerɛ sɛ ɔne ne ho na ɛreko de asɛe nʼaheman."},{"book":"Mateo","chapter":"12","verse":"27","text":"Na sɛ menam Beelsebul tumi so na mitu ahonhommɔne a, hena so na mo nkurɔfo nam tu ahonhommɔne? Saa na ɛte de a, mo nkurɔfo no ara na wobebu mo atɛn."},{"book":"Mateo","chapter":"12","verse":"28","text":"Nanso sɛ menam Onyankopɔn Honhom so na mitu honhommɔne de a, na ɛkyerɛ sɛ Onyankopɔn Ahenni no aba mo so."},{"book":"Mateo","chapter":"12","verse":"29","text":"“Obi ntumi nkɔ ɔhoɔdenfo fi mu nkowia no, agye sɛ onipa ko no di kan de hama kyekyere no."},{"book":"Mateo","chapter":"12","verse":"30","text":"“Obiara a onni mʼafa no, tia me. Na nea ɔne me mmoaboa ano no hwete mu."},{"book":"Mateo","chapter":"12","verse":"31","text":"Mereka akyerɛ mo se, wɔde bɔne ne abususɛm nyinaa bɛkyɛ nnipa, nanso abususɛm a etia Honhom Kronkron no de, wɔremfa nkyɛ."},{"book":"Mateo","chapter":"12","verse":"32","text":"Nea ɔbɛkasa atia Onipa Ba no, wɔde bɛkyɛ no. Nanso nea ɔbɛkasa atia Honhom Kronkron no de, wɔremfa nkyɛ no da biara da."},{"book":"Mateo","chapter":"12","verse":"33","text":"“Dua biara aba na wɔde hu ne su. Dua pa sow aba pa na dua bɔne nso sow aba bɔne."},{"book":"Mateo","chapter":"12","verse":"34","text":"Awɔ mma! Ɛbɛyɛ dɛn na abɔnefo sɛ mo atumi aka nea eye ho asɛm? Nea ayɛ koma ma abu so no na ano ka."},{"book":"Mateo","chapter":"12","verse":"35","text":"Onipa pa anom asɛm da nnepa a ɛwɔ ne mu no adi. Saa ara na onipa bɔne nso anom asɛm da nnebɔne a ɛwɔ ne mu no adi."},{"book":"Mateo","chapter":"12","verse":"36","text":"Mereka makyerɛ mo se, atemmuda no, asɛnhunu biara a obi aka no, obebu ho akontaa."},{"book":"Mateo","chapter":"12","verse":"37","text":"Wʼanom asɛm so na wɔnam bebu wo bem anaa fɔ.”"},{"book":"Mateo","chapter":"12","verse":"38","text":"Da bi, Yudafo mpanyimfo bi a Farisifo bi ka wɔn ho baa Yesu nkyɛn bɛka kyerɛɛ no se, ɔnyɛ nsɛnkyerɛnne bi nkyerɛ wɔn."},{"book":"Mateo","chapter":"12","verse":"39","text":"Yesu buaa wɔn se, “Ɔman a wɔyɛ abɔnefo a wonni gyidi na wɔpɛ sɛ wohu nsɛnkyerɛnne. Nanso wɔrenhu nsɛnkyerɛnne biara ka Odiyifo Yona de no ho."},{"book":"Mateo","chapter":"12","verse":"40","text":"Na sɛnea Yona kodii bonsu yam nnansa no, saa ara na ɛsɛ sɛ Onipa Ba no kodi asase mu nnansa."},{"book":"Mateo","chapter":"12","verse":"41","text":"Atemmuda no Ninewe mmarima ne nnɛmma bɛsɔre ayi ɔman yi atɛn, efisɛ bere a Yona kaa asɛmpa no, wɔsakraa wɔn adwene. Nanso nea ɔsen Yona wɔ ha."},{"book":"Mateo","chapter":"12","verse":"42","text":"Atemmuda no, Sebahemmea bɛsɔre atia ɔman yi, efisɛ ofi asase ano nohɔ betiee Salomo nyansa nsɛm. Nanso nea ɔsen Salomo no wɔ ha."},{"book":"Mateo","chapter":"12","verse":"43","text":"“Saa ɔman nnebɔneyɛfo yi te sɛ obi a honhommɔne wɔ ne so. Sɛ honhommɔne no tu fi ne mu a, ekyinkyin, hwehwɛ homebea nanso ennya bi."},{"book":"Mateo","chapter":"12","verse":"44","text":"Sɛ ɛba saa a, nea honhommɔne no ka ne se, ‘Mɛsan akɔ onipa a mifii ne mu bae no mu bio.’ Ɔsan kɔ onipa no mu na ohu sɛ ne mu da mpan, na wɔasiesie hɔ fɛfɛɛfɛ a,"},{"book":"Mateo","chapter":"12","verse":"45","text":"ɔsan nʼakyi kɔfa ahonhommɔne afoforo ason a wɔyɛ den kyɛn no ba ma wɔn nyinaa bɛtena ne mu. Eyi ma onipa no asetena no sɛe kyɛn ne kan asetena no.”"},{"book":"Mateo","chapter":"12","verse":"46","text":"Bere a Yesu reka asɛmpa akyerɛ nnipadɔm wɔ ofi bi mu no, ne na ne ne nuanom begyinaa afikyiri pɛɛ sɛ wɔne no kasa."},{"book":"Mateo","chapter":"12","verse":"47","text":"Nnipa a wɔwɔ hɔ no mu baako kɔka kyerɛɛ Yesu se, “Wo na ne wo nuanom gyina afikyiri hɔ pɛ sɛ wɔne wo kasa.”"},{"book":"Mateo","chapter":"12","verse":"48","text":"Yesu kae se, “Hena ne me na? Ɛhefo ne me nuanom?”"},{"book":"Mateo","chapter":"12","verse":"49","text":"Ɔkaa saa no, ɔde ne nsa kyerɛɛ nnipadɔm no ka kyerɛɛ nʼasuafo no se, “Eyinom ne me na ne me nuanom.”"},{"book":"Mateo","chapter":"12","verse":"50","text":"Ɔsan kaa bio se, “Obiara a ɔbɛyɛ mʼagya a ɔwɔ ɔsoro no apɛde no, ɔno ne me nuabarima, ne me nuabea ne me na.”"}]}