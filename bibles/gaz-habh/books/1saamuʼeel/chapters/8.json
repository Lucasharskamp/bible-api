{"data":[{"book":"1 Saamuʼeel","chapter":"8","verse":"1","text":"Saamuʼeel yeroo dulloometti ilmaan isaa abbootii murtii godhee Israaʼeliif muude."},{"book":"1 Saamuʼeel","chapter":"8","verse":"2","text":"Maqaan ilma isaa hangaftichaa Yooʼeel, kan isa lammaffaa immoo Abiyaa jedhama; isaanis Bersheebaa keessatti abbootii murtii turan."},{"book":"1 Saamuʼeel","chapter":"8","verse":"3","text":"Ilmaan isaa garuu fakkeenya abbaa isaanii duukaa hin buune. Buʼaa hin malle argachuuf jedhanii mattaʼaa fudhatan; murtiis jalʼisan."},{"book":"1 Saamuʼeel","chapter":"8","verse":"4","text":"Kanaafuu maanguddoonni Israaʼel wal gaʼanii Saamuʼeel bira gara Raamaa dhufan;"},{"book":"1 Saamuʼeel","chapter":"8","verse":"5","text":"isaanis, “Ati dulloomteerta; ilmaan kee immoo fakkeenya kee duukaa hin buune; akkuma saboonni kaan hundi mootii qaban sana mootii nu bulchu nuu muudi” jedhaniin."},{"book":"1 Saamuʼeel","chapter":"8","verse":"6","text":"Garuu, “Mootii nu bulchu nuuf muudi” jechuun isaanii waan Saamuʼeelin hin gammachiisiniif inni Waaqayyoon kadhate."},{"book":"1 Saamuʼeel","chapter":"8","verse":"7","text":"Waaqayyos akkana isaan jedhe; “Waan sabni sun siin jedhu hunda dhagaʼi; isaan akka ani mootii isaanii hin taaneef na tuffatan malee si hin tuffanne."},{"book":"1 Saamuʼeel","chapter":"8","verse":"8","text":"Isaan waanuma gaafa ani Gibxii isaan baasee jalqabee hamma harʼaatti na dhiisanii waaqota gara biraa tajaajiluudhaan natti hojjetan sana sittis hojjechaa jiru."},{"book":"1 Saamuʼeel","chapter":"8","verse":"9","text":"Egaa amma waan isaan jedhan dhagaʼi; garuu sirriitti isaan akeekkachiisiitii haala mootii isaan irratti mooʼu sanaa isaanitti himi.”"},{"book":"1 Saamuʼeel","chapter":"8","verse":"10","text":"Saamuʼeelis dubbii Waaqayyoo hunda namoota akka mootiin isaaniif moosifamuuf gaafatan sanatti hime."},{"book":"1 Saamuʼeel","chapter":"8","verse":"11","text":"Akkanas isaaniin jedhe; “Wanni mootiin isin irratti mooʼu sun godhu kana: Inni ilmaan keessan fudhatee akka isaan gaariiwwan isaa irra tajaajilan godha; abbootii fardaas isaan godhata; isaanis gaariiwwan isaa dura fiigu."},{"book":"1 Saamuʼeel","chapter":"8","verse":"12","text":"Gariin isaanii ajajjuuwwan kumaa, gariin isaanii immoo ajajjuuwwan shantamaa, kaan immoo akka isaan lafa isaa qotanii midhaan isaa walitti qaban godha; warra hafanis akka isaan miʼa lolaatii fi miʼa gaariiwwan isaa hojjetan godha."},{"book":"1 Saamuʼeel","chapter":"8","verse":"13","text":"Intallan keessan fudhatee qopheessitoota dibata urgaaʼaa, qopheessitoota ittoo fi tolchitoota buddeenaa godhata."},{"book":"1 Saamuʼeel","chapter":"8","verse":"14","text":"Lafa qotiisaa keessan isa filatamaa, iddoo dhaabaa wayiniitii fi iddoo itti ejersa cuunfan isin irraa fudhatee hojjettoota isaatiif kenna."},{"book":"1 Saamuʼeel","chapter":"8","verse":"15","text":"Midhaanii fi ija wayinii keessanii harka kudhan keessaa harka tokko fuudhee qondaaltota isaatii fi hojjettoota isaatiif kenna."},{"book":"1 Saamuʼeel","chapter":"8","verse":"16","text":"Garboota dhiiraatii fi garboota dubartii, horii gagaarii fi harroota keessan fudhatee hojii ofii irratti bobbaafata."},{"book":"1 Saamuʼeel","chapter":"8","verse":"17","text":"Bushaayee keessan keessaa harka kudhan keessaa harka tokko ni fudhata; isin mataan keessanuu garboota isaa taatu."},{"book":"1 Saamuʼeel","chapter":"8","verse":"18","text":"Gaafas isin mootii keessan isa ofii keessaniif filattan sana jalaa furamuuf ni iyyitu; garuu guyyaa sana Waaqayyo deebii isinii hin kennu.”"},{"book":"1 Saamuʼeel","chapter":"8","verse":"19","text":"Namoonni sun garuu Saamuʼeelin dhagaʼuu didanii akkana jedhan; “Hin taʼu! Nu mootii nu bulchu feena."},{"book":"1 Saamuʼeel","chapter":"8","verse":"20","text":"Ergasiis akkuma saboota kaanii taana; mootiin keenyas nu hooggana; nu dura baʼees lola keenya nuu lola.”"},{"book":"1 Saamuʼeel","chapter":"8","verse":"21","text":"Saamuʼeel yeroo waan namoonni sun jedhan hunda dhagaʼetti fuula Waaqayyoo duratti waanuma sana deebisee dubbate."},{"book":"1 Saamuʼeel","chapter":"8","verse":"22","text":"Waaqayyos Saamuʼeeliin, “Waan isaan jedhan dhagaʼiitii mootii moosisiif” jedhe."}]}