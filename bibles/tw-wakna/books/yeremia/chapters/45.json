{"data":[{"book":"Yeremia","chapter":"45","verse":"1","text":"Eyi ne nsɛm a odiyifo Yeremia ka kyerɛɛ Neria babarima Baruk wɔ Yudahene Yosia babarima Yehoiakim adedi afe a ɛto so anan no mu, bere a na Baruk akyerɛw nsɛm a efi Yeremia anom no agu nhoma mmobɔwee bi mu."},{"book":"Yeremia","chapter":"45","verse":"2","text":"“Sɛɛ na Awurade, Israel Nyankopɔn, ka kyerɛ wo, Baruk:"},{"book":"Yeremia","chapter":"45","verse":"3","text":"Wokae se, ‘Nnome nka me! Awurade de awerɛhow aka me yawdi ho; apinisi ne ɔbrɛ ama mʼahoɔden asa.’"},{"book":"Yeremia","chapter":"45","verse":"4","text":"Awurade kae se, ‘Ka eyi kyerɛ no: Nea Awurade se ni: Mɛsɛe nea makyekyere na matu nea madua no ase wɔ asase no so nyinaa."},{"book":"Yeremia","chapter":"45","verse":"5","text":"Enti ɛsɛ sɛ wopɛ nneɛma akɛse ma wo ho ana? Nyɛ saa. Efisɛ mede amanehunu bɛba nnipa nyinaa so, Awurade na ose, nanso baabiara a wobɛkɔ no, mɛbɔ wo ho ban.’ ”"}]}