{"data":[{"book":"Matteus","chapter":"16","verse":"1","text":"Fariseukset ja saddukeukset tulivat eräänä päivänä ottamaan Jeesukselta selvää, oliko hän tosiaan Messias niin kuin väitti. Sen vuoksi he pyysivät, että Jeesus antaisi näkyä jonkin merkin taivaalla."},{"book":"Matteus","chapter":"16","verse":"2","text":"Jeesus vastasi: »Te olette taitavia ennustamaan säätä taivaan merkkien perusteella: iltarusko tietää teidän mielestänne seuraavaksi päiväksi kaunista"},{"book":"Matteus","chapter":"16","verse":"3","text":"ja aamurusko huonoa ilmaa. Mutta aikojen merkkejä te ette näe, vaikka ne ovat selviä."},{"book":"Matteus","chapter":"16","verse":"4","text":"Tämä paha, epäuskoinen kansa pyytää ihmeellistä merkkiä, mutta sille ei anneta muuta merkkiä kuin ihme, joka tapahtui Joonalle.» Ja Jeesus lähti heidän luotaan."},{"book":"Matteus","chapter":"16","verse":"5","text":"Kun oli tultu järven toiselle rannalle, oppilaat huomasivat, että he olivat unohtaneet ottaa leipää mukaansa."},{"book":"Matteus","chapter":"16","verse":"6","text":"Jeesus varoitti heitä: »Pysykää erossa fariseusten ja saddukeusten hapatteesta.»"},{"book":"Matteus","chapter":"16","verse":"7","text":"Oppilaat luulivat, että Jeesus sanoi näin, koska he olivat unohtaneet eväät."},{"book":"Matteus","chapter":"16","verse":"8","text":"Jeesus tiesi, mitä he ajattelivat, ja sanoi: »Voi teidän uskoanne! Miksi olette niin huolissanne siitä, ettei teillä ole ruokaa?"},{"book":"Matteus","chapter":"16","verse":"9","text":"Ettekö opi mitään? Ettekö muista, miten ruokin viidellä leivällä viisituhatta miestä ja tähteitäkin jäi korikaupalla?"},{"book":"Matteus","chapter":"16","verse":"10","text":"Ettekö muista, miten ruokin neljätuhatta miestä seitsemällä leivällä ja mitä jäi tähteeksi?"},{"book":"Matteus","chapter":"16","verse":"11","text":"Kuinka voitte kuvitellakaan, että tarkoitin äsken ruokaa? Toistan vielä: varokaa fariseusten ja saddukeusten hapatetta.»"},{"book":"Matteus","chapter":"16","verse":"12","text":"Lopultakin he käsittivät, että Jeesus oli tarkoittanut hapatteella fariseusten ja saddukeusten väärää oppia."},{"book":"Matteus","chapter":"16","verse":"13","text":"Kun oli tultu Filippuksen Kesareaan, Jeesus kysyi oppilailtaan: »Kuka minä16:13 Sananmukaisesti: »Ihmisen Poika». ihmisten mielestä olen?»"},{"book":"Matteus","chapter":"16","verse":"14","text":"»Jotkut pitävät sinua Johannes Kastajana, jotkut Eliana, Jeremiana tai jonakin muuna profeettana», oppilaat vastasivat."},{"book":"Matteus","chapter":"16","verse":"15","text":"Jeesus kysyi silloin: »Kuka minä teidän mielestänne olen?»"},{"book":"Matteus","chapter":"16","verse":"16","text":"Simon Pietari vastasi: »Sinä olet Kristus, elävän Jumalan Poika.»"},{"book":"Matteus","chapter":"16","verse":"17","text":"»Onnellinen sinä, Simon, Joonan poika», Jeesus sanoi. »Kukaan ihminen ei ole sinulle ilmoittanut sitä, vaan minun Isäni, joka on taivaassa."},{"book":"Matteus","chapter":"16","verse":"18","text":"Sinun nimesi on Pietari, ’kallio’. Tälle kalliolle minä rakennan seurakuntani, eivätkä helvetin voimat voita sitä."},{"book":"Matteus","chapter":"16","verse":"19","text":"Annan sinulle taivaan valtakunnan avaimet. Se, minkä lukitset maan päällä, on lukittu taivaassa, ja minkä täällä avaat, on auki taivaassa!»"},{"book":"Matteus","chapter":"16","verse":"20","text":"Jeesus varoitti oppilaitaan ilmaisemasta muille, että hän on Kristus."},{"book":"Matteus","chapter":"16","verse":"21","text":"Tästä lähtien Jeesus alkoi puhua oppilailleen siitä, että hänen oli mentävä Jerusalemiin ja kärsittävä kansan johtomiesten16:21 Sananmukaisesti: »vanhimpien, ylipappien ja kirjanoppineiden». käsissä. Hän joutuisi teloitettavaksi, mutta heräisi kolmantena päivänä taas eloon."},{"book":"Matteus","chapter":"16","verse":"22","text":"Pietari pyysi Jeesuksen syrjään ja alkoi moittia häntä. »Jumala varjelkoon sinua kaikesta tuollaisesta!» hän sanoi."},{"book":"Matteus","chapter":"16","verse":"23","text":"Jeesus kääntyi Pietariin päin ja sanoi: »Mene pois, saatana! Sinä asetat minulle vaarallisen ansan. Ajattelet asiaa vain ihmisen näkökulmasta, mutta et Jumalan.»"},{"book":"Matteus","chapter":"16","verse":"24","text":"Sitten Jeesus sanoi oppilailleen: »Jos joku haluaa seurata minua, hänen on kiellettävä itsensä, otettava ristinsä ja tultava minun jäljessäni."},{"book":"Matteus","chapter":"16","verse":"25","text":"Joka hallitsee itse elämäänsä, menettää sen, mutta joka menettää elämänsä minun takiani, saa sen takaisin."},{"book":"Matteus","chapter":"16","verse":"26","text":"Mitä hyötyä siitä on, vaikka ihminen omistaisi koko maailman, jos hän kuitenkin menettää ikuisen elämän? Onko mitään sen veroista?"},{"book":"Matteus","chapter":"16","verse":"27","text":"Minä, Ihmisen poika, tulen enkelieni kanssa Isäni kirkkaudessa ja tuomitsen jokaisen ihmisen sen mukaan, mitä hän on tehnyt."},{"book":"Matteus","chapter":"16","verse":"28","text":"Jotkut teistä, jotka seisotte tässä, saavat vielä nähdä, kun palaan kuninkaana.»"}]}