{"data":[{"book":"2 Timothy","chapter":"2","verse":"1","text":"Ka nâipasal, nang chu Khrista Jisua leh inzoma moroina eita han rât takin om roh."},{"book":"2 Timothy","chapter":"2","verse":"2","text":"Rietpuipungei tamtak makunga ku phuong, minchunangei ni riet hah mi taksônom, midangngei khom minchu thei nôk rang ngei kôm minkol roh."},{"book":"2 Timothy","chapter":"2","verse":"3","text":"Khrista Jisua râlmi iemomtak anghan intak nu tuong rangtum hah tuong roh."},{"book":"2 Timothy","chapter":"2","verse":"4","text":"Râlmi chang ranga thanga ompu hah an ulienpu a râiminsân theina rangin, râlmi tutên indoi lâiin hi ringlâi hoinangei hih minpol ngâi mak."},{"book":"2 Timothy","chapter":"2","verse":"5","text":"Tân insietna ânchelpu khom balamngei jômin a tân nônchu râisânman man ngâi mak."},{"book":"2 Timothy","chapter":"2","verse":"6","text":"Loia sintho ranak songpu ngêt hah amara ât masatak rang ani."},{"book":"2 Timothy","chapter":"2","verse":"7","text":"Ko chong ti hi mindon roh, asikchu Pumapa'n riettheina nang pêk let atih."},{"book":"2 Timothy","chapter":"2","verse":"8","text":"Jisua Khrista, David richisuonpâr, Thurchi Sa misîra nang ki ril sai, thina renga inthoinôkpu hah riettit roh."},{"book":"2 Timothy","chapter":"2","verse":"9","text":"Thurchi Sa sika mipuoloi angin khitbelin intakna ngei khom ku tuong ngâia. Aniatachu Pathien chong chu khitbelin om ngâi maka,"},{"book":"2 Timothy","chapter":"2","verse":"10","text":"male Khrista Jisua renga juong ngâi sanminringna le kumtuong roiinpuina mintung ngâi hah an man sa theina rangin Pathien thangsai mingei jârin intakna ngei murdi ku tuongdier ngâi ani."},{"book":"2 Timothy","chapter":"2","verse":"11","text":"Hi chong hih adika ti ani:"},{"book":"2 Timothy","chapter":"2","verse":"12","text":"Ei tuongdier bangin chu,2:12: Mat 10:33; Luk 12:9"},{"book":"2 Timothy","chapter":"2","verse":"13","text":"Eini hih taksônom no khom ila,"},{"book":"2 Timothy","chapter":"2","verse":"14","text":"Hi chong hih ni mingei minrietnôk roh, male chong kâmnângloia an inkhal loina rangin Pathien mitmua inningna ngartak pêk ngei roh. Ma inkhalna hah ite asatna om maka, arangâi ngei kai asiet ngei ngâi ani."},{"book":"2 Timothy","chapter":"2","verse":"15","text":"Sinthopu, Pathien chongtak diktaka mi minchu ngâipu, a sintho inzakpui loi anghan Pathien mitmua pomna tatak na chang theina rangin ranak song roh."},{"book":"2 Timothy","chapter":"2","verse":"16","text":"Pathien ngikloina le amo injêknangei renga inkêm roh, mahah mingei Pathien renga amin la tetet ngâi."},{"book":"2 Timothy","chapter":"2","verse":"17","text":"Ma anga minchuna ha chu pânsie ân-ong taksa asâk minhek ngâi ang hah ani. Mi inik ma anga mi minchu ngâi chu Hymenaeus le Philetus ngei hah an ni."},{"book":"2 Timothy","chapter":"2","verse":"18","text":"Ha mingei hah chongtak lampui ha an mâka, ei inthoinôkna chu atung suo zoi, tiin iempu senkhat ngei taksônna an min duoi ngâi."},{"book":"2 Timothy","chapter":"2","verse":"19","text":"Aninâkachu Pathien lungphûm dettak ha chu min nîk thei maka; male ma chung han hi chongngei hih miziekin aom: “Pumapa'n ama ta ngei chu a riet ngâi,” male “Tukhom Pumapa ta ki ni ti kaiin chu asaloi thona renga an inhei ngêt rang ani.”2:19: Tel 16:5"},{"book":"2 Timothy","chapter":"2","verse":"20","text":"In lienpa hin bêlbûrngei le khuriâingei jât tamtak an oma: senkhat chu rângkachak le sumdâra sin an nia, senkhat ngei chu thing le pilpoka sin an nia; senkhat ngei chu zora dang uola mang rangin a sina, senkhat ngei chu mang papai rangin a sin ani."},{"book":"2 Timothy","chapter":"2","verse":"21","text":"Tukhom amapa mini, amanu mini hah asaloi neinunngei murdi renga ânthienga anînchu, zora dang uol ngeia mang nîng an tih, asikchu anni ngei hah an Pu ta ranga inpêk sai le kâmom an nia, sin sa ngei murdi thona rangin mang ranga om sai an ni."},{"book":"2 Timothy","chapter":"2","verse":"22","text":"Vânglâi ôinangei mâk inla, mulungrîl inthienga Pumapa ralam ngei kai kôm dikna, taksônna, lungkhamna le inngêina ngei rujûl sa roh."},{"book":"2 Timothy","chapter":"2","verse":"23","text":"Aniatachu amo le iterietloi inkhalnangei renga inkêm inla; ma ngei hah insuolnangeiin kêng among ngâi ti ni riet sikin."},{"book":"2 Timothy","chapter":"2","verse":"24","text":"Pumapa tîrlâm ni ni anghan mi leh nên suol tet rang nimaka. Mi murdi chunga sing inla, minchupu sa le tuongthei ni roh,"},{"book":"2 Timothy","chapter":"2","verse":"25","text":"nang doipungei nunnêm taka mindikpu ni roh, asikchu Pathien'n insîrna zorânchum pêk ngei a ta chongtak la hong riet an tih."},{"book":"2 Timothy","chapter":"2","verse":"26","text":"Hanchu hôn rietsuok an ta, a lungdo min sin ngei ranga anni ngei sûrpu Diabol chong min jômna rang châng renga hah la jôkpai an tih."}]}