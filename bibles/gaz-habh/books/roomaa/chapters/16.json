{"data":[{"book":"Roomaa","chapter":"16","verse":"1","text":"Obboleettii keenya Feebeen tajaajiltuu waldaa kiristaanaa ishee Kanchireʼaa imaanaa isinitti nan kennadha."},{"book":"Roomaa","chapter":"16","verse":"2","text":"Isheen namoota baayʼeef, anaafis gargaarsa guddaa waan taateef akka isin simannaa qulqullootaaf maluun Gooftaadhaan ishee simattanii fi akka gargaarsa isheen isin irraa barbaaddu kam iyyuu isheef gootan isinin kadhadhaa."},{"book":"Roomaa","chapter":"16","verse":"3","text":"Phirisqilaa fi Aqiilaa, warra Kiristoos Yesuusiin na wajjin tajaajilanitti nagaa naa himaa."},{"book":"Roomaa","chapter":"16","verse":"4","text":"Isaan naa jedhanii lubbuu isaanii balaaf saaxilan. Utuu ana qofa hin taʼin Waldaaleen Kiristaanaa Namoota Ormaa hundinuus isaan galateeffatu."},{"book":"Roomaa","chapter":"16","verse":"5","text":"Waldaa Kiristaanaa kan mana isaaniitti walitti qabamtuttis nagaa naa himaa."},{"book":"Roomaa","chapter":"16","verse":"6","text":"Maariyaam ishee baayʼee isinii dhamaatettis nagaa naa himaa."},{"book":"Roomaa","chapter":"16","verse":"7","text":"Firoota koo warra na wajjin hidhaman Androoniqoosii fi Yuuniyaanittis nagaa naa himaa. Isaan warra ergamoota keessaa maqaa gaarii qaban kanneen na dura Kiristoositti amananii dha."},{"book":"Roomaa","chapter":"16","verse":"8","text":"Amphiliyaaxos isa ani Gooftaadhaan jaalladhutti nagaa naa himaa."},{"book":"Roomaa","chapter":"16","verse":"9","text":"Urbaanos isa Kiristoosin nu wajjin tajaajiluu fi michuu koo jaallatamaa Isxaakisittis nagaa naa himaa."},{"book":"Roomaa","chapter":"16","verse":"10","text":"Apheelees isa Kiristoositti amanamuun isaa qoramee mirkaneeffametti nagaa naa himaa."},{"book":"Roomaa","chapter":"16","verse":"11","text":"Fira koo Heroodiyoonaatti, nagaa naa himaa."},{"book":"Roomaa","chapter":"16","verse":"12","text":"Warra Gooftaatti amananii dhamaʼan Tiriifeenaa fi Tiriifoosaatti nagaa naa himaa."},{"book":"Roomaa","chapter":"16","verse":"13","text":"Ruufoos isa Gooftaadhaan filatamee fi haadha isaa ishee anaafis haadha taatetti nagaa naa himaa."},{"book":"Roomaa","chapter":"16","verse":"14","text":"Asinqiriixoositti, Fileegoonitti, Hermeesitti, Phaaxroobaasitti, Hermaasittii fi obboloota isaan wajjin jiranitti nagaa naa himaa."},{"book":"Roomaa","chapter":"16","verse":"15","text":"Filologoonitti, Yuuliyaatti, Neeriyoosittii fi obboleettii isaatti, Olimphaasittii fi qulqulloota isaan wajjin jiran hundattis nagaa naa himaa."},{"book":"Roomaa","chapter":"16","verse":"16","text":"Dhungoo qulqulluudhaan nagaa wal gaafadhaa."},{"book":"Roomaa","chapter":"16","verse":"17","text":"Yaa obboloota, ani akka isin warra gargar baʼuu uumanii barumsa isin barattaniinis mormuudhaan karaa keessan irra gufuu kaaʼan irraa of eeggattan isin kadhadha. Isaan irraa fagaadhaa."},{"book":"Roomaa","chapter":"16","verse":"18","text":"Namoonni akkasii garaa ofii malee Gooftaa keenya Kiristoosin hin tajaajilaniitii. Isaan afaan toluu fi saaduudhaan qalbii namoota garraamii ni hatu."},{"book":"Roomaa","chapter":"16","verse":"19","text":"Waaʼeen ajajamuu keessanii nama hundumaa biratti dhagaʼameera; anis isinitti nan gammada; garuu akka isin waan gaariif ogeeyyii, waan hamaaf immoo garraamota taatan nan barbaada."},{"book":"Roomaa","chapter":"16","verse":"20","text":"Waaqni nagaa dafee Seexana miilla keessan jalatti ni burkuteessa."},{"book":"Roomaa","chapter":"16","verse":"21","text":"Xiimotewos inni na wajjin tajaajilu, akkasumas firoonni koo Luukiyoos, Yaasonii fi Soosiiphaaxroos nagaa isinii dhaamu."},{"book":"Roomaa","chapter":"16","verse":"22","text":"Ani Xerxiwoos barreessaan xalayaa kanaa Gooftaadhaan nagaa isinii dhaama."},{"book":"Roomaa","chapter":"16","verse":"23","text":"Gaayoos inni anaa fi waldaa Kiristaanaa guutuu keessumsiisus nagaa isinii dhaama."},{"book":"Roomaa","chapter":"16","verse":"24","text":"Ayyaanni Gooftaa keenya Yesuus Kiristoos isin hunda wajjin haa taʼu.]16:24 Luqqisaan 24 waraabbilee tokko tokko qofa keessatti argama."},{"book":"Roomaa","chapter":"16","verse":"25","text":"Egaa Waaqni akka wangeela koottii fi lallaba waaʼee Yesuus Kiristoositti, akka mulʼata icciitii bara dheeraaf dhokfamee tureettis jabeessee isin dhaabuu ni dandaʼa;"},{"book":"Roomaa","chapter":"16","verse":"26","text":"amma garuu akka saboonni hundinuu Waaqatti amananii fi isaaf ajajamaniif icciitiin sun ajaja Waaqa bara baraatiin katabbiiwwan raajotaatiin ifatti baafameera; beeksifameeras."},{"book":"Roomaa","chapter":"16","verse":"27","text":"Waaqa kophaa isaa ogeessa taʼe sanaaf karaa Yesuus Kiristoosiin ulfinni bara baraan haa taʼu! Ameen."}]}