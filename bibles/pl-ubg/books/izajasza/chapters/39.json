{"data":[{"book":"Izajasza","chapter":"39","verse":"1","text":"W tym czasie Merodak-Baladan, syn Baladana, król Babilonu, posłał listy i dar do Ezechiasza. Usłyszał bowiem, że chorował, a potem wyzdrowiał."},{"book":"Izajasza","chapter":"39","verse":"2","text":"I Ezechiasz ucieszył się z tego, i pokazał im cały skarbiec swoich kosztowności: srebro i złoto, wonności, drogocenne olejki oraz swoją zbrojownię, a także wszystko, co się znajdowało w jego skarbcach. Nie było niczego, czego Ezechiasz by im nie pokazał w swoim domu i w całym swoim państwie."},{"book":"Izajasza","chapter":"39","verse":"3","text":"Wtedy prorok Izajasz przyszedł do króla Ezechiasza i zapytał go: Co powiedzieli ci mężczyźni i skąd przyszli do ciebie? Ezechiasz odpowiedział: Przybyli do mnie z dalekiej ziemi, z Babilonu."},{"book":"Izajasza","chapter":"39","verse":"4","text":"Znowu zapytał: Co widzieli w twoim domu? Ezechiasz odpowiedział: Widzieli wszystko, co jest w moim domu. Nie było niczego, czego bym im nie pokazał w swoich skarbcach."},{"book":"Izajasza","chapter":"39","verse":"5","text":"Wtedy Izajasz powiedział do Ezechiasza: Słuchaj słowa PANA zastępów:"},{"book":"Izajasza","chapter":"39","verse":"6","text":"Oto przyjdą dni, gdy zabiorą do Babilonu wszystko, co jest w twoim domu i co twoi ojcowie zgromadzili aż do tego dnia, mówi PAN."},{"book":"Izajasza","chapter":"39","verse":"7","text":"A z twoich synów, którzy będą pochodzić od ciebie i których spłodzisz, zabiorą"},{"book":"Izajasza","chapter":"39","verse":"8","text":"Wtedy Ezechiasz powiedział do Izajasza: Dobre jest słowo PANA, które wypowiedziałeś. I dodał: Będzie bowiem pokój i prawda za moich dni."}]}