{"data":[{"book":"2 Samuel","chapter":"2","verse":"1","text":"Muli nia mee aanei, David ga heeu gi Dimaadua, “Meenei, e hai behee, au gaa hana gaa dagi di waahale i Judah?”"},{"book":"2 Samuel","chapter":"2","verse":"2","text":"Malaa, David gaa hana gi Hebron mo ono lodo dogolua go Ahinoam di ahina mai Jezreel, mo Abigail di ahina dela ne made dono lodo go Nabal, tangada o Carmel.2.2 1 Samuel 25.42-43"},{"book":"2 Samuel","chapter":"2","verse":"3","text":"David gaa lahi labelaa ana gau dauwa mo digau o nadau hale, digaula ne hula gaa noho i lodo nia waahale ala e haganiga Hebron."},{"book":"2 Samuel","chapter":"2","verse":"4","text":"Gei digau o Judah ga loomoi gi Hebron, ga hagatulu a David e hai di king o Judah."},{"book":"2 Samuel","chapter":"2","verse":"5","text":"gei mee ga hagau ana daangada gi haga iloo ina gi digau Jabesh boloo, “Dimaadua gi hagahumalia ina goodou i godou manawa humalia dela ne danu di godou dagi aamua."},{"book":"2 Samuel","chapter":"2","verse":"6","text":"Dimaadua gi dugu adu gi goodou tumaalia mo di manawa dahi, gei au hogi ga benebene goodou hagahumalia i di godou humalia dela ne hai."},{"book":"2 Samuel","chapter":"2","verse":"7","text":"Goodou gi maaloo gei gi haga mataane! Di godou king go Saul la guu made, gei digau o Judah gu hagatulu au bolo e hai di nadau king.”"},{"book":"2 Samuel","chapter":"2","verse":"8","text":"Tagi di buini dauwa a Saul, go Abner, tama a Ner, guu hana madalia tama daane a Saul go Ishbosheth, gaa hula ga tuu adu i lodo di monowai Jordan, gaa hula gi Mahanaim."},{"book":"2 Samuel","chapter":"2","verse":"9","text":"Abner gaa hai a Ishbosheth gi king i tenua go Gilead, Asher, Jezreel, Ephraim, mo Benjamin, mo i Israel hagatau."},{"book":"2 Samuel","chapter":"2","verse":"10","text":"Mee gu madahaa ono ngadau, gei mee ga daamada gaa hai di king o Israel. Mee gaa king i nia ngadau e lua. Gei di madawaawa Judah le e manawa dahi hua gi David,"},{"book":"2 Samuel","chapter":"2","verse":"11","text":"gei mee nogo dagi tenua go Judah i Hebron i nia ngadau e hidu mo di baahi."},{"book":"2 Samuel","chapter":"2","verse":"12","text":"Abner mo digau aamua a Ishbosheth ga hagatanga i Mahanaim ga lloo ia gi di waahale Gibeon."},{"book":"2 Samuel","chapter":"2","verse":"13","text":"Joab, dono dinana go Zeruiah, mo hunu gau i di gau aamua David ga heetugi gi digaula i baahi di monowai i golo, digaula huogodoo gaa noho gi lala i golo, di buini e dahi i di baahi i golo ge dahi i di baahi dela i golo."},{"book":"2 Samuel","chapter":"2","verse":"14","text":"Abner ga helekai gi Joab, “Gidaadou ga dahi aga tadau dama daane mai i nia buini e lua aanei e hagamada e heebagi.”"},{"book":"2 Samuel","chapter":"2","verse":"15","text":"Nia daane dilongoholu maa lua mai di baahi o Ishbosheth mo di madawaawa Benjamin ga heebagi gi nia daane David dilongoholu maa lua labelaa."},{"book":"2 Samuel","chapter":"2","verse":"16","text":"Taane nei mo taane nei gaa kumi di libogo o dono ehoo dela e heebagi ginaua, ga daalo tinae o maa gi dana hulumanu dauwa, malaa, digaula huogodoo dogo madalua maa haa la gu mmade mmade huogodoo. Deelaa laa ga hagaingoo ai di gowaa deelaa i Gibeon boloo “Di Gowaa Maalama o nia Hulumanu dauwa”."},{"book":"2 Samuel","chapter":"2","verse":"17","text":"Tauwa damana dela guu hai, gei Abner mo digau Israel gu haga magedaa go digau dauwa a David."},{"book":"2 Samuel","chapter":"2","verse":"18","text":"Nia dama dogodolu a Zeruiah la nogo i golo: go Joab, Abishai, mo Asahel. Asahel tangada lele huoloo gadoo be di ee lodo geinga,"},{"book":"2 Samuel","chapter":"2","verse":"19","text":"gei mee ga waluwalu Abner, gaa lele hua haga huudonu gi mee."},{"book":"2 Samuel","chapter":"2","verse":"20","text":"Abner gaa mmada gi muli, ga helekai, “Asahel, kooe deenaa?”"},{"book":"2 Samuel","chapter":"2","verse":"21","text":"Abner ga helekai, “Goe hudee waluwalu ina au, waluwalu ina dau huai dangada, daangia ono goloo.” Gei Asahel e waluwalu hua a mee."},{"book":"2 Samuel","chapter":"2","verse":"22","text":"Abner ga helekai adu labelaa, “Goe hudee waluwalu ina au. Goe e hagamahi bolo au gi daaligidia goe gii made? Dehee dagu hai e heetugi iei au gi do duaahina daane go Joab?”"},{"book":"2 Samuel","chapter":"2","verse":"23","text":"Gei Asahel digi noho loo dono waluwalu a mee. Abner ga daalo Asahel i dono dua gi taalo, ga daalo tinae o maa gu ihaa i tua, Asahel gaa hinga gi lala guu made, gei digau huogodoo ala ga lloomoi gi di gowaa dela ne made ai a mee, gaa tuu i golo."},{"book":"2 Samuel","chapter":"2","verse":"24","text":"Gei ogo Abishai mo Joab ga waluwalu a Abner, gaa dau adu gi tomo di gonduu Ammah gei di laa la gu ulu. Di gowaa deelaa la i baahi gi dua i di ala dela e hana gi di anggowaa o Gibeon."},{"book":"2 Samuel","chapter":"2","verse":"25","text":"Nia daane mai di madawaawa Benjamin ga lloomoi gi baahi o Abner, gaa hai di buini dauwa e dahi i hongo di gonduu deelaa."},{"book":"2 Samuel","chapter":"2","verse":"26","text":"Abner ga wolo adu gi Joab, ga helekai, “E hai behee, gidaadou aalaa hua e heheebagi beenei hagalee lawa? Goe digi iloo bolo ma go di lodo huaidu hua dela gaa hai i di hagaodi o di mee deenei? Gidaadou digau hua ni tenua e dahi, ma gaa hee gei goe gaa hai ang gi au daane bolo guu lawa hudee waluwalu hia gimaadou?”"},{"book":"2 Samuel","chapter":"2","verse":"27","text":"Joab ga helekai anga, “Au gu hagamodu i di ingoo o di God dela e mouli, bolo maa nei bolo goe digi helekai, gei agu daane ga waluwalu goe gaa dae loo gi di luada daiaa.”"},{"book":"2 Samuel","chapter":"2","verse":"28","text":"Malaa, Joab ga ili dana buu e hagailoo ang gi ana daane gii lawa di nadau waluwalu digau Israel, gei teebagi la guu lawa."},{"book":"2 Samuel","chapter":"2","verse":"29","text":"Abner mo ana gau dauwa gaa dagi laa hongo di gowaa mehanga gonduu o Jordan i di waalooloo o di boo deelaa. Nomuli digaula gaa dagi gaa dau loo i Mahanaim."},{"book":"2 Samuel","chapter":"2","verse":"30","text":"I muli hua Joab ne lawa i dana waluwalu digau Israel, gei mee gaa dau ana daane huogodoo, ga iloo bolo digau e madangaholu maa hiwa (19) la gu hagalee, hagapuni ang gi Asahel."},{"book":"2 Samuel","chapter":"2","verse":"31","text":"Nia daane a David gu daaligi nia daane Abner e dolu lau modoono (360) mai di madawaawa Benjamin."},{"book":"2 Samuel","chapter":"2","verse":"32","text":"Joab mo ana daane gaa kae tuaidina o Asahel, gaa danu i taalunga dono madahaanau i Bethlehem, gei digaula ga dagi adu i di waalooloo o di boo, gaa dau gi Hebron, i di heni o di luada."}]}