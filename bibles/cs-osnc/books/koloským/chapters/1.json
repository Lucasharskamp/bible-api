{"data":[{"book":"Koloským","chapter":"1","verse":"1-2","text":"Milí bratři, zdravím vás ve jménu Ježíše Krista, kterému z Boží vůle sloužím. Spolu s Timotejem vám, věrným křesťanům v Kolosech, přejeme milost a pokoj od Boha, našeho Otce."},{"book":"Koloským","chapter":"1","verse":"3","text":"Kdykoliv na vás myslíme ve svých modlitbách, vždycky děkujeme Bohu, Otci našeho Pána Ježíše Krista."},{"book":"Koloským","chapter":"1","verse":"4","text":"Slyšeli jsme, jak živá je vaše víra v Ježíše Krista a jak vřele milujete všechny, kteří mu patří."},{"book":"Koloským","chapter":"1","verse":"5","text":"S nadějí očekáváte, co vám Bůh připravil. Slyšeli jste o tom už na začátku, když jste se poprvé setkali s radostnou zvěstí evangelia."},{"book":"Koloským","chapter":"1","verse":"6","text":"Ta se šíří do celého světa a všude mění životy lidí, stejně jako tomu bylo u vás, když jste se dozvěděli o Božím slitování a sami se o pravdivosti tohoto poselství přesvědčili."},{"book":"Koloským","chapter":"1","verse":"7","text":"S tím vším vás seznámil náš milý spolupracovník Epafras, který nás v této službě pro Krista věrně zastupoval."},{"book":"Koloským","chapter":"1","verse":"8","text":"Od něho také víme, jak ve vás Boží Duch probouzí pravou křesťanskou lásku."},{"book":"Koloským","chapter":"1","verse":"9","text":"Od té doby se za vás nepřestáváme modlit. Prosíme Boha, aby vám dal pochopit své záměry a vyzbrojil vás všestrannou duchovní znalostí i moudrostí."},{"book":"Koloským","chapter":"1","verse":"10","text":"Tak bude váš život plný ušlechtilých činů, budete mu dělat radost i čest a vaše poznání Boha se bude stále prohlubovat."},{"book":"Koloským","chapter":"1","verse":"11","text":"Prosíme ho, aby vás naplnil svou mocí a silou k trpělivému překonávání všech zkoušek."},{"book":"Koloským","chapter":"1","verse":"12","text":"Můžete radostně děkovat Otci, který vám umožnil podílet se na slavném nebeském dědictví."},{"book":"Koloským","chapter":"1","verse":"13","text":"Vždyť on nás vysvobodil z moci tmy a uvedl do světla, kde vládne jeho milovaný Syn."},{"book":"Koloským","chapter":"1","verse":"14","text":"Jeho prostřednictvím jsme byli vysvobozeni a kvůli němu nám Bůh odpustil naše viny."},{"book":"Koloským","chapter":"1","verse":"15","text":"Kristus je obrazem neviditelného Boha."},{"book":"Koloským","chapter":"1","verse":"16","text":"Jen díky jemu a kvůli němu bylo stvořeno vše,"},{"book":"Koloským","chapter":"1","verse":"17","text":"V něm má všechno svůj začátek i své trvání."},{"book":"Koloským","chapter":"1","verse":"18","text":"On je hlava těla, totiž své církve."},{"book":"Koloským","chapter":"1","verse":"19","text":"V něm je od věčnosti plnost všeho božství,"},{"book":"Koloským","chapter":"1","verse":"20","text":"takže svou obětí na kříži všemu stvoření"},{"book":"Koloským","chapter":"1","verse":"21","text":"I vy jste kdysi byli pro své špatné myšlenky a činy s Bohem znepřáteleni."},{"book":"Koloským","chapter":"1","verse":"22","text":"Ale nyní Kristus obnovil mír mezi vámi a Bohem tím, že podstoupil smrt a jako své bezúhonné přátele vás k Bohu přivedl."},{"book":"Koloským","chapter":"1","verse":"23","text":"Musíte ovšem stát pevně ve své víře a nesmíte se nechat připravit o naději, která pramení z tohoto radostného poselství."},{"book":"Koloským","chapter":"1","verse":"24","text":"Já nyní sice trpím ve vězení, protože jsem vám zvěstoval radostné poselství o Kristu, ale z toho se jenom raduji, neboť se tím podílím na utrpení, které církev musí pro Krista ještě podstoupit."},{"book":"Koloským","chapter":"1","verse":"25","text":"Bůh mne povolal, abych se stal služebníkem církve a vyřídil vám jeho poselství."},{"book":"Koloským","chapter":"1","verse":"26","text":"A tak tajemství, které bylo od počátku lidem skryto, nyní odhalil těm, kteří ho milují a pro něho žijí."},{"book":"Koloským","chapter":"1","verse":"27","text":"A to tajemství zní: Kristus žije ve vás; jeho sláva bude i vaší slávou."},{"book":"Koloským","chapter":"1","verse":"28","text":"Tohoto Krista hlásáme všude a všem. Poučujeme a napomínáme, jak nejlépe umíme, aby každý ve spojení s ním dosáhl dokonalosti."},{"book":"Koloským","chapter":"1","verse":"29","text":"O to usiluji a zápasím; sílu mi dává Kristus, který ve mně přebývá."}]}