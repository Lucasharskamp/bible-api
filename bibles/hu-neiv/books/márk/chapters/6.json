{"data":[{"book":"Márk","chapter":"6","verse":"1","text":"Akkor Jézus elment onnan, és a hazájába ment, és követték őt a tanítványai."},{"book":"Márk","chapter":"6","verse":"2","text":"És amint eljött a szombat, tanítani kezdett a zsinagógában. Sokan, akik őt hallották, elálmélkodtak, ezt mondván: „Honnan veszi ezeket? És milyen bölcsesség az, ami neki adatott, hogy ilyen csodák is történnek általa?"},{"book":"Márk","chapter":"6","verse":"3","text":"Talán nem ez az ácsmester, Máriának fia, Jakabnak, Józsefnek, Júdásnak és Simonnak testvére? És nincsenek-e itt közöttünk az ő nőtestvérei is?“ És megbotránkoztak őbenne."},{"book":"Márk","chapter":"6","verse":"4","text":"Jézus pedig ezt mondta nekik: „A prófétának csak a maga hazájában, a rokonai között és a saját házában nincs tisztessége.“"},{"book":"Márk","chapter":"6","verse":"5","text":"Nem is tehetett ott semmi csodát, csak néhány beteget gyógyított meg, rájuk téve kezeit."},{"book":"Márk","chapter":"6","verse":"6","text":"És csodálkozott azoknak hitetlenségén."},{"book":"Márk","chapter":"6","verse":"7","text":"Majd magához szólította a tizenkettőt, és kezdte őket kiküldeni kettesével, és hatalmat adott nekik a tisztátalan lelkeken,"},{"book":"Márk","chapter":"6","verse":"8","text":"és megparancsolta nekik, hogy az útra semmit ne vigyenek egy boton kívül, se táskát, se kenyeret, se pénzt az övükben;"},{"book":"Márk","chapter":"6","verse":"9","text":"hanem kössenek sarut, de két ruhát ne öltsenek magukra."},{"book":"Márk","chapter":"6","verse":"10","text":"És ezt mondta nekik: „Ahol valamelyik házba bementek, maradjatok ott mindaddig, amíg tovább nem mentek onnan."},{"book":"Márk","chapter":"6","verse":"11","text":"Akik pedig nem fogadnak be titeket, és nem is hallgatnak rátok, onnan kimenve, verjétek le a port is lábaitokról, bizonyságul ellenük. Bizony mondom néktek: Sodomának vagy Gomorának tűrhetőbb lesz a dolga az ítélet napján, mint annak a városnak.“"},{"book":"Márk","chapter":"6","verse":"12","text":"Elmentek tehát, és prédikálták, hogy térjenek meg;"},{"book":"Márk","chapter":"6","verse":"13","text":"és sok ördögöt űztek ki, és olajjal sok beteget megkentek és meggyógyítottak."},{"book":"Márk","chapter":"6","verse":"14","text":"És meghallotta ezeket Heródes király (mert közismert lett az ő neve), és ezt mondta: „Keresztelő János támadt fel a halálból, és azért működnek benne ezek az erők.“"},{"book":"Márk","chapter":"6","verse":"15","text":"Némelyek azt mondták, hogy Illés ő; mások meg azt mondták, hogy próféta, vagy olyan, mint egy a próféták közül."},{"book":"Márk","chapter":"6","verse":"16","text":"Heródes pedig mikor meghallotta ezeket, ezt mondta: „Akinek én fejét vétettem, az a János ez; ő támadt fel a halálból.“"},{"book":"Márk","chapter":"6","verse":"17","text":"Mert maga Heródes fogatta el és vettette börtönbe Jánost, Heródiás miatt, Fülöpnek, az ő testvérének felesége kedvéért, mivelhogy azt vette feleségül."},{"book":"Márk","chapter":"6","verse":"18","text":"Mert János azt mondta Heródesnek: „Nem szabad neked a testvéred feleségével élned.“"},{"book":"Márk","chapter":"6","verse":"19","text":"Heródiás pedig ólálkodott utána, és meg akarta őt ölni, de nem tehette,"},{"book":"Márk","chapter":"6","verse":"20","text":"mert Heródes félt Jánostól, mert igaz és szent embernek ismerte, és oltalmába vette őt; és ráhallgatva, sok dologban követte, és örömest hallgatta őt."},{"book":"Márk","chapter":"6","verse":"21","text":"De egy alkalmas nap jöttével, mikor Heródes születése ünnepén nagyjainak, vezéreinek és Galilea előkelő embereinek lakomát adott,"},{"book":"Márk","chapter":"6","verse":"22","text":"ennek a Heródiásnak a leánya bement és táncolt. Megtetszett Heródesnek és a vendégeknek."},{"book":"Márk","chapter":"6","verse":"23","text":"És megesküdött neki: „Bármit kérsz tőlem, megadom neked, még ha országom felét is.“"},{"book":"Márk","chapter":"6","verse":"24","text":"Ő pedig kiment és megkérdezte anyjától: „Mit kérjek?“ Az pedig ezt mondta: „A Keresztelő János fejét.“"},{"book":"Márk","chapter":"6","verse":"25","text":"És a királyhoz nagy sietve azonnal bement, és kérte őt: „Akarom, hogy mindjárt add ide nékem Keresztelő János fejét egy tálon.“"},{"book":"Márk","chapter":"6","verse":"26","text":"A király pedig, noha igen megszomorodott, esküje és a vendégek miatt nem akarta őt elutasítani."},{"book":"Márk","chapter":"6","verse":"27","text":"És azonnal hóhért küldött a király, és megparancsolta, hogy hozzák el annak fejét."},{"book":"Márk","chapter":"6","verse":"28","text":"Az pedig elment, és fejét vette neki a börtönben, és elhozta a fejét egy tálon, és odaadta a leánynak; a leány pedig az anyjának adta oda."},{"book":"Márk","chapter":"6","verse":"29","text":"A tanítványai pedig, amikor ezt meghallották, eljöttek, és elvitték a testét, és sírba helyezték."},{"book":"Márk","chapter":"6","verse":"30","text":"Az apostolok visszatértek Jézushoz, és elbeszéltek neki mindent, azt is, amiket cselekedtek, azt is, amiket tanítottak."},{"book":"Márk","chapter":"6","verse":"31","text":"Ő pedig mondta nekik: „Gyertek velem, csupán ti magatok, valamilyen puszta helyre, és pihenjetek meg egy kevéssé.“ Mert sokan voltak a járókelők, és még evésre sem volt alkalmas idejük."},{"book":"Márk","chapter":"6","verse":"32","text":"És elmentek hajón egy puszta helyre, csupán ő maguk."},{"book":"Márk","chapter":"6","verse":"33","text":"A sokaság pedig meglátta őket, amint mentek, és sokan felismerték őt; és minden városból egybefutottak oda, és megelőzték őket, és odagyülekeztek hozzá."},{"book":"Márk","chapter":"6","verse":"34","text":"És kimenve Jézus, nagy sokaságot látott, és megszánta őket, mert olyanok voltak, mint a pásztor nélkül való juhok. És kezdte őket sok mindenre tanítani."},{"book":"Márk","chapter":"6","verse":"35","text":"Mikor pedig immár az idő későre járt, hozzámenve a tanítványai, ezt mondták: „Puszta ez a hely, és immár az idő későre jár:"},{"book":"Márk","chapter":"6","verse":"36","text":"Bocsásd el őket, hogy elmenve a környező majorokba és falvakba, vegyenek maguknak kenyeret; mert nincs mit enniük.“"},{"book":"Márk","chapter":"6","verse":"37","text":"Ő pedig azt felelte nekik: „Adjatok nekik ti enni.“ Mire ők ezt mondták neki: „Elmenjünk és vegyünk kétszáz pénz árú kenyeret, hogy enni adjunk nékik?“"},{"book":"Márk","chapter":"6","verse":"38","text":"Ő pedig ezt mondta nekik: „Hány kenyeretek van? Menjetek és nézzétek meg.“ Amikor megtudták, ezt mondták: „Öt, és két halunk.“"},{"book":"Márk","chapter":"6","verse":"39","text":"Ekkor megparancsolta nekik, hogy ültessenek le mindenkit csoportonként a zöld pázsitra."},{"book":"Márk","chapter":"6","verse":"40","text":"Letelepedtek tehát szakaszonként, százasával és ötvenesével."},{"book":"Márk","chapter":"6","verse":"41","text":"Ő pedig vette az öt kenyeret és a két halat, és az égre tekintve, hálákat adott, és megszegte a kenyereket, és adta tanítványainak, hogy tegyék azok elé; és a két halat is elosztotta mindnyájuk között."},{"book":"Márk","chapter":"6","verse":"42","text":"Mindnyájan ettek, és jóllaktak;"},{"book":"Márk","chapter":"6","verse":"43","text":"és felszedték a kenyérből és a halakból a maradékot, tizenkét tele kosárral."},{"book":"Márk","chapter":"6","verse":"44","text":"Akik pedig a kenyerekből ettek, mintegy ötezren voltak férfiak."},{"book":"Márk","chapter":"6","verse":"45","text":"Ekkor azonnal arra kényszerítette tanítványait, hogy szálljanak hajóba, és menjenek át előre a túlsó partra Betsaida felé, amíg ő a sokaságot elbocsátja."},{"book":"Márk","chapter":"6","verse":"46","text":"Miután pedig elbocsátotta őket, fölment a hegyre imádkozni."},{"book":"Márk","chapter":"6","verse":"47","text":"Mikor beesteledett, a hajó a tenger közepén volt, ő pedig egymaga a szárazon."},{"book":"Márk","chapter":"6","verse":"48","text":"És látta őket, amint az evezéssel vesződnek, mert a szél velük szembe fújt; és az éj negyedik szakában hozzájuk ment a tengeren járva, és el akart haladni mellettük."},{"book":"Márk","chapter":"6","verse":"49","text":"Azok pedig látva őt a tengeren járni, kísértetnek vélték, és felkiáltottak;"},{"book":"Márk","chapter":"6","verse":"50","text":"mert mindnyájan látták őt, és megrémültek."},{"book":"Márk","chapter":"6","verse":"51","text":"Ekkor beszállt hozzájuk a hajóba, és elállt a szél, ők pedig szerfölött álmélkodtak és csodálkoztak magukban,"},{"book":"Márk","chapter":"6","verse":"52","text":"mert nem okultak a kenyerekből, mivel a szívük meg volt keményedve."},{"book":"Márk","chapter":"6","verse":"53","text":"Ezután átkelve a túlsó partra, eljutottak Genezáret földjére, és kikötöttek."},{"book":"Márk","chapter":"6","verse":"54","text":"De mihelyt kiszálltak a hajóból, azonnal megismerték őt,"},{"book":"Márk","chapter":"6","verse":"55","text":"és befutva az egész környéket, kezdték a betegeket az ágyakon ide-oda hordozni, amerre hallották, hogy ő ott van."},{"book":"Márk","chapter":"6","verse":"56","text":"És ahová csak bement, falvakba, városokba vagy majorokba, a betegeket letették a piacokon, és kérték őt, hogy legalább a ruhája szegélyét érinthessék, és valahányan csak megérintették, meggyógyultak."}]}