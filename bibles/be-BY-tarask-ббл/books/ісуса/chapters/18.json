{"data":[{"book":"ІСУСА","chapter":"18","verse":"1","text":"Усё супольства сыноў Ізраілевых сабралася ў Сілом, і паставілі там скінію сходу, бо зямля была ўпакорана імі."},{"book":"ІСУСА","chapter":"18","verse":"2","text":"А з сыноў Ізраілевых заставалася сем плямёнаў, якія яшчэ не атрымалі надзелу свайго."},{"book":"ІСУСА","chapter":"18","verse":"3","text":"І сказаў Ісус сынам Ізраілевым: ці доўга вы яшчэ будзеце ня дбаць пра тое, каб пайсьці і ўзяць у спадчыну зямлю, якую даў вам Гасподзь Бог бацькоў вашых?"},{"book":"ІСУСА","chapter":"18","verse":"4","text":"дайце ад сябе па тры чалавекі з племя; я пашлю іх, і яны, устаўшы, пройдуць па зямлі і апішуць яе, як трэба падзяліць ім на надзелы, і прыйдуць да мяне;"},{"book":"ІСУСА","chapter":"18","verse":"5","text":"няхай падзеляць яе на сем надзелаў; Юда няхай застаецца ў межах сваіх на поўдні, а дом Язэпаў няхай застаецца ў межах сваіх на поўначы;"},{"book":"ІСУСА","chapter":"18","verse":"6","text":"а вы расьпішэце зямлю на сем надзелаў і падайце мне сюды: я кіну вам жэрабя тут перад абліччам Госпада Бога нашага;"},{"book":"ІСУСА","chapter":"18","verse":"7","text":"а лявітам няма долі паміж вамі, бо сьвятарства Гасподняе ёсьць доля іхняя; а Гад, Рувім і палавіна племя Манасіінага атрымалі надзел свой за Ярданам на ўсход, які даў ім Майсей, раб Гасподні."},{"book":"ІСУСА","chapter":"18","verse":"8","text":"Гэтыя людзі ўсталі і пайшлі. А Ісус тым, якія падышлі апісваць зямлю, даў такі загад: ідзеце, абыдзеце зямлю, апішэце яе і вяртайцеся да мяне; а я тут кіну вам жэрабя перад абліччам Гасподнім, у Сіломе."},{"book":"ІСУСА","chapter":"18","verse":"9","text":"Яны пайшлі, прайшлі па зямлі і апісалі яе, паводле гарадоў яе, на сем надзелаў, у кнізе, і прыйшлі да Ісуса ў табар, у Сілом."},{"book":"ІСУСА","chapter":"18","verse":"10","text":"Ісус кінуў ім жэрабя ў Сіломе перад Госпадам, і падзяліў там Ісус зямлю сынам Ізраілевым па дзялянках іх."},{"book":"ІСУСА","chapter":"18","verse":"11","text":"Жэрабя выпала калену сыноў Веньямінавых, паводле родаў іхніх. Мяжа іх паводле жэрабя ішла паміж сынамі Юды і сынамі Язэпа;"},{"book":"ІСУСА","chapter":"18","verse":"12","text":"Мяжа іх на паўночным баку пачынаецца каля Ярдана, і праходзіць мяжа гэтая каля Ерыхона з поўначы, і падымаецца на гару на захадзе, і канчаецца ў пустыні Бэтавэн;"},{"book":"ІСУСА","chapter":"18","verse":"13","text":"адтуль мяжа ідзе да Луза, да паўднёвага боку Луза, Інакш Вэтыля, і сыходзіць мяжа да Атарот-Адара, да гары, якая на паўднёвым баку Бэт-Арона ніжняга;"},{"book":"ІСУСА","chapter":"18","verse":"14","text":"потым мяжа паварочвае і схіляецца да марскога боку на поўдзень ад гары, якая на поўдні перад Бэт-Аронам, і канчаецца каля Кірыят-Ваала, інакш Кірыят-Ярыма, горада сыноў Юдавых. Гэта заходні бок."},{"book":"ІСУСА","chapter":"18","verse":"15","text":"А паўднёвым бокам ад Кірыят-Ярыма ідзе мяжа да мора і даходзіць да крыніцы водаў Нэфтааха;"},{"book":"ІСУСА","chapter":"18","verse":"16","text":"потым мяжа сыходзіць да канца гары, якая перад далінаю сына Эномавага, у даліне Рэфаімаў, на поўнач і сыходзіць далінаю Энома да паўднэвага боку Евуса, і ідзе да Эн-Рагела;"},{"book":"ІСУСА","chapter":"18","verse":"17","text":"потым паварочвае з поўначы і йдзе да Эн-Шамэша, і йдзе да Гелілота, які насупраць узвышша Адуміма, і сыходзіць да каменя Багана, сына Рувімавага;"},{"book":"ІСУСА","chapter":"18","verse":"18","text":"потым праходзіць паблізу раўніны на поўнач і сыходзіць на раўніну;"},{"book":"ІСУСА","chapter":"18","verse":"19","text":"адсюль праходзіць мяжу каля Бэт-Хоглы на поўнач, і канчаецца мяжа каля паўночнай затокі мора Салёнага, каля паўднёвага канца Ярдана. Вось мяжа паўднёвая. З усходняга ж боку мяжою служыць Ярдан."},{"book":"ІСУСА","chapter":"18","verse":"20","text":"Вось надзел сыноў Веньямінавых, зь межамі ягонымі з усіх бакоў, паводле родаў іхніх."},{"book":"ІСУСА","chapter":"18","verse":"21","text":"Гарады племя сыноў Веньямінавых, паводле родаў іхніх, належалі гэтыя: Ерыхон, Бэт-Хогла і Эмэк-Кецыц."},{"book":"ІСУСА","chapter":"18","verse":"22","text":"Бэт-Арава, Цэмараім і Вэтыль,"},{"book":"ІСУСА","chapter":"18","verse":"23","text":"Авім, Фара і Офра,"},{"book":"ІСУСА","chapter":"18","verse":"24","text":"Кефар-Аманай, Афні і Гева: дванаццаць гарадоў зь іх сёламі."},{"book":"ІСУСА","chapter":"18","verse":"25","text":"Гаваон, Рама і Бэрот,"},{"book":"ІСУСА","chapter":"18","verse":"26","text":"Міцфэ, Кефіра і Моца,"},{"book":"ІСУСА","chapter":"18","verse":"27","text":"Рэкем, Ірфэіл і Тарала,"},{"book":"ІСУСА","chapter":"18","verse":"28","text":"Цэла, Элэф і Евус, інакш Ерусалім, Гівэат і Кірыят: чатырнаццаць гарадоў зь іх сёламі. Вось надзел сыноў Веньямінавых, паводле родаў іхніх."}]}