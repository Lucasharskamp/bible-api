{"data":[{"book":"ПСАЛТЫР","chapter":"26","verse":"1","text":"Псальма Давідава. Перад памазаньнем."},{"book":"ПСАЛТЫР","chapter":"26","verse":"2","text":"Калі будуць наступаць на мяне зласьліўцы, супастаты і ворагі мае, каб зжэрці цела маё, яны спатыкнуцца самі і ўпадуць."},{"book":"ПСАЛТЫР","chapter":"26","verse":"3","text":"Калі выступіць супраць мяне кагорта, не збаіцца сэрца маё; калі на мяне паўстане вайна, і тады спадзявацца буду."},{"book":"ПСАЛТЫР","chapter":"26","verse":"4","text":"Аднаго я прасіў у Госпада, толькі таго шукаю, каб жыць мне ў доме Гасподнім ва ўсе дні жыцьця майго, сузіраць хараство Гасподняе і наведваць сьвятыню Ягоную;"},{"book":"ПСАЛТЫР","chapter":"26","verse":"5","text":"бо Ён схаваў бы мяне ў Сваёй скініі ў дзень няшчасьця; схаваў бы мяне ў патайным месцы Свайго селішча, узьнёс бы мяне на скалу."},{"book":"ПСАЛТЫР","chapter":"26","verse":"6","text":"Тады ўзьнеслася б галава мая над ворагамі наўкола мяне; і прынёс бы я ў Ягонай скініі ахвяры славаслоўя; сьпяваў бы і славіў бы прад Госпадам."},{"book":"ПСАЛТЫР","chapter":"26","verse":"7","text":"Пачуй, Госпадзе, голас мой, якім я клічу; зьлітуйся зь мяне і азьвіся мне."},{"book":"ПСАЛТЫР","chapter":"26","verse":"8","text":"Сэрца маё кажа ад Цябе: «шукайце аблічча Майго»; і я буду шукаць аблічча Тваё, Госпадзе."},{"book":"ПСАЛТЫР","chapter":"26","verse":"9","text":"Не схавай ад мяне аблічча Твайго, не адкінь у гневе раба Твайго. Ты быў мой памочнік; не гані мяне і не пакінь мяне, Божа, Ратаўнік мой!"},{"book":"ПСАЛТЫР","chapter":"26","verse":"10","text":"Бо мой бацька і маці мая кінулі мяне; але Гасподзь мяне прыме;"},{"book":"ПСАЛТЫР","chapter":"26","verse":"11","text":"навучы мяне, Госпадзе, шляху Твайму, і накіруй мяне на сьцежку праўды, дзеля ворагаў маіх;"},{"book":"ПСАЛТЫР","chapter":"26","verse":"12","text":"не выдавай мяне сваволі ворагаў маіх; бо паўсталі на мяне сьведкі аблудныя і дыхаюць злосьцю."},{"book":"ПСАЛТЫР","chapter":"26","verse":"13","text":"Але я веру, што ўбачу даброць Гасподнюю на зямлі жывых."},{"book":"ПСАЛТЫР","chapter":"26","verse":"14","text":"Май надзею на Госпада, будзь мужны; і хай мацуецца сэрца тваё, май надзею на Госпада."}]}