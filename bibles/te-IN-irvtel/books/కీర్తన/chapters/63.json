{"data":[{"book":"కీర్తన","chapter":"63","verse":"1","text":"దేవా, నా దేవుడివి నీవే. మనసారా నిన్ను వెదుకుతాను. నీళ్లు లేక ఎండిపోయిన ప్రాంతంలో నా ప్రాణం నీకోసం దప్పిగొని ఉంది. నిన్ను చూడాలని నా శరీరం ఆత్రుతతో ఎదురు చూస్తున్నది."},{"book":"కీర్తన","chapter":"63","verse":"2","text":"నీ బలాన్ని, నీ మహిమను చూడాలని పరిశుద్ధ మందిరంలో నీవైపు చూస్తూ కనిపెడుతున్నాను."},{"book":"కీర్తన","chapter":"63","verse":"3","text":"నీ నిబంధన నమ్మకత్వం జీవం కంటే శ్రేష్టం. నా పెదాలు నిన్ను స్తుతిస్తాయి."},{"book":"కీర్తన","chapter":"63","verse":"4","text":"నీ పేరున నా చేతులు పైకెత్తి నా జీవిత కాలమంతా నిన్ను స్తుతిస్తాను."},{"book":"కీర్తన","chapter":"63","verse":"5","text":"కొవ్వు, మూలుగ తిన్నట్టుగా నా ప్రాణం తృప్తిగా ఉంది. ఆనందించే పెదాలతో నా నోరు నిన్ను కీర్తిస్తుంది."},{"book":"కీర్తన","chapter":"63","verse":"6","text":"రాత్రి జాముల్లో నా పడక మీద ఉండి నీ గురించి ధ్యానం చేస్తాను."},{"book":"కీర్తన","chapter":"63","verse":"7","text":"నువ్వు నాకు సహాయం చేశావు. నీ రెక్కల నీడలో నేను సంతోషిస్తాను."},{"book":"కీర్తన","chapter":"63","verse":"8","text":"నా ప్రాణం నీపై ఆనుకుని ఉంది. నీ కుడిచెయ్యి నాకు ఆధారంగా ఉంది."},{"book":"కీర్తన","chapter":"63","verse":"9","text":"నా ప్రాణం తీయాలని వెతుకుతున్నవారు భూమి అడుగు భాగాలకు దిగిపోతారు."},{"book":"కీర్తన","chapter":"63","verse":"10","text":"వారు కత్తి పాలవుతారు. నక్కలకు ఆహారం అవుతారు."},{"book":"కీర్తన","chapter":"63","verse":"11","text":"అయితే రాజునైన నేను దేవునిలో సంతోషిస్తాను. ఆయన నామంలో ప్రమాణం చేసేవారంతా ఆయన విషయం గర్వపడతారు. అబద్ధాలు చెప్పే వారి నోరు మూతబడుతుంది."}]}