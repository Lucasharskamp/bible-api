{"data":[{"book":"Matiyu","chapter":"15","verse":"1","text":"Na xanbi ra, Farisi muxuna ndee nun sariya karamɔxɔne yi keli Yerusalɛn taani. E fa Yesu fɛma, e yi a maxɔdin, e naxa,"},{"book":"Matiyu","chapter":"15","verse":"2","text":"“Nanfera i ya xarandiine mi en benbane namun feene suxuma? Benun e xa donseen don e mi e yiin naxama en ma dinan kiin ma.”"},{"book":"Matiyu","chapter":"15","verse":"3","text":"Yesu yi e yabi, a naxa, “Ɛ fan Alaa yamarin kalama ɛ yɛtɛ namun feene ma nanfera?"},{"book":"Matiyu","chapter":"15","verse":"4","text":"Bayo Ala naxa, ‘I baba nun i nga binya. Naxan na a baba danga hanma a nga, ɛ na kanna faxa.’15.4 Xɔrɔyaan 20.12 nun 21.17 e nun Sariyane 5.16"},{"book":"Matiyu","chapter":"15","verse":"5","text":"Koni ɛ tan naxa, a naxan na a fala a fafe xa hanma a nga, a naxa, ‘I yi maliin naxan sɔtɔma n na nun, n bata na fi Ala ma’"},{"book":"Matiyu","chapter":"15","verse":"6","text":"hali na kanna nama fa a fafe binya na maliin na. Nayi, ɛ bata Alaa falan kala ɛ namunna fe ra."},{"book":"Matiyu","chapter":"15","verse":"7","text":"Ɛ tan nafigine! Nabi Esayi waliyiya falan naxan ti ɛ fe ra, ɲɔndin na a ra, a naxa,"},{"book":"Matiyu","chapter":"15","verse":"8","text":"‘Ala naxa,"},{"book":"Matiyu","chapter":"15","verse":"9","text":"E n batuma fuyan!"},{"book":"Matiyu","chapter":"15","verse":"10","text":"Na xanbi ra, Yesu yi yamaan xili a fɛma. A yi a fala e xa, a naxa, “Ɛ tuli mati, ɛ yi ito famu."},{"book":"Matiyu","chapter":"15","verse":"11","text":"Seen naxan soma muxun dɛ, na mi a sariɲanna kalama fɔ falan naxan minima a dɛ.”"},{"book":"Matiyu","chapter":"15","verse":"12","text":"A xarandiine yi fa Yesu fɛma, e naxa, “I mi a kolon ba, fa fala i ya falan bata Farisi muxune xɔlɔ?”"},{"book":"Matiyu","chapter":"15","verse":"13","text":"Yesu yi e yabi, a naxa, “N Fafe naxan ariyanna yi, na mi si seen naxanye sixi, ne birin talama nɛn."},{"book":"Matiyu","chapter":"15","verse":"14","text":"Ɛ e lu na, danxutɔne nan e ra danxutɔne yɛɛ ra. Xa danxutɔɔn danxutɔɔn yii rasuxu, e firinna birin birama nɛn yinla ra.”"},{"book":"Matiyu","chapter":"15","verse":"15","text":"Piyɛri yi falan ti, a naxa, “Sandani ito bunna fala nxu xa.”"},{"book":"Matiyu","chapter":"15","verse":"16","text":"Yesu yi a fala e xa, a naxa, “Ɛ fan munma xaxili sɔtɔ ba?"},{"book":"Matiyu","chapter":"15","verse":"17","text":"Ɛ mi a kolon ba? Seen naxan na so muxun dɛ, na godoma a kui nɛn, na xanbi ra, a mini a fatini."},{"book":"Matiyu","chapter":"15","verse":"18","text":"Koni falan naxan minima muxun dɛ, na kelima a bɔɲɛn nin, na nan muxune sariɲanna kalama."},{"book":"Matiyu","chapter":"15","verse":"19","text":"Bayo miriya ɲaxine kelima muxun bɔɲɛn nin, a yi a ti muxu faxan nun yalunyaan nun yanga suxun nun muɲan nun wule sere baan nun konbin ma."},{"book":"Matiyu","chapter":"15","verse":"20","text":"Na feene nan muxune sariɲanna kalama. Koni i na i dɛge i yiin naxataren na, na mi muxune sariɲanna kalama.”"},{"book":"Matiyu","chapter":"15","verse":"21","text":"Yesu yi keli na, a siga Tire taan nun Sidɔn taan yamanani."},{"book":"Matiyu","chapter":"15","verse":"22","text":"Kanan kaa ɲaxanla nde yi na yi, na yi fa Yesu fɛma. A gbelegbelema, a naxa, “N fafe, Dawudaa Dii Xɛmɛna, kininkinin n ma! Ɲinanna n ma dii tɛmɛn fɔxɔ ra, a tɔrɔxi han!”"},{"book":"Matiyu","chapter":"15","verse":"23","text":"Koni Yesu mi fala yo ti a xa. Yesu a xarandiina ndee yi fa a fɛma, e yi a mafan, e naxa, “Ɲaxanli ito rasiga! A biraxi en fɔxɔ ra, a gbelegbelema.”"},{"book":"Matiyu","chapter":"15","verse":"24","text":"Awa, Yesu yi e yabi, a naxa, “N mi faxi muxu gbɛtɛ ma fɔ Isirayila kaa tununxine alo yɛxɛɛne.”"},{"book":"Matiyu","chapter":"15","verse":"25","text":"Awa, na ɲaxanla yi fa, a yi a xinbi sin Yesu bun ma, a yi a fala, a naxa, “N fafe, n mali.”"},{"book":"Matiyu","chapter":"15","verse":"26","text":"Yesu yi sandan sa a xa, a naxa, “A mi lan i xa diidine donseen sa barene bun ma.”15.26 Yesu ɲaxanli ito a dɛnkɛlɛyaan nan fɛsɛfɛsɛma sandani ito xɔn. Sandan kui, siya gbɛtɛne findixi barene ra, diidine fan yi lu alo Isirayila kaane."},{"book":"Matiyu","chapter":"15","verse":"27","text":"Ɲaxanla yi a yabi, a naxa, “N fafe, ɲɔndin nan na ra. Koni hali barene donse yolonxine donma nɛn e kanna naxanye rayolonma bɔxɔni.”"},{"book":"Matiyu","chapter":"15","verse":"28","text":"Nayi, Yesu yi a yabi, a naxa, “Nga ɲaxanla, i ya dɛnkɛlɛyaan gbo! I rafan feen bata liga i xa.” Na waxatin yɛtɛni, a dii tɛmɛn yi kɛndɛya."},{"book":"Matiyu","chapter":"15","verse":"29","text":"Yesu yi keli na yi, a siga Galile Daraan dɛxɔn ma. A yi te geyaan fari, a dɔxɔ."},{"book":"Matiyu","chapter":"15","verse":"30","text":"Yama gbeen yi fa a fɛma, e fa lɛbutɛnne nun danxutɔne nun madɔntɔne nun bobone nun furetɔ wuyaxi gbɛtɛye ra, e yi e sa Yesu bun ma. A yi e rakɛndɛya."},{"book":"Matiyu","chapter":"15","verse":"31","text":"Yamaan to a to, fa fala bobone falan tima, madɔntɔne bata kɛndɛya, lɛbutɛnne bata sigan ti, danxutɔne seen toma, e kabɛ. E yi Isirayilaa Ala tantun."},{"book":"Matiyu","chapter":"15","verse":"32","text":"Yesu yi a xarandiine xili a fɛma, a yi a fala e xa, a naxa, “Yamani ito kininkininna bata n suxu bayo e bata soge saxan ti n fɛma, donse mi fa e yii iki. N mi waxi e rasiga feni kamɛna e ma. Xa na mi a ra, e fangan ɲanma nɛn kira yi.”"},{"book":"Matiyu","chapter":"15","verse":"33","text":"Xarandiine yi a maxɔdin, e naxa, “Nxu tan donseen sɔtɔma minɛn yi wulani ito yi naxan yama gbeeni ito lugɛ?”"},{"book":"Matiyu","chapter":"15","verse":"34","text":"Yesu yi e maxɔdin, a naxa, “Buru xun yoli ɛ yii?” E yi a yabi, e naxa, “Buru xun solofere, e nun yɛxɛdi dando nan nxu yii.”"},{"book":"Matiyu","chapter":"15","verse":"35","text":"Yesu yi yamaan xili a e xa fa dɔxɔ bɔxɔn ma."},{"book":"Matiyu","chapter":"15","verse":"36","text":"Na xanbi ra, a buru xun soloferen nun yɛxɛne tongo, a barikan bira Ala xa. A yi e yigira, a yi e so a xarandiine yii, xarandiine yi e yitaxun yamaan na."},{"book":"Matiyu","chapter":"15","verse":"37","text":"E birin yi e dɛge, e lugo. Xarandiine yi a dungi dungine matongo, e debe solofere rafe ne ra."},{"book":"Matiyu","chapter":"15","verse":"38","text":"Xɛmɛn naxanye na don, ba ɲaxanle nun diidine ra, muxu wuli naanin."},{"book":"Matiyu","chapter":"15","verse":"39","text":"Na xanbi ra, Yesu yi yamaan nasiga, a dɔxɔ kunkin kui, a siga Magadan yamanani."}]}