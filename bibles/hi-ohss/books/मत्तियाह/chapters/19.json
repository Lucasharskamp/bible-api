{"data":[{"book":"मत्तियाह","chapter":"19","verse":"1","text":"अपना कथन समाप्‍त करने के बाद येशु गलील प्रदेश से निकलकर यहूदिया प्रदेश के उस क्षेत्र में आ गए, जो यरदन नदी के पार है."},{"book":"मत्तियाह","chapter":"19","verse":"2","text":"वहां एक बड़ी भीड़ उनके पीछे हो ली और येशु ने रोगियों को स्वस्थ किया."},{"book":"मत्तियाह","chapter":"19","verse":"3","text":"कुछ फ़रीसी येशु को परखने के उद्देश्य से उनके पास आए तथा उनसे प्रश्न किया, “क्या पत्नी से तलाक के लिए पति द्वारा प्रस्तुत कोई भी कारण वैध कहा जा सकता है?”"},{"book":"मत्तियाह","chapter":"19","verse":"4","text":"येशु ने उन्हें उत्तर दिया, “क्या तुमने पढ़ा नहीं कि वह, जिन्होंने उनकी सृष्टि की, उन्होंने प्रारंभ ही से उन्हें नर और नारी बनाया19:4 उत्प 1:27"},{"book":"मत्तियाह","chapter":"19","verse":"5","text":"और कहा, ‘इस कारण पुरुष अपने माता-पिता को छोड़कर अपनी पत्नी से मिला रहेगा तथा वे दोनों एक देह होंगे.’19:5 उत्प 2:24"},{"book":"मत्तियाह","chapter":"19","verse":"6","text":"परिणामस्वरूप अब वे दो नहीं परंतु एक शरीर हैं. इसलिये जिन्हें स्वयं परमेश्वर ने जोड़ा है, उन्हें कोई मनुष्य अलग न करे.”"},{"book":"मत्तियाह","chapter":"19","verse":"7","text":"यह सुन उन्होंने येशु से पूछा, “तो फिर मोशेह की व्यवस्था में यह प्रबंध क्यों है कि तलाक पत्र देकर पत्नी को छोड़ दिया जाए?”"},{"book":"मत्तियाह","chapter":"19","verse":"8","text":"येशु ने उन पर यह सच स्पष्ट किया, “तुम्हारे हृदय की कठोरता के कारण ही मोशेह ने तुम्हारे लिए तुम्हारी पत्नी से तलाक की अनुमति दी थी. प्रारंभ ही से यह प्रबंध नहीं था."},{"book":"मत्तियाह","chapter":"19","verse":"9","text":"तुमसे मेरा कहना है कि जो कोई व्यभिचार के अतिरिक्त किसी अन्य कारण से अपनी पत्नी से तलाक कर लेता है और अन्य स्त्री से विवाह करता है, वह व्यभिचार करता है.”"},{"book":"मत्तियाह","chapter":"19","verse":"10","text":"शिष्यों ने येशु से कहा, “यदि पति-पत्नी का संबंध ऐसा है तब तो उत्तम यही होगा कि विवाह किया ही न जाए.”"},{"book":"मत्तियाह","chapter":"19","verse":"11","text":"येशु ने इसके उत्तर में कहा, “यह स्थिति सब पुरुषों के लिए स्वीकार नहीं हो सकती—अतिरिक्त उनके, जिन्हें परमेश्वर ने ऐसा बनाया है,"},{"book":"मत्तियाह","chapter":"19","verse":"12","text":"कुछ नपुंसक हैं, जो माता के गर्भ से ही ऐसे जन्मे हैं; कुछ हैं, जिन्हें मनुष्यों ने ऐसा बना दिया है तथा कुछ ने स्वर्ग-राज्य के लिए स्वयं को ऐसा बना लिया है. जो इसे समझ सकता है, समझ ले.”"},{"book":"मत्तियाह","chapter":"19","verse":"13","text":"कुछ लोग बालकों को येशु के पास लाए कि येशु उन पर हाथ रखकर उनके लिए प्रार्थना करें, मगर शिष्यों ने उन लोगों को डांटा."},{"book":"मत्तियाह","chapter":"19","verse":"14","text":"यह सुन येशु ने उनसे कहा, “बालकों को यहां आने दो, उन्हें मेरे पास आने से मत रोको क्योंकि स्वर्ग-राज्य ऐसों का ही है.”"},{"book":"मत्तियाह","chapter":"19","verse":"15","text":"यह कहते हुए येशु ने बालकों पर हाथ रखा, इसके बाद येशु वहां से आगे चले गए."},{"book":"मत्तियाह","chapter":"19","verse":"16","text":"एक व्यक्ति ने आकर येशु से प्रश्न किया, “गुरुवर, अनंत काल का जीवन प्राप्‍त करने के लिए मैं कौन सा अच्छा काम करूं?” येशु ने उसे उत्तर दिया."},{"book":"मत्तियाह","chapter":"19","verse":"17","text":"“तुम मुझसे क्यों पूछते हो कि अच्छा क्या है? उत्तम तो मात्र एक ही हैं. परंतु यदि तुम जीवन में प्रवेश की कामना करते ही हो तो आदेशों का पालन करो.”"},{"book":"मत्तियाह","chapter":"19","verse":"18","text":"“कौन से?” उसने येशु से प्रश्न किया."},{"book":"मत्तियाह","chapter":"19","verse":"19","text":"अपने माता-पिता का सम्मान19:19 निर्ग 20:12-16; व्यव 5:16-20 करो तथा तुम अपने पड़ोसी से वैसे ही प्रेम करो19:19 लेवी 19:18 जैसे तुम स्वयं से करते हो.”"},{"book":"मत्तियाह","chapter":"19","verse":"20","text":"उस युवक ने येशु को उत्तर दिया, “मैं तो इनका पालन करता रहा हूं; फिर अब भी क्या कमी है मुझमें?”"},{"book":"मत्तियाह","chapter":"19","verse":"21","text":"येशु ने उसे उत्तर दिया, “यदि तुम सिद्ध बनना चाहते हो तो अपनी संपत्ति को बेचकर उस राशि को निर्धनों में बांट दो और आओ, मेरे पीछे हो लो—धन तुम्हें स्वर्ग में प्राप्‍त होगा.”"},{"book":"मत्तियाह","chapter":"19","verse":"22","text":"यह सुनकर वह युवक दुःखी हो लौट गया क्योंकि वह बहुत धन का स्वामी था."},{"book":"मत्तियाह","chapter":"19","verse":"23","text":"अपने शिष्यों से उन्मुख हो येशु ने कहा, “मैं तुम पर एक सच प्रकट कर रहा हूं; किसी धनी व्यक्ति का स्वर्ग-राज्य में प्रवेश कठिन है."},{"book":"मत्तियाह","chapter":"19","verse":"24","text":"वास्तव में परमेश्वर के राज्य में एक धनी के प्रवेश करने से एक ऊंट का सुई के छेद में से पार हो जाना सहज है.”"},{"book":"मत्तियाह","chapter":"19","verse":"25","text":"यह सुनकर शिष्य चकित हो येशु से पूछने लगे, “तो उद्धार कौन पाएगा?”"},{"book":"मत्तियाह","chapter":"19","verse":"26","text":"येशु ने उनकी ओर एकटक देखते हुए उन्हें उत्तर दिया, “मनुष्य के लिए तो यह असंभव है किंतु परमेश्वर के लिए सब कुछ संभव है.”"},{"book":"मत्तियाह","chapter":"19","verse":"27","text":"इस पर पेतरॉस येशु से बोले, “देखिए, हम तो सब कुछ त्याग कर आपके पीछे हो लिए हैं. हमारा पुरस्कार क्या होगा?”"},{"book":"मत्तियाह","chapter":"19","verse":"28","text":"येशु ने सभी शिष्यों को संबोधित करते हुए कहा, “यह सच है कि उस समय, जब मनुष्य का पुत्र नये युग में अपने वैभवशाली सिंहासन पर विराजमान होगा, तुम भी, जो मेरे चेले बन गए हो, इस्राएल के बारह गोत्रों का न्याय करते हुए बारह सिंहासनों पर विराजमान होगे."},{"book":"मत्तियाह","chapter":"19","verse":"29","text":"हर एक, जिसने मेरे लिए घर, भाई-बहन, माता-पिता, संतान या खेतों का त्याग किया है, इनसे कई गुणा प्राप्‍त करेगा और वह अनंत काल के जीवन का वारिस होगा"},{"book":"मत्तियाह","chapter":"19","verse":"30","text":"किंतु अनेक, जो पहले हैं, वे अंतिम होंगे तथा जो अंतिम हैं, वे पहले."}]}