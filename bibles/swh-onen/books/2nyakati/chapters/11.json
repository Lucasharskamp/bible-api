{"data":[{"book":"2 Nyakati","chapter":"11","verse":"1","text":"Ikawa Rehoboamu alipofika Yerusalemu, akakusanya nyumba ya Yuda na ya Benyamini, wanaume wapiganaji 180,000, kufanya vita dhidi ya nyumba ya Israeli na kuurudisha tena ufalme kwa Rehoboamu mwana wa Solomoni."},{"book":"2 Nyakati","chapter":"11","verse":"2","text":"Lakini neno hili la Bwana likamjia Shemaya mtu wa Mungu:"},{"book":"2 Nyakati","chapter":"11","verse":"3","text":"“Mwambie Rehoboamu mwana wa Solomoni mfalme wa Yuda, na Israeli wote walioko Yuda na Benyamini,"},{"book":"2 Nyakati","chapter":"11","verse":"4","text":"‘Hili ndilo asemalo Bwana: Msipande kupigana dhidi ya ndugu zenu. Nendeni nyumbani, kila mmoja wenu, kwa kuwa hili nimelitenda mimi.’ ” Kwa hiyo wakalitii neno la Bwana na wakaacha kwenda kupigana dhidi ya Yeroboamu."},{"book":"2 Nyakati","chapter":"11","verse":"5","text":"Rehoboamu akaishi Yerusalemu akajenga miji yenye ngome katika Yuda:"},{"book":"2 Nyakati","chapter":"11","verse":"6","text":"Akajenga Bethlehemu, Etamu, Tekoa,"},{"book":"2 Nyakati","chapter":"11","verse":"7","text":"Beth-Suri, Soko, Adulamu,"},{"book":"2 Nyakati","chapter":"11","verse":"8","text":"Gathi, Maresha, Zifu,"},{"book":"2 Nyakati","chapter":"11","verse":"9","text":"Adoraimu, Lakishi, Azeka,"},{"book":"2 Nyakati","chapter":"11","verse":"10","text":"Sora, Aiyaloni na Hebroni. Hii ndiyo iliyokuwa miji iliyojengewa ngome katika Yuda na Benyamini."},{"book":"2 Nyakati","chapter":"11","verse":"11","text":"Akaimarisha ulinzi wake na kuweka majemadari ndani yake, pamoja na ghala za mahitaji ya vyakula, mafuta ya zeituni na divai."},{"book":"2 Nyakati","chapter":"11","verse":"12","text":"Akaweka ngao na mikuki katika miji na kuifanya iwe imara sana. Kwa hiyo Yuda na Benyamini zikawa zake."},{"book":"2 Nyakati","chapter":"11","verse":"13","text":"Makuhani na Walawi kutoka sehemu zote za Israeli wakawa upande wake."},{"book":"2 Nyakati","chapter":"11","verse":"14","text":"Pia Walawi wakaacha maeneo yao ya malisho na mali zao, wakaja Yuda na Yerusalemu kwa sababu Yeroboamu na wanawe walikuwa wamewakataa wasiwe makuhani wa Bwana."},{"book":"2 Nyakati","chapter":"11","verse":"15","text":"Naye akawa amechagua makuhani wake mwenyewe kwa ajili ya mahali pa juu pa kuabudia sanamu za mbuzi na za ndama ambazo alikuwa ametengeneza."},{"book":"2 Nyakati","chapter":"11","verse":"16","text":"Wale waliotoka katika kila kabila la Israeli ambao walielekeza mioyo yao kumtafuta Bwana, Mungu wa Israeli, wakawafuata Walawi huko Yerusalemu kumtolea Bwana dhabihu, Mungu wa baba zao."},{"book":"2 Nyakati","chapter":"11","verse":"17","text":"Wakaimarisha ufalme wa Yuda na kumuunga mkono Rehoboamu mwana wa Solomoni miaka mitatu, wakienenda katika njia za Daudi na Solomoni katika wakati huu."},{"book":"2 Nyakati","chapter":"11","verse":"18","text":"Rehoboamu alimwoa Mahalati ambaye alikuwa binti Yeremothi mwana wa Daudi, mamaye alikuwa Abihaili binti Eliabu mwana wa Yese."},{"book":"2 Nyakati","chapter":"11","verse":"19","text":"Mahalati alimzalia Rehoboamu wana: Yeushi, Shemaria na Zahamu."},{"book":"2 Nyakati","chapter":"11","verse":"20","text":"Kisha akamwoa Maaka binti Absalomu, ambaye alimzalia: Abiya, Atai, Ziza na Shelomithi."},{"book":"2 Nyakati","chapter":"11","verse":"21","text":"Rehoboamu akampenda Maaka binti Absalomu zaidi kuliko wakeze wengine na masuria wake. Kwa jumla alikuwa na wake kumi na wanane na masuria sitini, wana ishirini na wanane na binti sitini."},{"book":"2 Nyakati","chapter":"11","verse":"22","text":"Rehoboamu akamweka Abiya mwana wa Maaka, kuwa mkuu wa wana wa mfalme miongoni mwa ndugu zake ili amfanye mfalme."},{"book":"2 Nyakati","chapter":"11","verse":"23","text":"Akatenda kwa busara, akiwasambaza baadhi ya wanawe katika wilaya zote za Yuda na Benyamini, pamoja na miji yote yenye ngome. Akawapa mahitaji tele na kuwaoza wake wengi."}]}