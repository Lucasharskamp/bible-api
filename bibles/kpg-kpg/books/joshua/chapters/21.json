{"data":[{"book":"Joshua","chapter":"21","verse":"1","text":"Nia dagi o nia madahaanau o Levi ne hula gi Eleazar, taane hai mee dabu, mo Joshua, tama daane a Nun, mo nia dagi o nia madahaanau o nia madawaawa huogodoo o Israel"},{"book":"Joshua","chapter":"21","verse":"2","text":"i Shiloh, i lodo tenua go Canaan, ga helekai gi digaula, “Dimaadua la gu hagawaalanga mai baahi o Moses bolo goodou gi gaamai gi gimaadou madau waahale e noho ai gimaadou, mo nia gowaa ono geingatolo i golo ala e mee di haangai madau manu.”21.2 Numbers 35.1-8"},{"book":"Joshua","chapter":"21","verse":"3","text":"Gei digau Israel ga daudali nnelekai Dimaadua, gaa wanga gi di madawaawa Levi nadau waahale mo nadau gowaa iai ni geingatolo, mai i lodo nadau gowaa ala ne hai mee ginai ginaadou."},{"book":"Joshua","chapter":"21","verse":"4","text":"Mai i lodo di madawaawa Levi, ma go nia madahaanau lligi o di madahaanau damana o Kohath ne wanga ginai nadau waahale e noho ai i di matagidagi. Nia madahaanau i di madawaawa Levi ala nia hagadili ni Aaron, tangada hai mee dabu, la ne wanga ginai nia waahale e madangaholu maa dolu i lodo nia gowaa a Judah, Simeon, mo Benjamin."},{"book":"Joshua","chapter":"21","verse":"5","text":"Digau ala i golo i di madahaanau damana o Kohath ne wanga ginai nia waahale e madangaholu i nia guongo a Ephraim, Dan mo Manasseh i Bahi i Dai."},{"book":"Joshua","chapter":"21","verse":"6","text":"Di madahaanau damana o Gershon la ne wanga ginai nia waahale e madangaholu maa dolu mai i nia madawaawa Issachar, Asher, Naphtali mo Manasseh i Bahi i Dua."},{"book":"Joshua","chapter":"21","verse":"7","text":"Nia madahaanau lligi o di madahaanau damana o Merari la ne wanga ginai nia waahale e madangaholu maa lua i nia madawaawa Reuben, Gad mo Zebulun."},{"book":"Joshua","chapter":"21","verse":"8","text":"Digau Israel guu wanga nia waahale aanei mono gowaa geingatolo gi di madawaawa Levi gi di hai o di hudihudi gi nia hadu, be di hagawaalanga a Dimaadua ne hai ang gi Moses."},{"book":"Joshua","chapter":"21","verse":"9","text":"Aanei nia ingoo o nia waahale mai i di madawaawa Judah mo Simeon ala ne wanga"},{"book":"Joshua","chapter":"21","verse":"10","text":"gi di hagadili o Aaron dela go di madahaanau o Kohath, dela go di hagadili ni Levi. Go digaula ala e gai i di matagidagi."},{"book":"Joshua","chapter":"21","verse":"11","text":"Digaula guu wanga ginai di waahale go Arba (Arba la go tamana a Anak), dolomeenei e gahi bolo Hebron, i lodo tenua gonduu o Judah, mo dono gowaa geingatolo."},{"book":"Joshua","chapter":"21","verse":"12","text":"Malaa, nia gowaa maalama o di waahale deenei, mono dama waahale ala i tua di waahale damana la guu wanga gi Caleb tama daane a Jephunneh e hai mee ginai."},{"book":"Joshua","chapter":"21","verse":"13","text":"Nia waahale aanei la guu wanga gi di hagadili Aaron, tangada hai mee dabu:"},{"book":"Joshua","chapter":"21","verse":"14","text":"Jattir, Eshtemoa,"},{"book":"Joshua","chapter":"21","verse":"15","text":"Holon, Debir,"},{"book":"Joshua","chapter":"21","verse":"16","text":"Ain, Juttah, mo Beth Shemesh, mo nadau gowaa geingatolo."},{"book":"Joshua","chapter":"21","verse":"17","text":"Digaula guu wanga ginai nia waahale e haa mai i di madawaawa Benjamin:"},{"book":"Joshua","chapter":"21","verse":"18","text":"Anathoth mo Almon, mo nadau gowaa geingatolo."},{"book":"Joshua","chapter":"21","verse":"19","text":"Nia waahale huogodoo mo nadau gowaa geingatolo ala ne wanga gi nia gau hai mee dabu, go di hagadili o Aaron, le e madangaholu maa dolu."},{"book":"Joshua","chapter":"21","verse":"20","text":"Nia madahaanau lligi ala i golo o di madahaanau damana o Kohath i di madawaawa Levi la guu wanga ginai nia waahale mai i di madawaawa Ephraim."},{"book":"Joshua","chapter":"21","verse":"21","text":"Nia waahale e haa aanei la guu wanga gi digaula:"},{"book":"Joshua","chapter":"21","verse":"22","text":"Kibzaim, mo Beth Horon, mo nadau gowaa geingatolo."},{"book":"Joshua","chapter":"21","verse":"23","text":"Nia waahale e haa aanei mai i di madawaawa Dan la guu wanga gi digaula:"},{"book":"Joshua","chapter":"21","verse":"24","text":"Aijalon, mo Gath Rimmon, mo nadau gowaa geingatolo."},{"book":"Joshua","chapter":"21","verse":"25","text":"Digaula guu wanga ginai nia waahale e lua aanei mai i nia guongo a Manasseh i Bahi i Dai:"},{"book":"Joshua","chapter":"21","verse":"26","text":"Nia waahale huogodoo mo nadau gowaa geingatolo ala guu wanga gi nia madahaanau lligi o di madahaanau damana o Kohath, le e madangaholu."},{"book":"Joshua","chapter":"21","verse":"27","text":"Di buini i golo i di madawaawa Levi dela go di madahaanau damana o Gershon, la guu wanga ginai nia waahale e lua aanei i nia guongo o Manasseh i Bahi i Dua:"},{"book":"Joshua","chapter":"21","verse":"28","text":"Digaula la guu wanga ginai nia waahale e haa aanei mai i di madawaawa Issachar,"},{"book":"Joshua","chapter":"21","verse":"29","text":"Jarmuth, mo Engannim, mo nadau gowaa geingatolo."},{"book":"Joshua","chapter":"21","verse":"30","text":"Digaula la guu wanga ginai nia waahale e haa aanei mai i di madawaawa Asher:"},{"book":"Joshua","chapter":"21","verse":"31","text":"Helkath, mo Rehob, mo nadau gowaa geingatolo."},{"book":"Joshua","chapter":"21","verse":"32","text":"Gei digaula guu wanga ginai nia waahale e dolu aanei mai i di madawaawa Naphtali:"},{"book":"Joshua","chapter":"21","verse":"33","text":"Nia waahale huogodoo mo nadau gowaa geingatolo ala guu wanga gi nia madahaanau lligi o di madahaanau damana o Gershon le e madangaholu maa dolu."},{"book":"Joshua","chapter":"21","verse":"34","text":"Gei di buini i golo i di madawaawa Levi, dela go di madahaanau damana o Merari, la guu wanga ginai nia waahale e haa aanei mai i di madawaawa Zebulun:"},{"book":"Joshua","chapter":"21","verse":"35","text":"Dimnah mo Nahalal, mo nadau gowaa geingatolo."},{"book":"Joshua","chapter":"21","verse":"36","text":"Digaula la guu wanga ginai nia waahale e haa aanei mai i di madawaawa Reuben:"},{"book":"Joshua","chapter":"21","verse":"37","text":"Kedemoth mo Mephaath, mo nadau gowaa geingatolo."},{"book":"Joshua","chapter":"21","verse":"38","text":"Digaula la guu wanga ginai nia waahale e haa aanei mai i di madawaawa Gad,"},{"book":"Joshua","chapter":"21","verse":"39","text":"Heshbon mo Jazer, mo nadau gowaa geingatolo."},{"book":"Joshua","chapter":"21","verse":"40","text":"Malaa, nia waahale huogodoo ala ne wanga gi di madahaanau damana o Merari le e madangaholu maa lua."},{"book":"Joshua","chapter":"21","verse":"41-42","text":"Nia waahale huogodoo e madahaa maa walu mo nadau gowaa geingatolo la guu wanga gi di madawaawa Levi, mai i nia guongo ala ne hai mee ginai digau Israel."},{"book":"Joshua","chapter":"21","verse":"43","text":"Dimaadua guu wanga gi digau Israel nia gowaa ala ne hagababa ang gi nia maadua mmaadua digaula. Di madagoaa digaula ne hai mee gi nia maa, gei digaula guu noho i golo."},{"book":"Joshua","chapter":"21","verse":"44","text":"Dimaadua guu wanga gi digaula di aumaalia i lodo tenua hagatau deelaa, be ana helekai ne hai gi nia maadua mmaadua digaula. Di hagadaumee e dahi i nia hagadaumee huogodoo digaula guu mee di hai baahi gi digaula ai, idimaa Dimaadua guu wanga gi digau Israel di aali i nadau hagadaumee huogodoo."},{"book":"Joshua","chapter":"21","verse":"45","text":"Dimaadua gu haga kila aga nia hagababa huogodoo ala ne hai ang gi digau o Israel."}]}