{"data":[{"book":"مزامیر","chapter":"46","verse":"1","text":"خدا پناهگاه و قوت ماست! او مددکاری است که در سختیها فوراً به کمک ما می‌شتابد."},{"book":"مزامیر","chapter":"46","verse":"2","text":"بنابراین، ما نخواهیم ترسید اگرچه زمین از جای بجنبد و کوهها به قعر دریا فرو ریزند،"},{"book":"مزامیر","chapter":"46","verse":"3","text":"دریا غرش نماید و کف برآرد و طغیانش کوهها را بلرزاند!"},{"book":"مزامیر","chapter":"46","verse":"4","text":"نهریست که شعبه‌هایش شادمانی به شهر خدا می‌آورد و خانهٔ مقدّس خدای متعال را پرنشاط می‌سازد."},{"book":"مزامیر","chapter":"46","verse":"5","text":"این شهر هرگز نابود نخواهد شد، زیرا خدا در آن ساکن است. پیش از آنکه اتفاقی رخ دهد خدا به یاری آن خواهد شتافت."},{"book":"مزامیر","chapter":"46","verse":"6","text":"قومهای جهان از ترس فریاد برمی‌آورند؛ حکومتها لرزانند؛ خدا ندا می‌دهد و دنیا مانند موم گداخته می‌شود."},{"book":"مزامیر","chapter":"46","verse":"7","text":"خداوند، خدای لشکرهای آسمان با ماست! خدای یعقوب پناهگاه ماست!"},{"book":"مزامیر","chapter":"46","verse":"8","text":"بیایید کارهای خداوند را مشاهده کنید. ببینید در دنیا چه خرابیها برجای نهاده است."},{"book":"مزامیر","chapter":"46","verse":"9","text":"او جنگها را در سراسر دنیا متوقف خواهد ساخت؛ کمانها را خواهد شکست، نیزه‌ها را خرد خواهد کرد و ارابه‌ها را به آتش خواهد کشید."},{"book":"مزامیر","chapter":"46","verse":"10","text":"«آرام باشید و بدانید که من خدا هستم و در میان قومهای جهان مورد عزت و احترام خواهم بود.»"},{"book":"مزامیر","chapter":"46","verse":"11","text":"خداوند، خدای لشکرهای آسمان با ماست! خدای یعقوب پناهگاه ماست!"}]}