{"data":[{"book":"لاویان","chapter":"13","verse":"1","text":"خداوند این قوانین را به موسی و هارون داد:"},{"book":"لاویان","chapter":"13","verse":"2","text":"«اگر روی پوست بدن شخصی دمل، جوش یا لکهٔ براقی مشاهده شود، باید وی را نزد هارون یا یکی از کاهنان نسل او بیاورند، چون احتمال دارد آن شخص مبتلا به جذام باشد."},{"book":"لاویان","chapter":"13","verse":"3","text":"کاهن لکه را معاینه خواهد کرد. اگر موهایی که در لکه است سفید شده باشد و اگر آن لکه از پوست گودتر باشد، پس مرض جذام است و کاهن باید او را نجس اعلام کند."},{"book":"لاویان","chapter":"13","verse":"4","text":"اگر لکهٔ روی پوست سفید باشد اما گودتر از پوست نباشد و موهایی که در لکه است سفید نشده باشد، کاهن باید او را تا هفت روز جدا از دیگران نگه دارد."},{"book":"لاویان","chapter":"13","verse":"5","text":"در روز هفتم، کاهن دوباره او را معاینه کند. اگر آن لکه تغییر نکرده باشد و بزرگ نیز نشده باشد، آنگاه کاهن باید هفت روز دیگر هم او را از مردم جدا نگه دارد."},{"book":"لاویان","chapter":"13","verse":"6","text":"روز هفتم، کاهن دوباره او را معاینه کند. اگر نشانه‌های مرض کمتر شده و لکه بزرگ نشده باشد، کاهن او را طاهر اعلام کند، چون یک زخم معمولی بوده است. کافی است آن شخص لباسهایش را بشوید تا طاهر شود."},{"book":"لاویان","chapter":"13","verse":"7","text":"ولی اگر پس از آنکه کاهن او را طاهر اعلام کرد، آن لکه بزرگ شود، باید دوباره نزد کاهن بیاید."},{"book":"لاویان","chapter":"13","verse":"8","text":"کاهن باز به آن نگاه کند، اگر لکه بزرگ شده باشد آنگاه او را نجس اعلام کند، زیرا این جذام است."},{"book":"لاویان","chapter":"13","verse":"9","text":"«شخصی را که گمان می‌رود بیماری جذام دارد باید نزد کاهن بیاورند"},{"book":"لاویان","chapter":"13","verse":"10","text":"و کاهن او را معاینه کند. اگر آماس چرکی سفیدی در پوست باشد و موهای روی آن نیز سفید شده باشد،"},{"book":"لاویان","chapter":"13","verse":"11","text":"این جذام مزمن است و کاهن باید او را نجس اعلام کند. دیگر نباید او را برای معاینات بیشتر نگه داشت، چون مرض وی قطعی است."},{"book":"لاویان","chapter":"13","verse":"12","text":"ولی اگر جذام در پوست پخش شده باشد، به‌گونه‌ای که تا آنجا که کاهن می‌تواند ببیند، بدنش را از سر تا پا پوشانیده باشد،"},{"book":"لاویان","chapter":"13","verse":"13","text":"آنگاه کاهن باید او را معاینه کند، و اگر تمام بدن او که جذام آن را پوشانده سفید شده باشد، کاهن او را طاهر اعلام کند؛ او طاهر است."},{"book":"لاویان","chapter":"13","verse":"14","text":"ولی اگر در جایی از بدنش گوشت تازه نمایان شود، او نجس است."},{"book":"لاویان","chapter":"13","verse":"15","text":"وقتی کاهن گوشت تازه را ببیند، او را نجس اعلام خواهد کرد. گوشت تازه نجس است، زیرا نشانۀ جذام است."},{"book":"لاویان","chapter":"13","verse":"16","text":"اگر گوشت تازه تغییر کند و سفید شود، او باید نزد کاهن بازگردد."},{"book":"لاویان","chapter":"13","verse":"17","text":"کاهن او را معاینه کند و اگر زخم سفید شده باشد، آنگاه او را طاهر اعلام کند؛ او طاهر است."},{"book":"لاویان","chapter":"13","verse":"18","text":"«اگر در پوست بدن کسی دملی به وجود بیاید و پس از مدتی خوب بشود،"},{"book":"لاویان","chapter":"13","verse":"19","text":"ولی در جای آن، آماسی سفید یا لکه‌ای سفید مایل به سرخی باقی مانده باشد، آن شخص باید برای معاینه نزد کاهن برود."},{"book":"لاویان","chapter":"13","verse":"20","text":"اگر کاهن دید که لکه گودتر از پوست است و موهایی که در آن است سفید شده است، آنگاه باید او را نجس اعلام کند. این جذام است که در آن دمل بروز کرده است."},{"book":"لاویان","chapter":"13","verse":"21","text":"ولی اگر کاهن ببیند که موهای سفیدی در لکه نیست و لکه نیز گودتر از پوست نیست و رنگ آن هم روشنتر شده است، آنگاه کاهن او را هفت روز از مردم جدا نگه دارد."},{"book":"لاویان","chapter":"13","verse":"22","text":"اگر در آن مدت لکه بزرگ شد کاهن باید او را نجس اعلام کند، زیرا این جذام است."},{"book":"لاویان","chapter":"13","verse":"23","text":"ولی اگر لکه بزرگ نشد، این لکه فقط جای دمل است و کاهن باید او را طاهر اعلام نماید."},{"book":"لاویان","chapter":"13","verse":"24","text":"«اگر کسی دچار سوختگی شود و در جای سوختگی لکه سفید یا سفید مایل به سرخ به وجود آید،"},{"book":"لاویان","chapter":"13","verse":"25","text":"کاهن باید لکه را معاینه کند. اگر موهای روی آن لکه سفید شده و جای سوختگی گودتر از پوست بدن باشد، این مرض جذام است که در اثر سوختگی بروز کرده و کاهن باید او را نجس اعلام کند."},{"book":"لاویان","chapter":"13","verse":"26","text":"ولی اگر کاهن ببیند که در لکه، موهای سفیدی نیست و لکه گودتر از پوست بدن به نظر نمی‌آید و کمرنگ شده، کاهن باید هفت روز او را از مردم جدا نگه داشته،"},{"book":"لاویان","chapter":"13","verse":"27","text":"روز هفتم دوباره او را معاینه کند. اگر لکه بزرگ شده باشد، کاهن باید او را نجس اعلام کند، زیرا این جذام است."},{"book":"لاویان","chapter":"13","verse":"28","text":"ولی اگر لکه بزرگ نشده و کمرنگ شده باشد، این فقط جای سوختگی است و کاهن باید اعلام نماید که او طاهر است، زیرا این لکه فقط جای سوختگی است."},{"book":"لاویان","chapter":"13","verse":"29","text":"«اگر مردی یا زنی روی سر یا چانه‌اش زخمی داشته باشد،"},{"book":"لاویان","chapter":"13","verse":"30","text":"کاهن باید او را معاینه کند. اگر به نظر آید که زخم گودتر از پوست است و موهای زرد و باریکی در زخم پیدا شود، کاهن باید او را نجس اعلام کند، زیرا این، جذامِ سر یا چانه است."},{"book":"لاویان","chapter":"13","verse":"31","text":"ولی اگر معاینهٔ کاهن نشان دهد که زخم گودتر از پوست نیست و در ضمن موهای سیاه نیز در آن دیده نمی‌شود، آنگاه باید او را هفت روز از مردم جدا نگاه دارد"},{"book":"لاویان","chapter":"13","verse":"32","text":"و روز هفتم دوباره وی را معاینه کند. اگر زخم بزرگ نشده باشد و موهای زردی نیز در آن نمایان نشده باشد، و اگر لکه گودتر از پوست به نظر نیاید،"},{"book":"لاویان","chapter":"13","verse":"33","text":"آنگاه شخص باید موی اطراف زخمش را بتراشد (ولی نه روی خود زخم را) و کاهن هفت روز دیگر او را از مردم جدا نگه دارد."},{"book":"لاویان","chapter":"13","verse":"34","text":"روز هفتم باز معاینه شود و اگر زخم بزرگ نشده باشد و از پوست گودتر به نظر نیاید، کاهن او را طاهر اعلام نماید. او بعد از شستن لباسهایش طاهر خواهد بود."},{"book":"لاویان","chapter":"13","verse":"35","text":"ولی اگر پس از آنکه طاهر اعلام شد، زخم در پوست پخش شود،"},{"book":"لاویان","chapter":"13","verse":"36","text":"آنگاه کاهن باید دوباره او را معاینه کند و بی‌آنکه منتظر دیدن موهای زرد بشود، او را نجس اعلام کند."},{"book":"لاویان","chapter":"13","verse":"37","text":"ولی اگر معلوم شود که زخم تغییری نکرده و موهای سیاهی نیز در آن دیده می‌شود، پس او شفا یافته و جذامی نیست و کاهن باید او را طاهر اعلام کند."},{"book":"لاویان","chapter":"13","verse":"38","text":"«اگر مرد یا زنی لکه‌های سفیدی روی پوست بدنش داشته باشد"},{"book":"لاویان","chapter":"13","verse":"39","text":"کاهن باید او را معاینه کند. اگر این لکه‌ها سفید کمرنگ باشند، این یک لکهٔ معمولی است که در پوست بروز کرده است. بنابراین آن شخص طاهر است."},{"book":"لاویان","chapter":"13","verse":"40","text":"«اگر موی سر مردی بریزد، او طاس شده اما طاهر است."},{"book":"لاویان","chapter":"13","verse":"41","text":"اگر موهای مردی از اطراف پیشانی بریزد، او از پیشانی طاس شده، ولی طاهر است."},{"book":"لاویان","chapter":"13","verse":"42","text":"اما چنانچه در سر طاس یا پیشانی او لکهٔ سفید مایل به سرخی وجود داشته باشد، ممکن است جذام باشد که در سر یا پیشانی او بروز کرده است."},{"book":"لاویان","chapter":"13","verse":"43","text":"پس کاهن باید او را معاینه کند. اگر لکۀ روی سر یا پیشانی او که به رنگ سفید مایل به سرخ است، مانند بیماری جذام در پوست بدن به نظر برسد،"},{"book":"لاویان","chapter":"13","verse":"44","text":"او جذامی و نجس است. کاهن باید او را به سبب زخم سر نجس اعلام کند."},{"book":"لاویان","chapter":"13","verse":"45","text":"«وقتی معلوم شود کسی جذامی است، او باید لباس پاره بپوشد و موهای سرش را باز کند و قسمت پایین صورت خود را پوشانیده، در حین حرکت فریاد بزند: ”جذامی! جذامی!“"},{"book":"لاویان","chapter":"13","verse":"46","text":"تا زمانی که مرض باقی باشد، او نجس است و باید بیرون از اردوگاه، تنها به سر برد."},{"book":"لاویان","chapter":"13","verse":"47","text":"«اگر لباسی، چه پشمی چه کتانی، کپک بزند،"},{"book":"لاویان","chapter":"13","verse":"48","text":"هر پارچۀ بافته یا دوخته شدۀ کتانی یا پشمی، و هر چرم یا هر چه از چرم تهیه شده باشد –"},{"book":"لاویان","chapter":"13","verse":"49","text":"اگر کپک لباس یا چرم، پارچۀ بافته یا دوخته، یا هر چیز چرمی، به سرخی یا سبزی بزند، کپک زیان‌آور است و باید به کاهن نشان داده شود."},{"book":"لاویان","chapter":"13","verse":"50","text":"کاهن لکه را ببیند و آن پارچه یا شیء را مدت هفت روز نگه دارد"},{"book":"لاویان","chapter":"13","verse":"51","text":"و روز هفتم دوباره به آن نگاه کند. اگر کپک پخش شده باشد، چه در پارچۀ بافته شده یا دوخته شده، یا در چرم، کپکِ مضر است و نجس می‌باشد،"},{"book":"لاویان","chapter":"13","verse":"52","text":"و کاهن باید آن را بسوزاند، چون جذام مسری در آن است و باید در آتش سوخته شود."},{"book":"لاویان","chapter":"13","verse":"53","text":"«ولی اگر کاهن معاینه کند و ببیند که کپک در لباس، چه بافته شده و چه دوخته شده، و یا در چرم، پخش نشده باشد،"},{"book":"لاویان","chapter":"13","verse":"54","text":"باید دستور دهد آنچه را کپک زده است بشویند. سپس هفت روز دیگر آن را جدا نگه دارند."},{"book":"لاویان","chapter":"13","verse":"55","text":"اگر بعد از آن مدت، رنگ لکه تغییر نکرد، هر چند پخش هم نشده باشد، نجس است و باید سوزانده شود، خواه لکه روی آن و خواه زیر آن باشد."},{"book":"لاویان","chapter":"13","verse":"56","text":"اما اگر کاهن ببیند که لکه بعد از شستن کمرنگتر شده، آنگاه قسمت لکه‌دار را از پارچه، چه بافته شده چه دوخته شده، و یا چرم جدا کند."},{"book":"لاویان","chapter":"13","verse":"57","text":"ولی اگر لکه دوباره روی لباس ظاهر شود، چه بافته شده چه دوخته شده، و یا هر چیز چرمی، معلوم می‌شود کپک در حال پیشروی است. آنچه کپک زده است باید سوزانده شود."},{"book":"لاویان","chapter":"13","verse":"58","text":"اما چنانچه بعد از شستن، دیگر اثری از لکه در لباس، چه بافته شده چه دوخته شده، و یا هر شئ چرمی که با شستشو کپک از آن زدوده می‌شود، نباشد، باید بار دیگر شسته شود، و طاهر خواهد بود.»"},{"book":"لاویان","chapter":"13","verse":"59","text":"این است قوانین مربوط به مرض جذام در لباس پشمی یا کتانی یا هر چیزی که از چرم درست شده باشد."}]}