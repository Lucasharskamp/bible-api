{"data":[{"book":"Isambulo","chapter":"3","verse":"1","text":"“Ingilosi yebandla laseSadisi ilobele uthi:"},{"book":"Isambulo","chapter":"3","verse":"2","text":"Vuka! Qinisa okuseleyo osekuseduze lokufa, ngoba izenzo zakho angizifumananga ziphelele emehlweni kaNkulunkulu."},{"book":"Isambulo","chapter":"3","verse":"3","text":"Ngakho, khumbula okwamukeleyo lokuzwileyo; kulalele, uphenduke. Kodwa nxa ungavuki, ngizakuza njengesela njalo kawusoze wazi ukuthi ngizafika kuwe ngasiphi isikhathi."},{"book":"Isambulo","chapter":"3","verse":"4","text":"Kodwa ulabantu abalutshwana eSadisi abangangcolisanga izigqoko zabo. Bazahamba lami begqoke ezimhlophe, ngoba bazifanele."},{"book":"Isambulo","chapter":"3","verse":"5","text":"Lowo onqobayo uzagqoka ezimhlophe njengabo. Ibizo lakhe kangisoze ngilesule encwadini yokuphila, kodwa ibizo lakhe ngizalivuma phambi kukaBaba lezingilosi zakhe."},{"book":"Isambulo","chapter":"3","verse":"6","text":"Lowo olendlebe, akezwe okutshiwo nguMoya emabandleni.”"},{"book":"Isambulo","chapter":"3","verse":"7","text":"“Ingilosi yebandla laseFiladelifiya ilobele uthi:"},{"book":"Isambulo","chapter":"3","verse":"8","text":"Ngiyazazi izenzo zakho. Khangela phambi kwakho sengibeke umnyango okungelamuntu ongawuvala. Ngiyakwazi ukuthi ulamandla amancinyane, kodwa ilizwi lami uligcinile njalo ibizo lami kawuliphikanga."},{"book":"Isambulo","chapter":"3","verse":"9","text":"Ngizakwenza labo abangabesinagogu likaSathane, abathi bangamaJuda bona bengayisiwo, kodwa beqamba amanga beze kuwe bawele phansi ngasezinyaweni zakho bavume ukuthi ngikuthandile."},{"book":"Isambulo","chapter":"3","verse":"10","text":"Njengoba ugcine umlayo wami ukuba ubekezele ngesineke, lami ngizakugcina esikhathini sokulingwa esizafika emhlabeni wonke ukuhlola labo abahlala emhlabeni."},{"book":"Isambulo","chapter":"3","verse":"11","text":"Ngiyeza masinyane. Bambelela kulokho olakho, ukuze kungabikhona othatha umqhele wakho."},{"book":"Isambulo","chapter":"3","verse":"12","text":"Lowo onqobayo ngizamenza abe yinsika ethempelini likaNkulunkulu. Kasoze asuke kulo futhi. Ngizaloba phezu kwakhe ibizo likaNkulunkulu wami kanye lebizo ledolobho likaNkulunkulu wami, iJerusalema elitsha, elehlela phansi liphuma ezulwini livela kuNkulunkulu wami; njalo ngizaloba phezu kwakhe lebizo lami elitsha."},{"book":"Isambulo","chapter":"3","verse":"13","text":"Lowo olendlebe, akezwe okutshiwo nguMoya emabandleni.”"},{"book":"Isambulo","chapter":"3","verse":"14","text":"“Ingilosi yebandla laseLodikheya ilobele uthi:"},{"book":"Isambulo","chapter":"3","verse":"15","text":"Ngiyazazi izenzo zakho, ukuthi kawuqandi njalo kawutshisi. Ngifisa ukuthi ngabe uyilokhu loba lokhuyana."},{"book":"Isambulo","chapter":"3","verse":"16","text":"Ngakho-ke, njengoba ubuthukuthuku, ungatshisi njalo ungaqandi, sekuseduze ukuba ngikukhafule emlonyeni wami."},{"book":"Isambulo","chapter":"3","verse":"17","text":"Wena uthi, ‘Nginothile; sengazuza inotho njalo kangisweli lutho.’ Kodwa kawunanzeleli ukuthi uyahlupheka, ulusizi, ungumyanga, uyisiphofu njalo unqunu."},{"book":"Isambulo","chapter":"3","verse":"18","text":"Ngiyakucebisa ukuba uthenge kimi igolide elihlanjululwe emlilweni ukuze unothe; ugqoke izigqoko ezimhlophe ukuze uvale ubunqunu bakho obulihlazo, lamafutha okugcoba amehlo akho ukuze ubone."},{"book":"Isambulo","chapter":"3","verse":"19","text":"Labo engibathandayo ngiyabakhuza ngibajezise. Ngakho-ke, woba lokutshiseka uphenduke."},{"book":"Isambulo","chapter":"3","verse":"20","text":"Mina ngilapha! Ngimi emnyango ngiqoqoda. Nxa kukhona ozwa ilizwi lami avule umnyango, ngizangena ngidle laye, laye adle lami."},{"book":"Isambulo","chapter":"3","verse":"21","text":"Lowo onqobayo, ngizamnika ilungelo lokuhlala lami esihlalweni sami sobukhosi, njengoba lami nganqoba ngasengihlala loBaba esihlalweni sakhe sobukhosi."},{"book":"Isambulo","chapter":"3","verse":"22","text":"Lowo olendlebe, akezwe okutshiwo nguMoya emabandleni.”"}]}