{"data":[{"book":"YUUHANNA 3","chapter":"1","verse":"1","text":"Salminaango an min oo ardotooɗo, haa e maa an oo yiɗaaɗo an Gayuusi, mo mi yiɗi e nder goonga."},{"book":"YUUHANNA 3","chapter":"1","verse":"2","text":"Giɗo an, e nooneeji ɗin fow miɗo yelani-maa moƴƴere e cellal ɓandu, wano wonkii maa kin selliri non."},{"book":"YUUHANNA 3","chapter":"1","verse":"3","text":"Mi weltike fota, fewndo musiɓɓe goo ari, ɓe seeditii fii ko humiɗaa e goonga on kon e ko wuurirɗaa goonga on kon."},{"book":"YUUHANNA 3","chapter":"1","verse":"4","text":"Mi alaa weltaare mawnde ɓuri nanugol no wi'ee wonde fayɓe an ɓen no jokki goonga on."},{"book":"YUUHANNA 3","chapter":"1","verse":"5","text":"Giɗo an, hiɗa waɗirde no feewiri e nder ko wonɗaa waɗande musiɓɓe ɓen kon, hay ɓe a andaa ɓen."},{"book":"YUUHANNA 3","chapter":"1","verse":"6","text":"Ɓe seeditike fii giggol maa ngol yeeso *moftal ngal. Haray a waɗii ko moƴƴi si a faaborii ɓe ko haani e nder yaadu maɓɓe ndun, hara ko noone no welirta Alla,"},{"book":"YUUHANNA 3","chapter":"1","verse":"7","text":"ɓay ko fii innde *Almasiihu on ɓe yahi, e ɓaawo hendagol hay huunde e juuɗe ɓe gomɗinaa ɓen."},{"book":"YUUHANNA 3","chapter":"1","verse":"8","text":"Hiɗen haani jaɓɓaade sifa ɓen yimɓe, fii no gollidiren e maɓɓe fii goonga on."},{"book":"YUUHANNA 3","chapter":"1","verse":"9","text":"Mi windanii moftal ngal konguɗi seeɗa, kono oo wi'eteeɗo Diyoteriifa, yiɗuɗo wonude arano e hakkunde maɓɓe on, jaɓanaa men."},{"book":"YUUHANNA 3","chapter":"1","verse":"10","text":"Ko ɗun waɗi, nde mi aroyi, mi humpitoyay on fii kuuɗe makko ɗen, konguɗi bonɗi ɗi o woni ɲo'ude men ɗin. Nde tawnoo ɗun yonanaali mo, o salii wernude musiɓɓe ɓen, o fannani faalaaɓe waɗude ɗun ɓen kadi, o raɗii ɓe ka moftal."},{"book":"YUUHANNA 3","chapter":"1","verse":"11","text":"Awa yo giɗo an, wota a ɲembu ko boni, kono ɲembu ko moƴƴi. Kala on waɗuɗo ko moƴƴi, haray ko mo Alla, kala non on waɗuɗo ko boni, haray andaali Alla."},{"book":"YUUHANNA 3","chapter":"1","verse":"12","text":"Yimɓe ɓen fow no joganii Dimitiriyuusa kongol moƴƴol, hay goonga on tigi, menen kadi meɗen seeditanaade mo ɗun. Hiɗa andi-le seeditoore amen nden ko goonga."},{"book":"YUUHANNA 3","chapter":"1","verse":"13","text":"Miɗo mari buy ko mi windane, kono mi faalaaka waɗirde ɗun ndaha e karambol."},{"book":"YUUHANNA 3","chapter":"1","verse":"14","text":"Miɗo tanƴinii yi'itugol ma ko woɗɗaa, onsay en yewtiray hunduko."},{"book":"YUUHANNA 3","chapter":"1","verse":"15","text":"Yo ɓuttu wonane. Yiɓɓe ɓen salminii ma, min kadi mi salminirii yiɓɓe ɓen gooto gooto."}]}