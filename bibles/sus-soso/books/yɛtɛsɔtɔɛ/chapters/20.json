{"data":[{"book":"Yɛtɛ sɔtɔɛ","chapter":"20","verse":"1","text":"Na tɛmui Alatala naxa yi masenyi ti:"},{"book":"Yɛtɛ sɔtɔɛ","chapter":"20","verse":"2","text":"«N tan Alatala nan wo Marigi Ala ra, naxan wo ramini Misira konyiya kui.»"},{"book":"Yɛtɛ sɔtɔɛ","chapter":"20","verse":"3","text":"«Wo naxa ala gbɛtɛe batu bafe n tan na.»"},{"book":"Yɛtɛ sɔtɔɛ","chapter":"20","verse":"4","text":"«Wo naxa kuye yo yailan naxan misaalixi se nde ra, naxan toma koore nun bɔxi ma, xa na mu naxan luma ye nun bɔxi bun ma."},{"book":"Yɛtɛ sɔtɔɛ","chapter":"20","verse":"5","text":"Wo naxa wo mafelen na se mɔɔlie bɛ, wo naxa e batu, barima n tan wo Marigi Alatala, n mu wama n firin nde xɔn. Naxee n xɔnma, n nee bɔnsɔɛ ratɔnma nɛ han e tolontolonyie, xa na mu a ra e tolobitɛe xa die."},{"book":"Yɛtɛ sɔtɔɛ","chapter":"20","verse":"6","text":"Kɔnɔ mixi naxee n xanuma, e bira n ma sɛriyɛ fɔxɔ ra, n hinnɛma e ra xanunteya kui abadan.»"},{"book":"Yɛtɛ sɔtɔɛ","chapter":"20","verse":"7","text":"«Wo naxa n xili yelefu, barima n tan Alatala mu diɲɛma mixie ma, naxee na fe mɔɔli rabama.»"},{"book":"Yɛtɛ sɔtɔɛ","chapter":"20","verse":"8","text":"«Wo xa ratu malabui lɔxɔɛ ma, wo xa a binya."},{"book":"Yɛtɛ sɔtɔɛ","chapter":"20","verse":"9","text":"Wo nɔma wali birin nabade xi senni bun ma,"},{"book":"Yɛtɛ sɔtɔɛ","chapter":"20","verse":"10","text":"kɔnɔ na xi solofere nde findima malabui lɔxɔɛ ra wo Marigi Alatala xa binyɛ bun ma. Wo naxa wali yo raba na lɔxɔɛ, wo tan, wo xa die, wo xa konyie, wo xa xurusee, nun wo xa xɔɲɛe."},{"book":"Yɛtɛ sɔtɔɛ","chapter":"20","verse":"11","text":"Alatala duniɲa nun se birin daa xi senni nan bun ma. A to gɛ na ra a naxa a malabu a xi solofere nde. Na nan a xɛɛxi, Alatala naxa barakɛ sa na malabui lɔxɔɛ ma, a findi lɔxɔɛ sɛniyɛnxi ra.»"},{"book":"Yɛtɛ sɔtɔɛ","chapter":"20","verse":"12","text":"«Wo xa wo baba nun wo nga binya. Na kui wo xa simaya xɔn kuyama nɛ bɔxi ma, wo Marigi Alatala naxan fima wo ma.»"},{"book":"Yɛtɛ sɔtɔɛ","chapter":"20","verse":"13","text":"«Wo naxa mixi faxa.»"},{"book":"Yɛtɛ sɔtɔɛ","chapter":"20","verse":"14","text":"«Wo naxa yɛnɛ raba.»"},{"book":"Yɛtɛ sɔtɔɛ","chapter":"20","verse":"15","text":"«Wo naxa muɲɛ ti.»"},{"book":"Yɛtɛ sɔtɔɛ","chapter":"20","verse":"16","text":"«Wo naxa wo boore tɔɔɲɛgɛ.»"},{"book":"Yɛtɛ sɔtɔɛ","chapter":"20","verse":"17","text":"«Wo naxa mila wo boore xa harige ma, alɔ a xa banxi, a xa ginɛ, a xa konyie, a xa ninge, xa na mu a xa sofale.»"},{"book":"Yɛtɛ sɔtɔɛ","chapter":"20","verse":"18","text":"Ɲama to na galanyi, seyamakɔnyi, nun tuuri to geya fari, e fa sara xui mɛ, e naxa sɛrɛn gaaxui ra. E naxa makuya mɛnni ra,"},{"book":"Yɛtɛ sɔtɔɛ","chapter":"20","verse":"19","text":"e fa a fala Munsa bɛ, «I tan xa wɔyɛn muxu ra, Alatala xui won faxama nɛ.»"},{"book":"Yɛtɛ sɔtɔɛ","chapter":"20","verse":"20","text":"Munsa naxa a fala ɲama bɛ, «Hali wo mu gaaxu. Ala na wo matofe, alako wo xa gaaxu a ya ra, wo xa yunubi lu na.»"},{"book":"Yɛtɛ sɔtɔɛ","chapter":"20","verse":"21","text":"Ɲama naxa lu yire makuye, kɔnɔ Munsa tan naxa siga na nuxui fɔɔrɔxi yire Alatala nu na dɛnnaxɛ."},{"book":"Yɛtɛ sɔtɔɛ","chapter":"20","verse":"22","text":"Alatala naxa a masen Munsa bɛ, «I xa yi masenyi ti Isirayilakae bɛ, ‹Wo bara a to, n bara wɔyɛn wo ra kelife koore ma."},{"book":"Yɛtɛ sɔtɔɛ","chapter":"20","verse":"23","text":"Wo naxa kuye yo yailan gbeti nun xɛɛma ra naxan luma n sɛɛti ma."},{"book":"Yɛtɛ sɔtɔɛ","chapter":"20","verse":"24","text":"Wo xa sɛrɛxɛbade yailan n bɛ bɛndɛ ra. Wo xa xurusee ba sɛrɛxɛ gan daaxi nun xanunteya sɛrɛxɛ ra. Wo na n xili binya, n barakɛ sama nɛ wo ma."},{"book":"Yɛtɛ sɔtɔɛ","chapter":"20","verse":"25","text":"Xa wo sa sɛrɛxɛbade tima n bɛ gɛmɛ ra, wo naxa a ti gɛmɛ masolixie ra, barima na a niyama nɛ a xa findi se sɛniyɛntare ra."},{"book":"Yɛtɛ sɔtɔɛ","chapter":"20","verse":"26","text":"Wo naxa n ma sɛrɛxɛbade ite, xa na mu a ra sɛrɛxɛdubɛ xa donma kuye bunyi mabama nɛ.›»"}]}