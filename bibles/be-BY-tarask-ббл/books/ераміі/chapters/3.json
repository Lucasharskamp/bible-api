{"data":[{"book":"ЕРАМІІ","chapter":"3","verse":"1","text":"Кажуць: калі муж адпусьціць жонку сваю, і яна адыдзе ад яго і зробіцца жонкаю другога мужа, дык ці можа яна вярнуцца да яго? Ці не апаганілася б гэтым краіна тая? А ты з многімі палюбоўнікамі блудадзейнічала, - і аднак жа вярніся да Мяне, кажа Гасподзь."},{"book":"ЕРАМІІ","chapter":"3","verse":"2","text":"Узьвядзі вочы твае ўгору і паглядзі, дзе не блудадзеялі з табою? Пры дарозе сядзела ты дзеля іх, як Аравіцянін у пустыні, і апаганіла зямлю блудам тваім і хітрынай тваёю."},{"book":"ЕРАМІІ","chapter":"3","verse":"3","text":"За тое былі затрыманы дажджы, і ня было дажджу позьняга; але ў цябе быў лоб блудніцы, - ты адкінула сорам."},{"book":"ЕРАМІІ","chapter":"3","verse":"4","text":"Ці ня будзеш ты з гэтага часу заклікаць да Мяне: Войча мой! Ты быў правадніком маладосьці маёй!"},{"book":"ЕРАМІІ","chapter":"3","verse":"5","text":"Няўжо заўсёды Ён будзе ў гневе? і няўжо вечна будзе ўтрымліваць яго ў Сабе? Вось, што кажаш ты, а робіш ліхое і посьпех маеш у ім."},{"book":"ЕРАМІІ","chapter":"3","verse":"6","text":"Гасподзь сказаў мне ў дні Ёсіі цара: ці бачыў ты, што рабіла адступніца, дачка Ізраіля? Яна хадзіла на кожную высокую гару і пад кожнае галінастае дрэва, і там распусьнічала."},{"book":"ЕРАМІІ","chapter":"3","verse":"7","text":"І пасьля таго, як яна ўсё гэта рабіла, Я казаў: вярніся да Мяне; але яна не вярнулася; і бачыла гэта вераломная сястра яе Юдэя."},{"book":"ЕРАМІІ","chapter":"3","verse":"8","text":"І Я бачыў, што, калі за ўсе пералюбныя ўчынкі адступніцы, дачкі Ізраіля, Я адпусьціў яе і даў ёй разводны ліст, вераломная сястра яе, Юдэя, не збаялася, а пайшла і сама распусьнічала."},{"book":"ЕРАМІІ","chapter":"3","verse":"9","text":"І адкрытым блудадзействам яна апаганіла зямлю, і пералюбнічала з каменем і дрэвам."},{"book":"ЕРАМІІ","chapter":"3","verse":"10","text":"Але пры ўсім гэтым вераломная сястра яе Юдэя не навярнулася да Мяне ўсім сэрцам сваім, а толькі на блізір, кажа Гасподзь."},{"book":"ЕРАМІІ","chapter":"3","verse":"11","text":"І сказаў мне Гасподзь: адступніца, дачка Ізраілева, аказалася з большаю праўдаю, чым вераломная Юдэя."},{"book":"ЕРАМІІ","chapter":"3","verse":"12","text":"Ідзі і абвясьці словы гэтыя на поўнач, і скажы: вярніся, адступніца, дачка Ізраілева, кажа Гасподзь. Я ня вылью на вас гневу Майго; бо Я мілажальны, кажа Гасподзь, - ня вечна буду гневацца."},{"book":"ЕРАМІІ","chapter":"3","verse":"13","text":"Прызнай толькі віну тваю, бо ты адступілася ад Госпада Бога твайго і распусьнічала з чужымі пад кожным галінастым дрэвам, а голасу Майго вы ня слухаліся, кажа Гасподзь."},{"book":"ЕРАМІІ","chapter":"3","verse":"14","text":"Вярнецеся, дзеці-адступнікі, кажа Гасподзь, бо Я спалучыўся з вамі, і вазьму вас па адным з горада, па два зь племя, і прывяду вас на Сіён."},{"book":"ЕРАМІІ","chapter":"3","verse":"15","text":"І дам вам пастыраў паводле сэрца Майго, якія будуць пасьвіць вас зь веданьнем і добрым розумам."},{"book":"ЕРАМІІ","chapter":"3","verse":"16","text":"І будзе, калі вы размножыцеся і зробіцеся шматплоднымі на зямлі, у тыя дні, кажа Гасподзь, ня будуць казаць болей: «каўчэг запавету Гасподняга»; ён і не ўзгадаецца, і ня ўспомняць пра яго і ня будуць прыходзіць да яго, і яго ўжо ня будзе."},{"book":"ЕРАМІІ","chapter":"3","verse":"17","text":"У той час назавуць Ерусалім тронам Госпада; і ўсе народы дзеля імя Госпада зьбяруцца ў Ерусалім і ня будуць болей рабіць з упартасьці злога сэрца свайго."},{"book":"ЕРАМІІ","chapter":"3","verse":"18","text":"У тыя дні прыйдзе дом Юдаў да дому Ізраілевага, і пойдуць разам зь зямлі паўночнай у зямлю, якую Я даў у спадчыну бацькам вашым."},{"book":"ЕРАМІІ","chapter":"3","verse":"19","text":"І казаў Я: як пастаўлю цябе ў лік дзяцей і дам табе жаданую зямлю, найпрыгажэйшую спадчыну мноства народаў? і сказаў: ты будзеш называць Мяне бацькам тваім і не адступішся ад Мяне."},{"book":"ЕРАМІІ","chapter":"3","verse":"20","text":"Але, сапраўды, як жонка вераломна здраджвае сябру свайму, так вераломна ўчынілі са Мною вы, доме Ізраілеў, кажа Гасподзь."},{"book":"ЕРАМІІ","chapter":"3","verse":"21","text":"Голас чуцен на вышынях, скрушлівы плач сыноў Ізраіля па тым, што яны скрывілі дарогу сваю, забылі Госпада Бога свайго."},{"book":"ЕРАМІІ","chapter":"3","verse":"22","text":"Вярнецеся, мяцежныя дзеці: Я вылечу вашую непакорлівасьць. - Вось, мы ідзём да Цябе, бо Ты - Гасподзь Бог наш."},{"book":"ЕРАМІІ","chapter":"3","verse":"23","text":"Праўда, дарма спадзяваліся мы на пагоркі і на мноства гор; праўда, у Госпадзе Богу нашым - выратаваньне Ізраіля!"},{"book":"ЕРАМІІ","chapter":"3","verse":"24","text":"З маладосьці нашай гэта гідота пажырала набытак бацькоў нашых, авечак іхніх і валоў іхніх, сыноў іхніх і дачок іхніх."},{"book":"ЕРАМІІ","chapter":"3","verse":"25","text":"Мы ляжым у сораме сваім, і сорам наш пакрывае нас, бо мы грашылі перад Госпадам Богам нашым, - мы і бацькі нашыя, з маладосьці нашай і да гэтага дня, - і ня слухаліся голасу Госпада Бога нашага."}]}