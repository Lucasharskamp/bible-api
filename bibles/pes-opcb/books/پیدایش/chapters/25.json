{"data":[{"book":"پیدایش","chapter":"25","verse":"1","text":"ابراهیم بار دیگر زنی گرفت که نامش قِطوره بود."},{"book":"پیدایش","chapter":"25","verse":"2","text":"قِطوره برای ابراهیم چندین فرزند به دنیا آورد. اسامی آنها عبارت بود از: زمران، یُقشان، مدان، مدیان، یشباق و شوعه."},{"book":"پیدایش","chapter":"25","verse":"3","text":"شبا و ددان پسران یقشان بودند. ددان پدر اشوریم، لطوشیم و لئومیم بود."},{"book":"پیدایش","chapter":"25","verse":"4","text":"عیفه، عیفر، حنوک، ابیداع و الداعه، پسران مدیان بودند."},{"book":"پیدایش","chapter":"25","verse":"5","text":"ابراهیم تمام دارایی خود را به اسحاق بخشید،"},{"book":"پیدایش","chapter":"25","verse":"6","text":"اما به سایر پسرانش که از کنیزانش به دنیا آمده بودند، هدایایی داده، ایشان را در زمان حیات خویش از نزد پسر خود اسحاق، به دیار مشرق فرستاد."},{"book":"پیدایش","chapter":"25","verse":"7-8","text":"ابراهیم در سن صد و هفتاد و پنج سالگی، در کمال پیری، کامیاب از دنیا رفت و به اجداد خود پیوست."},{"book":"پیدایش","chapter":"25","verse":"9","text":"پسرانش اسحاق و اسماعیل او را در غار مکفیله، نزدیک مَمری، واقع در زمین عفرون پسر صوحارِ حیتّی، دفن کردند."},{"book":"پیدایش","chapter":"25","verse":"10","text":"این همان زمینی بود که ابراهیم از حیتی‌ها خریده و همسرش سارا را در آنجا دفن کرده بود."},{"book":"پیدایش","chapter":"25","verse":"11","text":"بعد از مرگ ابراهیم، خدا اسحاق را برکت داد. (در این زمان اسحاق نزدیک بئرلحی رُئی، واقع در نِگِب ساکن بود.)"},{"book":"پیدایش","chapter":"25","verse":"12","text":"این است تاریخچۀ نسل اسماعیل، پسر ابراهیم، که از هاجر مصری، کنیز سارا به دنیا آمد."},{"book":"پیدایش","chapter":"25","verse":"13","text":"این است نامهای پسران اسماعیل به ترتیب تولدشان: نبایوت پسر ارشد اسماعیل، قیدار، ادبئیل، مِبسام،"},{"book":"پیدایش","chapter":"25","verse":"14","text":"مشماع، دومه، مسا،"},{"book":"پیدایش","chapter":"25","verse":"15","text":"حداد، تیما، یطور، نافیش و قدمه."},{"book":"پیدایش","chapter":"25","verse":"16","text":"هر کدام از این دوازده پسر اسماعیل، قبیله‌ای به نام خودش به وجود آوردند. محل سکونت و اردوگاه این قبایل نیز به همان اسامی خوانده می‌شد."},{"book":"پیدایش","chapter":"25","verse":"17","text":"اسماعیل در سن صد و سی و هفت سالگی مُرد و به اجداد خود پیوست."},{"book":"پیدایش","chapter":"25","verse":"18","text":"فرزندان اسماعیل در منطقه‌ای بین حویله و شور که در مرز شرقی مصر و سر راه آشور واقع بود، ساکن شدند. آنها در دشمنی با همۀ برادران خود زندگی می‌کردند.25‏:18 این جمله در نسخۀ عبری نامفهوم است."},{"book":"پیدایش","chapter":"25","verse":"19","text":"این است تاریخچۀ نسل اسحاق، پسر ابراهیم."},{"book":"پیدایش","chapter":"25","verse":"20","text":"و اسحاق چهل ساله بود که ربکا را به زنی گرفت. ربکا دختر بتوئیل و خواهر لابان، اهل فَدّان‌اَرام بود."},{"book":"پیدایش","chapter":"25","verse":"21","text":"ربکا نازا بود و اسحاق برای او نزد خداوند دعا می‌کرد. سرانجام خداوند دعای او را اجابت فرمود و ربکا حامله شد."},{"book":"پیدایش","chapter":"25","verse":"22","text":"به نظر می‌رسید که دو بچه در شکم او با هم کشمکش می‌کنند. پس ربکا گفت: «چرا چنین اتفاقی برای من افتاده است؟» و در این خصوص از خداوند سؤال نمود."},{"book":"پیدایش","chapter":"25","verse":"23","text":"خداوند به او فرمود: «از دو پسری که در رحم داری، دو قوم به وجود خواهد آمد. یکی از دیگری قویتر خواهد بود، و بزرگتر کوچکتر را بندگی خواهد کرد!»"},{"book":"پیدایش","chapter":"25","verse":"24","text":"وقتی زمان وضع حمل ربکا رسید، او دوقلو زایید."},{"book":"پیدایش","chapter":"25","verse":"25","text":"پسر اولی که به دنیا آمد، سرخ رو بود و بدنش چنان با مو پوشیده شده بود که گویی پوستین بر تن دارد. بنابراین او را عیسو25‏:25 «عیسو» را می‌توان «پشمالو» نیز معنی کرد. او را «ادوم» نیز می‌گفتند که به معنی «سرخ» است. نام نهادند."},{"book":"پیدایش","chapter":"25","verse":"26","text":"پسر دومی که به دنیا آمد پاشنهٔ پای عیسو را گرفته بود! پس او را یعقوب25‏:26 «یعقوب» یعنی «کسی که پاشنه می‌گیرد»، و به طور مجازی یعنی «حیله‌گر». نامیدند. اسحاق شصت ساله بود که این دوقلوها به دنیا آمدند."},{"book":"پیدایش","chapter":"25","verse":"27","text":"آن دو پسر بزرگ شدند. عیسو شکارچی‌ای ماهر و مرد بیابان بود، ولی یعقوب مردی آرام و چادرنشین بود."},{"book":"پیدایش","chapter":"25","verse":"28","text":"اسحاق، عیسو را دوست می‌داشت، چون از گوشت حیواناتی که او شکار می‌کرد، می‌خورد؛ اما ربکا یعقوب را دوست می‌داشت."},{"book":"پیدایش","chapter":"25","verse":"29","text":"روزی یعقوب مشغول پختن آش بود که عیسو خسته و گرسنه از شکار برگشت."},{"book":"پیدایش","chapter":"25","verse":"30","text":"عیسو گفت: «برادر، از شدت گرسنگی رمقی در من نمانده است، کمی از آن آش سرخ به من بده تا بخورم.» (به همین دلیل است که عیسو را ادوم25‏:30 «ادوم» یعنی «سرخ». نیز می‌نامند.)"},{"book":"پیدایش","chapter":"25","verse":"31","text":"یعقوب جواب داد: «به شرط آنکه در عوض آن، حق نخست‌زادگی خود را به من بفروشی!»"},{"book":"پیدایش","chapter":"25","verse":"32","text":"عیسو گفت: «من از شدت گرسنگی به حال مرگ افتاده‌ام، حق نخست‌زادگی چه سودی برایم دارد؟»"},{"book":"پیدایش","chapter":"25","verse":"33","text":"اما یعقوب گفت: «قسم بخور که بعد از این، حق نخست‌زادگی تو از آن من خواهد بود.»"},{"book":"پیدایش","chapter":"25","verse":"34","text":"سپس یعقوب آش عدس را با نان به عیسو داد. او خورد و برخاست و رفت. اینچنین عیسو حق نخست‌زادگی خود را بی‌ارزش شمرد."}]}