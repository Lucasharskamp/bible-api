{"data":[{"book":"Markus","chapter":"4","verse":"1","text":"Noe seinere begynte Jesus på nytt å undervise nede ved sjøen. Folkemassen som samlet seg rundt ham var så stor at han ble tvunget til å stige om bord i en båt og sitte i den ute på vannet mens han talte til folket som sto på stranden."},{"book":"Markus","chapter":"4","verse":"2","text":"Han underviste dem ved å fortelle mange bilder, som for eksempel dette. Han sa:"},{"book":"Markus","chapter":"4","verse":"3","text":"”Lytt! En bonde gikk ut på åkeren sin for å så."},{"book":"Markus","chapter":"4","verse":"4","text":"Da han sådde, falt noe av såkornet på veien langs åkeren, og fuglene kom og spiste det opp."},{"book":"Markus","chapter":"4","verse":"5","text":"Noe korn falt der jorden var steinete og jordlaget tynt. Plantene vokste raskt opp,"},{"book":"Markus","chapter":"4","verse":"6","text":"men i den steikende solen visnet de og tørket bort, etter som røttene var grunne."},{"book":"Markus","chapter":"4","verse":"7","text":"Andre korn falt blant tistlene. Da tistlene vokste opp, kvalte de kornplantene slik at de ikke ga noen avling."},{"book":"Markus","chapter":"4","verse":"8","text":"Mest korn falt i den fruktbare jorden og vokste opp og ga rik avling. Noe ga 30, 60 og til og med 100 ganger så mye som den mengden såkorn som hadde blitt sådd.”"},{"book":"Markus","chapter":"4","verse":"9","text":"Jesus sa: ”Lytt nøye og forsøk å forstå!”"},{"book":"Markus","chapter":"4","verse":"10","text":"Da Jesus seinere var alene med disiplene og de andre som fulgte ham, spurte de: ”Hva betyr dette som du fortalte?”"},{"book":"Markus","chapter":"4","verse":"11","text":"Han svarte: ”Dere har fått gaven til å forstå undervisningen min om hvordan Gud vil frelse menneskene og gjøre dem til sitt eget folk.4:11 På gresk: Å få vite Guds rikes hemmelighet. De som ikke tilhører Guds eget folk, oppfatter dette bare som bilder,"},{"book":"Markus","chapter":"4","verse":"12","text":"for at"},{"book":"Markus","chapter":"4","verse":"13","text":"Dersom dere nå ikke forstår dette bildet om såkornet, hvordan skal dere da kunne skjønne de andre bildene mine?"},{"book":"Markus","chapter":"4","verse":"14","text":"Det bonden sår, er budskapet fra Gud."},{"book":"Markus","chapter":"4","verse":"15","text":"Den harde veien, der noe av såkornet falt, ligner hjertet til det menneske som hører budskapet, men som snaut nok har hørt det til ende før Satan kommer og forsøker å få den som lyttet, til å glemme alt sammen."},{"book":"Markus","chapter":"4","verse":"16","text":"Den grunne og steinete jorden er lik hjertet til det menneske som hører budskapet og tar imot det med ekte glede,"},{"book":"Markus","chapter":"4","verse":"17","text":"men som ikke har særlig dybde i seg slik at røttene kan utvikle seg. Etter en tid, når vanskelighetene eller forfølgelsene dukker opp på grunn av troen, da avtar entusiasmen, og den som tok imot, forlater troen."},{"book":"Markus","chapter":"4","verse":"18","text":"Jorden som var dekket av tistler, kan sammenlignes med det menneske som hører budskapet,"},{"book":"Markus","chapter":"4","verse":"19","text":"men lar de daglige bekymringene, lengselen etter å tjene mange penger og begjæret etter andre ting, få komme inn i hjertet og kvele budskapet, slik at det til slutt ikke påvirker livet i det hele tatt."},{"book":"Markus","chapter":"4","verse":"20","text":"Den fruktbare jorden ligner hjertet til et menneske som hører budskapet, tar det til seg og lar det påvirke hele livet. Disse som hører og tar imot, gir en avling som er 30, 60 eller til og med 100 ganger så stor mengde korn som ble sådd i hjertets gode jord.”"},{"book":"Markus","chapter":"4","verse":"21","text":"Videre sa Jesus: ”Ingen tar fram en lampe og hvelver en eske over den eller setter den under en stol. Tvert imot! En lampe setter alle høyt og fritt, slik at den kan gi lys og være til nytte."},{"book":"Markus","chapter":"4","verse":"22","text":"På samme måten skal alt som nå er skjult, en dag bli ført fram i lyset og være synlig for alle."},{"book":"Markus","chapter":"4","verse":"23","text":"Lytt nøye og forsøk å forstå!"},{"book":"Markus","chapter":"4","verse":"24","text":"Pass på at de ordene dere får høre, leder til handling. For jo mer dere omsetter ordene til praksis, desto mer kommer dere til å forstå hva jeg snakker om."},{"book":"Markus","chapter":"4","verse":"25","text":"Ja, den som forstår undervisningen min, skal med tiden forstå mer og mer. Men den som forstår lite, skal til slutt miste også den minimale innsikten han hadde.”"},{"book":"Markus","chapter":"4","verse":"26","text":"Jesus fortalte også et annet bilde. Han sa: ”Der Gud regjerer, blir det som når4:26 På gresk: Guds rike ligner… en bonde strør ut såkornet sitt på åkeren."},{"book":"Markus","chapter":"4","verse":"27","text":"Mannen sover og våkner, og alt etter som dagene går, begynner såkornet å gro og spire uten hans hjelp."},{"book":"Markus","chapter":"4","verse":"28","text":"Det er jorden som får såkornet til å gro. Først trenger spirene seg fram, så blir aksene formet, og til slutt er hveten moden."},{"book":"Markus","chapter":"4","verse":"29","text":"Da kommer bonden med sin sigd og høster hveten, etter som tiden til å høste er kommet.”"},{"book":"Markus","chapter":"4","verse":"30","text":"Jesus sa: ”Hvordan kommer det til å bli der Gud regjerer4:30 På gresk: Hva skal vi ligne Guds rike med?? Hvilket bilde skal jeg bruke?"},{"book":"Markus","chapter":"4","verse":"31-32","text":"Jo, der Gud regjerer, blir det som når noen sår et sennepsfrø. Til tross for at sennepsfrøet er det minste4:31-32 Sennepsfrøet var det minste frøet som ble brukt for dyrking. av alle frø, vokser det opp og blir større enn alle andre krydderurter, og får så store greiner at fuglene kan bygge reir og finne ly mellom bladene.”"},{"book":"Markus","chapter":"4","verse":"33","text":"Jesus brukte titt og ofte slike bilder som dette for at folket skulle forstå, i den grad de nå var i stand til å forstå."},{"book":"Markus","chapter":"4","verse":"34","text":"Ja, han talte faktisk aldri uten å fortelle noen bilder, men når han seinere ble alene med disiplene forklarte han bildene for dem."},{"book":"Markus","chapter":"4","verse":"35","text":"Da det ble kveld, sa Jesus til disiplene: ”Kom, nå drar vi over til den andre siden av sjøen.”"},{"book":"Markus","chapter":"4","verse":"36","text":"De trakk seg unna folket og reiste over sjøen i den båten der Jesus allerede satt. Flere andre båter fulgte også med."},{"book":"Markus","chapter":"4","verse":"37","text":"Da de hadde kommet et stykke ut, blåste det opp en voldsom storm. Høye bølger slo inn i båten slik at den nesten ble fylt med vann."},{"book":"Markus","chapter":"4","verse":"38","text":"Mens dette skjedde, lå Jesus og sov akter i båten med hodet på en pute. Disiplene vekket ham og ropte fortvilt: ”Mester, merker du ikke at vi holder på å synke?”"},{"book":"Markus","chapter":"4","verse":"39","text":"Da reiste han seg opp og snakket strengt til vinden og sjøen og sa: ”Ti! Bli stille!” Straks la sjøen seg, og det ble blikk stille."},{"book":"Markus","chapter":"4","verse":"40","text":"Så spurte han disiplene: ”Hvorfor er dere redde? Har dere fortsatt vanskelig for å tro?”"},{"book":"Markus","chapter":"4","verse":"41","text":"Forskrekket sa de til hverandre: ”Hvem er han? Til og med vinden og sjøen er lydige mot ham.”"}]}