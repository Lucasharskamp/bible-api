{"data":[{"book":"1 Johana","chapter":"5","verse":"1","text":"Ngʼato ka ngʼato moyie ni Yesu e Kristo en nyathi Nyasaye, kendo ngʼama ohero Wuoro ohero nyathine bende."},{"book":"1 Johana","chapter":"5","verse":"2","text":"Ma e kaka wangʼeyo ni wahero nyithind Nyasaye: Ka wahero Nyasaye kendo wamako chikene."},{"book":"1 Johana","chapter":"5","verse":"3","text":"Hero Nyasaye en luoro chikene, to chikene ok tek rito"},{"book":"1 Johana","chapter":"5","verse":"4","text":"nikech ngʼat ma Nyasaye onywolo loyo piny. Loch ma waloyogo piny en yie."},{"book":"1 Johana","chapter":"5","verse":"5","text":"En ngʼa moloyo piny? Mana ngʼat moyie ni Yesu en Wuod Nyasaye."},{"book":"1 Johana","chapter":"5","verse":"6","text":"Yesu Kristo e Jal mane obiro gi pi kod remo. Ne ok obiro gi pi kende, to nobiro gi pi kod remo. Roho Maler wacho ni ma en adieri, nikech Roho en e adiera."},{"book":"1 Johana","chapter":"5","verse":"7","text":"Nimar nitie joneno adek, ma gin:"},{"book":"1 Johana","chapter":"5","verse":"8","text":"5:7-8 Ndiko mamoko ma bangʼe mag loko mag dho Latin ne onge gi wechegi, Timo neno koa e polo ni ji adekgi gin gimoro achiel 8 Kendo nitiere gik moko adek matimo neno e piny: (gik moko adekgi ne ok ondik e loko mar dho jo-Yunani kapok ochopo higa mar 1400 Bangʼ nywol Yesu).Roho gi pi kod remo, kendo jonenogi winjore kuom wachni."},{"book":"1 Johana","chapter":"5","verse":"9","text":"Wayie gi nend dhano, to nend Nyasaye ema duongʼ moloyo nikech en neno ma Nyasaye owuon osewacho kuom Wuode."},{"book":"1 Johana","chapter":"5","verse":"10","text":"Ngʼat moyie kuom Wuod Nyasaye nigi nenoni e chunye, to ngʼama ok oyie kuome miyo Nyasaye doko ja-miriambo, nikech odagi yie gima Nyasaye osewacho kaka janeno kuom Wuode."},{"book":"1 Johana","chapter":"5","verse":"11","text":"To ma e gima Nyasaye osewacho: Nyasaye osemiyowa ngima mochwere kendo ngimano ni kuom wuode."},{"book":"1 Johana","chapter":"5","verse":"12","text":"Ngʼat man-gi Wuowi nigi ngima; to ngʼat maonge gi Wuod Nyasaye onge gi ngima."},{"book":"1 Johana","chapter":"5","verse":"13","text":"Andikonu wechegi, un joma oyie kuom nying Wuod Nyasaye, mondo ungʼe ni un gi ngima mochwere."},{"book":"1 Johana","chapter":"5","verse":"14","text":"Ma e chir ma wan-go ka wadhi e nyim Nyasaye ni ka wakwaye gimoro mowinjore gi dwache to owinjowa."},{"book":"1 Johana","chapter":"5","verse":"15","text":"To ka wangʼeyo ni owinjowa kwakwaye gimoro, to wangʼeyo ni waseyudo gima wakwayono."},{"book":"1 Johana","chapter":"5","verse":"16","text":"Ka ngʼato oneno wadgi katimo richo ma ok tere e tho, to owinjore olamne mondo Nyasaye omi ngʼatno ngima. Awuoyo kuom joma richogi ok tergi e tho. To nitie richo matero ji e tho; ma ok awach ni olamie Nyasaye."},{"book":"1 Johana","chapter":"5","verse":"17","text":"Ketho duto gin richo, to nitie richo ma ok ter ji e tho."},{"book":"1 Johana","chapter":"5","verse":"18","text":"Wangʼeyo ni ngʼama Nyasaye onywolo ok sik katimo richo, nikech Wuod Nyasaye orite kendo ngʼama rach ok nyal mule."},{"book":"1 Johana","chapter":"5","verse":"19","text":"Wangʼeyo ni wan nyithind Nyasaye, kendo piny duto ni e bwo loch mar ngʼama rach."},{"book":"1 Johana","chapter":"5","verse":"20","text":"Wangʼeyo bende ni Wuod Nyasaye osebiro kendo osemiyowa rieko mar winjo tiend wach, mondo wangʼe ngʼat ma ja-adiera, ngʼat makoro wanie iye, en wuode Yesu Kristo. En e Nyasaye madier kendo en e ngima mochwere."},{"book":"1 Johana","chapter":"5","verse":"21","text":"Nyithinda mageno, tangʼuru ni nyiseche manono ma dhano oloso."}]}