{"data":[{"book":"Atemmufo","chapter":"8","verse":"1","text":"Afei, Efraimfo no bisaa Gideon se, “Adɛn nti na woyɛ yɛn saa? Adɛn nti na worekɔko atia Midian kan no, woamfrɛ yɛn?” Na wɔne Gideon kasaa anibere so."},{"book":"Atemmufo","chapter":"8","verse":"2","text":"Na Gideon buaa wɔn se, “Dɛn na mayɛ a mede bɛtoto mo ho? Na Efraim bobe aba a ɛka wɔ twabere akyi no nye nsen Abieser bobe a wɔtewee nyinaa?"},{"book":"Atemmufo","chapter":"8","verse":"3","text":"Onyankopɔn maa mudii Oreb ne Seeb a na wɔyɛ Midian asahene no so. Dɛn na matumi ayɛ a ɛsɛ eyi?” Efraim mmarima no tee Gideon mmuae no, wɔn bo tɔɔ wɔn yam."},{"book":"Atemmufo","chapter":"8","verse":"4","text":"Gideon ne ne mmarima ahaasa no twaa Asubɔnten Yordan, ɛwɔ mu sɛ na wɔabrɛ de, nanso wɔtoaa so taa atamfo no."},{"book":"Atemmufo","chapter":"8","verse":"5","text":"Woduu Sukot no, Gideon ka kyerɛɛ ntuanofo a wɔwɔ hɔ no se, “Momma mʼakofo no aduan nni na wɔabrɛ. Meretaa Midian ahemfo Seba ne Salmuna.”"},{"book":"Atemmufo","chapter":"8","verse":"6","text":"Na Sukot ntuanofo no buae se, “Kyere Seba ne Salmuna ansa na yɛama wʼakofo no aduan adi.”"},{"book":"Atemmufo","chapter":"8","verse":"7","text":"Gideon buae se, “Sɛ Awurade ma midi Seba ne Salmuna so nkonim a, mɛsan aba de sare so nsɔe ne akraate abesunsuan mo honam ani.”"},{"book":"Atemmufo","chapter":"8","verse":"8","text":"Na Gideon fii hɔ kɔɔ Penuel8.8 Penuel yɛ baabi a Yakob ne Onyankopɔn peree so no. kɔsrɛɛ aduan bio, na onyaa mmuae koro no ara."},{"book":"Atemmufo","chapter":"8","verse":"9","text":"Na ɔka kyerɛɛ Penuelfo no se, “Sɛ mifi nkonimdi mu ba a, mebubu saa abantenten yi.”"},{"book":"Atemmufo","chapter":"8","verse":"10","text":"Saa bere yi na Seba ne Salmuna ne akofo mpem dunum wɔ Karkor, aboafo a wofi apuei fam a na emu mpem ɔha aduonu atotɔ dedaw no nkaefo."},{"book":"Atemmufo","chapter":"8","verse":"11","text":"Gideon faa atutenafo kwan a ɛda Noba ne Yogbeha apuei fam no ho hyiae, na wɔtow hyɛɛ Midian nsraadɔm a na wɔn ani nna wɔn ho so no so."},{"book":"Atemmufo","chapter":"8","verse":"12","text":"Midian ahemfo baanu a wɔn din de Seba ne Salmuna no guanee, nanso Gideon taa wɔn faa wɔn akofo nyinaa nnommum."},{"book":"Atemmufo","chapter":"8","verse":"13","text":"Eyi akyi no, Yoas ba Gideon faa Heres tempɔn so sanee."},{"book":"Atemmufo","chapter":"8","verse":"14","text":"Ɛhɔ na ɔkyeree aberante bi a ofi Sukot. Ɔhyɛɛ no sɛ ɔnkyerɛw nnipa aduɔson ason a wɔyɛ sodifo ne ntuanofo a wɔwɔ kurow no mu no din mma no."},{"book":"Atemmufo","chapter":"8","verse":"15","text":"Afei, Gideon san kɔɔ Sukot kɔka kyerɛɛ ɛhɔ ntuanofo no se, “Seba ne Salmuna ni. Yɛbaa ha no mudii me ho fɛw, kae se, ‘Kyere Seba ne Salmuna ansa na yɛama wʼakofo a wɔabrɛ no aduan adi.’ ”"},{"book":"Atemmufo","chapter":"8","verse":"16","text":"Afei Gideon faa kurow no mu ntuanofo kyerɛɛ wɔn nyansa. Ɔde sare so nsɔe ne akraate twee wɔn aso."},{"book":"Atemmufo","chapter":"8","verse":"17","text":"Ɔsan dwiriw Penuel abantenten no guu fam, kunkum kurow no mu mmarima nyinaa."},{"book":"Atemmufo","chapter":"8","verse":"18","text":"Afei, obisaa Seba ne Salmuna se, “Mmarima a mukum wɔn wɔ Tabor no na wɔte dɛn?”"},{"book":"Atemmufo","chapter":"8","verse":"19","text":"Gideon ka kyerɛɛ wɔn se, “Na wɔyɛ me nuanom. Sɛ Awurade te ase yi, sɛ moankum wɔn a, anka me nso merenkum mo.”"},{"book":"Atemmufo","chapter":"8","verse":"20","text":"Ɔdan nʼani kyerɛɛ ne babarima panyin Yeter se, “Kum wɔn.” Nanso Yeter antwe nʼafoa, efisɛ na ɔyɛ abarimaa nti na osuro."},{"book":"Atemmufo","chapter":"8","verse":"21","text":"Seba ne Salmuna ka kyerɛɛ Gideon se, “Mma abarimaa nyɛ ɔpanyin adwuma! Wʼankasa yɛ!” Enti Gideon kum wɔn baanu, faa adehye agude a ɛsensɛn wɔn yoma kɔn mu no."},{"book":"Atemmufo","chapter":"8","verse":"22","text":"Na Israelfo no ka kyerɛɛ Gideon se, “Di yɛn so hene. Wo ne wo babarima ne wo nena bɛyɛ yɛn ahemfo, efisɛ woagye yɛn afi Midianfo nsam.”"},{"book":"Atemmufo","chapter":"8","verse":"23","text":"Nanso Gideon buae se, “Merenni mo so hene na me babarima nso renni mo so hene. Awurade na obedi mo so.”"},{"book":"Atemmufo","chapter":"8","verse":"24","text":"Mmom Gideon ka kyerɛɛ wɔn se, mewɔ abisade baako. “Mo mu biara mma me asokaa baako a mofa fii asade a munya fii mo atamfo a mudii wɔn so no nkyɛn.” (Atamfo a na wɔyɛ Ismaelfo no na obiara hyɛ sikakɔkɔɔ asokaa)."},{"book":"Atemmufo","chapter":"8","verse":"25","text":"Wobuaa se, “Yɛpene so dodo.” Wɔde nkataho sɛw fam. Na obiara de ne sikakɔkɔɔ asokaa a onyae beguu so."},{"book":"Atemmufo","chapter":"8","verse":"26","text":"Na sikakɔkɔɔ asokaa dodow a wonyae no karii kilogram aduonu ne akyi pɔw anan a nyanne nketewa ne kɔnmuade, Midian ahemfo adehye ahyehyɛde ne nkɔnsɔnkɔnsɔn a egu wɔn yoma kɔn mu nka ho."},{"book":"Atemmufo","chapter":"8","verse":"27","text":"Gideon de yɛɛ asɔfotade kronkron na ɔde sii kurow Ofra, ne kurow mu. Nanso ankyɛ na Israelfo no kɔsom no de guu wɔn ho fi na ɛdan afiri maa Gideon ne ne fifo."},{"book":"Atemmufo","chapter":"8","verse":"28","text":"Eyi ne abasɛm a ɛkyerɛ sɛnea Israelfo dii Midianfo so nkonim a wɔantumi ansɔre bio. Gideon nna a etwa to bɛyɛ mfe aduanan mu no, na asomdwoe wɔ asase no so."},{"book":"Atemmufo","chapter":"8","verse":"29","text":"Afei, Yoas babarima Yerub-Baal san kɔɔ ne kurom."},{"book":"Atemmufo","chapter":"8","verse":"30","text":"Na ɔwɔ yerenom bebree nti ɔwoo mmabarima aduɔson."},{"book":"Atemmufo","chapter":"8","verse":"31","text":"Na ɔwɔ mpena nso wɔ Sekem a ɔne no woo ɔbabarima, too ne din Abimelek."},{"book":"Atemmufo","chapter":"8","verse":"32","text":"Gideon wui no na wanyin yiye. Na wosiee no wɔ nʼagya Yoas da mu wɔ Ofra wɔ Abieserfo abusuasase so."},{"book":"Atemmufo","chapter":"8","verse":"33","text":"Gideon wui ara pɛ, Israelfo no kɔsom Baal ahoni, de bɔɔ wɔn ho ahohwi. Wɔnam so yɛɛ Baal-Berit8.33 Baal-Berit yɛ onyame bi a na nʼasɔredan si Sekem. wɔn nyame."},{"book":"Atemmufo","chapter":"8","verse":"34","text":"Wɔn werɛ fii Awurade, wɔn Nyankopɔn a ogyee wɔn fii wɔn atamfo a wɔatwa wɔn ho ahyia no nsam no."},{"book":"Atemmufo","chapter":"8","verse":"35","text":"Na mpo, wɔanni nokware ankyerɛ Yerub-Baal (a ɔne Gideon) fifo wɔ nneɛma pa a ɔyɛ maa Israelfo no ho."}]}