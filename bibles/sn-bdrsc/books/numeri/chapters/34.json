{"data":[{"book":"Numeri","chapter":"34","verse":"1","text":"Jehovha akati kuna Mozisi,"},{"book":"Numeri","chapter":"34","verse":"2","text":"“Rayira vaIsraeri uti kwavari: ‘Kana mapinda muKenani, nyika ichagoverwa kwamuri senhaka, ichava nemiganhu iyi:"},{"book":"Numeri","chapter":"34","verse":"3","text":"“ ‘Rutivi rwenyu rwezasi ruchasanganisira chikamu cheGwenga reZini chinotevedzana nomuganhu weEdhomu. Muganhu wenyu wezasi, uchatangira kumagumo eGungwa roMunyu nechokumabvazuva,"},{"book":"Numeri","chapter":"34","verse":"4","text":"uchiyambukira zasi kweAkirabhimu, uchipfuurira nokuZini uye uchienda nezasi kweKadheshi Bharinea. Ipapo uchazoenda nokuHazari Adhari uchindosvika kuAzimoni,"},{"book":"Numeri","chapter":"34","verse":"5","text":"kwaunondopota, wobatana noRukova rweIjipiti uchindogumira paGungwa."},{"book":"Numeri","chapter":"34","verse":"6","text":"Muganhu wenyu wokumavirira uchange uri mahombekombe eGungwa Guru. Ndiwo uchava muganhu wenyu nechokumavirira."},{"book":"Numeri","chapter":"34","verse":"7","text":"Pamuganhu wenyu wokumusoro, munofanira kutara mutaro unobva kuGungwa Guru uchisvika kuGomo reHori"},{"book":"Numeri","chapter":"34","verse":"8","text":"uye kubva paGomo reHori uchisvika kuRebho Hamati. Ipapo muganhu uchaenda kuZedhadhi,"},{"book":"Numeri","chapter":"34","verse":"9","text":"wopfuurira kuZifurani uchindogumira paHazari Enani. Ndiwo uchava muganhu wenyu nechokumusoro."},{"book":"Numeri","chapter":"34","verse":"10","text":"Pamuganhu wenyu wokumabvazuva, munofanira kutara mutaro unobva kuHazari Enani uchisvika kuShefami."},{"book":"Numeri","chapter":"34","verse":"11","text":"Muganhu uchadzika uchibva nokuShefami uchisvika kuRibhura nechokumabvazuva kweZini ugopfuurira wakatevedza materu ari kumabvazuva kweGungwa reKinereti."},{"book":"Numeri","chapter":"34","verse":"12","text":"Ipapo muganhu uchadzika uchitevedza Jorodhani uchindoguma paGungwa roMunyu."},{"book":"Numeri","chapter":"34","verse":"13","text":"Mozisi akarayira vaIsraeri akati, “Goverai nyika iyi nomujenya wenhaka yenyu. Jehovha akarayira kuti ipiwe kumarudzi mapfumbamwe nehafu,"},{"book":"Numeri","chapter":"34","verse":"14","text":"nokuti mhuri dzorudzi rwaRubheni, norudzi rwaGadhi uye nehafu yorudzi rwaManase vakagamuchira nhaka yavo."},{"book":"Numeri","chapter":"34","verse":"15","text":"Marudzi maviri aya nehafu vakagamuchira nhaka yavo kumabvazuva kweJorodhani reJeriko, kwakatarisana nokumabudazuva.”"},{"book":"Numeri","chapter":"34","verse":"16","text":"Jehovha akati kuna Mozisi,"},{"book":"Numeri","chapter":"34","verse":"17","text":"“Aya ndiwo mazita avarume vanofanira kukugoverai nyika senhaka yenyu: Ereazari muprista naJoshua mwanakomana waNuni."},{"book":"Numeri","chapter":"34","verse":"18","text":"Uye ugadze mutungamiri mumwe chete kubva kurudzi rumwe norumwe kuti vabatsire pakugova nyika."},{"book":"Numeri","chapter":"34","verse":"19","text":"“Aya ndiwo mazita avo:"},{"book":"Numeri","chapter":"34","verse":"20","text":"Kubva kurudzi rwaSimeoni, Shemueri mwanakomana waAmihudhi;"},{"book":"Numeri","chapter":"34","verse":"21","text":"Kubva kurudzi rwaBhenjamini, Eridhadhi mwanakomana waKisironi;"},{"book":"Numeri","chapter":"34","verse":"22","text":"Kubva kurudzi rwaDhani mutungamiri Bhuki mwanakomana waJogiri;"},{"book":"Numeri","chapter":"34","verse":"23","text":"Mutungamiri kubva kurudzi rwaManase mwanakomana waJosefa, Hanieri mwanakomana waEfodhi;"},{"book":"Numeri","chapter":"34","verse":"24","text":"Mutungamiri kubva kurudzi rwaEfuremu mwanakomana waJosefa, Kemueri mwanakomana waShifutani;"},{"book":"Numeri","chapter":"34","verse":"25","text":"Mutungamiri kubva kurudzi rwaZebhuruni, Erizafani mwanakomana waParanaki;"},{"book":"Numeri","chapter":"34","verse":"26","text":"Mutungamiri kubva kurudzi rwaIsakari, Paritieri mwanakomana waAzani;"},{"book":"Numeri","chapter":"34","verse":"27","text":"Mutungamiri kubva kurudzi rwaAsheri, Ahihudhi mwanakomana waSheromi;"},{"book":"Numeri","chapter":"34","verse":"28","text":"Mutungamiri kubva kurudzi rwaNafutari, Pedhaheri mwanakomana waAmihudhi.”"},{"book":"Numeri","chapter":"34","verse":"29","text":"Ava ndivo varume vakarayirwa naJehovha kuti vagovere nhaka kuvaIsraeri munyika yeKenani."}]}