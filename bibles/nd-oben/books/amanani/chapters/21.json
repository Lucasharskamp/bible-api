{"data":[{"book":"AmaNani","chapter":"21","verse":"1","text":"Kwathi inkosi yase-Aradi engumKhenani eyayihlala eNegebi isizwa ukuthi abako-Israyeli babesiza behamba ngomgwaqo beqonde e-Atharimi, yabahlasela abako-Israyeli yaze yathumba abanye babo."},{"book":"AmaNani","chapter":"21","verse":"2","text":"Ngakho u-Israyeli wenza lesisifungo kuThixo wathi: “Nxa unganikela lababantu ezandleni zethu, sizachithiza amadolobho abo nya.”"},{"book":"AmaNani","chapter":"21","verse":"3","text":"UThixo walalela ukuncenga kwabako-Israyeli wasenikela amaKhenani kubo. Abako-Israyeli bawaqothula amaKhenani bachithiza kanye lamadolobho awo; ngakho indawo leyo yabizwa ngokuthi yiHoma."},{"book":"AmaNani","chapter":"21","verse":"4","text":"Bahamba besuka entabeni yaseHori ngendlela eqonda oLwandle oluBomvu, ukuze baceze ilizwe lase-Edomi. Kodwa besendleleni abantu basebenengekile sebephelelwe yikubekezela;"},{"book":"AmaNani","chapter":"21","verse":"5","text":"bakhuluma kubi besola uNkulunkulu kanye loMosi, bathi, “Lasikhuphelani na eGibhithe ukuze sizefela enkangala? Akulasinkwa! Akulamanzi! Futhi lalokhu ukudla kwenu okubi siyakuzonda.”"},{"book":"AmaNani","chapter":"21","verse":"6","text":"Ngakho uThixo wasebathumela izinyoka ezazilobuhlungu obesabekayo kakhulu, zabaluma abantu bako-Israyeli abanengi bafa."},{"book":"AmaNani","chapter":"21","verse":"7","text":"Abantu baya kuMosi bathi, “Sonile ngokukhuluma kwethu kubi ngoThixo langokukhuluma kwethu ngawe. Akukhuleke ukuthi uThixo asuse izinyoka lezi phakathi kwethu.” Ngakho wabakhulekela abantu."},{"book":"AmaNani","chapter":"21","verse":"8","text":"UThixo wathi kuMosi, “Yenza inyoka yethusi uyiphanyeke esigodweni; loba ngubani olunyiweyo angakhangela kuyo uzaphila.”"},{"book":"AmaNani","chapter":"21","verse":"9","text":"Ngakho uMosi wenza inyoka yethusi wayiphanyeka esigodweni. Kwakusithi lowo olunywe yinyoka angakhangela inyoka yethusi aphile."},{"book":"AmaNani","chapter":"21","verse":"10","text":"Abako-Israyeli basuka baqhubeka baze bayamisa izihonqo zabo e-Obhothi."},{"book":"AmaNani","chapter":"21","verse":"11","text":"Basuka njalo e-Obhothi bayamisa izihonqo zabo e-Iye-Abharimi, enkangala eyayimalungana leMowabi ngokuya ngempumalanga."},{"book":"AmaNani","chapter":"21","verse":"12","text":"Besuka lapho baqhubeka ngohambo baze bayamisa izihonqo zabo esigodini saseZeredi."},{"book":"AmaNani","chapter":"21","verse":"13","text":"Basuka lapho bayamisa izihonqo zabo eduze le-Arinoni esenkangala eqhelela elizweni lama-Amori. I-Arinoni isemngceleni welaseMowabi, phakathi laphakathi kweMowabi kanye lama-Amori."},{"book":"AmaNani","chapter":"21","verse":"14","text":"Kungakho uGwalo lweziMpi zikaThixo lusithi:"},{"book":"AmaNani","chapter":"21","verse":"15","text":"lamawa ezindonga"},{"book":"AmaNani","chapter":"21","verse":"16","text":"Besuka lapho baqhubeka baze bayafika eBheri, emthonjeni lapho uThixo athi kuMosi, “Buthanisa abantu ngibanike amanzi.”"},{"book":"AmaNani","chapter":"21","verse":"17","text":"Ngakho abako-Israyeli bahlabela ingoma le ethi:"},{"book":"AmaNani","chapter":"21","verse":"18","text":"ngomthombo owenjiwa ngamakhosana,"},{"book":"AmaNani","chapter":"21","verse":"19","text":"besuka eMathana baya eNahaliyeli, besuka eNahaliyeli, baya eBhamothi,"},{"book":"AmaNani","chapter":"21","verse":"20","text":"kwathi besuka eBhamothi baqonda esigodini eMowabi, lapho isiqongo sentaba yasePhisiga esikhangele elizweni elilugwadule."},{"book":"AmaNani","chapter":"21","verse":"21","text":"U-Israyeli wathumela izithunywa kuSihoni inkosi yama-Amori wathi:"},{"book":"AmaNani","chapter":"21","verse":"22","text":"“Sivumele sidabule elizweni lakho. Kasiyikuphambukela loba lakuliphi icele ukuze singene loba kuwaphi amasimu akho kumbe isivini, loba ukunatha amanzi emthonjeni loba yiwuphi. Sizazihambela nje ngomgwaqo omkhulu weNkosi size sedlule elizweni lakho.”"},{"book":"AmaNani","chapter":"21","verse":"23","text":"Kodwa uSihoni kavumanga ukuthi u-Israyeli adabule elizweni lakhe. USihoni waqoqa ibutho lakhe waphuma waqonda enkangala ukuyahlasela u-Israyeli. Wathi esefikile eJahazi walwa lo-Israyeli."},{"book":"AmaNani","chapter":"21","verse":"24","text":"Kodwa u-Israyeli wamnqoba ngenkemba, wambhubhisa njalo wamthathela ilizwe lakhe kusukela e-Arinoni kusiya eJabhoki, kusiyafika elizweni lama-Amoni kuphela, ngoba umngcele walo wawuvikelwe ngemithangala."},{"book":"AmaNani","chapter":"21","verse":"25","text":"U-Israyeli wathatha wonke amadolobho ama-Amori wahlala kuwo, kwakugoqela iHeshibhoni kanye leziqinti ezaziyigombolozele."},{"book":"AmaNani","chapter":"21","verse":"26","text":"IHeshibhoni kwakulidolobho likaSihoni inkosi yama-Amori, owayelwe lenkosi yamaMowabi eyayikade ibusa khona wayinqoba wayithathela ilizwe layo lonke kuze kuyefika e-Arinoni."},{"book":"AmaNani","chapter":"21","verse":"27","text":"Yingakho izimbongi zisithi:"},{"book":"AmaNani","chapter":"21","verse":"28","text":"Umlilo wavutha eHeshibhoni"},{"book":"AmaNani","chapter":"21","verse":"29","text":"Maye kuwe, Mowabi!"},{"book":"AmaNani","chapter":"21","verse":"30","text":"Kodwa thina sibehlule;"},{"book":"AmaNani","chapter":"21","verse":"31","text":"Ngakho u-Israyeli wahlala elizweni lama-Amori."},{"book":"AmaNani","chapter":"21","verse":"32","text":"Ngemva kokuba uMosi esethumele inhloli eJazeri, abako-Israyeli bathumba iziqinti eziseduze njalo baxotsha ama-Amori ayehlala khona."},{"book":"AmaNani","chapter":"21","verse":"33","text":"Basebephenduka bahamba ngomgwaqo oya eBhashani. U-Ogi inkosi yaseBhashani kanye lebutho lakhe lonke baphuma ukuyahlangana labako-Israyeli ukubahlasela e-Edreyi."},{"book":"AmaNani","chapter":"21","verse":"34","text":"UThixo wathi kuMosi, “Ungamesabi, ngoba sengimnikele kuwe lamabutho akhe wonke kanye lelizwe lakhe. Menze konke owakwenza kuSihoni inkosi yama-Amori, owayebusa eHeshibhoni.”"},{"book":"AmaNani","chapter":"21","verse":"35","text":"Ngakho bambulala ndawonye lamadodana akhe kanye lebutho lakhe lonke, kakho loyedwa owaphephayo. Basebethatha ilizwe lakhe."}]}