{"data":[{"book":"ПСАЛТЫР","chapter":"85","verse":"1","text":"Малітва Давідава. Нахілі, Госпадзе вуха Тваё, і пачуй мяне; бо я бедны і ўбогі."},{"book":"ПСАЛТЫР","chapter":"85","verse":"2","text":"Ахавай душу маю, бо я богабаязны; уратуй, Божа мой, раба Твайго, які на Цябе спадзяецца."},{"book":"ПСАЛТЫР","chapter":"85","verse":"3","text":"Зьлітуйся зь мяне, Госпадзе, бо Цябе я клічу кожнага дня."},{"book":"ПСАЛТЫР","chapter":"85","verse":"4","text":"Разьвесялі душу раба Твайго, бо да Цябе, Госпадзе, узношу душу сваю,"},{"book":"ПСАЛТЫР","chapter":"85","verse":"5","text":"бо Ты, Госпадзе, добры і міласэрны і мілажальны да ўсіх, хто кліча Цябе."},{"book":"ПСАЛТЫР","chapter":"85","verse":"6","text":"Пачуй, Госпадзе, малітву маю, і прыслухайся да голасу маленьня майго."},{"book":"ПСАЛТЫР","chapter":"85","verse":"7","text":"У дзень смутку майго я клічу Цябе, бо Ты пачуеш мяне."},{"book":"ПСАЛТЫР","chapter":"85","verse":"8","text":"Няма, Госпадзе, паміж багамі такога, як Ты, і дзеяў няма, як Твае."},{"book":"ПСАЛТЫР","chapter":"85","verse":"9","text":"Усе народы, Табою створаныя, прыйдуць і схіляцца прад Табою, Госпадзе, і праславяць імя Тваё,"},{"book":"ПСАЛТЫР","chapter":"85","verse":"10","text":"бо Ты вялікі, творыш дзівосы, - Ты, Божа, адзіны Ты."},{"book":"ПСАЛТЫР","chapter":"85","verse":"11","text":"Настаў мяне, Госпадзе, на дарогу Тваю, і хадзіцьму ў праўдзе Тваёй; умацуй сэрца маё ў страху імя Твайго"},{"book":"ПСАЛТЫР","chapter":"85","verse":"12","text":"Буду славіць Цябе, Госпадзе, Божа мой, усім сэрцам маім і славіць імя Тваё вечна,"},{"book":"ПСАЛТЫР","chapter":"85","verse":"13","text":"бо вялікая ласка Твая да мяне; Ты выбавіў душу маю ад пекла апраметнага."},{"book":"ПСАЛТЫР","chapter":"85","verse":"14","text":"Божа! на мяне гардуны паўсталі, і хэўра мяцежнікаў шукае душы маёй; і перад сабою ня ставяць Цябе."},{"book":"ПСАЛТЫР","chapter":"85","verse":"15","text":"Але Ты, Госпадзе, Божа шчодры і сэрцам шчыры, доўгацярплівы і шматлітасьцівы і справядлівы,"},{"book":"ПСАЛТЫР","chapter":"85","verse":"16","text":"паглядзі на мяне і ўмілажалься зь мяне; дай моц Тваю рабу Твайму, і ўратуй сына рабы Тваёй;"},{"book":"ПСАЛТЫР","chapter":"85","verse":"17","text":"учыні на мне азнаку на добрае, хай бачаць мяне ненавісьнікі мае і пасаромяцца, бо Ты, Госпадзе, дапамог мне і суцешыў мяне."}]}