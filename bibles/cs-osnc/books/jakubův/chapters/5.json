{"data":[{"book":"Jakubův","chapter":"5","verse":"1","text":"Vy, boháči, už teď plačte a naříkejte nad tím, co vás čeká."},{"book":"Jakubův","chapter":"5","verse":"2-3","text":"Nahromadili jste tolik potravin, že vám hnijí, vaše šatstvo žerou moli a vaše peníze ztrácejí na ceně."},{"book":"Jakubův","chapter":"5","verse":"4","text":"Mzda, o kterou jste ošidili dělníky najaté ke sklizni vašich polí, svědčí proti vám a nářek ženců dolehl k Božímu sluchu."},{"book":"Jakubův","chapter":"5","verse":"5","text":"Váš život strávený v radovánkách a hýření se podobá vykrmování zvířat na porážku."},{"book":"Jakubův","chapter":"5","verse":"6","text":"Odsoudili jste a zabili nevinného, který se nebránil."},{"book":"Jakubův","chapter":"5","verse":"7","text":"Bratři, čekejte trpělivě až přijde Pán. Vezměte si příklad z rolníka, který vytrvale čeká na vytouženou sklizeň, až uzraje po podzimních a jarních deštích."},{"book":"Jakubův","chapter":"5","verse":"8","text":"Nedejte se zviklat a mějte jistotu v srdci, vždyť příchod Páně se blíží."},{"book":"Jakubův","chapter":"5","verse":"9","text":"Bratři, nestěžujte si jeden na druhého, vždyť sami nejste lepší než ti, které odsuzujete. Nezapomeňte, že velký Soudce je již přede dveřmi a bude soudit i vás."},{"book":"Jakubův","chapter":"5","verse":"10","text":"Za příklad trpělivosti si vezměte proroky, kteří trpěli proto, že vyřizovali Boží poselství."},{"book":"Jakubův","chapter":"5","verse":"11","text":"Vážíme si těch, kteří vydrželi. Slyšeli jste o Jobově trpělivosti a vzpomeňte si, jak Bůh nakonec jeho utrpení obrátil k dobrému. Vidíte, jak je Pán plný soucitu a slitování."},{"book":"Jakubův","chapter":"5","verse":"12","text":"Nehřešte tím, že si berete Boha za svědka svých řečí. Buďte tak pravdomluvní, aby každý mohl věřit vašemu prostému ano nebo ne."},{"book":"Jakubův","chapter":"5","verse":"13","text":"Prožívá někdo z vás těžkosti? Ať se modlí! Daří se někomu z vás dobře? Ať zpěvem chválí Boha!"},{"book":"Jakubův","chapter":"5","verse":"14","text":"Sužuje-li někoho nemoc, ať pozve starší sboru, aby se za něho modlili a potírali ho olejem ve jménu Páně."},{"book":"Jakubův","chapter":"5","verse":"15","text":"Modlitba spojená s opravdovou vírou uzdraví nemocného, Pán ho povzbudí, a tíží-li ho svědomí, odpustí mu hříchy."},{"book":"Jakubův","chapter":"5","verse":"16","text":"Vyznávejte si vzájemně své hříchy a modlete se jedni za druhé, abyste mohli být uzdraveni. Opravdová modlitba upřímně věřícího má velkou moc."},{"book":"Jakubův","chapter":"5","verse":"17","text":"Vzpomínáte si na Elijáše? Byl to člověk stejně křehký jako my, ale když se opravdově modlil, aby nepršelo, jeho modlitba byla vyslyšena – nesprchlo tři a půl roku."},{"book":"Jakubův","chapter":"5","verse":"18","text":"Potom se modlil znovu a tentokrát prosil za déšť. Také tato modlitba byla vyslyšena a země se po dešti opět zazelenala a dala úrodu."},{"book":"Jakubův","chapter":"5","verse":"19","text":"Moji bratři, jestliže někdo zabloudí od pravdy a druhý ho přivede zpět,"},{"book":"Jakubův","chapter":"5","verse":"20","text":"zachrání jeho duši před zahynutím a pomůže mu získat plné odpuštění."}]}