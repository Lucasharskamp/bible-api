{"data":[{"book":"Ezechiel","chapter":"9","verse":"1","text":"Toen weerklonk een machtige stem in mijn oren: “Ze zijn in aantocht, de rampen van de stad!”,"},{"book":"Ezechiel","chapter":"9","verse":"2","text":"En zie, daar kwamen zes mannen aan, uit de richting van de noordelijke bovenpoort, ieder met zijn knots in de hand; maar er was er één bij, in linnen gewaad, met schrijfgereedschap aan zijn gordel. Ze traden nader, en gingen naast het koperen altaar staan."},{"book":"Ezechiel","chapter":"9","verse":"3","text":"Intussen was de heerlijkheid van Israëls God opgerezen van de cherub waar ze op stond, en was naar de drempel van de tempel gegaan. Daar riep Jahweh den man in het linnen gewaad en met schrijfgereedschap aan zijn gordel,"},{"book":"Ezechiel","chapter":"9","verse":"4","text":"en Hij zeide tot hem: Trek door de stad, midden door Jerusalem heen, en zet een teken op het voorhoofd van allen, die jammeren en klagen over al de gruwelen, welke binnen haar muren bedreven worden."},{"book":"Ezechiel","chapter":"9","verse":"5","text":"Maar de anderen beval Hij, zodat ik het hoorde: Trekt achter hem aan door de stad, en slaat er meedogenloos en zonder genade op in!"},{"book":"Ezechiel","chapter":"9","verse":"6","text":"Oud en jong, maagden, kinderen en vrouwen, slaat ze onbarmhartig dood; maar raak niemand aan, op wiens voorhoofd het teken staat! Ge moet bij mijn tempel beginnen! En aanstonds begonnen ze met de mannen, die vóór de tempel stonden."},{"book":"Ezechiel","chapter":"9","verse":"7","text":"Ook beval Hij hen nog: Verontreinigt de tempel, vult de voorhoven met lijken, en trekt dan naar buiten! En moordend gingen ze door de stad."},{"book":"Ezechiel","chapter":"9","verse":"8","text":"Terwijl ze nu aan het moorden waren, en ik alleen achterbleef, viel ik plat ter aarde en snikte het uit: Ach Jahweh, mijn Heer, gaat Gij dan de hele rest van Israël vernielen, als Ge uw toorn over Jerusalem laat woeden?"},{"book":"Ezechiel","chapter":"9","verse":"9","text":"Hij sprak tot mij: De schuld van het huis van Israël en Juda is vreselijk groot; ze hebben het land met bloed vervuld, en de stad is vol geweld; want ze dachten: Jahweh heeft het land verlaten, Jahweh ziet het niet eens."},{"book":"Ezechiel","chapter":"9","verse":"10","text":"Daarom zal Ik zonder mededogen of ontferming hun daden op hun hoofd doen komen."},{"book":"Ezechiel","chapter":"9","verse":"11","text":"En zie, daar kwam de man in het linnen gewaad en met het schrijfgereedschap aan zijn gordel zeggen: Ik heb gedaan, zoals Gij mij hebt bevolen."}]}