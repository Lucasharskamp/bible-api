{"data":[{"book":"Isambulo","chapter":"1","verse":"1","text":"Isambulo esivela kuJesu Khristu, asiphiwa nguNkulunkulu ukuba atshengise izinceku zakhe okufanele kwenzakale masinyane. Wakwenza kwazakala ngokuthuma ingilosi yakhe encekwini yakhe uJohane"},{"book":"Isambulo","chapter":"1","verse":"2","text":"ofakaza konke akubonayo, lona ilizwi likaNkulunkulu kanye lobufakazi bukaJesu Khristu."},{"book":"Isambulo","chapter":"1","verse":"3","text":"Ubusisiwe lowo ofunda amazwi alesisiphrofethi njalo babusisiwe lalabo abakuzwayo bakugcine ezinhliziyweni okulotshwe kuso ngoba isikhathi sesisondele."},{"book":"Isambulo","chapter":"1","verse":"4","text":"Johane,"},{"book":"Isambulo","chapter":"1","verse":"5","text":"lokuvela kuJesu Khristu, ongufakazi othembekileyo, izibulo kwabafileyo, lombusi wamakhosi asemhlabeni."},{"book":"Isambulo","chapter":"1","verse":"6","text":"njalo osenze saba ngumbuso labaphristi ukuba sisebenzele uNkulunkulu wakhe loYise, kakube kuye udumo lamandla kuze kube nininini! Ameni."},{"book":"Isambulo","chapter":"1","verse":"7","text":"“Khangelani uyeza ngamayezi,"},{"book":"Isambulo","chapter":"1","verse":"8","text":"“Ngingu-Alfa lo-Omega,” kutsho iNkosi uNkulunkulu, “okhona, lowayekhona, lozakubakhona, uSomandla.”"},{"book":"Isambulo","chapter":"1","verse":"9","text":"Mina Johane, umzalwane wenu lomkhula wenu ekuhluphekeni lasembusweni kanye lekubekezeleni ngesineke okungokwethu kuJesu, ngangisesihlengeni sasePhathimosi ngenxa yelizwi likaNkulunkulu lobufakazi bukaJesu."},{"book":"Isambulo","chapter":"1","verse":"10","text":"NgoSuku lweNkosi ngangenwa nguMoya kwathi ngemva kwami ngezwa ilizwi elikhulu kungathi licilongo,"},{"book":"Isambulo","chapter":"1","verse":"11","text":"elathi: “Loba emqulwini lokhu okubonayo uwuthumele emabandleni ayisikhombisa: kwelase-Efesu, lelaseSimina, lelasePhegamami, lelaseThiyathira, lelaseSadisi, lelaseFiladelifiya kanye lelaseLodikheya.”"},{"book":"Isambulo","chapter":"1","verse":"12","text":"Ngatshibilika ukuze ngimbone lowo owayekhuluma lami. Sengiphendukile ngabona izinti zezibane zegolide eziyisikhombisa,"},{"book":"Isambulo","chapter":"1","verse":"13","text":"njalo phakathi kwezinti zezibane kwakulomuntu owayenjengendodana yomuntu,1.13 UDanyeli 7.13 egqoke isembatho esasifika phansi ezinyaweni zakhe, ibhanti legolide libophe isifuba sakhe."},{"book":"Isambulo","chapter":"1","verse":"14","text":"Ikhanda lakhe lezinwele zakhe kwakumhlophe njengotshinda, kumhlophe nke njengongqwaqwane, lamehlo akhe ayenjengomlilo ovuthayo."},{"book":"Isambulo","chapter":"1","verse":"15","text":"Inyawo zakhe zazinjengethusi elikhazimulayo emvuthweni, ilizwi lakhe linjengokuhuba kwamanzi agelezayo."},{"book":"Isambulo","chapter":"1","verse":"16","text":"Esandleni sakhe sokunene wayephethe izinkanyezi eziyisikhombisa, emlonyeni wakhe kwaphuma insingo. Ubuso bakhe babunjengelanga likhanyisa ngenkazimulo yalo yonke."},{"book":"Isambulo","chapter":"1","verse":"17","text":"Kwathi ngimbona ngawela ezinyaweni zakhe njengofileyo. Wabeka isandla sakhe sokunene phezu kwami, wathi: “Ungesabi. Mina ngiyisiQalo lesiPhetho."},{"book":"Isambulo","chapter":"1","verse":"18","text":"NgingoPhilayo; ngangifile njalo khangela ngiyaphila kuze kube nininini! Njalo ngiphethe izihluthulelo zokufa kanye leHadesi."},{"book":"Isambulo","chapter":"1","verse":"19","text":"Ngakho-ke, loba lokhu okubonileyo, okukhona khathesi kanye lokuzakwenzakala muva."},{"book":"Isambulo","chapter":"1","verse":"20","text":"Imfihlakalo yezinkanyezi eziyisikhombisa ozibone esandleni sami sokunene kanye lezinti zezibane zegolide eziyisikhombisa yile: Izinkanyezi eziyisikhombisa yizingilosi zamabandla ayisikhombisa, izinti zezibane ngamabandla ayisikhombisa.”"}]}