{"data":[{"book":"زبور","chapter":"146","verse":"1","text":"رب کی حمد ہو! اے میری جان، رب کی حمد کر۔"},{"book":"زبور","chapter":"146","verse":"2","text":"جیتے جی مَیں رب کی ستائش کروں گا، عمر بھر اپنے خدا کی مدح سرائی کروں گا۔"},{"book":"زبور","chapter":"146","verse":"3","text":"شرفا پر بھروسا نہ رکھو، نہ آدم زاد پر جو نجات نہیں دے سکتا۔"},{"book":"زبور","chapter":"146","verse":"4","text":"جب اُس کی روح نکل جائے تو وہ دوبارہ خاک میں مل جاتا ہے، اُسی وقت اُس کے منصوبے ادھورے رہ جاتے ہیں۔"},{"book":"زبور","chapter":"146","verse":"5","text":"مبارک ہے وہ جس کا سہارا یعقوب کا خدا ہے، جو رب اپنے خدا کے انتظار میں رہتا ہے۔"},{"book":"زبور","chapter":"146","verse":"6","text":"کیونکہ اُس نے آسمان و زمین، سمندر اور جو کچھ اُن میں ہے بنایا ہے۔ وہ ہمیشہ تک وفادار ہے۔"},{"book":"زبور","chapter":"146","verse":"7","text":"وہ مظلوموں کا انصاف کرتا اور بھوکوں کو روٹی کھلاتا ہے۔ رب قیدیوں کو آزاد کرتا ہے۔"},{"book":"زبور","chapter":"146","verse":"8","text":"رب اندھوں کی آنکھیں بحال کرتا اور خاک میں دبے ہوؤں کو اُٹھا کھڑا کرتا ہے، رب راست باز کو پیار کرتا ہے۔"},{"book":"زبور","chapter":"146","verse":"9","text":"رب پردیسیوں کی دیکھ بھال کرتا، یتیموں اور بیواؤں کو قائم رکھتا ہے۔ لیکن وہ بےدینوں کی راہ کو ٹیڑھا بنا کر کامیاب ہونے نہیں دیتا۔"},{"book":"زبور","chapter":"146","verse":"10","text":"رب ابد تک حکومت کرے گا۔ اے صیون، تیرا خدا پشت در پشت بادشاہ رہے گا۔ رب کی حمد ہو۔"}]}