{"data":[{"book":"Дила","chapter":"3","verse":"1","text":"Екхвар андэ трито сагати, о вахыти, кана мангенас э Дэвлэс, о Пётар тай о Иоанн джянас андэ храми."},{"book":"Дила","chapter":"3","verse":"2","text":"Андэ адава вахыти отхэ андэ манушэс, саво нащи пхирэлас, сар аракхлило. Лэс кажын дес ачявэнас ки бар, сави бучёлас Шукар, тай ов мангелас ловэ одолэндэ, кон дэлас андэ храми."},{"book":"Дила","chapter":"3","verse":"3","text":"Кана ов дикхляс э Пётарэс тай э Иоаннес, савэ джянас андэ храми, ов мангляс ли лэндэ."},{"book":"Дила","chapter":"3","verse":"4","text":"О Пётар тай о Иоанн лачес дикхлэ карин лэстэ, тай о Пётар пхэнляс:"},{"book":"Дила","chapter":"3","verse":"5","text":"О мануш ваздиняс пэ якха, ишандиелас тэ лэл лэндар со-то."},{"book":"Дила","chapter":"3","verse":"6","text":"Ай о Пётар пхэнляс:"},{"book":"Дила","chapter":"3","verse":"7","text":"Ов лиляс лэс катар прави вас, кердяс ярдыми тэ ущел, тай бирдэн о патума тай о тубукя э бангески зоралилэ."},{"book":"Дила","chapter":"3","verse":"8","text":"Ов читяспэс опэр чянгендэ тай лиляс тэ пхирэл. Ов диняс лэнца андэ храми, пхирэлас, челаспэс тай махтадиелас э Дэвлэс."},{"book":"Дила","chapter":"3","verse":"9","text":"Тай алаи о мануша дикхенас лэс, кай пхирэл тай махтадиел э Дэвлэс."},{"book":"Дила","chapter":"3","verse":"10","text":"Он ушатэрдиенас андэ лэстэ одолэ манушэс, саво бэшэлас тай мангелас ки Шукар бар ки храмески, тай шаштиенас одолэски, со лэса уло."},{"book":"Дила","chapter":"3","verse":"11","text":"О чёро астарэласпэс ко Пётар тай ко Иоанн, тай алаи о дюняс шаштимэ агорады лэн андэ одоя риг ки храмески, сави бучёлас колоннада э Саламонески."},{"book":"Дила","chapter":"3","verse":"12","text":"Кана о Пётар адава дикхляс, ов пхэнляс э дюняски:"},{"book":"Дила","chapter":"3","verse":"13","text":"О Дэл э Авраамеско, э Исаакеско тай э Яковеско, о Дэл амарэ дадэнго, махтады Пэ Иргатес э Исусес, Савэс тумэ пхукавдянус тай Савэстар болдинянус тумэн ангал Пилат, ай ов мангляс тэ мукел Лэс."},{"book":"Дила","chapter":"3","verse":"14","text":"Ай тумэ болдинянус тумэн катар Шужо тай Чячё, тай тумэ мангенас, тумэнги тэ мукен э мударимарес."},{"book":"Дила","chapter":"3","verse":"15","text":"Тумэ мудардянус э Барэс э бэшымаскерэс, ай о Дэл дживиндярдяс Лэс андар мулэ, тай адава амэ дикхлям."},{"book":"Дила","chapter":"3","verse":"16","text":"О нав Лэско зоралякердяс адалэ манушэс, савэс тумэ дикхен тай джянэн, тай о пакяпэ, саво Лэстар, аиндэрды лэс ангал тумарэ якхендэ."},{"book":"Дила","chapter":"3","verse":"17","text":"Пхралалэн, мэ галяв, кай тумэ тай тумарэ барэ мануша на джянэнас, со керэн."},{"book":"Дила","chapter":"3","verse":"18","text":"Екх аякха о Дэл кердяс одова, со Ов пхэнлясас андар алаи ко прарокя, кана пхэнэлас, кай э Христоски кан камэл тэ дикхел хурлуки."},{"book":"Дила","chapter":"3","verse":"19","text":"Акана, ачявэн тумарэ бэзя тай болдэн тумэн ко Дэл, тумарэ бэзя тэ овэн кхослэ,"},{"book":"Дила","chapter":"3","verse":"20","text":"тай катар Сагбус тэ авэн вахытя рагатески тай Ов тэ бичялэл одолэс, саво камэл тэ авэл тумэндэ, — э Исусес Христос."},{"book":"Дила","chapter":"3","verse":"21","text":"Ай о Исус камэл тэ ачёл опрэ, бискай на кан авэл вахыти, кана о Дэл кан керэл алаи, савэстар Ов чёктан пхэнэлас андар Пэ шужэ прарокендэ."},{"book":"Дила","chapter":"3","verse":"22","text":"Вай о Маисей пхэнляс:"},{"book":"Дила","chapter":"3","verse":"23","text":"Кажни, кон на кан шунэл одолэ Прарокес, кан овэл кувдимэ андар дюняс»."},{"book":"Дила","chapter":"3","verse":"24","text":"Алаи о прарокя, о Самуил тай алаи пал лэстэ, пхэнэнас адалэ десендар."},{"book":"Дила","chapter":"3","verse":"25","text":"Вай тумэ — о чявэ э прарокенги тай э заветески, саво о Дэл диняс тумарэ дадэн. Ов пхэнляс э Авраамески: «Ти порода кан анэл алгышы алаи э дюняски опэр пху»."},{"book":"Дила","chapter":"3","verse":"26","text":"Кана о Дэл дживиндярдяс Пэ Иргатес, Ов ханик бичялдяс Лэс тумэндэ, тэ алгыштиел тумэн тай тэ пхэнэл кажнески андар тумэндэ тэ ачявэн тумарэ джюнгалэ дилэс."}]}