{"data":[{"book":"Handelingen","chapter":"28","verse":"1","text":"Toen we gered waren, vernamen we, dat het eiland Malta heette. De eilandbewoners bewezen ons een buitengewone menslievendheid;"},{"book":"Handelingen","chapter":"28","verse":"2","text":"want ze namen ons allen op, en staken een vuur aan, omdat het regende en koud was."},{"book":"Handelingen","chapter":"28","verse":"3","text":"Terwijl Paulus een hoop dor hout bijeenraapte en op het vuur wierp, schoot er door de hitte een adder uit, en beet zich vast aan zijn hand."},{"book":"Handelingen","chapter":"28","verse":"4","text":"Toen de inlanders het dier aan zijn hand zagen hangen, zeiden ze tot elkander: Die man is zeker een moordenaar; want zelfs na zijn redding uit zee, laat de Gerechtigheid hem niet in leven."},{"book":"Handelingen","chapter":"28","verse":"5","text":"Maar hij schudde het dier van zich af in het vuur, en ondervond er hoegenaamd geen letsel van."},{"book":"Handelingen","chapter":"28","verse":"6","text":"Zij verwachtten, dat hij zou opzwellen of plotseling dood zou vallen; maar toen ze na lang wachten zagen, dat hem niets deerde, kwamen ze tot andere gedachten, en zeiden, dat hij een god was."},{"book":"Handelingen","chapter":"28","verse":"7","text":"In de nabijheid was een landgoed gelegen, dat aan den bevelhebber van het eiland behoorde, die Públius heette. Deze nam ons welwillend op, en verleende ons gastvrijheid, drie dagen lang."},{"book":"Handelingen","chapter":"28","verse":"8","text":"Juist lag toen de vader van Públius met koorts en buikloop te bed. Paulus ging naar hem toe, sprak een gebed, legde hem de handen op, en genas hem."},{"book":"Handelingen","chapter":"28","verse":"9","text":"Nu kwamen ook de overige zieken van het eiland, en werden genezen."},{"book":"Handelingen","chapter":"28","verse":"10","text":"Ze bewezen ons grote eer, en bij onze afvaart voorzagen ze ons van alles wat we behoefden."},{"book":"Handelingen","chapter":"28","verse":"11","text":"Drie maanden later gingen we aan boord van een alexandrijns schip, dat op het eiland overwinterd had, en de Dioskuren als kenteken droeg."},{"book":"Handelingen","chapter":"28","verse":"12","text":"We gingen te Syracuse aan wal, en bleven er drie dagen lang."},{"book":"Handelingen","chapter":"28","verse":"13","text":"Vandaar zetten we koers langs de kust, en kwamen te Régium aan. ‘s Anderendaags kregen we zuidenwind, en een dag later bereikten we Putéoli."},{"book":"Handelingen","chapter":"28","verse":"14","text":"Hier troffen we broeders aan, die ons verzochten, zeven dagen bij hen te blijven. Zo trokken we naar Rome op."},{"book":"Handelingen","chapter":"28","verse":"15","text":"Ook vandaar kwamen de broeders, die van ons hadden gehoord, ons tegemoet tot Appii Forum en Tres Tabernae. Toen Paulus hen zag, dankte hij God en vatte moed."},{"book":"Handelingen","chapter":"28","verse":"16","text":"Toen we te Rome waren gekomen, werd aan Paulus toegestaan, een eigen woning te betrekken, met den soldaat, die hem moest bewaken."},{"book":"Handelingen","chapter":"28","verse":"17","text":"Drie dagen later liet hij de voornaamsten der Joden ontbieden; en toen ze bijeen waren, sprak hij hen toe: Mannen broeders, ofschoon ik niets heb misdaan tegen het volk of tegen de gewoonten der vaderen, ben ik toch in Jerusalem gevangen genomen, en in de handen der Romeinen overgeleverd."},{"book":"Handelingen","chapter":"28","verse":"18","text":"Die hebben me dan ook verhoord, en wilden me in vrijheid stellen, omdat ik niets had misdreven, waar de doodstraf op staat."},{"book":"Handelingen","chapter":"28","verse":"19","text":"Maar omdat de Joden zich bleven verzetten, was ik genoodzaakt, mij op Caesar te beroepen; dus volstrekt niet, omdat ik mijn volk van iets wil beschuldigen"},{"book":"Handelingen","chapter":"28","verse":"20","text":"Ziedaar, waarom ik u heb ontboden, om u te zien, en te zeggen: Waarachtig, het is om Israëls Verwachting, dat ik deze keten draag."},{"book":"Handelingen","chapter":"28","verse":"21","text":"Ze zeiden tot hem: Wij hebben over u geen brieven uit Judea ontvangen; ook is er geen van de broeders gekomen, die iets verkeerds over u heeft bericht of gezegd."},{"book":"Handelingen","chapter":"28","verse":"22","text":"We achten het dus billijk, van u te vernemen, wat uw denkbeelden zijn. Want van die sekte is ons slechts bekend, dat ze overal tegenspraak ontmoet."},{"book":"Handelingen","chapter":"28","verse":"23","text":"Ze bepaalden hem dus een dag, en kwamen toen in grote getale bijeen in zijn woning. En van, s morgens vroeg tot ‘s avonds laat gaf hij hun uitleg, getuigde hun van het koninkrijk Gods, en leverde hun het bewijs over Jesus uit de Wet van Moses en uit de Profeten."},{"book":"Handelingen","chapter":"28","verse":"24","text":"Sommigen geloofden wat hij zeide, anderen echter geloofden het niet."},{"book":"Handelingen","chapter":"28","verse":"25","text":"Onder elkander onenig gingen ze uiteen. Toen sprak Paulus dit éne woord: Terecht heeft de Heilige Geest door den profeet Isaias tot onze vaderen gesproken"},{"book":"Handelingen","chapter":"28","verse":"26","text":"Ga tot dit volk en zeg: Met de oren zult ge horen, en niet verstaan; En scherp zult ge zien, en niet inzien."},{"book":"Handelingen","chapter":"28","verse":"27","text":"Want verstokt is het hart van dit volk, En hun oren zijn hardhorig, En hun ogen gesloten; Opdat ze niet zouden zien met de ogen, En horen met de oren, En verstaan met het hart; Opdat zij zich niet zouden bekeren, En Ik hen zou genezen."},{"book":"Handelingen","chapter":"28","verse":"28","text":"Weet dan, dat dit heil van God tot de heidenen is gezonden; zij zullen luisteren."},{"book":"Handelingen","chapter":"28","verse":"29","text":"En terwijl hij dit zeide, gingen de Joden heen, en twistten heftig onder elkander."},{"book":"Handelingen","chapter":"28","verse":"30","text":"Hij bleef twee volle jaren in het huis, dat hij gehuurd had, en ontving er allen, die hem bezochten."},{"book":"Handelingen","chapter":"28","verse":"31","text":"Hij preekte het koninkrijk Gods, en leerde over den Heer Jesus Christus in alle vrijmoedigheid en ongehinderd."}]}