{"data":[{"book":"1 o Ukorintho","chapter":"5","verse":"1","text":"Malhove e ikekhiaye aheewania wiira uhaawo nhapo wo ishembwere unopangia munlhokoni mwinyu tho ishembwere yo uhilhoka ihinapacha upangia munlhokoni mwa attu ahiri Ayahudi. Kihohimeriya wiira eti mmoka inyu norupa ni mahanu a athumwanawe!"},{"book":"1 o Ukorintho","chapter":"5","verse":"2","text":"Ni inyu nnowiititihacha vavawo? Nhiifune nansho nchukulheke ni yoyo ntu pangilhe yeyo ittu iyo munthamiheke munlhokoni mwinyu."},{"book":"1 o Ukorintho","chapter":"5","verse":"3","text":"Ni mii uwannyaka, ihookhalharu akirii wowo kimwanene wo iruttu, nansho munrimani kiri vamoka ni inyu mwaatti. Ata chiicho etu, ikhalhaka thoko kirii wowo, kihomalha unhukumulha yoyo ntu pangilhe ittu yo wuulhihacha muru uyo."},{"book":"1 o Ukorintho","chapter":"5","verse":"4","text":"Ikatema inothukumana inyu vamoka wo nchina na Athithi Yesu ni mii kikhalhaka vamoka wo nrima, paahi machiri a Athithi Yesu ari vamoka vavawo,"},{"book":"1 o Ukorintho","chapter":"5","verse":"5","text":"mummaheke Nakare yoyo ntu uyo, iruttu awe itanganyiye, ikhalhe wiira nrima awe uwe woopolhiya nihuku na Athithi nne."},{"book":"1 o Ukorintho","chapter":"5","verse":"6","text":"Wiifuna khunlhoka! Chani mwaatti khannochuwelha wiira ihengedure vakani inowooria ururumulha iphepa yonkhaye?"},{"book":"1 o Ukorintho","chapter":"5","verse":"7","text":"Mwiihapiheke chinene, nrihelheke utayi ihengedure yo khalhayi nkhalheke nibonji nihithakanihiye ihengedure thoko chinothananiya inyu ukhalha. Ukhalhawaya, Kuristo, mwaakhondoro ihu o Pasaka, homalha ukumihiya ukhalha isadaka."},{"book":"1 o Ukorintho","chapter":"5","verse":"8","text":"Paahi, niterekheke ikaramu iyo ihikhalhaka yo nkatte uthakanihiye ihengedure yo khalhayi, ihengedure yo unanara ni uhilhoka, nansho yo nkatte wo uhithakanihiya ihengedure, nkatte wo urera nrima ni ikeekhene."},{"book":"1 o Ukorintho","chapter":"5","verse":"9","text":"Nhina iwarakha aka kaalhempe wiira nhivaraane ni attu o ulhuva."},{"book":"1 o Ukorintho","chapter":"5","verse":"10","text":"Ikekheene iri wiira akaacha attu onkhaye velhaponi anlhuva ama attu o ilhema ama attu owoothacha ama anlhapelha mashoka. Ukhalhawaya, waashemba attu onkhaye ayo ikaathananiye mwaattivava uthama velhaponi va!"},{"book":"1 o Ukorintho","chapter":"5","verse":"11","text":"Ittu yaalhepilhe aka phi ilha, nhivaraane ni nhima inyu Nkuristo rii ntu o ulhuva ama ntu o ilhema ama nolhapelha mashoka ama ntu o waaniha attu ama ntu o uhapalhiya ama ntu owiiya. Ntu o yayo meetelho ayo, ata yolhia nhinlhiane."},{"book":"1 o Ukorintho","chapter":"5","verse":"12","text":"Chani, phi nlhove naka waahukumulha attu ahirii munlhokoni mwinyu?"},{"book":"1 o Ukorintho","chapter":"5","verse":"13","text":"Yayo Nlhuku phi nohalha awe waahukumulha. Ama chani mwaatti khannothananiya waahukumulha attu arii munlhokoni mwinyu? Mmwomolhelheke utayi yoyo ntu o uhilhoka uyo!"}]}