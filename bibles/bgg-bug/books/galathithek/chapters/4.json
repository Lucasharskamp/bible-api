{"data":[{"book":"Galathithek","chapter":"4","verse":"1","text":"Din ne de—Dufuii hanyie è awai aphuii ro nuruii mua ruii pha ne, zab awairo magungde aiwai shii ne filiao ba shii khiao è rek pha ji duiine rek bo."},{"book":"Galathithek","chapter":"4","verse":"2","text":"Ai ne filiao ba shii, chiih-è aphuii è ruii pha ishak ji athog sapho aishii gayiig ne khriig sharo pha bran um ro."},{"book":"Galathithek","chapter":"4","verse":"3","text":"Ji duiine gathek shii de luruak è weg arey ba pha ibi shii soh shii khoh pha ragungthek è khiao khui ne ruii ro."},{"book":"Galathithek","chapter":"4","verse":"4","text":"Idohhè pha rangsua ishak thok mage shii, Hamangkhunng-aphuii è awairo Dufuii shii thoh ge. Ai yi bran amuii è wuii srane Jewthek ro Iphey iliing shii rai,"},{"book":"Galathithek","chapter":"4","verse":"5","text":"chiih-è hanyie yi Iphey iliing shii um pho shii ne ichad rekjong phi, jiè gathek ne Hamangkhung-aphuii ani rey yi."},{"book":"Galathithek","chapter":"4","verse":"6","text":"Chiih-è nathek shii awai dufuii rone doh yi pha Hamangkhung-aphuii hanyie è “Aphuii, guro Aphuii” Rone ho ne cho muii pha awairo Dufuii Ragung gethek lubuthek iliing shii thoh ge ro."},{"book":"Galathithek","chapter":"4","verse":"7","text":"Ji-è nathek ne khiao asi sha pha ani sha ro. Nathek ai ro dufuii nyarey dang ne Hamangkhung-aphuii è awai dufuii shii nyie um pha ji zab nathek shii de phi."},{"book":"Galathithek","chapter":"4","verse":"8","text":"Doh ibi ne nathek ne Hamangkhung-aphuii shii ne athieg, jiè nathek ne biidiie pha hamangkhung-aphuii ro khiao rek."},{"book":"Galathithek","chapter":"4","verse":"9","text":"Jishii thuh nathek ne Hamangkhung-aphuii shii thiegsha dinne gu ne yao mua, nathek shii Hamangkhung-aphuii è de thieg sha, jiè nathek ne nyiekhi-èrek now ne asi pha ragung è khui pha ji shii iidoh khid yang phlei? Nyiekhi-èrek ne nathek ne din airo khiao rey pha yang phlei?"},{"book":"Galathithek","chapter":"4","verse":"10","text":"Nathek ne inai, habie, ishak, nane idam shii isiie rek."},{"book":"Galathithek","chapter":"4","verse":"11","text":"Gune nathek chiang shii samdiig muii ro! Guro zab blia nathek shii rek phi pha ji ne nyie de arey pha rey dun bey?"},{"book":"Galathithek","chapter":"4","verse":"12","text":"Gu ijakthek wo, gu nathek shii khungdang phro, gu duiine rek bo. Chiih-è gu de nathek duiine ro. Nathek è gu shii ne ichiig arek ro."},{"book":"Galathithek","chapter":"4","verse":"13","text":"Nathek ne nowkhlei phro igobi gu è nathek shii nyie rek ne muawie yua pha ji shii ne; nyieliieshii gune rad."},{"book":"Galathithek","chapter":"4","verse":"14","text":"Jimagungde gu siu pha tharo shii ne nathek shii boh diigchio shii, nathek ne gu shii khinrin ne asnai ro. Jiphachiang shii, nathek è hamangkhliie shii choi pha duiine choi, chiih-è Isu Masi shii choi pha duiine choi."},{"book":"Galathithek","chapter":"4","verse":"15","text":"Nathek ne bajo sang pha de ne! Nyie rey dun ga? Gu ne gui è nya mua, nathek è rey mua pha blia arone nawaithek mieg de khia ne gu shii yao phi mua phro."},{"book":"Galathithek","chapter":"4","verse":"16","text":"Thuh shii gune izai yao pha ji è nathek ro suang rey dun bey?"},{"book":"Galathithek","chapter":"4","verse":"17","text":"Gai branthek è nathek shii jam miie doh yi, jimagungde nathek ro now pha ji ne wie asi ro. Zab ithek ro yang pha ji ne nathek shii gu-è yo rek pha yang phro, jiè nathek è ithek shii um yi pha ò miie nathek shii de um yi pha rek phro."},{"book":"Galathithek","chapter":"4","verse":"18","text":"Nathek ro blia yi wie arone, hì pha jam miie pha ji ne wie ro— Hìne idang izai chak ro, gune nathek rog shii um doh pha ji asi bie pha idang pha ro."},{"book":"Galathithek","chapter":"4","verse":"19","text":"Guro bushun anithek wo! Din ne luangjia, amuii è ani giak shii riie pha duiine, Masi ro ziig nathek shii akhud sapho shii gu de ji duiine riie ne rai ro."},{"book":"Galathithek","chapter":"4","verse":"20","text":"Thuh shii gu ne nathek rog shii um pha yang muii ro, jiè gune nathek chiang shii yo jum è now mua. Gune nathek chiang shii bajo samdiig muii ro!"},{"book":"Galathithek","chapter":"4","verse":"21","text":"Hanyie yi Iphey pha iliing shii rai pha yang muii pho nathek shii gu sai riig: Nathek ne Iphey è nyie yao pha ji ne ayoi bey?"},{"book":"Galathithek","chapter":"4","verse":"22","text":"Iphey shii yao Abraham shii dufuii nyi um, jia yi khiao hò-amuii ro dufuii jia yi ichad ro hò-amuii pha dufuii ro."},{"book":"Galathithek","chapter":"4","verse":"23","text":"Airo khiao hò-amuii dufuii jine zen è giak, chiih-è airo ichad hò-amuii è giak pha ji ne Hamangkhung-aphuii sbang è giak ro."},{"book":"Galathithek","chapter":"4","verse":"24","text":"Hì pha manathek è nyathieg mua: Hò-amuii nyi è shiinyiethek duiine ò yi. Hagar è giak pha ani ne khiao ro, chiih-è ai ne Sinai phiing shiinyie shii ò rab."},{"book":"Galathithek","chapter":"4","verse":"25","text":"Hagar hanyie è Arabia pha Sinai phiing shii riu pha jine Jerusalem rajan shii awai bran rog shii khiao mia yi ro."},{"book":"Galathithek","chapter":"4","verse":"26","text":"Jishii Hamangkhung pha Jerusalem ne ichad ro, chiih-è ai ne gathek ro amuii ro."},{"book":"Galathithek","chapter":"4","verse":"27","text":"Jigi shii yao,"},{"book":"Galathithek","chapter":"4","verse":"28","text":"Thuh, nathek, guro ijakthek, Isakh duiine, nathek de Hamangkhung-aphuii pha ani rone ai sbang shii doh yi bo."},{"book":"Galathithek","chapter":"4","verse":"29","text":"Jipha ishak shii siu è giak pho è Ragung è giak pho shii diig phi ro, chiih-è thuh shii ji duiine ro."},{"book":"Galathithek","chapter":"4","verse":"30","text":"Jimagungde jigigam shii nyie yao lei? Jigigam è yao, “Khiaomuii nane ai ani shii thoh ge bo; nyieliieshii khiao hò-amuii ro dufuii ne ichad ho-amuii pha dufuii rog, aphuii ro bangnuruii shii mathang oi phro.”"},{"book":"Galathithek","chapter":"4","verse":"31","text":"Ji-è gu ijakthek wo, gethek ne khiao hò-muii ro ani asi ro, jishii gethek ne ichad ho-amuii pha ani ro."}]}