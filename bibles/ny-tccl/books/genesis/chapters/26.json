{"data":[{"book":"Genesis","chapter":"26","verse":"1","text":"Tsono kunagwa njala ina mʼdzikomo kuwonjezera pa ija ya poyamba ya nthawi ya Abrahamu ndipo Isake anapita kwa Abimeleki mfumu ya Afilisti ku Gerari."},{"book":"Genesis","chapter":"26","verse":"2","text":"Yehova anadza kwa Isake nati, “Usapite ku Igupto; koma ukhale mʼdziko limene ndidzakuwuza kuti ukakhalemo."},{"book":"Genesis","chapter":"26","verse":"3","text":"Khala mʼdziko lino ndipo ndidzakhala nawe ndi kukudalitsa. Pakuti kwa iwe ndi zidzukulu zako ndidzapereka mayiko onsewa. Choncho ndidzakwaniritsa pangano limene ndinalumbira kwa Abrahamu, abambo ako."},{"book":"Genesis","chapter":"26","verse":"4","text":"Zidzukulu zako ndidzazichulukitsa ngati nyenyezi za mu mlengalenga ndi kuzipatsa mayiko onsewa. Ndiponso anthu onse a pa dziko lapansi adzadalitsika kudzera mwa zidzukulu zako,"},{"book":"Genesis","chapter":"26","verse":"5","text":"chifukwa Abrahamu anandimvera, nasunga malamulo anga onse.”"},{"book":"Genesis","chapter":"26","verse":"6","text":"Choncho Isake anakhala ku Gerari."},{"book":"Genesis","chapter":"26","verse":"7","text":"Anthu akumaloko atafunsa Isake za mkazi wake, iye anati, “Ndi mlongo wanga ameneyu.” Iye anaopa kunena kuti, “Ndi mkazi wanga ameneyu,” popeza ankaganiza kuti anthu akumeneku akhoza kumupha ndi kukwatira mkazi wake popeza Rebeka anali wokongola."},{"book":"Genesis","chapter":"26","verse":"8","text":"Isake atakhalako kumeneko nthawi yayitali, Abimeleki mfumu ya Afilisti, anasuzumira pa zenera kuyangʼana kunja, ndipo anaona Isake akugwiragwira Rebeka, mkazi wake."},{"book":"Genesis","chapter":"26","verse":"9","text":"Choncho Abimeleki anamuyitanitsa Isake nati, “Uyu ndi mkazi wako ndithu! Nanga bwanji umati, ‘Ndi mlongo wanga’?”"},{"book":"Genesis","chapter":"26","verse":"10","text":"Tsono Abimeleki anati, “Nʼchiyani chimene watichitira? Mmodzi mwa anthuwa anatsala pangʼono kugona ndi mkazi wako ndipo ukanatisandutsa ife kukhala olakwa.”"},{"book":"Genesis","chapter":"26","verse":"11","text":"Choncho Abimeleki analamula anthu ake onse nati, “Aliyense amene avutitse munthu uyu pamodzi ndi mkazi wake adzaphedwa ndithu.”"},{"book":"Genesis","chapter":"26","verse":"12","text":"Isake anadzala mbewu mʼmunda, ndipo chaka chomwecho anakolola zinthu zambiri chifukwa Yehova anamudalitsa."},{"book":"Genesis","chapter":"26","verse":"13","text":"Isake analemera. Chuma chake chinkachulukirachulukira mpaka anasanduka munthu wolemera kwambiri."},{"book":"Genesis","chapter":"26","verse":"14","text":"Anali ndi nkhosa, ngʼombe ndi antchito ambiri mwakuti Afilisti anamuchitira nsanje."},{"book":"Genesis","chapter":"26","verse":"15","text":"Nthawi iyi nʼkuti Afilisti atakwirira ndi dothi zitsime zonse zimene antchito abambo ake Abrahamu anakumba mu nthawi ya abambo akewo."},{"book":"Genesis","chapter":"26","verse":"16","text":"Ndipo Abimeleki anati kwa Isake, “Muchoke pakati pathu chifukwa mwasanduka wamphamvu kuposa ife.”"},{"book":"Genesis","chapter":"26","verse":"17","text":"Choncho Isake anachokako kumeneko nakakhala ku chigwa cha Gerari kumene anakhazikikako."},{"book":"Genesis","chapter":"26","verse":"18","text":"Isake anafukulanso zitsime zija zimene zinakumbidwa mu nthawi ya abambo ake Abrahamu. Atamwalira Abrahamu, Afilisti anakwirira zitsimezi. Tsono anazitcha mayina omwewo amene abambo ake anazitcha."},{"book":"Genesis","chapter":"26","verse":"19","text":"Antchito a Isake anakumba mʼchigwamo ndipo anapezamo kasupe wa madzi."},{"book":"Genesis","chapter":"26","verse":"20","text":"Koma abusa a ku Gerari anakangana ndi abusa a Isake nati, “Madziwa ndi athu.” Motero iye anachitcha chitsimecho Mkangano chifukwa anakangana naye."},{"book":"Genesis","chapter":"26","verse":"21","text":"Kenaka iwo anakumba chitsime china, koma anakangananso chifukwa cha chitsimecho. Choncho anachitcha dzina lakuti Chidani."},{"book":"Genesis","chapter":"26","verse":"22","text":"Anachokapo pamenepo nakakumba china. Koma apa sanakanganiranenso ndi munthu. Iye anachitcha Kutakasuka, nati, “Tsopano Yehova watipatsa ife malo otakasukirako ndipo tilemera muno.”"},{"book":"Genesis","chapter":"26","verse":"23","text":"Kenaka Isake anachoka ku malo kuja kupita ku Beeriseba."},{"book":"Genesis","chapter":"26","verse":"24","text":"Usiku umenewo Yehova anadza kwa Isake nati, “Ine ndine Mulungu wa abambo ako Abrahamu. Usachite mantha popeza Ine ndili ndi iwe. Ndidzakudalitsa ndipo ndidzakupatsa zidzukulu zambiri chifukwa cha mtumiki wanga Abrahamu.”"},{"book":"Genesis","chapter":"26","verse":"25","text":"Isake anamanga guwa lansembe pamenepo ndipo anapembedza Yehova. Pomwepo anamanga tenti yake, ndipo antchito ake anakumba chitsime."},{"book":"Genesis","chapter":"26","verse":"26","text":"Abimeleki pamodzi ndi Ahuzati mlangizi wake ndi Fikolo mkulu wa ankhondo ake anabwera kwa Isake kuchokera ku Gerari."},{"book":"Genesis","chapter":"26","verse":"27","text":"Tsopano Isake anawafunsa kuti, “Bwanji mwabwera kwa ine, popeza munandichitira nkhanza ndi kundithamangitsa?”"},{"book":"Genesis","chapter":"26","verse":"28","text":"Iwo anayankha, “Tsopano tadziwa kuti Yehova anali ndi iwe; ndiye taganiza kuti inu ndi ife tichite lumbiro. Ife tichite pangano ndi inu"},{"book":"Genesis","chapter":"26","verse":"29","text":"kuti inu simudzatichitira zoyipa monga ifenso sitinakuchitireni nkhondo. Ife tinakuchitirani zabwino zokhazokha, ndipo tinakulolani kuti musamuke kuchoka kwathu mu mtendere. Tsopano Yehova wakudalitsani.”"},{"book":"Genesis","chapter":"26","verse":"30","text":"Tsono Isake anawakonzera phwando, ndipo anadya ndi kumwa."},{"book":"Genesis","chapter":"26","verse":"31","text":"Mmawa wake aliyense analumbira pangano kwa mnzake. Tsono Isake anawalola kuti anyamuke ndipo anamusiya mu mtendere."},{"book":"Genesis","chapter":"26","verse":"32","text":"Tsiku limenelo, antchito a Isake anabwera namuwuza za chitsime chimene anakumba. Iwo anati, “Tawapeza madzi!”"},{"book":"Genesis","chapter":"26","verse":"33","text":"Iye chitsimecho anachitcha Pangano. Nʼchifukwa chake mzindawu umatchedwa Beeriseba mpaka lero."},{"book":"Genesis","chapter":"26","verse":"34","text":"Pamene Esau anali ndi zaka 40, anakwatira Yuditi mwana wamkazi wa Beeri Mhiti. Anakwatiranso Basemati mwana wa mkazi wa Eloni Mhiti."},{"book":"Genesis","chapter":"26","verse":"35","text":"Akazi awiriwa anasandutsa Isake ndi Rebeka kukhala ndi moyo wa madandawulo nthawi zonse."}]}