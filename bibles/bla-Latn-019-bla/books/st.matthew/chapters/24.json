{"data":[{"book":"ST. MATTHEW","chapter":"24","verse":"1","text":"KI Jesus itsŭx'iu ki itsĭs'tŭpaatomaie omŭk'atoiapioyĭs ki otŭsksĭnimatsax itoto'iauaie mŏkanĭs'tsĭnnomoŏsauaie omŭk'atoiapioyĭs ĭstap'ĭstutŭksĭnni."},{"book":"ST. MATTHEW","chapter":"24","verse":"2","text":"Ki Jesus an'ĭstsiuax kikŭttaisauainipuauastsau kŏnai'ĭstsk? Kitau'mŭnistopuau, matakskĭt'aupa okotoki mŏkstaiĭna'piksĭstosi."},{"book":"ST. MATTHEW","chapter":"24","verse":"3","text":"Otsĭt'tokhitaupĭssi nitum'moyi Olives, ŭsksĭnĭmats'ax isĭmitoto'iauaie, ki an'iau, Anik'ĭnan Tsanĭstsĭs' akanĭstsiu'astsau? Ki tsa akanĭstsiu'a kitsipuksipusĭnni, ki punsksŏk'kuasĭsi?"},{"book":"ST. MATTHEW","chapter":"24","verse":"4","text":"Ki Jesus an'ĭstsiuax Iskskats'ĭk kŏkstaipĭstsiksĭstutu'yisuai."},{"book":"ST. MATTHEW","chapter":"24","verse":"5","text":"Akai'tappix ak'ŭtsitotoiau nitsĭn'ikŏsim ki ak'aniau Christ nĕsto'akauk; ki ak'sipĭstsiksĭstutuyiauax akai'tappix."},{"book":"ST. MATTHEW","chapter":"24","verse":"6","text":"Ki kitakokhtsĭmattopuaii auakaw'tseisĭsts ki mak'auakawtseisĭsts: Sats'sĭk kŏkstai'apaitsitasuai; konai'istsk ak'itstsiau; ki umut'aketsĭnikawpi matomoto'ats."},{"book":"ST. MATTHEW","chapter":"24","verse":"7","text":"Aiok'auaua aksipua'tseiau aiokauai'i ki nin'naiisĭnni aksipua'atomiau nĭn'naiisĭnni; ki ak'unnatosiu aau'ŏssĭnni, ki ak'itstsiu okh'tokosĭsts, ki ksŏk'kumă otaks'ikauopiisĭsts, ki akokŏnau'toitstsiiau."},{"book":"ST. MATTHEW","chapter":"24","verse":"8","text":"Am'osts Istokŏnau'mŭtŭpipuĭnawkuyii' sists."},{"book":"ST. MATTHEW","chapter":"24","verse":"9","text":"Kitakaumŭts'kakipuau kŏkĭtapauksĭstutoksi, ki kĭtaks'enikoaiau: ki kŏnai'okauaua kumutaks'tsĭmmĭmmokoau nitsĭn'ikŏsĭm."},{"book":"ST. MATTHEW","chapter":"24","verse":"10","text":"Ki akai'tappix akĭstskĭmskŭkiau ki akaumŭts'katseiau, ki akau'kĭmotseiau."},{"book":"ST. MATTHEW","chapter":"24","verse":"11","text":"Ki akaiĕm'ix ksĭs'tapsix prophetix aksipuauiau ki aksipĭsksĭs'tutuyiuax."},{"book":"ST. MATTHEW","chapter":"24","verse":"12","text":"Ki sauo'kŏmotsitappiisinni otakau'osi, akai'tappix otŭkome'tŭksuaii akstuyiuaie."},{"book":"ST. MATTHEW","chapter":"24","verse":"13","text":"Ki annŏk' eikak'ĭmauŏk umuk'itsipi aksikŏmotse'piau."},{"book":"ST. MATTHEW","chapter":"24","verse":"14","text":"Ki am'ok nĭn'naiisĭnni ĭstŏkh'sitsĭniksĭnni ak'anĭstop kŏnŭs'ksŏkkum, kŏnai'okoaua mŏks'ksĭniĭsauaie; ki umuk'itsipi ak'otŭmitoto."},{"book":"ST. MATTHEW","chapter":"24","verse":"15","text":"Ninĭm'ĭnnoainiki ŭs'tsĭmetsipi Daniel otan'ĭstopi atsĭm'apii ĭstai'puyĭssi (annŏk' an'ĭstomŏk ŭnnĭsts'ksĭnĭssi:)"},{"book":"ST. MATTHEW","chapter":"24","verse":"16","text":"Anniks'isk Judæa itau'pixk ŭnnianĭstitŭpoks'kasau nitum'moĭsts:"},{"book":"ST. MATTHEW","chapter":"24","verse":"17","text":"Annok' itokh'itaupiuŏk oko'ai pĭnŭnĭsts'ĭnĭssaatos mŏk'sauautsĭssi itsipsts'tsii oko'ai:"},{"book":"ST. MATTHEW","chapter":"24","verse":"18","text":"Annŏk' ĭnsĭmman itau'piuŏk pinŭt'ŭnĭstsskos mŏk'otsĭssi otsĭstotos'ĭsts."},{"book":"ST. MATTHEW","chapter":"24","verse":"19","text":"Anniks'isk ipitap'piixk ki ŭs'takataxk aksksĭnĭmiau makapi annists'ĭsts ksĭstsiku'ĭsts!"},{"book":"ST. MATTHEW","chapter":"24","verse":"20","text":"Atsĭmoiikak kŏk'stautsĭmutasuai stuyĭssi, ki ĭssĭk'opiiksĭstsikui."},{"book":"ST. MATTHEW","chapter":"24","verse":"21","text":"Annik' omŭx'ipuĭnasĭnni ak'itstsiu, istsitsĭs'si ksŏk'kŭm, ki annok' manĭsts'ipuĭnapspi, aksĭs'tŭpŭnĭstsipuĭnapsiu, ki ĭs'sotsk matakotŭmanĭstsipuĭnapsiu'ats."},{"book":"ST. MATTHEW","chapter":"24","verse":"22","text":"Ki annists'ists ksĭstsiku'ĭsts sauun'natsĭstutsĭsĕsts mat'akitstsipa matap'pi itsikŏmotse'piaiau; aumai'tŭkkixk, osto'auai itunnats'ĭstutsĭmĕsts annists'ĭsts ksĭstsikuĭsts."},{"book":"ST. MATTHEW","chapter":"24","verse":"23","text":"Kŭmĭts'tsiki matap'pi kitai'akaniki Sŭm'mĭs, am'auk Christ, ki om'auk; pinau'maitos."},{"book":"ST. MATTHEW","chapter":"24","verse":"24","text":"Ksĭs'tapsix Christix akitsipuau'iau ki ksĭs'tapsix prophetix, ki akanĭs'tsĭnnŭkiau omŭk'apstosĭsts ki pĭsats'kasĭsts; ki ikŭm'itstsiki aks'ipĭstsiksĭstutuyiauax aumai'tŭkkixk."},{"book":"ST. MATTHEW","chapter":"24","verse":"25","text":"Sat'sik, kikau'anĭstopuau."},{"book":"ST. MATTHEW","chapter":"24","verse":"26","text":"Kŭm'anĭstsenikiau sat'sit ksĭs'tapsksŏkkuyi ŭn'amauk; pini'tappoat; Sa'sit, sĭmiap'ioyĭsts ŭn'amauk; pinaumai'tŭkkik."},{"book":"ST. MATTHEW","chapter":"24","verse":"27","text":"Ksĭstsikum' manĭsttotsipuksipupi umut'autstsipi apinŏk'kuyi, ki manĭstsitŭpikŭnatspi ame'totsi; netoi' ak'ŭnĭststsiu nĭn'au okku'i otos'aie."},{"book":"ST. MATTHEW","chapter":"24","verse":"28","text":"Mĭksĭnii otsits'tsipi, ŭn'nim pi'tax akomooi'iau."},{"book":"ST. MATTHEW","chapter":"24","verse":"29","text":"Annists'ĭsts ksĭstsiku'ĭstsk ĭstsipu'ĭnasĭsts otaiksiuos'au, nato'si akski'ĭnŭm, ki kokum'ikesŭm matakanakĭmauats, ki kŏk'atosix akotots'ĭnĭssiau, ki spots'im otsĭs'kŏpsĭnni akauŭt'apixip:"},{"book":"ST. MATTHEW","chapter":"24","verse":"30","text":"Ki Nin'auă okku'i otap'stosĭnni akitsĭnakoaie spots'im: ki ksŏk'kum ĭstokŏnai'tappix ak'otŭmauyesiau, ki aks'ĭnnoyeiau Nĭn'au okku'i spots'im istsĭssoksĭs'tsikuĭsts itsipsts'otosi, otŭmap'sĭnni ki omŭxĭk'kŭnnasĭnni akopoto."},{"book":"ST. MATTHEW","chapter":"24","verse":"31","text":"Ki ak'itŭpskuyiuax otatsĭm'otokatatsix ak'soksĭkkiax, ki aumai'tŭkkixk akitotomoi'piiauax, nĭssoo'ĭsts sopu'ĭsts ki spots'im umuk'itsipi:"},{"book":"ST. MATTHEW","chapter":"24","verse":"32","text":"Annok', ĭsksĭnik parable omŭx'ĭnĭstsĭs; okŭn'iksi otsa'kiŭkkĭnĭsĭssi, ki otsuio'pokassi, kitsksĭnipuau nepu'yi itasts'tsiu;"},{"book":"ST. MATTHEW","chapter":"24","verse":"33","text":"Neto'i maks'ĭnĭmenoainiki annists'isk, ĭsksĭnik, mŏkaststsĭssi, ito'to okh'sepĭstanĭsts."},{"book":"ST. MATTHEW","chapter":"24","verse":"34","text":"Kitau'mŭnĭstopuau am'oi o'tappiisĭnaii mataksĭstapu'ats otsauomaisŭpanĭs'tsiosau annists'isk."},{"book":"ST. MATTHEW","chapter":"24","verse":"35","text":"Spots'im ki ksŏk'kum ak'eitsĭnikau, ki nitse'poawsĭsts matakeitsĭnikau'ĕstsau."},{"book":"ST. MATTHEW","chapter":"24","verse":"36","text":"Annik' ksĭstsiku'ik ki annik' itai'ksĭstsikumiopik matsksĭnĭm'ats matap'pi, Spots'im ĭstso'tokatatsix matsksĭnĭm'axauaie, Nin'a nits'ksĭnĭmaie."},{"book":"ST. MATTHEW","chapter":"24","verse":"37","text":"Noe otsiksĭs'tsikumĭsts manistsi'piĕsts, netoi' ak'anĭsttsiiĕsts Nĭn'au okku'i oto'saie"},{"book":"ST. MATTHEW","chapter":"24","verse":"38","text":"Otsauomo'kŏnaiokkeuasi ksŏkkum manĭstau'yipiau ki manĭstai'sĭmipiau, manĭstok'kemipiau manĭsta'pikŏttŭkkipiau, itŭp'itsiu annik' ksĭstsikuik, Noe otsit'sŭppopĭssi akh'iosatsĭs."},{"book":"ST. MATTHEW","chapter":"24","verse":"39","text":"Ki matsksĭnĭm'axau otsauomo'kŏnaiokkeuasi ki itsau'inakuaiĭstutuaiau; netoi' ak'anĭstsiu Nĭn'au okku'i oto'saie."},{"book":"ST. MATTHEW","chapter":"24","verse":"40","text":"Natsitappiix akotŭmitau'piiau insĭm'man: nituks'kŭmi ak'otoau, ki stsĭk'i ak'skĭtau."},{"book":"ST. MATTHEW","chapter":"24","verse":"41","text":"Natsitappiĭx akex' akĭtaipĭk'iakiau; nituks'kŭmi ak'otoau, ki stsĭk'i ak'skĭtau."},{"book":"ST. MATTHEW","chapter":"24","verse":"42","text":"Ŭn'nikaie mokŏkik: kimats'ksĭnipuau annik' itai'ksĭstsikumiopik kitsĭn'aimoau otai'akĭtotopik."},{"book":"ST. MATTHEW","chapter":"24","verse":"43","text":"Am'okă ĭsksĭnĭk', Napioyĭs ĭstŏkhsĭn'auă otsksĭnĭm'opi annik' itai'ksĭstsikumiopik otai'akitotosi kŏmos'iepĭtsĭuă ĭs'taiŭskskŭmiuopi, ĭstai'saiepukĭtsetsĭmopi oko'ai ĭstokitsĭm'i mŏkopokse'ĭsaie."},{"book":"ST. MATTHEW","chapter":"24","verse":"44","text":"Ŭn'nikaie ŭk'aisŭppuiapĭstotosĭk; kitsit'sisauaitsitatopuai, Nĭn'au okku'i ak'itoto."},{"book":"ST. MATTHEW","chapter":"24","verse":"45","text":"Tŭkka' aumai'tŭkki ap'otŭkkiuă, ki mokŏk'i apotŭkkiuă annŏk' otsĭn'aim otĭnaiăts'okŏk oko'ai ĭstsitappim'ix, mŏk'okŏmotokotŏsax otso'ŏsĭnoauĕsts?"},{"book":"ST. MATTHEW","chapter":"24","verse":"46","text":"Atsĭm'siu annŏk ap'otŭkkiuŏk, otsĭn'aim oto'saie otak'okonokaie netoi' it'ŭnĭstsĭstutsimaie."},{"book":"ST. MATTHEW","chapter":"24","verse":"47","text":"Kitau'mŭnĭstopuau, akokŏnitainaiăts'iuaie otokŏnai'nanĭsts."},{"book":"ST. MATTHEW","chapter":"24","verse":"48","text":"Ki annŏk sauum'itapotŭkkiuŏk, makotots'anĭssi u'skĕttsipŏppi ai'sŭmsiu nitsĭn'aim;"},{"book":"ST. MATTHEW","chapter":"24","verse":"49","text":"Ki makaumŭtŭpauaiak'iŭssi ot'opokapotŭkkimax, ki makopoks'oyimŭssi ki mak'opoksĭmimŭssi ai'sĭmix;"},{"book":"ST. MATTHEW","chapter":"24","verse":"50","text":"Annŏk' ap'otŭkkiuŏk otsĭn'aim ak'oto annik' kustsiku'ik otsauomŭsks'kŭmosaie, ki annik' itai'ksĭstsikumiopik otsauomŭs'ksĭnniĭssi,"},{"book":"ST. MATTHEW","chapter":"24","verse":"51","text":"Ki akaiaketsĭn'iuaie, ki aiakokotsiuaie mŏk'itaupĭssaie otsitau'pipiax ksĭstapokŏmotsităppiansix: annim' ak'itstsiu asain'sĭnni ki satse'kĭnani."}]}