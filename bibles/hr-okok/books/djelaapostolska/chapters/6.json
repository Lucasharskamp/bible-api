{"data":[{"book":"Djela Apostolska","chapter":"6","verse":"1","text":"Ali kako je broj vjernika6:1 U grčkome: učenika. Isto i u 6:2, 7. naglo rastao, neki se počnu žaliti. Židovi koji su govorili grčki prigovarali su Židovima koji su govorili hebrejski da zanemaruju njihove udovice u svagdanjem dijeljenju pomoći."},{"book":"Djela Apostolska","chapter":"6","verse":"2","text":"Dvanaestorica zato sazovu vjernike."},{"book":"Djela Apostolska","chapter":"6","verse":"3","text":"Pronađite, braćo, među sobom sedam ljudi na dobrome glasu, punih Svetoga Duha i mudrosti. Njih ćemo za to zadužiti,"},{"book":"Djela Apostolska","chapter":"6","verse":"4","text":"a mi ćemo se posvetiti molitvi te propovijedanju i poučavanju Riječi.”"},{"book":"Djela Apostolska","chapter":"6","verse":"5","text":"Prijedlog se svima svidio. Izaberu Stjepana, čovjeka punog vjere i Svetoga Duha, te Filipa, Prohora, Nikanora, Timona, Parmenu i Nikolu koji je došao iz Antiohije. On se kao poganin obratio na židovsku vjeru, a sada je postao kršćaninom."},{"book":"Djela Apostolska","chapter":"6","verse":"6","text":"Postave njih sedmoricu pred apostole, a oni polože na njih ruke i pomole se."},{"book":"Djela Apostolska","chapter":"6","verse":"7","text":"Božja riječ sve se više širila. Broj vjernika u Jeruzalemu naglo je rastao, a i mnogi su židovski svećenici prihvaćali vjeru."},{"book":"Djela Apostolska","chapter":"6","verse":"8","text":"Stjepan je bio pun Božje milosti i sile. Činio je među narodom silna čudesa i znamenje."},{"book":"Djela Apostolska","chapter":"6","verse":"9","text":"Ali pobune se neki iz takozvane sinagoge Slobodnjaka, Židovi iz Cirene, Aleksandrije, Cilicije i Male Azije, pa počnu s njime raspravljati."},{"book":"Djela Apostolska","chapter":"6","verse":"10","text":"Nitko od njih nije se mogao nositi s mudrošću i Duhom kojim je Stjepan govorio."},{"book":"Djela Apostolska","chapter":"6","verse":"11","text":"Nagovore zato neke ljude da za njega kažu: “Čuli smo ga da govori pogrdne riječi protiv Mojsija i protiv Boga.”"},{"book":"Djela Apostolska","chapter":"6","verse":"12","text":"Podjarili su i narod i starješine i pismoznance. Oni dođu po njega, ščepaju ga i odvuku u Vijeće."},{"book":"Djela Apostolska","chapter":"6","verse":"13","text":"Dovedu onamo krivokletnike koji izjave: “Ovaj čovjek uvijek govori protiv Hrama i protiv Mojsijeva zakona."},{"book":"Djela Apostolska","chapter":"6","verse":"14","text":"Čuli smo da kaže kako će taj Isus iz Nazareta uništiti Hram i promijeniti običaje koje nam je Mojsije predao.”"},{"book":"Djela Apostolska","chapter":"6","verse":"15","text":"Svi koji su sjedili u Vijeću pogledaju u Stjepana i opaze da mu je lice poput anđeoskog."}]}