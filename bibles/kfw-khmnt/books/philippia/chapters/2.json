{"data":[{"book":"Philippia","chapter":"2","verse":"1","text":"Christa diang ning i-om ringkhuo khan nangnidiang ranak ngarna anamin eii khat-um ama minriang nakhan anaminhoi, nangni'n Ratha ah ning inchunsuom,2:1: nangni'n ratha ah ning inchunsuom; emakli ratha khan khatli khat inchuntheina sik-ah inaheiruoi ejei. halli nangni'n khatle khatsik-ah minriang li malungtai nakha ningnei."},{"book":"Philippia","chapter":"2","verse":"2","text":"Nangni karra malung khatbit e-inlang, in-angrip minriang nei-inlang ratha khatbit ah khat-um malung khatbit e-inlang kei irok-hi huui namintung piru."},{"book":"Philippia","chapter":"2","verse":"3","text":"Halli angrakip ah inpaam malungroon emakli in-ornasik chuonkha thomaru, takkha khatli inkhatdiang nunchan inniam eru, halli mi-ngaikha nangneek ah katha in-eii ti-inlang ngaidonro."},{"book":"Philippia","chapter":"2","verse":"4","text":"Han nangni'n ningtheinuo sikbit-ah ka-ngaidon emaru, takkha khatlikhat imanuom kha-um ngaidonpiru."},{"book":"Philippia","chapter":"2","verse":"5","text":"Nang malungroon khachu Christa Jisu'n iroon omchan esik eii."},{"book":"Philippia","chapter":"2","verse":"6","text":"Pathian omchanle in-angrip kha Jisu'n anei,"},{"book":"Philippia","chapter":"2","verse":"7","text":"Hiwa rathuulla, ama'n apum takkha iteii lei in-emak"},{"book":"Philippia","chapter":"2","verse":"8","text":"Ama'n nunchan lei-inniam halli chongkajui inkhat eya thinasik katung aleisi,"},{"book":"Philippia","chapter":"2","verse":"9","text":"Hiwa jarra Pathian in ama kha insaangkhet munna kadomsaang"},{"book":"Philippia","chapter":"2","verse":"10","text":"Han, Jisu raming inkaya jarra"},{"book":"Philippia","chapter":"2","verse":"11","text":"halli mirakip in Jisu Christa hi Pumi eii tia inmalarsik eii,"},{"book":"Philippia","chapter":"2","verse":"12","text":"Khawale inruoiya kei iminriang kasapngai, kei'n nangnile nileiomsuomlai ningni'n kachong ningjui angnga, hiwaneek ah kathachu kei'n nangnile inlaak-ah kaom kaalkhan kachong ningjuikha kheella areiom. Halli ningni'n kachi khat-um intuulle inruoiya nangni sanminringna kha puimintung nasik-ah song-inlang omru."},{"book":"Philippia","chapter":"2","verse":"13","text":"Ajarchu nangnikha ama lungdou ah chuon naminthonasik khat-um naminjuinasik ah Pathian in apharakip ah nangni chungnga chuon athoa aom."},{"book":"Philippia","chapter":"2","verse":"14","text":"Rasa neileiya khat-um murruolsiak katho elekleiya chuonrakip thoru."},{"book":"Philippia","chapter":"2","verse":"15","text":"Khawakha e-inchu manmasituolla kathamak khat um manu karoonngai karra ningni'n noonkuung kaneimak khat-um inthiang ka eii Pathian kadik sangai ning esik eii. Innidan 3:25"},{"book":"Philippia","chapter":"2","verse":"16","text":"Nangni'n ringna chongkha inmanidiang ningpe. Halli hin ningtho inchu, Christa Nikhuoni khan nangni jarra kei'n in-ornasik arei kamusik eii, ajarchu kei kasongnali kachuontho ngaikha lailamma mangmakjei tia inlarsik eii."},{"book":"Philippia","chapter":"2","verse":"17","text":"Khale inruoiya kei kathisen ringkhuohi dooiphur phurpeii angnga nangni inngamnakha Pathian diang ningpeluut inchu, kei'n rokkata nangni ngaile karoknahi kamalarsik eii."},{"book":"Philippia","chapter":"2","verse":"18","text":"Hiwale in-angrip ah nangni um ningroksik eii, halli nangni roknakha keidiang ningmalarsik eii."},{"book":"Philippia","chapter":"2","verse":"19","text":"Pumi lungdoukha e-inchu, kei'n Timothy hi nangnidiang innoottheiya juotirkate tia ka-ngaidon, khawakha e-inchu kei'n nangnijarra chong kajetli kei kadiang ratharokna enasik eii."},{"book":"Philippia","chapter":"2","verse":"20","text":"Halli amabit eii kei imanuom kajet, khat-um nangni ngai sikbit ah kana ngaidonpi."},{"book":"Philippia","chapter":"2","verse":"21","text":"Khawajarra Jisu Christa chuon kaentok ommujei, mirakip in inmani i-manuom khabit in-entok ah inomjei."},{"book":"Philippia","chapter":"2","verse":"22","text":"Takkha ningni'n jetru Timothy apumtak in rahoi kasouk ka eii tia aminmu, ajarchu apali asa angnga ama'n keile chongkahoi sikbeiya chuon kileithosuomjei."},{"book":"Philippia","chapter":"2","verse":"23","text":"Khawajarra kei kadiang angme kasuoksik tihi kajetli kajetmak phakhan, kei'n amahi nangnidiang juotirnasik-ah inngamna kanei."},{"book":"Philippia","chapter":"2","verse":"24","text":"Halli kei innum nangni koolla innottheiya juotung matornasik ah Pumi diang inngamna kada."},{"book":"Philippia","chapter":"2","verse":"25","text":"Itichu kei'n kachuon thopui khat-um raalmi ki-epuisuom, halli nangnisik-ah taangwa kinchangnga kei kanasansik-ah ningjuotir nisopui Epaphroditus hi-um nangnidiang juominjuonook nasik-ah arei omsik eii tia kalei."},{"book":"Philippia","chapter":"2","verse":"26","text":"Halli ama'n nangni ngai rakip anamuzoot jarra anarangaitui halli ningni'n amahi apum dammak tihi ningjetjarra ama malung leipoong."},{"book":"Philippia","chapter":"2","verse":"27","text":"Tichu adik, ama'n ana-ah athideng, takkha Pathian minriangnakha amadiang om, halli ama diangbit ema-ah kei kadiang um kipoong chungnga kapoong inkhat mumaknasik ah aminriangna kha anape."},{"book":"Philippia","chapter":"2","verse":"28","text":"Khawajarra kei'n amahi nangni ngai koolla kajuo minjuozoot theijei, khawakha e-inchu ningni'n ama kha ning munook kaalkhan rokna neiningte, halli kei ipoong hium omkhai nunijei."},{"book":"Philippia","chapter":"2","verse":"29","text":"Ama kha Pumi ramingnga malungkarok tak-ah naleidonpiru, halli ama le in-angrip mi rakip takchungnga um nakayapiru."},{"book":"Philippia","chapter":"2","verse":"30","text":"Ajarchu nangni ngai'n ningnasan matormak chuon angjet ama'n kei kadiang nasannasik bit ah ama'n Christa chuonna apum inpesuok ah kapoong deiya kathideng ejei."}]}