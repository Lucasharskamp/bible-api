{"data":[{"book":"Jọn","chapter":"12","verse":"1","text":"Ụbọchị isii tupu e mee Mmemme Ngabiga, Jisọs gara Betani bụ obodo Lazarọs, onye ahụ ọ mere ka o site nʼọnwụ bilie."},{"book":"Jọn","chapter":"12","verse":"2","text":"Nʼebe ahụ, ha siiri Jisọs nri, ọ bụkwa Mata na-eje ozi isi nri ahụ, Lazarọs bụ otu onye nʼime ndị sooro ya nọdụ na nri ahụ."},{"book":"Jọn","chapter":"12","verse":"3","text":"Mgbe ahụ, Meri weere mmanụ otite dị ọkara lita nke ezigbo naad, mmanụ isi ụtọ dị oke ọnụahịa, ọ wụkwasara ya Jisọs nʼụkwụ, jirikwa agịrị isi ya hichaa ụkwụ ya. Nke a mere ka ụlọ ahụ jupụta nʼisi ụtọ nke mmanụ otite ahụ."},{"book":"Jọn","chapter":"12","verse":"4","text":"Ma Judas Iskarịọt, otu nʼime ndị na-eso ụzọ ya, onye ahụ ga-arara ya nye, kwuru,"},{"book":"Jọn","chapter":"12","verse":"5","text":"“Gịnị mere na-ereghị mmanụ otite a narị denarị atọ,12:5 Narị denarị atọ ruru ụgwọ ọnwa onye ọrụ ga-anata nʼotu afọ. were ego ya nye ndị ogbenye?”"},{"book":"Jọn","chapter":"12","verse":"6","text":"O kwughị nke a nʼihi na ihe banyere ndị ogbenye na-emetụ ya nʼobi kama nʼihi na ọ bụ onye ohi; dị ka onye na-ejide akpa ego ha, mgbe ụfọdụ, ọ na-amanye aka nʼego ahụ zubiri ego."},{"book":"Jọn","chapter":"12","verse":"7","text":"Jisọs sịrị, “Hapụ ya aka, ọ zụtara ya ka ọ na-akwado maka ụbọchị olili m."},{"book":"Jọn","chapter":"12","verse":"8","text":"Unu nwere ndị ogbenye nʼetiti unu mgbe niile, ma mụ na unu agaghị anọ mgbe niile.”"},{"book":"Jọn","chapter":"12","verse":"9","text":"Ma mgbe igwe ndị Juu nụrụ na ọ nọ nʼebe ahụ, ha bịara, ọ bụghị naanị ka ha hụ ya, kama ka ha hụkwa Lazarọs onye o mere ka o si na ndị nwuru anwụ bilie."},{"book":"Jọn","chapter":"12","verse":"10","text":"Ya mere, ndịisi nchụaja gbakwara izu igbukwa Lazarọs."},{"book":"Jọn","chapter":"12","verse":"11","text":"Nʼihi na ọ bụ nʼihi ya ka ọtụtụ ndị Juu ji na-ahapụ ha ma na-ekwerekwa na Jisọs."},{"book":"Jọn","chapter":"12","verse":"12","text":"Nʼechi ya oke igwe mmadụ ahụ ndị bịara mmemme nụrụ na Jisọs na-abịa Jerusalem."},{"book":"Jọn","chapter":"12","verse":"13","text":"Ha weere igu nkwụ pụọ izute ya na-eti mkpu,"},{"book":"Jọn","chapter":"12","verse":"14","text":"Jisọs hụrụ nwa ịnyịnya ibu, nọkwasị nʼelu ya, dị ka e dere ya,"},{"book":"Jọn","chapter":"12","verse":"15","text":"“Atụla egwu, gị ada Zayọn!"},{"book":"Jọn","chapter":"12","verse":"16","text":"Na mbụ ndị na-eso ụzọ ya aghọtaghị ihe ndị a niile. Ma mgbe e nyesịrị Jisọs otuto, ka ha chetara na-edererị ihe ndị a banyere ya, na e mekwara ya rịị ihe ndị a."},{"book":"Jọn","chapter":"12","verse":"17","text":"Igwe mmadụ ahụ bụ ndị ya na ha nọ mgbe o si nʼili kpọpụta Lazarọs, mee ka o sị nʼọnwụ bilie, gara nʼihu na-agba ama ya."},{"book":"Jọn","chapter":"12","verse":"18","text":"Ọtụtụ mmadụ pụrụ izute ya nʼihi na ha nụrụ akụkọ ọrụ ihe ịrịbama niile ọ rụrụ."},{"book":"Jọn","chapter":"12","verse":"19","text":"Ya mere, ndị Farisii sịrịtara onwe ha, “Unu ahụla na o nweghị ihe unu pụrụ ime, leenụ ka ụwa niile na-eso ya.”"},{"book":"Jọn","chapter":"12","verse":"20","text":"Ma ụfọdụ ndị Griik so nʼime ndị ahụ bịara ife ofufe nʼoge mmemme ahụ."},{"book":"Jọn","chapter":"12","verse":"21","text":"Ha bịakwutere Filip onye si Betsaida dị na Galili, gwa ya sị, “Nna anyị ukwu, anyị chọrọ ịhụ Jisọs.”"},{"book":"Jọn","chapter":"12","verse":"22","text":"Filip pụrụ gaa gwa Andru, ya na Andru sooro gaa gwa Jisọs."},{"book":"Jọn","chapter":"12","verse":"23","text":"Jisọs zara sị, “Oge awa ahụ eruola mgbe a ga-enye Nwa nke Mmadụ otuto."},{"book":"Jọn","chapter":"12","verse":"24","text":"Nʼezie, nʼezie, agwa m unu, ọ bụrụ na mkpụrụ ọka wiiti adaghị nʼala nwụọ, ọ ga-anọ naanị ya. Ma ọ bụrụ na ọ nwụọ, ọ ga-amị ọtụtụ mkpụrụ."},{"book":"Jọn","chapter":"12","verse":"25","text":"Ndị ọbụla hụrụ ndụ ha nʼanya ga-atụfu ya, ebe ndị ọbụla kpọrọ ndụ ha asị nʼụwa a, ga-edebe ya ruo mgbe ebighị ebi."},{"book":"Jọn","chapter":"12","verse":"26","text":"Onye ọbụla na-ejere m ozi aghaghị iso m; ebe m nọ ka onye na-ejere m ozi ga-anọkwa. Onye ọbụla na-ejere m ozi ka Nna m ga-asọpụrụ."},{"book":"Jọn","chapter":"12","verse":"27","text":"“Ugbu a, mkpụrụobi m jupụtara nʼihe mgbu. Gịnịkwa ka m ga-ekwu, Nna, zọpụta m nʼawa nke a? Mba! Ọ bụ nʼihi nke a ka m ji bịa nʼoge awa a."},{"book":"Jọn","chapter":"12","verse":"28","text":"Nna, nye aha gị otuto.”"},{"book":"Jọn","chapter":"12","verse":"29","text":"Igwe ndị mmadụ guzo nʼebe ahụ, ndị nụrụ ya na-ekwu, “Ọ bụ egbe eluigwe gbara.” Ndị ọzọ na-asị, “Ọ bụ mmụọ ozi na-agwa ya okwu.”"},{"book":"Jọn","chapter":"12","verse":"30","text":"Jisọs zara ma sị, “Olu a abịaghị nʼihi m kama ọ bịara nʼihi unu."},{"book":"Jọn","chapter":"12","verse":"31","text":"Ugbu a bụ oge a ga-ekpe ụwa a ikpe. Ugbu a ka a ga-achụpụ onye ahụ na-achị ụwa a."},{"book":"Jọn","chapter":"12","verse":"32","text":"Ma mụ onwe m, mgbe e si nʼụwa welie m elu, aga m adọta mmadụ niile nye onwe m.”"},{"book":"Jọn","chapter":"12","verse":"33","text":"O kwuru nke a iji gosi ụdị ọnwụ nke ọ gaje ịnwụ."},{"book":"Jọn","chapter":"12","verse":"34","text":"Igwe mmadụ ahụ zara ya, “Anyị anụla site nʼakwụkwọ iwu na Kraịst ahụ ga-adị ndụ ruo mgbe ebighị ebi. Ma gịnị mere i ji asị na, ‘A ghaghị iweli Nwa nke Mmadụ elu’? Onye bụ ‘Nwa nke mmadụ a’?”"},{"book":"Jọn","chapter":"12","verse":"35","text":"Jisọs sịrị ha, “Ìhè ga-enwuru unu naanị nwa oge nta. Jegharịanụ nʼìhè a, ugbu a unu nwere ya, tupu ọchịchịrị abịakwasị unu. Onye na-ejegharị nʼọchịchịrị amaghị ebe ọ na-aga."},{"book":"Jọn","chapter":"12","verse":"36","text":"Kwerenụ nʼìhè ahụ ugbu a unu nwere ya ka unu ghọọ ụmụ nke ìhè.” Mgbe Jisọs kwusiri nke a ọ hapụrụ ha pụọ ga zoo onwe ya."},{"book":"Jọn","chapter":"12","verse":"37","text":"Nʼagbanyeghị ọrụ ịrịbama niile ọ rụrụ nʼetiti ha, ha ekwereghị na ya."},{"book":"Jọn","chapter":"12","verse":"38","text":"Nke a bụ imezu ihe Aịzaya onye amụma kwuru,"},{"book":"Jọn","chapter":"12","verse":"39","text":"Ma ha enweghị ike kwere, nʼihi na Aịzaya kwukwara nʼebe ọzọ, sị,"},{"book":"Jọn","chapter":"12","verse":"40","text":"“O meela ka ha kpuo ìsì,"},{"book":"Jọn","chapter":"12","verse":"41","text":"Aịzaya kwuru ihe ndị a nʼihi na ọ hụrụ ebube ya, ma kwuo banyere ya."},{"book":"Jọn","chapter":"12","verse":"42","text":"Otu ọ dị, ọtụtụ nʼime ndịisi kweere na ya, ma ha ekwupụtaghị nke a. Nʼihi na ha tụrụ egwu na ndị Farisii ga-achụpụ ha site nʼụlọ ekpere."},{"book":"Jọn","chapter":"12","verse":"43","text":"Nʼihi na ha hụrụ otuto mmadụ nʼanya karịa otuto Chineke."},{"book":"Jọn","chapter":"12","verse":"44","text":"Jisọs tiri mkpu sị, “Onye ọbụla kwere na m, ọ bụghị na m ka o kwere, kama ọ bụ na onye nke zitere m."},{"book":"Jọn","chapter":"12","verse":"45","text":"Nʼihi na onye ọbụla hụrụ m ahụla onye nke zitere m."},{"book":"Jọn","chapter":"12","verse":"46","text":"Abịara m nʼime ụwa dị ka ìhè ka onye ọbụla nke kwere na m ghara ịnọ nʼọchịchịrị."},{"book":"Jọn","chapter":"12","verse":"47","text":"“Ma ọ bụrụ na onye ọbụla anụ okwu m ma ju ime ya, ọ bụghị m na-ekpe ya ikpe. Nʼihi na abịara m ịzọpụta ụwa, ọ bụghị ikpe ụwa ikpe."},{"book":"Jọn","chapter":"12","verse":"48","text":"Onye ọbụla jụrụ m ma jụkwa okwu m, nwere onye ga-ekpe ya ikpe. Okwu niile m kwuru ga-ama ya ikpe nʼụbọchị ikpeazụ."},{"book":"Jọn","chapter":"12","verse":"49","text":"Okwu ndị a esiteghị nʼaka m. Ha sitere nʼaka Nna ahụ onye zitere m ma nyekwa m iwu ihe m ga-ekwu na otu m ga esi kwuo ya."},{"book":"Jọn","chapter":"12","verse":"50","text":"Ama m na iwu ya bụ ndụ ebighị ebi, nʼihi ya, ihe ọbụla Nna gwara m ka m na-ekwu.”"}]}