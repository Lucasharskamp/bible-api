{"data":[{"book":"3 ЦАРСТВАЎ","chapter":"1","verse":"1","text":"І цар Давід састарыўся, увайшоў у сталы век, дык накрывалі яго вопраткай, але ня мог сагрэцца."},{"book":"3 ЦАРСТВАЎ","chapter":"1","verse":"2","text":"І сказалі яму слугі ягоныя: няхай пашукаюць гаспадару нашаму цару маладую дзяўчыну, каб яна стаяла перад царом і хадзіла за ім і ляжала зь ім, - і будзе цёпла гаспадару нашаму цару."},{"book":"3 ЦАРСТВАЎ","chapter":"1","verse":"3","text":"І шукалі прыгожую дзяўчыну ва ўсіх межах Ізраільскіх, і знайшлі Авісагу Сунаміцянку, і прывялі яе да цара."},{"book":"3 ЦАРСТВАЎ","chapter":"1","verse":"4","text":"Дзяўчына была вельмі прыгожая, і хадзіла яна за царом і прыслужвала яму; але цар не спазнаў яе."},{"book":"3 ЦАРСТВАЎ","chapter":"1","verse":"5","text":"Аданія, сын Агіты, заганарыўшыся, казаў: я буду царом. І завёў сабе калясьніцы і коньнікаў і пяцьдзясят чалавек скараходаў."},{"book":"3 ЦАРСТВАЎ","chapter":"1","verse":"6","text":"А бацька ніколі не назаляўся яму пытаньнем: навошта ты гэта робіш? А ён быў вельмі прыгожы і нарадзіўся ў яго пасьля Авэсалома."},{"book":"3 ЦАРСТВАЎ","chapter":"1","verse":"7","text":"І раіўся ён зь Ёавам, сынам Саруіным, і з Авіятарам сьвятаром, і яны дапамагалі Аданію."},{"book":"3 ЦАРСТВАЎ","chapter":"1","verse":"8","text":"Але сьвятар Садок і Ванэя, сын Ёдаеў, і прарок Натан, і Сэмэй, і Рысій, і мацакі Давідавыя ня былі на баку Аданіі."},{"book":"3 ЦАРСТВАЎ","chapter":"1","verse":"9","text":"І закалоў Аданія авечак і валоў і цялят каля каменя Захэлэт, што каля крыніцы Рагэль, і запрасіў усіх братоў сваіх, сыноў цара, з усімі Юдэямі, якія служылі ў цара."},{"book":"3 ЦАРСТВАЎ","chapter":"1","verse":"10","text":"А прарока Натана і Ванэю, і тых мацакоў, і Саламона, брата свайго, не запрасіў."},{"book":"3 ЦАРСТВАЎ","chapter":"1","verse":"11","text":"Тады Натан сказаў Вірсавіі, маці Саламонавай, кажучы: ці чула ты, што Аданія, сын Агітын, зрабіўся царом, а гаспадар наш Давід, ня ведае пра тое?"},{"book":"3 ЦАРСТВАЎ","chapter":"1","verse":"12","text":"Цяпер, вось, я раю табе: ратуй жыцьцё тваё і жыцьцё сына твайго Саламона."},{"book":"3 ЦАРСТВАЎ","chapter":"1","verse":"13","text":"Ідзі і ўвайдзі да цара Давіда і скажы яму: ці не прысягаўся ты, гаспадару мой цар, рабыні тваёй, кажучы: сын твой Саламон будзе царом пасьля мяне, і ён сядзе на троне маім? Чаму ж зацараваў Аданія?"},{"book":"3 ЦАРСТВАЎ","chapter":"1","verse":"14","text":"І вось, калі ты яшчэ будзеш гаварыць з царом, увайду і я сьледам за табою і дапоўню словы твае."},{"book":"3 ЦАРСТВАЎ","chapter":"1","verse":"15","text":"Вірсавія пайшла да цара ў спальню; цар быў вельмі стары, і Авісага Сунаміцянка прылужвала цару;"},{"book":"3 ЦАРСТВАЎ","chapter":"1","verse":"16","text":"і нахілілася Вірсавія і пакланілася цару; і сказаў цар: што табе?"},{"book":"3 ЦАРСТВАЎ","chapter":"1","verse":"17","text":"Яна сказала яму: гаспадару мой цару! ты прысягаў рабе тваёй Госпадам Богам тваім: сын твой Саламон будзе валадарыць пасьля мяне і ён сядзе на троне маім."},{"book":"3 ЦАРСТВАЎ","chapter":"1","verse":"18","text":"А цяпер, вось, Аданія зацараваў, і ты, гаспадару мой цару, ня ведаеш пра тое."},{"book":"3 ЦАРСТВАЎ","chapter":"1","verse":"19","text":"І закалоў ён многа валоў, цялят і авечак і запрасіў усіх сыноў царскіх і сьвятара Авіятара і ваеначальніка Ёава: а Саламона, раба твайго, не запрасіў."},{"book":"3 ЦАРСТВАЎ","chapter":"1","verse":"20","text":"А ты, гаспадару мой, - цар, і вочы ўсіх Ізраільцянаў глядзяць на цябе, каб ты абвясьціў ім, хто сядзе на троне гаспадара майго цара пасьля яго;"},{"book":"3 ЦАРСТВАЎ","chapter":"1","verse":"21","text":"інакш, калі гаспадар мой цар спачне з бацькамі сваімі, упадзе віна на мяне і на сына майго Саламона."},{"book":"3 ЦАРСТВАЎ","chapter":"1","verse":"22","text":"Калі яна яшчэ гаварыла з царом, прыйшоў і прарок Натан."},{"book":"3 ЦАРСТВАЎ","chapter":"1","verse":"23","text":"І сказалі цару, кажучы: вось, Натан прарок. І ўвайшоў ён да цара і пакланіўся цару тварам да зямлі."},{"book":"3 ЦАРСТВАЎ","chapter":"1","verse":"24","text":"І сказаў Натан: гаспадару мой цар! ці сказаў ты: Аданія будзе валадарыць пасьля мяне і ён сядзе на троне маім?"},{"book":"3 ЦАРСТВАЎ","chapter":"1","verse":"25","text":"Бо ён сёньня сышоў і закалоў многа валоў, цялят і авечак і запрасіў усіх сыноў царскіх і ваеначальнікаў і сьвятара Авіятара, і вось, яны ядуць і п'юць у яго і кажуць: хай жыве цар Аданія!"},{"book":"3 ЦАРСТВАЎ","chapter":"1","verse":"26","text":"А мяне, раба твайго, і сьвятара Садока, і Ванэю, сына Ёдаевага, і Саламона, раба твайго, не запрасіў."},{"book":"3 ЦАРСТВАЎ","chapter":"1","verse":"27","text":"Ці ня сталася гэта па волі гаспадара майго цара, і чаму ты не адкрыў рабу твайму, хто сядзе на троне гаспадара майго цара пасьля яго?"},{"book":"3 ЦАРСТВАЎ","chapter":"1","verse":"28","text":"І адказаў цар Давід і сказаў: паклічце да мяне Вірсавію. І ўвайшла яна і стала перад царом."},{"book":"3 ЦАРСТВАЎ","chapter":"1","verse":"29","text":"І прысягаў цар і сказаў: жывы Гасподзь, Які выбаўляе душу маю ад усякай бяды!"},{"book":"3 ЦАРСТВАЎ","chapter":"1","verse":"30","text":"як я прысягаў табе Госпадам Богам Ізраілевым, кажучы, што Саламон, сын твой, будзе валадарыць пасьля мяне і ён сядзе на троне маім замест мяне, так я і зраблю гэта сёньня."},{"book":"3 ЦАРСТВАЎ","chapter":"1","verse":"31","text":"І нахілілася Вірсавія тварам да зямлі, і пакланілася цару, і сказала: хай жыве гаспадар мой цар Давід вечна!"},{"book":"3 ЦАРСТВАЎ","chapter":"1","verse":"32","text":"І сказаў цар Давід: клікніце мне сьвятара Садока і прарока Натана і Ванэю, сына Ёдаевага. І ўвайшлі яны да цара."},{"book":"3 ЦАРСТВАЎ","chapter":"1","verse":"33","text":"І сказаў ім цар: вазьмеце з сабою слуг гаспадара вашага і пасадзеце Саламона, сына майго, на мула майго, і зьвядзеце яго ў Гіён,"},{"book":"3 ЦАРСТВАЎ","chapter":"1","verse":"34","text":"і хай памажа яго там Садок сьвятар і Натан прарок у цара над Ізраілем, і затрубеце ў трубу і абвясьцеце: хай жыве цар Саламон!"},{"book":"3 ЦАРСТВАЎ","chapter":"1","verse":"35","text":"Потым прывядзеце яго назад, і ён прыйдзе і сядзе на троне маім; ён будзе цараваць замест мяне; яму запавядаў я быць правадыром Ізраіля і Юды."},{"book":"3 ЦАРСТВАЎ","chapter":"1","verse":"36","text":"І адказваў Ванэя, сын Ёдаеў, цару і сказаў: амін, - хай скажа так Гасподзь Бог гаспадара майго цара:"},{"book":"3 ЦАРСТВАЎ","chapter":"1","verse":"37","text":"як быў Гасподзь Бог з гаспадаром маім царом, так хай будзе Ён з Саламонам і хай узвысіць трон ягоны вышэй за трон гаспадара майго цара Давіда!"},{"book":"3 ЦАРСТВАЎ","chapter":"1","verse":"38","text":"І пайшлі Садок сьвятар і Натан прарок і Ванэя, сын Ёдая, Хэлэтэі і Фэлэтэі, і пасадзіла Саламона на мула цара Давіда, і павялі яго ў Гіён."},{"book":"3 ЦАРСТВАЎ","chapter":"1","verse":"39","text":"І ўзяў Садок сьвятар рог з алеем з скініі і памазаў Саламона. І затрубілі ў трубу, і ўвесь народ усклікаў: хай жыве цар Саламон!"},{"book":"3 ЦАРСТВАЎ","chapter":"1","verse":"40","text":"І ўвесь народ праводзіў Саламона, і іграў народ на жалейках і вельмі радаваўся, так што зямля расьсядалася ад крыкаў яго."},{"book":"3 ЦАРСТВАЎ","chapter":"1","verse":"41","text":"І пачуў Аданія і ўсе запрошаныя ім, як толькі перасталі есьці: а Ёаў, пачуўшы гук трубы, сказаў: з чаго гэты шум расхваляванага горада?"},{"book":"3 ЦАРСТВАЎ","chapter":"1","verse":"42","text":"Яшчэ ён гаварыў, як прыйшоў Ёнатан, сын сьвятара Авіятара. І сказаў Аданія: увайдзі; ты - сумленны чалавек і нясеш добрую вестку."},{"book":"3 ЦАРСТВАЎ","chapter":"1","verse":"43","text":"І адказваў Ёнатан і сказаў Аданію: так, гаспадар наш цар паставіў Саламона царом;"},{"book":"3 ЦАРСТВАЎ","chapter":"1","verse":"44","text":"і паслаў цар зь ім Садока сьвятара і Натана прарока, і Ванэю, сына Ёдая, і Хэлэтэяў і Фэлэтэяў, і яны пасадзілі яго на мула царскага;"},{"book":"3 ЦАРСТВАЎ","chapter":"1","verse":"45","text":"і памазалі яго Садок сьвятар і Натан прарок у цара ў Гіёне, і адтуль выправіліся з радасьцю, і прыйшоў у рух горад. Вось чаго шум, які вы чуеце."},{"book":"3 ЦАРСТВАЎ","chapter":"1","verse":"46","text":"І Саламон ужо сеў на царскім троне."},{"book":"3 ЦАРСТВАЎ","chapter":"1","verse":"47","text":"І слугі цара прыходзілі павіншаваць гаспадара нашага цара Давіда, кажучы: Бог твой няхай праславіць імя Саламона больш за тваё імя і хай узвысіць трон ягоны вышэй за твой трон. І пакланіўся цар на ложку сваім,"},{"book":"3 ЦАРСТВАЎ","chapter":"1","verse":"48","text":"і сказаў цар так: дабраславёны Гасподзь Бог Ізраілеў, Які сёньня даў ад семя майго пасаджанага на троне маім, і вочы мае бачаць гэта!"},{"book":"3 ЦАРСТВАЎ","chapter":"1","verse":"49","text":"Тады спалохаліся і ўсталі ўсе запрошаныя, якія былі ў Аданіі, і пайшлі кожны сваёй дарогаю."},{"book":"3 ЦАРСТВАЎ","chapter":"1","verse":"50","text":"А Аданія, баючыся Саламона, устаў і пайшоў і ўхапіўся за рогі ахвярніка."},{"book":"3 ЦАРСТВАЎ","chapter":"1","verse":"51","text":"І данесьлі Саламону, кажучы: вось, Аданія баіцца цара Саламона, і вось, ён трымаецца за рогі ахвярніка, кажучы: хай прысягне мне цяпер цар Саламон, што ён не заб'е раба свайго мечам."},{"book":"3 ЦАРСТВАЎ","chapter":"1","verse":"52","text":"І сказаў Саламон: калі ён будзе чалавекам сумленным, дык ніводзін волас ягоны не ўпадзе на зямлю; калі ж знойдзецца ў ім падступства, дык памрэ."},{"book":"3 ЦАРСТВАЎ","chapter":"1","verse":"53","text":"І паслаў Саламон, і прывялі яго ад ахвярніка. І ён прыйшоў і пакланіўся цару Саламону. І сказаў яму Саламон: ідзі ў дом свой."}]}