{"data":[{"book":"Leviticus","chapter":"10","verse":"1","text":"Nadab en Abihoe, zonen van Aäron, namen beiden hun wierookvat, deden daar vuur in, en legden er wierook op. Maar zij offerden voor Jahweh’s aanschijn onwettig vuur, tegen zijn voorschriften in."},{"book":"Leviticus","chapter":"10","verse":"2","text":"Toen schoot er vuur uit het aanschijn van Jahweh, dat hen verteerde; zo stierven zij voor het aanschijn van Jahweh."},{"book":"Leviticus","chapter":"10","verse":"3","text":"Toen zei Moses tot Aäron: Zo spreekt Jahweh! Door wie Mij naderen, wil Ik als heilig worden erkend, En ten aanschouwen van heel het volk wil Ik worden geëerd. Terwijl Aäron stom bleef van schrik,"},{"book":"Leviticus","chapter":"10","verse":"4","text":"riep Moses Misjaël en Elsafan, de zonen van Oezziël, den oom van Aäron, en beval hun: Komt hier, en draagt uw broeders het heiligdom uit en buiten de legerplaats."},{"book":"Leviticus","chapter":"10","verse":"5","text":"Zij traden toe, om hen in hun tunieken buiten de legerplaats te brengen, zoals Moses gezegd had."},{"book":"Leviticus","chapter":"10","verse":"6","text":"Tot Aäron en zijn zonen Elazar en Itamar zei Moses: Bindt uw haren niet los en scheurt uw klederen niet; anders sterft gij, en barst zijn toorn los tegen heel de gemeenschap. Uw broeders, het hele huis van Israël, mogen de brand bewenen, die Jahweh ontstak;"},{"book":"Leviticus","chapter":"10","verse":"7","text":"maar gij moogt op straffe des doods u niet van de ingang van de openbaringstent verwijderen; want nog rust de zalfolie van Jahweh op u. En zij deden, wat Moses beval."},{"book":"Leviticus","chapter":"10","verse":"8","text":"Jahweh sprak tot Aäron:"},{"book":"Leviticus","chapter":"10","verse":"9","text":"Gij noch uw zonen, moogt wijn drinken of sterke drank, wanneer ge de openbaringstent binnen moet gaan: anders sterft ge. Dit is een altijd geldende wet voor uw nageslacht."},{"book":"Leviticus","chapter":"10","verse":"10","text":"Zo moet ge onderscheid maken tussen het heilige en het profane, het onreine en het reine,"},{"book":"Leviticus","chapter":"10","verse":"11","text":"om de Israëlieten alle wetten te leren, die Jahweh door Moses heeft afgekondigd."},{"book":"Leviticus","chapter":"10","verse":"12","text":"En Moses sprak tot Aäron en zijn nog levende zonen Elazar en Itamar: Neemt het spijsoffer, dat van Jahweh’s vuuroffers is overgebleven, en eet het ongedesemd naast het altaar; want het is hoogheilig."},{"book":"Leviticus","chapter":"10","verse":"13","text":"Ge moet het op een heilige plaats eten; want het is het deel van Jahweh’s vuuroffers, dat u en uw zonen is toegestaan. Zo is het mij bevolen."},{"book":"Leviticus","chapter":"10","verse":"14","text":"Maar het borststuk van het strekoffer en de schenkel van het hefoffer moogt ge met uw zonen en dochters op iedere reine plaats nuttigen; want dit is het deel, dat de kinderen Israëls voor u en uw zonen van hun vredeoffers moeten afstaan."},{"book":"Leviticus","chapter":"10","verse":"15","text":"Ze moeten dus de schenkel van het hefoffer en het borststuk van het strekoffer tegelijk met de vette stukken van de vuuroffers brengen, om ze als een strekoffer voor het aanschijn van Jahweh aan te bieden. Dit is het deel, dat u en uw zonen voor altijd toekomt, zoals Jahweh het bevolen heeft."},{"book":"Leviticus","chapter":"10","verse":"16","text":"Toen Moses een onderzoek instelde naar den bok van het zondeoffer, en het bleek, dat deze verbrand was, werd hij vertoornd op Elazar en Itamar, de nog levende zonen van Aäron, en zeide:"},{"book":"Leviticus","chapter":"10","verse":"17","text":"Waarom hebt ge het zondeoffer niet op een heilige plaats genuttigd; want het is hoogheilig, en Hij heeft het u gegeven, om de gemeenschap van haar schuld te ontslaan en verzoening voor hen te verkrijgen voor het aanschijn van Jahweh."},{"book":"Leviticus","chapter":"10","verse":"18","text":"Ziet het bloed is niet binnen het heiligdom gebracht; daarom hadt ge het op een heilige plaats moeten opeten, zoals ik het bevolen heb."},{"book":"Leviticus","chapter":"10","verse":"19","text":"Aäron gaf Moses ten antwoord: Zie, ze hebben vandaag hun zonde(-) en brandoffers voor Jahweh gebracht, terwijl ik zo zwaar getroffen ben. Als ik heden van een zondeoffer had gegeten, zou dat Jahweh wel hebben behaagd?"},{"book":"Leviticus","chapter":"10","verse":"20","text":"Toen Moses dit hoorde, was hij tevreden gesteld."}]}