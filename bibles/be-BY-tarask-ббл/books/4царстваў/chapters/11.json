{"data":[{"book":"4 ЦАРСТВАЎ","chapter":"11","verse":"1","text":"Гатолія, маці Ахозіі, бачачы, што сын яе памёр, устала і вынішчыла ўсё царскае племя."},{"book":"4 ЦАРСТВАЎ","chapter":"11","verse":"2","text":"Але Ёсавеф, дачка цара Ёрама, сястра Ахозіі, узяла Ёаса, сына Ахозіі, і тайна зьвяла яго з атачэньня забіваных сыноў царскіх, яго і карміцельку ягоную, у пасьцельны пакой; і схавалі яго ад Гатоліі, і ён ня быў забіты."},{"book":"4 ЦАРСТВАЎ","chapter":"11","verse":"3","text":"І хавалі яго зь ёю ў доме Гасподнім шэсьць гадоў, тым часам як Гатолія царавала над зямлёю."},{"book":"4 ЦАРСТВАЎ","chapter":"11","verse":"4","text":"У сёмы год паслаў Ёдай, і ўзяў сотнікаў зь целаахоўцаў і скараходаў, і прывёў іх да сябе ў дом Гасподні, і ўчыніў зь імі ўгоду, і ўзяў зь іх клятву ў доме Гасподнім, і паказаў ім царскага сына;"},{"book":"4 ЦАРСТВАЎ","chapter":"11","verse":"5","text":"і даў ім загад, сказаўшы: вось, што вы зрабеце: трэцяя частка з вас, з тых, што прыходзяць у суботу, будзе трымаць варту пры царскім доме;"},{"book":"4 ЦАРСТВАЎ","chapter":"11","verse":"6","text":"трэцяя частка каля брамы Сур, і трэцяя частка каля брамы ззаду целаахоўцаў, і трымайце варту дома, каб ня было якое пашкоды;"},{"book":"4 ЦАРСТВАЎ","chapter":"11","verse":"7","text":"і дзьве часткі з вас, з усіх, што адыходзяць у суботу, будуць трымаць варту каля дома Гасподняга дзеля цара;"},{"book":"4 ЦАРСТВАЎ","chapter":"11","verse":"8","text":"і атачэце цара з усіх бакоў, кожны са зброяй сваёй у руцэ сваёй; і хто ўвайшоў бы ў рады, той хай будзе забіты; і будзьце пры цары, калі ён выходзіць і калі ўваходзіць."},{"book":"4 ЦАРСТВАЎ","chapter":"11","verse":"9","text":"І зрабілі сотнікі ўсё, што загадаў Ёдай сьвятар і ўзялі кожны людзей сваіх, што прыходзяць у суботу і што адыходзяць у суботу, і прыйшлі да Ёдая сьвятара."},{"book":"4 ЦАРСТВАЎ","chapter":"11","verse":"10","text":"І раздаў сьвятар сотнікам дзіды і шчыты цара Давіда, якія былі ў доме Гасподнім."},{"book":"4 ЦАРСТВАЎ","chapter":"11","verse":"11","text":"І сталі скараходы, кожны са зброяй ў руцэ сваёй, з правага боку дома да левага боку дома, каля ахвярніка і каля дома, вакол цара."},{"book":"4 ЦАРСТВАЎ","chapter":"11","verse":"12","text":"І вывеў ён царскага сына, і ўсклаў на яго царскі вянок і ўкрасы, і ўцаравалі яго, і памазалі яго, і пляскалі ў далоні і ўсклікалі: хай жыве цар!"},{"book":"4 ЦАРСТВАЎ","chapter":"11","verse":"13","text":"І пачула Гатолія голас народу, які бег, і пайшла да народу ў дом Гасподні."},{"book":"4 ЦАРСТВАЎ","chapter":"11","verse":"14","text":"І бачыць, і вось цар стаіць на ўзвышэньні, паводле звычаю, і князі і трубы каля цара; і ўвесь народ зямлі радуецца, і трубяць у трубы. І падрала Гатолія вопратку на сабе, і закрычала: змова! змова!"},{"book":"4 ЦАРСТВАЎ","chapter":"11","verse":"15","text":"І даў загад Ёдай сьвятар сотнікам, начальнікам над войскам, і сказаў ім: выведзіце яе за рады, а хто пойдзе за ёю, забівайце мечам, бо сьвятар думаў, каб не забілі яе ў доме Гасподнім."},{"book":"4 ЦАРСТВАЎ","chapter":"11","verse":"16","text":"І далі ёй месца, і яна прайшла праз уваход конскі да дома царскага, і аддадзена сьмерці там."},{"book":"4 ЦАРСТВАЎ","chapter":"11","verse":"17","text":"І заключыў Ёдай запавет паміж Госпадам і царом і народам, каб ён быў народам Гасподнім, і паміж царом і народам."},{"book":"4 ЦАРСТВАЎ","chapter":"11","verse":"18","text":"І пайшоў увесь народ зямлі ў дом Ваала, і разбурылі ахвярнікі яго, і выявы ягоныя зусім пабілі, і Матфана, жраца Ваалавага, забілі перад ахвярнікамі. І ўстанавіў сьвятар нагляд над домам Гасподнім."},{"book":"4 ЦАРСТВАЎ","chapter":"11","verse":"19","text":"І ўзяў сотнікаў і целаахоўцаў і скараходаў і ўвесь народ зямлі, і праводзілі цара з дома Гасподняга, і прыйшлі па дарозе праз браму целаахоўцаў у дом царскі; і ён сеў на троне цароў."},{"book":"4 ЦАРСТВАЎ","chapter":"11","verse":"20","text":"І весяліўся ўвесь народ зямлі, і горад супакоіўся. А Гатолію ўсьмерцілі мечам у царскім доме."},{"book":"4 ЦАРСТВАЎ","chapter":"11","verse":"21","text":"Сем гадоў было Ёасу, калі зацараваў."}]}