{"data":[{"book":"Psalmen","chapter":"29","verse":"1","text":"Een psalm van David. Brengt Jahweh, zonen Gods, Brengt Jahweh glorie en lof."},{"book":"Psalmen","chapter":"29","verse":"2","text":"Brengt Jahweh de eer van zijn Naam; Huldigt Jahweh in heilige feestdos!"},{"book":"Psalmen","chapter":"29","verse":"3","text":"De stem van Jahweh over de wateren! De God van majesteit, Jahweh, dondert over de onmetelijke plassen!"},{"book":"Psalmen","chapter":"29","verse":"4","text":"De stem van Jahweh vol kracht, De stem van Jahweh vol glorie!"},{"book":"Psalmen","chapter":"29","verse":"5","text":"De stem van Jahweh verbrijzelt de ceders, Jahweh slaat de ceders van de Libanon te pletter."},{"book":"Psalmen","chapter":"29","verse":"6","text":"Als een kalf laat Hij de Libanon huppelen, De Sjirjon als het jong van een buffel."},{"book":"Psalmen","chapter":"29","verse":"7","text":"De stem van Jahweh braakt vurige flitsen; En in zijn paleis roept iedereen: Glorie!"},{"book":"Psalmen","chapter":"29","verse":"8","text":"De stem van Jahweh laat de wildernis beven, Jahweh schokt de steppe van Kadesj;"},{"book":"Psalmen","chapter":"29","verse":"9","text":"De stem van Jahweh wringt eiken krom, En ontbladert de wouden."},{"book":"Psalmen","chapter":"29","verse":"10","text":"Jahweh zetelt op de orkaan, Jahweh troont er als Koning voor eeuwig!"},{"book":"Psalmen","chapter":"29","verse":"11","text":"Jahweh geeft kracht aan zijn volk; Jahweh zegent zijn volk met de vrede!"}]}