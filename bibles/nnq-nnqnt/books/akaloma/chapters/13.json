{"data":[{"book":"Akaloma","chapter":"13","verse":"1","text":"Kila mundu apaligwa kajali bina kinala mu chilikali, magambu kinala choa kiboka ku Nnoongo, bombe bina kinala babekigwe na Nnoongo."},{"book":"Akaloma","chapter":"13","verse":"2","text":"Ojwakana kinala chi ilongoi akana ulongoi gwa Nnoongo, abatenda genia bikilete hukumu bene."},{"book":"Akaloma","chapter":"13","verse":"3","text":"Magambu, akatawala kabekaje bandu bambone mbwele, nambu ku bandu akabaja. Bo, mpala makannyogopaje mundu juna kinala? Ntenda gambone jwombe ma nnumbalila,"},{"book":"Akaloma","chapter":"13","verse":"4","text":"magambu jwombe mpakachi jwa Nnoongo jwa kamwa maengo magambu gukunnyangata mangweto. Nambu andankamwi mabaja, ipaligwa kunnyogopa, magambu kweli aotwile kunhwukumula. Jwombe nga mpakachi jwa Nnoongo, alaya lilaka lya Nnoongo kwa abatenda mabaja."},{"book":"Akaloma","chapter":"13","verse":"5","text":"Yene ipaligwa kajali bina madalaka, ngiti magambu gwa kujogopa lilaka lya Nnoongo tuje, nambu mwojo ngapupala."},{"book":"Akaloma","chapter":"13","verse":"6","text":"Kwa magambu ugo mangweto nnepanga kodi, magambu ilongoi yenie immegelela Nnoongo bakalenganakia agapaligwa."},{"book":"Akaloma","chapter":"13","verse":"7","text":"Mampagange kila mundu echapaligwa kupata, mundu jwa uchulu mumpe uchulu na jwa kodi mumpe kodi na ojwapaligwa ichima mumpe ichima."},{"book":"Akaloma","chapter":"13","verse":"8","text":"Makabegangaje na ligambo kwa mundu jwajoa, nambu tu ligambo lya kupalana. Jwampala nndami nnyakwe agalengenakia Malagilo ga Musa."},{"book":"Akaloma","chapter":"13","verse":"9","text":"Magambu, amuli yenje, “Makatenda ngongolaje, makakomaje, makajibaje na makalokaleje kilebe cha mundu,” nayenge yoa, ibi mu amuli jenje jimwe, “Mampale nndami nnyinu andi pimikipala mmene.”"},{"book":"Akaloma","chapter":"13","verse":"10","text":"Jwampala nndami nnyakwe antende ubajaje. Bai lipalano lilenganakia Malagilo."},{"book":"Akaloma","chapter":"13","verse":"11","text":"Mangweto mmanyi muno kube kingobu chenje nga kingobu gani, ngoe nga mangobu gu kujimuka mulugono, elo, ukomboi gwito ubi papipi muno ngoe kupeta mangobu gaga apatatumbula kuamini."},{"book":"Akaloma","chapter":"13","verse":"12","text":"Kilo jitenda kupeta na ngoe kuchile. Tileke kutaali ilebe yoa yulubendu, takatole chilaa ja ndaa."},{"book":"Akaloma","chapter":"13","verse":"13","text":"Tutama gwicho andi bandu tatutama pulumuli, ngiti kumipapala jukulye nu kulobela na ngongolaje andaje bulwa na bwiu."},{"book":"Akaloma","chapter":"13","verse":"14","text":"Yene munkwindange Nngwana Yesu Kilisto mikikilekekeje kuutigwa na mmele nu kubegele na tama yakwe mbaja."}]}