{"data":[{"book":"मत्‌ती","chapter":"22","verse":"1","text":"ईसु अळी तीमने दाखला ह़मळाव्‌वा बाज ज्‌यो। तीहयो केदो,"},{"book":"मत्‌ती","chapter":"22","verse":"2","text":"ह़रग नु राज तीहया राजा ह़रकु से, जे आह़फा ना सोरा ना वेवा मे पंगात बहाड़्‌यो।"},{"book":"मत्‌ती","chapter":"22","verse":"3","text":"राजो आह़फा ना पावर्‌या ने नेवतु आपला माणहु ने बोलाव्‌वा करीन मोकल्‌यो, बाखीन तीहया आव्‌वा नी हींड्‌ता हता।"},{"book":"मत्‌ती","chapter":"22","verse":"4","text":"राजो नेवतु आपला माणहुन तां अळी बीजा पावर्‌या ने आहयु केतो जाय्‌न मोकल्‌यो, “नेवतु आपला तीहया माणहु ने की देवो, देखो! मे मारी पंगात नु खाणु तीयार कर देदलो से। मारा बोळद्‌या अने पाळ्‌ळा जानवरु मराय नाखलो से। अने खाणु तीयार से; वेवा नी पंगात मे आवो।”"},{"book":"मत्‌ती","chapter":"22","verse":"5","text":"पण तीहया आहयी वात पोर धीयान नी देदा। कानो आह़फा ना खेतर भणी जत र्‌यो, अने कानो आह़फा नु वेपारु करवा जत र्‌यो।"},{"book":"मत्‌ती","chapter":"22","verse":"6","text":"अने काना माणहु तीहया राजा ना पावर्‌या ह़ाते वारु वेहवार नी कर्‌या अने तीमने मार नाख्‌या।"},{"book":"मत्‌ती","chapter":"22","verse":"7","text":"आहयी वात ह़मळीन राजा ने घणी रीह लागी। अने तीहयो आह़फा ना सीपायड़ा मोकलीन तीहया हत्‌यारा ने मराय नाख्‌यो अने तीमना ह़ेर ने धपाड़ नाख्‌यो।"},{"book":"मत्‌ती","chapter":"22","verse":"8","text":"अळतेण राजो आह़फा ना पावर्‌या ने केदो, “वेवा नी पंगात नी तीयारी ते हय जेली से, पण जीमने नेवतु आपलु हतु, तीहया आना लायक नी बण्‌या।”"},{"book":"मत्‌ती","chapter":"22","verse":"9","text":"एतरे वाट ना चोवराया पोर जावो, अने जेतरा बी माणहु जड़ जाय, तीहया आखाम ने वेवा नी पंगात मे बोलाय लावो।"},{"book":"मत्‌ती","chapter":"22","verse":"10","text":"अने पावर्‌या रोहा पोर ज्‌या, अने भला अने कुहर्‌या आखा माणहु ने बोलावीन ली आया अने वेवा नो घोर तीहया माणहु सी भराय ज्‌यु।"},{"book":"मत्‌ती","chapter":"22","verse":"11","text":"राजो पोरणा ने देखवा करीन आयो, तां तीनी नींगा एक एसवा माणेह पोर पड़ी, जे वेवा ना लुगड़ा नी पेरलो हतो।"},{"book":"मत्‌ती","chapter":"22","verse":"12","text":"तीहयो तीने केदो, भाय वेवा ना लुगड़ा पेर्‌या वगर तु आञे केम आय लाग्‌यो? तीहयो माणेह होगो हय र्‌यो।"},{"book":"मत्‌ती","chapter":"22","verse":"13","text":"22:13 मत्‌ती 8:12; 25:30; लुका 13:28तत्‌यार राजो आह़फा ना पावर्‌या ने हुकम आपीन केदो, आना हात अने पोगु बांदीन आने बारथो अंदारला मे नाख देवो। तां तीहया माणहु रड़हे, अने दात ककड़ावहे।"},{"book":"मत्‌ती","chapter":"22","verse":"14","text":"काहाके बोलावला ते ढेरेत से, पण टाळला थोड़ाक से।"},{"book":"मत्‌ती","chapter":"22","verse":"15","text":"तीहयी टेमे फरीसी पंथवाळा जाय्‌न भेळा हय्‌न वीच्‌यार काड्‌या के कीसम ईसु ने हीनी वात मे फसाड़या।"},{"book":"मत्‌ती","chapter":"22","verse":"16","text":"पण तीहयो आह़फा ना चेलाम ने हेरोद नी ह़ाते तीनीन्‌तां आहयु केवा मोकल्‌यो, “ए मास्‌तर आमु जाणया के तु खरलो से, अने भगवान नी वाट सच्‌चाय सी ह़ीकाड़े, अने कोय नी परवाय नी करत्‌लो, काहाके तु माणहु नु मोडु देखीन वात नी करत्‌लो।"},{"book":"मत्‌ती","chapter":"22","verse":"17","text":"एतरे आमने देखाड़ तु ह़ु सोचे? केसर ने फाळो आपवा वारु से के नी हय।”"},{"book":"मत्‌ती","chapter":"22","verse":"18","text":"ईसु तीमनी वात जाणीन केदो, “ए ढोंगड़ा करन्‌या, मने काहा पारखो?"},{"book":"मत्‌ती","chapter":"22","verse":"19","text":"फाळा नो सीक्‌को मने देखाड़ो।” ता तीहया तीनीन्‌तां एक सीक्‌को लाया।"},{"book":"मत्‌ती","chapter":"22","verse":"20","text":"तीहयो तीने पुछ्‌यो, “आहयो छाप अने नाम कोय नु से?”"},{"book":"मत्‌ती","chapter":"22","verse":"21","text":"तीहया तीने केदा, “केसर नो।” तत्‌यार तीहयो तीने केदो, “जे केसर नु से, तीहयो केसर ने आपो; अने जे भगवान नु से, तीहयु भगवान ने आपो।”"},{"book":"मत्‌ती","chapter":"22","verse":"22","text":"आहयु ह़मळीन तीहया घबराय ज्‌या, अने तीने रेवा दीन जत र्‌या।"},{"book":"मत्‌ती","chapter":"22","verse":"23","text":"तीहया दाड़े सदुकी पंथवाळा जे केता हता के मरला नु पासु जीवणु हयेत नी, तीनी ह़ाते आया अने तीने पुछ्‌या,"},{"book":"मत्‌ती","chapter":"22","verse":"24","text":"“ए मास्‌तर, मुसो केदलो हतो के कदी कोय माणेह वण-अवल्‌यात मर जाय, ता तीनो भाय तीनी लाडी सी वेवा करीन आह़फा ना भाय जुगु सोरा पयदा करे।"},{"book":"मत्‌ती","chapter":"22","verse":"25","text":"हाव अमारीन्‌तां ह़ात भाय हता; पेलो वेवा करीन मर ज्‌यो, अने सोरा नी हयवा ना कारण आह़फा नी लाडी ने आह़फा ना भाय नी करते सोड़ ज्‌यो।"},{"book":"मत्‌ती","chapter":"22","verse":"26","text":"आहयी रीते बीजो अने तीसरो बी कर्‌यो, अने ह़ातोव भाय लग आसमेत हयु।"},{"book":"मत्‌ती","chapter":"22","verse":"27","text":"आखान बाद मे आखरी मे तीहयी बयर बी मर जी।"},{"book":"मत्‌ती","chapter":"22","verse":"28","text":"एतरे पासा जीवता हयवा पोर तीहयी तीहया ह़ातोव भाय मे गेथी कोयनी लाडी हयहे? काहाके तीहयी आखा नी लाडी बणली हती।”"},{"book":"मत्‌ती","chapter":"22","verse":"29","text":"ईसु तीमने जपाप आप्‌यो, “तमु चोखली सास्‌तर अने भगवान नी सक्‌ती ने नी जाणता; आना कारण सी भुल मे पड़ र्‌या।"},{"book":"मत्‌ती","chapter":"22","verse":"30","text":"काहाके जीवता हयवा पोर वेवा नी हये पण ह़रग मे आखा ह़रगदुत ने तेम रेहे।"},{"book":"मत्‌ती","chapter":"22","verse":"31","text":"पण मरला ने जीवता हयवा ना बारा मे ह़ु तमु आहयो बोल नी भण्‌या जे भगवान तमने केदो:"},{"book":"मत्‌ती","chapter":"22","verse":"32","text":"‘मे अब्‌राहम नो भगवान, अने ईसाक नो भगवान, अने याकुब नो भगवान से?’ तीहयो मरला नो नी, पण जीवता नो भगवान से।”"},{"book":"मत्‌ती","chapter":"22","verse":"33","text":"आहयु ह़मळीन माणहु तीनी ह़ीकापण सी घबराय ज्‌या।"},{"book":"मत्‌ती","chapter":"22","verse":"34","text":"जत्‌यार फरीसी पंथवाळा आहयु ह़मळ्‌या के ईसु सदुकी ना मोडा बंद कर देदो, ता तीहया एखठा हया।"},{"book":"मत्‌ती","chapter":"22","verse":"35","text":"तीमनी मे गेथु एक कायदा पाळवा वाळो तीने पारखवा नी करते तीने पुछ्‌यो,"},{"book":"मत्‌ती","chapter":"22","verse":"36","text":"“ए मास्‌तर कायदा मे कानो हुकम आखा सी मोटो से?”"},{"book":"मत्‌ती","chapter":"22","verse":"37","text":"तीहयो तीने केदो, “तु तारा मालीक ने अने भगवान ने पुरा मन अने आह़फा ना पुरा जीव अने आह़फा नी आखी अक्‌कल नी भेळ मोंग कर।"},{"book":"मत्‌ती","chapter":"22","verse":"38","text":"आहयो आखा गेथो पेलो अने मोट्‌लो हुकम से।"},{"book":"मत्‌ती","chapter":"22","verse":"39","text":"अने तीनीन तेम आहयो बीजो हुकम से के तु आपणा ह़ाते वाळा सी आह़फान तेम मोंग राख।"},{"book":"मत्‌ती","chapter":"22","verse":"40","text":"22:40 लुका 10:25-28 आखा कायदा अने भगवान वगे गेथा केण्‌या माणहु ना कीताप्‌या आहयात बे हुकम पोर टेकला से।”"},{"book":"मत्‌ती","chapter":"22","verse":"41","text":"जत्‌यार फरीसी पंथवाळा एखठा हता, ता ईसु तीमने पुछ्‌यो,"},{"book":"मत्‌ती","chapter":"22","verse":"42","text":"“मसी ना बारा मे तमु ह़ु सोचो? तीहयो कोयनो सोरो से?” तीहया तीने केदा, “दावुद नो।”"},{"book":"मत्‌ती","chapter":"22","verse":"43","text":"तीहयो तीने पुछ्‌यो, “ता दावुद आत्‌मा मे हय्‌न हीने मालीक ह़ुका केय?"},{"book":"मत्‌ती","chapter":"22","verse":"44","text":"‘मालीक, मारा मालीक ने केदो, मारी जमणी ह़ोड़ बह, जत्‌यार लग मे तारा वेरी ने तारा पोगु तळे नी कर देम।’"},{"book":"मत्‌ती","chapter":"22","verse":"45","text":"भलु, जत्‌यार दावुद हीने मालीक केय, ता हीय्‌यो हीनो सोरो केम केवायो?”"},{"book":"मत्‌ती","chapter":"22","verse":"46","text":"आना जपाप मे कोय बी एक वात नी की सक्‌यो। तीहया दाड़े गेथा कोयने अळतेण तीने कंय पुसवा नी हीम्‌मत नी हयी।"}]}