{"data":[{"book":"Luk","chapter":"15","verse":"1","text":"Ezɨ arazir kurabagh amir gumaziba ko dagɨaba isir gumaziba, me Iesus baraghasa anekuvagha iti."},{"book":"Luk","chapter":"15","verse":"2","text":"15:2 Aposel 11:3; Galesia 2:12Ezɨ Farisiba ko Judan Arazibagh fofozir gumaziba an atara a mɨgɨa ghaze, “Gumazir kam gumazir arazir kurabagh amiba ko mɨgɨa me koma api.”"},{"book":"Luk","chapter":"15","verse":"3","text":"Ezɨ Iesus akar isɨn zuir kamɨn me mɨgei,"},{"book":"Luk","chapter":"15","verse":"4","text":"15:4 Esekiel 34:11; 34:16; Matyu 18:12; Luk 19:10“Ian tav 100pla sipsipba ikɨtɨ tam oveghtɨma, a 99pla ateghtɨ da puram azenan ikɨ damɨtɨ, eghtɨ a mangɨ ovengezim buri mangɨ, an apighvɨra gɨvagham, o?"},{"book":"Luk","chapter":"15","verse":"5-6","text":"15:5-6 1 Pita 2:10; 2:25Egh an an apighɨva bar akuegh a isi uan dɨpɨzim datɨgh a gisaghpugh ngun mangam. Egh a uan namakaba ko an boroghɨn itir darazir diagh me akuvagh, egh kamaghɨn mɨkɨmam, ‘Kɨ uan sipsipɨn ovengezim uam an api! Ia izɨ. E a givarvaram.’"},{"book":"Luk","chapter":"15","verse":"7","text":"15:7 Luk 5:32Kɨ ia mɨgei, kamaghɨra enselba gumazir kuram bagha agoir agorogem bar 99plan derazir gumazamizir kabagh afiragham. Gumazir kuram a navim gɨra. Ezɨ 99pla gumazamiziba me ghaze me dera egha navibagh irazir puvatɨ.”"},{"book":"Luk","chapter":"15","verse":"8","text":"Egha Iesus ua kamaghɨn mɨgei, “Amizitam 10pla wan kina ikɨtɨ, tam oveghtɨma, a manmaghɨn damuam? A lam daborogh, egh dɨpenim aviva a buri mangɨ, an apighvɨra gɨvagham."},{"book":"Luk","chapter":"15","verse":"9","text":"Egh an apigh, uan namakaba ko an boroghɨn itir darazir diagh me akuvagh kamaghɨn me mɨkɨmam, ‘Kɨ uan ovengezir wan kina batogha gɨfa. Ia na ko e a givarvaram.’ ”"},{"book":"Luk","chapter":"15","verse":"10","text":"Egha Iesus ua kamaghɨn mɨgei, “Kɨ ia mɨgei, gumazir arazir kurabagh amitam navim giraghtɨ, ia nguazimɨn a givarvara akongezɨ moghɨn Godɨn enselba Godɨn Nguibamɨn a givarvaram.”"},{"book":"Luk","chapter":"15","verse":"11","text":"Egha Iesus ua kamaghɨn mɨgei, “Gumazir mam otarir pumuning iti."},{"book":"Luk","chapter":"15","verse":"12","text":"Ezɨ dozim kamaghɨn uan afeziam mɨgɨa a gaghora ghaze, ‘Afeziam, nɨ ga bagh biziba tuiragh nananaba na danɨngigh.’ Ezɨ aningɨn afeziam uan biziba aning bagha da tuira."},{"book":"Luk","chapter":"15","verse":"13","text":"“Ezɨ dughiar otevimɨn gɨn, otarir dozim uan biziba akuvagha da inigha saghon itir nguibar mamɨn ghu. Egha nguibar kamɨn ikiava pura tintinimɨn arazir kurabagh amima, an dagɨaba bar gɨfa."},{"book":"Luk","chapter":"15","verse":"14","text":"Ezɨ an dagɨaba bar gɨvazɨma, nguibar a itir kam dagheba puvatɨzir dughiam oto. Ezɨ a ua bizitam itir puvatɨ."},{"book":"Luk","chapter":"15","verse":"15","text":"Kamaghɨn amizɨ, a ghua nguibar kamɨn itir gumazir mamɨn ingarasa a bato. Ezɨ a anemadazɨ a ghua an dabar gara dar akuaghapi."},{"book":"Luk","chapter":"15","verse":"16","text":"15:16 Aghuzir Akaba 23:21Ezɨ gumazitam daghetam a ganɨngizir puvatɨ. Kamaghɨn amizɨ, a dabar gari da nguezibar mɨseviba api. Ezɨ a uaghan tabar amasa bar ifonge."},{"book":"Luk","chapter":"15","verse":"17","text":"“Ezɨ datɨrɨghɨn nɨghnɨzir aghuarim an izima, a kamaghɨn mɨgei, ‘Nan afeziamɨn ingangarir gumazamiziba dagher avɨriba iti. Ezɨ kɨ kagh ikɨ mɨtiriam bangɨn aremegham."},{"book":"Luk","chapter":"15","verse":"18","text":"15:18 Onger Akaba 51:4; Jeremaia 3:12-13Kɨ ti uamategh uan afeziam bagh mangɨ kamaghɨn a mɨkɨmam, “Afeziam, kɨ arazir kuramɨn God ko nɨ gami."},{"book":"Luk","chapter":"15","verse":"19","text":"Kɨ datɨrɨghɨn gumazir aghuim puvatɨ. Eghtɨ nɨ borim na darɨghan markɨ. Nɨ na ateghtɨ kɨ pura nɨn ingangarir gumazimɨn mɨn ikiam.” ’"},{"book":"Luk","chapter":"15","verse":"20","text":"15:20 Aposel 2:39; Efesus 2:13; 2:17Egha a dɨkavigha uan afeziam bagha zui."},{"book":"Luk","chapter":"15","verse":"21","text":"“Ezɨ an otarim kamaghɨn a mɨgei, ‘Kɨ arazir kuram God ko nɨ gami. Kɨ ua gumazir aghuim puvatɨ, nɨ borim na darɨghan markɨ.’"},{"book":"Luk","chapter":"15","verse":"22","text":"“Ezɨ an afeziam kamaghɨn uan ingangarir gumazibav gei, ‘Ia zuamɨra! Korotiar bar aghuir ruarim inigh izɨva a darugh. Egh ring an dafarim darugh, dagarir asuaba a daghuigh!"},{"book":"Luk","chapter":"15","verse":"23-24","text":"15:23-24 Luk 15:32; Efesus 2:1; 2:5; 5:14; Akar Mogomem 3:1Nan borim aremegha ua angamɨra iti. An ovengezɨ e uam an api. Kamaghɨn amizɨ, ia mangɨ bulmakaun nguzir mɨkarzim sara itim a inigh izɨva a mɨsuegh e anemɨva a givarvaram.’ Egha me a givarvara isam gami."},{"book":"Luk","chapter":"15","verse":"25","text":"“Ezɨ dughiar kamɨn otarir ekiam azenibar ikegha izi. A dɨpenimɨn boroghɨn iza orazi, me ongava ighiam gizi."},{"book":"Luk","chapter":"15","verse":"26","text":"Ezɨ a uan afeziamɨn ingangarir gumazir mamɨn diagha an azara, ‘Marazi tizim gami?’"},{"book":"Luk","chapter":"15","verse":"27","text":"“Ezɨ a an akam ikaragha ghaze, ‘Nɨn dozim uamategha ize. An aremezir puvatɨgha deravɨra ikia uamatenge. Kamaghɨn amizɨ, nɨn afeziam a bagha bulmakaun nguzir mɨkarzim sara itim mɨsoke.’"},{"book":"Luk","chapter":"15","verse":"28","text":"“Ezɨ an otarir ekiam atara dɨpenimɨn aven mangan aghua. Ezɨ an afeziam azenan ghua aven mangasa a gakaghoravɨra iti."},{"book":"Luk","chapter":"15","verse":"29","text":"Ezɨ a kamaghɨn uan afeziamɨn akam ikaragha ghaze, ‘Nɨ gan! Kɨ azenir kabar kɨ pura ingangarir gumazir kɨnimɨn mɨn ikia pura nɨn ingara, nɨn akaba batozir puvatɨ. Ezɨ nɨ bar dughiatamɨn kɨ uan namakaba ko ikɨ bar akueghasa nɨ memen nguzitam na ganɨngizir puvatɨ."},{"book":"Luk","chapter":"15","verse":"30","text":"Ezɨ nɨn otarir kam arazir kurabagh amua amiziba ko ikia uan dagɨaba agɨvagha izezɨ, nɨ bulmakaun nguzir mɨkarzim sara itim a bagha a mɨsoke!’"},{"book":"Luk","chapter":"15","verse":"31","text":"“Ezɨ afeziam kamaghɨn a mɨgei, ‘Nan otarim, nɨ zurara na ko iti. Ezɨ nan biziba da nɨn biziba."},{"book":"Luk","chapter":"15","verse":"32","text":"Nɨn dozim aremegha ua dɨkafi. Egha an ovengezɨ e uam an api. Kamaghɨn amizɨ, e a bagh isam gamua ivarvari.’ ”"}]}