{"data":[{"book":"II SAMUELE","chapter":"10","verse":"1","text":"ORA, dopo queste cose, avvenne che il re de' figliuoli di Ammon morì; ed Hanun, suo figliuolo, regnò in luogo suo."},{"book":"II SAMUELE","chapter":"10","verse":"2","text":"E Davide disse: Io userò benignità inverso Hanun, figliuolo di Nahas come suo padre usò benignità inverso me. E Davide mandò a consolarlo di suo padre, per li suoi servitori. Ma, quando i servitori di Davide furono giunti nel paese de' figliuoli di Ammon,"},{"book":"II SAMUELE","chapter":"10","verse":"3","text":"i principali de' figliuoli di Ammon dissero ad Hanun, lor signore: Parti che ciò, che Davide ti ha mandati de' consolatori, sia per onorar tuo padre? non ti ha egli mandati i suoi servitori, per investigar la città, e per ispiarla, e per sovvertirla?"},{"book":"II SAMUELE","chapter":"10","verse":"4","text":"Hanun adunque prese i servitori di Davide, e fece lor radere mezza la barba, e tagliare i vestimenti per lo mezzo fino alle natiche; poi li rimandò."},{"book":"II SAMUELE","chapter":"10","verse":"5","text":"Ed essi fecero assaper la cosa al re Davide; ed egli mandò loro incontro; perciocchè quegli uomini erano grandemente confusi. E il re fece lor dire: Dimorate in Gerico, finchè la barba vi sia ricresciuta; poi ve ne ritornerete."},{"book":"II SAMUELE","chapter":"10","verse":"6","text":"Or i figliuoli di Ammon, veggendo che si erano renduti abbominevoli a Davide, mandarono ad assoldare ventimila uomini a piè, de' Siri di Bet-rehob, e dei Siri di Soba; e mille uomini del re di Maaca, e dodicimila di que' di Tob."},{"book":"II SAMUELE","chapter":"10","verse":"7","text":"E Davide, avendo ciò inteso, mandò contro a loro Ioab, con tutto l'esercito della gente di valore10.7 valore 2 Sam. 23.8 ecc.."},{"book":"II SAMUELE","chapter":"10","verse":"8","text":"E gli Ammoniti uscirono in campagna, e ordinarono la battaglia in su l'entrata della porta della città, ed i Siri di Soba e di Rehob, e la gente di Tob e di Maaca, stavano da parte nella campagna."},{"book":"II SAMUELE","chapter":"10","verse":"9","text":"E Ioab, veggendo che la battaglia era volta contro a lui, davanti e dietro, fece una cernita d'infra tutti gli uomini scelti d'Israele, ed ordinò quelli contro a' Siri."},{"book":"II SAMUELE","chapter":"10","verse":"10","text":"E diede a condurre il rimanente della gente ad Abisai, suo fratello, e l'ordinò contro a' figliuoli di Ammon; e disse ad Abisai:"},{"book":"II SAMUELE","chapter":"10","verse":"11","text":"Se i Siri mi superano, soccorrimi; se i figliuoli di Ammon altresì ti superano, io ti soccerrerò."},{"book":"II SAMUELE","chapter":"10","verse":"12","text":"Fortificati, e portiamoci valorosamente per lo popolo nostro, e per le città del nostro Dio10.12 Dio Deut. 31.6. 1 Cor. 16.13.. E faccia il Signore ciò che gli parrà bene."},{"book":"II SAMUELE","chapter":"10","verse":"13","text":"Allora Ioab, con la gente ch'egli avea seco, venne a battaglia contro a Siri; ed essi fuggirono d'innanzi a lui."},{"book":"II SAMUELE","chapter":"10","verse":"14","text":"E gli Ammoniti, veggendo che i Siri erano fuggiti, fuggirono anch'essi d'innanzi ad Abisai, ed entrarono dentro alla città. E Ioab se ne ritornò indietro da' figliuoli di Ammon, e venne in Gerusalemme."},{"book":"II SAMUELE","chapter":"10","verse":"15","text":"E i Siri, veggendo ch'erano stati sconfitti da Israele, si adunarono insieme."},{"book":"II SAMUELE","chapter":"10","verse":"16","text":"E Hadarezer mandò a far venire i Siri di là dal fiume; ed essi vennero in Helam; e Sobac, capo dell'esercito di Hadarezer, li conduceva."},{"book":"II SAMUELE","chapter":"10","verse":"17","text":"Ed essendo ciò rapportato a Davide, egli adunò tutto Israele, e passò il Giordano, e venne in Helam. E i Siri ordinarono la battaglia contro a Davide, e combatterono con lui."},{"book":"II SAMUELE","chapter":"10","verse":"18","text":"Ma i Siri fuggirono d'innanzi a Israele; e Davide uccise de' Siri la gente di settecento carri, e quarantamila uomini a cavallo; percosse eziandio Sobac, capo del loro esercito; ed egli morì quivi."},{"book":"II SAMUELE","chapter":"10","verse":"19","text":"E tutti i re, vassalli di Hadarezer, veggendo ch'erano stati sconfitti da Israele, fecero pace con Israele, e furono loro soggetti. Ed i Siri temettero di più soccorrere i figliuoli di Ammon."}]}