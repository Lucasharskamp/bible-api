{"data":[{"book":"3 ЦАРСТВАЎ","chapter":"21","verse":"1","text":"І было пасьля гэтых падзей: у Навутэя Ізрэельцяніна ў Ізрэелі быў вінаграднік каля палаца Ахава, цара Самарыйскага."},{"book":"3 ЦАРСТВАЎ","chapter":"21","verse":"2","text":"І сказаў Ахаў Навутэю: аддай мне свой вінаграднік; зь яго будзе ў мяне агародны сад, бо ён блізка да майго дома; а замест яго я дам табе вінаграднік лепшы за гэты, альбо, калі заўгодна табе, дам табе срэбра, колькі ён каштуе."},{"book":"3 ЦАРСТВАЎ","chapter":"21","verse":"3","text":"Але Навутэй сказаў Ахаву: аслані мяне Гасподзь, каб я аддаў табе спадчыну бацькоў маіх!"},{"book":"3 ЦАРСТВАЎ","chapter":"21","verse":"4","text":"І прыйшоў Ахаў дамоў устрывожаны і засмучаны тым словам, якое сказаў яму Навутэй Ізрэельцянін, кажучы: не аддам табе спадчыны бацькоў маіх. І лёг на пасьцель сваю, і адвярнуў твар свой, і хлеба ня еў."},{"book":"3 ЦАРСТВАЎ","chapter":"21","verse":"5","text":"І ўвайшла да яго жонка ягоная Езавэль і сказала яму: чаго растрывожаны дух твой, чаго ты хлеба не ясі?"},{"book":"3 ЦАРСТВАЎ","chapter":"21","verse":"6","text":"Ён сказаў ёй: калі я пачаў гаварыць Навутэю Ізрэельцяніну і сказаў яму: аддай мне вінаграднік твой за срэбра, альбо калі хочаш, я дам табе іншы вінаграднік замест яго, тады ён сказаў: не аддам табе вінаградніка майго."},{"book":"3 ЦАРСТВАЎ","chapter":"21","verse":"7","text":"І сказала яму Езавэль, жонка ягоная: якое царства было б у Ізраілі, калі б ты так рабіў? устань, еж хлеб і будзь спакойны; я здабуду табе вінаграднік Навутэя Ізрэельцяніна."},{"book":"3 ЦАРСТВАЎ","chapter":"21","verse":"8","text":"І напісала яна ад імя Ахава пісьмы, і запячатала іх ягонай пячаткай, і паслала гэтыя пісьмы старэйшынам і знакамітым у ягоным горадзе, якія жылі з Навутэем."},{"book":"3 ЦАРСТВАЎ","chapter":"21","verse":"9","text":"У пісьмах яна пісала так: абвясьцеце пост і пасадзеце Навутэя на першае месца ў народзе"},{"book":"3 ЦАРСТВАЎ","chapter":"21","verse":"10","text":"і насупраць яго пасадзеце двух нягодных людзей, якія сьведчылі б на яго і сказалі: ты зьневажаў Бога і цара; і потым выведзіце яго і пабеце яго камянямі, каб ён памёр."},{"book":"3 ЦАРСТВАЎ","chapter":"21","verse":"11","text":"І зрабілі мужы горада ягонага, старэйшыны і знакамітыя, якія жылі ў горадзе ягоным, як загадала ім Езавэль, так, як пісана ў пісьмах, якія яна паслала ім."},{"book":"3 ЦАРСТВАЎ","chapter":"21","verse":"12","text":"Абвясьцілі пост і пасадзілі Навутэя на чале народу;"},{"book":"3 ЦАРСТВАЎ","chapter":"21","verse":"13","text":"і выступілі два нягодныя чалавекі і селі насупраць яго, і сьведчылі на яго гэтыя нядобрыя людзі перад народам і казалі: Навутэй зьневажаў Бога і цара. І вывелі яго за горад і пабілі яго камянямі, і ён памёр."},{"book":"3 ЦАРСТВАЎ","chapter":"21","verse":"14","text":"І паслалі да Езавэлі сказаць: Навутэй пабіты камянямі і памёр."},{"book":"3 ЦАРСТВАЎ","chapter":"21","verse":"15","text":"Пачуўшы, што Навутэй пабіты камянямі і памёр, Езавэль сказала Ахаву: устань, вазьмі ў валоданьне вінаграднік Навутэя Ізрэельцяніна, які не хацеў аддаць табе за срэбра; бо Навутэя няма жывога, ён памёр."},{"book":"3 ЦАРСТВАЎ","chapter":"21","verse":"16","text":"Калі пачуў Ахаў, што Навутэй быў забіты, устаў Ахаў, каб пайсьці ў вінаграднік Навутэя Ізрэельцяніна і ўзяць яго ў валоданьне."},{"book":"3 ЦАРСТВАЎ","chapter":"21","verse":"17","text":"І было слова Гасподняе Ільлю Фэсьвіцяніну:"},{"book":"3 ЦАРСТВАЎ","chapter":"21","verse":"18","text":"устань, ідзі насустрач Ахаву, цару Ізраільскаму, які ў Самарыі, - вось, ён цяпер у вінаградніку Навутэя, куды прыйшоў, каб узяць яго ў валоданьне,"},{"book":"3 ЦАРСТВАЎ","chapter":"21","verse":"19","text":"і скажы яму: так кажа Гасподзь: ты забіў, і яшчэ ўступаеш у спадчыннасьць? і скажы яму: так кажа Гасподзь: на тым месцы, дзе сабакі лізалі кроў Навутэя, сабакі будуць лізаць і тваю кроў."},{"book":"3 ЦАРСТВАЎ","chapter":"21","verse":"20","text":"І сказаў Ахаў Ільлю: знайшоў ты мяне, вораг мой! Ён сказаў: знайшоў, бо ты аддаўся таму, каб рабіць нягоднасьць прад вачыма Госпада."},{"book":"3 ЦАРСТВАЎ","chapter":"21","verse":"21","text":"Так кажа Гасподзь: вось, Я навяду на цябе нягоды і вымяту за табою і зьнішчу ў Ахава таго, хто мочыцца да сьцяны, і замкнутага і таго, хто застаўся ў Ізраілі;"},{"book":"3 ЦАРСТВАЎ","chapter":"21","verse":"22","text":"і зраблю з домам тваім так, як зрабіў Я з домам Ераваама, сына Наватавага, і з домам Ваасы, сына Ахіінага, за зьнявагу, якою ты раздражніў Мяне і ўвёў Ізраіля ў грэх."},{"book":"3 ЦАРСТВАЎ","chapter":"21","verse":"23","text":"Таксама і пра Езавэль сказаў Гасподзь: сабакі зьядуць Езавэль за сьцяною Ізрэеля;"},{"book":"3 ЦАРСТВАЎ","chapter":"21","verse":"24","text":"хто памёр у Ахава ў горадзе, таго зьядуць сабакі, а хто памрэ на полі, таго разьдзяўбуць птушкі нябесныя;"},{"book":"3 ЦАРСТВАЎ","chapter":"21","verse":"25","text":"ня было яшчэ такога, як Ахаў, які аддаўся б таму, каб рабіць благое перад вачыма Госпада, на што падбівала яго Езавэль;"},{"book":"3 ЦАРСТВАЎ","chapter":"21","verse":"26","text":"ён рабіў вельмі гнюсна, ідучы сьледам за ідаламі, як рабілі Амарэі, якіх Гасподзь прагнаў ад аблічча сыноў Ізраілевых."},{"book":"3 ЦАРСТВАЎ","chapter":"21","verse":"27","text":"Выслухаўшы ўсе словы гэтыя, Ахаў падраў вопратку на сабе і надзеў на цела вярэту, і пасьціўся, і спаў у вярэце, і хадзіў журботны."},{"book":"3 ЦАРСТВАЎ","chapter":"21","verse":"28","text":"І было слова Гасподняе Ільлю Фэсьвіцяніну, і сказаў Гасподзь:"},{"book":"3 ЦАРСТВАЎ","chapter":"21","verse":"29","text":"бачыш, як упакорыўся прад Мною Ахаў? за тое, што ён упакорыўся прад Мною, я не навяду ліха ў яго дні; у дні сына ягонага навяду ліха на яго."}]}