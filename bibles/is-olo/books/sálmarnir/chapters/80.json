{"data":[{"book":"Sálmarnir","chapter":"80","verse":"1-2","text":"Þú hirðir Ísraels sem leiðir þjóð þína eins og hjörð. Þú Guð sem situr á hásæti uppi yfir verndarenglunum, beygðu þig niður og hlustaðu á bæn mína. Láttu veldi þitt birtast í geisladýrð!"},{"book":"Sálmarnir","chapter":"80","verse":"3","text":"Leyfðu ættkvíslum Efraíms, Benjamíns og Manasse að verða vitni að því er þú frelsar okkur með mætti þínum."},{"book":"Sálmarnir","chapter":"80","verse":"4","text":"Dragðu okkur til þín á ný, ó Guð. Líttu til okkar með velþóknun og kærleika, það er okkar eina von."},{"book":"Sálmarnir","chapter":"80","verse":"5","text":"Ó, Drottinn, þú Guð sem stjórnar hersveitum himnanna, hve lengi ætlar þú að draga bænheyrsluna og láta reiði þína haldast?"},{"book":"Sálmarnir","chapter":"80","verse":"6","text":"Þú hefur alið okkur á sorg og sút"},{"book":"Sálmarnir","chapter":"80","verse":"7","text":"og gert okkur að andstyggð í augum nágrannaþjóðanna sem hæða okkur og spotta."},{"book":"Sálmarnir","chapter":"80","verse":"8","text":"Drottinn hersveitanna, dragðu okkur til þín á ný. Líttu til okkar með velþóknun og kærleika, annars er úti um okkur."},{"book":"Sálmarnir","chapter":"80","verse":"9","text":"Þú fluttir okkur frá Egyptalandi eins og gæðavínvið, upprættir heiðingjana og gróðursettir okkur í landinu."},{"book":"Sálmarnir","chapter":"80","verse":"10","text":"Þú plægðir jörðina og braust landið, við skutum rótum og klæddum hæðirnar."},{"book":"Sálmarnir","chapter":"80","verse":"11","text":"Við skyggðum á fjöllin og breiddum úr okkur eins og greinar sedrustrésins,"},{"book":"Sálmarnir","chapter":"80","verse":"12","text":"þöktum landið frá Miðjarðarhafi og allt til Evfrat."},{"book":"Sálmarnir","chapter":"80","verse":"13","text":"En nú hefur þú brotið niður múra okkar og eftir stöndum við varnarlausir."},{"book":"Sálmarnir","chapter":"80","verse":"14","text":"Landið hefur verið eytt og er nú orðið að bústað villidýra."},{"book":"Sálmarnir","chapter":"80","verse":"15","text":"Við biðjum þig, þú Guð hinna himnesku hersveita, komdu og blessaðu okkur. Líttu niður af himni, sjáðu þjáningar okkar og hlúðu að þessum vínviði þínum!"},{"book":"Sálmarnir","chapter":"80","verse":"16","text":"Vernda það sem þú sjálfur gróðursettir, einkasoninn þinn!"},{"book":"Sálmarnir","chapter":"80","verse":"17","text":"Óvinirnir lögðu okkur að velli og kveiktu í borgunum. Þeir farast fyrir augliti þínu!"},{"book":"Sálmarnir","chapter":"80","verse":"18","text":"Styrktu manninn sem þú elskar, soninn sem þú valdir"},{"book":"Sálmarnir","chapter":"80","verse":"19","text":"og við munum aldrei snúa við þér baki. Lífgaðu okkur á nýjan leik og þá skulum við ákalla þig."},{"book":"Sálmarnir","chapter":"80","verse":"20","text":"Drottinn, Guð hersveitanna, dragðu okkur til þín á ný. Líttu niður til okkar og láttu okkur sjá velþóknun þína."}]}