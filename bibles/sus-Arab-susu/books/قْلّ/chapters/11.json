{"data":[{"book":"قْلّ","chapter":"11","verse":"1","text":"نَ تّمُي دُنِحَ مِشِ بِرِن نُ شُي كٍرٍن نَن قَلَمَ."},{"book":"قْلّ","chapter":"11","verse":"2","text":"مِشِ ندٍيٍ نَشَ كٍلِ، عٍ سِفَ سٌفٍتٍدٍ مَبِرِ، عٍ فٍيَ تٌ سِنَرِ بْشِ مَ. عٍ نَشَ سَبَتِ كّنّ مَ نَشَن نَ فُلُنبَ كُي."},{"book":"قْلّ","chapter":"11","verse":"3","text":"عٍ نَشَ عَ قَلَ عٍ بٌورٍ بّ، «وٌ قَ، وٌن شَ بِرِكِ بْنبْ، وٌن شَ عٍ فَن.» عٍ نَشَ بِرِكِ قِندِ فّمّ حْشْي رَ. عٍ نَشَ مْتَ قِندِ دٌلٍ حْشْي رَ."},{"book":"قْلّ","chapter":"11","verse":"4","text":"نَ شَنبِ عٍ نَشَ عَ قَلَ، «وٌن وَلِ سُشُ، وٌن شَ تَا تِ وٌن يّتّ بّ، عَ نُن بَنشِ بٍلٍبٍلٍ نَشَن تٍمَ هَن كٌورٍ مَ، عَلَكٌ وٌن شِلِ شَ فبٌ. نَ نَ عَ رَ، وٌن مُ لْيمَ وٌن بٌورٍ مَ.»"},{"book":"قْلّ","chapter":"11","verse":"5","text":"كْنْ عَلَتَلَ نَشَ فٌرٌ نَ تَا مَتٌدٍ، عَ نُن نَ بَنشِ بٍلٍبٍلٍ."},{"book":"قْلّ","chapter":"11","verse":"6","text":"عَلَتَلَ نَشَ عَ مَسٍن، «شَ يِ مِشِيٍ بَرَ كَقُ عٍ بٌورٍ مَ يِ وَلِ رَبَدٍ، عٍ نَ شُي كٍرٍن قَلَ، وَلِ بِرِن عٍ وَ مَ نَشَن نَبَقٍ، عَ سْونّيَمَ نّ."},{"book":"قْلّ","chapter":"11","verse":"7","text":"وٌن شّي، وٌن شَ فٌرٌ عٍ شَ شُي مَسُنبُدٍ عَلَكٌ عٍ نَشَ عٍ بٌورٍ وْيّن شُي قَهَامُ.»"},{"book":"قْلّ","chapter":"11","verse":"8","text":"نَ كُي عَلَتَلَ نَشَ نَ فَلِ رَيٍنسٍن يّ. نَ بَنشِ تِقٍ نَشَ دَن."},{"book":"قْلّ","chapter":"11","verse":"9","text":"نَ يِرٍ شِلِ نَشَ سَ بَبٍلِ، بَرِ مَ عَلَتَلَ دُنِحَ مِشِيٍ شُييٍ رَوُيَ مّننِ نّ، عَ قَ عٍ رَيٍنسٍن يّ دُنِحَ بِرِن مَ."},{"book":"قْلّ","chapter":"11","verse":"10","text":"سٍمِ شَ تَرُشُي نَن يَ. بَنبَرَنيِ دَنفِ شَنبِ حّ قِرِن، سٍمِ شَ سِمَيَ نَشَ حّ كّمّ لِ. عَ نَشَ قِندِ عَرَقَشَدِ بَبَ رَ."},{"book":"قْلّ","chapter":"11","verse":"11","text":"عَ تٌ عَرَقَشَدِ سْتْ، سٍمِ نَشَ حّ كّمّ سُولِ سَ عَ قَرِ. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"12","text":"عَرَقَشَدِ تٌ حّ تٌنفٌ سَشَن عَ نُن سُولِ سْتْ، عَ نَشَ قِندِ سٍلَهَ بَبَ رَ."},{"book":"قْلّ","chapter":"11","verse":"13","text":"عَ تٌ سٍلَهَ سْتْ، عَرَقَشَدِ نَشَ بُ حّ كّمّ نَانِ نُن حّ سَشَن. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"14","text":"سٍلَهَ تٌ حّ تٌنفٌ سَشَن سْتْ، عَ نَشَ قِندِ عٍبٍرِ بَبَ رَ."},{"book":"قْلّ","chapter":"11","verse":"15","text":"عَ تٌ عٍبٍرِ سْتْ، سٍلَهَ نَشَ بُ حّ كّمّ نَانِ نُن حّ سَشَن. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"16","text":"عٍبٍرِ تٌ حّ تٌنفٌ سَشَن نُن نَانِ سْتْ، عَ نَشَ قِندِ ثٍلٍفِ بَبَ رَ."},{"book":"قْلّ","chapter":"11","verse":"17","text":"عَ تٌ ثٍلٍفِ سْتْ، عٍبٍرِ نَشَ بُ حّ كّمّ نَانِ نُن حّ تٌنفٌ سَشَن. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"18","text":"ثٍلٍفِ تٌ حّ تٌنفٌ سَشَن سْتْ، عَ نَشَ قِندِ رُيٍ بَبَ رَ."},{"book":"قْلّ","chapter":"11","verse":"19","text":"عَ تٌ رُيٍ سْتْ، ثٍلٍفِ نَشَ بُ حّ كّمّ قِرِن نُن حّ سٌلٌمَنَانِ. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"20","text":"رُيٍ تٌ حّ تٌنفٌ سَشَن عَ نُن قِرِن سْتْ، عَ نَشَ قِندِ سٍرُفُ بَبَ رَ."},{"book":"قْلّ","chapter":"11","verse":"21","text":"عَ تٌ سٍرُفُ سْتْ، رُيٍ نَشَ بُ حّ كّمّ قِرِن نُن حّ سٌلٌقٍرٍ. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"22","text":"سٍرُفُ تٌ حّ تٌنفٌ سَشَن سْتْ، عَ نَشَ قِندِ نَشٌرِ بَبَ رَ."},{"book":"قْلّ","chapter":"11","verse":"23","text":"عَ تٌ نَشٌرِ سْتْ، سٍرُفُ نَشَ بُ حّ كّمّ قِرِن. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"24","text":"نَشٌرِ تٌ حّ مْشْحّن نُن سٌلٌمَنَانِ سْتْ، عَ نَشَ قِندِ تٍرَ بَبَ رَ."},{"book":"قْلّ","chapter":"11","verse":"25","text":"عَ تٌ تٍرَ سْتْ، نَشٌرِ نَشَ بُ حّ كّمّ نُن حّ قُ نُن سٌلٌمَنَانِ. عَ نَشَ دِ شّمّ نُن دِ فِنّ فبّتّيٍ سْتْ."},{"book":"قْلّ","chapter":"11","verse":"26","text":"تٍرَ تٌ حّ تٌنفٌ سٌلٌقٍرٍ سْتْ، عَ نَشَ قِندِ عِبُرَ مَ، نَشٌرِ، نُن شَرَنِ بَبَ رَ."},{"book":"قْلّ","chapter":"11","verse":"27","text":"تٍرَ شَ تَرُشُي نَن يَ. تٍرَ نَشَ قِندِ عِبُرَ مَ، نَشٌرِ، نُن شَرَنِ بَبَ رَ. شَرَنِ نَشَ قِندِ لٌتِ بَبَ رَ."},{"book":"قْلّ","chapter":"11","verse":"28","text":"شَرَنِ سِنفٍ نَشَ قَشَ عَ بَبَ تٍرَ بّ عُرُ، كَلِدِ بْشِ مَ، عَ بَرِشِ دّننَشّ."},{"book":"قْلّ","chapter":"11","verse":"29","text":"عِبُرَ مَ نُن نَشٌرِ نَشَ فِنّيٍ قٍن، عٍ نَشَ قُتِ شِرِ. عِبُرَ مَ شَ فِنّ شِلِ سَرَيِ. نَشٌرِ شَ فِنّ شِلِ مِلِكَ. مِلِكَ شَرَنِ شَ دِ نَ عَ رَ. دِ قِرِن نُ نَ شَرَنِ يِ رَ، مِلِكَ نُن عِسِكَ."},{"book":"قْلّ","chapter":"11","verse":"30","text":"سَرَيِ دِبَرِتَرٍ نَن نُ عَ رَ. دِ يٌ مُ نُ نَ عَ بّ."},{"book":"قْلّ","chapter":"11","verse":"31","text":"تٍرَ نَشَ عَ شَ دِ عِبُرَ مَ، عَ شَ مَمَدِ لٌتِ، نَشَن قِندِشِ شَرَنِ شَ دِ رَ، نُن عِبُرَ مَ شَ فِنّ سَرَيِ تٌنفٌ، عٍ نَشَ كٍلِ عُرُ كَلِدِ بْشِ مَ سِفَقٍ رَ كَنَان بْشِ مَ. كْنْ عٍ تٌ شَرَنِ لِ، عٍ نَشَ سَبَتِ مّننِ."},{"book":"قْلّ","chapter":"11","verse":"32","text":"تٍرَ شَ سِمَيَ تٌ حّ كّمّ قِرِن حّ سُولِ لِ، عَ نَشَ لَاشِرَ شَرَنِ."}]}