{"data":[{"book":"Jovu","chapter":"20","verse":"1","text":"Hagi anante Na'ama kumateti ne' Sofari'a amanage huno Jopuna kenona hunte'ne,"},{"book":"Jovu","chapter":"20","verse":"2","text":"Nanekema hana nanekemo'a, antahintahinifina knarera osutfa hige'na keka'arera ke nona'a hu'zahue."},{"book":"Jovu","chapter":"20","verse":"3","text":"Kagrama nazeri havizahu nanekema hana nanekemo'a, tusiza huno nagaze eri namige'na, nagu'areti hu'na keka'arera kenona hugante'za hue."},{"book":"Jovu","chapter":"20","verse":"4","text":"Hanki ese agafare'ma vahe'ma zamazeri fore hige'za ama mopafima mani'za e'za, amare'ma ehanati'naza vahete'ma fore hu'nea zana kagra ontahi'nano,"},{"book":"Jovu","chapter":"20","verse":"5","text":"kefo zamavu'zmava'ma nehaza vahe'mo'za zazatera musena nosage'za, Anumzamofo avu'ava'ma nosaza vahe'mo'za musena nehazanagi, zazatera menora novie."},{"book":"Jovu","chapter":"20","verse":"6","text":"Zamavufga rama hu'zazmimo'ene hihamu zmimo'a amename monarega marenerigeno, zamasenimo'a hampo avako hu'ne."},{"book":"Jovu","chapter":"20","verse":"7","text":"Hianagi rifama retrageno'ma fananema hiaza hu'za fanane hugahaze. Hanki zamage'za antahi'zama hu'naza vahe'mo'za anage hugahaze, zamagra iga mani'naze? hu'za hugahaze."},{"book":"Jovu","chapter":"20","verse":"8","text":"Zamagra ava'nafi vahekna hu'za hare'za fanane hugahaze. Hagi vahe'mo'za avanagnaza ke'naza zamo fanane hiankna hu'za ana vahe'mo'za fanane hugahaze."},{"book":"Jovu","chapter":"20","verse":"9","text":"Hanki ko'ma zamage'naza vahe'mo'za ru'enena nozmagesageno, naga'zmimozanena ozmagegahaze."},{"book":"Jovu","chapter":"20","verse":"10","text":"Hanki ana vahe'mofo mofavrezmimo'za, zamunte omne vahe'ma zamazama hanagura memea hugahaze. Na'ankure zmafahe'zama zamunte omne vahe'mokizmi fenoma musufama eri'naza zantamina, zamagra'a zamazampinti ete zami'za vano hugahaze."},{"book":"Jovu","chapter":"20","verse":"11","text":"Hihamu'a me'nenigeno kasefa vahe manigahianagi, ana hihamu hankave'ane frino kugusopafi masegahie."},{"book":"Jovu","chapter":"20","verse":"12","text":"Zamagra kefo avu'ava'ma nehaza zamo'a tusi haga zamavesige'za tima'a aru'za nene'za, zamagefunaretira hune hane nehaze."},{"book":"Jovu","chapter":"20","verse":"13","text":"Ana kefo avu'ava zana notrazanki zamagipi haninkofite'za nemanize."},{"book":"Jovu","chapter":"20","verse":"14","text":"Hianagi ana ne'zamo'a aka ome hanigeno, zamarimpafina ha osifavemofo avu'ataga zankna ome hugahie."},{"book":"Jovu","chapter":"20","verse":"15","text":"E'ina hinke'za fenoma asagahu nakri'naza zana Anumzamo'a atre'nigeno zamarimpafina omnegosianki, amu'ma atitreaza huno eri atregahie."},{"book":"Jovu","chapter":"20","verse":"16","text":"Hanki ana vahe'mo'za osifa'vemofo avuatga zama'a anivazu hu'za nenesageno, ha' osifavemo zamaprisige'za frigahaze."},{"book":"Jovu","chapter":"20","verse":"17","text":"Ana hanige'za ru'enena olivi masavena nege, bulimakamofo amirine, tume rima'anena nene'za musena osugahaze."},{"book":"Jovu","chapter":"20","verse":"18","text":"Hanki eri'zama maraguzati'za eri'za erifore'ma hu'naza zantamina zamunte omne vahe zaminageno maraguzati'za eri'zama eri'naza zamo'a amnezankna hugahie."},{"book":"Jovu","chapter":"20","verse":"19","text":"Na'ankure zamagra zamunte omne vahetmina, rezmatga hu'za zamagra onki'naza none fenozmine eri'naze."},{"book":"Jovu","chapter":"20","verse":"20","text":"Zamagragukema antahi vahe'mo'za maka'zana ante'nazanagi, ru'enema maka'zama erisaza zankuke nehaze. Hanki rama'a zantmima antesaza zanku antahintahi hugahazanagi, ana zantamina ontegahaze."},{"book":"Jovu","chapter":"20","verse":"21","text":"Hagi ne'zama neneno'a magore huno negenora notreankino, fenozamimo'a zazatera omneno haviza hugahie."},{"book":"Jovu","chapter":"20","verse":"22","text":"Hanki rama'a fenoza antegahazanagi, hazenkefi ufre'za knazampina maniza vugahaze."},{"book":"Jovu","chapter":"20","verse":"23","text":"Hanki e'inahukna vahera Anumzamo'a arimpafina hazenkeza eri avitenenteno tusi arimpa ahenteno hazenkea amigahie."},{"book":"Jovu","chapter":"20","verse":"24","text":"Hanki ainireti'ma tro'ma hu'nesaza ha'zanku koro hu'za fregahazanagi, bronsire kevenuti zamahegahaze."},{"book":"Jovu","chapter":"20","verse":"25","text":"Hanki ana kevenu'ma ahe taponesigeno amagenafinti'ma ruraponenkeno'a, keve agonare'ma koramo'ma hanigeno kesuno'a tusi agogogu hugahie."},{"book":"Jovu","chapter":"20","verse":"26","text":"Hanki maka zago fenozmia hanimpi fanene hanigeno, mago'ama mesia fenozmine seli nozmi'nena tusi'a tevemo hagana hagana huno te fanene hugahie."},{"book":"Jovu","chapter":"20","verse":"27","text":"Monamo'a kefozazmia eriama nehinkeno, mopamo'a maka zama hu'naza zana huama huzmantegahie."},{"book":"Jovu","chapter":"20","verse":"28","text":"Hanki ana vahe'mokizmi none fenozazminena tihageno erino nevanigeno, Anumzamofo arimpahe zamo'a tihageankna huno zamavareno vugahie."},{"book":"Jovu","chapter":"20","verse":"29","text":"Anumzamo'a kefo avu'ava'ma nehaza vahera e'ina huno zamahe fanane hugahie. Hagi kefo avu'ava'ma nehaza vahetmimofo mizama Anumzamo'ma havi miza erigahazema huno'ma huhampri zmante'nea mizana e'ina hu'za erigahaze."}]}