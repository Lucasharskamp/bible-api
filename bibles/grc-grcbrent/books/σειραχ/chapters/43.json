{"data":[{"book":"ΣΕΙΡΑΧ","chapter":"43","verse":"1","text":"Γαυρίαμα ὕψους, στερέωμα καθαριότητος, εἶδος οὐρανοῦ ἐν ὁράματι δόξης."},{"book":"ΣΕΙΡΑΧ","chapter":"43","verse":"2","text":"Ἥλιος ἐν ὀπτασίᾳ διαγγέλλων ἐν ἐξόδῳ, σκεῦος θαυμαστὸν, ἔργον ὑψίστου."},{"book":"ΣΕΙΡΑΧ","chapter":"43","verse":"3","text":"Ἐν μεσημβρίᾳ αὐτοῦ ἀναξηραίνει χώραν, καὶ ἐναντίον καύματος αὐτοῦ τίς ὑποστήσεται;"},{"book":"ΣΕΙΡΑΧ","chapter":"43","verse":"4","text":"Κάμινον φυσῶν ἐν ἔργοις καύματος, τριπλασίως ἥλιος ἐκκαίων ὄρη· ἀτμίδας πυρώδεις ἐμφυσῶν, καὶ ἐκλάμπων ἀκτίνας ἀμαυροῖ ὀφθαλμούς."},{"book":"ΣΕΙΡΑΧ","chapter":"43","verse":"5","text":"Μέγας Κύριος ὁ ποιήσας αὐτὸν, καὶ ἐν λόγοις αὐτοῦ κατέσπευσε πορείαν."},{"book":"ΣΕΙΡΑΧ","chapter":"43","verse":"6","text":"Καὶ ἡ σελήνη ἐν πᾶσιν εἰς καιρὸν αὐτῆς, ἀνάδειξιν χρόνων, καὶ σημεῖον αἰῶνος."},{"book":"ΣΕΙΡΑΧ","chapter":"43","verse":"7","text":"Ἀπὸ σελήνης σημεῖον ἑορτῆς, φωστὴρ μειούμενος ἐπὶ συντελείας."},{"book":"ΣΕΙΡΑΧ","chapter":"43","verse":"8","text":"Μὴν κατὰ τὸ ὄνομα αὐτῆς ἐστιν, αὐξανομένη θαυμαστῶς ἐν ἀλλοιώσει· σκεῦος παρεμβολῶν ἐν ὕψει, ἐν στερεώματι οὐρανοῦ ἐκλάμπων·"},{"book":"ΣΕΙΡΑΧ","chapter":"43","verse":"9","text":"κάλλος οὐρανοῦ, δόξα ἄστρων, κόσμος φωτίζων, ἐν ὑψίστοις Κύριος."},{"book":"ΣΕΙΡΑΧ","chapter":"43","verse":"10","text":"Ἐν λόγοις ἁγίου στήσονται κατὰ κρίμα, καὶ οὐ μὴ ἐκλυθῶσιν ἐν φυλακαῖς αὐτῶν."},{"book":"ΣΕΙΡΑΧ","chapter":"43","verse":"11","text":"Ἴδε τόξον, καὶ εὐλόγησον τὸν ποιήσαντα αὐτὸ, σφόδρα ὡραῖον ἐν τῷ αὐγάσματι αὐτοῦ."},{"book":"ΣΕΙΡΑΧ","chapter":"43","verse":"12","text":"Ἐγύρωσεν οὐρανὸν ἐν κυκλώσει δόξης, χεῖρες ὑψίστου ἐτάννυσαν αὐτό."},{"book":"ΣΕΙΡΑΧ","chapter":"43","verse":"13","text":"Προστάγματι αὐτοῦ κατέσπευσε χιόνα, καὶ ταχύνει ἀστραπὰς κρίματος αὐτοῦ."},{"book":"ΣΕΙΡΑΧ","chapter":"43","verse":"14","text":"Διὰ τοῦτο ἠνεῴχθησαν θησαυροὶ, καὶ ἐξέπτησαν νεφέλαι ὡς πετεινά."},{"book":"ΣΕΙΡΑΧ","chapter":"43","verse":"15","text":"Ἐν μεγαλείῳ αὐτοῦ ἴσχυσε νεφέλας, καὶ διεθρύβησαν λίθοι χαλάζης."},{"book":"ΣΕΙΡΑΧ","chapter":"43","verse":"16","text":"Καὶ ἐν ὀπτασίαις αὐτοῦ σαλευθήσεται ὄρη, ἐν θελήματι πνεύσεται νότος."},{"book":"ΣΕΙΡΑΧ","chapter":"43","verse":"17","text":"Φωνὴ βροντῆς αὐτοῦ ὠδίνησε γῆν, καὶ καταιγὶς Βορέου καὶ συστροφὴ πνεύματος· ὡς πετεινὰ καθιπτάμενα πάσσει χιόνα, καὶ ὡς ἀκρὶς καταλύουσα ἡ κατάβασις αὐτῆς."},{"book":"ΣΕΙΡΑΧ","chapter":"43","verse":"18","text":"Κάλλος λευκότητος αὐτῆς ἐκθαυμάσει ὀφθαλμὸς, καὶ ἐπὶ τοῦ ὑετοῦ αὐτῆς ἐκστήσεται καρδία."},{"book":"ΣΕΙΡΑΧ","chapter":"43","verse":"19","text":"Καὶ πάχνην ὡς ἅλα ἐπὶ γῆς χέει, καὶ παγεῖσα γίνεται σκολόπων ἄκρα."},{"book":"ΣΕΙΡΑΧ","chapter":"43","verse":"20","text":"Ψυχρὸς ἄνεμος Βορέης πνεύσει, καὶ παγήσεται κρύσταλλος ἀφʼ ὕδατος· ἐπὶ πᾶσαν συναγωγὴν ὕδατος καταλύσει, καὶ ὡς θώρακα ἐνδύσεται τὸ ὕδωρ."},{"book":"ΣΕΙΡΑΧ","chapter":"43","verse":"21","text":"Καταφάγεται ὄρη, καὶ ἔρημον ἐκκαύσει, καὶ ἀποσβέσει χλόην ὡς πῦρ."},{"book":"ΣΕΙΡΑΧ","chapter":"43","verse":"22","text":"Ἴασις πάντων κατὰ σπουδὴν ὁμίχλη, δρόσος ἀπαντῶσα ἀπὸ καύσωνος ἱλαρώσει."},{"book":"ΣΕΙΡΑΧ","chapter":"43","verse":"23","text":"Λογισμῷ αὐτοῦ ἐκόπασεν ἄβυσσον, καὶ ἐφύτευσεν αὐτὴν Ἰησοῦς."},{"book":"ΣΕΙΡΑΧ","chapter":"43","verse":"24","text":"Οἱ πλέοντες τὴν θάλασσαν διηγοῦνται τὸν κίνδυνον αὐτῆς, καὶ ἀκοαῖς ὠτίῳν ἡμῶν θαυμάζομεν."},{"book":"ΣΕΙΡΑΧ","chapter":"43","verse":"25","text":"Καὶ ἐκεῖ τὰ παρὰδοξα καὶ θαυμάσια ἔργα, ποικιλία παντὸς ζώου, κτίσις κητῶν."},{"book":"ΣΕΙΡΑΧ","chapter":"43","verse":"26","text":"Διʼ αὐτὸν εὐοδία τέλος αὐτοὺ, καὶ ἐν λόγῳ αὐτοῦ σύγκειται πάντα."},{"book":"ΣΕΙΡΑΧ","chapter":"43","verse":"27","text":"Πολλὰ ἐροῦμεν καὶ οὐ μὴ ἐφικώμεθα, καὶ συντέλεια λόγων τὸ πᾶν ἐστιν αὐτός."},{"book":"ΣΕΙΡΑΧ","chapter":"43","verse":"28","text":"Δοξάζοντες ποῦ ἰσχύσωμεν; αὐτὸς γὰρ ὁ μέγας παρὰ πάντα τὰ ἔργα αὐτοῦ."},{"book":"ΣΕΙΡΑΧ","chapter":"43","verse":"29","text":"Φοβερὸς Κύριος καὶ σφόδρα μέγας, καὶ θαυμαστὴ ἡ δυναστεία αὐτοῦ."},{"book":"ΣΕΙΡΑΧ","chapter":"43","verse":"30","text":"Δοξάζοντες Κύριον ὑψώσατε καθόσον ἂν δύνησθε, ὑπερέξει γὰρ καὶ ἔτι· καὶ ὑψοῦντες αὐτὸν πληθύνατε ἐν ἰσχύϊ, μὴ κοπιᾶτε, οὐ γὰρ μὴ ἐφίκησθε."},{"book":"ΣΕΙΡΑΧ","chapter":"43","verse":"31","text":"Τίς ἑώρακεν αὐτὸν καὶ ἐκδιηγήσεται; καὶ τίς μεγαλύνει αὐτὸν καθώς ἐστι;"},{"book":"ΣΕΙΡΑΧ","chapter":"43","verse":"32","text":"Πολλὰ ἀπόκρυφά ἐστι μείζονα τούτων, ὀλίγα γὰρ ἑωράκαμεν τῶν ἔργων αὐτοῦ."},{"book":"ΣΕΙΡΑΧ","chapter":"43","verse":"33","text":"Πάντα γὰρ ἐποίησεν ὁ Κύριος, καὶ τοῖς εὐσεβέσιν ἔδωκε σοφίαν."}]}