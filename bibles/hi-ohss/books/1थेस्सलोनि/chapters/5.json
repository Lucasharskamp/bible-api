{"data":[{"book":"1 थेस्सलोनि","chapter":"5","verse":"1","text":"प्रिय भाई बहनो, इसकी कोई ज़रूरत नहीं कि तुम्हें समयों और कालों के विषय में लिखा जाए,"},{"book":"1 थेस्सलोनि","chapter":"5","verse":"2","text":"तुम्हें यह भली प्रकार मालूम है कि प्रभु के दिन का आगमन ठीक वैसा ही अचानक होगा जैसा रात में एक चोर का."},{"book":"1 थेस्सलोनि","chapter":"5","verse":"3","text":"लोग कह रहे होंगे, “सब कुशल है, कोई संकट है ही नहीं!” उसी समय बिना किसी पहले से जानकारी के उन पर विनाश टूट पड़ेगा—गर्भवती की प्रसव पीड़ा के समान, उनका भाग निकलना असंभव होगा."},{"book":"1 थेस्सलोनि","chapter":"5","verse":"4","text":"किंतु तुम, प्रिय भाई बहनो, इस विषय में अंधकार में नहीं हो कि वह दिन तुम पर एकाएक एक चोर के समान अचानक से आ पड़े."},{"book":"1 थेस्सलोनि","chapter":"5","verse":"5","text":"तुम सभी ज्योति की संतान हो—दिन के वंशज. हम न तो रात के हैं और न अंधकार के,"},{"book":"1 थेस्सलोनि","chapter":"5","verse":"6","text":"इसलिये हम, बाकियों के समान सोए हुए नहीं परंतु सावधान और व्यवस्थित रहें."},{"book":"1 थेस्सलोनि","chapter":"5","verse":"7","text":"क्योंकि वे, जो सोते हैं, रात में सोते हैं और वे, जो मतवाले होते हैं, रात में ही मतवाले होते हैं."},{"book":"1 थेस्सलोनि","chapter":"5","verse":"8","text":"अब इसलिये कि हम दिन के बने हुए हैं, हम विश्वास और प्रेम का कवच तथा उद्धार की आशा का टोप धारण कर व्यवस्थित हो जाएं."},{"book":"1 थेस्सलोनि","chapter":"5","verse":"9","text":"परमेश्वर द्वारा हम क्रोध के लिए नहीं परंतु हमारे प्रभु येशु मसीह द्वारा उद्धार पाने के लिए ठहराए गए हैं."},{"book":"1 थेस्सलोनि","chapter":"5","verse":"10","text":"जिन्होंने हमारे लिए प्राण त्याग दिया, कि चाहे हम जागते हों या सोते हों, उनके साथ निवास करें."},{"book":"1 थेस्सलोनि","chapter":"5","verse":"11","text":"इसलिये तुम, जैसा इस समय कर ही रहे हो, एक दूसरे को आपस में प्रोत्साहित तथा उन्‍नत करने में लगे रहो."},{"book":"1 थेस्सलोनि","chapter":"5","verse":"12","text":"प्रिय भाई बहनो, तुमसे हमारी विनती है कि तुम उनकी सराहना करो, जो तुम्हारे बीच लगन से परिश्रम कर रहे हैं, जो प्रभु में तुम्हारे लिए ज़िम्मेदार हैं तथा तुम्हें शिक्षा देते हैं."},{"book":"1 थेस्सलोनि","chapter":"5","verse":"13","text":"उनके परिश्रम को ध्यान में रखते हुए उन्हें प्रेमपूर्वक ऊंचा सम्मान दो. आपस में मेल-मिलाप बनाए रखो."},{"book":"1 थेस्सलोनि","chapter":"5","verse":"14","text":"प्रिय भाई बहनो, हम तुमसे विनती करते हैं कि जो बिगड़े हुए हैं, उन्हें फटकार लगाओ; जो डरे हुए हैं, उन्हें ढाढस दो, दुर्बलों की सहायता करो तथा सभी के साथ धीरजवान बने रहो."},{"book":"1 थेस्सलोनि","chapter":"5","verse":"15","text":"यह ध्यान रखो कि कोई भी बुराई का बदला बुराई से न लेने पाए किंतु हमेशा वही करने का प्रयास करो, जिसमें पारस्परिक और सभी का भला हो."},{"book":"1 थेस्सलोनि","chapter":"5","verse":"16","text":"हमेशा आनंदित रहो,"},{"book":"1 थेस्सलोनि","chapter":"5","verse":"17","text":"प्रार्थना लगातार की जाए,"},{"book":"1 थेस्सलोनि","chapter":"5","verse":"18","text":"हर एक परिस्थिति में धन्यवाद प्रकट किया जाए; क्योंकि मसीह येशु में तुमसे परमेश्वर की यही आशा है."},{"book":"1 थेस्सलोनि","chapter":"5","verse":"19","text":"पवित्र आत्मा को न बुझाओ."},{"book":"1 थेस्सलोनि","chapter":"5","verse":"20","text":"भविष्यवाणियों को तुच्छ न समझो"},{"book":"1 थेस्सलोनि","chapter":"5","verse":"21","text":"परंतु हर एक को सावधानीपूर्वक बारीकी से जांचो तथा उसे, जो अच्छा है, थामे रहो."},{"book":"1 थेस्सलोनि","chapter":"5","verse":"22","text":"बुराई का उसके हर एक रूप में बहिष्कार करो."},{"book":"1 थेस्सलोनि","chapter":"5","verse":"23","text":"अंततः परमेश्वर, जो शांति के स्रोत हैं, तुम्हें पूरी तरह अपने लिए बुराई से अलग करने तथा तुम्हारी आत्मा, प्राण तथा शरीर को पूरी तरह से हमारे प्रभु येशु मसीह के दोबारा आगमन के अवसर तक निर्दोष रूप में सुरक्षित रखें."},{"book":"1 थेस्सलोनि","chapter":"5","verse":"24","text":"सच्चे हैं वह, जिन्होंने तुम्हें बुलाया है. वही इसको पूरा भी करेंगे."},{"book":"1 थेस्सलोनि","chapter":"5","verse":"25","text":"प्रिय भाई बहनो, हमारे लिए प्रार्थना करते रहना."},{"book":"1 थेस्सलोनि","chapter":"5","verse":"26","text":"पवित्र चुंबन से एक दूसरे को नमस्कार करो."},{"book":"1 थेस्सलोनि","chapter":"5","verse":"27","text":"प्रभु में हमारी यह आज्ञा है कि यह पत्र सब भाई बहनों के सामने पढ़ा जाए."},{"book":"1 थेस्सलोनि","chapter":"5","verse":"28","text":"तुम पर हमारे प्रभु येशु मसीह की कृपा बनी रहे."}]}