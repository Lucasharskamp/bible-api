{"data":[{"book":"ጴፂሮሴ ኪኢቶ'' 2","chapter":"1","verse":"1","text":"ዬሱስ ኪሪስቶሴም ማዻያ ማዔሢና ዒዛ ማዾ''ም ዳኪንቴ ሲሞኦኔ ጌይንታ ጴፂሮሴይዳፓ፦"},{"book":"ጴፂሮሴ ኪኢቶ'' 2","chapter":"1","verse":"2","text":"ፆኦሲ፤ ሃሣ ኑ ጎዳሢ ዔሪሢና ሃሣ ዒዛይዳፓ ማዔ ፆኦሲኮ ኮሹሞ ዒንጊፆና ኮሹሞና ዒንሢም ዺቦንጎ።"},{"book":"ጴፂሮሴ ኪኢቶ'' 2","chapter":"1","verse":"3","text":"ፔ ቦንቾና ሃሣ ፔ ኮሹሞና ኑና ዔኤሌ''ሢ፥ ዒዛ ኑ ዔሬሢሮ ናንጊንታ ጎኔ ዓያና ዓሲ ማዒሢንታም ኮይሳ ባኮ ቢያ ፔኤኮ ፆኦሱሞ ዎልቆና ኑም ዒንጌኔ።"},{"book":"ጴፂሮሴ ኪኢቶ'' 2","chapter":"1","verse":"4","text":"ዬንሢ ኑም ዒንጊንቴ ባኮንሢ ዛሎ''ና ሳዖይዳ ዓኣ ፑርቶ ሱኡኮይዳፓ ዔቄያና ማሊፆ ላቢ''ሳ ባኮይዳፓ ዒንሢ ቶሊ''፥ ፆኦሲ ናንጋ ጎይፆጉዲ ዒንሢያ ናንጋያ ማዓንዳጉዲ ቦንቺንቴያና ሃሣ ሚርጌና ዼኤፒ ማዔ ሃጊ ማዓንዳ ዎዞ'' ኑም ዒዚ ዒንጌኔ።"},{"book":"ጴፂሮሴ ኪኢቶ'' 2","chapter":"1","verse":"5","text":"ዬያ ዛሎ''ሮ ጌዒጋፓ ሃይፓ ሊካ ፓይዲንታ ባካ ዒንሢም ቃሲ''ንታንዳጉዲ ኮዑዋቴ፤ ፆኦሲ ጉሙርቂሢዳ ኮሹሞ፥ ኮሹሞይዳ ዔራቶ፥"},{"book":"ጴፂሮሴ ኪኢቶ'' 2","chapter":"1","verse":"6","text":"ዔራቶይዳ ፔና ቆሊሢ፥ ፔና ቆሊሢዳ ጊቢ'' ዳንዳዒሢ፥ ጊቢ'' ዳንዳዒሢዳ ዓያናና ዓኣ ዓሲ ማዒሢ፥"},{"book":"ጴፂሮሴ ኪኢቶ'' 2","chapter":"1","verse":"7","text":"ዓያናና ዓኣ ዓሲ ማዒሢዳ ዎሊም ዓዳ'' ጌርሲና ጌሮናጉዲ ማሊሢ፥ ጌርሲና ጌሮናጉዲ ዎሊም ማሊሢዳ ናሹሞ ቃሱዋቴ።"},{"book":"ጴፂሮሴ ኪኢቶ'' 2","chapter":"1","verse":"8","text":"ዬንሢ ባኮንሢ ዒንሢዳ ሚርጌና ዓኣቶ ኑ ጎዳሢ ዬሱስ ኪሪስቶሴ ዒንሢ ዔሬ ዔራታ'' ፓሣ ባኣዚ'' ባኣያና ዓኣፒ ዓኣፑዋያ ዒንሢ ማሃዓኬ።"},{"book":"ጴፂሮሴ ኪኢቶ'' 2","chapter":"1","verse":"9","text":"ዬንሢ ባኮንሢባኣ ዓሲ ጋዓንቴ ሃኬ ዓኣ ባኮ ዛጋኒ ዳንዳዑዋያ ዓኣፒ ባይቄ ዓሲኬ፤ ሃያኮ ቤርታ ዺቦ'' ጎሞይዳፓ ማኣሪንቲ ጌኤሽኬሢያ ዒ ዋሌኔ።"},{"book":"ጴፂሮሴ ኪኢቶ'' 2","chapter":"1","verse":"10","text":"ዬያሮ ታ ዒሾንሦ! ታ ሚሾንሦ! ዒንሢኮ ዔኤሊ''ንቲፆና ዶኦሪንቲፆ ዔራኒ ሚርጌና ዶዱዋቴ፤ ያዺ ዒንሢ ማዔቶ ፔቴ''ታዖ ዻቢንታዓኬ።"},{"book":"ጴፂሮሴ ኪኢቶ'' 2","chapter":"1","verse":"11","text":"ዬያይዲፆና ኑና ዻቂሻ፥ ጎዳ ዬሱስ ኪሪስቶሴኮ ናንጊና ናንጋያ ማዔ ካኣቱሞይዳ ጌላኒ ጉቤ ቢታንቶ ዒንሢም ዒንጊንታንዳኔ።"},{"book":"ጴፂሮሴ ኪኢቶ'' 2","chapter":"1","verse":"12","text":"ዎዚ ሃንሢ ባኮንሢ ዒንሢ ዔራያና ዓርቄ ጎኑሞና ዶዲ ናንጋያ ማዔቶዋ ዬያቶ ዒንሢም ኬኤዚ ጶቂሥሢ ታ ዋላ''ዓኬ።"},{"book":"ጴፂሮሴ ኪኢቶ'' 2","chapter":"1","verse":"13","text":"ታኣኒ ሼምፖና ዓኣዖ ዒንሢ ቢያ ኬሊ'' ጴቻንዳያ ታና ኮይሳኔ ጌዒ ታ ማላኔ።"},{"book":"ጴፂሮሴ ኪኢቶ'' 2","chapter":"1","verse":"14","text":"ኑ ጎዳሢ ዬሱስ ኪሪስቶሴ ታኣም ዻዌ ጎይፆና ሓኖ' ዓጮ''ይዳፓ ዑኬና ሃይቂ ታ ዱማዻንዳሢ ታ ዔራኔ።"},{"book":"ጴፂሮሴ ኪኢቶ'' 2","chapter":"1","verse":"15","text":"ሃሢ ታ ዒንሢም ዶዲሺ ኬኤዛሢ ሃይቂ ታ ዒንሢዳፓ ዱማዼሢኮ ጊንፃፓ ማዔቴያ ዬንሢ ባኮንሢ ዋሉ''ዋዖ ቢያ ኬሊ'' ዒንሢ ጶቂሣንዳጉዲኬ።"},{"book":"ጴፂሮሴ ኪኢቶ'' 2","chapter":"1","verse":"16","text":"ኑ ጎዳ ዬሱስ ኪሪስቶሴኮ ዎልቆና ዒዛኮ ሙኪፆ ዛሎ'' ኑ ዒንሢም ኬኤዛ ዎዶ''ና ኑ ኑ ቶኦኪና ዒዛኮ ዒጊቻ ቦንቾ ዓኣፒና ዛጊ ማዓንዳኣፓዓቴም ዓሲ ዔራቶና ኬኤዚንቴ ሓይሴ ዓርቂቱዋሴ።"},{"book":"ጴፂሮሴ ኪኢቶ'' 2","chapter":"1","verse":"17","text":"«ታና ዎዛሳ፥ ታኣኒ ናሽካ ናዓሢ ታኣኮ ሃያኬ» ጋዓ ዑኡዛ ዼኤፖ ቦንቾይዳፓ ዒዛም ሙኬ ዎዶ''ና ፆኦሲ ዓዳሢዳፓ ዒዚ ጋላታና ቦንቾና ዔኬኔ።"},{"book":"ጴፂሮሴ ኪኢቶ'' 2","chapter":"1","verse":"18","text":"ዒዛና ዎላ'' ጌኤዦ ዹኮ''ይዳ ኑ ዓኣዖ ዬኖ ጫሪንጫፓ ሙኬ ዑኡዞ ኑ ኑ ቶኦኪና ዋይዜኔ።"},{"book":"ጴፂሮሴ ኪኢቶ'' 2","chapter":"1","verse":"19","text":"ዬኖ ሃሣ ሚርጌና ጎናሳ ፆኦሲ ማሊፆ ኬኤዛ ዓሶኮ ቃኣላ'' ኑ ኮራ ዓኣኔ፤ ዬኖ ቃኣሎ''፦ ሳዓ ካሪ ካሪፆ ዦኦጋሢያ ዒንሢኮ ዒና'' ፖዓንዳኣና ዹሚዳ ፖዓ ፖዒጉዲ ሂርጊ ዒንሢ ዓርቂ ካፔቶ ቃራኬ።"},{"book":"ጴፂሮሴ ኪኢቶ'' 2","chapter":"1","verse":"20","text":"ቢያ ባኣዚ''ኮ ቤርታ ዒንሢ ጶቂሢ ዔራኒ ኮይሳ ባኣዚ'' ጌኤዦ ማፃኣፖይዳ ዓኣ ፆኦሲ ማሊፆ ዓይጎ ማዔቶዋ ፔቴ'' ዓሲታዖ ፔ ማሊሢና ቡላ''ኒ ዳንዳዑዋያ ማዔሢኬ።"},{"book":"ጴፂሮሴ ኪኢቶ'' 2","chapter":"1","verse":"21","text":"ዓይጎሮ ጌዔቶ ጌኤዦ ማፃኣፖይዳ ዓኣ ፆኦሲ ማሊፃ ቢያ ፔቴ''ታዖ ዓሲ ማሊሢና ኬኤዚንቴያቱዋሴ፤ ጋዓንቴ ዓያና ጌኤሺ ዓሶም ኬኤዜም ዓሳ ፆኦሲዳፓ ዔኪ ኬኤዜያኬ።"}]}