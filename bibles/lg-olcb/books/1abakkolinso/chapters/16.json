{"data":[{"book":"1 Abakkolinso","chapter":"16","verse":"1","text":"Kale ebyo ebikwata ku kuyamba abantu ba Katonda, mmwe mukole nga bwe nagamba ab’Ekkanisa z’e Ggalatiya."},{"book":"1 Abakkolinso","chapter":"16","verse":"2","text":"Buli omu ku mmwe ng’asinziira ku kufuna kwe mu wiiki, abengako ky’atereka, ebintu bireme kukuŋŋaanyizibwa nga nzize."},{"book":"1 Abakkolinso","chapter":"16","verse":"3","text":"Kale bwe ndituuka ne mutuma abo be munaasiima ne mbawa ebbaluwa ne batwala ebirabo byammwe e Yerusaalemi."},{"book":"1 Abakkolinso","chapter":"16","verse":"4","text":"Naye bwe kirirabika nga nange nsaanye ŋŋende, kale balimperekerako."},{"book":"1 Abakkolinso","chapter":"16","verse":"5","text":"Ŋŋenda kujja gye muli nga mpitira e Makedoniya, gye ndimala akabanga akatono."},{"book":"1 Abakkolinso","chapter":"16","verse":"6","text":"Osanga ewammwe gye ndimala ebbanga eriwera, oboolyawo ndiba nammwe mu biseera eby’obutiti byonna, mulyoke munnyambe buli gye nnaalaganga."},{"book":"1 Abakkolinso","chapter":"16","verse":"7","text":"Saagala kubalabako kaseera katono, nsuubira okumala nammwe ekiseera, Mukama waffe bw’alisiima."},{"book":"1 Abakkolinso","chapter":"16","verse":"8","text":"Kyokka ŋŋenda kubeera mu Efeso okutuusa ku Pentekoote."},{"book":"1 Abakkolinso","chapter":"16","verse":"9","text":"Kubanga ddala oluggi lw’Enjiri lunziguliddwawo, newaakubadde ng’eriyo bangi abampakanya."},{"book":"1 Abakkolinso","chapter":"16","verse":"10","text":"Timoseewo bw’ajjanga, mumuyambe atereere bulungi mu mmwe, kubanga naye akola omulimu gwa Mukama waffe nga nze."},{"book":"1 Abakkolinso","chapter":"16","verse":"11","text":"Noolwekyo waleme kubaawo amunyooma. Mumuyambe olugendo lwe lube lwa mirembe, ajje gye ndi. Kubanga nze n’abooluganda tumulindiridde."},{"book":"1 Abakkolinso","chapter":"16","verse":"12","text":"Naye ebyo ebikwata ku wooluganda Apolo, namwegayirira nnyo ajje gye muli, ng’ali n’abooluganda abalala, kyokka ye n’atayagala kujja kaakano, wabula alijja ng’afunye ebbanga."},{"book":"1 Abakkolinso","chapter":"16","verse":"13","text":"Mutunulenga, munywerere mu kukkiriza, mubeere bazira era ab’amaanyi."},{"book":"1 Abakkolinso","chapter":"16","verse":"14","text":"Buli kye mukola mukikolerenga mu kwagala."},{"book":"1 Abakkolinso","chapter":"16","verse":"15","text":"Abooluganda, mumanyi nti mu Akaya ab’omu nnyumba ya Suteefana be baasooka okukkiriza Mukama waffe, era beewaayo okuyamba n’okuweereza abantu ba Katonda. Kale, abooluganda, mbasaba"},{"book":"1 Abakkolinso","chapter":"16","verse":"16","text":"muwulirenga abantu ng’abo, era na buli omu afube okukoleranga awamu nabo."},{"book":"1 Abakkolinso","chapter":"16","verse":"17","text":"Suteefana ne Folutunaato ne Akayiko16:17 Suteefana ne Folutunaato ne Akayiko bandiba nga be baaleetera Pawulo ebbaluwa eyava mu Bakkolinso bwe bajja gye ndi nasanyuka, kubanga baaliwo mu kifo kyammwe."},{"book":"1 Abakkolinso","chapter":"16","verse":"18","text":"Era bansanyusa, era nga nammwe bwe baabasanyusa. Abantu ng’abo musaana mubalage nga bwe musiimye okuweereza kwabwe."},{"book":"1 Abakkolinso","chapter":"16","verse":"19","text":"Ekkanisa ey’omu Asiya ebalamusizza."},{"book":"1 Abakkolinso","chapter":"16","verse":"20","text":"Era abooluganda bonna babalamusizza."},{"book":"1 Abakkolinso","chapter":"16","verse":"21","text":"Nze, Pawulo, mbaweereza okulamusa kwange kuno, kwe mpandiika nze nzennyini n’omukono gwange."},{"book":"1 Abakkolinso","chapter":"16","verse":"22","text":"Obanga waliwo atayagala Mukama, akolimirwe. Mukama waffe Yesu, jjangu!"},{"book":"1 Abakkolinso","chapter":"16","verse":"23","text":"Ekisa kya Mukama waffe Yesu Kristo kibeerenga nammwe."},{"book":"1 Abakkolinso","chapter":"16","verse":"24","text":"Mwenna mbalamusizza n’okwagala mu Kristo Yesu. Amiina."}]}