{"data":[{"book":"Jenesis","chapter":"38","verse":"1","text":"Nʼoge ahụ, Juda hapụrụ ụmụnne ya gaa binyere otu nwoke onye Adulam a na-akpọ Hira."},{"book":"Jenesis","chapter":"38","verse":"2","text":"Nʼebe ahụ, Juda hụrụ otu nwaagbọghọ, nwa otu nwoke onye Kenan, aha ya bụ Shua. Ọ lụrụ ya ma bakwuru ya."},{"book":"Jenesis","chapter":"38","verse":"3","text":"Ọ tụụrụ ime mụọ nwa nwoke, onye Juda gụrụ aha Ịa"},{"book":"Jenesis","chapter":"38","verse":"4","text":"Nwunye ya dịkwara ime ọzọ mụta nwa nwoke nke ya bụ nwunye ya gụrụ Onan."},{"book":"Jenesis","chapter":"38","verse":"5","text":"Ọ mụkwara nwa nwoke ọzọ, onye ọ kpọrọ Shela. Ọ bụ na Kezib ka ọ mụrụ ya."},{"book":"Jenesis","chapter":"38","verse":"6","text":"Juda lụtaara Ịa, ọkpara ya, nwunye onye aha ya bụ Tama."},{"book":"Jenesis","chapter":"38","verse":"7","text":"Ma nʼihi na Ịa, ọkpara Juda, dị njọ nʼanya Onyenwe anyị. Onyenwe anyị gburu ya."},{"book":"Jenesis","chapter":"38","verse":"8","text":"Mgbe ahụ, Juda sịrị Onan, “Bakwuru nwunye nwanne gị ka ịkuchie ya, ka i si otu a wulite mkpụrụ maka nwanne gị.”"},{"book":"Jenesis","chapter":"38","verse":"9","text":"Onan ma na mkpụrụ a agaghị abụ nke ya. Nʼihi ya, mgbe ọbụla ọ bakwuru nwunye nwanne ya, ọ na-anyụsa mkpụrụ nwa ya nʼala, ime ka ọ ghara inye nwanne ya nwoke nwa."},{"book":"Jenesis","chapter":"38","verse":"10","text":"Ma ihe a o mere jọrọ njọ nʼanya Onyenwe anyị. Nʼihi ya Onyenwe anyị gbukwara ya."},{"book":"Jenesis","chapter":"38","verse":"11","text":"Juda sịrị nwunye nwa ya, bụ Tama, “Laa nʼụlọ nna gị nọrọ dịka nwanyị di ya nwụrụ tutu Shela nwa m nwoke etoo.” Ma echiche ya bụ, “ka ọ ghara ịnwụ dịka ụmụnne ya.” Tama lara gaa biri nʼụlọ nna ya."},{"book":"Jenesis","chapter":"38","verse":"12","text":"Mgbe ọtụtụ oge gasịrị, nwunye Juda nwa Shua nwụrụ. Mgbe oge nkasiobi ya gasịrị, Juda jere Timna, ya na enyi ya Hira, onye Adulam, ilekọta ndị na-akpụchapụ igwe ewu na atụrụ ya ajị."},{"book":"Jenesis","chapter":"38","verse":"13","text":"A gwara Tama sị ya, “Nna di gị na-aga Timna ịkpacha atụrụ ya ajị.”"},{"book":"Jenesis","chapter":"38","verse":"14","text":"O yipụrụ uwe mkpe ya, were akwa mkpuchi kpuchie onwe ya gaa nọdụ ala nʼọnụ ụzọ ama Enayim, nke dị nʼụzọ e si aga Timna. O mere otu a nʼihi na ọ matara na Shela etoola, ma enyeghị ya ka ọ bụrụ nwunye ya."},{"book":"Jenesis","chapter":"38","verse":"15","text":"Mgbe Juda hụrụ ya, o chere na ọ bụ otu nwanyị akwụna, ebe ọ bụ na o kpuchiri ihu ya."},{"book":"Jenesis","chapter":"38","verse":"16","text":"Ma ebe ọ mataghị na ọ bụ nwunye nwa ya, o jekwuru ya ebe ọ nọdụrụ ala nʼakụkụ ụzọ sị ya, “Bịa, kwere ka mụ na gị dinaa.”"},{"book":"Jenesis","chapter":"38","verse":"17","text":"Ọ zara, “Aga m ezitere gị otu nwa ewu site nʼigwe ewu na atụrụ m.”"},{"book":"Jenesis","chapter":"38","verse":"18","text":"Ọ sịrị, “Kedụ ihe akaebe m ga-enye gị?”"},{"book":"Jenesis","chapter":"38","verse":"19","text":"Mgbe o si nʼebe ahụ pụọ, o yipụrụ akwa ahụ o ji kpuchie ihu ya, yirikwa uwe mkpe ya."},{"book":"Jenesis","chapter":"38","verse":"20","text":"Mgbe Juda zigara enyi ya onye Adulam ka ọ gaa wegara ya nwa ewu ahụ, ma nataghachi ihe ibe ahụ, ọ hụghị ya."},{"book":"Jenesis","chapter":"38","verse":"21","text":"Ọ jụrụ ndị ikom bi nʼebe ahụ sị, “Olee nwanyị akwụna ụlọ arụsị ahụ na-anọdụ nʼọnụ ụzọ ama Enayim?”"},{"book":"Jenesis","chapter":"38","verse":"22","text":"Ya mere, ọ laghachiri gaa gwa Juda, “Ahụghị m ya. Ọzọkwa, ndị ikom ndị bi nʼebe ahụ sịrị, ‘O nweghị nwanyị akwụna38:22 Nʼoge ochie, ụmụ nwanyị akwụna bụ ndị na-efe chi ndị ha na-ewe ka chi ọmụmụ. Jen 38:21 ụlọ arụsị nọrọla nʼebe a.’ ”"},{"book":"Jenesis","chapter":"38","verse":"23","text":"Juda zara, “Ka o jide ihe niile o ji, ma ọ bụghị otu a anyị ga-aghọ ihe ọchị. Lee, ezigarala m ya nwa ewu a, ma gị onwe gị achọtaghị ya.”"},{"book":"Jenesis","chapter":"38","verse":"24","text":"Mgbe ọnwa atọ gasịrị, ozi ruru Juda ntị sị, “Tama nwunye nwa gị gbara akwụna, bịa site nʼịgba akwụna dịrị ime.”"},{"book":"Jenesis","chapter":"38","verse":"25","text":"Ma mgbe ha kpọ ya na-apụta, o zigara nna di ya ozi, sị, “Ọ bụ nwoke nwee ihe ndị a tụwara m ime. Ọ sịkwara, Leruo anya ma ị ga-amata onye nwe ihe ndị a: mgbaaka akara a na eriri ya, na mkpanaka a.”"},{"book":"Jenesis","chapter":"38","verse":"26","text":"Juda ghọtara ha, sị, “Ọ bụ onye ezi omume karịa m, ebe ọ bụ na m jụrụ ịkpọrọ ya kpọnye nwa m nwoke Shela ka ọ bụrụ nwunye ya.” O dinakwaghị ya ọzọ."},{"book":"Jenesis","chapter":"38","verse":"27","text":"Mgbe oge ọmụmụ nwa ya ruru, ejima ka ahụrụ nʼakpanwa ya."},{"book":"Jenesis","chapter":"38","verse":"28","text":"Mgbe ọ na-amụ ha, otu nʼime ha sepụtara aka ya. Nwanyị na-aghọ nwa weere eriri na-acha uhie uhie kee ya na nkwoji aka kwuo sị, “Ọ bụ nke a bụ ụzọ pụta.”"},{"book":"Jenesis","chapter":"38","verse":"29","text":"Ma nwa ahụ mesịrị sekpuo aka ya, nwanne ya nke ọzọ eburu ya ụzọ pụta. Nwanyị ahụ sịrị, “Ọ bụ otu a ka ị si tikapụta?” A kpọrọ ya Perez.38:29 Perez bụ nna ochie Devid. Rut 4:18-22; Mat 1:3-6; Luk 3:32-33"},{"book":"Jenesis","chapter":"38","verse":"30","text":"Emesịa, nwanne ya, nke bu eriri uhie uhie ahụ na nkwoji aka pụtakwara. A kpọrọ ya Zera."}]}