{"data":[{"book":"Ezra","chapter":"7","verse":"1","text":"Bangʼ gigi duto, e kinde mar loch Artaksases ruodh Pasia, Ezra wuod Seraya, ma wuod Azaria, ma wuod Hilkia,"},{"book":"Ezra","chapter":"7","verse":"2","text":"ma wuod Shalum, ma wuod Zadok, ma wuod Ahitub,"},{"book":"Ezra","chapter":"7","verse":"3","text":"ma wuod Amaria, ma wuod Azaria, ma wuod Merayoth,"},{"book":"Ezra","chapter":"7","verse":"4","text":"ma wuod Zerahia, ma wuod Uzi, ma wuod Buki,"},{"book":"Ezra","chapter":"7","verse":"5","text":"ma wuod Abishua, ma wuod Finehas, ma wuod Eliazar, ma wuod Harun jadolo maduongʼ;"},{"book":"Ezra","chapter":"7","verse":"6","text":"Ezra-ni noduogo koa Babulon. Ne en japuonj man-gi lony mathoth kuom Chik Musa, ma Jehova Nyasaye, ma Nyasach Israel, nochiwo. Ruoth nomiye gimoro amora mano kwayo, nimar lwet Jehova Nyasaye, ma Nyasache ne ni kuome."},{"book":"Ezra","chapter":"7","verse":"7","text":"Jo-Israel mamoko, kaachiel gi jodolo, jo-Lawi, jower, jorit rangach kod jotij hekalu, bende nobiro Jerusalem e higa mar abiriyo mar Ruoth Artaksases."},{"book":"Ezra","chapter":"7","verse":"8","text":"Ezra nochopo Jerusalem e dwe mar abich mar higa mar abiriyo mar ruoth."},{"book":"Ezra","chapter":"7","verse":"9","text":"Nochako wuodhe koa Babulon e odiechiengʼ mokwongo mar dwe mokwongo, kendo nochopo Jerusalem e odiechiengʼ mokwongo mar dwe mar abich, nimar lwedo mangʼwon mar Nyasache ne ni kuome."},{"book":"Ezra","chapter":"7","verse":"10","text":"Nimar Ezra nosechiwore owuon ne somo matut kendo rito Chik mar Jehova Nyasaye, kod puonjo chikene gi buchene e Israel."},{"book":"Ezra","chapter":"7","verse":"11","text":"Ma e baruwa machalre gi mane mane Ruoth Artaksases omiyo Ezra jadolo kendo japuonj, ngʼatno mosomo weche maluwore gi chike kod buche Jehova Nyasaye ne Israel:"},{"book":"Ezra","chapter":"7","verse":"12","text":"Artaksases, ruoth mar ruodhi,"},{"book":"Ezra","chapter":"7","verse":"13","text":"Koro achiwo chik ni ja-Israel moro amora manie pinya, kaachiel gi jodolo kod jo-Lawi, madwaro dhi Jerusalem kodi, nyalo dhi."},{"book":"Ezra","chapter":"7","verse":"14","text":"Oori gi ruoth kod jongʼadne rieko abiriyo mondo inon wach kaka Juda gi Jerusalem dhi kaluwore gi chik Nyasachi manie lweti."},{"book":"Ezra","chapter":"7","verse":"15","text":"To bende, nyaka idhi gi fedha kod dhahabu ma ruoth gi jongʼadne rieko osechiwo kuom hero mag-gi giwegi ne Nyasach Israel, ma kar dak mare en Jerusalem,"},{"book":"Ezra","chapter":"7","verse":"16","text":"kaachiel gi fedha gi dhahabu duto ma unyalo yudo koa e gwengʼ mar Babulon, kanyakla gi chiwo ma ji kod jodolo golo ma en chiwo mar hera ne hekalu mar Nyasachgi e Jerusalem."},{"book":"Ezra","chapter":"7","verse":"17","text":"Gi pesani nyaka ine ni ingʼiewo rwedhi, imbe kod nyithi rombe machwo, kanyakla gi chiwo mag-gi mag cham kod misango miolo piny, kendo gitimgo misango ewi kendo mar hekalu mar Nyasachi e Jerusalem."},{"book":"Ezra","chapter":"7","verse":"18","text":"In kod oweteni ma jo-Yahudi unyalo timo gima uneno ka ber gi fedha gi dhahabu modongʼ, kaluwore gi dwaro mar Nyasachi."},{"book":"Ezra","chapter":"7","verse":"19","text":"Chiwne Nyasach Jerusalem gigo duto moket e lweti mar dendo Nyasaye e hekalu mar Nyasachi."},{"book":"Ezra","chapter":"7","verse":"20","text":"Kendo gimoro amora midwaro mar hekalu mar Nyasachi ma inyalo bedo gi thuolo mar chiwo, inyalo chiwe koa e keno ma ka ruoth."},{"book":"Ezra","chapter":"7","verse":"21","text":"Koro an, Ruoth Artaksases, achiwo chik ni kuonde keno duto mag Yufrate ochiw gi chia gimoro amora ma Ezra jadolo, japuonj Chik mar Nyasach polo, nyalo kwayou, kaka"},{"book":"Ezra","chapter":"7","verse":"22","text":"fedha madirom kilo alufu adek gi mia angʼwen, gunde mag ngano ma pek romo kilo alufu apar gaboro, divai maromo lita alufu ariyo gi mia ariyo, mo maromo lita alufu ariyo gi mia ariyo, kod chumbi mathoth ma ok nyal pim."},{"book":"Ezra","chapter":"7","verse":"23","text":"Gimoro amora ma Nyasach polo osechano, we otime gi chia ne hekalu mar Nyasach polo. En angʼo momiyo mirima dibed kuom pinyruoth gi yawuote?"},{"book":"Ezra","chapter":"7","verse":"24","text":"Bende nyaka ingʼe ni ionge gi teko mar chuno ji golo osuru, kata chiwo kata chudo ewi jadolo, jo-Lawi, jower, jorit rangach, jatij hekalu moro amora kata jotich mamoko e odni mar Nyasaye."},{"book":"Ezra","chapter":"7","verse":"25","text":"To in, Ezra, kaluwore gi rieko matut mar Nyasachi, ma in godo, yier jongʼad bura matindo kod jongʼad bura madongo mondo ongʼad bura gadiera ne jo-Yufrate duto, ma gin joma ongʼeyo chike Nyasachi. Kendo nyaka ipuonj ngʼato angʼata mokia chikego."},{"book":"Ezra","chapter":"7","verse":"26","text":"Ngʼato angʼata ma ok luor chik Nyasachi kod chik ruoth nyaka kume e yor tho, dare, pe gige, kata tere e od twech."},{"book":"Ezra","chapter":"7","verse":"27","text":"Pak obed ne Jehova Nyasaye, ma Nyasach kwerewa, moseketo e chuny ruoth mondo luor obed ne od Jehova Nyasaye man Jerusalem e yo machalo kama"},{"book":"Ezra","chapter":"7","verse":"28","text":"kendo moserieyo lwete maber mar ngʼwono ne an e nyim ruoth kod jongʼadne rieko kod jotend ruoth maroteke mondo omiya luor. Nikech lwet Jehova Nyasaye Nyasacha neni kuoma, ne abedo gi chir mi achoko jotelo duto moa Israel mondo odhi koda."}]}