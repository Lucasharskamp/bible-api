{"data":[{"book":"2 Kronieken","chapter":"10","verse":"1","text":"Daar heel Israël nu te Sikem bijeenkwam, om Roboam tot koning uit te roepen, ging ook deze er heen."},{"book":"2 Kronieken","chapter":"10","verse":"2","text":"Zodra echter Jeroboam dat vernam, de zoon van Nebat, die zich in Egypte ophield, waarheen hij voor koning Salomon uitgeweken was, keerde hij uit Egypte terug."},{"book":"2 Kronieken","chapter":"10","verse":"3","text":"Men liet hem ontbieden, en zo kwamen hij en alle Israëlieten voor Roboam en zeiden:"},{"book":"2 Kronieken","chapter":"10","verse":"4","text":"Uw vader heeft ons een zwaar juk opgelegd; verlicht gij nu de harde dienstbaarheid, waartoe uw vader ons dwong, en het zware juk, dat hij ons heeft opgelegd, en wij zullen u dienen."},{"book":"2 Kronieken","chapter":"10","verse":"5","text":"Hij antwoordde: Gaat heen tot overmorgen, en komt dan bij mij terug. Toen het volk weg was,"},{"book":"2 Kronieken","chapter":"10","verse":"6","text":"ging koning Roboam te rade bij de bejaarde mannen, die bij het leven van zijn vader Salomon diens vertrouwelingen waren geweest, en vroeg hun: Wat raadt gij mij, dit volk te antwoorden?"},{"book":"2 Kronieken","chapter":"10","verse":"7","text":"Ze zeiden hem: Wanneer gij dit volk nu terwille zijt, en het een goedgunstig antwoord geeft, zal het u voor altijd dienen."},{"book":"2 Kronieken","chapter":"10","verse":"8","text":"Maar hij verwierp de raad, die de bejaarde mannen hem gegeven hadden, en ging te rade bij de jongelieden, die met hem waren opgegroeid en nu zijn vertrouwelingen waren."},{"book":"2 Kronieken","chapter":"10","verse":"9","text":"Hij zeide hun: Wat raadt gij mij, dit volk te antwoorden, dat mij heeft durven zeggen: “Verlicht het juk, dat uw vader ons heeft opgelegd.”"},{"book":"2 Kronieken","chapter":"10","verse":"10","text":"En de jongemannen, die met hem waren opgegroeid, zeiden hem: Dit moet ge antwoorden aan dit volk, dat tot u durfde zeggen: “Uw vader heeft ons een zwaar juk opgelegd; maak gij het nu lichter!” Zo moet ge tot hen spreken: Mijn pink is dikker dan mijns vaders middel."},{"book":"2 Kronieken","chapter":"10","verse":"11","text":"Heeft mijn vader u een zwaar juk opgelegd, ik zal uw juk nog verzwaren; heeft mijn vader u met zwepen getuchtigd, ik zal het met schorpioenen doen."},{"book":"2 Kronieken","chapter":"10","verse":"12","text":"Toen Jeroboam met al het volk op bevel van den koning, om overmorgen bij hem terug te komen, na drie dagen bij den koning kwam,"},{"book":"2 Kronieken","chapter":"10","verse":"13","text":"gaf de koning een hard antwoord aan het volk. Want koning Roboam stoorde zich niet aan de raad, die de bejaarde mannen hem hadden gegeven,"},{"book":"2 Kronieken","chapter":"10","verse":"14","text":"maar volgens de raad der jongelieden zeide hij hun: Heeft mijn vader u een zwaar juk opgelegd, ik zal het nog verzwaren. Heeft mijn vader u met zwepen getuchtigd, ik zal het met schorpioenen doen."},{"book":"2 Kronieken","chapter":"10","verse":"15","text":"De koning was dus het volk niet terwille; want Jahweh had het zo beschikt om zijn belofte te houden, die Hij door den profeet Achijáhoe van Sjilo aan Jeroboam, den zoon van Nebat, had gedaan."},{"book":"2 Kronieken","chapter":"10","verse":"16","text":"Toen Israël dus zag, dat de koning hun niet ter wille was, riep heel het volk den koning toe: Wat hebben wij met David te maken? Wij hebben niets uit te staan met den zoon van Jesse! Terug naar uw tenten, Israël! David, zorg voor uw eigen huis! Heel Israël trok zich dus terug naar zijn tenten,"},{"book":"2 Kronieken","chapter":"10","verse":"17","text":"en Roboam werd koning alleen over de Israëlieten, die in de steden van Juda woonden."},{"book":"2 Kronieken","chapter":"10","verse":"18","text":"Wel vaardigde koning Roboam den leider van de arbeidsdienst Hadoram nog af, maar Israël stenigde hem dood, en koning Roboam moest overhaast zijn wagen bestijgen, om nog naar Jerusalem te kunnen vluchten."},{"book":"2 Kronieken","chapter":"10","verse":"19","text":"Zo scheurde Israël zich van het huis van David los; dit bleef zo tot op de huidige dag."}]}