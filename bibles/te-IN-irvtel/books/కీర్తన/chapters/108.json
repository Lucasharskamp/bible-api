{"data":[{"book":"కీర్తన","chapter":"108","verse":"1","text":"దేవా, నా హృదయం నిబ్బరంగా ఉంది. నేను పాడుతూ నా ఆత్మతో స్తుతిగానం చేస్తాను."},{"book":"కీర్తన","chapter":"108","verse":"2","text":"స్వరమండలమా, సితారా, మేలు మేలుకోండి. నేను వేకువనే లేస్తాను."},{"book":"కీర్తన","chapter":"108","verse":"3","text":"ప్రజలమధ్య నీకు కృతజ్ఞతాస్తుతులు చెల్లిస్తాను. ప్రజల్లో నిన్ను కీర్తిస్తాను."},{"book":"కీర్తన","chapter":"108","verse":"4","text":"యెహోవా, నీ కృప ఆకాశం కంటే ఎత్తయినది. నీ సత్యం మేఘాలంత ఎత్తుగా ఉంది."},{"book":"కీర్తన","chapter":"108","verse":"5","text":"దేవా, ఆకాశం కంటే అత్యున్నతుడవుగా నిన్ను కనుపరచుకో."},{"book":"కీర్తన","chapter":"108","verse":"6","text":"నీ ప్రభావం భూమి అంతటిమీదా కనబడనియ్యి. నీకు ఇష్టమైన వారు విమోచన పొందేలా నీ కుడిచేతితో నన్ను రక్షించి నాకు జవాబియ్యి."},{"book":"కీర్తన","chapter":"108","verse":"7","text":"తన పరిశుద్ధత తోడని దేవుడు మాట ఇచ్చాడు. నేను హర్షిస్తాను. షెకెమును పంచిపెడతాను. సుక్కోతు లోయను కొలిపిస్తాను."},{"book":"కీర్తన","chapter":"108","verse":"8","text":"గిలాదు నాది, మనష్షే నాది, ఎఫ్రాయిము నాకు శిరస్త్రాణం, యూదా నా రాజ దండం."},{"book":"కీర్తన","chapter":"108","verse":"9","text":"మోయాబు నేను కాళ్లు కడుక్కునే పళ్ళెం. ఎదోముపైకి నా చెప్పు విసిరేస్తాను. ఫిలిష్తియనుబట్టి జయోత్సవం చేశాను."},{"book":"కీర్తన","chapter":"108","verse":"10","text":"కోటగల పట్టణంలోకి నన్ను ఎవరు తోడుకుపోతారు? ఎదోములోకి నన్నెవరు నడిపిస్తారు?"},{"book":"కీర్తన","chapter":"108","verse":"11","text":"దేవా, నీవు మమ్మల్ని విడనాడావు గదా? దేవా, మా సేనలతో నీవు కూడా బయలుదేరడం చాలించుకున్నావు గదా?"},{"book":"కీర్తన","chapter":"108","verse":"12","text":"మనుష్యుల సహాయం వ్యర్థం. శత్రువులను జయించడానికి నీవు మాకు సహాయం చెయ్యి."},{"book":"కీర్తన","chapter":"108","verse":"13","text":"దేవుని వలన మేము శూరకార్యాలు జరిగిస్తాము. మా శత్రువులను అణగదొక్కేవాడు ఆయనే."}]}