{"data":[{"book":"یوحنا","chapter":"14","verse":"1","text":"«خاطرتان آسوده باشد. شما که به خدا ایمان دارید، به من نیز ایمان داشته باشید."},{"book":"یوحنا","chapter":"14","verse":"2","text":"در خانۀ پدرِ من منزلگاه بسیار است. اگر چنین نبود، به شما نمی‌گفتم که می‌روم مکانی برای شما آماده سازم."},{"book":"یوحنا","chapter":"14","verse":"3","text":"پس وقتی بروم و مکانی برای شما آماده سازم، خواهم آمد و شما را نزد خود می‌برم تا همیشه در آنجا که من هستم، شما نیز با من باشید."},{"book":"یوحنا","chapter":"14","verse":"4","text":"شما می‌دانید من به کجا می‌روم و می‌دانید چگونه به آنجا بیایید.»"},{"book":"یوحنا","chapter":"14","verse":"5","text":"توما گفت: «ما حتی نمی‌دانیم به کجا می‌روی، پس چطور می‌توانیم راه را بدانیم؟»"},{"book":"یوحنا","chapter":"14","verse":"6","text":"عیسی به او فرمود: «من راه و راستی و حیات هستم؛ هیچ‌کس نمی‌تواند نزد پدر بیاید مگر به‌وسیلهٔ من."},{"book":"یوحنا","chapter":"14","verse":"7","text":"اگر می‌دانستید من کیستم، آنگاه می‌دانستید پدرم کیست. اما از حالا به بعد، او را می‌شناسید و او را دیده‌اید.»"},{"book":"یوحنا","chapter":"14","verse":"8","text":"فیلیپ گفت: «خداوندا، پدر را به ما نشان بده که همین برای ما کافی است.»"},{"book":"یوحنا","chapter":"14","verse":"9","text":"عیسی جواب داد: «فیلیپ، آیا بعد از تمام این مدتی که با شما بوده‌ام، هنوز هم نمی‌دانی من کیستم؟ هر که مرا ببیند، خدای پدر را دیده است. پس دیگر چرا می‌خواهی او را ببینی؟"},{"book":"یوحنا","chapter":"14","verse":"10","text":"آیا ایمان نداری که من در پدر هستم و او در من است؟ سخنانی که می‌گویم، از خودم نیست بلکه از پدر من است که در من ساکن است؛ و اوست که این کارها را می‌کند."},{"book":"یوحنا","chapter":"14","verse":"11","text":"فقط ایمان داشته باش که من در خدای پدر هستم و او در من است؛ وگرنه به خاطر این معجزات بزرگ که از من دیده‌ای، به من ایمان آور."},{"book":"یوحنا","chapter":"14","verse":"12","text":"اینکه می‌گویم عین حقیقت است: هر که به من ایمان بیاورد، می‌تواند همان کارهایی را بکند که من کرده‌ام، و حتی بزرگتر از اینها نیز انجام دهد، چون من نزد پدر باز می‌گردم."},{"book":"یوحنا","chapter":"14","verse":"13","text":"شما می‌توانید به نام من، هر چیزی درخواست کنید، و من آن را برایتان انجام خواهم داد. چون من که پسر خدا هستم هر چه برای شما انجام دهم، باعث بزرگی و جلال پدر خواهد شد."},{"book":"یوحنا","chapter":"14","verse":"14","text":"بله، به نام من هر چه لازم دارید بخواهید تا به شما عطا کنم."},{"book":"یوحنا","chapter":"14","verse":"15","text":"«اگر مرا دوست دارید، از احکام من اطاعت کنید."},{"book":"یوحنا","chapter":"14","verse":"16","text":"و من از پدرم درخواست خواهم کرد تا پشتیبان و تسلی‌بخش دیگری به شما عطا نماید که همیشه با شما بماند."},{"book":"یوحنا","chapter":"14","verse":"17","text":"این پشتیبان و تسلی‌بخش همان روح‌القدس است که شما را با تمام حقایق آشنا خواهد ساخت. مردم دنیا به او دسترسی ندارند، چون نه در جستجوی او هستند و نه او را می‌شناسند. ولی شما در جستجوی او هستید و او را می‌شناسید، چون او همیشه با شماست و در وجودتان خواهد بود."},{"book":"یوحنا","chapter":"14","verse":"18","text":"«شما را یتیم و بی‌سرپرست نخواهم گذاشت و نزد شما خواهم آمد."},{"book":"یوحنا","chapter":"14","verse":"19","text":"برای مدت کوتاهی جهان مرا نخواهد دید، اما شما خواهید دید. چون من زنده‌ام شما نیز خواهید زیست."},{"book":"یوحنا","chapter":"14","verse":"20","text":"وقتی زندگی را از سر گیرم، خواهید دانست که من در خدای پدر هستم و شما در من هستید و من نیز در شما هستم."},{"book":"یوحنا","chapter":"14","verse":"21","text":"کسی مرا دوست دارد که از احکام من اطاعت کند؛ و چون مرا دوست دارد، پدرم نیز او را دوست خواهد داشت و من نیز او را دوست خواهم داشت و خود را به او نشان خواهم داد.»"},{"book":"یوحنا","chapter":"14","verse":"22","text":"یکی از شاگردان او به اسم یهودا (البته نه یهودای اِسخریوطی) پرسید: «سرور من، چرا خود را فقط به ما نشان می‌دهی، اما نه به همۀ مردم این جهان؟»"},{"book":"یوحنا","chapter":"14","verse":"23","text":"عیسی جواب داد: «من خود را فقط به کسانی نشان می‌دهم که مرا دوست می‌دارند و از احکام من اطاعت می‌کنند. پدرم نیز ایشان را دوست دارد و ما نزد ایشان آمده، با ایشان زندگی خواهیم کرد."},{"book":"یوحنا","chapter":"14","verse":"24","text":"اگر کسی مرا دوست نداشته باشد، کلام مرا اطاعت نخواهد کرد. سخنانی که می‌شنوید، از من نیست، بلکه از پدری است که مرا فرستاده است."},{"book":"یوحنا","chapter":"14","verse":"25","text":"این چیزها را اکنون که با شما هستم، می‌گویم."},{"book":"یوحنا","chapter":"14","verse":"26","text":"ولی وقتی پدر ”تسلی‌بخش“ را به جای من فرستاد، یعنی همان روح‌القدس را، او همه چیز را به شما تعلیم خواهد داد؛ در ضمن هر چه را که به شما گفته‌ام، به یادتان خواهد آورد."},{"book":"یوحنا","chapter":"14","verse":"27","text":"«من هدیه‌ای نزد شما می‌گذارم و می‌روم. این هدیه، آرامش فکر و دل است. آرامشی که من به شما می‌دهم، مانند آرامش‌های دنیا بی‌دوام و زودگذر نیست. پس مضطرب و هراسان نباشید."},{"book":"یوحنا","chapter":"14","verse":"28","text":"فراموش نکنید چه گفتم؛ گفتم که می‌روم و زود باز می‌گردم. اگر واقعاً مرا دوست داشته باشید، از این خبر شاد خواهید شد، چون نزد پدرم می‌روم که از من بزرگتر است."},{"book":"یوحنا","chapter":"14","verse":"29","text":"من همه چیز را از پیش به شما گفتم تا وقتی واقع می‌شود، به من ایمان آورید."},{"book":"یوحنا","chapter":"14","verse":"30","text":"«دیگر فرصت زیادی نمانده است تا باز با شما سخن گویم، زیرا شیطان که فرمانروای این دنیاست، نزدیک می‌شود. البته او بر من هیچ قدرتی ندارد."},{"book":"یوحنا","chapter":"14","verse":"31","text":"من آزادانه آنچه پدر از من می‌خواهد می‌کنم تا مردم دنیا بدانند که من چقدر پدرم را دوست دارم."}]}