{"data":[{"book":"Genesis","chapter":"19","verse":"1","text":"De beide engelen kwamen tegen de avond te Sodoma aan, terwijl Lot juist in de poort van Sodoma was gezeten. Toen Lot hen zag, stond hij op, ging ze tegemoet, boog zich neer met zijn gezicht tegen de grond,"},{"book":"Genesis","chapter":"19","verse":"2","text":"en zeide: Ik bid u, mijne heren; neemt toch uw intrek in het huis van uw dienaar, om daar te overnachten, en uw voeten te wassen; dan kunt ge morgenvroeg uw reis vervolgen. Zij gaven ten antwoord: Neen, we zullen liever op straat overnachten."},{"book":"Genesis","chapter":"19","verse":"3","text":"Maar hij nodigde hen zó dringend uit, dat zij naar zijn huis gingen, en hun intrek bij hem namen. Hij richtte een maaltijd voor hen aan, liet ongedesemde broden bakken, en zij aten."},{"book":"Genesis","chapter":"19","verse":"4","text":"Nog hadden ze zich niet ter ruste gelegd, of de mannen van de stad omringden het huis: de mannen van Sodoma, jong en oud, het hele volk tot den laatste toe."},{"book":"Genesis","chapter":"19","verse":"5","text":"Zij riepen tot Lot: Waar zijn de mannen, die vanavond bij u gekomen zijn? Breng ze naar buiten bij ons, opdat wij er omgang mee hebben."},{"book":"Genesis","chapter":"19","verse":"6","text":"Lot ging naar buiten naar hen toe, maar sloot de deur achter zich dicht."},{"book":"Genesis","chapter":"19","verse":"7","text":"En hij sprak: Broeders, dat kwaad moet ge niet doen."},{"book":"Genesis","chapter":"19","verse":"8","text":"Luistert eens: ik heb twee dochters, die nog nooit bij een man zijn geweest; die wil ik naar buiten tot u brengen, en ge kunt met haar doen, wat ge wilt. Maar deze mannen moogt ge niets doen; want zij staan onder de schutse van mijn dak."},{"book":"Genesis","chapter":"19","verse":"9","text":"Zij schreeuwden: Ruk in! Die komt hier als vreemdeling, en wil ons de les lezen. We konden je nog wel eens erger krijgen dan die anderen! Onstuimig drongen ze op tegen den man Lot, en kwamen al dichter en dichter bij, om de deur open te breken."},{"book":"Genesis","chapter":"19","verse":"10","text":"Toen staken de mannen hun hand uit, trokken Lot naar zich toe, het huis in, en sloten de deur;"},{"book":"Genesis","chapter":"19","verse":"11","text":"en de mannen, die voor de huisdeur stonden, klein en groot, sloegen zij met verblinding, zodat zij de ingang niet konden vinden."},{"book":"Genesis","chapter":"19","verse":"12","text":"Nu zeiden de mannen tot Lot: Wie ge nog hier hebt: uw schoonzoon, uw zonen en dochters en al de uwen hier in de stad, breng ze hier vandaan."},{"book":"Genesis","chapter":"19","verse":"13","text":"Waarachtig, we gaan deze plaats verdelgen, want het wraakgeroep over hen schreit luid bij Jahweh; Jahweh heeft ons gezonden, om haar te vernielen."},{"book":"Genesis","chapter":"19","verse":"14","text":"Lot ging naar buiten, om met zijn schoonzoons te spreken, die met zijn dochters waren verloofd; en hij zeide: Staat op, trekt gauw hier vandaan; want Jahweh gaat de stad verdelgen. Doch die schoonzoons dachten, dat hij maar schertste."},{"book":"Genesis","chapter":"19","verse":"15","text":"Maar toen de dageraad aanbrak, drongen de engelen bij Lot aan, en zeiden: Vlug; neem uw vrouw en uw beide dochters mee, die bij u in huis zijn; anders komt ge nog om bij de bestraffing van de stad."},{"book":"Genesis","chapter":"19","verse":"16","text":"En toen hij nog talmde, namen de mannen hem, zijn vrouw en zijn twee dochters bij de hand, en brachten hem in veiligheid buiten de stad, omdat Jahweh hem wilde sparen."},{"book":"Genesis","chapter":"19","verse":"17","text":"En toen zij hen buiten hadden gebracht, zeiden zij: Vlucht, want het gaat om uw leven; kijk niet om, blijf nergens in de buurt staan, maar vlucht naar de bergen, als ge niet mee wilt omkomen."},{"book":"Genesis","chapter":"19","verse":"18","text":"Maar Lot zeide tot hen: Och neen, Heer."},{"book":"Genesis","chapter":"19","verse":"19","text":"Zie, uw dienaar heeft genade gevonden in uw ogen, en gij hebt me reeds grote barmhartigheid bewezen, door mijn leven te redden; het is mij onmogelijk, het gebergte nog te bereiken, eer het onheil mij achterhaalt, en ik sterf."},{"book":"Genesis","chapter":"19","verse":"20","text":"Zie, het gindse stadje is genoeg dichtbij, om daarheen te vluchten. Het is toch zo klein. Laat me nu daarheen vluchten, en mijn leven behouden. Ach, het is toch zo klein!"},{"book":"Genesis","chapter":"19","verse":"21","text":"Hij sprak tot hem: Ook deze bede van u heb ik verhoord; het stadje, dat ge bedoelt, zal ik niet verwoesten."},{"book":"Genesis","chapter":"19","verse":"22","text":"Vlucht er nu haastig heen; want ik kan niets beginnen, eer ge daar zijt aangekomen. Daarom wordt die stad Sóar genoemd."},{"book":"Genesis","chapter":"19","verse":"23","text":"Toen de zon over de aarde was opgegaan, en Lot te Sóar was aangekomen,"},{"book":"Genesis","chapter":"19","verse":"24","text":"liet Jahweh zwavel en vuur van Jahweh uit de hemel regenen over Sodoma en Gomorra."},{"book":"Genesis","chapter":"19","verse":"25","text":"Hij vernietigde die steden en de hele streek tot de grond toe, met al de bewoners van die steden en al wat op de akkers stond."},{"book":"Genesis","chapter":"19","verse":"26","text":"De vrouw van Lot, die achter hem aanliep, keek om, en werd in een zoutklomp veranderd."},{"book":"Genesis","chapter":"19","verse":"27","text":"Vroeg in de morgen begaf Abraham zich naar de plaats, waar hij voor het aanschijn van Jahweh had gestaan."},{"book":"Genesis","chapter":"19","verse":"28","text":"Toen hij in de richting van Sodoma en Gomorra en het hele land in de omtrek keek, zag hij een walm van de aarde opstijgen als de rook van een smeltoven."},{"book":"Genesis","chapter":"19","verse":"29","text":"Zo was God Abraham indachtig, toen Hij de steden van die streek verwoestte, en liet Hij ook Lot aan de verdelging ontkomen, waarmede Hij de steden trof, waarin Lot had gewoond."},{"book":"Genesis","chapter":"19","verse":"30","text":"Daar Lot niet in Sóar durfde blijven, trok hij uit Sóar weg, ging met zijn twee dochters in het gebergte wonen, en huisde met zijn beide dochters in een grot."},{"book":"Genesis","chapter":"19","verse":"31","text":"Nu zeide de oudste tot de jongste: Onze vader wordt oud, en er is geen man in het land, om op de gebruikelijke manier gemeenschap met ons te houden."},{"book":"Genesis","chapter":"19","verse":"32","text":"Kom, we moeten onzen vader wijn laten drinken, en bij hem gaan slapen; dan zullen we tenminste van onzen vader kroost verwekken."},{"book":"Genesis","chapter":"19","verse":"33","text":"Zij gaven haar vader die avond dan wijn te drinken, en de oudste ging bij haar vader liggen; maar hij was er zich niet van bewust, noch dat ze ging liggen, noch dat ze opstond."},{"book":"Genesis","chapter":"19","verse":"34","text":"De volgende morgen zei de oudste tot de jongste: Zie, ik heb vannacht bij vader geslapen; laten wij hem vanavond weer wijn geven, en dan moet gij bij hem slapen; dan zullen we van onzen vader kroost verwekken."},{"book":"Genesis","chapter":"19","verse":"35","text":"Ook die avond gaven ze haar vader wijn te drinken, en nu ging de jongste bij hem liggen; maar hij was er zich niet van bewust, noch dat ze ging liggen, noch dat ze opstond."},{"book":"Genesis","chapter":"19","verse":"36","text":"Zo werden de beide dochters van Lot zwanger van haar vader."},{"book":"Genesis","chapter":"19","verse":"37","text":"De oudste baarde een zoon, en noemde hem Moab; hij werd de vader der tegenwoordige Moabieten."},{"book":"Genesis","chapter":"19","verse":"38","text":"Ook de jongste baarde een zoon, en noemde hem Ben-Ammi; hij is de vader der tegenwoordige Ammonieten."}]}