{"data":[{"book":"LINJIILA MARKUUSA","chapter":"13","verse":"1","text":"Wa fewndo ko Iisaa iwata ka *juulirde mawnde, goɗɗo e taalibaaɓe makko ɓen wi'i mo: «Karamoko'en, ndaaree kaaƴe labaaɗe e darnoodi fotundi!»"},{"book":"LINJIILA MARKUUSA","chapter":"13","verse":"2","text":"Iisaa jaabii mo, wi'i: «A yi'ii ndii darnoodi mawndi? Hay hayre e hoore hayre luttoytaa ɗoo ko lancaaka.»"},{"book":"LINJIILA MARKUUSA","chapter":"13","verse":"3","text":"Onsay o jooɗoyii ka Fello *Zaytuuni yeeso juulirde nden. Onsay Petruusu e Yaaquuba e Yuuhanna e Andaraawu landii mo e gundoo,"},{"book":"LINJIILA MARKUUSA","chapter":"13","verse":"4","text":"ɓe wi'i: «Yeeto men ko honde tuma ɗun waɗoyta, e ko honɗun wonoyta maande laatagol ɗun fow?»"},{"book":"LINJIILA MARKUUSA","chapter":"13","verse":"5","text":"Onsay Iisaa wi'i ɓe: «Reenee fii wota hay gooto faljin on,"},{"book":"LINJIILA MARKUUSA","chapter":"13","verse":"6","text":"ko fii buy aroyay ɓaarora innde an nden, hara no wi'a ko kaɲun woni *Almasiihu on. Awa ɓen faljinoyay yimɓe ɗuuɗuɓe."},{"book":"LINJIILA MARKUUSA","chapter":"13","verse":"7","text":"Awa kadi, nde nanoyɗon fii hareeji no wowlee woo, e haalaaji fii gereeji, haray wota on hulu, ko fii bee ɗun waɗa, kono hinaa ɗon wonata lannoode nden."},{"book":"LINJIILA MARKUUSA","chapter":"13","verse":"8","text":"Hareeji kadi waɗoyay hakkunde leƴƴi ɗin. Laamateeriiji ɗin kadi immondirana, dimbanɗe leydi waɗira e nokkeeli goo, heegeeji kadi waɗa. Ko ɗun wonata fuɗɗoode sattendeeji nanditayɗi e muuseendi ŋata ɗin."},{"book":"LINJIILA MARKUUSA","chapter":"13","verse":"9","text":"«Awa reenee hoore mon, ko fii ɓe naɓoyay on ka ɲaawirɗi, ɓe foccoya on ka juulirɗe, naɓeɗon ka yeesooɓe ɓen e ka lamɓe ɓen sabu an, fii ko wonana ɓe seedee."},{"book":"LINJIILA MARKUUSA","chapter":"13","verse":"10","text":"Kono ko adii kon bee Kibaaru Moƴƴo on feɲɲinanee leƴƴi ɗin fow."},{"book":"LINJIILA MARKUUSA","chapter":"13","verse":"11","text":"Kono tuma ɓe naɓi on fii wattugol on e joge, wota on jiɓoyo ko wi'on. Kono wowlee ko longinaɗon e on saa'i ɗon kon tigi. Ko fii haray hinaa onon woni wowlude, kono ko *Ruuhu Seniiɗo on."},{"book":"LINJIILA MARKUUSA","chapter":"13","verse":"12","text":"Ko fii goɗɗo ƴettoyay musiɗɗo mun, watta mo e joge fii yo o ware, baabaajo kadi warra non ɓiɗɗo mun. Fayɓe ɓen kadi hawtanoyoo mawɓe mun ɓen, ɓe wona sabu haa ɓe waree."},{"book":"LINJIILA MARKUUSA","chapter":"13","verse":"13","text":"Fow aɲoyay on sabu innde an nden. Kono mo ŋaɲɲike ɗun haa ka lannoode, o dandoyte."},{"book":"LINJIILA MARKUUSA","chapter":"13","verse":"14","text":"«Nde yi'uɗon huunde harmunde caabinaynde nden daakike ka nde haanaa wonude ɗon woo,"},{"book":"LINJIILA MARKUUSA","chapter":"13","verse":"15","text":"On wonɗo ka fowtorde hoore suudu mun wota tippano goɗɗun ka nder suudu."},{"book":"LINJIILA MARKUUSA","chapter":"13","verse":"16","text":"On wonɗo kadi ka ngesa wota yiltito fii ƴettugol dolokke mun on."},{"book":"LINJIILA MARKUUSA","chapter":"13","verse":"17","text":"E nder ɗen balɗe ɗon, bone wonanay sowiiɓe ɓen e muyninayɓe ɓen."},{"book":"LINJIILA MARKUUSA","chapter":"13","verse":"18","text":"Awa toree fii wota ɗun ardu ndungu."},{"book":"LINJIILA MARKUUSA","chapter":"13","verse":"19","text":"Ko fii satteende waɗay e ɗen ɲalaaɗe nde sifa mun waɗaali haa hande, gila ka fuɗɗoode aduna mo Alla tagi, e nde ɓuri mun waɗitataa han kadi."},{"book":"LINJIILA MARKUUSA","chapter":"13","verse":"20","text":"Si tawno Joomiraaɗo on raɓɓinɗinaano ɗen ɲalaaɗe, hay gooto daɗataano, kono o raɓɓinɗinay ɗe sabu suɓaaɓe ɓe o suɓii ɓen."},{"book":"LINJIILA MARKUUSA","chapter":"13","verse":"21","text":"«Awa si goɗɗo aru on e wi'oyde wonde: ‹Almasiihu on no ɗoo!› maa ‹himo ɗaa!›, wota on hoolo mo."},{"book":"LINJIILA MARKUUSA","chapter":"13","verse":"22","text":"Ko fii waɗitiiɓe almasiihu e waɗitiiɓe annaba feeɲoyay, ɓe waɗoya maandeeji e kaawakeeji fii no ɓe faljinira hay suɓaaɓe ɓen, si no gasaynoo."},{"book":"LINJIILA MARKUUSA","chapter":"13","verse":"23","text":"Awa reenee, ko fii mi *hiitanike on fii ɗun fow.»"},{"book":"LINJIILA MARKUUSA","chapter":"13","verse":"24","text":"«Kono e ɗen ɲalaaɗe, ɓawto nden satteende, ‹Naange ngen niɓɓitay, tawa lewru ndun jalbataa,"},{"book":"LINJIILA MARKUUSA","chapter":"13","verse":"25","text":"koode ɗen ka kammu kadi yana, ko tiiɗi kon ka kammu kadi dimboyoo.›"},{"book":"LINJIILA MARKUUSA","chapter":"13","verse":"26","text":"«Ontuma non *Ɓii-Aaden on yi'oyte, no ara e duule, hara himo arda e bawgal mawngal e mangural."},{"book":"LINJIILA MARKUUSA","chapter":"13","verse":"27","text":"Onsay o nuloya malaa'ikaaɓe makko ɓen, o mooɓa suɓaaɓe makko ɓen gila funnaange heɓi hirnaange e gila nano heɓi ɲaamo, gila ka leydi haa ka kattudi kammuuli."},{"book":"LINJIILA MARKUUSA","chapter":"13","verse":"28","text":"«Yo misal ƴibbehi kin wonan on gandal. Nde calɗi makki on hecciɗiri, ɗi wiliti, on andanay hoore mon wonde setto ngon ɓadike."},{"book":"LINJIILA MARKUUSA","chapter":"13","verse":"29","text":"Ko wano non kadi, no yiiruɗon ɗii piiji no waɗa woo, haray andee wonde *Ɓii-Aaden on ɓadike ka dambugal."},{"book":"LINJIILA MARKUUSA","chapter":"13","verse":"30","text":"Ka haqiiqa mi andinii on, ɗun fow waɗay ado nguu jamaanu feƴƴude."},{"book":"LINJIILA MARKUUSA","chapter":"13","verse":"31","text":"Kammu ngun e leydi ndin feƴƴay, kono min konguɗi an ɗin feƴƴataa."},{"book":"LINJIILA MARKUUSA","chapter":"13","verse":"32","text":"«Kono hay gooto andaa fii nden ɲalaande e on saa'i, hinaa hay malaa'ikaaɓe ɓen ka kammuuli, hinaa hay Ɓiɗɗo on, kono ko Baabaajo on tun andi fii nden ɲalaande e on saa'i."},{"book":"LINJIILA MARKUUSA","chapter":"13","verse":"33","text":"Awa reenee, wattanon yiila! Ko fii on andaa nde on saa'i wonata."},{"book":"LINJIILA MARKUUSA","chapter":"13","verse":"34","text":"Ɗun no wa'i wa neɗɗo wonɗo yahude safaari, acca suudu mun, o halfina mo kala e kurkaaduuɓe makko ɓen golle mun, o yamira wonɗo ka dambugal on aynugol."},{"book":"LINJIILA MARKUUSA","chapter":"13","verse":"35","text":"Awa, wattanee yiila, ko fii on andaa nde jom suudu ndun artata, si ko kiikiiɗe, maa si ko tumbere jemma, maa si ko nde ndonto no ƴogga, maa si ko bimbi."},{"book":"LINJIILA MARKUUSA","chapter":"13","verse":"36","text":"Hulee wota o aru cuppet, o tawa hiɗon ɗaanii."},{"book":"LINJIILA MARKUUSA","chapter":"13","verse":"37","text":"Ko mi wowlani on kon, ko fow mi wowlani: wattanee yiila!»"}]}