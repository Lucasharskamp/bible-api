{"data":[{"book":"Jób","chapter":"42","verse":"1","text":"Tedy odpovídaje Job Hospodinu, řekl:"},{"book":"Jób","chapter":"42","verse":"2","text":"Vím, že všecko můžeš, a že nemůže překaženo býti tvému myšlení."},{"book":"Jób","chapter":"42","verse":"3","text":"Kdo jest to ten, ptáš se, ješto zatemňuje radu Boží tak hloupě? Protož přiznávám se, že jsem tomu nerozuměl. Divnějšíť jsou ty věci nad mou stižitelnost, anižť jich mohu poznati."},{"book":"Jób","chapter":"42","verse":"4","text":"Vyslýchejž, prosím, když bych koli mluvil; když bych se tebe tázal, oznamuj mi."},{"book":"Jób","chapter":"42","verse":"5","text":"Tolikoť jsem slýchal o tobě, nyní pak i oko mé tě vidí."},{"book":"Jób","chapter":"42","verse":"6","text":"Pročež mrzí mne to, a želím toho v prachu a v popele."},{"book":"Jób","chapter":"42","verse":"7","text":"Stalo se pak, když odmluvil Hospodin slova ta k Jobovi, že řekl Hospodin Elifazovi Temanskému: Rozpálil se hněv můj proti tobě, a proti dvěma přátelům tvým, proto že jste nemluvili o mně toho, což pravého jest, tak jako služebník můj Job."},{"book":"Jób","chapter":"42","verse":"8","text":"Protož nyní vezměte sobě sedm volků, a sedm skopců, a jděte k služebníku mému Jobovi, abyste dali obětovati obět za sebe, a služebník můj Job, aby se modlil za vás. Nebo jistě oblíčej jeho přijmu, abych neučinil s vámi podlé bláznovství vašeho; nebo nemluvili jste toho, což pravého jest, o mně, tak jako služebník můj Job."},{"book":"Jób","chapter":"42","verse":"9","text":"A tak odšedše Elifaz Temanský a Bildad Suchský a Zofar Naamatský, učinili, jakž jim byl přikázal Hospodin, a přijal Hospodin oblíčej Jobův."},{"book":"Jób","chapter":"42","verse":"10","text":"Navrátil také Hospodin to, což odjato bylo Jobovi, když se modlil za přátely své, tak že což měl Job, rozmnožil to Hospodin dvénásobně."},{"book":"Jób","chapter":"42","verse":"11","text":"A sšedše se k němu všickni příbuzní, a všecky příbuzné jeho, a všickni známí jeho prvnější, jedli s ním chléb v domě jeho, a lítost majíce nad ním, potěšovali ho nade vším tím zlým, kteréž byl uvedl Hospodin na něj. A dali jemu jeden každý peníz jeden, a jeden každý náušnici zlatou jednu."},{"book":"Jób","chapter":"42","verse":"12","text":"A tak požehnal Hospodin Jobovi k posledku více nežli v počátku jeho. Nebo měl čtrnácte tisíc ovcí, a šest tisíc velbloudů, a tisíc spřežení volů, a tisíc oslic."},{"book":"Jób","chapter":"42","verse":"13","text":"Měl také sedm synů a tři dcery,"},{"book":"Jób","chapter":"42","verse":"14","text":"Z nichž první dal jméno Jemima, jméno pak druhé Keciha, a jméno třetí Kerenhappuch."},{"book":"Jób","chapter":"42","verse":"15","text":"Aniž se nacházely ženy tak krásné, jako dcery Jobovy, ve vší té krajině; kterýmž dal otec jejich dědictví mezi bratřími jejich."},{"book":"Jób","chapter":"42","verse":"16","text":"Byl pak živ Job potom sto a čtyřidceti let, a viděl syny své, a syny synů svých, až do čtvrtého pokolení."},{"book":"Jób","chapter":"42","verse":"17","text":"I umřel Job, stár jsa a pln dnů."}]}