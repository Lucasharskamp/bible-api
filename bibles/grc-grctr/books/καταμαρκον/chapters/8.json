{"data":[{"book":"ΚΑΤΑ ΜΑΡΚΟΝ","chapter":"8","verse":"1","text":"Ἐν ἐκείναις ταῖς ἡμέραις, παμπόλλου ὄχλου ὄντος, καὶ μὴ ἐχόντων τί φάγωσι, προσκαλεσάμενος ὁ Ἰησοῦς τοὺς μαθητὰς αὐτοῦ λέγει αὐτοῖς,"},{"book":"ΚΑΤΑ ΜΑΡΚΟΝ","chapter":"8","verse":"2","text":"Σπλαγχνίζομαι ἐπὶ τὸν ὄχλον, ὅτι ἤδη ἡμέρας τρεῖς προσμένουσί μοι, καὶ οὐκ ἔχουσι τί φάγωσι·"},{"book":"ΚΑΤΑ ΜΑΡΚΟΝ","chapter":"8","verse":"3","text":"καὶ ἐὰν ἀπολύσω αὐτοὺς νήστεις εἰς οἶκον αὐτῶν, ἐκλυθήσονται ἐν τῇ ὁδῷ· τινὲς γὰρ αὐτῶν μακρόθεν 8.3 ἥκασι ¦ ἥκουσι El.ἥκασι."},{"book":"ΚΑΤΑ ΜΑΡΚΟΝ","chapter":"8","verse":"4","text":"Καὶ ἀπεκρίθησαν αὐτῷ οἱ μαθηταὶ αὐτοῦ, Πόθεν τούτους δυνήσεταί τις ὧδε χορτάσαι ἄρτων ἐπ᾿ ἐρημίας;"},{"book":"ΚΑΤΑ ΜΑΡΚΟΝ","chapter":"8","verse":"5","text":"Καὶ ἐπηρώτα αὐτούς, Πόσους ἔχετε ἄρτους; Οἱ δὲ εἶπον, Ἑπτά."},{"book":"ΚΑΤΑ ΜΑΡΚΟΝ","chapter":"8","verse":"6","text":"Καὶ παρήγγειλε τῷ ὄχλῳ ἀναπεσεῖν ἐπὶ τῆς γῆς· καὶ λαβὼν τοὺς ἑπτὰ ἄρτους, εὐχαριστήσας ἔκλασε καὶ ἐδίδου τοῖς μαθηταῖς αὐτοῦ, ἵνα παραθῶσι· καὶ παρέθηκαν τῷ ὄχλῳ."},{"book":"ΚΑΤΑ ΜΑΡΚΟΝ","chapter":"8","verse":"7","text":"Καὶ εἶχον ἰχθύδια ὀλίγα· καὶ εὐλογήσας εἶπε παραθεῖναι καὶ αὐτά."},{"book":"ΚΑΤΑ ΜΑΡΚΟΝ","chapter":"8","verse":"8","text":"Ἔφαγον δέ, καὶ ἐχορτάσθησαν· καὶ ἦραν περισσεύματα κλασμάτων ἑπτὰ σπυρίδας."},{"book":"ΚΑΤΑ ΜΑΡΚΟΝ","chapter":"8","verse":"9","text":"Ἦσαν δὲ οἱ φαγόντες ὡς τετρακισχίλιοι· καὶ ἀπέλυσεν αὐτούς."},{"book":"ΚΑΤΑ ΜΑΡΚΟΝ","chapter":"8","verse":"10","text":"Καὶ εὐθέως ἐμβὰς εἰς τὸ πλοῖον μετὰ τῶν μαθητῶν αὐτοῦ, ἦλθεν εἰς τὰ μέρη Δαλμανουθά."},{"book":"ΚΑΤΑ ΜΑΡΚΟΝ","chapter":"8","verse":"11","text":"Καὶ ἐξῆλθον οἱ Φαρισαῖοι, καὶ ἤρξαντο συζητεῖν αὐτῷ, ζητοῦντες παρ᾿ αὐτοῦ σημεῖον ἀπὸ τοῦ οὐρανοῦ, πειράζοντες αὐτόν."},{"book":"ΚΑΤΑ ΜΑΡΚΟΝ","chapter":"8","verse":"12","text":"Καὶ ἀναστενάξας τῷ πνεύματι αὐτοῦ λέγει, Τί ἡ γενεὰ αὕτη σημεῖον ἐπιζητεῖ; Ἀμὴν λέγω ὑμῖν, εἰ δοθήσεται τῇ γενεᾷ ταύτῃ σημεῖον."},{"book":"ΚΑΤΑ ΜΑΡΚΟΝ","chapter":"8","verse":"13","text":"Καὶ ἀφεὶς αὐτούς, ἐμβὰς πάλιν εἰς τὸ πλοῖον, ἀπῆλθεν εἰς τὸ πέραν."},{"book":"ΚΑΤΑ ΜΑΡΚΟΝ","chapter":"8","verse":"14","text":"Καὶ 8.14 ἐπελάθοντο ¦ ἐπελάθοντο οἱ μαθηταὶ Bez. Sc.ἐπελάθοντο λαβεῖν ἄρτους, καὶ εἰ μὴ ἕνα ἄρτον οὐκ εἶχον μεθ᾿ ἑαυτῶν ἐν τῷ πλοίῳ."},{"book":"ΚΑΤΑ ΜΑΡΚΟΝ","chapter":"8","verse":"15","text":"Καὶ διεστέλλετο αὐτοῖς, λέγων, Ὁρᾶτε, βλέπετε ἀπὸ τῆς ζύμης τῶν Φαρισαίων καὶ τῆς ζύμης Ἡρῴδου."},{"book":"ΚΑΤΑ ΜΑΡΚΟΝ","chapter":"8","verse":"16","text":"Καὶ διελογίζοντο πρὸς ἀλλήλους, λέγοντες ὅτι Ἄρτους οὐκ ἔχομεν."},{"book":"ΚΑΤΑ ΜΑΡΚΟΝ","chapter":"8","verse":"17","text":"Καὶ γνοὺς ὁ Ἰησοῦς λέγει αὐτοῖς, Τί διαλογίζεσθε ὅτι ἄρτους οὐκ ἔχετε; Οὔπω νοεῖτε, οὐδὲ συνίετε; Ἔτι πεπωρωμένην ἔχετε τὴν καρδίαν ὑμῶν;"},{"book":"ΚΑΤΑ ΜΑΡΚΟΝ","chapter":"8","verse":"18","text":"Ὀφθαλμοὺς ἔχοντες οὐ βλέπετε; Καὶ ὦτα ἔχοντες οὐκ ἀκούετε; Καὶ οὐ μνημονεύετε;"},{"book":"ΚΑΤΑ ΜΑΡΚΟΝ","chapter":"8","verse":"19","text":"Ὅτε τοὺς πέντε ἄρτους ἔκλασα εἰς τοὺς πεντακισχιλίους, πόσους κοφίνους πλήρεις κλασμάτων ἤρατε; Λέγουσιν αὐτῷ, Δώδεκα."},{"book":"ΚΑΤΑ ΜΑΡΚΟΝ","chapter":"8","verse":"20","text":"Ὅτε δὲ τοὺς ἑπτὰ εἰς τοὺς τετρακισχιλίους, πόσων σπυρίδων πληρώματα κλασμάτων ἤρατε; Οἱ δὲ εἶπον, Ἑπτά."},{"book":"ΚΑΤΑ ΜΑΡΚΟΝ","chapter":"8","verse":"21","text":"Καὶ ἔλεγεν αὐτοῖς, Πῶς οὐ συνίετε;"},{"book":"ΚΑΤΑ ΜΑΡΚΟΝ","chapter":"8","verse":"22","text":"Καὶ ἔρχεται εἰς 8.22 Βηθσαϊδάν ¦ Βηθσαϊδά Sc.Βηθσαϊδάν. Καὶ φέρουσιν αὐτῷ τυφλόν, καὶ παρακαλοῦσιν αὐτὸν ἵνα αὐτοῦ ἅψηται."},{"book":"ΚΑΤΑ ΜΑΡΚΟΝ","chapter":"8","verse":"23","text":"Καὶ ἐπιλαβόμενος τῆς χειρὸς τοῦ τυφλοῦ, ἐξήγαγεν αὐτὸν ἔξω τῆς κώμης· καὶ πτύσας εἰς τὰ ὄμματα αὐτοῦ, ἐπιθεὶς τὰς χεῖρας αὐτῷ, ἐπηρώτα αὐτὸν εἴ τι βλέπει."},{"book":"ΚΑΤΑ ΜΑΡΚΟΝ","chapter":"8","verse":"24","text":"Καὶ ἀναβλέψας ἔλεγε, Βλέπω τοὺς ἀνθρώπους, 8.24 ἀνθρώπους, ὅτι ὡς δένδρα ὁρῶ ¦ ἀνθρώπους ὡς δένδρα Bez. Sc.ὅτι ὡς δένδρα ὁρῶ περιπατοῦντας."},{"book":"ΚΑΤΑ ΜΑΡΚΟΝ","chapter":"8","verse":"25","text":"Εἶτα πάλιν ἐπέθηκε τὰς χεῖρας ἐπὶ τοὺς ὀφθαλμοὺς αὐτοῦ, καὶ ἐποίησεν αὐτὸν ἀναβλέψαι. Καὶ ἀποκατεστάθη, καὶ ἐνέβλεψε τηλαυγῶς ἅπαντας."},{"book":"ΚΑΤΑ ΜΑΡΚΟΝ","chapter":"8","verse":"26","text":"Καὶ ἀπέστειλεν αὐτὸν εἰς τὸν οἶκον αὐτοῦ, λέγων, Μηδὲ εἰς τὴν κώμην εἰσέλθῃς, μηδὲ εἴπῃς τινὶ ἐν τῇ κώμῃ."},{"book":"ΚΑΤΑ ΜΑΡΚΟΝ","chapter":"8","verse":"27","text":"Καὶ ἐξῆλθεν ὁ Ἰησοῦς καὶ 8.27 οἱ ¦ ὁ El.οἱ μαθηταὶ αὐτοῦ εἰς τὰς κώμας Καισαρείας τῆς Φιλίππου· καὶ ἐν τῇ ὁδῷ ἐπηρώτα τοὺς μαθητὰς αὐτοῦ, λέγων αὐτοῖς, Τίνα με λέγουσιν οἱ ἄνθρωποι εἶναι;"},{"book":"ΚΑΤΑ ΜΑΡΚΟΝ","chapter":"8","verse":"28","text":"Οἱ δὲ ἀπεκρίθησαν, Ἰωάννην τὸν βαπτιστήν· καὶ ἄλλοι Ἠλίαν· ἄλλοι δὲ ἕνα τῶν προφητῶν."},{"book":"ΚΑΤΑ ΜΑΡΚΟΝ","chapter":"8","verse":"29","text":"Καὶ αὐτὸς λέγει αὐτοῖς, Ὑμεῖς δὲ τίνα με λέγετε εἶναι; Ἀποκριθεὶς δὲ ὁ Πέτρος λέγει αὐτῷ, Σὺ εἶ ὁ Χριστός."},{"book":"ΚΑΤΑ ΜΑΡΚΟΝ","chapter":"8","verse":"30","text":"Καὶ ἐπετίμησεν αὐτοῖς, ἵνα μηδενὶ λέγωσι περὶ αὐτοῦ."},{"book":"ΚΑΤΑ ΜΑΡΚΟΝ","chapter":"8","verse":"31","text":"Καὶ ἤρξατο διδάσκειν αὐτούς, ὅτι δεῖ τὸν υἱὸν τοῦ ἀνθρώπου πολλὰ παθεῖν, καὶ ἀποδοκιμασθῆναι ἀπὸ τῶν πρεσβυτέρων καὶ ἀρχιερέων καὶ γραμματέων, καὶ ἀποκτανθῆναι, καὶ μετὰ τρεῖς ἡμέρας ἀναστῆναι·"},{"book":"ΚΑΤΑ ΜΑΡΚΟΝ","chapter":"8","verse":"32","text":"καὶ παρρησίᾳ τὸν λόγον ἐλάλει. Καὶ προσλαβόμενος αὐτὸν ὁ Πέτρος ἤρξατο ἐπιτιμᾷν αὐτῷ."},{"book":"ΚΑΤΑ ΜΑΡΚΟΝ","chapter":"8","verse":"33","text":"Ὁ δὲ ἐπιστραφείς, καὶ ἰδὼν τοὺς μαθητὰς αὐτοῦ, ἐπετίμησε τῷ Πέτρῳ, λέγων, Ὕπαγε ὀπίσω μου, Σατανᾶ· ὅτι οὐ φρονεῖς τὰ τοῦ Θεοῦ, ἀλλὰ τὰ τῶν ἀνθρώπων."},{"book":"ΚΑΤΑ ΜΑΡΚΟΝ","chapter":"8","verse":"34","text":"Καὶ προσκαλεσάμενος τὸν ὄχλον σὺν τοῖς μαθηταῖς αὐτοῦ, εἶπεν αὐτοῖς, Ὅστις θέλει ὀπίσω μου ἐλθεῖν, ἀπαρνησάσθω ἑαυτόν, καὶ ἀράτω τὸν σταυρὸν αὐτοῦ, καὶ ἀκολουθείτω μοι."},{"book":"ΚΑΤΑ ΜΑΡΚΟΝ","chapter":"8","verse":"35","text":"Ὃς γὰρ ἂν θέλῃ τὴν ψυχὴν αὐτοῦ σῶσαι, ἀπολέσει αὐτήν· ὃς δ᾿ ἂν ἀπολέσῃ τὴν ψυχὴν αὐτοῦ ἕνεκεν ἐμοῦ καὶ τοῦ εὐαγγελίου, οὗτος σώσει αὐτήν."},{"book":"ΚΑΤΑ ΜΑΡΚΟΝ","chapter":"8","verse":"36","text":"Τί γὰρ ὠφελήσει ἄνθρωπον, ἐὰν κερδήσῃ τὸν κόσμον ὅλον, καὶ ζημιωθῇ τὴν ψυχὴν αὐτοῦ;"},{"book":"ΚΑΤΑ ΜΑΡΚΟΝ","chapter":"8","verse":"37","text":"Ἢ τί δώσει ἄνθρωπος ἀντάλλαγμα τῆς ψυχῆς αὐτοῦ;"},{"book":"ΚΑΤΑ ΜΑΡΚΟΝ","chapter":"8","verse":"38","text":"Ὃς γὰρ ἂν ἐπαισχυνθῇ με καὶ τοὺς ἐμοὺς λόγους ἐν τῇ γενεᾷ ταύτῃ τῇ μοιχαλίδι καὶ ἁμαρτωλῷ, καὶ ὁ υἱὸς τοῦ ἀνθρώπου ἐπαισχυνθήσεται αὐτόν, ὅταν ἔλθῃ ἐν τῇ δόξῃ τοῦ πατρὸς αὐτοῦ μετὰ τῶν ἀγγέλων τῶν ἁγίων."}]}