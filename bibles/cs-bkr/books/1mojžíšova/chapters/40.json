{"data":[{"book":"1 Mojžíšova","chapter":"40","verse":"1","text":"Stalo se potom, že šeňkýř krále Egyptského a pekař provinili proti pánu svému, králi Egyptskému."},{"book":"1 Mojžíšova","chapter":"40","verse":"2","text":"I rozhněval se Farao na oba úředníky své, na vládaře nad šeňkýři, a na vládaře nad pekaři."},{"book":"1 Mojžíšova","chapter":"40","verse":"3","text":"A dal je do vězení v domě nejvyššího nad drabanty, do věže žalářné, v místo, v němž Jozef vězněm byl."},{"book":"1 Mojžíšova","chapter":"40","verse":"4","text":"I postavil jim nejvyšší nad drabanty Jozefa k službě; a byli drahně dní u vězení."},{"book":"1 Mojžíšova","chapter":"40","verse":"5","text":"I měli sen oba dva, každý z nich sen svůj noci jedné, každý podlé vyložení sna svého, šeňkýř i pekař krále Egyptského, kteříž seděli v věži."},{"book":"1 Mojžíšova","chapter":"40","verse":"6","text":"Tedy přišel k nim Jozef ráno, a hleděl na ně; a aj, byli smutní."},{"book":"1 Mojžíšova","chapter":"40","verse":"7","text":"I optal se těch úředníků Faraonových, kteříž s ním byli v vězení v domě pána jeho, řka: Proč jsou dnes tváři vaše smutnější?"},{"book":"1 Mojžíšova","chapter":"40","verse":"8","text":"Kteřížto odpověděli jemu: Měli jsme sen, a nemáme, kdo by jej vyložil. I řekl jim Jozef: Zdaliž Boží nejsou výkladové? Pravte mi medle."},{"book":"1 Mojžíšova","chapter":"40","verse":"9","text":"Tedy správce nad šeňkýři vypravoval sen svůj Jozefovi, a řekl jemu: Zdálo se mi ve snách, že jsem viděl před sebou vinný kmen,"},{"book":"1 Mojžíšova","chapter":"40","verse":"10","text":"A na tom kmenu tři ratolesti; a ten kmen jako by pupence pouštěl, a vycházel květ jeho, až k sezrání přišli hroznové jeho."},{"book":"1 Mojžíšova","chapter":"40","verse":"11","text":"A já maje koflík Faraonův v ruce své, bral jsem hrozny, a vytlačoval je do koflíka Faraonova, a podával jsem koflíka Faraonovi do rukou."},{"book":"1 Mojžíšova","chapter":"40","verse":"12","text":"I řekl jemu Jozef: Toto jest vyložení jeho: Ti tři révové jsou tři dnové."},{"book":"1 Mojžíšova","chapter":"40","verse":"13","text":"Po třech dnech povýší Farao hlavy tvé, a k úřadu tvému tě navrátí; i budeš podávati koflíka Faraonova do ruky jeho podlé obyčeje prvního, když jsi byl šeňkýřem jeho."},{"book":"1 Mojžíšova","chapter":"40","verse":"14","text":"Ale mějž mne v své paměti, kdyžť se dobře povede; a učiň, prosím, se mnou to milosrdenství, abys zmínku učinil o mně před Faraonem, a vysvobodil mne z domu tohoto."},{"book":"1 Mojžíšova","chapter":"40","verse":"15","text":"Nebo kradmo jsem vzat z země Židovské; a zde jsem ničeho neučinil, pročež by mne do tohoto vězení dali."},{"book":"1 Mojžíšova","chapter":"40","verse":"16","text":"Vida pak správce nad pekaři, že dobře vyložil, řekl Jozefovi: Mně také zdálo se ve snách, ano tři košové pletení na hlavě mé."},{"book":"1 Mojžíšova","chapter":"40","verse":"17","text":"A v koši vrchním byli všelijací pokrmové Faraonovi dílem pekařským strojení, a ptáci jedli je z koše nad hlavou mou."},{"book":"1 Mojžíšova","chapter":"40","verse":"18","text":"I odpověděl Jozef a řekl: Toto jest vyložení jeho: Tři košové jsou tři dnové."},{"book":"1 Mojžíšova","chapter":"40","verse":"19","text":"Po třech dnech odejme tobě Farao hlavu tvou, a oběsí tě na dřevě; i budou jísti ptáci maso tvé s tebe."},{"book":"1 Mojžíšova","chapter":"40","verse":"20","text":"Tedy stalo se v den třetí, v den pamatný narození Faraonova, že učinil hody všechněm služebníkům svým; i počítal hlavu vládaře nad šeňky, i hlavu vládaře nad pekaři, mezi služebníky svými."},{"book":"1 Mojžíšova","chapter":"40","verse":"21","text":"A navrátil nejvyššího nad šeňky k místu jeho, aby podával koflíku Faraonovi do ruky."},{"book":"1 Mojžíšova","chapter":"40","verse":"22","text":"Vládaře pak nad pekaři oběsil, tak jakž jim byl sen vyložil Jozef."},{"book":"1 Mojžíšova","chapter":"40","verse":"23","text":"A nezpomenul správce nad šeňky na Jozefa, ale zapomenul na něj."}]}