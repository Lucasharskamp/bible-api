{"data":[{"book":"Philipi","chapter":"4","verse":"1","text":"Masikin, ka lâibungngei le sarnungei, keima rangin idôra moroiom le ka rangâi ngei mo nin ni zoi! Nangni jâra idôrmo ka râisân le minpâka om mo ki ni zoi! Hanchu mahi, moroiomtak lâibungngei le sarnungei, Pumapa taka han nin ringna nin minding det rang ani."},{"book":"Philipi","chapter":"4","verse":"2","text":"Euodia le Syntyche, rangâihoitakin, Pumapa han zuorpuisa anghan jôt inruol rangin nin pût rangin nangni ke ngên."},{"book":"Philipi","chapter":"4","verse":"3","text":"Nangma, ka champui taksônom tak khom, hi nupangngei hih na san ngei rangin ko jôt sa; thurchisa phuong minzarna sinthona han Clement le ki sintho champui adadangngei, Pathien ringna lekhabua an riming chuongngei lehan munkhata intaktakin sin min thopui ngâi sikin."},{"book":"Philipi","chapter":"4","verse":"4","text":"Zoratin Pumapa leh nin inpumkhatna han nin râiminsân roi. Ti nôk ki tih; nin râiminsân roi!"},{"book":"Philipi","chapter":"4","verse":"5","text":"Mitin chunga nin nuninnêmna minlang roi. Pumapa chu a juong lai rang kêng."},{"book":"Philipi","chapter":"4","verse":"6","text":"Ite chungroia nin kângmindoi no ungla, hannirese nin chubaithona murdia imo nin nâng Pathien kôm zong ungla, mulung râisântakin a kôm zong tit ngâi roi."},{"book":"Philipi","chapter":"4","verse":"7","text":"Hanchu Pathien'n inngêina, munisi ngeiin an riet phâk ngâiloi, Khrista Jisua leh nin inzomnân nin mulungrîlngei le nin mulungbôkngei hah aringin nangni a dar pe rang ani."},{"book":"Philipi","chapter":"4","verse":"8","text":"Chongkhârnân, ka ruolngei, asa le minpâkna manrangrohoi neinunngei lehan nin mulungbôkngei hah minsip ungla: hima neinunngei hah, atak, misang asa nina, adik, ânthieng, miditruoi, le miritom ngei hah an ni."},{"book":"Philipi","chapter":"4","verse":"9","text":"Keima renga anruona, ko chongbâingei renga le ki sinthongei renga nin inchu le nin manngei hah tho rangin inchu ngâi roi. Male inngêina mi pêkpu Pathien hah nangni ompui rang ani."},{"book":"Philipi","chapter":"4","verse":"10","text":"Ki ringnun hin Pumapa leh inzomin zora sôttak suonûkin keima ranga nin mindona vêl khat hong minlang nôk thei rangin zorânchum nin dôn sikin kei rangin râisânna lientak ani. Mi nin mindona hah nin mong zoi ki tina nimaka, a minlang rang zorânchum nin dôn loia kêng ani."},{"book":"Philipi","chapter":"4","verse":"11","text":"Mahi lunghâng nin tho loi sika ki ti nimaka, ko dôn chunga mulungchuka om rang kên chusai sika ani."},{"book":"Philipi","chapter":"4","verse":"12","text":"Imo ahong nâng rang, imo ahundôr nêka atam dôn rang khom ki riet. Hi omlam inthup hih kên chua, masikin, kho muna khom, kho zora khom, khopin mo aninônchu vonchâmin mo, dôn mintam okin mo, atômte ko dôn khomin ku mulung achuk ani."},{"book":"Philipi","chapter":"4","verse":"13","text":"Khrista'n mi pêk, sinthotheina han intaknangei nâm hah tong theina ranak ko dôn zoi."},{"book":"Philipi","chapter":"4","verse":"14","text":"Aniatachu ke dengtheina ngeia mi nin san hih nin tho minsa sabak ani."},{"book":"Philipi","chapter":"4","verse":"15","text":"Nangni Philipi mingei, Thurchi Sa misîra aom phut nikhuo ngeia Macedonia ram ka mâk lâihan nangni nin koiindang vai ke mi san nin ni; nangni inkhat vai kêng ka âikalnangei le ki insûmnangei mên sempui ngâi ninni, tiin nin riet minthâr sabak ani.4:15: Sin 17:1"},{"book":"Philipi","chapter":"4","verse":"16","text":"Thessalonica sûnga ko om lâia, voikhat nêka tam sanna ka nâng han, mi nin hong muthuona.4:16: 2 Kor 11:9"},{"book":"Philipi","chapter":"4","verse":"17","text":"Neinunpêk man rang ko jôt vai niloiin; manêk han, nangni tienga âikalna molopa aom mu rang ko jôt ani."},{"book":"Philipi","chapter":"4","verse":"18","text":"Hanchu, mahi, neinun mi nin pêk ngei murdi ka manna lêkha ani, male ahundôr nêka tam aom zoi! Epaphroditus'n nin neinunpêkngei anrêngin mi hongchôi pea, atûn chu ka nâng nâm ko dôn zoi. Mangei hah mirimhoi Pathien kôma pêk, inbôlna a pomtheiruo le a lungdo angin an ni. 4:18: Jôk 29:18"},{"book":"Philipi","chapter":"4","verse":"19","text":"Ka Pathien'n nin nângngei murdi Khrista Jisua renga, a neina ânniengrakin nangni a pêk bang rang ani."},{"book":"Philipi","chapter":"4","verse":"20","text":"Ei Pathien le Pa kôm han tuonsôt tuonsôtin roiinpuina om rese! Amen."},{"book":"Philipi","chapter":"4","verse":"21","text":"Jisua Khrista taka, Pathien mingei murdi hah chibai mi mûk pe roi. Hi taka keima leh om ei lâibungngei le sarnungei chibai nangni an hong muthuon ani."},{"book":"Philipi","chapter":"4","verse":"22","text":"Hi taka Pathien mingei murdi'n chibai an hong muthuona, aliekin Rêng ina ompu ngei hin."},{"book":"Philipi","chapter":"4","verse":"23","text":"Pumapa Jisua Khrista moroina hah nin rênga nin kôm om rese!"}]}