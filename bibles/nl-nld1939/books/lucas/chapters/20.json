{"data":[{"book":"Lucas","chapter":"20","verse":"1","text":"Op een van die dagen, dat Hij het volk in de tempel onderrichtte en het evangelie verkondigde, traden de opperpriesters, schriftgeleerden en oudsten op Hem toe,"},{"book":"Lucas","chapter":"20","verse":"2","text":"en zeiden tot Hem: Zeg ons, met wat recht doet Gij dit alles; of wie heeft U dit recht gegeven?"},{"book":"Lucas","chapter":"20","verse":"3","text":"Hij gaf hun ten antwoord: Ook Ik zal u een vraag stellen; antwoordt Mij."},{"book":"Lucas","chapter":"20","verse":"4","text":"Was het doopsel van Johannes van de hemel of van de mensen?"},{"book":"Lucas","chapter":"20","verse":"5","text":"Ze overlegden bij zichzelf: Als we zeggen: “Van de hemel”, dan zal Hij antwoorden: Waarom hebt gij hem dan niet geloofd?"},{"book":"Lucas","chapter":"20","verse":"6","text":"Zeggen we: “Van de mensen”, dan zal het hele volk ons stenigen; want het is overtuigd, dat Johannes een profeet was."},{"book":"Lucas","chapter":"20","verse":"7","text":"Ze antwoordden dus, dat ze niet wisten, waar het vandaan was."},{"book":"Lucas","chapter":"20","verse":"8","text":"Nu sprak Jesus tot hen: Dan zeg Ik u evenmin, met welk recht Ik dit alles doe."},{"book":"Lucas","chapter":"20","verse":"9","text":"Nu stelde Hij het volk deze gelijkenis voor: Een man plantte een wijngaard, verpachtte hem aan landbouwers, en vertrok voor lange tijd naar het buitenland."},{"book":"Lucas","chapter":"20","verse":"10","text":"Op de vastgestelde tijd zond hij een knecht tot de landbouwers, opdat ze hem zijn aandeel der vruchten van de wijngaard zouden geven. Maar de landbouwers sloegen hem, en stuurden hem met lege handen weg."},{"book":"Lucas","chapter":"20","verse":"11","text":"Opnieuw zond hij een anderen knecht; maar ze sloegen en hoonden hem, en stuurden hem met lege handen weg."},{"book":"Lucas","chapter":"20","verse":"12","text":"Nog zond hij een derde; ook hem verwondden ze, en smeten hem er uit."},{"book":"Lucas","chapter":"20","verse":"13","text":"Toen sprak de heer van de wijngaard: Wat zal ik doen? Ik zal mijn geliefden zoon zenden; misschien dat ze voor hem ontzag zullen hebben."},{"book":"Lucas","chapter":"20","verse":"14","text":"Maar toen de landbouwers hem zagen, overlegden ze met elkaar, en zeiden: Dat is de erfgenaam; laten we hem doden, dan zullen wij de erfenis krijgen."},{"book":"Lucas","chapter":"20","verse":"15","text":"Ze wierpen hem buiten de wijngaard, en doodden hem. Wat zal nu de heer van de wijngaard met hen doen?"},{"book":"Lucas","chapter":"20","verse":"16","text":"Hij zal die landbouwers komen verdelgen, en de wijngaard aan anderen geven. Toen ze dit hoorden, zeiden ze: Dat nooit!"},{"book":"Lucas","chapter":"20","verse":"17","text":"Maar Hij zag hen aan, en zeide: Wat betekent dan wat er geschreven staat: “De steen, die de bouwlieden verwierpen, Hij is de hoeksteen geworden”?"},{"book":"Lucas","chapter":"20","verse":"18","text":"Wie op deze steen valt, zal worden verbrijzeld; en op wien hij valt, dien zal hij verpletteren."},{"book":"Lucas","chapter":"20","verse":"19","text":"Nu zochten de opperpriesters en schriftgeleerden onmiddellijk de hand aan Hem te slaan; maar ze vreesden het volk. Want ze begrepen, dat Hij met die gelijkenis op hen had gedoeld."},{"book":"Lucas","chapter":"20","verse":"20","text":"Ze lieten Hem nu bespieden, en zonden spionnen op Hem af, die zich als goedgezinden moesten voordoen, om Hem in zijn eigen woorden te verstrikken, en Hem dan over te leveren aan de overheid en aan de macht van den landvoogd."},{"book":"Lucas","chapter":"20","verse":"21","text":"Ze vroegen Hem dus: Meester, we weten, dat Gij ronduit spreekt en leert, en niemand naar de ogen ziet, maar de weg van God naar waarheid leert."},{"book":"Lucas","chapter":"20","verse":"22","text":"Is het ons geoorloofd, den keizer belasting te betalen, of niet?"},{"book":"Lucas","chapter":"20","verse":"23","text":"Maar Hij doorzag hun list, en zei tot hen:"},{"book":"Lucas","chapter":"20","verse":"24","text":"Toont Mij een tienling; wiens beeld en randschrift draagt hij? Ze zeiden: Van den keizer."},{"book":"Lucas","chapter":"20","verse":"25","text":"Hij sprak tot hen: Geeft dan den keizer, wat den keizer toekomt, en geeft aan God, wat God toekomt."},{"book":"Lucas","chapter":"20","verse":"26","text":"Ze konden hem in het bijzijn van het volk niet in zijn eigen woorden verstrikken; ze waren verbaasd over zijn antwoord, en zwegen stil"},{"book":"Lucas","chapter":"20","verse":"27","text":"Nu kwamen er enige sadduceën naar Hem toe, die de verrijzenis loochenen; ze ondervroegen Hem,"},{"book":"Lucas","chapter":"20","verse":"28","text":"en zeiden: Meester, Moses heeft ons voorgeschreven, dat, zo iemands broer gehuwd is en kinderloos sterft, zijn broer de vrouw moet huwen, en nakomelingschap voor zijn broer moet verwekken."},{"book":"Lucas","chapter":"20","verse":"29","text":"Nu waren er zeven broers. De eerste nam een vrouw en stierf kinderloos."},{"book":"Lucas","chapter":"20","verse":"30","text":"Nu huwde de tweede haar,"},{"book":"Lucas","chapter":"20","verse":"31","text":"ook de derde, en zo verder alle zeven; en ze stierven kinderloos."},{"book":"Lucas","chapter":"20","verse":"32","text":"Ten laatste stierf ook de vrouw."},{"book":"Lucas","chapter":"20","verse":"33","text":"Wien van hen zal ze nu bij de verrijzenis als vrouw toebehoren? Ze hebben haar immers alle zeven tot vrouw gehad."},{"book":"Lucas","chapter":"20","verse":"34","text":"Jesus sprak tot hen: De kinderen dezer wereld huwen en worden uitgehuwd."},{"book":"Lucas","chapter":"20","verse":"35","text":"Maar zij, die waardig worden bevonden, deel te hebben aan de andere wereld en aan de verrijzenis uit de doden, zullen huwen noch uitgehuwd worden."},{"book":"Lucas","chapter":"20","verse":"36","text":"Ze kunnen immers niet meer sterven; want ze zijn aan engelen gelijk, en als kinderen der verrijzenis ook kinderen Gods."},{"book":"Lucas","chapter":"20","verse":"37","text":"En dat de doden verrijzen, gaf ook Moses te kennen in het Braambosverhaal, wanneer hij den Heer den God van Abraham, den God van Isaäk en den God van Jakob noemt."},{"book":"Lucas","chapter":"20","verse":"38","text":"Hij is toch geen God van doden, maar van levenden; want allen leven voor Hem."},{"book":"Lucas","chapter":"20","verse":"39","text":"Toen namen sommigen van de schriftgeleerden het woord, en zeiden: Meester, Gij hebt goed gesproken;"},{"book":"Lucas","chapter":"20","verse":"40","text":"en ze durfden Hem geen vragen meer stellen."},{"book":"Lucas","chapter":"20","verse":"41","text":"Nu sprak Hij tot hen: Hoe beweert men toch, dat de Christus de Zoon van David is?"},{"book":"Lucas","chapter":"20","verse":"42","text":"Want David zelf zegt in het boek der Psalmen: De Heer heeft gesproken tot mijn Heer: Zet U aan mijn rechterhand,"},{"book":"Lucas","chapter":"20","verse":"43","text":"Totdat Ik uw vijanden leg Als een voetbank voor uw voeten."},{"book":"Lucas","chapter":"20","verse":"44","text":"David noemt Hem dus Heer; hoe is Hij dan zijn Zoon?"},{"book":"Lucas","chapter":"20","verse":"45","text":"En terwijl al het volk het hoorde, sprak Hij tot zijn leerlingen:"},{"book":"Lucas","chapter":"20","verse":"46","text":"Wacht u voor de schriftgeleerden, die er van houden in lange gewaden rond te lopen en op de markt te worden begroet; die de eerste zetels begeren in de synagogen, en de eerste plaatsen aan de gastmalen;"},{"book":"Lucas","chapter":"20","verse":"47","text":"die het goed der weduwen verslinden, en voor de schijn lange gebeden verrichten. Ze zullen des te strenger worden gevonnist."}]}