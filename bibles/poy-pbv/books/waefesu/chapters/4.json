{"data":[{"book":"Waefesu","chapter":"4","verse":"1","text":"Su, neni yanwera mtatilwa toziya numtendera Mtuwa, nuwaluwa mulikali makaliru yagafiruwa shemwa yamshemeritwi."},{"book":"Waefesu","chapter":"4","verse":"2","text":"Mashaka goseri muweri wananagala, wapoli na wantu wa kuhepera, mliheperani mwenga kwa mwenga kwa mafiliru."},{"book":"Waefesu","chapter":"4","verse":"3","text":"Mgangamali kutula weri wumu wawujegwa na Rohu kwa kutenda ponga yayiwera pakati penu."},{"book":"Waefesu","chapter":"4","verse":"4","text":"Kwana nshimba yimu ya Kristu na Rohu yumu ntambu litumbiru lyamshemelitwi na Mlungu ndo limu."},{"book":"Waefesu","chapter":"4","verse":"5","text":"Kwana Mtuwa yumu na njimiru yimu na ubatizu wumu,"},{"book":"Waefesu","chapter":"4","verse":"6","text":"kwana Mlungu yumu ndo Tati gwa woseri, ndomweni Mtuwa gwa woseri yakatenda lihengu muvyoseri na kamuwoseri."},{"book":"Waefesu","chapter":"4","verse":"7","text":"Na kila yumu gwetu kawankiti manemu ga lifupu ntambu ya shipimu shakapatiti kwa Kristu."},{"book":"Waefesu","chapter":"4","verse":"8","text":"Malembu ntambu yagalonga,"},{"book":"Waefesu","chapter":"4","verse":"9","text":"Vinu patulonga, “Kanyasukiti kugenda kumpindi” Kwana mana gaa? Mana yakuwi hangu, kasulukiti mpaka pasi nakamu pasipanu."},{"book":"Waefesu","chapter":"4","verse":"10","text":"Su ulii yakasulukiti pasipanu ndo ayu yakanyasukiti kugenda kumpindi kwa mpindi zyoseri su kavikamilishi vintu vyoseri."},{"book":"Waefesu","chapter":"4","verse":"11","text":"Ndo mweni kawatenda wantu wamonga waweri wantumintumi na wamonga waweri wambuyi wa Mlungu na wamonga waweri wantu wa kushibwera Shisoweru Shiwagira na wamonga waweri walolera pamuhera na wafunda."},{"book":"Waefesu","chapter":"4","verse":"12","text":"Katenditi hangu kapati kuwatandira wantu woseri wa Mlungu toziya ya lihengu lya utendera Washikritu su kuyinyawa nshimba ya Kristu,"},{"book":"Waefesu","chapter":"4","verse":"13","text":"na hangu twoseri tuwufikiri uwumu munjimiru na kummana Mwana gwa Mlungu, pamuhera tuweri yawakula, kufikira ukamilika wakuwi Kristu mweni."},{"book":"Waefesu","chapter":"4","verse":"14","text":"Su hapeni tuweri kayi gambira wana, patwaswa na kugulusiwa aku na aku kwa kila liyega lya mafundu ga kuwapayira wantu, su wawahowiziyi wamonga."},{"book":"Waefesu","chapter":"4","verse":"15","text":"Handa patuyowera unakaka kwa moyu gwa mafiliru, twenga hatukuli mukila shitwatira kulinganira na Kristu ndo mtuwi gwa wantu yawajimira."},{"book":"Waefesu","chapter":"4","verse":"16","text":"Pasi pa ulongoziwu wakuwi, viwungiru vyoseri vya nshimba vilikolerana pamuhera na nshimba yoseri ilitumbira kwa viwungiru vyakuwi. Su kila shiwungiru pashitenda lihengu lyakuwi ntambu yayifiruwa, nshimba yoseri ikula na kulinyawa mumafiliru."},{"book":"Waefesu","chapter":"4","verse":"17","text":"Su kwa litawu lya Mtuwa, nankuwabereziya, namulikala kayi gambira wantu yawammana ndiri Mlungu, ndoweni maholu gawu gahera mahala,"},{"book":"Waefesu","chapter":"4","verse":"18","text":"na mahala gawu gawera muluwindu. Wakutali na ukomu yawulawa kwa Mlungu toziya ya uzigizigi yawuwera mngati mwawu na ukalipa wawu."},{"book":"Waefesu","chapter":"4","verse":"19","text":"Wapotoka na wahera soni, waliyingiziya muwupayira, womberi watenda kwa lopulopu kila ntambu ya vitwatira vya soni."},{"book":"Waefesu","chapter":"4","verse":"20","text":"Kumbiti mwenga mlifunda hangu ndiri kuusu Kristu."},{"book":"Waefesu","chapter":"4","verse":"21","text":"Hashi, mwenga mupikanira ndiri kuusu Yesu? Nakaka mwenga mfunditwi kuusu yomberi kuwera unakaka wamungati mwakuwi."},{"book":"Waefesu","chapter":"4","verse":"22","text":"Su, mleki mwenendu gwenu gwa kwanja ntambu muntu yakavula nguwu yakuwi, yani umuntu wenu mgona wawuweriti wankuharibisiwa kwa matamata zyakuwi mpayikiru."},{"book":"Waefesu","chapter":"4","verse":"23","text":"Mnyawi syayi ya murohu na mmaholu genu."},{"book":"Waefesu","chapter":"4","verse":"24","text":"Mvali ntambu ya syayi ya umuntu gambira muntu yakavala nguwu ndoyeni yiumbwa kwa mfanu gwa Mlungu na ndoyeni ililanguziya mumakaliru ga nakaka ga kumfiriziya Mlungu na unanagala."},{"book":"Waefesu","chapter":"4","verse":"25","text":"Hangu, mleki mpayu, kila yumu kafiruwa kumgambira mlongu myaguwi unakaka toziya kila yumu gwetu kashiwungiru sha nshimba ya Kristu."},{"book":"Waefesu","chapter":"4","verse":"26","text":"Handa pamkalala, namjumira maya genu gawatendi mtendi vidoda na namlikala na maya mpaka paguzyeta mshenji."},{"book":"Waefesu","chapter":"4","verse":"27","text":"Namumpa Shetani lupenyu,"},{"book":"Waefesu","chapter":"4","verse":"28","text":"Yakaweriti kankwiwa, nakiwa kayi, kumbiti kanji kutenda lihengu liheri kwa mawoku gakuwi kapati kuwera na shintu sha kulitanga mweni na kumtanga muntu muhushu."},{"book":"Waefesu","chapter":"4","verse":"29","text":"Visoweru vidoda navipikinika nakamu pakati penu, kila mala visoweru vyenu viweri viherepa na vyeni vinyawa na kuwatanga wamonga, su viwanemeziyi wantu wenu yawapikinira."},{"book":"Waefesu","chapter":"4","verse":"30","text":"Namumuhinginiziya Rohu Mnanagala gwa Mlungu toziya Rohu ayu ndo shilanguliru sha Mlungu kwa mwenga kuwera mwenga mwawantu wakuwi na shilanguziwu kuwera lishaka liza ndopeni Mlungu hakawalekiziyi."},{"book":"Waefesu","chapter":"4","verse":"31","text":"Su, mlekani kulikalalirana shuki na mleki maya na mleki umatu na mleki kwigilanga na mleki kila ukondola!"},{"book":"Waefesu","chapter":"4","verse":"32","text":"Muweri na moyu muheri kwa kila yumu gwenu na muweri na lusungu na kila yumu kamlekiziyi myaguwi handa Mlungu ntambu yakawalekiziya mwenga kwa njira ya Kristu."}]}