{"data":[{"book":"1 ImiLando","chapter":"15","verse":"1","text":"Ngemva kokuba uDavida esakhile ezakhe izindlu eMzini kaDavida, wakha indawo yebhokisi lesivumelwano sikaNkulunkulu, walimisela ithente kuleyondawo."},{"book":"1 ImiLando","chapter":"15","verse":"2","text":"UDavida wasesithi: “Kakho ozathwala ibhokisi lesivumelwano sikaNkulunkulu ngaphandle kwabaLevi ngoba uThixo wabakhethela ukuthwala ibhokisi lesivumelwano sikaThixo lokumkhonza kuze kube nininini.”"},{"book":"1 ImiLando","chapter":"15","verse":"3","text":"UDavida wasehlanganisa bonke abako-Israyeli eJerusalema ukuze balethe ibhokisi lesivumelwano sikaThixo endaweni ayeyilungisele lona."},{"book":"1 ImiLando","chapter":"15","verse":"4","text":"Wahlanganisa abosendo luka-Aroni labaLevi ngezindlu zabo:"},{"book":"1 ImiLando","chapter":"15","verse":"5","text":"Kwabendlu kaKhohathi,"},{"book":"1 ImiLando","chapter":"15","verse":"6","text":"kwabendlu kaMerari,"},{"book":"1 ImiLando","chapter":"15","verse":"7","text":"kwabendlu kaGeshoni,"},{"book":"1 ImiLando","chapter":"15","verse":"8","text":"kwabendlu ka-Elizafani,"},{"book":"1 ImiLando","chapter":"15","verse":"9","text":"kwabendlu kaHebhroni,"},{"book":"1 ImiLando","chapter":"15","verse":"10","text":"kwabendlu ka-Uziyeli,"},{"book":"1 ImiLando","chapter":"15","verse":"11","text":"UDavida wasenxusa abaphristi uZadokhi lo-Abhiyathari kanye lo-Uriyeli, lo-Asaya, loJoweli, loShemaya, lo-Eliyeli lo-Abhinadabi abaLevi."},{"book":"1 ImiLando","chapter":"15","verse":"12","text":"Wasesithi kubo, “Lina lizinhloko zezindlu zabaLevi, zihlambululeni lina kanye lezihlobo zenu ukuze liyethatha ibhokisi lesivumelwano sikaThixo, uNkulunkulu ka-Israyeli, lililethe endaweni engiyilungisele lona."},{"book":"1 ImiLando","chapter":"15","verse":"13","text":"UThixo uNkulunkulu wethu wasithukuthelela ngenxa yokuthi lina abaLevi, ayisini elathwala ibhokisi lesivumelwano sikaThixo kuqala. Asizanga sibuze kuThixo ukuthi kwakumele senzeni njengokulaya kwakhe.”"},{"book":"1 ImiLando","chapter":"15","verse":"14","text":"Ngakho abaphristi labaLevi bazihlambulula ukuze bathwale ibhokisi lesivumelwano sikaThixo, uNkulunkulu ka-Israyeli."},{"book":"1 ImiLando","chapter":"15","verse":"15","text":"Yikho abaLevi bathwala ibhokisi lesivumelwano sikaThixo ngezibambo zezigodo emahlombe abo, njengokulaya kukaMosi kulandelwa ilizwi likaThixo."},{"book":"1 ImiLando","chapter":"15","verse":"16","text":"UDavida watshela abakhokheli babaLevi ukuthi bakhethe abafowabo ukuthi babe ngabahlabeleli ukuze bahlabelele izingoma ezimnandi, betshaya amachacho lezigubhu lemihubhe."},{"book":"1 ImiLando","chapter":"15","verse":"17","text":"AbaLevi bakhetha uHemani indodana kaJoweli; kubafowabo, u-Asafi indodana kaBherekhiya; lakubafowabo amaMerari, u-Ethani indodana kaKhushaya;"},{"book":"1 ImiLando","chapter":"15","verse":"18","text":"kanye labafowabo ngokulandelana ngezikhundla: uZakhariya, loJahaziyeli, loShemiramothi, loJeyiyeli, lo-Uni, lo-Eliyabi, loBhenaya, loMaseya, loMathithiya, lo-Elifelehu, loMikhineya, lo-Obhedi-Edomi kanye loJehiyeli abalindi bamasango."},{"book":"1 ImiLando","chapter":"15","verse":"19","text":"Abahlabeleli uHemani lo-Asafi kanye lo-Ethani babezatshaya izigubhu zethusi;"},{"book":"1 ImiLando","chapter":"15","verse":"20","text":"loZakhariya, lo-Aziyeli, loShemiramothi, loJehiyeli, lo-Uni, lo-Eliyabi, loMaseya kanye loBhenaya babezatshaya imihubhe, ngokuhambelana le-alamothi"},{"book":"1 ImiLando","chapter":"15","verse":"21","text":"loMathithiya, lo-Elifelehu, loMikhineya, lo-Obhedi-Edomi, loJeyiyeli kanye lo-Azaziya babezatshaya imiqangala, njengokuqondiswa kwabo yishiminithi,"},{"book":"1 ImiLando","chapter":"15","verse":"22","text":"uKhenaniya umkhokheli kubaLevi wayengumhlabelisi; wayephethe lapha ngoba wayeligabazi."},{"book":"1 ImiLando","chapter":"15","verse":"23","text":"UBherekhiya lo-Elikhana babengabalindi bamasango ebhokisi lesivumelwano,"},{"book":"1 ImiLando","chapter":"15","verse":"24","text":"loShebhaniya, loJoshafathi loNethaneli, lo-Amasayi, loZakhariya, loBhenaya kanye lo-Eliyezari bengabaphristi bokuvuthela icilongo phambi kwebhokisi lesivumelwano sikaNkulunkulu. U-Obhedi-Edomi loJehiya labo babengabalindi beminyango yebhokisi lesivumelwano."},{"book":"1 ImiLando","chapter":"15","verse":"25","text":"Ngakho uDavida labadala bako-Israyeli labalawuli bamaxuku enkulungwane bahamba ukuyathatha ibhokisi lesivumelwano sikaThixo endlini ka-Obhedi-Edomi, bahamba ngokujabula."},{"book":"1 ImiLando","chapter":"15","verse":"26","text":"Ngoba uNkulunkulu wayebasizile abakoLevi ababethwele ibhokisi lesivumelwano sikaThixo, benza umhlatshelo wenkunzi eziyisikhombisa lenqama eziyisikhombisa."},{"book":"1 ImiLando","chapter":"15","verse":"27","text":"UDavida labo bonke abaLevi ababethwele ibhokisi lesivumelwano sikaThixo labahlabeleli loKhenaniya umkhokheli wabahlabeleli babegqoke izigqoko zelembu lelineni elihle, uDavida wayegqoke lesigqoko semahlombe selineni elihle."},{"book":"1 ImiLando","chapter":"15","verse":"28","text":"Ngakho abako-Israyeli ngobunengi babo baletha ibhokisi lesivumelwano sikaThixo ngomdumo omkhulu, bevuthela impondo zenqama betshaya lamacilongo, lezigubhu lamachacho lemihubhe."},{"book":"1 ImiLando","chapter":"15","verse":"29","text":"Ekungeneni kwebhokisi lesivumelwano sikaThixo eMzini kaDavida, uMikhali indodakazi kaSawuli wayebukele elunguze ngefasitela. Wathi ebona inkosi uDavida izithokozisa igida, wayeyisa ngenhliziyo yakhe."}]}