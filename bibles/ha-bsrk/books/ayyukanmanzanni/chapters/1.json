{"data":[{"book":"Ayyukan Manzanni","chapter":"1","verse":"1","text":"A littafina na farko, Tiyofilus, na rubuta game da dukan abin da Yesu ya fara yi, da abin da ya koyar"},{"book":"Ayyukan Manzanni","chapter":"1","verse":"2","text":"har zuwa ranar da aka ɗauke shi zuwa sama, bayan ya ba da umarnai ta wurin Ruhu Mai Tsarki ga manzannin da ya zaɓa."},{"book":"Ayyukan Manzanni","chapter":"1","verse":"3","text":"Bayan wahalarsa, ya bayyana kansa ga waɗannan mutane ya kuma ba da tabbatattun alamu masu yawa cewa yana da rai. Ya bayyana a gare su har kwana arba’in ya kuma yi musu magana game da mulkin Allah."},{"book":"Ayyukan Manzanni","chapter":"1","verse":"4","text":"A wani lokaci, yayinda yake ci tare da su, ya ba su wannan umarni, “Kada ku bar Urushalima, amma ku jira kyautar da Ubana ya yi alkawari, wadda kuka ji na yi magana a kai."},{"book":"Ayyukan Manzanni","chapter":"1","verse":"5","text":"Gama Yohanna ya yi baftisma da1.5 Ko kuwa a cikin ruwa, amma a cikin ’yan kwanaki za a yi muku baftisma da Ruhu Mai Tsarki.”"},{"book":"Ayyukan Manzanni","chapter":"1","verse":"6","text":"Saboda haka, sa’ad da suka taru, sai suka tambaye shi, “Ubangiji, a wannan lokaci za ka mayar da mulki ga Isra’ila?”"},{"book":"Ayyukan Manzanni","chapter":"1","verse":"7","text":"Ya ce musu, “Ba naku ba ne ku san lokuta ko ranakun da Uban ya shirya cikin ikonsa."},{"book":"Ayyukan Manzanni","chapter":"1","verse":"8","text":"Amma ku za ku karɓi iko sa’ad da Ruhu Mai Tsarki ya sauka a kanku; za ku kuma zama shaiduna cikin Urushalima, da kuma cikin dukan Yahudiya da Samariya, zuwa kuma iyakar duniya.”"},{"book":"Ayyukan Manzanni","chapter":"1","verse":"9","text":"Bayan ya faɗi wannan, sai aka ɗauke shi sama a idanunsu sai wani girgije ya rufe shi daga ganinsu."},{"book":"Ayyukan Manzanni","chapter":"1","verse":"10","text":"Suna zuba ido a bisa, zuwa cikin sararin sama yayinda yake tafiya, nan da nan, sai ga mutane biyu saye da fararen riguna tsaye kusa da su."},{"book":"Ayyukan Manzanni","chapter":"1","verse":"11","text":"Sai suka ce, “Mutanen Galili, don me kuke tsaye a nan kuna duban sararin sama? Wannan Yesu, wanda aka ɗauke daga gare ku zuwa sama, zai komo daidai yadda kuka ga ya tafi sama.”"},{"book":"Ayyukan Manzanni","chapter":"1","verse":"12","text":"Sai suka koma Urushalima daga tudun da ake kira Dutsen Zaitun, tafiyar ranar Asabbaci guda daga birnin."},{"book":"Ayyukan Manzanni","chapter":"1","verse":"13","text":"Da suka iso, sai suka hau gidan sama, zuwa ɗakin da suke zama. Waɗanda suka kasance kuwa su ne,"},{"book":"Ayyukan Manzanni","chapter":"1","verse":"14","text":"Waɗannan duka suka duƙufa cikin addu’a, tare da waɗansu mata da Maryamu mahaifiyar Yesu, da kuma tare da ’yan’uwansa."},{"book":"Ayyukan Manzanni","chapter":"1","verse":"15","text":"A waɗancan kwanakin Bitrus ya miƙe tsaye cikin ’yan’uwa masu bi (taron da ya yi kusan mutum ɗari da ashirin)"},{"book":"Ayyukan Manzanni","chapter":"1","verse":"16","text":"ya ce, “’Yan’uwana, dole a cika Nassin nan da Ruhu Mai Tsarki ya yi magana tun da daɗewa ta bakin Dawuda game da Yahuda, wanda ya zama jagora ga waɗanda suka kama Yesu"},{"book":"Ayyukan Manzanni","chapter":"1","verse":"17","text":"dā shi ɗaya ne cikinmu, ya kuma yi hidima a cikin aikin nan.”"},{"book":"Ayyukan Manzanni","chapter":"1","verse":"18","text":"(Da ladar da ya samu saboda muguntarsa Yahuda ya sayi wani fili; a can ya fāɗi da kā, jikinsa ya fashe, hanjinsa kuma duk suka zubo."},{"book":"Ayyukan Manzanni","chapter":"1","verse":"19","text":"Kowa a Urushalima ya ji game da wannan, saboda haka suka kira wannan filin Akeldama, da yarensu, wato, Filin Jini.)"},{"book":"Ayyukan Manzanni","chapter":"1","verse":"20","text":"Bitrus ya ce, “Gama yana a rubuce a cikin Littafin Zabura cewa,"},{"book":"Ayyukan Manzanni","chapter":"1","verse":"21","text":"Saboda haka dole a zaɓi ɗaya daga cikin mutanen da suke tare da mu duk lokacin da Ubangiji Yesu yake shiga da fita a cikinmu,"},{"book":"Ayyukan Manzanni","chapter":"1","verse":"22","text":"farawa daga baftisma ta Yohanna har zuwa sa’ad da aka ɗauke Yesu daga gare mu. Gama dole ɗaya daga waɗannan ya zama shaidar tashinsa daga matattu tare da mu.”"},{"book":"Ayyukan Manzanni","chapter":"1","verse":"23","text":"Saboda haka suka gabatar da mutane biyu. Yusuf mai suna Barsabbas (da aka kuma sani da Yustus) da kuma Mattiyas."},{"book":"Ayyukan Manzanni","chapter":"1","verse":"24","text":"Sai suka yi addu’a suka ce, “Ubangiji, ka san zuciyar kowa. Nuna mana wanne a cikin waɗannan biyu da ka zaɓa"},{"book":"Ayyukan Manzanni","chapter":"1","verse":"25","text":"ya karɓi wannan aikin manzanci, wanda Yahuda ya bari don yă tafi wurin da yake nasa.”"},{"book":"Ayyukan Manzanni","chapter":"1","verse":"26","text":"Sa’an nan suka jefa ƙuri’u, ƙuri’ar kuwa ta fāɗo a kan Mattiyas; sai aka sa shi cikin manzannin nan goma sha ɗaya."}]}