{"data":[{"book":"Figoli","chapter":"17","verse":"1","text":"Kwa kupitila Amfipoli na Apolonia vafikili Tesaloniki, aku kwavelili nyumba ya kudadavila ya Vayawudi."},{"book":"Figoli","chapter":"17","verse":"2","text":"Na Pauli, ayilumbili pamu kucha wuyivelili chishovi, awombanili nawu kwa chipindi cha majuva va kupumulila matatu yivayilongushili, pasoma Mayandiku Vang'alili."},{"book":"Figoli","chapter":"17","verse":"3","text":"Ahimulili na kulangusha kucha alatiwili Kilistu kuteshiwa na kushukuka. Kavawombela, “Ayu Yesu yindivalandulila ndi Kilistu.”"},{"book":"Figoli","chapter":"17","verse":"4","text":"Vamonga vajumilili, vayilongosha na Pauli na Sila na Vagiliki vamumanyili Chapanga, vatangalili nesu na vahumbu vatangalili, vayihasha pamu nawu."},{"book":"Figoli","chapter":"17","verse":"5","text":"Lakini Vayawudi vawonili geli, vavatolili lipinga lya vandu kusoku vangali lusungu na vawafu, vagolili ndilingu mbwani, vavayendela vandu kunyumba ya Yasoni, vakadayileyi Pauli na Sila kuvayegha kwa vandu va mumbwani."},{"book":"Figoli","chapter":"17","verse":"6","text":"Pavapotili, vamkukusha Yasoni na valongu vaki vamonga kwa vakomi wa mumbwani, vakawuteyi vakadeteyi, “Vandu ava vaghalambulili mulima vosi, vayisa na mumbwani yetu.”"},{"book":"Figoli","chapter":"17","verse":"7","text":"Na Yasoni kavalibushila na ava vosi vakugola milandu yiveli yilinganila ng'odu na Malawu va Chapanga vamupili Musa va Kayisali, pavadeta kuna mutwa wingi, vakumkema Yesu."},{"book":"Figoli","chapter":"17","verse":"8","text":"Kwa filongu fila vakomi va mumbwani na lipinga lya vandu vapatili lyova."},{"book":"Figoli","chapter":"17","verse":"9","text":"Yivagolili Yasoni na vayaki vahombi mbiya, pambeli vavalekiselili vayendi."},{"book":"Figoli","chapter":"17","verse":"10","text":"Tepu valongu ava vavayeghili Pauli na Sila pamii mbaka Beleya. Veni pavafikili kula vayingilili munyumba ya kudadavila ya Vayawudi."},{"book":"Figoli","chapter":"17","verse":"11","text":"Vandu ava vavelili vanyanyi pitu vala va Tesaloniki, vapikanishili chila chilongu kwa moyu wosi na majuva vosi vayiwulili mayandiku, kulola kucha nakaka chavawombela Pauli na Sila."},{"book":"Figoli","chapter":"17","verse":"12","text":"Topi, vandu vamonga vatangalili vajumilili na vadadala va Chigiliki vaveli na fyewu fikomi na wuwula valulumi."},{"book":"Figoli","chapter":"17","verse":"13","text":"Lakini, Vayawudi wa Tesaloniki pavamanyili kuva Pauli avelili akulandula chilongu cha Chapanga aku Beleya, vayendili aku, vakandili ndilingu na kuvatumisila lipinga lya vandu."},{"book":"Figoli","chapter":"17","verse":"14","text":"Vala valongu vamuyeghili Pauli kumbwani lakini Sila na Timotewu vasiyalili Belea,"},{"book":"Figoli","chapter":"17","verse":"15","text":"Vala valongu vamuyeghili Pauli vayendili pamu nayu mbaka Ateni. Pambeli, vawuya pamu na yalayishili Pauli kuva Sila na Timotewu valopukesi vamukovikeli."},{"book":"Figoli","chapter":"17","verse":"16","text":"Pauli avelili akuvaveta Sila na Timotewu aku Ateni, mugati ya moyu waki akalalili nendu kuwona ndambu mbwani yila yamemili ming'omung'omu."},{"book":"Figoli","chapter":"17","verse":"17","text":"Topi munyumba ya kudadavila awombanili na Vayawudi vamumanyili Chapanga na vala atanganikeyi nawu majuva vonda papiteyi mulipinga."},{"book":"Figoli","chapter":"17","verse":"18","text":"Vamonga vakovikelili ndambu ya Epikulo na Stoiki valimbanili nayu. Vamonga vadetili “Akudayila kudeta liki ayu ndwangamlomu?” Wula Pauli avelili akulandula milandu ya Yesu na kushukuka, vamonga vadetili “Yikulangusha kucha ayu akulandula milandu ya vachapanga vahenja.”"},{"book":"Figoli","chapter":"17","verse":"19","text":"Vamtolili Pauli, vamuyegha Aleopagu, vadeta, “Tudayila kumanya chilongu achi chashonu uvelili ukutuwombela."},{"book":"Figoli","chapter":"17","verse":"20","text":"Findu fimonga twapikanishili kwa majeji vetu fikuwoneka kucha miwujawuja kwa yufwi. Tungadayilili kumanya milandu ayi yina mana liki.”"},{"book":"Figoli","chapter":"17","verse":"21","text":"Venikaya va Ateni na vandu vamonga vayikalaya aku vavelili chipindi chawu chosi vakahimuleye na kupikanisha filongu fya shonu."},{"book":"Figoli","chapter":"17","verse":"22","text":"Topi, Pauli awolukili pawulongolu pa chitemela cha Aleopagu, adetili: “Vandu va Ateni! Nguwona kuva yuwi, vandu mukukovekela deha ya kumukovikela Chapanga nendu."},{"book":"Figoli","chapter":"17","verse":"23","text":"Kwa nongwa ayi pambiteyi aku na aku na kulola milandu ya kudadava kwenu, ng'ona fyalu fiyandikiwa filongu afi, ‘Kwa Chapanga yangajila kumanyika.’ Topi nenga kulandula milandu yaki, mweni avelili mkumjuma yula mungajila kumumanya."},{"book":"Figoli","chapter":"17","verse":"24","text":"Chapanga yagolili mulima na findu fyosi fivelili, wula mweni ndi Bambu wa kumbindi na mlima, akwikalagha munyumba ya Chapanga yivajengili kwa mawoku ha,"},{"book":"Figoli","chapter":"17","verse":"25","text":"Wala akutangiwa na mawoku va mundu ha, kucha akwilata chindu chochosi, nongwa mweni akuvagayilaya vonda unofu na Mfuki wa findu fyosi."},{"book":"Figoli","chapter":"17","verse":"26","text":"Mweni agolili kila mlima wa vandu vosi kufuma kwa mundu yumu, kuwesha kuyikala mlima wonda."},{"book":"Figoli","chapter":"17","verse":"27","text":"Agolili nahawu, ili milima ayi yimukovikeli na kucha wula kwa kuyibunula, mbaka yamfikili. Lakini hata naha Chapanga kakutali ha kwa kila mundu."},{"book":"Figoli","chapter":"17","verse":"28","text":"Kucha adetili mundu yumu,"},{"book":"Figoli","chapter":"17","verse":"29","text":"Topi payiva, yufwi vana va Chapanga, nyanyi ndili kuyihola Chapanga kucha chumang'andu, mbiya awu ligonguweli lya kusongola na kutayiwa malembu na mundu."},{"book":"Figoli","chapter":"17","verse":"30","text":"Chapanga agolili kucha akulola ndili chipindi chila cha vandu vavelili vapufi lakini ponopa, akuvalayila vandu vosi kila mahali vapomeli."},{"book":"Figoli","chapter":"17","verse":"31","text":"Nongwa kavika lijuva davahighi vamulima kwa haki, kwa mundu yula amshawulili, mweni kavagayila vandu vosi vawoni nakaka chilongu achi kwa kumshukusha mundu ayu kufuma munjifwa!”"},{"book":"Figoli","chapter":"17","verse":"32","text":"Pavampikanishili Pauli padeta chilongu cha kushukuka muchikongu, vamonga vasekili, vamonga vadetili, “Tukudayila kukupikanisha kandi chilongu achi!”"},{"book":"Figoli","chapter":"17","verse":"33","text":"Pauli kavaleka, kafuma kuchitemela."},{"book":"Figoli","chapter":"17","verse":"34","text":"Lakini vandu vamonga vayilongushili pamu, vamjumilili Chapanga vavelili Dionisiu wa Aleopagu na mdadala yumu vakumkema Damali na vamonga."}]}