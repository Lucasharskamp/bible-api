{"data":[{"book":"1 থিষলনীকীয়","chapter":"5","verse":"1","text":"এখন ভাইবোনেরা, এসব কখন ঘটবে, সেই সময় ও কালের বিষয়ে তোমাদের কিছু লেখার প্রয়োজন নেই।"},{"book":"1 থিষলনীকীয়","chapter":"5","verse":"2","text":"কারণ, তোমরা ভালোভাবেই জানো, রাতের বেলা যেমন চোর আসে, সেভাবেই প্রভুর দিন উপস্থিত হবে।"},{"book":"1 থিষলনীকীয়","chapter":"5","verse":"3","text":"লোকেরা যখন “শান্তি ও নিরাপত্তার” কথা বলবে, তখন গর্ভবতী নারীর প্রসববেদনার মতো অকস্মাৎ তাদের উপর ধ্বংস নেমে আসবে; তারা কোনোক্রমেই তা এড়াতে পারবে না।"},{"book":"1 থিষলনীকীয়","chapter":"5","verse":"4","text":"কিন্তু ভাইবোনেরা, তোমরা তো অন্ধকারে থাকো না, তাই সেদিন তোমাদের চোরের মতো বিস্মিত করে তুলবে না।"},{"book":"1 থিষলনীকীয়","chapter":"5","verse":"5","text":"তোমরা সবাই জ্যোতির সন্তান এবং দিনের সন্তান। আমরা রাত্রির নই বা অন্ধকারেরও নই।"},{"book":"1 থিষলনীকীয়","chapter":"5","verse":"6","text":"তাই, অন্যদের মতো আমরা যেন নিদ্রামগ্ন না হই। আমরা যেন সচেতন থাকি ও আত্মসংযমী হই।"},{"book":"1 থিষলনীকীয়","chapter":"5","verse":"7","text":"কারণ যারা নিদ্রা যায়, তারা রাত্রেই নিদ্রা যায় এবং মদ্যপানকারীরা রাত্রেই মত্ত হয়।"},{"book":"1 থিষলনীকীয়","chapter":"5","verse":"8","text":"কিন্তু আমরা যেহেতু দিনের সন্তান, তাই এসো, আমরা আত্মসংযমী হয়ে উঠি; বিশ্বাস এবং ভালোবাসাকে বুকপাটা করি, আর পরিত্রাণের প্রত্যাশাকে করি শিরস্ত্রাণ।"},{"book":"1 থিষলনীকীয়","chapter":"5","verse":"9","text":"কারণ ঈশ্বর তাঁর ক্রোধের শিকার হওয়ার জন্য নয়, কিন্তু আমাদের প্রভু যীশু খ্রীষ্টের মাধ্যমে পরিত্রাণ লাভের জন্য আমাদের নিযুক্ত করেছেন।"},{"book":"1 থিষলনীকীয়","chapter":"5","verse":"10","text":"আমরা জীবিত থাকি বা নিদ্রাগত হই, তাঁরই সঙ্গে যেন জীবনধারণ করি, এই উদ্দেশ্যে তিনি আমাদের জন্য মৃত্যুবরণ করেছেন।"},{"book":"1 থিষলনীকীয়","chapter":"5","verse":"11","text":"অতএব তোমরা এখন যেমন করছ, সেভাবেই পরস্পরকে প্রেরণা দাও এবং একজন আর একজনকে গড়ে উঠতে সাহায্য করো।"},{"book":"1 থিষলনীকীয়","chapter":"5","verse":"12","text":"ভাইবোনেরা, আমরা তোমাদের অনুরোধ করছি, তোমাদের মধ্যে যারা কঠোর পরিশ্রম করেন, যাঁরা প্রভুতে তোমাদের উপরে নিযুক্ত আছেন, যাঁরা তোমাদের সতর্ক করেন, তাঁদের সম্মান করো।"},{"book":"1 থিষলনীকীয়","chapter":"5","verse":"13","text":"তাঁদের পরিষেবার জন্য ভালোবেসে সর্ব্বোচ্চ শ্রদ্ধা জানিয়ো। পরস্পরের সঙ্গে শান্তিতে বসবাস করো।"},{"book":"1 থিষলনীকীয়","chapter":"5","verse":"14","text":"ভাইবোনেরা, আমরা তোমাদের মিনতি করছি, যারা অলস, তাদের সতর্ক করো, ভীরু প্রকৃতির ব্যক্তিকে প্রেরণা দিয়ো, দুর্বলকে সাহায্য করো, প্রত্যেকের প্রতি সহনশীলতা দেখিয়ো।"},{"book":"1 থিষলনীকীয়","chapter":"5","verse":"15","text":"দেখো, কেউ যেন অন্যায়ের প্রতিশোধ নিতে অন্যায় না করে, পরস্পরের এবং অন্যান্য সকলের প্রতি সবসময় সহৃদয় হতে চেষ্টা করে।"},{"book":"1 থিষলনীকীয়","chapter":"5","verse":"16","text":"সবসময় আনন্দ করো;"},{"book":"1 থিষলনীকীয়","chapter":"5","verse":"17","text":"অবিরত প্রার্থনা করো;"},{"book":"1 থিষলনীকীয়","chapter":"5","verse":"18","text":"সমস্ত পরিস্থিতিতেই ধন্যবাদ জ্ঞাপন করো, কারণ খ্রীষ্ট যীশুতে তোমাদের জন্য এই হল ঈশ্বরের ইচ্ছা।"},{"book":"1 থিষলনীকীয়","chapter":"5","verse":"19","text":"আত্মার আগুন নিভিয়ে দিয়ো না।"},{"book":"1 থিষলনীকীয়","chapter":"5","verse":"20","text":"কোনও ভাববাণী অগ্রাহ্য কোরো না।"},{"book":"1 থিষলনীকীয়","chapter":"5","verse":"21","text":"সবকিছু পরীক্ষা করে দেখো। যা কিছু উৎকৃষ্ট, তা আঁকড়ে থাকো।"},{"book":"1 থিষলনীকীয়","chapter":"5","verse":"22","text":"যা কিছু মন্দ, তা এড়িয়ে চলো।"},{"book":"1 থিষলনীকীয়","chapter":"5","verse":"23","text":"শান্তির ঈশ্বর স্বয়ং তোমাদের সর্বতোভাবে পবিত্র করে তুলুন। আমাদের প্রভু যীশু খ্রীষ্টের আগমনকালে তোমাদের সমগ্র আত্মা, প্রাণ ও দেহ, অনিন্দনীয়রূপে রক্ষিত হোক।"},{"book":"1 থিষলনীকীয়","chapter":"5","verse":"24","text":"যিনি তোমাদের আহ্বান করেন, তিনি বিশ্বস্ত, তিনিই এই কাজ করবেন।"},{"book":"1 থিষলনীকীয়","chapter":"5","verse":"25","text":"ভাইবোনেরা, আমাদের জন্য প্রার্থনা কোরো।"},{"book":"1 থিষলনীকীয়","chapter":"5","verse":"26","text":"পবিত্র চুম্বনে সব বিশ্বাসীকে সাদর সম্ভাষণ জানিয়ো।"},{"book":"1 থিষলনীকীয়","chapter":"5","verse":"27","text":"প্রভুর সাক্ষাতে আমি তোমাদের মিনতি করছি, সব ভাইবোনেদের কাছে এই পত্র যেন পাঠ করা হয়।"},{"book":"1 থিষলনীকীয়","chapter":"5","verse":"28","text":"আমাদের প্রভু যীশু খ্রীষ্টের অনুগ্রহ তোমাদের সঙ্গে বিরাজ করুক।"}]}