{"data":[{"book":"Рындоря","chapter":"17","verse":"1","text":"Кала онэ прожыле Амфиполи тай Аполония, авиле андэ Фесалоника, кай сас иудеёско синагога."},{"book":"Рындоря","chapter":"17","verse":"2","text":"Павло, сар вов и терэлас всавори вряма, жыля кордэ и трин суботы сикавэлас лэнди андав Пистросаримос,"},{"book":"Рындоря","chapter":"17","verse":"3","text":"роспхэнэлас и допхэнэлас, со Христости трэбуй сас тэ грыжолпэ тай тэ жундёл андай мулэ."},{"book":"Рындоря","chapter":"17","verse":"4","text":"Лэнди патяйле коискачи иудеёря, кадя ж бут грекоря, савэ тэлёнас лэ Дэвлэсти и бут жанглэ жувля. Ай всаворэ онэ жыле палав Павло и Сила."},{"book":"Рындоря","chapter":"17","verse":"5","text":"Авэр иудеёря холяйле пала када, онэ аракхле пэ тарго найлашэн манушэн, линэ лэн пэса, стидэ бут манушэн и вазгле всаворо форо. Онэ прастае кав чер Иасоноско, кай тэ родэн котэ Павлос и Силас тай тэ выандярэн лэн манушэндэ."},{"book":"Рындоря","chapter":"17","verse":"6","text":"Нэ кала на аракхле лэн котэ, онэ поцырдэ Иасонос и аврэн пхралэн кай форостирэ пхурэдэра."},{"book":"Рындоря","chapter":"17","verse":"7","text":"— ай Иасоно приля лэн андо пэско чер. Онэ отжан лэ императоростирэ упхэнимастар и пхэнэн, со исин авэр тхагар, Савэс акхарэн Исусо."},{"book":"Рындоря","chapter":"17","verse":"8","text":"Народо и форостирэ пхурэдэра ашундэ када тай здарайле."},{"book":"Рындоря","chapter":"17","verse":"9","text":"Онэ линэ лав и ловэ пав Иасоно и аврэн, ко сас лэса тай отмукле лэн."},{"book":"Рындоря","chapter":"17","verse":"10","text":"Тунчи, сар качи авиля и рят, пхрала отбишалдэ лэ Павлос и Силас андэ Верия. Кала онэ авиле кордэ, жыле андэ иудеёндири синагога."},{"book":"Рындоря","chapter":"17","verse":"11","text":"Верийцоря сас майотпхэрнадэ воденца, сар и фесалоникийцоря. Онэ всаворя зораса прилинэ кода, со пхэнэлас Павло, и кажно дес розлэнас Пистросаримос, кай тэ полэн, када чячимос чи нат."},{"book":"Рындоря","chapter":"17","verse":"12","text":"Бут лэндар патяйле, кадя ж патяйле пативалэ гречянки и бут грекоря."},{"book":"Рындоря","chapter":"17","verse":"13","text":"Нэ кала иудеёря андэ Фесалоника ужангле пала кода, со Павло роспхэнэл лав Дэвлэско андэ Верия, онэ авиле кордэ и ашыле тэ ваздэн и тэ холярэн лэ манушэн."},{"book":"Рындоря","chapter":"17","verse":"14","text":"Тунчи и пхрала бишалдэ лэ Павлос кай море, ай о Сила и Тимофеё ашылепэ андо форо."},{"book":"Рындоря","chapter":"17","verse":"15","text":"Кола, ко проандярэлас лэ Павлос, авиле лэса андэ Афиноря, ай тунчи жыле палпалэ, колэсти со Павло дя лэнди запхэнимос, соб о Сила и Тимофеё майсыго тэ авэн лэстэ."},{"book":"Рындоря","chapter":"17","verse":"16","text":"Кала Павло ажутярэлас лэн андэ Афиноря, вов дикхля, со кадя бут идолоря андэ кадва форо и калэстар лэсти сас наймишто по води."},{"book":"Рындоря","chapter":"17","verse":"17","text":"Вов дэлас дума андэ синагога лэ иудеёнца и колэнца, савэ тэлёнас лэ Дэвлэсти, ай кадя ж кажно дес пэ тарго колэнца, ко авэлас кордэ."},{"book":"Рындоря","chapter":"17","verse":"18","text":"Лэса дэнас дума коисавэ философоря — эпикурейцоря и стоикоря. Екх пушэнас:"},{"book":"Рындоря","chapter":"17","verse":"19","text":"Онэ андэ Павлос андо Ареопаго17.19 Плай Аресоско, кадя акхарэласпэ плай андэ Афиноря, пэ саво стидэнаспэ барэ мануша форостар и роздикхэнас рындоря, сар тэ сытярэн, тэ тэлён лэ Дэвлэсти и сар тэ жувэн пав чячимос.  и мангле:"},{"book":"Рындоря","chapter":"17","verse":"20","text":"Ту роспхэнэс пала варисо, со амэ на полас, и амэнди камэлпэ тэ жанас, со када кацаво исин."},{"book":"Рындоря","chapter":"17","verse":"21","text":"Афиняноря и мануша авэр пхувьятар, савэ жувэнас котэ, майфэдэр камэнас тэ дэн дума чи тэ ашунэн варисо нэво."},{"book":"Рындоря","chapter":"17","verse":"22","text":"Тунчи Павло вщиля помашкар Ареопаго тай пхэндя:"},{"book":"Рындоря","chapter":"17","verse":"23","text":"Мэ аракхлем екх жэртвенико, пэ саво сас пистросардо: «НАЙЖАНГЛЭ ДЭВЛЭСТИ». Мэ роспхэнав тумэнди пала Калэс Дэвлэс, Савэс тумэ на жанэн, ай всаекх тэлён Лэсти."},{"book":"Рындоря","chapter":"17","verse":"24","text":"О Дэл, Саво тердя всавори люма и вся, со пэр латэ, исин Рай болыбнаско и пхувьяко. Вов на жувэл андэ храморя, савэ тердэ вастэнца мануша."},{"book":"Рындоря","chapter":"17","verse":"25","text":"Лэ Дэвлэсти на трэбуй, соб и мануша тэ терэн бути Лэсти пэстирэ вастэнца, сар наче Лэсти варисо на хутилэл. Вов Ежэно дэл всаворэнди манушэнди жувимос, зор и вся авэр."},{"book":"Рындоря","chapter":"17","verse":"26","text":"Екхэ манушэстар Вов тердя всаворэ манушэн, соб онэ тэ жувэн пай всавори пхув, и пхэндя кай и кала онэ авэна тэ жувэн."},{"book":"Рындоря","chapter":"17","verse":"27","text":"Вов тердя када, соб мануша тэ родэн тай тэ аракхэн Дэвлэс, нэ Вов чячес исин найдур кажнонэс амэндар."},{"book":"Рындоря","chapter":"17","verse":"28","text":"Акэ, андэр Лэстэ амэ жувас, пхирас тай исин андэ люма, сар пхэнэн коисавэ тумарэ поэторя: «Ай амэ исин Лэско родо»."},{"book":"Рындоря","chapter":"17","verse":"29","text":"Ай кала амэ родо Дэвлэско, амэнди на трэбуй тэ гындосарас, со о Дэл мэзимэ пэ кода, со тердо сомнакастар, рупэстар чи барэстар вастэнца тай годяса манушэндиряса."},{"book":"Рындоря","chapter":"17","verse":"30","text":"Майанглал мануша на жанэнас Дэвлэс и Вов запхандэлас пэ када якха, нэ икхатар Вов припхэнэл всаворэнди пай всавори пхув тэ каисавэн."},{"book":"Рындоря","chapter":"17","verse":"31","text":"Вов тховдя дес, кала Вов авэла тэ сындосарэл всавори люма пав чячимос, тай вытидя Манушэс, Саво и авэла сындомари. Вов допхэндя када всаворэнди, кала жундярдя Лэс андай мулэ!"},{"book":"Рындоря","chapter":"17","verse":"32","text":"Кала онэ ашундэ палай кода, со жундёна и мулэ, коисавэ лэндар ашыле тэ асан, ай авэр пхэндэ:"},{"book":"Рындоря","chapter":"17","verse":"33","text":"Тунчи Павло жылятар котар."},{"book":"Рындоря","chapter":"17","verse":"34","text":"Коискачи манушэн екхпатив патяйле тай жыле лэ Павлоса. Машкар лэндэ сас Дионисиё, мануш андав Ареопаго, инке жувли, савя акхарэнас Дамарь, и авэр."}]}