{"data":[{"book":"Revelation","chapter":"16","verse":"1","text":"Hessafe guye laapun kiitanchata “Inte biidi Xoossa hanqo oykida laapun xu7ata duge biitta bolla gusite!” giza gita qaalay Xoossa keethafe kezishin ta siyadis."},{"book":"Revelation","chapter":"16","verse":"2","text":"koyro kiitanchazi biidi xu7aza biitta bolla gusides. Do7aza malatay istta bollane he do7aza misiles goynizayta bolla iittane waayisiza madunthi istta bolla kezides."},{"book":"Revelation","chapter":"16","verse":"3","text":"Nam7antho kiitanchzi qass xu7aza abba bolla gusides. Abayka hayqida asa suutha mala giddies. Abba giddon shempora dizayti wurikka hayqida."},{"book":"Revelation","chapter":"16","verse":"4","text":"Hedzdzantho kiitanchay ba xu7aza shaapata bollane pulto haathata bolla gusides. He isttika suuthu gidida."},{"book":"Revelation","chapter":"16","verse":"5","text":"Haatha bolla izas godatethi diza kiitanchazi hizgishin ta siyadis “Kaseka Ha7ika diza geesha godo neni hessaththo piridida gishshi neni tumanchakko."},{"book":"Revelation","chapter":"16","verse":"6","text":"Asay kase ammanizaytane nabeta suuthu gusida gishshi ne istta suuthu ushshadasa. Hessika isttas besses”"},{"book":"Revelation","chapter":"16","verse":"7","text":"Yarsho yarshiza sozape qass “Ee wursa danda7iza Goda Xoosso! ne piridati wurikka tumane likkekko” giza qaala siyadis."},{"book":"Revelation","chapter":"16","verse":"8","text":"Oydantho kiitanchazi ba xu7aza awa arshe bolla gusides. Awa arsheyka asa ba seelan xuugana mala awa arshes wolqay imettides."},{"book":"Revelation","chapter":"16","verse":"9","text":"Asayka wolqama seelan xuugetides. He bochata bolla sheney izas diza Xoossa sunthu asay caydes attin maarotethan gelibeynane izaka bonchibeyna."},{"book":"Revelation","chapter":"16","verse":"10","text":"Ichachantha kiitanchay ba xu7a do7aza alga bolla gusides. He do7aza Kawotethi qass dhumides. Asay qass waayezape dendidayssan berka ba inxxaris gariccides."},{"book":"Revelation","chapter":"16","verse":"11","text":"Istti qass he maduntha sakope dendidayssan Salo Xoossa qangida attin maarotethan gelibeytena"},{"book":"Revelation","chapter":"16","verse":"12","text":"usupuntha kiitanchay qass ba xu7aza wagga Efiraxise shaafan gusides. Awa arshey mokiza baggafe yaana kawotas oge giigisana mala shaafazi melides."},{"book":"Revelation","chapter":"16","verse":"13","text":"He daweza duunapene he do7aza duunape, wordo nabeza duunape oqaris milatiza hedzdzu tuna ayanati kezishin ta beyadis."},{"book":"Revelation","chapter":"16","verse":"14","text":"Heyti qass malatata oothiza daydantha ayanatakko. Heyti ayanati wuris danda7iza Goda gita gallas hanana olas asa shiishanas alame Kawoti dizaso wuriso baana."},{"book":"Revelation","chapter":"16","verse":"15","text":"Heko tani kayso mala qopontta gakka wodhana. Izi kallottin asay iza kallotethi beyontta mala beeggidine ba mayo naagiza uray galatettidadekko."},{"book":"Revelation","chapter":"16","verse":"16","text":"Ayanatika kawota Ibirawe asa qaalara, Armmagedone geetettiza so shiishida."},{"book":"Revelation","chapter":"16","verse":"17","text":"Laapuntho kiitanchazi ba xu7aza bolla carko bolla gusides. Xoossa keeththa giddon diza algazape “Polettides” giza wolqama qaalay kezides."},{"book":"Revelation","chapter":"16","verse":"18","text":"wolqanthine dada giirethine gugunthi, gita biitta qaathey hanides. Asi biitta bolla medhettosope hanno gakkans hessa malay biitta bolla hani7erena."},{"book":"Revelation","chapter":"16","verse":"19","text":"Wogga Katamaya hedzdzu keza shaakista wodhdhadusu. Hanko dereta katamati laaletida Xoossi wogga Katamayo Baabilono zaari qopides. Mino hanqo xu7an kumidi attida woyne ush ushsha uyana mala oothides."},{"book":"Revelation","chapter":"16","verse":"20","text":"Abba gidon diza dereti wurikka baqatida, zumatika betibeyttena."},{"book":"Revelation","chapter":"16","verse":"21","text":"Issi issi shachay oyddu tammane ichachu kilo gidiza shachi salope duge asa bolla wodhides. Bochazi daro iitta gidida gishshi asay he shacha bocha geedon Xoossu caydes."}]}