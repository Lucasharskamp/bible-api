{"data":[{"book":"Aposolo","chapter":"24","verse":"1","text":"Hagi 5 fu'agna evigeno ugagota pristi ne' Ananaisi'a, mono kva (elda) vahe'ene, mago aza huno kemahu nera (loya) Tetulusi nevareno, Polina Gavana ne' avufima kema hunte kea anakite'za e'naze."},{"book":"Aposolo","chapter":"24","verse":"2","text":"Polima kema higeno egeno'a, Tetilusi'a agafa huno Gavana nete ke ha' Polina renteno anage hu'ne,"},{"book":"Aposolo","chapter":"24","verse":"3","text":"Feliksiga knare hu'nane. Mika kazigane, mika zama hanazankura tagra kageta antahita nehuta tusi'a muse hunegantone."},{"book":"Aposolo","chapter":"24","verse":"4","text":"Hu'neanagi kagrira mago'ene knaka'a kazeorigahuanki'na anage hu'na negasamue, muse hugantonanki osia kema hanuana kagrama nehana kante antenka ketia antahiramio."},{"book":"Aposolo","chapter":"24","verse":"5","text":"Tagrama keta eri fore hunana ama'na nera hazanke nere, rama'a vahe zamazeri agrarega anteno, maka kokantega Jiu vahera keha renezmanteno, Nazarenie nehaza mono naga'mokizmi kva mani'ne."},{"book":"Aposolo","chapter":"24","verse":"6-7","text":"Anama hu'neno'a, agra ra mono nontia eri haviza nehigeta azeri none."},{"book":"Aposolo","chapter":"24","verse":"8","text":"Kagrama antahigenka kesunka maka zanku'ma humanentona zana kagraka'a antahigahane."},{"book":"Aposolo","chapter":"24","verse":"9","text":"Jiu vahe'mo'zanena Tetulusi kere hagerafi'za, ama'na kema nehiana tamage hu'za hunte'naze."},{"book":"Aposolo","chapter":"24","verse":"10","text":"Gavana ne'mo Poli ke hinogu revumi humigeno, Poli'a anage hu'ne,"},{"book":"Aposolo","chapter":"24","verse":"11","text":"Kagraka'a ana kea eriama hunka antahi ankeregahane, 12fu'a kna'nazana agatereno eovu'nege'na Jerusalemi mono hu'naku mareri'noe."},{"book":"Aposolo","chapter":"24","verse":"12","text":"Zamagrama naga'zana, nagra mago vahe'enena fra ovazi'na, ra mono nompintira keaga hu'na, rama'a vahe kevua zamazeri savari hu'na nagrarega zamare'ozmante'na, osi mono nonpintiro rankumapinti'enena zamavare nagrarega ontoge'za onke'naze."},{"book":"Aposolo","chapter":"24","verse":"13","text":"Hankinka zamagrama kema hunantenaku'ma nehazankea agafa'a kagritera eri forera osugahaze."},{"book":"Aposolo","chapter":"24","verse":"14","text":"Hu'neanagi nagra huama hu'na tamagema kasamisuana, tagigomofo Anumzante monora hunte'noe, Jisasi'ma hu'nea Kama, (sektie hu'zama nehazare) maka Mosesi Kasegemo'ma hu'neazante namentinti nehu'na, kasnampa vahe'mo'zama kre'naza kante avaririnoe."},{"book":"Aposolo","chapter":"24","verse":"15","text":"Nagra Anumzamofonte namentinti hu'noe, zamagrama zamentinti hu'naza kna hu'noankino, fatgo vahe'ene, havi vahe'mo'za frite'za otigahaze hu'na namentinti nehue."},{"book":"Aposolo","chapter":"24","verse":"16","text":"Ama'na ke agafare, nagra maragu'zatina Anumzamofo avure'ene, vahe'mokizmi zamurera mani fatgo nehue."},{"book":"Aposolo","chapter":"24","verse":"17","text":"Mago'a zagegafu evutege'na, zamunte omane vahe'nia, museza (gift) nezami'na, Anumzamofonte ofa antenaku Jerusalea vu'noe."},{"book":"Aposolo","chapter":"24","verse":"18","text":"Anama nehuge'za ra mono nompi nage'za eri fore nehu'za, nazeri agruma Anumzamofonte hu'noa zankura, vahe kevumo'zo mago'a rankea huonante'naze."},{"book":"Aposolo","chapter":"24","verse":"19","text":"Hu'neanagi mago'a Esia provinsifinti Jiu vahera, amare menina kagri kavure mani'ne'za, nagrima hunante keaga me'neresina hunantasine."},{"book":"Aposolo","chapter":"24","verse":"20","text":"Anama osanu'za ama vahe'mo'za, nankna hazenke hu'nofi agafa'a hugahaze. Kanisol vahe zamure'ma oti'ne'na hu'noa kea hufore hugahaze."},{"book":"Aposolo","chapter":"24","verse":"21","text":"Hagi mago'zana kea ranke hu'na kanisol vahe zamure'ma oti'nena hu'noe. Menina keagama hunenantazana fripinti otigahaze hu'na huazante hunenantaze."},{"book":"Aposolo","chapter":"24","verse":"22","text":"Anante Feliksi'a Jisasima amage'ma antekana ko antahi'neankino, kema antahi kna eriza'za nehuno anage hu'ne, Lisiasi'ma ugagota sondia kva ne'ma eramisige'na, keka'a antahigahue huteno,"},{"book":"Aposolo","chapter":"24","verse":"23","text":"hagi 100'a sondia vahete kva (sensulien) ne'ku Polina kegava krinto hu'ne. Hianagi atregeno fru huno nemanina naga'amo'zama nazano atupa'ma haniazama eme aminaku hanigeta, i'o huozmanteho hu'ne."},{"book":"Aposolo","chapter":"24","verse":"24","text":"Mago'agna evigeno, Feliksi'ene nenaro Drusilake e'na'e, ana ara Jiu a're. Feliksi'a huzmantege'za Polina ome kehazageno eno, Jisas Kraisinte'ma amentinti hu'nea kea eme zanasmi'ne."},{"book":"Aposolo","chapter":"24","verse":"25","text":"Poli'ma fatgo zanku'ene, avufama kava krino manizanku'ene keagare'ma vahe'ma refako'ma hania zanku'ma kema nehigeno'a, Feliksi'a tusi koro nehuno anage hu'ne, menina vu'nege'na henka kankamuma mesige'na, ke hanugenka ete eno huno asami'ne."},{"book":"Aposolo","chapter":"24","verse":"26","text":"Ana'ma nehuno'a agesama antahi'ana Poli'a zago namigahie nehuno, ama ana agafare mago'agna Polina ke higeno etere huno agranena keaga hu'ne."},{"book":"Aposolo","chapter":"24","verse":"27","text":"Tare zagegafu agateregeno'a Porsius Festusi'a, Gavana eri'zana Feliksi no erino eri'ne, na'ankure Feliksi'a Jiu vahe zamazeri muse hu'naku Polina atregeno kina nompi mani'ne."}]}