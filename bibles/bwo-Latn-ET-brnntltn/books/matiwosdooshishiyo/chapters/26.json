{"data":[{"book":"Matiwos Dooshishiyo","chapter":"26","verse":"1","text":"Iyesus jam daniyo daniy b́k'rtsok'on b́ danifwotssh hank'o bíeti,"},{"book":"Matiwos Dooshishiyo","chapter":"26","verse":"2","text":"26:2 Kesh. 12:1-27  «Git aawoniyere okoon fazigi baaliyo b́wotitwok'o danfte, Ash na'onwere jitewosh besheyarr imetwe.»"},{"book":"Matiwos Dooshishiyo","chapter":"26","verse":"3","text":"Manoor kahni naashwotsnat ashuwotsitse eenashwots kahni naashi naasho K'eyaf múúlotse kakwebowtsi."},{"book":"Matiwos Dooshishiyo","chapter":"26","verse":"4","text":"Manoknowere Iyesusi málon deshde boúd'itwok'o mál bok'ri."},{"book":"Matiwos Dooshishiyo","chapter":"26","verse":"5","text":"Ernmó, «Ashuwots dagotse fayo b́tuurawok'o baaliy aawon wotk'aye» boeti."},{"book":"Matiwos Dooshishiyo","chapter":"26","verse":"6","text":"Iyesusmó, Bitaniyi datsatse een shodets teshtso Sim'on mootsna b́tesh."},{"book":"Matiwos Dooshishiyo","chapter":"26","verse":"7","text":"26:7 Luk'. 7:37-38  Manoknowere Iyesus mishi maratse b́befere mááts ikú b́k'awntso ayidek' shaaw wotts shitúwo bín s'eents albast'rosiya eteets shútson dozets b́lk'at'iyo dek'at b́ maants bt'iini, shitú manowere b́tokats b kuut'i."},{"book":"Matiwos Dooshishiyo","chapter":"26","verse":"8","text":"B́danifwots man bek't fayat hank'o boeti, «Shitúwan eegishe hank'o datsmec'ron b́ t'afiri?"},{"book":"Matiwos Dooshishiyo","chapter":"26","verse":"9","text":"Shitúwan ay gizosh kemeyar t'owwotssh imo faleyank'e b́teshi!»"},{"book":"Matiwos Dooshishiyo","chapter":"26","verse":"10","text":"Iyesuswere hank'o boetirwok'o dank'rat boosh hank'o bíeti, «Máátsani eegoshe it kic'iri? Biye taash sheeng keewo k'alraniye,"},{"book":"Matiwos Dooshishiyo","chapter":"26","verse":"11","text":"26:11 Iwi. 15:11  T'owwots úni aawo itoke bofa'oni, taamó jam aawo itnton hanoke beeratse."},{"book":"Matiwos Dooshishiyo","chapter":"26","verse":"12","text":"Bi shitúwan tiats b kuut'o taan duukeyorish k'aniyoshee."},{"book":"Matiwos Dooshishiyo","chapter":"26","verse":"13","text":"Arikon itsh keewirwe dats jamatse doo shishiyan b́keewetsoke bi b k'altson bin gawetwok'o bjango keewetwe.»"},{"book":"Matiwos Dooshishiyo","chapter":"26","verse":"14","text":"Manoor tatse gitwotsitse ik wottso Keriyot dats asho Yhud, kahni naashwots maants amt,"},{"book":"Matiwos Dooshishiyo","chapter":"26","verse":"15","text":"26:15 Zek. 11:12  «Iyesusi itsh beshide'er ti imal taash eege it imeti?» bíet. Bowere shaash t'agaro bo imi."},{"book":"Matiwos Dooshishiyo","chapter":"26","verse":"16","text":"Manoori sa'aton dek' tuut Iyesusi beshide b́imet sheeng aawa b́ geefoni b́tesh."},{"book":"Matiwos Dooshishiyo","chapter":"26","verse":"17","text":"Tush meyi baaliyots shints aawots b́ danifwots Iyesusok t'int «Fazig ba'aliyi kooc' misho aawoke neesh nok'aniytwok'owe ngeyi?» ett boaati."},{"book":"Matiwos Dooshishiyo","chapter":"26","verse":"18","text":"Bíwere «Kitots itkindor it daatsit asho galok amr ‹Danifo tiaawo b́t'intsotse t danifwotsnton fazigi kooc'misho t meet nmootsnee etfe› erere» bíet."},{"book":"Matiwos Dooshishiyo","chapter":"26","verse":"19","text":"B́ danifwots Iyesus boosh bí ettsok'o bok'ali, fazigi kooc' misho bo k'aniyi."},{"book":"Matiwos Dooshishiyo","chapter":"26","verse":"20","text":"Datso b́iltsok'on Iyesus tatse git woshetswotsnton kooc' mishi marats beeb́dek'i."},{"book":"Matiwos Dooshishiyo","chapter":"26","verse":"21","text":"Bomafero Iyesus, «Arikoniye itsh t keewiri, ititsi ikoniye taan beshide imetwe» bí eti."},{"book":"Matiwos Dooshishiyo","chapter":"26","verse":"22","text":"B́ danifwots b́ keewts manatse tuutson aydek't shiyanat ik ikon, doonzono, «Taa wotifta?» ett aato dek' botuwi."},{"book":"Matiwos Dooshishiyo","chapter":"26","verse":"23","text":"26:23 Dub. 41:9  Ieyesuswere hank'o ett boosh bíaani, «Taan beshide imetwoniye taanton tohaat b́kishon sahaniyotse ito itdek'irwoniye."},{"book":"Matiwos Dooshishiyo","chapter":"26","verse":"24","text":"Ash na'o b́ jangosh guut'etsok'on k'iritwe, ernmó Ash na'o beshide imet ashmansh indowe bína! ash man shuweraniye b́oorink'ee bísh k'anefe b́ teshi.»"},{"book":"Matiwos Dooshishiyo","chapter":"26","verse":"25","text":"Bín beshide imetwo Yhudwere, «Danifono! taane k'uwa b́ wotiti?» bí eti. Iyesuswere, «Nee nittsok'oyiye» bíet."},{"book":"Matiwos Dooshishiyo","chapter":"26","verse":"26","text":"Bo mafere Iyesus tushman k'a'údek't b́deeri, tiitsdek't b́ danifwotssh, «Nahere mooree han tmetsoniye» ett boosh bí'imi."},{"book":"Matiwos Dooshishiyo","chapter":"26","verse":"27","text":"Wanc'mano k'aúdek'́t Ik'o údon b́ k'oniyakon hank'o ett boosh bí'imi, «It únets wanc'anitse úyeree,"},{"book":"Matiwos Dooshishiyo","chapter":"26","verse":"28","text":"26:28 Kesh. 24:8; Erm. 31:31-34  Han ay ash morro oorowe eti jangon taarewosh kuud'it t s'atsoniye."},{"book":"Matiwos Dooshishiyo","chapter":"26","verse":"29","text":"Tnihi mengstotse weyni shwi fíís' hanedro itnton túshet aawo b́ borfetsosh haniye okoon woyni shuwanatse fíís'otse gitlo úyatse etirwe,»"},{"book":"Matiwos Dooshishiyo","chapter":"26","verse":"30","text":"Maniye il udi duubo duubt Debre zeyit guri abaats k'az bokeshi."},{"book":"Matiwos Dooshishiyo","chapter":"26","verse":"31","text":"Manoor Iyesus, b́ danifwotssh hanek'o bíeti, « ‹Jintso jot'etwee, mereer s'enwotsu bad'ni bowtsiti› ett guut'etsok'on t'uwanitse, it jametsanots taan k'ak'rar tiatse wos'etute."},{"book":"Matiwos Dooshishiyo","chapter":"26","verse":"32","text":"26:32 Mat. 28:16  Ernmó k'ironiye t tuwiyako itiyere shino Galil datso maants ametuwe.»"},{"book":"Matiwos Dooshishiyo","chapter":"26","verse":"33","text":"Manoor P'et'ros, «K'osh jametswots dab neen k'ay boamal taa b́ jamon neen k'ayk'rar woc'atse!» ett b́ keewi."},{"book":"Matiwos Dooshishiyo","chapter":"26","verse":"34","text":"Iyesuswere «Arikone neesh tietiri, hambets t'úwaanitse baako b́ k'adfetsosh keezoto taan haalitune» bíet."},{"book":"Matiwos Dooshishiyo","chapter":"26","verse":"35","text":"P'et'rosmó, «K'ira wotiyalor nenetoni t k'iriti bako b́ jamon neen haaleratse!» bíet. Oorts b́danifwotswere mank'o boet."},{"book":"Matiwos Dooshishiyo","chapter":"26","verse":"36","text":"Maniyere il Iyesus b́danifwotsnton Getesemaniy eteef beyokok bí ami, manok bobodtsok'on Iyesus b́ danifwotssh «Taa ekewok amr Ik'o t k'onfetsosh it hanoke betere» bíet."},{"book":"Matiwos Dooshishiyo","chapter":"26","verse":"37","text":"Bínton P'et'rosnat Zebdiwos nana'a gitetswots b́ shutsatse dek't bíami, shiyanefetst kic'o dek't b́tuwi."},{"book":"Matiwos Dooshishiyo","chapter":"26","verse":"38","text":"Hank'owere boosh bíeti «K'iro tborfetsosh shiyanwtsere, it hanoke betere, tantonwere kup'ore.»"},{"book":"Matiwos Dooshishiyo","chapter":"26","verse":"39","text":"Boyere muk'i okaan wokat amt́, datsats b́baron gup' gup'dek't, hank'o ett Ik'o b́ k'oni, «Nihono! faleetkawotiyal gondbek'i wanc'an tiyatsere ok beshowe! ernmó nee nshuntsok'owa bako taa t shuntsok'o wotk'aye.»"},{"book":"Matiwos Dooshishiyo","chapter":"26","verse":"40","text":"Maniyere il b́danif keezwotsok aanat b́ waatsok'on bok'eefere boon b́daatsi, mansh P'et'rossh hank'o bíeti, «Taanton dab ik sa'atush kup'at it tokrerawon beyo falratsteya?"},{"book":"Matiwos Dooshishiyo","chapter":"26","verse":"41","text":"Fadewots it kindrawok'o kup'de'er Ik'o k'onwere, shayiro arikon k'andek'kee, meetsonmó maawke.»"},{"book":"Matiwos Dooshishiyo","chapter":"26","verse":"42","text":"Ando aani gitlo Iyesus wokdek't amt «T nihono! gondbek'i úshi wanc'an t úyawon b́ besho faleratse wotiyal nee ni ettsok'o wotowe» ett b́ k'oni."},{"book":"Matiwos Dooshishiyo","chapter":"26","verse":"43","text":"Ando aaniyi b́ danifwotsok aani b́ woor bo ááwo tokron maawt b́teshtsotse botookrefere boon b́ daatsi."},{"book":"Matiwos Dooshishiyo","chapter":"26","verse":"44","text":"Ando aani boon k'azkraat amt shintsman aaniyi keewon keezlo Ik'o b́ k'oni."},{"book":"Matiwos Dooshishiyo","chapter":"26","verse":"45","text":"Maniyere il b́ danifwotsok waat boosh hank'o bíeti, «Anodoor k'ewoke itfa'oni? kashdek'oke itfa'oni? Hamb ash na'o morretswots kishots beshide'e imet sa'ato bodre,"},{"book":"Matiwos Dooshishiyo","chapter":"26","verse":"46","text":"Tuuwere amone! hamb taan beshide imetwo t'inree!»"},{"book":"Matiwos Dooshishiyo","chapter":"26","verse":"47","text":"Iyesus man keewoke b́befere, tatse git b́ danifwotsitse wottso iko Yhud b́weyi, bíntonwere shiki goradonat gumbo kurdek'ts ay ashuwots boweyi, boowere kahniy naashwotsnat eenashwotsoke woshekno botesh."},{"book":"Matiwos Dooshishiyo","chapter":"26","verse":"48","text":"Iyesusi beshide imetwo Yhud́ ash ashuwotssh «It geyirwoniye taa t joobitwoniye bín deshde'ere» eton milikito imtni b́tesh."},{"book":"Matiwos Dooshishiyo","chapter":"26","verse":"49","text":"Yhud manoor waat Iyesusok t'ínt «Danifono! jeeno neesh wotowe!» ett b́ joobi."},{"book":"Matiwos Dooshishiyo","chapter":"26","verse":"50","text":"Iyesuswere, «T mashono! eshe nwaats kis'o s'eentswe» bíet. Maniyere il ashuwots Iyesusok t'int detsbodek'i."},{"book":"Matiwos Dooshishiyo","chapter":"26","verse":"51","text":"Manoor Iyesusnton teshtswotsitse iko b́ kisho jargt b́ shiki gorado kaas'dek't́ kahani naasho guutso togt b́ waazo b́k'ut'i."},{"book":"Matiwos Dooshishiyo","chapter":"26","verse":"52","text":"Iyesusmó hanek'owa bíet, «Shik k'aa'utswots shikon bot'afitwotsee nshiko b́batots aani de'er gerk'rowee."},{"book":"Matiwos Dooshishiyo","chapter":"26","verse":"53","text":"Taa t nihi t k'oniyal bí ay kum kees'et melakiwotsi wosho b́ maawitk'o arefáá itsha?"},{"book":"Matiwos Dooshishiyo","chapter":"26","verse":"54","text":"Mank'oyi wotink'e ‹Gond bek'o bín geyife› etirwo S'ayn mas'afotstsi aap'o aawk'o k'alrniya b́ s'eeneti?»"},{"book":"Matiwos Dooshishiyo","chapter":"26","verse":"55","text":"Manoori sa'ator, manoke ko'ets ash ashosh Iyesus hank'owa bíet, «Wonbedewo detsfwotskok'oye taan detsosh shikonat gumbon detsdekat it weyi? Aaw aawon Ik' mootse itn danifetsat itnton tbeyor taan deshatste b́teshi."},{"book":"Matiwos Dooshishiyo","chapter":"26","verse":"56","text":"Ernmó jaman b́wotir nebiywotsn guut'etso b́s'eenetwok'owe.» Manoor b́ danif jametswots bín k'azk'rat bowos'i."},{"book":"Matiwos Dooshishiyo","chapter":"26","verse":"57","text":"Maniyakon Iyesusi detsdek'ts ashuwots kahni naasho K'eyaafok dek't boami, manoknowere nem danifwotsnat eenash eenashwots kakuweyatni botesh."},{"book":"Matiwos Dooshishiyo","chapter":"26","verse":"58","text":"P'et'rosmóó kaahniywots naasho múúlok b́borfetso Iyesus jafrats wokoon sha'o b́ tuwi, biitsowere kinddek't keewman b́s'uufetso bek'osh múúl kotirwotsntoon be b́dek'i."},{"book":"Matiwos Dooshishiyo","chapter":"26","verse":"59","text":"Kahini naashwotsnat ayhudiwots moosh mooshif jametswots Iyesus ats k'iro angshosh kooti gawo bogeyiri."},{"book":"Matiwos Dooshishiyo","chapter":"26","verse":"60","text":"Kooti gaw gawiru aywots bí ats bot'iinalor, k'iro bí ats angshit gawo daatsratsno, il gaw gitetswots t'int,"},{"book":"Matiwos Dooshishiyo","chapter":"26","verse":"61","text":"26:61 Yoh. 2:19  «Ashaan ‹Ik'iko Ik' moo gaahde keez aawotse agosh falitwe› etre» ett bokeewi."},{"book":"Matiwos Dooshishiyo","chapter":"26","verse":"62","text":"Kahniwots naashonwere tuut «Ashaanots ni aats bo gawiru jamansh eegor boosh aaniyalkneneya?» ett bíaat."},{"book":"Matiwos Dooshishiyo","chapter":"26","verse":"63","text":"Iyesusmo s'ik et b́wtsi. Kahniwotsatsi naashonwere aaniy Iyesussh «Beyat beyiru Ik'o shúútson neen taarirwe! nee Ik'o naay Krstosi nwoto noosh keewwe!» bíet."},{"book":"Matiwos Dooshishiyo","chapter":"26","verse":"64","text":"26:64 Dan. 7:13  Iyesuswere bísh hank'o bíet, «Nee níettsok'oyiye, ernmó haniyak ash na'o bí jam falts Ik'o k'ani aaromantse b́befere bek'etute, aaninwere mank'o darotse daawnatse wotde b́woor bek'etute etirwe.»"},{"book":"Matiwos Dooshishiyo","chapter":"26","verse":"65","text":"Manoor kahniwotsatsi naasho nib k'úúnon b́ taho gaat't hank'o bíet, «Hamb Ik'e b́ c'ashiriye! b́ c'ashirwonowere it shishrte! haniyere bogo eeg gawe b́geyiti!"},{"book":"Matiwos Dooshishiyo","chapter":"26","verse":"66","text":"26:66 Lew. 24:16  Eshe, itsh eeg arefa?» boowere «K'ire bísh wotitiye!» ett boaaniyi."},{"book":"Matiwos Dooshishiyo","chapter":"26","verse":"67","text":"Manoor bo s'udo bíats bos'udi, bín bok'is'i, b́ k'eelatsowere jabefetst."},{"book":"Matiwos Dooshishiyo","chapter":"26","verse":"68","text":"«Krstoso! kone neen jot'tsoní? aab bek'on keewwe» boetiri botesh."},{"book":"Matiwos Dooshishiyo","chapter":"26","verse":"69","text":"P'et'ros mooniyere úratse kahni naashwots k'aab naasho múúlotsna b́beyiri b́tesh, manoor gon iku b́ maants t'iinat «Nee weree Gelil datstso Iyesusntoniye n teshiye!» bí et."},{"book":"Matiwos Dooshishiyo","chapter":"26","verse":"70","text":"Bímó, «Nietirwo danatse!» eton jami shinatse jamere bíet."},{"book":"Matiwos Dooshishiyo","chapter":"26","verse":"71","text":"Keshosh fengeshomaand bí amfere gon k'oshu bek'k'rat manoke teshts ashuwotssh, «Ashaan Nazrettso Iyesusntoniye b́ teshi!» biet."},{"book":"Matiwos Dooshishiyo","chapter":"26","verse":"72","text":"P'et'roswere «Ni etiru ashman danatse!» ett taaron aani b́ jamere bíet."},{"book":"Matiwos Dooshishiyo","chapter":"26","verse":"73","text":"Muk'i boteshihakon manoke need'dek't teshts ashuwots P'et'rosok t'iindek't «N noon keew keewo danifee, arikon neewor boyitse iko neene» boeti."},{"book":"Matiwos Dooshishiyo","chapter":"26","verse":"74","text":"Manoor P'et'ros, «Taa han danatse!» et fetst b́tooko c'ashfetst taaro dek't b́tuwi. Manoor baako b́ k'adi."},{"book":"Matiwos Dooshishiyo","chapter":"26","verse":"75","text":"P'et'roswere, «Baako b́ k'adfetso keezoto taash bín danatse jamere etetune» ett Iyesus b́ keewts aap'o gaw b́dek'i. Úrats kesht s'aamts eepo bí eepi."}]}