{"data":[{"book":"Yakobo","chapter":"2","verse":"1","text":"Valongo vangu, chemukumsadika BAMBU Yesu Kilisitu, BAMBU wa ukulu, mkoto kuvabagula vandu kwa kuvalola pamihu."},{"book":"Yakobo","chapter":"2","verse":"2","text":"Tijova mundu mmonga mweawalili pete ya mashonga gamahele na nyula yabwina iyingila mngonganu winu, na bahapo iyingila mundu mngangu mwawalili nyula yeyihakili."},{"book":"Yakobo","chapter":"2","verse":"3","text":"Ngati mkumtopesa mundu yula mwawalili nyula zabwina na kumjovela “Tama penapa pabwina,” Na kumjovela mngangu yula, “Veve, yima ukwo,” Amala “Tama pahi apa,”"},{"book":"Yakobo","chapter":"2","verse":"4","text":"Wu, wenewu lepi ubagula pagati yinu? Wu, hamula yeniyo yihumila lepi mumaholo ginu gahakau?"},{"book":"Yakobo","chapter":"2","verse":"5","text":"Myuwanila! Valongo vangu vaganu, Chapanga avahagwili vandu vangangu pamulima apa muni ahotola kuvamotisa neju musadika na kupokela unkosi wevitalalila vala vevamganili."},{"book":"Yakobo","chapter":"2","verse":"6","text":"Nambu nyenye mkuvavevesa vangangu! Wu, vana vindu vyamahele ndi vevakuvahindalila na kuvatakila mu libanji la mihalu?"},{"book":"Yakobo","chapter":"2","verse":"7","text":"Wu, lepi avo vevakuliliga liina lila labwina la Yesu Kilisitu, ndi nyenye vandu vaki?"},{"book":"Yakobo","chapter":"2","verse":"8","text":"Ngati chakaka muhenga lihengu malagizu gakulu muunkosi wa Chapanga, chegayandikwi mu Mayandiku Gamsopi, “Mgana myaku ngati cheukujigana wamwene,” Yati mwikita chabwina neju."},{"book":"Yakobo","chapter":"2","verse":"9","text":"Nambu mkavabagula vandu, kwa kuvalola pamihu ndi mukumbudila Chapanga na yati mwihamuliwa na malagizu kuvya mbudili."},{"book":"Yakobo","chapter":"2","verse":"10","text":"Mundu mweangayidakila mhilu umonga pagati ya malagizu goha ya Chapanga, mundu uyo yati ibuda kudenya lilagizu loha."},{"book":"Yakobo","chapter":"2","verse":"11","text":"Muni yulayula mweijova, “Ukoto kukita ugoni,” Ajovili mewa “Koto kukoma.” Ndava yeniyo hati ngati wangakita ugoni nambu ukomili veve wangakamula malagizu."},{"book":"Yakobo","chapter":"2","verse":"12","text":"Hinu, mjova na kuhenga ngati vandu vevihamuliwa kwa malagizu gegilekekesa vandu."},{"book":"Yakobo","chapter":"2","verse":"13","text":"Muni Chapanga ilangisa lepi lipyana peakumuhamula mundu angali lipyana. Nambu vandu vevavi na lipyana yati viyogopa lepi kuhamuliwa na Chapanga."},{"book":"Yakobo","chapter":"2","verse":"14","text":"Valongo vangu, kuvi chiyonjokesu choki mundu kujova avi na sadika, nambu nakulangisa kwa kuhenga? Wu sadika yeniyo yihotola kumsangula?"},{"book":"Yakobo","chapter":"2","verse":"15","text":"Ukamlola mlongo waku mweisadika mhaja amala mlumbu avi lepi na nyula amala chakulya."},{"book":"Yakobo","chapter":"2","verse":"16","text":"Ngati veve ukamjovela, “Uhamba bwina ukayota motu na kuyukuta.” Changali kuvapela chindu chochoha. Wu, chikumtangatila kyani?"},{"book":"Yakobo","chapter":"2","verse":"17","text":"Mewawa sadika yene changali matendu yifwili."},{"book":"Yakobo","chapter":"2","verse":"18","text":"Nambu mundu ihotola kujova, “Veve uvi na sadika, nene nivi na matendu!” Hinu nilasa mundu chaihotola kuvya na sadika changali matendu, na “Nene yati nimyangula sadika yangu kwa matendu gangu.”"},{"book":"Yakobo","chapter":"2","verse":"19","text":"Wu, veve usadika kuvya avi Chapanga mmonga? Chabwina! Nambu hati mzuka gisadika chenicho na kuvagaya kwa wogohi."},{"book":"Yakobo","chapter":"2","verse":"20","text":"Myimu veve! Wu, wigana kulangiswa kuvya mundu mweijova nikumsadika Chapanga kuni ilangisa lepi matendu, sadika ya mundu mwenuyo yifwili?"},{"book":"Yakobo","chapter":"2","verse":"21","text":"Wu, Ibulahimu gogo witu ayidakiliwi wuli kuvya mbwina palongolo ya Chapanga? Ndi kwa matendu gaki, peamuwusili mwana waki Izaki avya luteta pa lusanja lwa luteta."},{"book":"Yakobo","chapter":"2","verse":"22","text":"Hinu, wilola, kuvya sadika yaki na matendu gaki vihengili lihengu pamonga, na sadika yaki yitimiliki kwa matendu gaki."},{"book":"Yakobo","chapter":"2","verse":"23","text":"Ndi gatimili Mayandiku Gamsopi chegijova, “Ibulahimu amsadiki Chapanga, na kwa sadika yaki ayidakiliwi kuvya mundu mbwina.” Palongolo yaki ndi Ibulahimu akemiwi nkozi wa Chapanga."},{"book":"Yakobo","chapter":"2","verse":"24","text":"Mlola hinu, kuvya mundu iyidakiliwa kuvya mbwina palongolo ya Chapanga kwa matendu gaki, na lepi kwa sadika yene ndu."},{"book":"Yakobo","chapter":"2","verse":"25","text":"Mewawa yavi kwa yula mkemi mweikemiwa Lahabu, mwene ayidakiliwi kuvya mbwina palongolo ya Chapanga ndava ya kuvapokela vamang'omesi na kuvatangatila vatila kwa kupitila njila yingi."},{"book":"Yakobo","chapter":"2","verse":"26","text":"Hinu ndi kujova, higa changali mpungu yifwili, mewawa sadika changali matendu yifwili."}]}