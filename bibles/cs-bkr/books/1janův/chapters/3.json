{"data":[{"book":"1 Janův","chapter":"3","verse":"1","text":"Pohleďte, jakou lásku dal nám Otec, totiž abychom synové Boží slouli. Protoť svět nezná nás, že jeho nezná."},{"book":"1 Janův","chapter":"3","verse":"2","text":"Nejmilejší, nyní synové Boží jsme, ale ještěť se neokázalo, co budeme. Vímeť pak, že když se okáže, podobni jemu budeme; nebo viděti jej budeme tak, jakž jest."},{"book":"1 Janův","chapter":"3","verse":"3","text":"A každý, kdož má takovou naději v něm, očišťuje se, jakož i on čistý jest."},{"book":"1 Janův","chapter":"3","verse":"4","text":"Každý, kdož činí hřích, činíť proti zákonu; nebo hřích jest přestoupení zákona."},{"book":"1 Janův","chapter":"3","verse":"5","text":"A víte, že on se okázal proto, aby hříchy naše sňal, a hříchu v něm není."},{"book":"1 Janův","chapter":"3","verse":"6","text":"Každý tedy, kdož v něm zůstává, nehřeší; ale každý, kdož hřeší, neviděl ho, aniž ho poznal."},{"book":"1 Janův","chapter":"3","verse":"7","text":"Synáčkové, nižádný vás nesvoď. Kdož činí spravedlnost, spravedlivý jest, jakož i on jest spravedlivý."},{"book":"1 Janův","chapter":"3","verse":"8","text":"Kdož činí hřích, z ďábla jest; nebo ďábel hned od počátku hřeší. Na toť jest zjeven Syn Boží, aby kazil skutky ďáblovy."},{"book":"1 Janův","chapter":"3","verse":"9","text":"Každý, kdož se narodil z Boha, hříchu nečiní; nebo símě jeho v něm zůstává, aniž může hřešiti, nebo z Boha narozen jest."},{"book":"1 Janův","chapter":"3","verse":"10","text":"Po tomtoť zjevní jsou synové Boží a synové ďáblovi. Každý, kdož nečiní spravedlnosti, neníť z Boha, a kdož nemiluje bratra svého."},{"book":"1 Janův","chapter":"3","verse":"11","text":"Nebo toť jest to zvěstování, kteréž jste slýchali od počátku, abychom milovali jedni druhé."},{"book":"1 Janův","chapter":"3","verse":"12","text":"Ne jako Kain, kterýž z toho zlostníka byl a zamordoval bratra svého. A pro kterou příčinu zamordoval ho? Protože skutkové jeho byli zlí, bratra pak jeho byli spravedliví."},{"book":"1 Janův","chapter":"3","verse":"13","text":"Nedivtež se, bratří moji, jestliže vás svět nenávidí."},{"book":"1 Janův","chapter":"3","verse":"14","text":"My víme, že jsme přeneseni z smrti do života, nebo milujeme bratří. Kdož nemiluje bratra, zůstáváť v smrti."},{"book":"1 Janův","chapter":"3","verse":"15","text":"Každý, kdož nenávidí bratra svého, vražedlník jest, a víte, že žádný vražedlník nemá života věčného v sobě zůstávajícího."},{"book":"1 Janův","chapter":"3","verse":"16","text":"Po tomto jsme poznali lásku, že on duši svou za nás položil, i myť tedy máme za bratří duše své klásti."},{"book":"1 Janův","chapter":"3","verse":"17","text":"Kdo by pak měl statek tohoto světa, a viděl by bratra svého, an nouzi trpí, a zavřel by srdce své před ním, kterak láska Boží zůstává v něm?"},{"book":"1 Janův","chapter":"3","verse":"18","text":"Synáčkové moji, nemilujmež slovem, ani jazykem toliko, ale skutkem a pravdou."},{"book":"1 Janův","chapter":"3","verse":"19","text":"A po tomť poznáváme, že z pravdy jsme, a před obličejem jeho spokojíme srdce svá."},{"book":"1 Janův","chapter":"3","verse":"20","text":"Nebo obviňovalo-liť by nás srdce naše, ovšemť Bůh, kterýž jest větší nežli srdce naše a zná všecko."},{"book":"1 Janův","chapter":"3","verse":"21","text":"Nejmilejší, jestližeť by nás srdce naše neobviňovalo, smělou doufanlivost máme k Bohu."},{"book":"1 Janův","chapter":"3","verse":"22","text":"A začež ho koli prosíme, béřeme od něho; nebo přikázání jeho ostříháme, a to, což jest libého před obličejem jeho, činíme."},{"book":"1 Janův","chapter":"3","verse":"23","text":"A totoť jest to přikázání jeho, abychom věřili jménu Syna jeho Jezukrista a milovali jedni druhé, jakož nám dal přikázání."},{"book":"1 Janův","chapter":"3","verse":"24","text":"Nebo kdož ostříhá přikázání jeho, v němť zůstává, a on také v něm. A po tomť poznáváme, že zůstává v nás, totiž po Duchu, kteréhož dal nám."}]}