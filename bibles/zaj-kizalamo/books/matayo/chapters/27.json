{"data":[{"book":"MATAYO","chapter":"27","verse":"1","text":"Imitondo ng'hani, wakulu wa wakulu wa nhambiko wose na wavyele wa wanhu wamwikila zundo Yesu giladi wazahile nzila ya kumkoma."},{"book":"MATAYO","chapter":"27","verse":"2","text":"Wamfunga, wamsola, na kumgala ha Pilato, mndewa wa Yudea kulawa Loma."},{"book":"MATAYO","chapter":"27","verse":"3","text":"Abaho, Yuda, ija yamuhonzile Yesu, viyawene kamba Yesu katagusigwa kudanganhika, kona giogio na kuvibweza vija vidanga malongo madatu va hela ha wakulu wa wakulu wa nhambiko na wavyele wa wanhu."},{"book":"MATAYO","chapter":"27","verse":"4","text":"Kalonga, “Nitenda vilozo mkumuhonza munhu yakalile bule mbuli yoyose ihile!”"},{"book":"MATAYO","chapter":"27","verse":"5","text":"Avo Yuda kazibwanha zihela muna Ing'anda ya Mulungu, abaho, kalawa hanze ya idikonhi da Ing'anda ya Mulungu, kachola kuibota."},{"book":"MATAYO","chapter":"27","verse":"6","text":"Wakulu wa wakulu wa nhambiko wazidondola zihela, walonga, “Hela zino za mulopa27:6 Hela za mulopa nhegulo yake hela za kitumetume cha kumkoma munhu. zigomesigwa na Malagizo ga Musa kwikigwa muna ingama ya Ng'anda ya Mulungu.”"},{"book":"MATAYO","chapter":"27","verse":"7","text":"Avo, walamula kamba hela zija wagule mgunda wa munhu imwe yakalile muumbi giladi hawe hanhu ha kuzikila wahenza."},{"book":"MATAYO","chapter":"27","verse":"8","text":"Avo mbaka lelo27:8 Mbaka lelo nhegulo yake mbaka kipigiti Matayo viyandike kitabu kino. mgunda uja wokemigwa, “Mgunda wa Mulopa.”"},{"book":"MATAYO","chapter":"27","verse":"9","text":"Abaho, gavikila gaja galongigwe na muhokozi Yelemia, “Wasola vidanga malongo madatu va hela, kiasi kikigwe na wanhu wa Islaeli sama yake,"},{"book":"MATAYO","chapter":"27","verse":"10","text":"na zihela wazigulila mgunda wa munhu imwe yakalile muumbi, kamba Mndewa viyanilagize.”"},{"book":"MATAYO","chapter":"27","verse":"11","text":"Yesu kema haulongozi wa Pilato, mndewa wa Yudea kulawa Loma, na Pilato kamuuza, “Gweye iyo mndewa wa Wayahudi?”"},{"book":"MATAYO","chapter":"27","verse":"12","text":"Ila wakulu wa wakulu wa nhambiko na wavyele wa wanhu viwakalile womtagusa, halongile kinhu chochose."},{"book":"MATAYO","chapter":"27","verse":"13","text":"Abaho, Pilato kamuuza, “Huhulika mbuli bwando zowokutagusa?”"},{"book":"MATAYO","chapter":"27","verse":"14","text":"Ila Yesu hedike hata mbuli imwe, avo Pilato kakanganya ng'hani."},{"book":"MATAYO","chapter":"27","verse":"15","text":"Mkipigiti cha Lusona lwa Pasaka, mndewa wa Yudea kulawa Loma kakala na nzoela ya kumfungulila mfungigwa imwe ija wanhu iwamulondile."},{"book":"MATAYO","chapter":"27","verse":"16","text":"Kipigiti kija kukala na mfungigwa imwe yatangigwe ng'hani na wanhu sama ya kutenda gehile yokemigwa Balaba."},{"book":"MATAYO","chapter":"27","verse":"17","text":"Avo, dale da wanhu vidiiting'hane, Pilato kawauza, “Yalihi yummulonda niwafungulile? Balaba, ama Yesu yokemigwa Kilisto?”"},{"book":"MATAYO","chapter":"27","verse":"18","text":"Kwavija Pilato kavitanga kamba wakulu wa wakulu wa nhambiko na wavyele wa wanhu wamgala Yesu kumwake sama ya migongo."},{"book":"MATAYO","chapter":"27","verse":"19","text":"Pilato viyakalile mkigoda cha nhaguso, mtwanzi wake kamtumila usenga, kamulongela, “Sambiumtende kinhu chochose munhu hiyo yalibule vilozo, kwavija lelo nigaya ng'hani mnzozi sama yake.”"},{"book":"MATAYO","chapter":"27","verse":"20","text":"Ila wakulu wa wakulu wa nhambiko na wavyele wa wanhu wadiswagiza didale da wanhu dimpule Pilato yawafungulile Balaba na Yesu yakomigwe."},{"book":"MATAYO","chapter":"27","verse":"21","text":"Pilato kadiuza didale da wanhu, “Yalihi mwa wanhu wano wabili yummulonda niwafungulile?”"},{"book":"MATAYO","chapter":"27","verse":"22","text":"Pilato kawauza, “Nimtendeze Yesu yokemigwa Kilisto?”"},{"book":"MATAYO","chapter":"27","verse":"23","text":"Pilato kawauza, “Habali, mbuli yaki ihile yaatendile?”"},{"book":"MATAYO","chapter":"27","verse":"24","text":"Pilato viyawene kamba hawamtegeleza, ila kizuka kiyahiyahi, kasola mazi na kusuluza makono gake haulongozi wa didale da wanhu, kalonga, “Nie nabule mbuli na ifa ya munhu ino! Iloleni mwemwe wenyego!”"},{"book":"MATAYO","chapter":"27","verse":"25","text":"Didale da wanhu dimulongela, “Nhaguso ya ifa yake toisola tweye na wanetu!”"},{"book":"MATAYO","chapter":"27","verse":"26","text":"Abaho, Pilato kawafungulila Balaba, na kuwalagiza asikali wamulanhe Yesu mbalati, na kumgela mmakono gao giladi yawambigwe mumsalaba."},{"book":"MATAYO","chapter":"27","verse":"27","text":"Abaho, asikali wa mndewa wa Yudea kulawa Loma wamsola Yesu wamwingiza mding'anda da ija imndewa, abaho, dale jose da asikali dimzunguluka."},{"book":"MATAYO","chapter":"27","verse":"28","text":"Wam'vula vivalo vake na kum'vaza kanzu da zambalau."},{"book":"MATAYO","chapter":"27","verse":"29","text":"Abaho, waluka mkungo wa mizomola wamwikila mpala jake na kumwikila ludete mumkono wake wa ukulume. Abaho, wamfugamila mavindi na kumtendela uponela, wamulongela, “Kwa mpile, Mndewa wa Wayahudi!”"},{"book":"MATAYO","chapter":"27","verse":"30","text":"Wamtemela mate, wasola ludete na kumulanha nao mpala."},{"book":"MATAYO","chapter":"27","verse":"31","text":"Viwamambukize kumtendela uponela, wam'vula dija dikanzu, wam'vaza vivalo vake. Abaho, wamgala kumuwamba mumsalaba."},{"book":"MATAYO","chapter":"27","verse":"32","text":"Viwakalile wochola, waiting'hana na munhu kulawa isi ya Kilene, yakemigwe Simoni, wemilizi wamshulutiza giladi yaupape msalaba wa Yesu."},{"book":"MATAYO","chapter":"27","verse":"33","text":"Wavika hanhu hakemigwe, Goligota, nhegulo yake “Hanhu ha Fulu da Pala.”"},{"book":"MATAYO","chapter":"27","verse":"34","text":"Wamgwelela Yesu divai igeligwe vinhu va usungu, ila viyailanzile, haing'wile."},{"book":"MATAYO","chapter":"27","verse":"35","text":"Wamuwamba mumsalaba, abaho, wakiigolela vivalo vake mkuvitoela kula."},{"book":"MATAYO","chapter":"27","verse":"36","text":"Abaho, wakala hasi, wamwimiliza."},{"book":"MATAYO","chapter":"27","verse":"37","text":"Uchana ya pala jake wandika lupwilili lwa nhaguso yake lulonga, “ino iyo yesu, mndewa wa wayahudi.”"},{"book":"MATAYO","chapter":"27","verse":"38","text":"Wamuwamba Yesu mumsalaba hamoja na mibokonyi mibili, dimwe ng'ambu yake ya ukulume, na diyagwe ng'ambu yake ya ukumoso."},{"book":"MATAYO","chapter":"27","verse":"39","text":"Wanhu wakalile wobita wamuliga, watigisa mapala gao"},{"book":"MATAYO","chapter":"27","verse":"40","text":"walonga, “Gweye iyo ulondile kuibomola Ng'anda ya Mulungu na kuizenga mmazua madatu, ikombole mwenyego! Ihawa gweye iyo Mwana wa Mulungu, humuluka kulawa mumsalaba!”"},{"book":"MATAYO","chapter":"27","verse":"41","text":"Vivija na wakulu wa wakulu wa nhambiko, wafundiza Malagizo ga Musa na wavyele wa wanhu wamtendela uponela, walonga,"},{"book":"MATAYO","chapter":"27","verse":"42","text":"“Kawakombola wayagwe, ila hadahile kuikombola mwenyego! Heyo iyo Mndewa wa Islaeli! Avo na yahumuluke kulawa mumsalaba, na tweye tomtogola!"},{"book":"MATAYO","chapter":"27","verse":"43","text":"Komtamanila Mulungu, avo tulole vija Mulungu vondayamkombole, kwavija kalonga, ‘Nie iyo Mwana wa Mulungu.’ ”"},{"book":"MATAYO","chapter":"27","verse":"44","text":"Vivija na ija imibokonyi iwambigwe hamoja na heyo imuliga."},{"book":"MATAYO","chapter":"27","verse":"45","text":"Songela kipigiti cha saa sita, kukala na ziza muisi yose mbaka kipigiti cha saa tisa."},{"book":"MATAYO","chapter":"27","verse":"46","text":"Mkipigiti cha saa tisa, Yesu kenula dizwi kalila, “Eloi, Eloi, lama sabakitani?” Nhegulo yake, “Mulungu wangu, Mulungu wangu, habali kundeka?”"},{"book":"MATAYO","chapter":"27","verse":"47","text":"Wanhu wemile haja viwahulike, walonga, “Munhu ino komkema Eliya!”"},{"book":"MATAYO","chapter":"27","verse":"48","text":"Bahaja munhu imwe kakimbila na kusola siponji, kaizabika muna idivai igwaduke na kuifunga kuisota ya lumango na kumng'weza Yesu."},{"book":"MATAYO","chapter":"27","verse":"49","text":"Ila wayagwe walonga, “Muleke! Tulole kamba Eliya kokwiza kumkombola!”"},{"book":"MATAYO","chapter":"27","verse":"50","text":"Yesu kenula dizwi kalila kabili, abaho, kadanganhika."},{"book":"MATAYO","chapter":"27","verse":"51","text":"Kipigiti kikija, diguo ditungikwe Muing'anda ya Mulungu didegeka vidanga vibili, kulawa uchana mbaka hasi. Isi igudema, na mibwe itulika,"},{"book":"MATAYO","chapter":"27","verse":"52","text":"mapanga gatulika, na ng'huli za wanhu bwando wang'alile wadanganhike wazuka."},{"book":"MATAYO","chapter":"27","verse":"53","text":"Yesu viyazukile, na hewo walawa hana gamapanga wachola hana diwambo ding'alile da Yelusalemu, na koneka na wanhu bwando."},{"book":"MATAYO","chapter":"27","verse":"54","text":"Mkulu wa asikali mia wa Loma, hamoja na waja wakalile womwimiliza Yesu, viwawene mgudemo wa isi na gaja galawilile, wadumba na kulonga, “Kweli munhu ino kakala Mwana wa Mulungu!”"},{"book":"MATAYO","chapter":"27","verse":"55","text":"Hanhu haja kukala na watwanzi bwando wolola kutalitali, wakalile womkweleleza Yesu kulawa Galilaya na wakala womsang'hanikila."},{"book":"MATAYO","chapter":"27","verse":"56","text":"Watwanzi hiwo wakala Maliamu wa kiwambo cha Magidala, Maliamu mamaake Yakobo na Usufu, na mama wa wanage Zebedayo."},{"book":"MATAYO","chapter":"27","verse":"57","text":"Viivikile ichungulo, keza mgoli imwe kulawa wambo da Alimataya, yakemigwe Usufu, vivija kakala mwanahina wa Yesu."},{"book":"MATAYO","chapter":"27","verse":"58","text":"Kachola ha Pilato na kumpula lukuli lwa Yesu, na Pilato kalagiza kamba yagweleligwe."},{"book":"MATAYO","chapter":"27","verse":"59","text":"Usufu kalusola ulukuli, kaluzinga sanda,"},{"book":"MATAYO","chapter":"27","verse":"60","text":"na kulutambalika mdipanga jake mwenyego da sambi dipukigwe mdidibwe. Kadibimbilisa dibwe kulu na kudika hana umulomo wa idipanga, abaho, kachola."},{"book":"MATAYO","chapter":"27","verse":"61","text":"Maliamu wa kiwambo cha Magidala na Maliamu iyagwe wakala hamgwazo wa idipanga."},{"book":"MATAYO","chapter":"27","verse":"62","text":"Imitondo yake, ikala Zua da Mhumulo, wakulu wa wakulu wa nhambiko na Mafalisayo wamcholela Pilato"},{"book":"MATAYO","chapter":"27","verse":"63","text":"na kulonga, “Mndewa, tokumbuka kamba viyakalile mgima, m'vwizi ija kalonga, ‘Gahabita mazua madatu nozuka.’"},{"book":"MATAYO","chapter":"27","verse":"64","text":"Avo lagiza kamba panga jake diimilizwe mbaka zua da ikadatu, giladi wanahina zake sambiwachole kulusola ulukuli, na kuwalongela wanhu kamba kazuka. Uvwizi uno wa kimambukizo wokwiha ng'hani kubanza uja wa ichanduso.”"},{"book":"MATAYO","chapter":"27","verse":"65","text":"Pilato kawalongela, “Soleni iwaasikali, gendeni mkadiimilize kamba vumdaha.”"},{"book":"MATAYO","chapter":"27","verse":"66","text":"Avo wachola kudimiliza dipanga mkuweka asikali na kwika utango mumgwazo wa idibwe giladi kamba munhu yahadisegeza wavitange."}]}