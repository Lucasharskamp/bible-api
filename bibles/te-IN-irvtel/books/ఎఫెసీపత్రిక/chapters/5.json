{"data":[{"book":"ఎఫెసీ పత్రిక","chapter":"5","verse":"1","text":"కాబట్టి మీరు దేవుని పిల్లల్లాగా ఆయనను పోలి జీవించండి."},{"book":"ఎఫెసీ పత్రిక","chapter":"5","verse":"2","text":"క్రీస్తు మనలను ప్రేమించి మనకోసం దేవునికి పరిమళమైన అర్పణగా, తనను తానే బలిగా అప్పగించుకున్నాడు. అలాంటి ప్రేమనే మీరూ కలిగి ఉండండి."},{"book":"ఎఫెసీ పత్రిక","chapter":"5","verse":"3","text":"మీలో వ్యభిచారం, అపవిత్రత, అసూయ, ఇవేవీ ఉండకూడదు. కనీసం మీరు వాటి పేరైనా ఎత్తకూడదు. ఇదే పరిశుద్ధులకు తగిన ప్రవర్తన."},{"book":"ఎఫెసీ పత్రిక","chapter":"5","verse":"4","text":"కృతజ్ఞత మాటలే మీ నోటి వెంట రావాలిగానీ అసభ్యమైన మాటలు, మూర్ఖపు మాటలు, రెండు అర్థాలతో కూడిన మాటలు మీరు పలక కూడదు. ఇవి మీకు తగినవి కావు."},{"book":"ఎఫెసీ పత్రిక","chapter":"5","verse":"5","text":"మీకు తెలుసు. వ్యభిచారులూ అపవిత్రులూ అత్యాశపరులూ క్రీస్తుకూ, దేవునికీ చెందిన రాజ్యానికి అర్హులు కారు. అత్యాశాపరులు విగ్రహారాధికులతో సమానం."},{"book":"ఎఫెసీ పత్రిక","chapter":"5","verse":"6","text":"పనికిమాలిన మాటలు పలికేవారి వల్ల మోసపోకండి. అలాటి వాటివల్ల అవిధేయుల పైకి దేవుని ఉగ్రత వస్తుంది."},{"book":"ఎఫెసీ పత్రిక","chapter":"5","verse":"7","text":"కాబట్టి వారికి దూరంగా ఉండండి."},{"book":"ఎఫెసీ పత్రిక","chapter":"5","verse":"8","text":"గత కాలంలో మీరు చీకటియై ఉన్నారు. అయితే ఇప్పుడు ప్రభువులో వెలుగుగా ఉన్నారు. వెలుగు సంబంధుల్లాగా నడుచుకోండి."},{"book":"ఎఫెసీ పత్రిక","chapter":"5","verse":"9","text":"ఎందుకంటే వెలుగు ఫలం మంచితనం, నీతి, సత్యం."},{"book":"ఎఫెసీ పత్రిక","chapter":"5","verse":"10","text":"కాబట్టి ప్రభువుకు ఇష్టమైనదేదో చూపుతూ,"},{"book":"ఎఫెసీ పత్రిక","chapter":"5","verse":"11","text":"పనికిమాలిన చీకటి పనుల్లో పాల్గొనక, వాటిని ఖండించండి."},{"book":"ఎఫెసీ పత్రిక","chapter":"5","verse":"12","text":"ఎందుకంటే వారు రహస్యంగా జరిగించే ఆ పనులను గురించి మాటలాడడం కూడా చాలా అవమానకరం."},{"book":"ఎఫెసీ పత్రిక","chapter":"5","verse":"13","text":"ప్రతి పనీ వెలుగు చేత బట్టబయలు అవుతుంది. వెలుగు ప్రతిచోటా ప్రకాశిస్తూనే ఉంటుంది కదా?"},{"book":"ఎఫెసీ పత్రిక","chapter":"5","verse":"14","text":"బట్టబయలైన ప్రతిదీ వెలుగే. అందుకే,"},{"book":"ఎఫెసీ పత్రిక","chapter":"5","verse":"15","text":"బుద్ధిహీనుల్లా కాక వివేకంగా జీవించడానికి జాగ్రత్త పడండి."},{"book":"ఎఫెసీ పత్రిక","chapter":"5","verse":"16","text":"సమయం సద్వినియోగం చేసుకోండి. ఎందుకంటే రోజులు చెడ్డవి."},{"book":"ఎఫెసీ పత్రిక","chapter":"5","verse":"17","text":"అందుకే మీరు మూర్ఖంగా ఉండక ప్రభువు సంకల్పమేమిటో తెలుసుకోండి."},{"book":"ఎఫెసీ పత్రిక","chapter":"5","verse":"18","text":"మద్యం సేవించి మత్తులో మునిగిపోకండి. అది విపరీత ప్రవర్తనకు దారి తీస్తుంది. అయితే పరిశుద్ధాత్మతో నిండి ఉండండి."},{"book":"ఎఫెసీ పత్రిక","chapter":"5","verse":"19","text":"కీర్తనలతో సంగీతాలతో ఆత్మసంబంధమైన పాటలతో ఒకరినొకరు ప్రోత్సహించుకుంటూ, ప్రభువును గూర్చి మీ హృదయాల్లో పాడుతూ కీర్తించండి."},{"book":"ఎఫెసీ పత్రిక","chapter":"5","verse":"20","text":"ప్రభు యేసు క్రీస్తు నామంలో అన్నిటిని గురించీ తండ్రి అయిన దేవునికి అన్ని పరిస్థితుల్లో కృతజ్ఞతా స్తుతులు చెల్లించండి."},{"book":"ఎఫెసీ పత్రిక","chapter":"5","verse":"21","text":"క్రీస్తుపై ఉన్న భక్తి కొద్దీ ఒకరికొకరు లోబడి ఉండండి."},{"book":"ఎఫెసీ పత్రిక","chapter":"5","verse":"22","text":"స్త్రీలు ప్రభువుకు లోబడినట్టే తమ భర్తలకు లోబడాలి."},{"book":"ఎఫెసీ పత్రిక","chapter":"5","verse":"23","text":"క్రీస్తు సంఘానికి ఏ విధంగా తలగా ఉన్నాడో అలాగే భర్త తన భార్యకు తలగా ఉన్నాడు. క్రీస్తే సంఘమనే శరీరానికి రక్షకుడు."},{"book":"ఎఫెసీ పత్రిక","chapter":"5","verse":"24","text":"సంఘం క్రీస్తుకు లోబడిన విధంగానే భార్యలు కూడా ప్రతి విషయంలో తమ భర్తలకు లోబడాలి."},{"book":"ఎఫెసీ పత్రిక","chapter":"5","verse":"25","text":"పురుషులారా, మీరు కూడా సంఘాన్ని క్రీస్తు ప్రేమించిన విధంగానే మీ భార్యలను ప్రేమించాలి."},{"book":"ఎఫెసీ పత్రిక","chapter":"5","verse":"26","text":"సంఘాన్ని వాక్యమనే నీటి స్నానంతో శుద్ధిచేసి, పవిత్రపరచడానికి,"},{"book":"ఎఫెసీ పత్రిక","chapter":"5","verse":"27","text":"దాన్ని కళంకంగానీ, మడతలుగానీ అలాటిది మరేదీ లేకుండా పవిత్రంగా నిర్దోషంగా మహిమగలదిగా తన ఎదుట నిలబెట్టుకోవాలని, దానికోసం తనను తాను సమర్పించుకున్నాడు."},{"book":"ఎఫెసీ పత్రిక","chapter":"5","verse":"28","text":"అలాగే పురుషులకు కూడా తమ సొంత శరీరాల్లాగానే తమ భార్యలను ప్రేమించవలసిన బాధ్యత ఉంది. తన భార్యను ప్రేమించేవాడు తనను ప్రేమించుకొన్నట్టే."},{"book":"ఎఫెసీ పత్రిక","chapter":"5","verse":"29","text":"ఎవడూ తన శరీరాన్ని ద్వేషించడు, ప్రతి ఒక్కడూ దాన్ని పోషించి సంరక్షించుకుంటాడు."},{"book":"ఎఫెసీ పత్రిక","chapter":"5","verse":"30","text":"మనం సంఘమనే క్రీస్తు శరీరంలో అవయవాలుగా ఉన్నాం కాబట్టి క్రీస్తు కూడా తన సంఘాన్ని పోషించి సంరక్షిస్తున్నాడు."},{"book":"ఎఫెసీ పత్రిక","chapter":"5","verse":"31","text":"“ఇందువలన పురుషుడు తన తండ్రిని తల్లిని విడిచి తన భార్యను హత్తుకుంటాడు, వారిద్దరూ ఒక్క శరీరమవుతారు”"},{"book":"ఎఫెసీ పత్రిక","chapter":"5","verse":"32","text":"ఈ మాటల అర్థం గ్రహించడం కష్టం. అయితే నేను క్రీస్తును గూర్చీ సంఘం గూర్చీ చెబుతున్నాను."},{"book":"ఎఫెసీ పత్రిక","chapter":"5","verse":"33","text":"చివరిగా నేను చెప్పేది, మీలో ప్రతి పురుషుడూ తనను తాను ఎంత ప్రేమించుకుంటాడో అంతగా తన భార్యను ప్రేమించాలి. అలాగే భార్య తన భర్తను గౌరవించాలి."}]}