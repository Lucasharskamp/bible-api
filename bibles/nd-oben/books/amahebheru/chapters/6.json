{"data":[{"book":"AmaHebheru","chapter":"6","verse":"1","text":"Ngakho kasiyekeleni imfundiso elula ngoKhristu siqhubeke siye ekukhuleni. Kasingasibeki futhi isisekelo sokuphenduka ezenzweni eziholela ekufeni, lezokukholwa kuNkulunkulu,"},{"book":"AmaHebheru","chapter":"6","verse":"2","text":"lemfundiso ngemibhaphathizo, lokubekwa kwezandla, lokuvuka kwabafileyo kanye lokwahlulelwa okulaphakade."},{"book":"AmaHebheru","chapter":"6","verse":"3","text":"Njalo nxa uNkulunkulu evuma sizakwenza njalo."},{"book":"AmaHebheru","chapter":"6","verse":"4","text":"Akwenzakali kulabo asebake bakhanyiselwa, asebenambithe isipho sasezulwini, asebehlanganyele kuMoya oNgcwele,"},{"book":"AmaHebheru","chapter":"6","verse":"5","text":"asebenambithe ubumnandi belizwi likaNkulunkulu kanye lamandla esikhathi esizayo,"},{"book":"AmaHebheru","chapter":"6","verse":"6","text":"njalo nxa behlamuka ukuba babuyiselwe ekuphendukeni ngoba ekulahlekelweni kwabo bayayibethela futhi esiphambanweni iNdodana kaNkulunkulu beyethesa ihlazo phambi kwabantu bonke."},{"book":"AmaHebheru","chapter":"6","verse":"7","text":"Umhlabathi onatha izulu elihlezi lisina phezu kwawo loveza isilimo esilusizo kulabo abawulimayo uthola isibusiso sikaNkulunkulu."},{"book":"AmaHebheru","chapter":"6","verse":"8","text":"Kodwa umhlabathi oveza ameva lokhula kawulasizo njalo usengozini yokuqalekiswa. Ekucineni uzatshiswa."},{"book":"AmaHebheru","chapter":"6","verse":"9","text":"Kodwa lanxa sikhuluma kanje bazalwane abathandekayo, silethemba lezinto ezingcono ngani, izinto ezilokwenza lokusindiswa."},{"book":"AmaHebheru","chapter":"6","verse":"10","text":"UNkulunkulu ulungile, kasoke awukhohlwe umsebenzi wenu lothando elamtshengisa lona njengoba lasiza abantu bakhe njalo liyaqhubeka libasiza."},{"book":"AmaHebheru","chapter":"6","verse":"11","text":"Sifuna omunye lomunye wenu abonakalise ukukhuthala lokhu kuze kube sekupheleni ukuze ithemba lenu liqiniseke."},{"book":"AmaHebheru","chapter":"6","verse":"12","text":"Kasifuni ukuba libe ngamavila kodwa ukuba lilingisele labo okwathi ngokukholwa langokubekezela bathola ilifa lalokhu okwakuthenjisiwe."},{"book":"AmaHebheru","chapter":"6","verse":"13","text":"Lapho uNkulunkulu esenza isithembiso sakhe ku-Abhrahama, njengoba wayengekho omkhulu ayengafunga ngaye, wafunga ngaye yena ngokwakhe"},{"book":"AmaHebheru","chapter":"6","verse":"14","text":"esithi, “Ngempela ngizakubusisa njalo ngikuphe inzalo enengi.”6.14 UGenesisi 22.17"},{"book":"AmaHebheru","chapter":"6","verse":"15","text":"Ngakho emva kokulinda ngokubekezela, u-Abhrahama wathola okwakuthenjisiwe."},{"book":"AmaHebheru","chapter":"6","verse":"16","text":"Abantu bafunga ngomunye omkhulu kulabo njalo isifungo siqinisa lokho okutshiwoyo siqede lokuphikisana konke."},{"book":"AmaHebheru","chapter":"6","verse":"17","text":"Njengoba uNkulunkulu wathanda ukuba enze ukungaguquki kwesimo senhloso yakhe kube sobala kuzindlalifa zalokho okwathenjiswayo, wakuqinisa ngesifungo."},{"book":"AmaHebheru","chapter":"6","verse":"18","text":"UNkulunkulu wenza lokhu ukuze kuthi ngezinto ezimbili ezingaguqulekiyo, uNkulunkulu angeke aqambe amanga ngazo, thina esibaleke sabambelela ethembeni esiliphiwayo sikhuthazeke kakhulu."},{"book":"AmaHebheru","chapter":"6","verse":"19","text":"Silethemba leli njengensika yemiphefumulo yethu, eliqinileyo njalo eligxilileyo. Lingena endaweni engcwele yangaphakathi ngemva kwamakhetheni"},{"book":"AmaHebheru","chapter":"6","verse":"20","text":"lapho uJesu owahamba phambi kwethu angena khona ngenxa yethu. Usebe ngumphristi omkhulu emkhondweni kaMelikhizedekhi kuze kube nini lanini."}]}