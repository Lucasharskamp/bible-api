{"data":[{"book":"Galatákhoz","chapter":"2","verse":"1","text":"Azután tizennégy esztendő múlva ismét fölmentem Jeruzsálembe Barnabással együtt, elvive Tituszt is."},{"book":"Galatákhoz","chapter":"2","verse":"2","text":"Fölmentem pedig kijelentés következtében, és eléjük adtam az evangéliumot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam volna."},{"book":"Galatákhoz","chapter":"2","verse":"3","text":"De még a velem levő Titusz sem kényszeríttetett a körülmetélkedésre, noha görög volt,"},{"book":"Galatákhoz","chapter":"2","verse":"4","text":"tudniillik a belopózkodott hamis atyafiak miatt, akik alattomban közénk jöttek, hogy kikémleljék a mi szabadságunkat, mellyel bírunk a Krisztus Jézusban, hogy minket szolgákká tegyenek,"},{"book":"Galatákhoz","chapter":"2","verse":"5","text":"kiknek egy pillanatra sem adtuk meg magunkat, hogy az evangélium igazsága megmaradjon számotokra."},{"book":"Galatákhoz","chapter":"2","verse":"6","text":"A tekintélyesektől pedig (bármilyenek voltak régen, azzal nem törődöm; Isten nem nézi az embernek személyét): mert velem a tekintélyesek semmit sem közöltek."},{"book":"Galatákhoz","chapter":"2","verse":"7","text":"Sőt ellenkezőleg, mikor látták, hogy énreám van bízva a körülmetéletlenség evangéliuma, mint Péterre a körülmetélésé"},{"book":"Galatákhoz","chapter":"2","verse":"8","text":"(mert aki erős volt Péterben a körülmetélkedés apostolságára, bennem is erős volt a pogányok között);"},{"book":"Galatákhoz","chapter":"2","verse":"9","text":"és elismerve a nékem adatott kegyelmet, Jakab és Kéfás meg János, kik oszlopokul tekintetnek, bajtársi jobbjukat nyújtották nékem és Barnabásnak, hogy mi a pogányok között, ők pedig a körülmetélés között prédikáljunk:"},{"book":"Galatákhoz","chapter":"2","verse":"10","text":"csakhogy a szegényekről megemlékezzünk; amit is én igyekeztem megcselekedni."},{"book":"Galatákhoz","chapter":"2","verse":"11","text":"Mikor pedig Péter Antiókhiába jött, szemtől szembe ellene álltam, mivel panasz volt rá."},{"book":"Galatákhoz","chapter":"2","verse":"12","text":"Mert mielőtt némelyek odajöttek Jakabtól, a pogányokkal együtt evett; mikor pedig odajöttek, félrevonult, és elkülönítette magát, félve a körülmetélkedésből valóktól."},{"book":"Galatákhoz","chapter":"2","verse":"13","text":"És vele képmutatóskodtak a többi zsidók is, úgyhogy Barnabást szintén elcsábította az ő tettetésük."},{"book":"Galatákhoz","chapter":"2","verse":"14","text":"De mikor láttam, hogy nem egyenesen járnak az evangélium igazságához képest, mondtam Péternek mindnyájuk előtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?"},{"book":"Galatákhoz","chapter":"2","verse":"15","text":"Mi, természet szerint zsidók és nem pogányok közül való bűnösök,"},{"book":"Galatákhoz","chapter":"2","verse":"16","text":"tudva azt, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből. Mivel a törvény cselekedeteiből nem igazul meg egy test sem."},{"book":"Galatákhoz","chapter":"2","verse":"17","text":"Ha pedig Krisztusban keresve a megigazulást, mi magunk is bűnösöknek találtatunk, vagy Krisztus bűnnek szolgája-e? Távol legyen."},{"book":"Galatákhoz","chapter":"2","verse":"18","text":"Mert ha amiket elrontottam, azokat ismét fölépítem, önmagamat teszem bűnössé."},{"book":"Galatákhoz","chapter":"2","verse":"19","text":"Mert én a törvény által meghaltam a törvénynek, hogy Istennek éljek."},{"book":"Galatákhoz","chapter":"2","verse":"20","text":"Krisztussal együtt megfeszíttettem. Élek pedig többé nem én, hanem él bennem a Krisztus, amely életet pedig most testben élek, az Isten Fiában való hitben élem, aki szeretett engem, és önmagát adta érettem."},{"book":"Galatákhoz","chapter":"2","verse":"21","text":"Nem törlöm el az Isten kegyelmét, mert ha a törvény által van az igazság, akkor Krisztus ok nélkül halt meg."}]}