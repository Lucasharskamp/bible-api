{"data":[{"book":"लूका","chapter":"24","verse":"1","text":"लेकीन हप्ता अन्द पयला दिशी हापाळ व्हातर्या का आंदुर आ सुगन्धित सामानगोळी जो आंदुर तयार माळीदुर, हुळकु कब्र मा बंदुर."},{"book":"लूका","chapter":"24","verse":"2","text":"आंदुर जो कल्ल कब्र अन्द दरवाजा मा झाक्सकु ईरोद अदरी सरकुसकु नोळदुर,"},{"book":"लूका","chapter":"24","verse":"3","text":"पर याग आंदुर बुळ्क होदुर रा आंदरी प्रभु यीशु उन लाश कांळ्सीदील."},{"book":"लूका","chapter":"24","verse":"4","text":"याग आंदुर ई मात देल चकित आगोर रा नोळी, येढ्ढ मंळसा बरफ इन घाई बिळेव चमकदार झलकुस्त कपळा हाक्‍कु आंदुर हात्‍ती बंदकु निदुरदुर."},{"book":"लूका","chapter":"24","verse":"5","text":"याग आंदुर अंजेदुर अदिक पृथ्वी इन दी बाय बांग्सोर रा आ स्वर्गदूतगोळ आंदुर से अंदुर, “नीव जित्‍ता मंळसा अक सोत्‍तकु मंळसा दा येती ढुंढ़सेतीर?"},{"book":"लूका","chapter":"24","verse":"6","text":"२४:६ मत्ती १६:२१; १७:२२,२३; २०:१८,१९; मरकुस ८:३१; ९:३१; १०:३३,३४; लूका ९:२२; १८:३१-३३आव ईल हैलेच, लेकीन जित्‍ता आग्यान. याद माळी कि आव गलील दा ईतकु नीम से येन अंदिदुन,"},{"book":"लूका","chapter":"24","verse":"7","text":"‘जरूरी आद कि ना मंळसा अन पार पापीगोळ्द कय दा हुळसुस्कु आगाईन, अदिक क्रूस मा येर्सकु आगाईन, अदिक तिसरा दिशी मात्‍त जित्‍ता आगाईन.’”"},{"book":"लूका","chapter":"24","verse":"8","text":"आग यीशु जो मातगोळ आंदरी अंदिदुन अव मातगोळ आंदरी याद बंदव,"},{"book":"लूका","chapter":"24","verse":"9","text":"अदिक कब्र टु बंदकु आंदुर आ हनुन मुंदरी, अदिक अन्य सप्पा मुंदरी, इव मातगोळी अनकु केळ्सदुर."},{"book":"लूका","chapter":"24","verse":"10","text":"आंदुर प्रेरितगोळ से ईव मातगोळी अंदुर आंदुर मरियम मगदलीनी अदिक योअन्ना अदिक याकूब उन मोय मरियम अदिक आंदुर सांगुळ इन दुसरा आर्तेर भी ईरोर."},{"book":"लूका","chapter":"24","verse":"11","text":"लेकीन आंदुर मातगोळ आंदरी फालतु हतदव, अदिक आंदुर आंदुर्द विश्वास माळीदील."},{"book":"लूका","chapter":"24","verse":"12","text":"आग पतरस यदकु कब्र दी ओळतेला होदुन, अदिक बांगकु सिर्फ कफन इन कपळा बिदकु नोळदुन, अदिक जो आगीत अदुर देल अचम्भा माळतेला तान मान्नी होटोदुन."},{"book":"लूका","chapter":"24","verse":"13","text":"अदा दिशी आंदुर दा टु येढ्ढ मुंदुर इम्माऊस हेसुर इन ऊंद ऊर इक होगोर, जो यरूशलेम टु येनारा येळ कोस इन दुरी मा ईरोद."},{"book":"लूका","chapter":"24","verse":"14","text":"आंदुर इव सप्पा मातगोळ मा जो आगीदव, आपस दा मातचीत माळतेला होगोर,"},{"book":"लूका","chapter":"24","verse":"15","text":"अदिक याग आंदुर आपस दा मातचीत अदिक जाँच माळोर, रा यीशु खुद हात्‍ती बंदकु आंदुर सांगुळ आगेदुन."},{"book":"लूका","chapter":"24","verse":"16","text":"आंदुर आऊक नोळदुर लेकीन अरू सकिदील."},{"book":"लूका","chapter":"24","verse":"17","text":"यीशु आंदुर से केळदुन, “ईव येन मातगोळ आव, जो नीव नळुत नळुत आपस दा माळतीर?”"},{"book":"लूका","chapter":"24","verse":"18","text":"ईद केळकु आंदुर दा टु क्लियोपास हेसुर ईनव ऊंद मंळसा अंदुन, “येन नी यरूशलेम दा आबना परदेशी आय, जो जान्सालुन कि ई दिनगोळ दा अदुर्दा येन येन आग्याद?”"},{"book":"लूका","chapter":"24","verse":"19","text":"आव आंदुर से केळदुन, “यातव मातगोळ?”"},{"book":"लूका","chapter":"24","verse":"20","text":"अदिक प्रधान याजकगोळ अदिक नाम सरदारगोळ आऊक हुळसुस बुटुर कि आऊन मा मृत्यु ऊंद आग्या कोटकु आगुल; अदिक आऊक क्रूस मा येर्सुसदुर."},{"book":"लूका","chapter":"24","verse":"21","text":"लेकीन नामी आशा ईरोद कि ईवा इस्त्राएल द्याश इक छुटकारा कोट्टान. इव सब मातगोळ्द अलावा ईद घटना अक आत तिसरा दिन हुन,"},{"book":"लूका","chapter":"24","verse":"22","text":"अदिक नाम दा टु हापाळ आर्तेर भी नामी आश्चर्य दा हाक बुटार, जो हुंजकुका अच कब्र मा होगीदुर;"},{"book":"लूका","chapter":"24","verse":"23","text":"अदिक याग यीशु उन लाश नोळीदील रा ईद अनतेला बंदुर कि नाव स्वर्गदूतगोळ्द दर्शन माळदेव, यार अंदुर कि आव जित्‍ता आन."},{"book":"लूका","chapter":"24","verse":"24","text":"आग नाम साथीगोळ दा टु हापाळ मुंदुर कब्र मा होदुर, अदिक ह्यांग आर्तेर अंदीदुर हांग अच नोळदुर; लेकीन आऊक नोळीदील.”"},{"book":"लूका","chapter":"24","verse":"25","text":"आग यीशु आंदुर से अंदुन, “हे निर्बुद्धीगोळा, अदिक भविष्यवक्तागोळ्द सब मातगोळ मा विश्वास माळदुर दा याट धीर आईर!"},{"book":"लूका","chapter":"24","verse":"26","text":"येन जरूरी ईला ईरोद कि मसीह ईद दुख नेगुकु तान महिमा दा प्रवेश माळुल?”"},{"book":"लूका","chapter":"24","verse":"27","text":"आग आव मूसा से अदिक सप्पा भविष्यवक्तागोळ से सुरूवात माळकु सप्पा पवित्रशास्त्र दा टु तान बारा दा लिख्सदव मातगोळ्द अर्थ, आंदरी समझुस बुट्टुन."},{"book":"लूका","chapter":"24","verse":"28","text":"इटुर दा आंदुर आ ऊर इन हात्‍ती पोहचुसदुर यल आंदुर होगोर, अदिक आऊन ढंग देल हिंग समझ दा बरोद कि आव मुंद आगोद चाहासतान."},{"book":"लूका","chapter":"24","verse":"29","text":"लेकीन आंदुर ईद अनकु आऊक विनती माळकु रोक्सदुर, “नाम सांगुळ ईर, यतिकी द्याव मुळ्कत बरेत्याद अदिक हागुल हापाळ ढलुसीग्याद.” आग आव आंदुर सांगुळ ईरोर साठी बुळ्क होदुन."},{"book":"लूका","chapter":"24","verse":"30","text":"याग आव आंदुर सांगुळ ऊमली कुरतुन, रा आव रोट्टी हुळकु परमेश्वर उन धन्यवाद माळदुन अदिक अदरी मुरूकु आंदरी कोळली कुरतुन."},{"book":"लूका","chapter":"24","verse":"31","text":"आग आंदुर्द कण्णगोळ तेर्दोदव; अदिक आंदुर आऊक अर्त कोंडुर, अदिक आव आंदुर कण्णगोळ देल पच्चेदुन."},{"book":"लूका","chapter":"24","verse":"32","text":"आंदुर आपस दा अंदुर, “याग आव हादी मा नाम से मातगोळी माळतोगोन अदिक पवित्रशास्त्र अन्द अर्थ नामी समझुस तोगोन, रा येन नाम मन दा उत्‍तेजना पैदा आगीदील?”"},{"book":"लूका","chapter":"24","verse":"33","text":"आंदुर अदा समय यदकु मात्‍त यरूशलेम इक होटोदुर, अदिक आ हनुन चेलागोळी अदिक आंदुर संगीगोळी जमा नोळदुर."},{"book":"लूका","chapter":"24","verse":"34","text":"आंदुर अनतोगोर, “प्रभु खराखुरा जित्‍ता आग्यान, अदिक शमौन उक कांळस्यान.”"},{"book":"लूका","chapter":"24","verse":"35","text":"आग आंदुर हादी इन मातगोळी आंदरी हेळ बुटुर अदिक ईद भी कि येढ्ढु मुंदुर यीशु उक रोट्टी मुरा होती ह्यांग अरतुर."},{"book":"लूका","chapter":"24","verse":"36","text":"आंदुर ई मातगोळी अनतेला अच ईरोर कि आव खुद अच आंदुर न्याड्या दा निदुरदुन, अदिक आंदुर से अंदुन, “नीमी शांती सिकुल.”"},{"book":"लूका","chapter":"24","verse":"37","text":"लेकीन आंदुर घबरूसेदुर अदिक अंजेदुर, अदिक समसेदुर कि नाव यातोदारा भूत इक नोळीतेव."},{"book":"लूका","chapter":"24","verse":"38","text":"आव आंदुर से अंदुन, “येती घबरूसेतीर? अदिक नीम मन दा येती संदेह येळताव?"},{"book":"लूका","chapter":"24","verse":"39","text":"नान कय अदिक नान कालगोळी नोळी कि ना आवा हुईन. नानी मुटकु नोळी, यतिकी भूत इन येलु दा मास ईराल ह्यांग नान दा नोळतीर.”"},{"book":"लूका","chapter":"24","verse":"40","text":"ईद अंदकु यीशु आंदरी तान कय काल तोर्सदुन."},{"book":"लूका","chapter":"24","verse":"41","text":"आंदरी खुशी इन मारा देल विश्वास ईला आगोद, अदिक आंदुर आश्चर्य माळतोगोर, रा आव आंदुर से केळदुन, “येन ईल नीम हात्‍ती येनारा ऊम्मोद आद?”"},{"book":"लूका","chapter":"24","verse":"42","text":"आंदुर आऊक सुळ्द मेन इन तुकळा कोट्टुर."},{"book":"लूका","chapter":"24","verse":"43","text":"आव हुडुकु आंदुर मुंद तिंदुन."},{"book":"लूका","chapter":"24","verse":"44","text":"बाक आव आंदुर से अंदुन, “ईव नानव अव मातगोळ हु, जो ना नीम सांगुळ ईरतेला नीम से अंदिदीन कि जरूरी आद कि यास मातगोळ मूसा अन व्यवस्था अदिक भविष्यवक्तागोळ अदिक भजनगोळ किताबगोळ दा नान बारा दा लिख्सकु आव, सप्पा पुरा आगुल.”"},{"book":"लूका","chapter":"24","verse":"45","text":"आग यीशु पवित्रशास्त्र जानसोर साटी आंदुर समझ खोल्सदुन,"},{"book":"लूका","chapter":"24","verse":"46","text":"अदिक यीशु अंदुन, “ईद लिख्सकु आद कि मसीह दुख नेगदान, अदिक तिसरा दिशी सोत्‍तुर दा टु जित्‍ता आदान,"},{"book":"लूका","chapter":"24","verse":"47","text":"अदिक यरूशलेम टु हुळकु सप्पा जातीगोळ्द लॉकुर दा आंदुर हिंग प्रचार माळली कुरतुर कि आंदुर तान पाप माळोद बंद माळुल अदिक परमेश्वर आंदरी माफ माळुल."},{"book":"लूका","chapter":"24","verse":"48","text":"नीव ई सप्पा मातगोळ्द गवाह आईर."},{"book":"लूका","chapter":"24","verse":"49","text":"२४:४९ प्रेरितगोळ १:४अदिक नोळी, जो ईनाम नान आप्प नानी कोळोद वादा माळीदुन, ना अदरी नीम मा ईळसाईन अदिक यागासताका म्याकुच स्वर्ग टु सामर्थ्य सिकाल, आगासताका नीव ईदा नगर दा रूक्सकु ईरी.”"},{"book":"लूका","chapter":"24","verse":"50","text":"आग यीशु आंदरी बैतनिय्याह ताका नगर इन व्हार्या ओतुन, अदिक तान कय नेगुकु आंदरी आशीष कोट्टुन;"},{"book":"लूका","chapter":"24","verse":"51","text":"अदिक आंदरी आशीष कोळतेला आव आंदुर से अलग आगेदुन अदिक स्वर्ग मा नेगुकु आदुन."},{"book":"लूका","chapter":"24","verse":"52","text":"आग आंदुर आऊक दण्डवत माळकु बळा खुशी देल यरूशलेम इक मात्‍त वापस बंदुर;"},{"book":"लूका","chapter":"24","verse":"53","text":"अदिक आंदुर लगातार मंदिर दा उपस्थित आगकु परमेश्वर उन धन्यवाद माळतोगोर."}]}