{"data":[{"book":"Бути","chapter":"17","verse":"1","text":"Кала вонэ проджиле Амфиполи тай Аполлония, тунчи авиле дэ Фессалоника, тев сля иудеенгири синагога."},{"book":"Бути","chapter":"17","verse":"2","text":"Павло, сар лэстэ сля прылито, джиля дэ синагога и котэ трин субботы дэдумэлас иудеенца пала Лила."},{"book":"Бути","chapter":"17","verse":"3","text":"Вов оттерэлас тай допхэнэлас лэнди, со Христости трэбуни сля тэ прылэ грыжа тай тэ отджювдё мулэндар."},{"book":"Бути","chapter":"17","verse":"4","text":"Лэнди патине койсавэ иудея, бут пативалэн греконэн и бут джювлен барэ родостар. И всавэрэ вонэ прыачиле Павлостэ тай Силастэ."},{"book":"Бути","chapter":"17","verse":"5","text":"Авэр иудея холиле пала кода. Вонэ лиле пэґа налачен манушэн, савэн аракхле пэ форо, стидэне инте гроза манушэн и ачиле бутэн тэ подваздэ. Тунчи джиле Иасонохкэрэ цэрэстэ, родэнас Павло тай Сила, соб тэ вылиджя лэн манушэндэ."},{"book":"Бути","chapter":"17","verse":"6","text":"Ай кала на аракхле лэн котэ, цырдэне Иасоно тай аврэн пхралэн форохкэрэ пхурэдэрэндэ."},{"book":"Бути","chapter":"17","verse":"7","text":"— Тай Иасоно прылиля лэн дэ пэхкоро цэр. Вонэ на прылэн императохкоро упхэнимо, тай дэдумэн, со исин авэр тхагари, Савэ акхарэн Исусо."},{"book":"Бути","chapter":"17","verse":"8","text":"Гроза манушэн и форохкэрэ пхурэдэра ушундэ када тай пэрэдаравдэпэ."},{"book":"Бути","chapter":"17","verse":"9","text":"Тунчи Иасоно тай авэр потиндэ пала пэ, тай лэн отмукле."},{"book":"Бути","chapter":"17","verse":"10","text":"Сар кацик авиля рят, пхрала отбичалдэ Павло и Сила дэ Верия. Кала вонэ авиле пордэ, тунчи заджиле дэ иудеенгири синагога."},{"book":"Бути","chapter":"17","verse":"11","text":"Вериниянуря сле мануша оттердэ їлэґа, а на кади, сар дэ Фессалоника. Вонэ прылиле Павлохкири дума всавэрэ їлэґа и кожно диво розлэнас Лила, соб тэ продыкхэ, чячимо када чи нат."},{"book":"Бути","chapter":"17","verse":"12","text":"Бут лэндар патине. Патине кади ж греконэнгэрэ пативалэ джювля тай бут греконэн."},{"book":"Бути","chapter":"17","verse":"13","text":"Нэ кала иудея дэ Фессалоника уджянгле, со Павло пхэнэл Дэвлэхкоро Лав дэ Верия, вонэ авиле пордэ и ачиле тэ подмарэ и тэ подваздэ манушэн."},{"book":"Бути","chapter":"17","verse":"14","text":"Пхрала сиго отбичалдэ Павло морестэ, а Сила тай Тимофеи ачилепэ дэ форо."},{"book":"Бути","chapter":"17","verse":"15","text":"Кодэла, савэ отлиджялдэ Павло, авиле лэґа дэ Афины, а тунчи рисиле павпалэ. Павло прыпхэнда лэнди тэ пэрэдэ, соб Сила тай Тимофеи сигэдэр тэ авэн лэстэ."},{"book":"Бути","chapter":"17","verse":"16","text":"Кала Павло дожутярэлас лэн, вов пхирэлас пав Афины и лэсти сля пхаро тэ дыкхэ, сар бут дэвлорэн исин дэ кадэва форо."},{"book":"Бути","chapter":"17","verse":"17","text":"Вов пхэнэлас дэ синагога иудеенца тай кодэлэнца, савэ тэлёнас Дэвлэсти. И кожно диво дэдумэлас кодэлэнца, каґа дыкхэласпэ пэ форо."},{"book":"Бути","chapter":"17","verse":"18","text":"Лэґа дэдумане койсавэ ирвалэ мануша — эпикурейцуря тай стоикуря. Екх мануша пхученас:"},{"book":"Бути","chapter":"17","verse":"19","text":"Павло андэ пэ форохкоро стидэмо, Ареопаго, тай помангле:"},{"book":"Бути","chapter":"17","verse":"20","text":"Ту пхэнэх пала кода, со на полах. И амэ камах тэ уджянэ, со када исин."},{"book":"Бути","chapter":"17","verse":"21","text":"Афинянуря ж и мануша авря пхуятар, савэ котэ джювэнас, фартэ камэнас тэ залэпэ кодэлэґа, соб тэ дэдумэ чи тэ шунэ сось нэво."},{"book":"Бути","chapter":"17","verse":"22","text":"Тунчи Павло вщиля машкар Ареопаго тай пхэнда:"},{"book":"Бути","chapter":"17","verse":"23","text":"Кала мэ пхиравас и роздыкхавас тумарэ свэнтыи тхана, мэ дыкхлём, со пэ екх жэртвеннико сля искриисардо: «Наджянглэ Дэвлэсти». Пала Кадэлэ Дэвлэ, Ка тумэ на джянэн, нэ Касти тэлён, мэ тумэнди и розпхэнав."},{"book":"Бути","chapter":"17","verse":"24","text":"Дэвэл, саво стерда люмля и вса, со дэ латэ исин, Вов исин Рай болыбнасти тай пхуяти. Вов на джювэл дэ храмонэн, савэ тердэ манушэнгэрэ васта."},{"book":"Бути","chapter":"17","verse":"25","text":"Тай на мангэл, соб мануша тэ терэн бути Лэсти пэхкэрэ вастэнца, сар бы Лэсти сось на хутилэл. Вов Еджино дэл манушэнди, соб вонэ тэ джювэн и тэ пхурдэн, и вса авэр."},{"book":"Бути","chapter":"17","verse":"26","text":"Екхэ манушэстар Вов стерда всавэрэ манушэнгэрэ родуря, соб мануша тэ джювэн пав всавири люмля, тай майанглал вытидэня вряма и пхуя лэнгэрэ джювимасти."},{"book":"Бути","chapter":"17","verse":"27","text":"Вса откада Дэвэл терда, соб мануша тэ родэн Лэ, тэ полэн, тев Вов исин, тай тэ аракхэн Лэ, нэ пав чячима Вов исин надур амэндар."},{"book":"Бути","chapter":"17","verse":"28","text":"Дэ Лэстэ амэ джювах, пхирах тай исин дэ люмля. Сар пхэнэнас пала кода и койсавэ тумарэ поэтуря: «Амэ исин Лэхкоро родо»."},{"book":"Бути","chapter":"17","verse":"29","text":"И кала амэ Дэвлэхкоро родо, амэнди нащи тэ думисарэ, со Дэвэл поджило пэ кода, со тердо совнакастар, рупатар чи барэстар пав манушэхкири годи."},{"book":"Бути","chapter":"17","verse":"30","text":"Англэ Дэвэл промукэлас вряма, кала мануша на джянгле пала Лэ, нэ екхатар прыпхэнэл всавэрэ манушэнди пав всавири люмля тэ ачявэ бэзимо."},{"book":"Бути","chapter":"17","verse":"31","text":"Вов екхатар вытидэня диво, кала сундисарэла люмля пав чячима, тай кади ж вытидэня Манушэ, Саво авэла сундисареґа. Дэвэл допхэнда када англа всавэрэн, кала отджювдярда Лэ мулэндар."},{"book":"Бути","chapter":"17","verse":"32","text":"Кала вонэ ушундэ пала отджюндивимо мулэндар, койсавэ лэндар ачиле тэ асапэ, ай авэр пхэндэ:"},{"book":"Бути","chapter":"17","verse":"33","text":"Кадэлэґа Павло и ачявда лэнгоро стидэмо."},{"book":"Бути","chapter":"17","verse":"34","text":"Нэ набут манушэн прыачиле Павлостэ тай патине. Машкар лэн сле Дионисии, саво вджялас дэ Ареопаго, джювли, савя акхарэнас Дамарь, тай авэр мануша."}]}