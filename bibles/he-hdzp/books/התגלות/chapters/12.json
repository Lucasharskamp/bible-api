{"data":[{"book":"התגלות","chapter":"12","verse":"1","text":"עתה נראה בשמים חזיון נבואי מסתורי: אישה לבושה בשמש, הירח תחת רגליה ועל ראשה כתר בעל שנים־עשר כוכבים,"},{"book":"התגלות","chapter":"12","verse":"2","text":"כרעה ללדת וזעקה מכאבים וצירי לידה."},{"book":"התגלות","chapter":"12","verse":"3","text":"לפתע הופיע תנין גדול שצבעו אדום כאש, בעל שבעה ראשים, עשר קרניים ועל ראשיו שבעה כתרים."},{"book":"התגלות","chapter":"12","verse":"4","text":"בזנבו גרר אחריו התנין שליש מכוכבי השמים והשליכם ארצה. הוא עמד לפני האישה הכורעת ללדת, מוכן לבלוע את התינוק מיד עם הולדתו."},{"book":"התגלות","chapter":"12","verse":"5","text":"האישה ילדה בן זכר שנועד לשלוט ביד חזקה על כל העמים. מיד נלקח הבן אל האלוהים ואל כיסאו,"},{"book":"התגלות","chapter":"12","verse":"6","text":"ואילו האישה ברחה אל המדבר, שם הכין לה אלוהים מקום מבטחים וכלכלה למשך 1260 יום."},{"book":"התגלות","chapter":"12","verse":"7","text":"לאחר מכן פרצה מלחמה בשמים; מיכאל ומלאכיו נלחמו נגד התנין ומלאכיו הרעים."},{"book":"התגלות","chapter":"12","verse":"8","text":"התנין ומלאכיו הובסו בקרב וגורשו מהשמים."},{"book":"התגלות","chapter":"12","verse":"9","text":"התנין הנורא הזה – הנחש הקדמוני שנקרא מלשין ושטן, והמתעה את העולם כולו – הושלך ארצה עם מלאכיו."},{"book":"התגלות","chapter":"12","verse":"10","text":"ואז שמעתי קול אדיר בשמים: ”סוף־סוף הגיעה ישועת אלוהים! אכן, גבורת אלוהים, מלכותו וסמכות משיחו הגיעו, כי השטן אשר קטרג על אחינו לפני אלוהים, יומם ולילה, הושלך ארצה!"},{"book":"התגלות","chapter":"12","verse":"11","text":"הם ניצחוהו בדם השה ובעדותם הנאמנה, כי לא חסו על חייהם והיו מוכנים להקריב את עצמם למוות."},{"book":"התגלות","chapter":"12","verse":"12","text":"”על כן שמחו שמים והשוכנים בהם! אך אוי לכם יושבי הארץ, כי השטן ירד אליכם בזעם גדול ובידיעה שזמנו קצר!“"},{"book":"התגלות","chapter":"12","verse":"13","text":"כאשר נוכח התנין כי הושלך ארצה, רדף אחרי האישה שילדה את בן הזכר."},{"book":"התגלות","chapter":"12","verse":"14","text":"אולם לאישה ניתן זוג כנפי־נשר ענק כדי שתעוף אל המדבר, אל המקום שהוכן למענה. שם, הרחק מהנחש, מהתנין, יסופק לה כל מחסורה לתקופה של שלוש שנים וחצי."},{"book":"התגלות","chapter":"12","verse":"15","text":"הנחש, שהמשיך לרדוף אחרי האישה, הוציא מפיו נהר מים שזרם לעבר האישה בניסיון להטביעה,"},{"book":"התגלות","chapter":"12","verse":"16","text":"אך הארץ באה לעזרת האישה; האדמה פתחה את פיה ובלעה את המים!"},{"book":"התגלות","chapter":"12","verse":"17","text":"והתנין, מרוגז מאוד על האישה, הלך להילחם נגד שאר ילדיה – הלא הם כל אלה ששומרים את דבר אלוהים ומעידים על ישוע המשיח. (התנין עמד על חוף הים והמתין)."}]}