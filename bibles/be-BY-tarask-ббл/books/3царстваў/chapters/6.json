{"data":[{"book":"3 ЦАРСТВАЎ","chapter":"6","verse":"1","text":"У чатырыста васьмідзясятым годзе пасьля выхаду сыноў Ізраілевых зь зямлі Егіпецкай, на чацьвёртым годзе цараваньня Саламона над Ізраілем, у месяцы Зіф, які ёсьць другі месяц, пачаў ён будаваць храм Госпаду."},{"book":"3 ЦАРСТВАЎ","chapter":"6","verse":"2","text":"Храм, які пабудаваў цар Саламон Госпаду, даўжынёю быў шэсьцьдзясят локцяў, шырынёю дваццаць і вышынёю трыццаць локцяў,"},{"book":"3 ЦАРСТВАЎ","chapter":"6","verse":"3","text":"і бабінец перад храмам дваццаць локцяў даўжыні, адпаведна шырыні храма, і дзесяць локцяў шырыні перад храмам."},{"book":"3 ЦАРСТВАЎ","chapter":"6","verse":"4","text":"І зрабіў ён у доме вокны рашотчатыя, глухія з адкосамі."},{"book":"3 ЦАРСТВАЎ","chapter":"6","verse":"5","text":"І зрабіў прыбудову вакол сьценаў храма, вакол храма і Сьвятога Сьвятых і зрабіў бакавыя пакоі вакол."},{"book":"3 ЦАРСТВАЎ","chapter":"6","verse":"6","text":"Ніжні ярус прыбудовы шырынёю быў пяць локцяў, сярэдні шырынёю шэсьць локцяў, а трэці шырынёю сем локцяў; бо вакол храма звонку зроблены былі выступы, каб прыбудова не дакраналася да сьценаў храма."},{"book":"3 ЦАРСТВАЎ","chapter":"6","verse":"7","text":"Калі будаваўся храм, на будоўлю ўжываліся абчасаныя камяні: ні молата, ні цесака, ні якога іншага жалезнага прыладзьдзя ня было чуваць у храме пры будаўніцтве яго."},{"book":"3 ЦАРСТВАЎ","chapter":"6","verse":"8","text":"Уваход у сярэдні ярус быў з правага боку храма. Па круглых лесьвіцах уваходзілі ў сярэдні ярус, а ад сярэдняга ў трэці."},{"book":"3 ЦАРСТВАЎ","chapter":"6","verse":"9","text":"І пабудаваў ён храм і скончыў яго, і ашаляваў храм кедровымі дошкамі."},{"book":"3 ЦАРСТВАЎ","chapter":"6","verse":"10","text":"І прыбудаваў да ўсяго храма бакавыя пакоі вышынёю пяць локцяў; яны прымацаваныя былі да храма кедровымі бярвеньнямі."},{"book":"3 ЦАРСТВАЎ","chapter":"6","verse":"11","text":"І было слова Госпада Саламону, і сказана яму:"},{"book":"3 ЦАРСТВАЎ","chapter":"6","verse":"12","text":"вось, ты будуеш храм: калі ты будзеш трымацца статутаў Маіх і рабіць паводле пастановаў Маіх і захоўваць усе запаведзі Мае, чынячы паводле іх, дык Я спраўджу на табе слова Маё, якое Я сказаў Давіду, бацьку твайму,"},{"book":"3 ЦАРСТВАЎ","chapter":"6","verse":"13","text":"і буду жыць сярод сыноў Ізраілевых і не пакіну народу Майго Ізраіля."},{"book":"3 ЦАРСТВАЎ","chapter":"6","verse":"14","text":"І пабудаваў Саламон храм і закончыў яго."},{"book":"3 ЦАРСТВАЎ","chapter":"6","verse":"15","text":"І ашаляваў сьцены храма ўсярэдзіне кедровымі дошкамі; ад падлогі храма да столі ўсярэдзіне ашаляваў дрэвам і накрыў падлогу храма кіпарысавымі дошкамі."},{"book":"3 ЦАРСТВАЎ","chapter":"6","verse":"16","text":"І зладзіў у заднім баку храма, за дваццаць локцяў ад краю, сьцяну, і ашаляваў сьцены і столь кедровымі дошкамі, і асталяваў давір для Сьвятога Сьвятых."},{"book":"3 ЦАРСТВАЎ","chapter":"6","verse":"17","text":"Сорак локцяў быў храм, гэта значыць, пярэдняя частка храма."},{"book":"3 ЦАРСТВАЎ","chapter":"6","verse":"18","text":"На кедрах усярэдзіне храма былі выразаны падабенствы гуркоў і кветак, якія распускаюцца; усё было пакрыта кедрам, каменя ня відаць было."},{"book":"3 ЦАРСТВАЎ","chapter":"6","verse":"19","text":"А Сьвятое Сьвятых усярэдзіне храма ён падрыхтаваў на тое, каб паставіць там каўчэг запавета Гасподняга."},{"book":"3 ЦАРСТВАЎ","chapter":"6","verse":"20","text":"І Сьвятое Сьвятых было ў даўжыню дваццаць локцяў, шырынёю дваццаць локцяў і вышынёю дваццаць локцяў; ён абклаў яго чыстым золатам; абклаў таксама і кедровы ахвярнік."},{"book":"3 ЦАРСТВАЎ","chapter":"6","verse":"21","text":"І абклаў Саламон храм усярэдзіне чыстым золатам, і працягнуў залатыя ланцугі перад давірам, і абклаў яго золатам."},{"book":"3 ЦАРСТВАЎ","chapter":"6","verse":"22","text":"Увесь храм ён абклаў золатам, увесь храм да канца, і ўвесь ахвярнік, які перад давірам, абклаў золатам."},{"book":"3 ЦАРСТВАЎ","chapter":"6","verse":"23","text":"І зрабіў у давіры двух херувімаў з масьлічнага дрэва, вышынёю ў дзесяць локцяў."},{"book":"3 ЦАРСТВАЎ","chapter":"6","verse":"24","text":"Адно крыло херувіма было пяць локцяў і другое крыло херувіма было пяць локцяў; дзесяць локцяў было ад аднаго канца крылаў яго да другога канца крылаў яго."},{"book":"3 ЦАРСТВАЎ","chapter":"6","verse":"25","text":"Дзесяць локцяў і другі херувім; аднолькавай меры і аднолькавага выгляду абодва херувімы."},{"book":"3 ЦАРСТВАЎ","chapter":"6","verse":"26","text":"Вышыня аднаго херувіма дзесяць локцяў, а таксама і другога херувіма."},{"book":"3 ЦАРСТВАЎ","chapter":"6","verse":"27","text":"І паставіў ён херувімаў сярод унутранай часткі храма. А крылы ў херувімаў былі раскінутыя, і даставала крыло аднаго да адной сьцяны, а крыло другога херувіма даставала да другой сьцяны; а другія крылы іх сярод храма сыходзіліся крыло да крыла."},{"book":"3 ЦАРСТВАЎ","chapter":"6","verse":"28","text":"І абклаў ён херувімаў золатам."},{"book":"3 ЦАРСТВАЎ","chapter":"6","verse":"29","text":"І на ўсіх сьценах храма вакол зрабіў розныя выявы херувімаў і пальмавых дрэў і кветак, якія распускаюцца, усярэдзіне і звонку."},{"book":"3 ЦАРСТВАЎ","chapter":"6","verse":"30","text":"І падлогу ў храме абклаў золатам ва ўнутранай і пярэдняй частках."},{"book":"3 ЦАРСТВАЎ","chapter":"6","verse":"31","text":"Для ўваходу ў давір зрабіў дзьверы з масьлічнага дрэва, з пяцікутнымі вушакамі."},{"book":"3 ЦАРСТВАЎ","chapter":"6","verse":"32","text":"На двух палавінах дзьвярэй з масьлічнага дрэва ён зрабіў розных херувімаў і пальмы і кветкі, якія распускаюцца, і абклаў золатам; пакрыў золатам і херувімаў і пальмы."},{"book":"3 ЦАРСТВАЎ","chapter":"6","verse":"33","text":"І каля ўваходу ў храм зрабіў вушакі з масьлічнага дрэва чатырохкутныя"},{"book":"3 ЦАРСТВАЎ","chapter":"6","verse":"34","text":"і двое дзьвярэй з кіпарысавага дрэва; абедзьве палавіны адных дзьвярэй былі рухомыя, і абедзьве палавіны другіх дзьвярэй былі рухомыя."},{"book":"3 ЦАРСТВАЎ","chapter":"6","verse":"35","text":"І выразаў на іх херувімаў і пальмы і кветкі, якія распускаюцца, і абклаў золатам па разьбе."},{"book":"3 ЦАРСТВАЎ","chapter":"6","verse":"36","text":"І пабудаваў унутраны двор з трох радоў абчасанага каменю і з раду кедровых брусоў."},{"book":"3 ЦАРСТВАЎ","chapter":"6","verse":"37","text":"На чацьвёртым годзе, у месяцы Зіф, заклаў ён аснову храму Госпада,"},{"book":"3 ЦАРСТВАЎ","chapter":"6","verse":"38","text":"а на адзінаццатым годзе, у месяцы Бул, - гэта месяц восьмы, - ён закончыў храм з усімі прыналежнасьцямі яго і паводле ўсіх прадпісаньняў ягоных: будаваў яго сем гадоў."}]}