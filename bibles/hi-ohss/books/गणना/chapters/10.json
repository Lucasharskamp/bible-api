{"data":[{"book":"गणना","chapter":"10","verse":"1","text":"याहवेह ने मोशेह से और कहा:"},{"book":"गणना","chapter":"10","verse":"2","text":"“पीटी गई चांदी की परत से दो तुरहियां बनाओ, तुम इनका प्रयोग सभा को बुलाने में करोगे, कि वे कूच के लिए शिविर को तैयार करें."},{"book":"गणना","chapter":"10","verse":"3","text":"जब ये दोनों साथ साथ बजाए जाएंगे, तब सारी सभा तुम्हारे सामने मिलनवाले तंबू के द्वार पर हो जाएगी."},{"book":"गणना","chapter":"10","verse":"4","text":"किंतु यदि सिर्फ एक ही तुरही बजाई जाएगी, तब प्रधान तथा इस्राएल के दलों के प्रधान तुम्हारे सामने इकट्ठा होंगे."},{"book":"गणना","chapter":"10","verse":"5","text":"किंतु जब तुम चेतावनी का बिगुल बजाओगे, तब शिविर के पूर्वी दिशा के शिविर कूच करेंगे."},{"book":"गणना","chapter":"10","verse":"6","text":"जब कभी तुम दोबारा चेतावनी का बिगुल बजाओगे, वे शिविर, जो दक्षिण दिशा में हैं, कूच करेंगे; आवश्यक है कि उनका कूच शुरू करने के लिए चेतावनी का बिगुल बजाया जाए."},{"book":"गणना","chapter":"10","verse":"7","text":"जब कभी सभा इकट्ठी की जाए, तुम बिना किसी चेतावनी नाद के तुरही बजाओगे."},{"book":"गणना","chapter":"10","verse":"8","text":"“अहरोन के पुरोहित पुत्र इसके अलावा तुरही नाद करेंगे; यह तुम्हारी आनेवाली सभी पीढ़ियों के लिए हमेशा की विधि है."},{"book":"गणना","chapter":"10","verse":"9","text":"जब तुम अपने विरोधी से युद्ध करो, जिसने तुम पर आक्रमण किया है, तब तुम इन तुरहियों से चेतावनी का बिगुल बजाओगे, कि याहवेह तुम्हारे परमेश्वर के सामने तुम्हारा स्मरण किया जाए और शत्रुओं से तुम्हारी रक्षा हो सके."},{"book":"गणना","chapter":"10","verse":"10","text":"इसके अलावा आनंद के अवसरों पर, तुम्हारे ठहराए गए आनंद मनाने के अवसरों पर, तुम्हारे ठहराए गए उत्सवों पर तथा हर एक महीने की पहली तारीख पर तुम अपनी होमबलियों, अपनी मेल बलियों के अवसर पर तुरही फूंकोगे; तब वे तुम्हारे परमेश्वर के सामने एक स्मरण का कार्य करेंगे. मैं ही हूं वह याहवेह, तुम्हारा परमेश्वर.”"},{"book":"गणना","chapter":"10","verse":"11","text":"दूसरे वर्ष के दूसरे महीने में बीसवीं तारीख को यह बादल साक्षी तंबू से ऊपर की ओर उठ गया."},{"book":"गणना","chapter":"10","verse":"12","text":"इस्राएल के घराने ने सीनायी के निर्जन प्रदेश से अपनी यात्राएं शुरू कर दी. यह बादल पारान के निर्जन प्रदेश में जा ठहर गया."},{"book":"गणना","chapter":"10","verse":"13","text":"यह ऐसा पहला अवसर था, जब उन्होंने मोशेह को दिए गए याहवेह के आदेश के अनुसार यात्रा शुरू की थी."},{"book":"गणना","chapter":"10","verse":"14","text":"यहूदाह के वंश की छावनी के झंडे, उनके सैन्य व्यवस्था के अनुसार चल रहे थे. अम्मीनादाब का पुत्र नाहशोन सेनापति था."},{"book":"गणना","chapter":"10","verse":"15","text":"तब ज़ुअर का पुत्र नेथानेल इस्साखार गोत्र की सेना का सेनापति था."},{"book":"गणना","chapter":"10","verse":"16","text":"ज़ेबुलून गोत्र की सेना का सेनापति था हेलोन का पुत्र एलियाब."},{"book":"गणना","chapter":"10","verse":"17","text":"इसके बाद साक्षी तंबू उतारा गया और गेरशोन तथा मेरारी के पुत्रों ने साक्षी तंबू को उठाते हुए कूच किया."},{"book":"गणना","chapter":"10","verse":"18","text":"इनके बाद रियूबेन गोत्र की छावनी के झंडे के साथ शेदेउर के पुत्र एलिज़ुर के नेतृत्व में सेना ने कूच किया."},{"book":"गणना","chapter":"10","verse":"19","text":"इनके साथ थे शिमओन के गोत्र की सेना, जिनका सेनापति था ज़ुरीशद्दाय का पुत्र शेलुमिएल."},{"book":"गणना","chapter":"10","verse":"20","text":"गाद के गोत्र की सेना का सेनापति था देउएल का पुत्र एलियासाफ़."},{"book":"गणना","chapter":"10","verse":"21","text":"इनके बाद कोहाथियों ने पवित्र वस्तुओं के साथ कूच किया, कि उनके वहां पहुंचने के पहले ही साक्षी तंबू खड़ा किया जा सके."},{"book":"गणना","chapter":"10","verse":"22","text":"इसके बाद एफ्राईम गोत्र के घराने की सेना ने उनकी छावनी के झंडे के साथ चलना शुरू किया. उनका सेनापति अम्मीहूद का पुत्र एलीशामा था."},{"book":"गणना","chapter":"10","verse":"23","text":"मनश्शेह गोत्र के घराने की सेना का सेनापति पेदाहज़ुर का पुत्र गमालिएल था,"},{"book":"गणना","chapter":"10","verse":"24","text":"बिन्यामिन गोत्र की सेना का सेनापति गिदियोनी का पुत्र अबीदान था."},{"book":"गणना","chapter":"10","verse":"25","text":"इसके बाद उनकी सेना के अनुसार दान गोत्र के घराने की छावनी का झंडा था. कूच करते हुए यह सारी छावनी के लिए प्राण रक्षक सेना हुई. इस सेना का सेनापति अम्मीशद्दाय का पुत्र अहीएज़र था."},{"book":"गणना","chapter":"10","verse":"26","text":"आशेर गोत्र के घराने की सेना का सेनापति ओखरन का पुत्र पागिएल था."},{"book":"गणना","chapter":"10","verse":"27","text":"नफताली गोत्र के घराने की सेना का सेनापति एनन का पुत्र अहीरा था."},{"book":"गणना","chapter":"10","verse":"28","text":"कूच करते हुए इस्राएल के घराने की सेनाओं के अनुसार यही क्रम हुआ करता था."},{"book":"गणना","chapter":"10","verse":"29","text":"अंत में मोशेह ने अपनी पत्नी के भाई, होबाब से, अर्थात् अपने मिदियानी ससुर रियुएल के पुत्र से कहा, “हम उस स्थान की ओर आगे बढ़ रहे हैं, जिसका वर्णन याहवेह ने इन शब्दों में किया था: ‘यह मैं तुम्हें दे दूंगा.’ तुम भी हमारे साथ आ जाओ. हम तुम्हारा ध्यान रखेंगे; क्योंकि याहवेह ने इस्राएल की भलाई की प्रतिज्ञा की है.”"},{"book":"गणना","chapter":"10","verse":"30","text":"किंतु होबाब ने उन्हें उत्तर दिया, “मैं आपके साथ नहीं जा सकता; मेरे लिए सही यही है कि मैं अपने संबंधियों के पास अपने देश लौट जाऊं.”"},{"book":"गणना","chapter":"10","verse":"31","text":"तो मोशेह ने उससे निवेदन किया, “कृपा कर हमारा साथ मत छोड़ो. तुम जानते हो कि इस मरुभूमि मे पड़ाव डालने के लिए अच्छी जगह कहां-कहां होगी; तुम तो हमारे लिए हमारी आंखें हो सकोगे."},{"book":"गणना","chapter":"10","verse":"32","text":"हम आश्वासन देते हैं कि यदि तुम हमारे साथ चलोगे, तो जितनी भी भलाई याहवेह हमारे लिए करेंगे, उसमें हम तुमको शामिल कर लेंगे.”"},{"book":"गणना","chapter":"10","verse":"33","text":"इस प्रकार उन्होंने याहवेह के पर्वत से अपनी यात्रा प्रारंभ की और तीन दिन यात्रा करते रहे. याहवेह की वाचा का संदूक तीन दिनों तक उनके आगे-आगे रहा कि इस्राएल के डेरे के लिए सही विश्राम का स्थान तय किया जा सके."},{"book":"गणना","chapter":"10","verse":"34","text":"जब उन्होंने छावनी के स्थान से यात्रा शुरू की थी, दिन के समय याहवेह का बादल उनके ऊपर-ऊपर बना रहता था."},{"book":"गणना","chapter":"10","verse":"35","text":"इसके बाद, जब भी संदूक के साथ यात्रा आरंभ करते थे, मोशेह का यह वचन था:"},{"book":"गणना","chapter":"10","verse":"36","text":"जब भी संदूक ठहर जाता, मोशेह कहते थे,"}]}