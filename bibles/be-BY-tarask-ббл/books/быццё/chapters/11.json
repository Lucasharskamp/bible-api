{"data":[{"book":"БЫЦЦЁ","chapter":"11","verse":"1","text":"На ўсёй зямлі была адна мова і адна гаворка."},{"book":"БЫЦЦЁ","chapter":"11","verse":"2","text":"Рушыўшы з усходу, яны знайшлі ў зямлі Сэнаар раўніну і пасяліліся там."},{"book":"БЫЦЦЁ","chapter":"11","verse":"3","text":"І сказалі адно аднаму: наробім цэглы і абпалім агнём. І стала ў іх цэгла замест камянёў, а земляная смала замест вапны."},{"book":"БЫЦЦЁ","chapter":"11","verse":"4","text":"І сказалі яны: збудуем сабе горад і вежу, вышынёю да нябёсаў, і зробім сабе імя, перш чым расьсеемся па ўлоньні ўсёй зямлі."},{"book":"БЫЦЦЁ","chapter":"11","verse":"5","text":"І сышоў Гасподзь паглядзець горад і вежу, што будавалі сыны людзкія."},{"book":"БЫЦЦЁ","chapter":"11","verse":"6","text":"І сказаў Гасподзь: вось, адзін народ, і адна ў іх мова; і вось, што пачалі яны рабіць, і не адстануць ад таго, што задумалі рабіць;"},{"book":"БЫЦЦЁ","chapter":"11","verse":"7","text":"сыдзем жа і зьмяшаем там мову іхнюю, так каб адзін не разумеў гаворкі другога."},{"book":"БЫЦЦЁ","chapter":"11","verse":"8","text":"І расьсеяў іх Гасподзь адтуль па паверхні ўсёй зямлі; і яны перасталі будаваць горад."},{"book":"БЫЦЦЁ","chapter":"11","verse":"9","text":"Таму дадзена яму імя: Вавілон, бо там зьмяшаў Гасподзь мову ўсёй зямлі, і адтуль расьсеяў іх Гасподзь па ўсёй зямлі."},{"book":"БЫЦЦЁ","chapter":"11","verse":"10","text":"Вось радавод Сіма: Сіму было сто гадоў і спарадзіў Арфаксада, праз два гады пасьля патопу;"},{"book":"БЫЦЦЁ","chapter":"11","verse":"11","text":"пасьля нараджэньня Арфаксада Сім жыў пяцьсот гадоў і спарадзіў сыноў і дачок."},{"book":"БЫЦЦЁ","chapter":"11","verse":"12","text":"Арфаксад жыў трыццаць пяць гадоў і спарадзіў Салу."},{"book":"БЫЦЦЁ","chapter":"11","verse":"13","text":"Пасьля нараджэньня Салы Арфаксад жыў чатырыста тры гады і спарадзіў сыноў і дачок."},{"book":"БЫЦЦЁ","chapter":"11","verse":"14","text":"Сала жыў трыццаць гадоў і спарадзіў Эвэра."},{"book":"БЫЦЦЁ","chapter":"11","verse":"15","text":"Пасьля нараджэньня Эвэра Сала жыў чатырыста тры гады і спарадзіў сыноў і дачок."},{"book":"БЫЦЦЁ","chapter":"11","verse":"16","text":"Эвэр жыў трыццаць чатыры гады і спарадзіў Фалека."},{"book":"БЫЦЦЁ","chapter":"11","verse":"17","text":"Пасьля нараджэньня Фалека Эвэр жыў чатырыста трыццаць гадоў і спарадзіў сыноў і дачок."},{"book":"БЫЦЦЁ","chapter":"11","verse":"18","text":"Фалек жыў трыццаць гадоў і спарадзіў Рагава."},{"book":"БЫЦЦЁ","chapter":"11","verse":"19","text":"Пасьля нараджэньня Рагава Фалек жыў дзьвесьце дзевяць гадоў і спарадзіў сыноў і дачок."},{"book":"БЫЦЦЁ","chapter":"11","verse":"20","text":"Рагаў жыў трыццаць два гады і спарадзіў Саруха."},{"book":"БЫЦЦЁ","chapter":"11","verse":"21","text":"Пасьля нараджэньня Саруха Рагаў жыў дзьвесьце сем гадоў і спарадзіў сыноў і дачок."},{"book":"БЫЦЦЁ","chapter":"11","verse":"22","text":"Сарух жыў трыццаць гадоў і спарадзіў Нахора."},{"book":"БЫЦЦЁ","chapter":"11","verse":"23","text":"Пасьля нараджэньня Нахора Сарух жыў дзьвесьце гадоў і спарадзіў сыноў і дачок."},{"book":"БЫЦЦЁ","chapter":"11","verse":"24","text":"Нахор жыў дваццаць дзевяць гадоў і спарадзіў Тару."},{"book":"БЫЦЦЁ","chapter":"11","verse":"25","text":"Пасьля нараджэньня Тары Нахор жыў сто дзевятнаццаць гадоў і спарадзіў сыноў і дачок."},{"book":"БЫЦЦЁ","chapter":"11","verse":"26","text":"Тара жыў семдзесят гадоў і спарадзіў Абрама; Нахора і Арана."},{"book":"БЫЦЦЁ","chapter":"11","verse":"27","text":"Вось радавод Тары: Тара спарадзіў Абрама, Нахора і Арана. Аран спарадзіў Лота."},{"book":"БЫЦЦЁ","chapter":"11","verse":"28","text":"І памёр Аран пры Тары, бацьку сваім, у зямлі нараджэньня свайго, у Уры Халдэйскім."},{"book":"БЫЦЦЁ","chapter":"11","verse":"29","text":"Абрам і Нахор узялі сабе жонак; імя жонкі Абрамавай: Сара; імя жонкі Нахоравай: Мілка, дачка Арана, бацькі Мілкі і бацькі Іскі."},{"book":"БЫЦЦЁ","chapter":"11","verse":"30","text":"І Сара была няплодная і бязьдзетная."},{"book":"БЫЦЦЁ","chapter":"11","verse":"31","text":"І ўзяў Тара Абрама, сына свайго, і Лота, сына Аранавага, унука свайго, і Сару, нявестку сваю, жонку Абрама, сына свайго, і выйшаў зь імі з Ура Халдэйскага, каб ісьці ў зямлю Ханаанскую; але дайшоўшы да Харана, яны спыніліся там."},{"book":"БЫЦЦЁ","chapter":"11","verse":"32","text":"І было дзён жыцьця Тары дзьвесьце пяць гадоў, і памёр Тара ў Харане."}]}