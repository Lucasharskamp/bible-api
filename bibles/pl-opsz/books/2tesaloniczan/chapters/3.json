{"data":[{"book":"2 Tesaloniczan","chapter":"3","verse":"1","text":"Przyjaciele, kończąc ten list, pragniemy prosić was o modlitwę za nas. Módlcie się do Boga, abyśmy wszędzie mogli głosić Jego słowo i by ludzie przyjmowali je tak jak wy."},{"book":"2 Tesaloniczan","chapter":"3","verse":"2","text":"Proście Go również o to, aby ochronił nas przed atakami ze strony złych i fałszywych ludzi—nie wszyscy bowiem chcą wierzyć Panu."},{"book":"2 Tesaloniczan","chapter":"3","verse":"3","text":"On jest wierny i także wam doda sił oraz ochroni was przed złem."},{"book":"2 Tesaloniczan","chapter":"3","verse":"4","text":"Dzięki Niemu mamy nadzieję, że postępujecie i nadal będziecie postępować zgodnie z naszym poleceniem."},{"book":"2 Tesaloniczan","chapter":"3","verse":"5","text":"Modlę się do Pana, aby dał wam taką miłość, jaką ma Bóg, i taką cierpliwość, jaką ma Chrystus."},{"book":"2 Tesaloniczan","chapter":"3","verse":"6","text":"Przyjaciele, nakazujemy wam teraz w imieniu naszego Pana, Jezusa Chrystusa: Trzymajcie się z dala od każdego wierzącego, który marnuje czas i żyje niezgodnie z tym, czego was nauczyliśmy."},{"book":"2 Tesaloniczan","chapter":"3","verse":"7","text":"Daliśmy wam przecież przykład tego, jak należy żyć. Będąc u was, nie marnowaliśmy czasu"},{"book":"2 Tesaloniczan","chapter":"3","verse":"8","text":"i nie oczekiwaliśmy, że ktoś będzie nas utrzymywał. Wręcz przeciwnie, dniem i nocą ciężko pracowaliśmy, aby nie być dla nikogo finansowym obciążeniem."},{"book":"2 Tesaloniczan","chapter":"3","verse":"9","text":"Choć mieliśmy prawo korzystać z waszej pomocy, chcieliśmy dać wam przykład do naśladowania."},{"book":"2 Tesaloniczan","chapter":"3","verse":"10","text":"Jeszcze podczas pobytu u was, poleciliśmy wam, abyście trzymali się zasady: „Jeśli ktoś nie chce pracować, niech również nie je”."},{"book":"2 Tesaloniczan","chapter":"3","verse":"11","text":"Ostatnio usłyszeliśmy jednak, że niektórzy z was marnują czas, unikają pracy i zajmują się niepotrzebnymi rzeczami."},{"book":"2 Tesaloniczan","chapter":"3","verse":"12","text":"W imieniu Pana, Jezusa Chrystusa, nakazujemy im, aby zabrali się do uczciwej pracy i zaczęli zarabiać na swoje utrzymanie."},{"book":"2 Tesaloniczan","chapter":"3","verse":"13","text":"A wy, przyjaciele, nie pozwólcie, aby zmęczyło was czynienie dobra."},{"book":"2 Tesaloniczan","chapter":"3","verse":"14","text":"Zwróćcie uwagę na tych, którzy nie będą posłuszni poleceniom przekazanym w tym liście, i unikajcie ich, aby w ten sposób poczuli się zawstydzeni."},{"book":"2 Tesaloniczan","chapter":"3","verse":"15","text":"Nie traktujcie ich jednak jak wrogów, ale jak przyjaciół, którzy potrzebują ostrzeżenia."},{"book":"2 Tesaloniczan","chapter":"3","verse":"16","text":"Niech Pan, który obdarza ludzi pokojem, daruje go również wam, niezależnie od okoliczności, w których się znajdziecie! I niech On sam zawsze będzie blisko was wszystkich!"},{"book":"2 Tesaloniczan","chapter":"3","verse":"17","text":"Teraz ja, Paweł, własnoręcznie dopisuję moje pozdrowienia, tak jak to czynię w każdym liście—na znak, że rzeczywiście pochodzi on ode mnie."},{"book":"2 Tesaloniczan","chapter":"3","verse":"18","text":"Niech nasz Pan, Jezus Chrystus, obdarza was wszystkich swoją łaską!"}]}