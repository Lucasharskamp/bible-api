{"data":[{"book":"Jaakobin kirje","chapter":"1","verse":"1","text":"Lähettäjä: Jumalan ja Herran Jeesuksen Kristuksen palvelija Jaakob."},{"book":"Jaakobin kirje","chapter":"1","verse":"2","text":"Rakkaat veljet, onko elämässänne paljon vaikeuksia kiusausten takia? Olkaa siitä vain iloisia,"},{"book":"Jaakobin kirje","chapter":"1","verse":"3","text":"sillä kun elämä on vaikeaa, teidän kärsivällisyytenne voi kasvaa."},{"book":"Jaakobin kirje","chapter":"1","verse":"4","text":"Ja antakaa sen kasvaa! Älkää yrittäkö paeta vaikeuksianne! Sillä kun saatte lisää kärsivällisyyttä, teistä tulee ehjiä ihmisiä ja kykenette säilyttämään mielenrauhanne ja rohkeutenne kaikissa elämän tilanteissa."},{"book":"Jaakobin kirje","chapter":"1","verse":"5","text":"Jos haluatte tietää, mikä on Jumalan tahto jossakin asiassa, kysykää häneltä. Hän vastaa mielellään ja antaa runsain mitoin viisautta kaikille, jotka sitä häneltä pyytävät, eikä moiti ketään."},{"book":"Jaakobin kirje","chapter":"1","verse":"6","text":"Mutta kun pyydätte, odottakaa myös saavanne, sillä jos epäilette, olette epävakaisia kuin aallot, joita tuuli heittelee."},{"book":"Jaakobin kirje","chapter":"1","verse":"7,8","text":"Jokainen ratkaisunne on silloin epävarma: yhtenä päivänä ajattelette yhtä, toisena toista. Jos ette rukoile uskoen, älkää myöskään odottako saavanne vastausta Herralta."},{"book":"Jaakobin kirje","chapter":"1","verse":"9","text":"Kristitty, jolla ei tässä maailmassa ole arvostettua asemaa, saa olla iloinen siitä, että hän on Herran silmissä arvokas."},{"book":"Jaakobin kirje","chapter":"1","verse":"10,11","text":"Mutta rikkaan pitäisi muistaa, ettei hänen varallisuutensa tee Herraan vaikutusta. Ihmisen käy kuin kukan, jonka kesän hehkuva aurinko kuivattaa ja jonka kauneus pian katoaa. Hän kuolee ja joutuu jättämään taakseen monet kiireensä."},{"book":"Jaakobin kirje","chapter":"1","verse":"12","text":"Onnellinen se ihminen, joka kestää kiusauksen. Hän saa palkinnokseen elämän, jonka Jumala on luvannut kaikille, jotka häntä rakastavat."},{"book":"Jaakobin kirje","chapter":"1","verse":"13","text":"Ja muistakaa, että kun teille tulee halu tehdä syntiä, kiusaus ei tule Jumalalta, sillä Jumala ei koskaan kehota ihmistä mihinkään väärään."},{"book":"Jaakobin kirje","chapter":"1","verse":"14","text":"Kiusaukset syntyvät ihmisen omista pahoista ajatuksista ja toiveista."},{"book":"Jaakobin kirje","chapter":"1","verse":"15","text":"Pahat ajatukset johtavat tekoihin, ja lopulta synnistä seuraa kuolemanrangaistus Jumalalta."},{"book":"Jaakobin kirje","chapter":"1","verse":"16","text":"Älkää siis eksykö, rakkaat kristityt!"},{"book":"Jaakobin kirje","chapter":"1","verse":"17","text":"Kaiken hyvän ja täydellisen antaja on Jumala, valon luoja. Hänen valonsa on ikuista ja muuttumatonta."},{"book":"Jaakobin kirje","chapter":"1","verse":"18","text":"Omasta vapaasta tahdostaan Jumala antoi meille uuden elämän sanassaan, joka on totuus. Näin meistä tuli Jumalan perheen esikoisia."},{"book":"Jaakobin kirje","chapter":"1","verse":"19","text":"Rakkaat veljet, älkää unohtako, että on parempi kuunnella kuin puhua. On myös hyvä olla kiivastumatta,"},{"book":"Jaakobin kirje","chapter":"1","verse":"20","text":"sillä suuttuessaan ihminen ei tee sitä, mitä Jumala tahtoo."},{"book":"Jaakobin kirje","chapter":"1","verse":"21","text":"Luopukaa siis kaikesta, mikä on elämässänne väärää – ulkonaista tai sisäistä – ja iloitkaa nöyrästi sanomasta, joka on vallannut sydämemme ja voi pelastaa meidät."},{"book":"Jaakobin kirje","chapter":"1","verse":"22","text":"Sanoma Kristuksesta on tarkoitettu elämässä toteutettavaksi eikä ainoastaan kuultavaksi. Älkää siis pettäkö itseänne!"},{"book":"Jaakobin kirje","chapter":"1","verse":"23","text":"Jos ihminen vain kuulee sanoman, mutta ei tottele sitä, hän on kuin mies, joka on katsonut peiliin,"},{"book":"Jaakobin kirje","chapter":"1","verse":"24","text":"mutta otettuaan muutaman askeleen ei enää muista, minkä näköinen oli."},{"book":"Jaakobin kirje","chapter":"1","verse":"25","text":"Se taas, joka todella haluaa tietää, mikä Kristuksen tahto on, ja oppia tuntemaan sitä yhä syvällisemmin, myös elää sen mukaan. Jumala siunaa silloin kaiken, mitä hän tekee."},{"book":"Jaakobin kirje","chapter":"1","verse":"26","text":"Ihminen, joka sanoo olevansa kristitty, mutta ei hillitse terävää kieltään, pettää itseään, eikä hänen hurskautensa ole paljonkaan arvoista."},{"book":"Jaakobin kirje","chapter":"1","verse":"27","text":"Jumala haluaa meidän olevan niitä, jotka pysyvät uskollisina hänelle, pitävät huolta yksinäisistä ja apua tarvitsevista1:27 Sananmukaisesti: »menevät katsomaan orpoja ja leskiä heidän ahdistuksessaan». eivätkä anna maailman saastan liata itseään."}]}