{"data":[{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"1","text":"Τὸ λοιπόν, προσεύχεσθε, ἀδελφοί, περὶ ἡμῶν, ἵνα ὁ λόγος τοῦ Κυρίου τρέχῃ καὶ δοξάζηται, καθὼς καὶ πρὸς ὑμᾶς,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"2","text":"καὶ ἵνα ῥυσθῶμεν ἀπὸ τῶν ἀτόπων καὶ πονηρῶν ἀνθρώπων· οὐ γὰρ πάντων ἡ πίστις."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"3","text":"πιστὸς δέ ἐστιν ὁ Κύριος, ὃς στηρίξει ὑμᾶς καὶ φυλάξει ἀπὸ τοῦ πονηροῦ."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"4","text":"Πεποίθαμεν δὲ ἐν Κυρίῳ ἐφ᾽ ὑμᾶς ὅτι ἃ παραγγέλλομεν ὑμῖν καὶ ποιεῖτε καὶ ποιήσετε."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"5","text":"Ὁ δὲ Κύριος κατευθύναι ὑμῶν τὰς καρδίας εἰς τὴν ἀγάπην τοῦ Θεοῦ καὶ εἰς τὴν ὑπομονὴν τοῦ Χριστοῦ."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"6","text":"Παραγγέλλομεν δὲ ὑμῖν, ἀδελφοί, ἐν ὀνόματι τοῦ Κυρίου ἡμῶν Ἰησοῦ Χριστοῦ, στέλλεσθαι ὑμᾶς ἀπὸ παντὸς ἀδελφοῦ ἀτάκτως περιπατοῦντος καὶ μὴ κατὰ τὴν παράδοσιν ἣν παρέλαβον παρ᾽ ἡμῶν."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"7","text":"αὐτοὶ γὰρ οἴδατε πῶς δεῖ μιμεῖσθαι ἡμᾶς, ὅτι οὐκ ἠτακτήσαμεν ἐν ὑμῖν,"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"8","text":"οὐδὲ δωρεὰν ἄρτον ἐφάγομεν παρά τινος, ἀλλ᾽ ἐν κόπῳ καὶ μόχθῳ, νύκτα καὶ ἡμέραν ἐργαζόμενοι, πρὸς τὸ μὴ ἐπιβαρῆσαί τινα ὑμῶν·"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"9","text":"οὐχ ὅτι οὐκ ἔχομεν ἐξουσίαν, ἀλλ᾽ ἵνα ἑαυτοὺς τύπον δῶμεν ὑμῖν εἰς τὸ μιμεῖσθαι ἡμᾶς."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"10","text":"καὶ γὰρ ὅτε ἦμεν πρὸς ὑμᾶς, τοῦτο παρηγγέλλομεν ὑμῖν, ὅτι εἴ τις οὐ θέλει ἐργάζεσθαι, μηδὲ ἐσθιέτω."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"11","text":"ἀκούομεν γάρ τινας περιπατοῦντας ἐν ὑμῖν ἀτάκτως, μηδὲν ἐργαζομένους, ἀλλὰ περιεργαζομένους·"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"12","text":"τοῖς δὲ τοιούτοις παραγγέλλομεν καὶ παρακαλοῦμεν διὰ τοῦ Κυρίου ἡμῶν Ἰησοῦ Χριστοῦ, ἵνα μετὰ ἡσυχίας ἐργαζόμενοι τὸν ἑαυτῶν ἄρτον ἐσθίωσιν."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"13","text":"Ὑμεῖς δέ, ἀδελφοί, μὴ ἐκκακήσητε καλοποιοῦντες."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"14","text":"εἰ δέ τις οὐχ ὑπακούει τῷ λόγῳ ἡμῶν διὰ τῆς ἐπιστολῆς, τοῦτον σημειοῦσθε, καὶ μὴ συναναμίγνυσθε αὐτῷ, ἵνα ἐντραπῇ·"},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"15","text":"καὶ μὴ ὡς ἐχθρὸν ἡγεῖσθε, ἀλλὰ νουθετεῖτε ὡς ἀδελφόν."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"16","text":"Αὐτὸς δὲ ὁ Κύριος τῆς εἰρήνης δῴη ὑμῖν τὴν εἰρήνην διὰ παντὸς ἐν παντὶ τρόπῳ. Ὁ Κύριος μετὰ πάντων ὑμῶν."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"17","text":"Ὁ ἀσπασμὸς τῇ ἐμῇ χειρὶ Παύλου, ὅ ἐστι σημεῖον ἐν πάσῃ ἐπιστολῇ· οὕτω γράφω."},{"book":"ΠΡΟΣ ΘΕΣΣΑΛΟΝΙΚΕΙΣ Β΄","chapter":"3","verse":"18","text":"Ἡ χάρις τοῦ Κυρίου ἡμῶν Ἰησοῦ Χριστοῦ μετὰ πάντων ὑμῶν· ἀμήν."}]}