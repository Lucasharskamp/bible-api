{"data":[{"book":"Jọn","chapter":"13","verse":"1","text":"Tupu oge Mmemme Ngabiga eruo, Jisọs amatala na oge ọ ga-ahapụ ụwa lakwuru Nna ya eruola. Ọ hụrụ ndị nke ya nọ nʼụwa nʼanya, hụkwa ha nʼanya ruo ọgwụgwụ."},{"book":"Jọn","chapter":"13","verse":"2","text":"Mgbe a na-eri nri anyasị, ekwensu etinyelarị ya nʼime obi Judas Iskarịọt, nwa Saimọn ka ọ rara ya nye."},{"book":"Jọn","chapter":"13","verse":"3","text":"Jisọs matara na Nna enyefeela ya ihe niile nʼaka. Ọ maara na ya si nʼebe Chineke nọ bịa, matakwa na ya ga-alaghachikwuru Chineke."},{"book":"Jọn","chapter":"13","verse":"4","text":"Ya mere, o sitere nʼoche ọ nọkwasịrị bilie ọtọ, yipụ uwe nke elu ya, chiri akwa mmiri e ji ehicha ahụ kee nʼukwu ya."},{"book":"Jọn","chapter":"13","verse":"5","text":"Ọ wụnyere mmiri nʼime efere ịsa aka, bido ịsa ndị na-eso ụzọ ya ụkwụ, jirikwa akwa mmiri ahụ o kere nʼukwu ya na-ehicha ụkwụ ha."},{"book":"Jọn","chapter":"13","verse":"6","text":"Ọ bịakwutere Saimọn Pita, onye sịrị ya, “Onyenwe m, ị ga-asa m ụkwụ?”"},{"book":"Jọn","chapter":"13","verse":"7","text":"Ma Jisọs zara sị ya, “Ị ghọtaghị ihe m na-eme ugbu a, ma emesịa ị ga-aghọta ya.”"},{"book":"Jọn","chapter":"13","verse":"8","text":"Pita sịrị ya, “Ị gaghị asaa m ụkwụ ma ọlị.”"},{"book":"Jọn","chapter":"13","verse":"9","text":"Saimọn Pita sịrị ya, “Onyenwe m, ọ bụghị naanị ụkwụ m ka ị ga-asa, kama saakwa aka m na isi m.”"},{"book":"Jọn","chapter":"13","verse":"10","text":"Jisọs sịrị ya, “Onye ọbụla sara ahụ agaghị asakwa ya ọzọ, ọ bụ naanị ịsa ụkwụ ya dịrị ya nʼihi na ahụ ya niile dị ọcha. Unu dị ọcha, kama ọ bụghị unu niile.”"},{"book":"Jọn","chapter":"13","verse":"11","text":"Nʼihi na ọ maararị onye ahụ ga-arara ya nye. Ya mere o ji sị, “Ọ bụghị unu niile dị ọcha.”"},{"book":"Jọn","chapter":"13","verse":"12","text":"Mgbe ọ sachasịrị ha ụkwụ, o yiiri uwe ya, nọdụkwa ala ọzọ, ọ sịrị ha, “Unu ghọtara ihe m meere unu?"},{"book":"Jọn","chapter":"13","verse":"13","text":"Unu na-akpọ m Onyenwe unu na Nna unu ukwu, unu mere nke ọma nʼihi na nke a ka m bụ."},{"book":"Jọn","chapter":"13","verse":"14","text":"Ebe ọ bụ na mụ onwe m, bụ Nna unu ukwu na Onyenwe unu sachara unu ụkwụ, unu kwesikwara ịsachakwa ụkwụ ibe unu."},{"book":"Jọn","chapter":"13","verse":"15","text":"Nke a bụ ihe nṅomi m nyere unu, meenụ dị ka mụ onwe m mere unu."},{"book":"Jọn","chapter":"13","verse":"16","text":"Nʼezie, nʼezie, ohu adịghị adị ukwuu karịa nna ya ukwu, maọbụ onye e ziri ozi a karịa onye ziri ya ozi."},{"book":"Jọn","chapter":"13","verse":"17","text":"Ọ bụrụ na unu a mara ihe ndị a, ngọzị ga-adịrị unu ma unu mee ha."},{"book":"Jọn","chapter":"13","verse":"18","text":"Abụ 41:9"},{"book":"Jọn","chapter":"13","verse":"19","text":"“Ana m agwa unu ugbu a tupu ihe ndị a emee, ka unu kwere na mụ bụ ya mgbe ọ ga-emezu."},{"book":"Jọn","chapter":"13","verse":"20","text":"Nʼezie, nʼezie, agwa m unu, onye ọbụla nabatara onye m zitere nabatara m. Onye ọbụla nabatara m nabatakwara onye zitere m.”"},{"book":"Jọn","chapter":"13","verse":"21","text":"Mgbe Jisọs kwusiri ihe ndị a, o nweghị udo nʼime mmụọ ya. Ọ gbara ama sị, “Nʼezie, nʼezie, a sị m unu, na otu onye nʼime unu ga-arara m nye.”"},{"book":"Jọn","chapter":"13","verse":"22","text":"Ndị na-eso ụzọ ya lerịtara onwe ha anya na-eche nʼime obi ha onye ọ na-ekwu maka ya."},{"book":"Jọn","chapter":"13","verse":"23","text":"Otu nʼime ndị na-eso ụzọ ya nke Jisọs hụrụ nʼanya dabere ya nso."},{"book":"Jọn","chapter":"13","verse":"24","text":"Saimọn Pita fufeere ya isi, ka ọ, Jụọ ya onye ọ na-ekwu maka ya."},{"book":"Jọn","chapter":"13","verse":"25","text":"Ebe ọ dabere Jisọs nso, ọ sịrị ya, “Onyenwe anyị, onye ka ọ bụ?”"},{"book":"Jọn","chapter":"13","verse":"26","text":"Jisọs zara, “Ọ bụ onye ahụ m ga-enye iberibe achịcha a mgbe m sunyere ya nʼime efere nri.” Mgbe o sunyesịrị achịcha ahụ nʼime efere ahụ, o nyere ya Judas nwa Saimọn Iskarịọt."},{"book":"Jọn","chapter":"13","verse":"27","text":"Mgbe ọ narasịrị iberibe achịcha ahụ, ekwensu bara nʼime ya."},{"book":"Jọn","chapter":"13","verse":"28","text":"Ma ọ dịghị onye ọbụla so nọrọ nʼoche nri ghọtara ihe mere o ji gwa ya otu a."},{"book":"Jọn","chapter":"13","verse":"29","text":"Nʼihi na ụfọdụ na-eche, ebe Judas ji akpa ego ha, Jisọs na-asị ya ka ọ gaa zụta ihe ndị dị mkpa maka mmemme, maọbụ ka ọ gaa nye ndị ogbenye ihe."},{"book":"Jọn","chapter":"13","verse":"30","text":"Mgbe ọ natachara iberibe achịcha ahụ, ọ pụrụ na-atụfughị oge, ọchịchịrị agbaala."},{"book":"Jọn","chapter":"13","verse":"31","text":"Mgbe ọ pụrụ, Jisọs sịrị, “Ugbu a ka a na-enye Nwa nke Mmadụ otuto, a na-enyekwa Chineke otuto nʼime ya."},{"book":"Jọn","chapter":"13","verse":"32","text":"Ọ bụrụ na e nye Chineke otuto nʼime ya, Chineke ga-enyekwa Ọkpara ya otuto nʼime onwe ya, ọ ga-enyekwa ya otuto ahụ ngwangwa."},{"book":"Jọn","chapter":"13","verse":"33","text":"“Ụmụntakịrị m, enwere m oge ntakịrị nke mụ na unu ga-anọ. Unu ga-achọ m, ma dị ka m gwara ndị Juu ka m na-agwa unu ugbu a. Ebe m na-aga unu enweghị ike ịbịa ya."},{"book":"Jọn","chapter":"13","verse":"34","text":"“Ana m enye unu iwu ọhụrụ: Hụrịtanụ onwe unu nʼanya. Dị ka m hụrụ unu nʼanya, otu a ka unu ga-esi hụrịta onwe unu nʼanya."},{"book":"Jọn","chapter":"13","verse":"35","text":"Ọ bụrụ na unu ahụrịta onwe unu nʼanya, otu a ka mmadụ niile ga-esi mata na unu bụ ndị na-eso ụzọ m.”"},{"book":"Jọn","chapter":"13","verse":"36","text":"Saimọn Pita sịrị ya, “Onyenwe anyị ebee ka ị na-aga?”"},{"book":"Jọn","chapter":"13","verse":"37","text":"Pita sịrị ya, “Onyenwe anyị, gịnị mere na m apụghị isoro gị ugbu a? Aga m atọgbọ ndụ m nʼihi gị.”"},{"book":"Jọn","chapter":"13","verse":"38","text":"Jisọs zaghachiri, “I jikeere ịtọgbọ ndụ gị nʼihi m? Nʼezie, nʼezie, asị m gị, tupu oke ọkụkụ akwaa akwa, ị ga-agọnarị m ugboro atọ.”"}]}