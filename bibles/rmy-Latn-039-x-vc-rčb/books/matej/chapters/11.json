{"data":[{"book":"Matej","chapter":"11","verse":"1","text":"Kana o Isus završisardas te del e upute pire dešuduje učenikonenđe, đelotar okotar te sikavel e theme thaj te propovedil pe galilejske gava."},{"book":"Matej","chapter":"11","verse":"2","text":"A o Jovano savo bolelas ašundas ande tamnica pale čudurja kaj ćerelas o Hristo, pa bičhaldas pire učenikonen"},{"book":"Matej","chapter":"11","verse":"3","text":"te phučen e Isuse: “Dali san tu okova saves o Del obećisardas kaj bičhalela les ili te ažućaras avres?”"},{"book":"Matej","chapter":"11","verse":"4","text":"Askal o Isus phendas lenđe: “Džan thaj phenen e Jovanošće so ašunen thaj so dićhen kaj ćerav:"},{"book":"Matej","chapter":"11","verse":"5","text":"E kore dićhen, e banđe phiren, e gubavcurja saston, e kašuće ašunen, e mule bolden pes ando trajo, a e čorenđe propovedil pes e Bahtali nevimata."},{"book":"Matej","chapter":"11","verse":"6","text":"Thaj blago okolešće savo či spotaknilpe zbog mande.”"},{"book":"Matej","chapter":"11","verse":"7","text":"Kana e Jovanošće učenikurja đeletar, o Isus počnisardas te mothol e themešće palo Jovano: “So đeline te dićhen ande pustinja? E trska savja ljuljil e balval? Na!"},{"book":"Matej","chapter":"11","verse":"8","text":"Ili so đele te dićhen e manušes savo si lačhardo ande šukar drze? Na! Okola save inđaren pe peste kuč drze nalazin pe carenđe dvorurja."},{"book":"Matej","chapter":"11","verse":"9","text":"Ili so đeline te dićen? E Devlešće proroko? Ej, me phenav tumenđe, vo si vi majbut katar o proroko!"},{"book":"Matej","chapter":"11","verse":"10","text":"O Jovano si okova pale savo si ramome ando Sveto lil: ‘Ake, me bičhalav angle tute mungre glasnikones thaj vo lačharela o drom angle tute.’"},{"book":"Matej","chapter":"11","verse":"11","text":"Čačes phenav tumenđe: katar sa e manuša save sas ikada bijande, khonikal naj majbaro katar o Jovano savo bolelas, a okova savo si majcikno ando Carstvo nebesko majbaro si lestar."},{"book":"Matej","chapter":"11","verse":"12","text":"Katar e vrjama e Jovanošći savo bolelas dži akana o Carstvo nebesko trpil nasilje thaj e nasilne manuša grabin pes pale leste."},{"book":"Matej","chapter":"11","verse":"13","text":"Kaj sa e prorokurja thaj o Mojsijesko zakono prorokuinas palo Carstvo sa dok či avilo Jovano."},{"book":"Matej","chapter":"11","verse":"14","text":"A o Jovano si, ako kamen godova te prihvatin, o Ilija savo trubujas te avel."},{"book":"Matej","chapter":"11","verse":"15","text":"Ašunen kana već situmen kan!"},{"book":"Matej","chapter":"11","verse":"16","text":"A kasa te usporedisarav akava naraštaj? Slično si e čhavrenđe save bešen po trgo, thaj čhon muj jek averešće:"},{"book":"Matej","chapter":"11","verse":"17","text":"‘Svirosardam tumenđe veselo,"},{"book":"Matej","chapter":"11","verse":"18","text":"Kaj o Jovano avilo thaj či halas niti pijelas šukar habe sago e aver manuša, a von phenen: ‘Ande leste si o bilačho duho.’"},{"book":"Matej","chapter":"11","verse":"19","text":"Avilem me, o Čhavo e Manušesko, savo hav thaj pijav šukar habe, a von phenen: ‘Dik e manušes savo but hal thaj pijel, thaj drugari si e carenikonengo thaj e bezehalengo!’ Okola save prihvatin e Devlešći mudrost sikaven kaj si voj ispravno.”"},{"book":"Matej","chapter":"11","verse":"20","text":"Askal o Isus lijas te ukoril e manušen andar e gava ande save sas majbut lešće čudurja kaj či pokaisajle."},{"book":"Matej","chapter":"11","verse":"21","text":"“Teško tumenđe manušalen andar o Horazin! Teško tumenđe andar e Vitsaida! Kaj te ando Tiro thaj Sidono avilesas e čudurja save dogodisajle ande tumende, von već dumut linesas pe pende e drze katar o kostret thaj čhutinesas o praho pe pire šore sar sikadinesas kaj pokaisajle!"},{"book":"Matej","chapter":"11","verse":"22","text":"Ali phenav tumenđe: Kaj po đes e sudosko avela maj loće e gavenđe, e Tirošće thaj e Sidonešće nego tumenđe!"},{"book":"Matej","chapter":"11","verse":"23","text":"A tumen andar o Kafarnaum, zar dži ko nebo vazden tumen? Perena dži ko than e mulengo. Kaj te ande Sodoma avilesas e čudurja save sas maškar tumende, von pokaisajlesas thaj e Sodoma dži ađes ačhili sas."},{"book":"Matej","chapter":"11","verse":"24","text":"Ali phenav tumenđe kaj avela maj loće e Sodomaće ando đes e sudosko, nego tumenđe.”"},{"book":"Matej","chapter":"11","verse":"25","text":"Askal o Isus phendas: “Hvaliv tut Dade, Gospode e nebosko thaj e phuvjako, kaj garadan akava katar e mudre thaj katar e umne, a sikadan okolenđe save si sago ciknen čhavra."},{"book":"Matej","chapter":"11","verse":"26","text":"Ej, Dade, kaj gajda sas ćiri volja te avel."},{"book":"Matej","chapter":"11","verse":"27","text":"Mungro Dad sa predaisardas manđe. Khonik osim o Dad či pindžarel e Čhaves. Thaj khonik či pindžarel e Dades, samo o Čhavo thaj okola savenđe o Čhavo kamel te objavil les."},{"book":"Matej","chapter":"11","verse":"28","text":"Aven mande savora save sen umorne thaj save si tumen pharipe thaj me odmoriva tumen."},{"book":"Matej","chapter":"11","verse":"29","text":"Len mungro jarmo pe tumende, thaj sićon mandar, kaj me sem krotko thaj ponizno ilesko, thaj araćhena o miro pale tumare duše."},{"book":"Matej","chapter":"11","verse":"30","text":"Kaj mungro jarmo si blago thaj mungro pharipe si loko.”"}]}