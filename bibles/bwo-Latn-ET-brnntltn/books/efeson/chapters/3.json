{"data":[{"book":"Efeson","chapter":"3","verse":"1","text":"Itsh Ik' ash wotserawwotssha etaatni taa P'awlos Krstos Iyesussh tipetso t woti."},{"book":"Efeson","chapter":"3","verse":"2","text":"Itsh t sheengshitwok'o Ik'o b́ s'aaton fini gowo taash b́ imtsok'o arikon shishrte."},{"book":"Efeson","chapter":"3","verse":"3","text":"Bal k'awnon itsh t guut'etsok'o Ik'o ááshts man taash k'eshdek't kitsre."},{"book":"Efeson","chapter":"3","verse":"4","text":"Itsh t guut'tsan it nababor Krstosko ááshts keewo taa t t'iwintstsok'o danosh falfte."},{"book":"Efeson","chapter":"3","verse":"5","text":"Ááshts keewanwere Ik' shayiron S'ayin woshetswotsnat nebiyiwotssh and b́ be'etsok'on beshts dúrwotsatse teshts ashuwotssh be'eratse."},{"book":"Efeson","chapter":"3","verse":"6","text":"3:4-6 K'ol. 1:26-27  Manwere b́ kitsir Ik' ash woterawwots ayhudiyotsnton b́ rstiyo naatetuwotsnat ik atsi kaywotsi wotar Ik'o b́ imts jangosh dooshishi weeron Krstos Iyesusnton kayitwotsi bo wottsoniye."},{"book":"Efeson","chapter":"3","verse":"7","text":"Ik'o b́ angi finon taash b́ imts s'aaton taawere doo shishiyansh finru guutso wotere."},{"book":"Efeson","chapter":"3","verse":"8","text":"Taa S'ayin wotts jamwotsiyere t múk'iyaloru dab́ daar deshaw Krstos gaalo manwere doo shishiyo Ik' ash woterawwotssh t shishiish Ik' s'aato taash b́ imi."},{"book":"Efeson","chapter":"3","verse":"9","text":"Mank'o beshts dur jamwotsatse jam azts Ik'on ááshat teshts Ik'o b́ beeztso eeg b́ wotok'o jamosh t kitsitwok'o s'aato taash imere."},{"book":"Efeson","chapter":"3","verse":"10","text":"Manwere b́ wot and dúranatse Ik' maa weeron daaratse fa'a alirwotsnat naashwotsn Ik' dan teleefo bí ar arok'on bo danetwok'owe."},{"book":"Efeson","chapter":"3","verse":"11","text":"Ik'o no doonz Krstos Iyesusn han findek't b́s'eents dúre dúrosh b́ k'úmtsok'one."},{"book":"Efeson","chapter":"3","verse":"12","text":"Krstosk no wottsonat bín no amantsosh Ik' shinatse ááwu shúk'onat imneityon t'inosh falfone."},{"book":"Efeson","chapter":"3","verse":"13","text":"Taa it jangosh t dek'iru gond bek'o it mangoshee b́ wotiti, mansh t gond bek'i jangatse tuutson it ango b́neferawok'owa etaat itn k'onirwe."},{"book":"Efeson","chapter":"3","verse":"14","text":"Eshe Ik'o Niho shinats t gubron tuk'umalde'k'aat Ik'o t k'onir han jangoshe."},{"book":"Efeson","chapter":"3","verse":"15","text":"Daronat datsatse fa'a ik ik maa asho koni b́ wottsok'o b́ daatsit Ik'okne."},{"book":"Efeson","chapter":"3","verse":"16","text":"Ik'o it gitsitsi atso kúp'shit ango b́ shayiri weeron b́ mangi gaalon b́ imetwok'o Ik'o k'onitwe."},{"book":"Efeson","chapter":"3","verse":"17","text":"Mank'owere Krstos imnetiyon it nibots b́ betwok'onat itwere s'ap'ar shunon kúp' it wotitwok'o Ik'o k'onitwe."},{"book":"Efeson","chapter":"3","verse":"18","text":"Ando aani Krstos shuno b́ gaawnonat b́ genzon, danmban b́ tuwonat dashan b́ gop'on, awúk'o b́ wotok'o S'ayin jamwotsnton s'eenon t'iwintso falr,"},{"book":"Efeson","chapter":"3","verse":"19","text":"ash danoniyere bog wotts Krstos shuno it danetwok'o Ik'o b́ s'een jamon s'eenosh it bodetwok'o Ik'o k'onitwe."},{"book":"Efeson","chapter":"3","verse":"20","text":"Eshe mansh noyitse finirwo bí'angi weeron nok'onirwonat nogawirwoniyere danmb ayide'er bogshde k'alo falitwo Ik'o Izar Izewer,"},{"book":"Efeson","chapter":"3","verse":"21","text":"bísh Ik'i moonat Krstos Iyesusn dúr jamon dúre dúrosh mango wotowe!, Amen."}]}