{"data":[{"book":"Marko","chapter":"2","verse":"1","text":"Patapita masiku pangʼono, Yesu atalowanso mu Kaperenawo, zinamveka kuti wabwera ali mʼnyumba."},{"book":"Marko","chapter":"2","verse":"2","text":"Choncho anthu ambiri anasonkhana kotero kuti panalibenso malo, ngakhale ndi pa khomo pomwe, ndipo Iye anawalalikira mawu."},{"book":"Marko","chapter":"2","verse":"3","text":"Amuna anayi anabwera, atanyamula munthu wofa ziwalo."},{"book":"Marko","chapter":"2","verse":"4","text":"Popeza sakanatha kufika naye kwa Yesu chifukwa cha gulu la anthu, anasasula denga chapamwamba pamene panali Yesu, ndipo atabowoleza, anatsitsa mphasa yomwe munthu wofa ziwaloyo anagonapo."},{"book":"Marko","chapter":"2","verse":"5","text":"Yesu ataona chikhulupiriro chawo, anati kwa wofa ziwaloyo, “Mwana, machimo ako akhululukidwa.”"},{"book":"Marko","chapter":"2","verse":"6","text":"Ndipo ena mwa aphunzitsi amalamulo anakhala pansi pomwepo, namaganiza mʼmitima mwawo kuti,"},{"book":"Marko","chapter":"2","verse":"7","text":"“Nʼchifukwa chiyani munthuyu ayankhula chotere? Iye akuchitira mwano Mulungu! Ndani angakhululukire munthu machimo kupatula Mulungu yekha?”"},{"book":"Marko","chapter":"2","verse":"8","text":"Nthawi yomweyo Yesu anadziwa mu mzimu wake kuti izi ndi zimene ankaganiza mʼmitima yawo, ndipo anawawuza kuti, “Chifukwa chiyani mukuganiza zinthu izi?"},{"book":"Marko","chapter":"2","verse":"9","text":"Chapafupi nʼchiyani; kunena kwa wofa ziwaloyu kuti, ‘Machimo ako akhululukidwa,’ kapena kuti, ‘Imirira, tenga mphasa yako ndipo yenda?’"},{"book":"Marko","chapter":"2","verse":"10","text":"Koma kuti mudziwe kuti Mwana wa Munthu ali ndi ulamuliro pa dziko lapansi wokhululukira machimo.” Anati kwa wofa ziwaloyo,"},{"book":"Marko","chapter":"2","verse":"11","text":"“Ndikuwuza iwe, imirira, tenga mphasa yako ndipo pita kwanu.”"},{"book":"Marko","chapter":"2","verse":"12","text":"Anayimirira, nanyamula mphasa yake natuluka onse akumuona. Izi zinadabwitsa aliyense ndipo anayamika Mulungu nati, “Sitinaonepo zinthu ngati izi!”"},{"book":"Marko","chapter":"2","verse":"13","text":"Yesu anatulukanso napita kumbali ya nyanja. Gulu lalikulu la anthu linabwera kwa Iye, ndipo anayamba kuliphunzitsa."},{"book":"Marko","chapter":"2","verse":"14","text":"Pamene ankayendabe, anaona Levi mwana wa Alufeyo atakhala mʼnyumba ya msonkho. Yesu anamuwuza kuti, “Tsate Ine.” Ndipo Levi anayimirira namutsata Iye."},{"book":"Marko","chapter":"2","verse":"15","text":"Yesu atakalandira chakudya ku nyumba kwa Levi, amisonkho ambiri ndi “ochimwa” ankadya naye pamodzi ndi ophunzira ake, pakuti anali ambiri amene anamutsatira."},{"book":"Marko","chapter":"2","verse":"16","text":"Pamene aphunzitsi amalamulo a Afarisi anamuona akudya ndi “ochimwa” ndi amisonkho, anafunsa ophunzira ake kuti, “Chifukwa chiyani amadya ndi olandira msonkho ndi ochimwa?”"},{"book":"Marko","chapter":"2","verse":"17","text":"Yesu atamva zimenezi, anawawuza kuti, “Anthu amene ali bwino safuna singʼanga koma odwala. Ine sindinabwere kudzayitana olungama, koma ochimwa.”"},{"book":"Marko","chapter":"2","verse":"18","text":"Ndipo ophunzira a Yohane ndi a Afarisi amasala kudya. Anthu ena anabwera kwa Yesu namufunsa kuti, “Zitheka bwanji kuti ophunzira a Yohane ndi ophunzira a Afarisi amasala kudya, koma anu satero?”"},{"book":"Marko","chapter":"2","verse":"19","text":"Yesu anayankha nati, “Kodi alendo a mkwati angasale kudya bwanji pamene iye ali nawo pamodzi? Iwo sangatero, pamene iye ali nawo pamodzi."},{"book":"Marko","chapter":"2","verse":"20","text":"Koma nthawi idzafika pamene mkwati adzachotsedwa pakati pawo, ndipo pa tsiku limenelo adzasala kudya."},{"book":"Marko","chapter":"2","verse":"21","text":"“Palibe amene amasokerera chigamba chatsopano pa chovala chakale. Ngati atatero, chigamba chatsopanocho chidzazomola chovala chakalecho, kukulitsa chibowocho."},{"book":"Marko","chapter":"2","verse":"22","text":"Ndipo palibe amene amathira vinyo watsopano mʼmatumba akale a vinyo. Ngati atatero, vinyo watsopanoyo adzaphulitsa matumba a vinyo ndipo vinyoyo pamodzi ndi matumbawo zidzawonongeka. Ayi, satero, amathira vinyo watsopano mʼmatumba atsopanonso.”"},{"book":"Marko","chapter":"2","verse":"23","text":"Tsiku lina la Sabata, Yesu amadutsa pakati pa minda ya tirigu, ndipo ophunzira ake amayenda naye limodzi, nayamba kubudula ngala za tiriguyo."},{"book":"Marko","chapter":"2","verse":"24","text":"Afarisi anati kwa Iye, “Taonani, chifukwa chiyani akuchita chosaloledwa ndi lamulo pa Sabata?”"},{"book":"Marko","chapter":"2","verse":"25","text":"Iye anayankha kuti, “Kodi simunawerenge zimene Davide anachita pamene iye ndi anzake anali osowa ndi anamva njala?"},{"book":"Marko","chapter":"2","verse":"26","text":"Pa nthawi ya Abiatara mkulu wa ansembe, iye analowa mʼnyumba ya Mulungu ndi kudya buledi wopatulika amene amaloledwa kuti adye ndi ansembe okha. Ndipo anapereka wina kwa anzake.”"},{"book":"Marko","chapter":"2","verse":"27","text":"Pamenepo anawawuza kuti, “Sabata linapangidwira munthu, osati munthu kupangidwira Sabata."},{"book":"Marko","chapter":"2","verse":"28","text":"Choncho Mwana wa Munthu ali Ambuye ngakhale wa Sabata.”"}]}