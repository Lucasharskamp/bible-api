{"data":[{"book":"Ọrụ Ndị Ozi","chapter":"1","verse":"1","text":"Ezigbo enyi m Tiofilọs, nʼakwụkwọ m nke mbụ m dere gị banyere ihe niile Jisọs malitere ime nakwa ikuzi,"},{"book":"Ọrụ Ndị Ozi","chapter":"1","verse":"2","text":"ruo nʼụbọchị e mere ka ọ laghachi nʼeluigwe mgbe o sitere nʼike Mmụọ nsọ nyesịa ndị na-eso ụzọ ya iwu, bụ ndị ọ họpụtara."},{"book":"Ọrụ Ndị Ozi","chapter":"1","verse":"3","text":"Mgbe ọ hụsịrị ahụhụ nke ọnwụ, o gosiri ha onwe ya nʼụzọ dị iche iche nʼebe o doro anya na ya dị ndụ. O mere ka ha hụ ya anya nʼime iri ụbọchị anọ, na-akụziri ha banyere alaeze Chineke."},{"book":"Ọrụ Ndị Ozi","chapter":"1","verse":"4","text":"Nʼotu oge, ọ nọnyeere ha na nri, o nyere ha iwu a, “Unu esila na Jerusalem pụọ, kama cherenụ nkwa nke Nna m, nke unu nụrụ site nʼọnụ m."},{"book":"Ọrụ Ndị Ozi","chapter":"1","verse":"5","text":"Nʼihi na Jọn jiri mmiri mee unu baptizim, ma nʼoge na-adịghị anya, a ga-eji Mmụọ Nsọ mee unu baptizim.”"},{"book":"Ọrụ Ndị Ozi","chapter":"1","verse":"6","text":"Mgbe ha gbakọrọ, ha jụrụ ya, “Onyenwe anyị, ọ bụ ugbu a ka i ga-enyeghachi Izrel alaeze ahụ?”"},{"book":"Ọrụ Ndị Ozi","chapter":"1","verse":"7","text":"Ma ọ sịrị ha, “Ọ bụghị ọrụ unu ịmata oge na mgbe Nna m na-akwado ihe o zubere ime nʼikike nke onwe ya."},{"book":"Ọrụ Ndị Ozi","chapter":"1","verse":"8","text":"Ma mgbe Mmụọ Nsọ bịakwasịrị unu, unu ga-anata ike. Mgbe ahụ, unu ga-agbara m ama na Jerusalem, na Judịa niile ya na Sameria ruokwa ebe niile ụwa sọtụrụ.”"},{"book":"Ọrụ Ndị Ozi","chapter":"1","verse":"9","text":"Mgbe o kwusiri nke a, e weliri ya elu mgbe ha na-ele anya, igwe ojii kpuchikwara ya, zopu ya nʼanya ha."},{"book":"Ọrụ Ndị Ozi","chapter":"1","verse":"10","text":"Mgbe ha na-elegidesi anya ike nʼeluigwe dịka ọ na-ala, na mberede, ụmụ nwoke abụọ yi uwe ọcha guzooro ha nso."},{"book":"Ọrụ Ndị Ozi","chapter":"1","verse":"11","text":"Ha sịrị, “Ndị ikom Galili, gịnị mere unu jiri guzoro ebe a na-ele anya nʼeluigwe? Jisọs a onye e sitere nʼetiti unu kpọrọ laa nʼeluigwe ga-alọghachikwa otu ahụ unu si hụ ya o siri laa nʼeluigwe.”"},{"book":"Ọrụ Ndị Ozi","chapter":"1","verse":"12","text":"Ha sitere nʼUgwu a na-akpọ Oliv nke dị Jerusalem nso, njem nke otu ụbọchị izuike, laghachi na Jerusalem."},{"book":"Ọrụ Ndị Ozi","chapter":"1","verse":"13","text":"Mgbe ha batara nʼobodo, ha rigoro nʼime ụlọ ahụ dị nʼụlọ elu, ebe ha na-anọ. Ndị a bụ ndị nọ nʼụlọ ahụ:"},{"book":"Ọrụ Ndị Ozi","chapter":"1","verse":"14","text":"Ndị a niile ji otu obi nọgidesie ike nʼekpere. Ndị sonyere ha bụ ụfọdụ ndị inyom na Meri nne Jisọs, na ụmụnna ya."},{"book":"Ọrụ Ndị Ozi","chapter":"1","verse":"15","text":"Nʼoge ahụ, Pita bilitere nʼetiti ndị kwere ekwe ọnụọgụgụ ha dị ihe dị ka narị na iri abụọ, sị,"},{"book":"Ọrụ Ndị Ozi","chapter":"1","verse":"16","text":"“Ụmụnna m, ọ dị mkpa ka ihe e dere nʼakwụkwọ nsọ mezuo banyere Judas onye duuru ndị jidere Jisọs bịa. Mmụọ Nsọ kwuru na nke a ga-eme mgbe o sitere nʼọnụ Devid kwuo okwu nʼoge gara aga."},{"book":"Ọrụ Ndị Ozi","chapter":"1","verse":"17","text":"Ọ bụ otu nʼime anyị. O nwere oke nʼime ọrụ a.”"},{"book":"Ọrụ Ndị Ozi","chapter":"1","verse":"18","text":"Ego ọ natara nʼihi ọrụ ọjọọ ya ka o jiri zụọ ala. Nʼala ahụ ka ọ dara sụọ isi nʼala, afọ ya etipuo, eriri afọ ya awụsịakwa."},{"book":"Ọrụ Ndị Ozi","chapter":"1","verse":"19","text":"Ndị niile bi na Jerusalem nụrụ akụkọ banyere ya. Nʼihi ya, ha kpọrọ ala ahụ nʼasụsụ ha Akeldama, nke pụtara Ala Ọbara."},{"book":"Ọrụ Ndị Ozi","chapter":"1","verse":"20","text":"Pita sịrị, “Nʼihi na e dere ya nʼakwụkwọ Abụ Ọma:"},{"book":"Ọrụ Ndị Ozi","chapter":"1","verse":"21","text":"Ya mere, otu onye nʼime ndị anyị na ha nọ nʼoge niile Onyenwe anyị Jisọs nọ nʼetiti anyị,"},{"book":"Ọrụ Ndị Ozi","chapter":"1","verse":"22","text":"bido nʼoge Jọn na-eme baptizim ruo nʼụbọchị Jisọs si nʼetiti anyị rigoro nʼeluigwe. Otu onye nʼime ndị a ga-eso anyị bụrụ onye akaebe nke mbilite nʼọnwụ ya.”"},{"book":"Ọrụ Ndị Ozi","chapter":"1","verse":"23","text":"Ya mere, ha họpụtara mmadụ abụọ, Josef onye a na-akpọ Basabas (aha ya ọzọ bụkwa Jọstus) na Mataias.1:23 Mataias bụ onye ahọpụtara ka ọ nọchie anya Judas Iskarịọt nʼije ozi. Ọrụ ndị ozi bụ ịgba ama na ikwupụta mbilite nʼọnwụ Jisọs dịka Kraịst ahụ."},{"book":"Ọrụ Ndị Ozi","chapter":"1","verse":"24","text":"Ha kpere ekpere sị, “Onyenwe anyị, ị maara obi mmadụ niile. Gosi anyị onye ị họpụtara nʼime mmadụ abụọ ndị a."},{"book":"Ọrụ Ndị Ozi","chapter":"1","verse":"25","text":"Ka ọ bụrụ onyeozi na onyendu nke ga-anọchi anya Judas onye nke hapụrụ ma gawa ebe o kwesiri ka ọ gaa.”"},{"book":"Ọrụ Ndị Ozi","chapter":"1","verse":"26","text":"Ha fere ha nza. Nza ahụ makwara Mataias, ha gụnyere ya dị ka otu nʼime ndị ozi iri na otu ahụ."}]}