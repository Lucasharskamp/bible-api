{"data":[{"book":"Agoago Podo","chapter":"9","verse":"1","text":"Di kabemee guu hau dono hale, guu hai ono duludulu e hidu."},{"book":"Agoago Podo","chapter":"9","verse":"2","text":"Mee gu daaligi dana manu e hai tagamiami, gu unugi ana mee hagakala meegai gi lodo nia waini, gu haga togomaalia dana teebele."},{"book":"Agoago Podo","chapter":"9","verse":"3","text":"Mee gu hagau ana ahina hai hegau gi di gowaa nnoonua o di guongo gi gahigahia digaula,"},{"book":"Agoago Podo","chapter":"9","verse":"4","text":"gaa wolo, “Lloomoi, digau de hagalongo!” Gei mee ga helekai gi digau nadau hagamaanadu ai boloo,"},{"book":"Agoago Podo","chapter":"9","verse":"5","text":"“Lloomoi, miami mo di inuinu nia waini ne unugi ko au."},{"book":"Agoago Podo","chapter":"9","verse":"6","text":"Hudee hai hoo gi digau ala e de hagalongo, gei goe ga mouli. Heehee i di ala o di kabemee.”"},{"book":"Agoago Podo","chapter":"9","verse":"7","text":"Digau bida hagaamu ginaadou la ga leelee huaidu i di goe, maa goe gaa hai digaula gii donu. Goe e haga mmaemmae hua goe, maa goe gaa hai digau huaidu gii donu."},{"book":"Agoago Podo","chapter":"9","verse":"8","text":"Hudee heia digau hagaamu ginaadou gii donu. Digaula ga hagawelewele adu gi di goe. Maa goe gaa hai digau kabemee gii donu, digaula ga hagalaamua goe."},{"book":"Agoago Podo","chapter":"9","verse":"9","text":"Au helekai e hagi anga gi digau kabemee e hai digaula gi mada kabemee. Au helekai e hagi anga gi digau ala e donu ga hagapuni ang gi nadau kabemee."},{"book":"Agoago Podo","chapter":"9","verse":"10","text":"Goe e hai gi hagalaamua Dimaadua, gei goe ga kabemee. Maa goe e iloo a Mee dela e dabuaahia, goe la iai do kabemee i golo.9.10 Job 28.28; Pisalem 111.10; Agoago Podo 1.7"},{"book":"Agoago Podo","chapter":"9","verse":"11","text":"Di kabemee ga hagapuni nia ngadau gi do mouli."},{"book":"Agoago Podo","chapter":"9","verse":"12","text":"Maa goe do kabemee i golo, goe ga haga humalia go di kabemee. Maa goe ga de hiihai gi di kabemee, goe ga hagaduadua."},{"book":"Agoago Podo","chapter":"9","verse":"13","text":"Dadaulia le e hai gadoo be di ahina hagalangaadia dangada, e leelee hua, e de heia nia daangada."},{"book":"Agoago Podo","chapter":"9","verse":"14","text":"Mee e noho i di bontai o dono hale be i hongo di lohongo i di gowaa nnoonua o di guongo,"},{"book":"Agoago Podo","chapter":"9","verse":"15","text":"e gahigahi nia daangada ala e lloomoi laa laa, e gana hua gi nadau moomee,"},{"book":"Agoago Podo","chapter":"9","verse":"16","text":"ga helekai, “Lloomoi, digau de hagalongo!” Gei mee e helekai gi digau nadau hagamaanadu ai boloo,"},{"book":"Agoago Podo","chapter":"9","verse":"17","text":"“Nia wai gaiaa la koia e maangala. Palaawaa gaiaa la koia e kala.”"},{"book":"Agoago Podo","chapter":"9","verse":"18","text":"Ana daangada ala e haga huaidu le e de iloo ginaadou bolo ma koai dela ga ulu gi lodo di hale o maa la gaa mmade, digau ala ne ulu gi lodo dono hale, la i lodo di llala o tenua o digau mmade."}]}