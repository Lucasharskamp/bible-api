{"data":[{"book":"Matiwos Dooshishiyo","chapter":"15","verse":"1","text":"Maniyakon Iyerusalemitse waats ferisawino eteefwotsnat nemo daifwotsn Iyesus maants waat bín hank'o ett boaati,"},{"book":"Matiwos Dooshishiyo","chapter":"15","verse":"2","text":"«N danifwots, eenashwots nemo eegishe bogakiri, hambe! kisho bomasherawone misho bomeyiri!»"},{"book":"Matiwos Dooshishiyo","chapter":"15","verse":"3","text":"Iyesuswere hank'o ett boosh bíaaniy, «It eegishe it nemo kotosh etaat Ik'o aap'tso itgakiri?"},{"book":"Matiwos Dooshishiyo","chapter":"15","verse":"4","text":"15:4 20:12; 21:17; Iwi. 5:16; Lew. 20:9  Ik'onwo ‹Nindnat nnihn mangiwe, b́ nihnat bíndn c'ashetwoniye k'ire bíyats wotiti› ett azazere."},{"book":"Matiwos Dooshishiyo","chapter":"15","verse":"5","text":"Itmó ash iko b́ nihsh wee bíndsh ‹Neesh tk'aliyank'o woshok'o wosh́dek'at́ Ik'osh t'intsree› bí etal,"},{"book":"Matiwos Dooshishiyo","chapter":"15","verse":"6","text":"‹Ash man b́ nihi [wee bíndi] mangiyo bísh geyiratse› it etiri, manshe it nemo kup'iyosh etaat Ik' nemo it gaakiri,"},{"book":"Matiwos Dooshishiyo","chapter":"15","verse":"7","text":"It tooko danawanotso! it jangosh Isayas hank'o ett b́ keewtso arikee,"},{"book":"Matiwos Dooshishiyo","chapter":"15","verse":"8","text":"‹Ash ashaan b́ noonon taan mangirwee,"},{"book":"Matiwos Dooshishiyo","chapter":"15","verse":"9","text":"Ash teronat niwo,"},{"book":"Matiwos Dooshishiyo","chapter":"15","verse":"10","text":"Manats dabt́ Iyesus ashuwotsi bíyok s'eegt boosh hank'o bí et, «K'ewere! t'iwintsde'ere!"},{"book":"Matiwos Dooshishiyo","chapter":"15","verse":"11","text":"Ash kiimshfo nonotse keshetwoni bako noono maants kinditwoniyaliye!»"},{"book":"Matiwos Dooshishiyo","chapter":"15","verse":"12","text":"Maniyere il b́danifwots b́ maants t'iindek't, «Ferisawino etfwotssh nkeewan boosh t'ugo b́ wottsok'o danriya?» ett bín boaat."},{"book":"Matiwos Dooshishiyo","chapter":"15","verse":"13","text":"Bímó hank'o ett boosh bíaaniy, «Daritstso t nih b́ tohaw mit jamo waad'itwee,"},{"book":"Matiwos Dooshishiyo","chapter":"15","verse":"14","text":"15:14 Luk'. 6:39  Bo doogwotsnat dogwotsi jishirwotsi bo wottsotse boon k'ayk'rore, dogo dogo b́jishiyal gitetswots gop'otse bo dihiti.»"},{"book":"Matiwos Dooshishiyo","chapter":"15","verse":"15","text":"P'et'rosmó Iyesussh, «Jewrman biitso noosh keewwe» bí et."},{"book":"Matiwos Dooshishiyo","chapter":"15","verse":"16","text":"Iyesuswere hank'owa bíet, «Andoor it t'iwintsrawonya itfa'oni?"},{"book":"Matiwos Dooshishiyo","chapter":"15","verse":"17","text":"Nonots kindiru jamo maac'omants ood'r úroo maants b́keshetwok'o t'iwintsratsteya?"},{"book":"Matiwos Dooshishiyo","chapter":"15","verse":"18","text":"15:18 Mat. 12:34  Nonotse keshetwonmó nibotsna b́kesheti, ashono kimshitwo maniye."},{"book":"Matiwos Dooshishiyo","chapter":"15","verse":"19","text":"Gond asaabo, ash úd'o, wido amo, gobo, úmp'o, kooton gawo, ash shúúts t'afiyo, jamanots ash nibotsne bokeshfoni."},{"book":"Matiwos Dooshishiyo","chapter":"15","verse":"20","text":"Ash kimshfwots hanotsi bako masheraw kishon mooniyere asho kimshratsee.»"},{"book":"Matiwos Dooshishiyo","chapter":"15","verse":"21","text":"Iyesus manoke kesht T'irosnat Sidon kitwots maants bíami."},{"book":"Matiwos Dooshishiyo","chapter":"15","verse":"22","text":"Mann Kana'an dats mááts iku Iyesus maants waat, «Dawit naayo! Doonzono!! t na'ú kim shayiron detseyat b́ kic'irwotse oona neesha taash maac'o k'ewowe!» etaat b kuhi."},{"book":"Matiwos Dooshishiyo","chapter":"15","verse":"23","text":"Bímó ikunor noono bish bí aanirawo s'ik et b́wts, manoor b́dnifwots bíyok t'int «Máatsan noshuutso sha'at bkuhirwotse oona! neesha bin denee» ett bok'oni."},{"book":"Matiwos Dooshishiyo","chapter":"15","verse":"24","text":"Bíwere aanidek't «Taan wosheyiye Isra'elitse mererwotsk'o t'aftswots mec'roshee» ett bíaani."},{"book":"Matiwos Dooshishiyo","chapter":"15","verse":"25","text":"Máátsmanmó t'iinat b́ tufishirots tuk'maldek'at «Doonzono! oona neesha taan teúwee!» bíet."},{"book":"Matiwos Dooshishiyo","chapter":"15","verse":"26","text":"Iyesuswere «Nana'úwots misho de'er kanwotssh juwo wotitkaliye» bíet."},{"book":"Matiwos Dooshishiyo","chapter":"15","verse":"27","text":"Biwere «Doonzono! ee arikee, ernmó kanwotswor mishimaratse fed'iru mishi fed'o mááfnee» bíet."},{"book":"Matiwos Dooshishiyo","chapter":"15","verse":"28","text":"Mann Iyesus, «Máátsune neena n imnetiyoniye eene! manshe nshuntsok'o neesh wotowe!» bíet. Máátsman nii'úwere manoori sa'atse kashbwtsi."},{"book":"Matiwos Dooshishiyo","chapter":"15","verse":"29","text":"Iyesus manoke tuut Gelil aats k'ariganok b́waa, guri abaatse keshdek't beebwtsi."},{"book":"Matiwos Dooshishiyo","chapter":"15","verse":"30","text":"Ay ashuwotswere shoklirwotsi, dogwotsi, durwotsi, gidik'uwotsnat k'osh shodetswotsi dek't Iyesus maants bowaa, b́ tufi shirots beez bok'ri, bí were kashi b́ íshi."},{"book":"Matiwos Dooshishiyo","chapter":"15","verse":"31","text":"Mann ash asho dutswots noono bokeewfere, duruwots bokaashfere, shoklirwots kaatsdek't boshawefere, aaw dogwots bo s'iilfere bek't adt Isra'elko Izar Izeweri boudi."},{"book":"Matiwos Dooshishiyo","chapter":"15","verse":"32","text":"Iyesus b́ danifuwotsi b́ maants s'eegdek't boosh hank'owa bíet, «Ashuwots taanton hanoke keez aawo tesht bometwo bodeshawotse boosh maac'o k'ewere, boamor weratse shoolr bodihrawok'o eweeron boon damiyo geeratse.»"},{"book":"Matiwos Dooshishiyo","chapter":"15","verse":"33","text":"B́ daniyirwots, «Beree ash jamansh bodet misho worwotse ewknya nodatsiti?» boeti."},{"book":"Matiwos Dooshishiyo","chapter":"15","verse":"34","text":"Iyesuswere «Amb́tś mishe it detsi?» ett boon bíaatí. Bowere, «Shawat mishonat muk'na'a mus' nana'úwots fa'ane» boet."},{"book":"Matiwos Dooshishiyo","chapter":"15","verse":"35","text":"Maniyeokon, Iyesus ashuwots dats bobetwok'o bíazazi,"},{"book":"Matiwos Dooshishiyo","chapter":"15","verse":"36","text":"Shawt mishwotsnat mus'uwotsn k'a'údek't Ik'o udt, tiitsdek'tnwere b́danifwotssh b́imi, b́ danifwotswere ash ashosh bokayiy."},{"book":"Matiwos Dooshishiyo","chapter":"15","verse":"37","text":"Jametswotswere máát bowori, bomááre oortsonowere b́ danifwots kakudek't́ shawat mishimaron s'eents mishifed'o bo k'aaúwi."},{"book":"Matiwos Dooshishiyo","chapter":"15","verse":"38","text":"Maats ashuwotswere máátsonat nana'on taawerawon awd kum nungushno."},{"book":"Matiwos Dooshishiyo","chapter":"15","verse":"39","text":"Maniyere il Iyesus ash asho deen b́k'ri, jelbotsowere kinddek't Megedon dats kaywots maants bíami."}]}