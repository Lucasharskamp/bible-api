{"data":[{"book":"লেবীয় পুস্তক","chapter":"11","verse":"1","text":"সদাপ্রভু মোশি ও হারোণকে বললেন,"},{"book":"লেবীয় পুস্তক","chapter":"11","verse":"2","text":"“তোমরা ইস্রায়েলীদের বলো, ‘ভূচর সব পশুর মধ্যে সমস্ত জীব তোমাদের খাদ্য হবে:"},{"book":"লেবীয় পুস্তক","chapter":"11","verse":"3","text":"পশুদের মধ্যে যেসব পশু দ্বিখণ্ড খুরবিশিষ্ট ও জাবর কাটে, তার মাংস তোমরা ভোজন করতে পারবে।"},{"book":"লেবীয় পুস্তক","chapter":"11","verse":"4","text":"“ ‘পশুদের মধ্যে যে পশুরা কেবল জাবর কাটে অথবা কেবল দ্বিখণ্ড খুরবিশিষ্ট, তোমরা কোনোভাবে সেই পশু ভক্ষণ করবে না। উট যদিও জাবর কাটে, কিন্তু দ্বিখণ্ড খুরবিশিষ্ট নয়, তাই আনুষ্ঠানিকভাবে তোমাদের পক্ষে উট অশুচি।"},{"book":"লেবীয় পুস্তক","chapter":"11","verse":"5","text":"শাফন জাবর কাটলেও দ্বিখণ্ড খুরবিশিষ্ট নয়; তাই তোমাদের পক্ষে এটি অশুচি।"},{"book":"লেবীয় পুস্তক","chapter":"11","verse":"6","text":"খরগোশ যদিও জাবর কাটে, কিন্তু দ্বিখণ্ড খুরবিশিষ্ট নয়; তোমাদের পক্ষে এটি অশুচি।"},{"book":"লেবীয় পুস্তক","chapter":"11","verse":"7","text":"আর শূকর যদিও তার খুর দ্বিখণ্ডিত, জাবর কাটে না; তোমাদের পক্ষে এটি অশুচি।"},{"book":"লেবীয় পুস্তক","chapter":"11","verse":"8","text":"তোমরা তাদের মাংস খাবে না কিংবা তাদের মৃতদেহও ছোঁবে না; তোমাদের পক্ষে এগুলি অশুচি।"},{"book":"লেবীয় পুস্তক","chapter":"11","verse":"9","text":"“ ‘সমুদ্রের জলে ও জলস্রোতে বসবাসকারী সব প্রাণীর মধ্যে যেগুলির ডানা ও আঁশ আছে সেগুলি তোমরা খেতে পারবে।"},{"book":"লেবীয় পুস্তক","chapter":"11","verse":"10","text":"কিন্তু সমুদ্রে অথবা জলস্রোতে বসবাসকারী যে প্রাণীদের ডানা ও আঁশ নেই, সেগুলি ঝাঁকে ঝাঁকে থাকলেও অথবা জলচর প্রাণীদের দলভুক্ত হলেও সেগুলি তোমাদের ঘৃণার্হ।"},{"book":"লেবীয় পুস্তক","chapter":"11","verse":"11","text":"যেহেতু সেগুলি তোমাদের কাছে ঘৃণার্হ, তাই তোমরা কিছুতেই সেগুলির মাংস ভক্ষণ করবে না; সেগুলির মৃতদেহও অবশ্যই ঘৃণা করবে।"},{"book":"লেবীয় পুস্তক","chapter":"11","verse":"12","text":"জলচর যে প্রাণীদের ডানা ও আঁশ নেই, তোমাদের পক্ষে সেগুলি ঘৃণার্হ।"},{"book":"লেবীয় পুস্তক","chapter":"11","verse":"13","text":"“ ‘এই পাখিগুলিকে তোমাদের ঘৃণা করতে হবে এবং তাদের মাংস তোমরা ভক্ষণ করবে না, কারণ সেগুলি ঘৃণার্হ: এগুলি ঈগল, শকুন, কালো শকুন,"},{"book":"লেবীয় পুস্তক","chapter":"11","verse":"14","text":"লাল চিল, যে কোনো ধরনের কালো চিল,"},{"book":"লেবীয় পুস্তক","chapter":"11","verse":"15","text":"যে কোনো ধরনের দাঁড়কাক,"},{"book":"লেবীয় পুস্তক","chapter":"11","verse":"16","text":"শিংযুক্ত প্যাঁচা, কালপ্যাঁচা, শঙ্খচিল, যে কোনোরকম বাজপাখি,"},{"book":"লেবীয় পুস্তক","chapter":"11","verse":"17","text":"ছোটো প্যাঁচা, পানকৌড়ি, বড়ো প্যাঁচা,"},{"book":"লেবীয় পুস্তক","chapter":"11","verse":"18","text":"সাদা প্যাঁচা, মরু-প্যাঁচা, সিন্ধু-ঈগল,"},{"book":"লেবীয় পুস্তক","chapter":"11","verse":"19","text":"সারস, যে কোনো ধরনের কাক, ঝুঁটিওয়ালা পাখি ও বাদুড়।"},{"book":"লেবীয় পুস্তক","chapter":"11","verse":"20","text":"“ ‘চার পায়ে চলা সব পতঙ্গ তোমাদের ঘৃণিত।"},{"book":"লেবীয় পুস্তক","chapter":"11","verse":"21","text":"অন্যদিকে কিছু ডানাওয়ালা প্রাণী রয়েছে, যারা চার পায়ে গমনাগমন করে, সেগুলি তোমরা ভোজন করতে পারো; ভূমিতে গমনশীল চতুষ্পদ প্রাণীদের মধ্যে।"},{"book":"লেবীয় পুস্তক","chapter":"11","verse":"22","text":"যে কোনো ধরনের পঙ্গপাল, বাঘাফড়িং, ঝিঁঝি অথবা অন্য ধরনের ফড়িং তোমরা ভোজন করতে পারো,"},{"book":"লেবীয় পুস্তক","chapter":"11","verse":"23","text":"কিন্তু ডানাওয়ালা যে প্রাণীরা চতুষ্পদ, তারা তোমাদের কাছে ঘৃণার্হ।"},{"book":"লেবীয় পুস্তক","chapter":"11","verse":"24","text":"“ ‘এসব দ্বারা তোমরা অশুচি হবে, যে কেউ ঘৃণিত প্রাণীদের অথবা পাখিদের মৃতদেহ স্পর্শ করবে, সন্ধ্যা পর্যন্ত সে অশুচি থাকবে।"},{"book":"লেবীয় পুস্তক","chapter":"11","verse":"25","text":"যে কেউ তাদের মৃতদেহ তুলে ধরবে, তাকে তার পরিধান ধুতেই হবে এবং সন্ধ্যা পর্যন্ত সে অশুচি থাকবে।"},{"book":"লেবীয় পুস্তক","chapter":"11","verse":"26","text":"“ ‘যেসব পশু কিছুটা ছিন্ন ক্ষুরবিশিষ্ট, পুরোপুরি দ্বিখণ্ডিত নয়, অথবা জাবর কাটে না, তোমাদের পক্ষে এরা অশুচি। যে কেউ তাদের কোনো মৃতদেহ স্পর্শ করবে, সে অশুচি হবে।"},{"book":"লেবীয় পুস্তক","chapter":"11","verse":"27","text":"যেসব পশু চার পায়ে গমনাগমন করে, যে পশুরা থাবা ফেলে চলে, তোমাদের পক্ষে ওরা অশুচি। ওদের মৃতদেহ যে কেউ স্পর্শ করবে, সন্ধ্যা পর্যন্ত সে অশুচি থাকবে।"},{"book":"লেবীয় পুস্তক","chapter":"11","verse":"28","text":"তাদের মৃতদেহ যদি কেউ তুলে নেয়, তার পরিধান তাকে ধুতেই হবে, এবং সন্ধ্যা অবধি সে অশুচি থাকবে। এই পশুগুলি তোমাদের পক্ষে অশুচি।"},{"book":"লেবীয় পুস্তক","chapter":"11","verse":"29","text":"“ ‘ভূমিতে বিচরণকারী পশুরা তোমাদের পক্ষে অশুচি, যেমন বেজি, ইঁদুর, বড়ো চেহারার যে কোনো ধরনের টিকটিকি,"},{"book":"লেবীয় পুস্তক","chapter":"11","verse":"30","text":"গোসাপ, নীল টিকটিকি, মেটে গিড়গিটি, সবুজ টিকটিকি ও কাঁকলাশ।"},{"book":"লেবীয় পুস্তক","chapter":"11","verse":"31","text":"এগুলির মধ্যে যেগুলি ভূমিতে চলে, তোমাদের পক্ষে সেগুলি অশুচি। ওদের মৃতদেহ যে কেউ স্পর্শ করবে, সন্ধ্যা পর্যন্ত সে অশুচি থাকবে।"},{"book":"লেবীয় পুস্তক","chapter":"11","verse":"32","text":"এদের একটি যখন মরে ও কোনো কিছুর উপরে পড়ে যায়, কাঠ, কাপড়, চামড়া, অথবা চটের তৈরি সেই উপাদান ব্যবহৃত হলে সেটি অশুচি হবে। সেটি জলে ডোবাবে; সন্ধ্যা পর্যন্ত সেটি অশুচি থাকবে, পরে শুচি হবে।"},{"book":"লেবীয় পুস্তক","chapter":"11","verse":"33","text":"যদি তাদের মধ্যে কোনও একটি মাটির কোনো পাত্রে পড়ে যায়, পাত্রস্থিত সবকিছুই অশুচি হবে এবং পাত্রটি তোমরা অবশ্যই ভেঙে ফেলবে,"},{"book":"লেবীয় পুস্তক","chapter":"11","verse":"34","text":"কোনো খাদ্য ভোজনযোগ্য হলে যদি উপরোক্ত পাত্র থেকে সেই খাদ্যে জল পড়ে, তাহলে সেই খাদ্য অশুচি হবে এবং সেই পাত্র থেকে পানযোগ্য যে কোনো পানীয় অশুচি।"},{"book":"লেবীয় পুস্তক","chapter":"11","verse":"35","text":"যদি কোনো দ্রব্যের উপরে তাদের মৃতদেহ থেকে কিছুটা পড়ে যায়, তাহলে সেই জিনিস অশুচি হবে; উনুন অথবা রান্নার বাসন ভেঙে ফেলতে হবে; ওগুলি অশুচি এবং তোমরা ওই উপাদানগুলিকে অশুচি বিবেচনা করবে।"},{"book":"লেবীয় পুস্তক","chapter":"11","verse":"36","text":"অন্যদিকে, জলধারা অথবা চৌবাচ্চা শুচি রাখতে হবে, কিন্তু কেউ যদি কোনো মৃতদেহ স্পর্শ করে, সে অশুচি হবে।"},{"book":"লেবীয় পুস্তক","chapter":"11","verse":"37","text":"তাদের মৃতদেহের কিছুটা যদি বপনীয় বীজের উপরে পতিত হয়, বীজগুলি শুচি থাকবে।"},{"book":"লেবীয় পুস্তক","chapter":"11","verse":"38","text":"কিন্তু বীজের উপরে যদি জল ছিটানো হয় ও সেগুলির উপরে মৃতদেহ পড়ে যায়, তাহলে তোমাদের পক্ষে তা অশুচি।"},{"book":"লেবীয় পুস্তক","chapter":"11","verse":"39","text":"“ ‘তোমাদের ভোজনযোগ্য কোনো পশু যদি মরে এবং যদি কেউ মৃতদেহটি স্পর্শ করে, তাহলে সন্ধ্যা পর্যন্ত সে অশুচি থাকবে।"},{"book":"লেবীয় পুস্তক","chapter":"11","verse":"40","text":"মৃতদেহগুলির কিছুটা যদি কেউ ভোজন করে, সে তার পরিধান অবশ্যই ধুয়ে দেবে এবং সন্ধ্যা পর্যন্ত সে অশুচি থাকবে। যদি কেউ মৃতদেহ বহন করে তাহলে তাকে তার পরিধান অবশ্যই ধুয়ে দিতে হবে এবং সে সন্ধ্যা পর্যন্ত অশুচি থাকবে।"},{"book":"লেবীয় পুস্তক","chapter":"11","verse":"41","text":"“ ‘ভূমিতে গমনশীল সমস্ত প্রাণী ঘৃণিত; তাদের মাংস ভক্ষণ করা নিষিদ্ধ।"},{"book":"লেবীয় পুস্তক","chapter":"11","verse":"42","text":"ভূমিতে গমনশীল কোনো প্রাণী তোমরা ভোজন করবে না; হতে পারে তারা পেটে অথবা চার পায়ে কিংবা ততোধিক পায়ে ভর দিয়ে চলে; সেগুলি ঘৃণিত।"},{"book":"লেবীয় পুস্তক","chapter":"11","verse":"43","text":"এই পতঙ্গগুলির মধ্যে থেকে কোনো কিছুর দ্বারা তোমরা নিজেদের অশুচি করো না। তাদের কাজে লাগিয়ে অথবা তাদের দ্বারা তোমরা অশুচি হোয়ো না।"},{"book":"লেবীয় পুস্তক","chapter":"11","verse":"44","text":"আমি তোমাদের ঈশ্বর সদাপ্রভু; তোমরা উৎসর্গীকৃত ও পবিত্র হও, কেননা আমি পবিত্র। ভূমিতে গমনশীল কোনো প্রাণী দ্বারা নিজেদের অশুচি কোরো না।"},{"book":"লেবীয় পুস্তক","chapter":"11","verse":"45","text":"আমি সদাপ্রভু মিশর থেকে তোমাদের বের করে এনেছি, যেন তোমাদের ঈশ্বর হতে পারি; অতএব, তোমরা পবিত্র হও, যেমন আমি পবিত্র।"},{"book":"লেবীয় পুস্তক","chapter":"11","verse":"46","text":"“ ‘এই নিয়মাবলি সব ধরনের পশু, পাখি, জলে গমনশীল সব ধরনের প্রাণী এবং ভূমিতে গমনশীল প্রত্যেক প্রাণীর ক্ষেত্রে প্রযোজ্য।"},{"book":"লেবীয় পুস্তক","chapter":"11","verse":"47","text":"অশুচি ও শুচির মধ্যে এবং খাদ্য ও অখাদ্য জীবিত প্রাণীদের মধ্যে তোমরা অবশ্যই পার্থক্য রাখবে।’ ”"}]}