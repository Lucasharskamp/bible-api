{"data":[{"book":"Lukáš","chapter":"17","verse":"1","text":"Ježíš řekl svým učedníkům: „Vždycky se setkáte s někým, kdo svádí ke zlému, ale běda tomu, kdo to dělá."},{"book":"Lukáš","chapter":"17","verse":"2","text":"Pro takového by bylo lépe, kdyby mu uvázali na krk mlýnský kámen a hodili ho do moře, než aby svedl ke zlému jednoho z těch nejposlednějších."},{"book":"Lukáš","chapter":"17","verse":"3","text":"Buďte na to opatrní! Jestliže se proti tobě někdo proviní, domluv mu, a když toho bude litovat, odpusť mu."},{"book":"Lukáš","chapter":"17","verse":"4","text":"A i kdyby tě prosil o odpuštění sedmkrát za den a upřímně litoval svých činů, vždy mu znovu odpusť.“"},{"book":"Lukáš","chapter":"17","verse":"5","text":"Učedníci prosili Ježíše: „Dej nám mocnou víru!“"},{"book":"Lukáš","chapter":"17","verse":"6","text":"On odpověděl: „Kdybyste měli víru aspoň jako zrnko hořčice a řekli tomuto stromu: ‚Vyrvi se i s kořeny a přesaď se do moře,‘ stalo by se to."},{"book":"Lukáš","chapter":"17","verse":"7-8","text":"A ještě něco: Když se nějaký otrok vrátí po celodenní práci na poli, není zbaven domácích povinností. Nebo jste snad slyšeli, že by si sedl ke stolu a že by ho pán obsluhoval"},{"book":"Lukáš","chapter":"17","verse":"9","text":"a děkoval mu za vyplněný úkol?"},{"book":"Lukáš","chapter":"17","verse":"10","text":"Podobně je to i s vámi. Když uděláte všechno, co vám Bůh ukládá, řekněte: ‚Jsme jen služebníci, vykonali jsme pouze svou povinnost.‘ “"},{"book":"Lukáš","chapter":"17","verse":"11","text":"Na cestě do Jeruzaléma procházel Ježíš pomezím Samařska a Galileje."},{"book":"Lukáš","chapter":"17","verse":"12","text":"U jedné vesnice se s ním potkalo deset malomocných. Zastavili se opodál"},{"book":"Lukáš","chapter":"17","verse":"13","text":"a volali: „Ježíši, Pane, slituj se nad námi.“"},{"book":"Lukáš","chapter":"17","verse":"14","text":"Podíval se na ně a řekl: „Jděte a ukažte se kněžím, ať vám potvrdí, že jste zdrávi.“ Poslechli a cestou byli své nemoci zbaveni."},{"book":"Lukáš","chapter":"17","verse":"15","text":"Jeden z nich, když zjistil, že je zdráv, vrátil se a hlasitě chválil Boha."},{"book":"Lukáš","chapter":"17","verse":"16","text":"Padl Ježíšovi k nohám a z celého srdce mu děkoval. Ten muž byl Samařan."},{"book":"Lukáš","chapter":"17","verse":"17","text":"Ježíš se ho zeptal: „Nebylo vás uzdraveno deset? Kde je devět ostatních?"},{"book":"Lukáš","chapter":"17","verse":"18","text":"Proč se také nevrátili, aby Bohu poděkovali jako tento cizinec?“"},{"book":"Lukáš","chapter":"17","verse":"19","text":"A tomu muži řekl: „Vstaň a jdi, tvá víra tě zachránila.“"},{"book":"Lukáš","chapter":"17","verse":"20","text":"Farizejové se Ježíše ptali, kdy přijde Boží království. Odpověděl jim: „Boží království nenajdete na určitém místě,"},{"book":"Lukáš","chapter":"17","verse":"21","text":"abyste mohli říci: Je tady nebo tam. Ono už je mezi vámi.“"},{"book":"Lukáš","chapter":"17","verse":"22","text":"Svým učedníkům řekl: „Přijde doba, kdy si budete toužebně přát, abych se vrátil a viditelně se ujal vlády. Ale ještě to nebude tak hned."},{"book":"Lukáš","chapter":"17","verse":"23","text":"Nedejte se mýlit, když vám budou říkat: ‚Kristus je tamhle‘ nebo ‚je tady!‘ Nechoďte nikam a nikoho takového nenásledujte."},{"book":"Lukáš","chapter":"17","verse":"24","text":"Jako když oslňující blesk protne oblohu a je dobře viditelný z mnoha míst země, tak náhlý a zřetelný bude můj návrat."},{"book":"Lukáš","chapter":"17","verse":"25","text":"Napřed však musím mnoho vytrpět a tato nevěřící generace mne zavrhne."},{"book":"Lukáš","chapter":"17","verse":"26","text":"V den, kdy znovu přijdu, bude to s lidmi stejné jako za dnů Noeho."},{"book":"Lukáš","chapter":"17","verse":"27","text":"I tehdy se lidé zajímali jen o jídlo, pití a sex až do chvíle, kdy přišla potopa a všechny zahubila. Jen Noe se svou rodinou se zachránil v korábu."},{"book":"Lukáš","chapter":"17","verse":"28","text":"Stejně tomu bylo s Lotem. Obyvatelé Sodomy jedli, pili, kupovali, prodávali, sázeli i stavěli"},{"book":"Lukáš","chapter":"17","verse":"29","text":"až do dne, kdy Bůh Lota vyvedl z města. Tehdy nastala zkáza a celá Sodoma zahynula v ohni."},{"book":"Lukáš","chapter":"17","verse":"30","text":"Tak překvapivý a zřejmý bude i můj příchod."},{"book":"Lukáš","chapter":"17","verse":"31","text":"Ať v té chvíli budete kdekoliv, nevracejte se už pro nic domů."},{"book":"Lukáš","chapter":"17","verse":"32","text":"Vzpomeňte si na Lotovu ženu. Jediné ohlédnutí po Sodomě ji stálo život."},{"book":"Lukáš","chapter":"17","verse":"33","text":"Kdo lpí jenom na svém pozemském životě, ztratí všechno, ale kdo ho odevzdá Bohu, bude zachráněn."},{"book":"Lukáš","chapter":"17","verse":"34","text":"Říkám vám: V tu noc budou dva na jednom lůžku, jednoho vezmu k sobě, druhý bude zanechán."},{"book":"Lukáš","chapter":"17","verse":"35","text":"Dvě ženy budou spolu pracovat v kuchyni, jedna bude zachráněna, druhá zanechána."},{"book":"Lukáš","chapter":"17","verse":"36","text":"Dva muži budou spolu dělat na jednom poli, jeden bude zachráněn, druhý zanechán.“"},{"book":"Lukáš","chapter":"17","verse":"37","text":"Učedníci se ho zeptali: „Kde se to všechno stane?“ Odpověděl jim: „Tak jako supi bezpečně najdou každé mrtvé tělo, tak také nikdo na žádném místě neunikne Božímu soudu.“"}]}