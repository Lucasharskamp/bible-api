{"data":[{"book":"1. Petrův","chapter":"2","verse":"1","text":"A tak se zbavujte všech špatných vlastností, návyků a pocitů. Mezi ně patří nečestnost, závist, pomluvy a přetvářka."},{"book":"1. Petrův","chapter":"2","verse":"2","text":"Jste jako nemluvňátka nově narozená pro Boží rodinu. Jako se nemluvně dožaduje mléka, tak i vy byste se měli živit Božím slovem – číst je a přemýšlet o něm, abyste rostli ve víře a k spáse."},{"book":"1. Petrův","chapter":"2","verse":"3","text":"Vždyť jste už na sobě poznali Boží dobrotivost."},{"book":"1. Petrův","chapter":"2","verse":"4","text":"Přicházejte ke Kristu, kameni živému, který byl lidmi zavržen, ale před Bohem je vyvolený a vzácný."},{"book":"1. Petrův","chapter":"2","verse":"5","text":"I vy buďte živými kameny, z nichž se staví duchovní dům. Nadto vám Kristus vydobyl právo, abyste mohli jako kněží bezprostředně přistupovat k Bohu. Přinášejte mu tedy duchovní oběti vašeho čistého života, které rád přijme pro zásluhy Ježíše Krista."},{"book":"1. Petrův","chapter":"2","verse":"6","text":"Písmo o tom hovoří takto:"},{"book":"1. Petrův","chapter":"2","verse":"7","text":"Ano, vám, kteří věříte, je velmi drahý, ale nevěřícím jsou určena tato slova Písma:"},{"book":"1. Petrův","chapter":"2","verse":"8","text":"Svým vzdorem vůči Božímu slovu na sebe přivolávají to, co Bůh předem řekl, svůj úplný pád."},{"book":"1. Petrův","chapter":"2","verse":"9","text":"Ale vy jste vyvoleni samým Bohem jako kněží Krále, jste svatí a čistí, jste jeho vlastní lid. To vše pro to, abyste svědčili druhým o tom, který vás povolal ze tmy do svého úžasného světla."},{"book":"1. Petrův","chapter":"2","verse":"10","text":"Dříve jste nebyli ničím, nyní jste Božím lidem. Dříve jste nevěděli o Boží dobrotě, a nyní proměnila vaše životy."},{"book":"1. Petrův","chapter":"2","verse":"11","text":"Prosím vás, moji milí, žijte na tomto světě jako hosté. Váš skutečný domov je nyní v nebi, proto se zřekněte zlých přání, která ohrožují váš život s Kristem."},{"book":"1. Petrův","chapter":"2","verse":"12","text":"Mezi nevěřícími se chovejte vždy správně. I když o vás mluví jako o nejhorších lidech, nakonec, uvidí-li vaše dobré jednání, mohou být při druhém příchodu Ježíše Krista mezi zachráněnými."},{"book":"1. Petrův","chapter":"2","verse":"13-14","text":"Jako věřící respektujte představitele své země. Mají povinnost stíhat všechny, kdo činí zlo, a odměňovat ty, kteří jednají dobře."},{"book":"1. Petrův","chapter":"2","verse":"15","text":"Bůh si přeje, abyste svým příkladným životem umlčeli kritiku těch, kteří odsuzují Boží zvěst, třebaže nevědí, co jim přináší, a aniž zakusili její moc."},{"book":"1. Petrův","chapter":"2","verse":"16","text":"Jste svobodní lidé, neznamená to však, že máte svobodu k činění zla. Pro vás je vždy směrodatná Boží vůle."},{"book":"1. Petrův","chapter":"2","verse":"17","text":"S každým jednejte s úctou, mějte rádi své spoluvěřící, žijte v uctivé poslušnosti před Bohem a vládu mějte ve vážnosti."},{"book":"1. Petrův","chapter":"2","verse":"18","text":"Respektujte své nadřízené, nejen když jsou k vám mírní a laskaví, ale i když jsou přísní a tvrdí."},{"book":"1. Petrův","chapter":"2","verse":"19","text":"Je to přednost, když někdo pro věrnost Bohu snáší utrpení neprávem."},{"book":"1. Petrův","chapter":"2","verse":"20","text":"Vždyť co je na tom záslužného, snášíte-li trest, který je vám spravedlivě vyměřen? Ale když jednáte správně, a přece za to trpíte, Bůh to ocení."},{"book":"1. Petrův","chapter":"2","verse":"21","text":"Taková utrpení jsou jen částí toho, co zakusil pro nás Kristus, který se v tom stal naším příkladem. Proto ho následujte!"},{"book":"1. Petrův","chapter":"2","verse":"22","text":"On nikdy nezhřešil, nikdy nevyslovil lež;"},{"book":"1. Petrův","chapter":"2","verse":"23","text":"snášel urážky, ale sám neurážel; když trpěl, nehrozil, ale ponechával vše Bohu, který soudí spravedlivě."},{"book":"1. Petrův","chapter":"2","verse":"24","text":"On sám nesl naše hříchy na sobě, když zemřel na kříži, aby nám dal sílu skoncovat s hříchem a žít novým životem. Jeho utrpením jsme byli uzdraveni."},{"book":"1. Petrův","chapter":"2","verse":"25","text":"Byli jste jako ovce, které zabloudily, ale nyní jste navráceni ke svému pastýři a strážci."}]}