{"data":[{"book":"Dunuɲa Fɔlɔna","chapter":"8","verse":"1","text":"Koni Ala yi a xaxili lu Nuhan xɔn ma, e nun burunna subene, e nun xuruseen naxanye yi a fɛma kunkin kui. Ala yi foyen nafa dunuɲa yi. Igen yi godo fɔlɔ."},{"book":"Dunuɲa Fɔlɔna","chapter":"8","verse":"2","text":"Igen naxan yi kelima bɔxɔn bun ma, na yi dan. Igen naxan yi kelima kore, na fan yi dan."},{"book":"Dunuɲa Fɔlɔna","chapter":"8","verse":"3","text":"Lɔxɔ yo lɔxɔ fɔ nde ba igen na. Xii kɛmɛ xii tongo suulunna bun ma, igen yi yelin godɛ."},{"book":"Dunuɲa Fɔlɔna","chapter":"8","verse":"4","text":"Kike soloferen xii fu nun soloferedeni, kunkin yi dɔxɔ geyaan fari, naxan xili Ararati."},{"book":"Dunuɲa Fɔlɔna","chapter":"8","verse":"5","text":"Igen yi lu godɛ han kike fudeni. Kike fuden xii singe lɔxɔni, geyane xunne yi mini kɛnɛnni."},{"book":"Dunuɲa Fɔlɔna","chapter":"8","verse":"6","text":"Xii tonge naanin dangu xanbini, Nuhan yi kunkin foye soden nabi, a bata yi naxan nafala a ma."},{"book":"Dunuɲa Fɔlɔna","chapter":"8","verse":"7","text":"A yi xaxaan beɲin. Na yi a firifiri, han igen yi yelin godɛ."},{"book":"Dunuɲa Fɔlɔna","chapter":"8","verse":"8","text":"Nuhan mɔn yi ganban beɲin, a xa sa igen mato xa a bata godo."},{"book":"Dunuɲa Fɔlɔna","chapter":"8","verse":"9","text":"Koni na ganban mi san tide to, bayo igen yi dinxi dunuɲa birin na. A yi xɛtɛ Nuhan ma kunkin kui. Nuhan yi ganban suxu a yiin na, a a raso kunkin kui."},{"book":"Dunuɲa Fɔlɔna","chapter":"8","verse":"10","text":"A yi a mamɛ han xii solofere. A mɔn yi ganban beɲin a firindeni."},{"book":"Dunuɲa Fɔlɔna","chapter":"8","verse":"11","text":"Ɲinbanna ra ganban yi xɛtɛ Nuhan ma, oliwi wudi binla ɲɔxɔnde xinden suxi a dɛɛ ra. Awa, Nuhan yi a kolon a igen bata ba dunuɲa xun ma."},{"book":"Dunuɲa Fɔlɔna","chapter":"8","verse":"12","text":"A mɔn yi a mamɛ xi solofere. A mɔn yi ganban beɲin, koni ganban mi xɛtɛ a ma."},{"book":"Dunuɲa Fɔlɔna","chapter":"8","verse":"13","text":"Nuhan ma siimayaan to siga ɲɛɛ kɛmɛ sennin ɲɛɛ keden, kike keden, xi keden, fufaan yi ɲan dunuɲa yi. Nuhan to kunkin xunna ba, a yi a to bɔxɔn maxaraxi."},{"book":"Dunuɲa Fɔlɔna","chapter":"8","verse":"14","text":"Kike firin xi mɔxɔɲɛn nun solofere to dangu, bɔxɔn yi xara gben!"},{"book":"Dunuɲa Fɔlɔna","chapter":"8","verse":"15","text":"Ala yi a fala Nuhan xa, a naxa,"},{"book":"Dunuɲa Fɔlɔna","chapter":"8","verse":"16","text":"“Ɛ mini kunkin kui, i tan nun i ya ɲaxanla nun i ya diine, e nun i ya diine ɲaxanle."},{"book":"Dunuɲa Fɔlɔna","chapter":"8","verse":"17","text":"I xa niimaseen birin namini kunkin kui: xɔline nun subene e nun bubuseene, alogo e xa wuya, e xa yiriwa dunuɲa yi.”"},{"book":"Dunuɲa Fɔlɔna","chapter":"8","verse":"18","text":"Awa, Nuhan yi mini, e nun a diine nun a ɲaxanla nun a diine ɲaxanle."},{"book":"Dunuɲa Fɔlɔna","chapter":"8","verse":"19","text":"Subene fan yi mini e nun bubuseene nun xɔline. Niimaseen birin, bɔnsɔn yo bɔnsɔn, e mini e danna."},{"book":"Dunuɲa Fɔlɔna","chapter":"8","verse":"20","text":"Na xanbi ra, Nuhan yi saraxa ganden nafala Alatala xinli. A yi sube radaxaxina ndee tongo e nun xɔli radaxaxina ndee. A yi ne ba saraxan na, ne yi sa tɛɛni."},{"book":"Dunuɲa Fɔlɔna","chapter":"8","verse":"21","text":"Tutun to te, Alatala yi na gan xirin mɛ. A yi rafan a ma. A yi a fala a bɔɲɛni, a naxa, “N mi bɔxɔn dangama sɔnɔn adamana fe ra, bayo n na a kolon adama bɔɲɛn mi fan xabu a dii ɲɔrɛya waxatini. N mi niimaseen birin halagima sɔnɔn alo n na singen liga kii naxan yi."},{"book":"Dunuɲa Fɔlɔna","chapter":"8","verse":"22","text":"Fanni bɔxɔn daxi, xɛɛ bi waxatin nun se xaba waxatina, xunbenla nun kuye wolonna, soge furen nun ɲɛmɛna, yanyin nun kɔɛna, ne waxatine mi fa bama e kiini sɔnɔn.”"}]}