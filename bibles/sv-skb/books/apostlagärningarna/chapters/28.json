{"data":[{"book":"Apostlagärningarna","chapter":"28","verse":"1","text":"När vi väl var räddade fick vi veta att ön hette Malta."},{"book":"Apostlagärningarna","chapter":"28","verse":"2","text":"De infödda (lokalbefolkningen – gr. barbaros) visade oss en ovanligt stor vänlighet. De tände en eld och tog hand om oss alla, eftersom det hade börjat regna och var kallt."},{"book":"Apostlagärningarna","chapter":"28","verse":"3","text":"Paulus hade just samlat ett fång kvistar och lagt på elden när en giftorm kröp ut på grund av hettan och högg sig fast i hans hand."},{"book":"Apostlagärningarna","chapter":"28","verse":"4","text":"När de infödda såg ormen hänga från hans hand, sade de till varandra: ”Den där mannen är säkert en mördare. Trots att han blev räddad från havet lät inte Rättvisan (gr. Dike) honom leva.” [Dike var den moraliska rättvisans gudinna i den grekiska mytologin.]"},{"book":"Apostlagärningarna","chapter":"28","verse":"5","text":"Men Paulus skakade bara av sig ormen ner i elden och tog ingen skada."},{"book":"Apostlagärningarna","chapter":"28","verse":"6","text":"Folket väntade sig att han skulle svullna upp eller plötsligt falla ner död. När de väntat länge och sett att inget ovanligt hände honom, ändrade de sig och sade att han var en gud."},{"book":"Apostlagärningarna","chapter":"28","verse":"7","text":"I trakten runt den platsen fanns fält (egendomar) som tillhörde den högst uppsatte mannen på ön som hette Publius. Han tog vänligt emot oss [Paulus, Lukas, Aristarchus, se Apg 27:2] som sina gäster i tre dagar. [Beteckningen för Publius position ”den högst uppsatte”, gr. protos, förekommer i inskrifter på Malta.]"},{"book":"Apostlagärningarna","chapter":"28","verse":"8","text":"Publius far låg just då sjuk i feberattacker och svår diarré (dysenteri). Paulus gick in till honom, bad och lade händerna på honom och botade honom."},{"book":"Apostlagärningarna","chapter":"28","verse":"9","text":"Efter den händelsen kom också andra sjuka på ön till honom och blev botade."},{"book":"Apostlagärningarna","chapter":"28","verse":"10","text":"De visade oss sin uppskattning på många sätt, och när vi skulle segla försåg de oss med vad vi behövde."},{"book":"Apostlagärningarna","chapter":"28","verse":"11","text":"Efter tre månader [i februari] seglade vi ut med ett skepp som hade övervintrat vid ön. [Det låg antagligen i den största hamnen Valetta, i dag Maltas huvudstad.] Det kom från Alexandria och hade Tvillingarna [gr. Dioskouroi, de grekisk-romerska gudarna Castor och Pollux] som galjonsfigur."},{"book":"Apostlagärningarna","chapter":"28","verse":"12","text":"Vi lade till vid Syrakusa [provincen Siciliens huvudstad, en stor stad med två hamnar] och stannade där i tre dagar."},{"book":"Apostlagärningarna","chapter":"28","verse":"13","text":"Därifrån följde vi kusten och kom till Regium [på den italienska stövelns spets]."},{"book":"Apostlagärningarna","chapter":"28","verse":"14","text":"Där fann vi [kristna] syskon (bröder och systrar i tron) som bjöd in oss att stanna hos dem i sju dagar [medan fartyget lossar sin last med spannmål]."},{"book":"Apostlagärningarna","chapter":"28","verse":"15","text":"Så fort syskonen [de kristna i Rom] hade fått höra att vi var på väg, kom de ut ända till Forum Appii [sju mil från Rom] och Tres Tabernae [fem mil från Rom] för att möta oss. Då Paulus fick se dem tackade han Gud och fick nytt mod."},{"book":"Apostlagärningarna","chapter":"28","verse":"16","text":"När vi kom fram till Rom fick Paulus tillstånd att bo för sig själv tillsammans med den soldat som skulle bevaka honom."},{"book":"Apostlagärningarna","chapter":"28","verse":"17","text":"Tre dagar senare kallade han till sig de ledande bland judarna [eftersom han inte var fri att besöka synagogorna]. När de var samlade sade han till dem: ”Bröder, jag har inte gjort något ont mot vårt folk eller våra fäderneärvda seder. Trots det blev jag fängslad i Jerusalem och utlämnad i romarnas händer."},{"book":"Apostlagärningarna","chapter":"28","verse":"18","text":"När de hade förhört mig ville de frige mig, eftersom jag inte var skyldig till något som förtjänade döden."},{"book":"Apostlagärningarna","chapter":"28","verse":"19","text":"Men judarna var emot det, och då var jag tvungen att vädja till kejsaren, dock utan att anklaga mitt folk."},{"book":"Apostlagärningarna","chapter":"28","verse":"20","text":"Så det är därför jag kallat hit er för att träffa er och tala med er. Det är nämligen för Israels hopp som jag bär dessa bojor.” [Hoppet gäller de dödas uppståndelse, se Apg 23:6.]"},{"book":"Apostlagärningarna","chapter":"28","verse":"21","text":"De svarade honom: ”Vi har inte fått något brev om dig från Judéen, och ingen av bröderna som kommit har berättat eller sagt något ont om dig."},{"book":"Apostlagärningarna","chapter":"28","verse":"22","text":"Men vi vill gärna höra från dig vad du tänker, för vi vet att den här sekten blir motsagd överallt.”"},{"book":"Apostlagärningarna","chapter":"28","verse":"23","text":"De bestämde en dag för honom, och då kom ännu fler till hans bostad. Från morgon till kväll förklarade han för dem och vittnade om Guds rike och försökte övertyga dem om Jesus utifrån både Mose lag och profeterna."},{"book":"Apostlagärningarna","chapter":"28","verse":"24","text":"Vissa lät sig övertygas av hans ord, men andra ville inte tro."},{"book":"Apostlagärningarna","chapter":"28","verse":"25","text":"När de inte kunde komma överens skildes de åt, efter att Paulus hade sagt detta enda ord: ”Den helige Ande talade rätt genom profeten Jesaja till era fäder"},{"book":"Apostlagärningarna","chapter":"28","verse":"26","text":"när han sade:"},{"book":"Apostlagärningarna","chapter":"28","verse":"27","text":"För detta folks hjärta är förstockat (tjockt, hårt, känslokallt)."},{"book":"Apostlagärningarna","chapter":"28","verse":"28","text":"Därför ska ni veta att denna Guds frälsning har blivit utsänd till hedningarna, och de kommer att lyssna.”"},{"book":"Apostlagärningarna","chapter":"28","verse":"29","text":"[Vissa handskrifter har med denna vers: ”När han hade sagt detta gick judarna i väg under häftig diskussion med varandra.”]"},{"book":"Apostlagärningarna","chapter":"28","verse":"30","text":"I två hela år bodde Paulus i den bostad som han hade hyrt, och han tog emot alla som kom till honom."},{"book":"Apostlagärningarna","chapter":"28","verse":"31","text":"Han predikade Guds rike och undervisade med stor frimodighet om Herren Jesus den Smorde (Messias, Kristus) utan att bli hindrad."}]}