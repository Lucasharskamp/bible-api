{"data":[{"book":"Opinberun Jóhannesar","chapter":"16","verse":"1","text":"Næst heyrði ég volduga rödd hrópa frá musterinu til englanna sjö: „Farið og hellið úr þessum sjö reiðiskálum Guðs yfir jörðina.“"},{"book":"Opinberun Jóhannesar","chapter":"16","verse":"2","text":"Þá yfirgaf fyrsti engillinn musterið og hellti úr sinni skál yfir jörðina. Þá brutust út ljót og illkynja sár á þeim sem báru merki dýrsins og tilbáðu líkneski þess."},{"book":"Opinberun Jóhannesar","chapter":"16","verse":"3","text":"Annar engillinn hellti úr sinni skál yfir höfin. Þau urðu eins og blóð úr dauðum manni og lífvana."},{"book":"Opinberun Jóhannesar","chapter":"16","verse":"4","text":"Þriðji engillinn tæmdi sína skál í fljótin og uppspretturnar og þá breyttist vatnið í þeim í blóð."},{"book":"Opinberun Jóhannesar","chapter":"16","verse":"5","text":"Þá heyrði ég engil vatnanna segja: „Þú hinn heilagi, þú sem ert og sem varst, það er rétt af þér að senda þennan dóm,"},{"book":"Opinberun Jóhannesar","chapter":"16","verse":"6","text":"því að blóði heilagra og spámannanna hefur verið úthellt á jörðinni. En nú hefur þú svarað með því að gefa þeim, sem myrtu þá, blóð að drekka og það eiga þeir sannarlega skilið.“"},{"book":"Opinberun Jóhannesar","chapter":"16","verse":"7","text":"Þá heyrði ég engilinn við altarið segja: „Já, Drottinn Guð, þú hinn almáttki, þínir dómar eru réttlátir og sannir.“"},{"book":"Opinberun Jóhannesar","chapter":"16","verse":"8","text":"Fjórði engillinn hellti úr sinni skál yfir sólina og olli því að hún brenndi mennina með eldi."},{"book":"Opinberun Jóhannesar","chapter":"16","verse":"9","text":"Þessi hræðilegi hiti brenndi þá, en þeir formæltu Guði sem hafði sent þessar plágur. Mennirnir sáu ekki að sér og gáfu ekki heldur Guði dýrðina."},{"book":"Opinberun Jóhannesar","chapter":"16","verse":"10","text":"Fimmti engillinn tæmdi úr sinni skál yfir hásæti dýrsins, sem reis upp úr hafinu og ríki þess myrkvaðist. Þeir sem fylgdu dýrinu, bitu þá í tungur sínar af kvöl."},{"book":"Opinberun Jóhannesar","chapter":"16","verse":"11","text":"Og þeir formæltu Guði himnanna sem hafði leitt þessar plágur yfir þá. En ekki vildu þeir láta af illverkum sínum."},{"book":"Opinberun Jóhannesar","chapter":"16","verse":"12","text":"Sjötti engillinn hellti úr sinni skál yfir fljótið mikla Evfrat, svo að það þornaði upp. Eftir þetta gátu konungar austursins farið með heri sína vesturyfir, án nokkurrar hindrunar."},{"book":"Opinberun Jóhannesar","chapter":"16","verse":"13","text":"Þá sá ég þrjá illa anda, sem líktust froskum, stökkva út úr gini drekans, dýrsins og falsspámannsins sem þjónaði því."},{"book":"Opinberun Jóhannesar","chapter":"16","verse":"14","text":"Þessir illu andar, sem höfðu vald til að gera kraftaverk, ráðguðust nú við leiðtoga heimsins um að safna liði til að berjast við Drottin á hinum mikla degi, er Guð, hinn alvaldi, mun dæma heiminn."},{"book":"Opinberun Jóhannesar","chapter":"16","verse":"15","text":"„Taktu eftir: Ég kem öllum að óvörum eins og þjófur! Þeir sem bíða mín, hljóta blessun, þeir sem eru klæddir og viðbúnir. Þeir þurfa ekki að ganga um naktir sér til blygðunar.“"},{"book":"Opinberun Jóhannesar","chapter":"16","verse":"16","text":"Og þeir söfnuðu öllum herjum heimsins saman á stað, sem kallast á hebresku Harmageddón – eða Meggiddófjallið."},{"book":"Opinberun Jóhannesar","chapter":"16","verse":"17","text":"Sjöundi engillinn hellti úr sinni skál yfir loftið og heyrðist þá hrópað hárri röddu frá hásæti musterisins á himnum: „Það er fullkomnað!“"},{"book":"Opinberun Jóhannesar","chapter":"16","verse":"18","text":"Þá komu þrumur og eldingar og svo miklir jarðskjálftar að aldrei hefur annað eins orðið í sögu mannkyns."},{"book":"Opinberun Jóhannesar","chapter":"16","verse":"19","text":"Stórborgin Babýlon klofnaði í þrjá hluta og borgir um víða veröld jöfnuðust við jörðu. Þá minntist Guð allra synda Babýlonar og refsaði henni. Hann lét hana drekka bikar heiftarreiði sinnar í botn, já, til hins síðasta dropa."},{"book":"Opinberun Jóhannesar","chapter":"16","verse":"20","text":"Þá hurfu eyjar og fjöllin jöfnuðust út. Síðan kom gífurlegt hagl frá himni – hvert korn vóg fimmtíu kíló – og féll á fólkið sem þá formælti Guði."}]}