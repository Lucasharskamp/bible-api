{"data":[{"book":"Jenesis","chapter":"5","verse":"1","text":"Nke a bụ usoro ihe ndepụta banyere agbụrụ Adam."},{"book":"Jenesis","chapter":"5","verse":"2","text":"O kere ha nwoke na nwanyị, gọziekwa ha. Mgbe e kere ha, ọ kpọrọ ha mmadụ."},{"book":"Jenesis","chapter":"5","verse":"3","text":"Mgbe Adam gbara narị afọ na iri afọ atọ, ọ mụrụ nwa ya nwoke nʼoyiyi nke ya, na nʼụdịdị nke ya. Ọ gụrụ ya Set."},{"book":"Jenesis","chapter":"5","verse":"4","text":"Site nʼoge a mụrụ Set, Adam dịrị ndụ narị afọ asatọ ọzọ, ọ mụrụ ụmụ ndị ikom na ụmụ ndị inyom."},{"book":"Jenesis","chapter":"5","verse":"5","text":"Adam nwụrụ mgbe ọ gbara narị afọ itoolu na iri afọ atọ."},{"book":"Jenesis","chapter":"5","verse":"6","text":"Set gbara narị afọ na ise mgbe ọ ghọrọ nna Enọsh,"},{"book":"Jenesis","chapter":"5","verse":"7","text":"Mgbe ọ ghọchara nna Enọsh, Set dịrị ndụ ruo narị afọ asatọ na asaa ọzọ, mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"8","text":"Set nwụrụ mgbe ọ gbara narị afọ itoolu na iri afọ na abụọ."},{"book":"Jenesis","chapter":"5","verse":"9","text":"Mgbe Enọsh gbara iri afọ itoolu, ọ ghọrọ nna Kenan."},{"book":"Jenesis","chapter":"5","verse":"10","text":"Mgbe ọ ghọchara nna Kenan, Enọsh dịrị ndụ narị afọ asatọ na iri afọ na ise, mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"11","text":"Enọsh nwụkwara mgbe ọ nọzuru narị afọ itoolu na afọ ise."},{"book":"Jenesis","chapter":"5","verse":"12","text":"Mgbe Kenan gbara iri afọ asaa ka ọ ghọrọ nna Mahalalel."},{"book":"Jenesis","chapter":"5","verse":"13","text":"Mgbe ọ ghọchara nna Mahalalel, Kenan dịrị ndụ narị afọ asatọ na iri afọ anọ mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"14","text":"Kenan nwụrụ mgbe ọ gbara narị afọ itoolu na afọ iri."},{"book":"Jenesis","chapter":"5","verse":"15","text":"Mgbe Mahalalel gbara iri afọ isii na afọ ise ka ọ ghọrọ nna Jared."},{"book":"Jenesis","chapter":"5","verse":"16","text":"Mgbe ọ ghọchara nna Jared, Mahalalel dịrị ndụ narị afọ asatọ na iri afọ atọ, mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"17","text":"Mahalalel nwụrụ mgbe ọ gbara narị afọ asatọ na iri afọ itoolu na ise."},{"book":"Jenesis","chapter":"5","verse":"18","text":"Mgbe Jared dị narị afọ na iri afọ isii na abụọ ka ọ ghọrọ nna Enọk."},{"book":"Jenesis","chapter":"5","verse":"19","text":"Mgbe ọ ghọchara nna Enọk, Jared dịrị ndụ narị afọ asatọ ọzọ mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"20","text":"Jared nwụrụ mgbe ọ gbara narị afọ itoolu na iri afọ isii na abụọ."},{"book":"Jenesis","chapter":"5","verse":"21","text":"Mgbe Enọk gbara iri afọ isii na afọ ise ka ọ ghọrọ nna Metusela."},{"book":"Jenesis","chapter":"5","verse":"22","text":"Mgbe ọ ghọchara nna Metusela, Enọk soro ụzọ Chineke narị afọ atọ. Nʼoge a, ọ mụtara ụmụ ndị ikom na ụmụ ndị inyom."},{"book":"Jenesis","chapter":"5","verse":"23","text":"Ọnụọgụgụ nke afọ niile Enọk biri ndụ, bụ narị afọ atọ na iri afọ isii na ise."},{"book":"Jenesis","chapter":"5","verse":"24","text":"Enọk soro ụzọ Chineke ruo na a hụkwaghị ya nʼihi na Chineke kpọọrọ ya."},{"book":"Jenesis","chapter":"5","verse":"25","text":"Mgbe Metusela gbara narị afọ na iri afọ asatọ na asaa ka ọ ghọrọ nna Lamek."},{"book":"Jenesis","chapter":"5","verse":"26","text":"Mgbe ọ ghọchara nna Lamek, Metusela dịrị ndụ narị afọ asaa na iri afọ asatọ na abụọ ọzọ mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"27","text":"Metusela nwụrụ mgbe ọ gbara narị afọ itoolu na iri afọ isii na itoolu."},{"book":"Jenesis","chapter":"5","verse":"28","text":"Mgbe Lamek gbara narị afọ na iri afọ asatọ na abụọ ka ọ mụtara nwa nwoke."},{"book":"Jenesis","chapter":"5","verse":"29","text":"Lamek gụrụ ya Noa, nʼihi na ọ sịrị: “Ọ ga-akasị anyị obi nʼime oke ọrụ na ndọgbu anyị na-adọgbu onwe anyị nʼọrụ nʼala a Onyenwe anyị bụrụ ọnụ.”"},{"book":"Jenesis","chapter":"5","verse":"30","text":"Mgbe a mụsịrị Noa, Lamek dịrị ndụ narị afọ ise na iri afọ itoolu na ise ọzọ mụta ụmụ ndị ikom na ụmụ ndị inyom."},{"book":"Jenesis","chapter":"5","verse":"31","text":"Lamek nwụrụ mgbe ọ gbara narị afọ asaa na iri afọ asaa na asaa."},{"book":"Jenesis","chapter":"5","verse":"32","text":"Mgbe Noa gbara narị afọ ise ọ ghọrọ nna Shem, Ham na Jafet."}]}