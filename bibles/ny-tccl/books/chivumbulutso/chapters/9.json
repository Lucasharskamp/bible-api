{"data":[{"book":"Chivumbulutso","chapter":"9","verse":"1","text":"Mngelo wachisanu anayimba lipenga lake, ndipo ndinaona nyenyezi ikugwa pa dziko lapansi kuchokera ku thambo. Nyenyeziyo inapatsidwa kiyi ya ku chidzenje chakuya."},{"book":"Chivumbulutso","chapter":"9","verse":"2","text":"Nyenyeziyo itatsekula pa chidzenje chakuyacho panatuluka utsi ngati wochokera mʼngʼanjo yayikulu. Dzuwa ndi thambo zinada chifukwa cha utsi ochokera mʼdzenjemo."},{"book":"Chivumbulutso","chapter":"9","verse":"3","text":"Ndipo mʼkati mwa utsimo munatuluka dzombe kukalowa mʼdziko lapansi ndipo linapatsidwa mphamvu zoluma ngati za zinkhanira pa dziko lapansi."},{"book":"Chivumbulutso","chapter":"9","verse":"4","text":"Dzombelo linalamulidwa kuti lisawononge udzu wa pa dziko lapansi, kapena chomera chilichonse, kapena mtengo uliwonse, koma anthu okhawo amene analibe chizindikiro cha Mulungu pa mphumi zawo."},{"book":"Chivumbulutso","chapter":"9","verse":"5","text":"Silinapatsidwe mphamvu yowapha koma yowazunza kwa miyezi isanu. Ndipo ululu umene anthuwo anawumva unali ngati wa chinkhanira chikaluma munthu."},{"book":"Chivumbulutso","chapter":"9","verse":"6","text":"Masiku amenewo anthu adzafunafuna imfa koma sadzayipeza. Adzalakalaka kufa koma imfa izidzawathawa."},{"book":"Chivumbulutso","chapter":"9","verse":"7","text":"Dzombe linkaoneka ngati akavalo okonzekera nkhondo. Pamitu pawo panali ngati zipewa zaufumu zagolide ndipo nkhope zawo ngati za anthu."},{"book":"Chivumbulutso","chapter":"9","verse":"8","text":"Tsitsi lawo linali ngati la amayi, mano awo ngati a mikango."},{"book":"Chivumbulutso","chapter":"9","verse":"9","text":"Dzombelo linavala za pachifuwa zachitsulo. Phokoso la mapiko awo linali ngati phokoso la magaleta ankhondo ambiri okokedwa ndi akavalo othamangira ku nkhondo."},{"book":"Chivumbulutso","chapter":"9","verse":"10","text":"Linali ndi michira ngati zinkhanira ndi mbola. Mʼmichira yake munali mphamvu yozunza nayo anthu kwa miyezi isanu."},{"book":"Chivumbulutso","chapter":"9","verse":"11","text":"Mfumu yawo inali mngelo wolamulira Chidzenje chakuya chija. Mʼchihebri dzina lake ndi Abadoni ndipo mʼChigriki ndi Apoliyoni (tanthauzo lake ndiye kuti, Wowononga)."},{"book":"Chivumbulutso","chapter":"9","verse":"12","text":"Tsoka loyamba lapita; matsoka ena awiri akubwerabe."},{"book":"Chivumbulutso","chapter":"9","verse":"13","text":"Mngelo wachisanu ndi chimodzi anayimba lipenga lake, ndipo ndinamva liwu lochokera ku ngodya zinayi za guwa lansembe lagolide lija lokhala pamaso pa Mulungu."},{"book":"Chivumbulutso","chapter":"9","verse":"14","text":"Liwulo linati kwa mngelo wachisanu ndi chimodzi amene anali ndi lipenga uja, “Masula angelo anayi amene anamangidwa pa mtsinje waukulu wa Yufurate.”"},{"book":"Chivumbulutso","chapter":"9","verse":"15","text":"Ndipo anamasulidwadi angelo anayi aja amene anasungidwa kukonzekera ora ili, tsiku ili, mwezi uwu ndi chaka ichi kuti aphe limodzi la magawo atatu a anthu."},{"book":"Chivumbulutso","chapter":"9","verse":"16","text":"Ndinamva chiwerengero cha ankhondo a pa akavalo aja, kuti chinali 200 miliyoni."},{"book":"Chivumbulutso","chapter":"9","verse":"17","text":"Akavalo ndi okwerapo amene ndinaona mʼmasomphenya anga ankaoneka motere: Zovala za pachifukwa pawo zinali zofiira ngati moto, zobiriwira ngati utsi, ndi zachikasu ngati miyala ya sulufule. Mitu ya akavalowo inali ngati ya mikango ndipo mʼkamwa mwawo munkatuluka moto, utsi ndi sulufule."},{"book":"Chivumbulutso","chapter":"9","verse":"18","text":"Gawo limodzi la magawo atatu a anthu linaphedwa ndi miliri yamoto, utsi ndi sulufule zimene zinkachoka mʼkamwa mwawo."},{"book":"Chivumbulutso","chapter":"9","verse":"19","text":"Mphamvu za akavalowo inali mʼkamwa mwawo ndi mʼmichira mwawo; pakuti michira yawo inali ngati njoka; ndi mitu imene inkalumira."},{"book":"Chivumbulutso","chapter":"9","verse":"20","text":"Anthu ena onse amene sanaphedwe ndi miliri imeneyi sanalapebe kuti asiye ntchito zawo zoyipa. Iwo sanasiye kupembedza ziwanda ndi mafano agolide, asiliva, amkuwa, amwala ndi amtengo, mafano amene sangathe kuona, kumva kapena kuyankhula."},{"book":"Chivumbulutso","chapter":"9","verse":"21","text":"Sanalapenso kuleka zakupha, zamatsenga awo, zachigololo zawo kapena umbava wawo."}]}