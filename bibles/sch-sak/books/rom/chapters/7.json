{"data":[{"book":"Rom","chapter":"7","verse":"1","text":"Sûngsuokngei, balam nin riet let sikin ki misîr rang hih riet thei nin tih. Balam han mi an ringsûng kâr mang kêng an chunga roi a nei ngâi ani."},{"book":"Rom","chapter":"7","verse":"2","text":"Dôngma hah a lômpa ringsûng kâr chu a lômpa balam han a khita, hannirese a lômpa a thi inchu a lômpa renga balamin a khit hah sûtin aom ngâi."},{"book":"Rom","chapter":"7","verse":"3","text":"A lômpa ringsûngin midang a nei inchu a inrê ania, a lômpa thi nûkin chu balamin a khit hah a jôk ania, midang nei khom senla inrê nikhâi mak."},{"book":"Rom","chapter":"7","verse":"4","text":"Ma angtak han ani, ku sûngsuokngei, Khrista takpum machangngei nin ni zoi sikin Balam tieng chu nin thi zoia, atûn chu thina renga kaithoia ompu ta nin ni zoi, Pathien chuonsina mangruo sa ei nina rangin."},{"book":"Rom","chapter":"7","verse":"5","text":"Ei miriem nina muruo nuna ei lêng lâihan chu ei ngâituina saloi Balamin ânchoka han ei takpuma sin a thoa, thina amintung ngâi."},{"book":"Rom","chapter":"7","verse":"6","text":"Atûn chu mikhit ngâipu hah ei thisan zoia, balam renga mojôkin ei om zoi, balam inziek muruo papai ang niloiin Ratha balam tharin sin ei tho ani zoi hi."},{"book":"Rom","chapter":"7","verse":"7","text":"Imo ei ti rang ni zoi, Balam ha nunsie mini? nitet mak! Aniatachu balam han mi min riet no rese chu nunsie hih riet no ning. Balam han “Mi ta ôi no roh” ti no rese chu, ôi hi ki riet loi rang ani."},{"book":"Rom","chapter":"7","verse":"8","text":"Hi chongpêk hih chuminrêna mangin sietna han ôina tamtak amin om ngâi, Balam om no rese chu nunsie hih neinun thi ani."},{"book":"Rom","chapter":"7","verse":"9","text":"Moton han chu balam boiin ke lêng ngâia, hannirese, chongpêk hah ahong oma, nunsie hah ahong hara,"},{"book":"Rom","chapter":"7","verse":"10","text":"kei chu ki thi zoia. Ringna ranga chongpêk hah kei rangin chu thina ahong ni zoi."},{"book":"Rom","chapter":"7","verse":"11","text":"7:11: Aph 3:13 Asikchu sietna han chongpêk hah chuminrêna mangin mi huonga mi that zoi ani."},{"book":"Rom","chapter":"7","verse":"12","text":"Balam chu ânthienga, chongpêk khom ânthienga, adika asa ani."},{"book":"Rom","chapter":"7","verse":"13","text":"Nônchu, neinun sa han kata rangin thina amintung mini? nitet mak! nunsie hin ani, nunsie ani ti minlangna rangin neinun sa mangin kata rangin thina amintunga, chongpêk sik han nunsie hah saloina inchung uolin aminlang ani."},{"book":"Rom","chapter":"7","verse":"14","text":"Balam chu rathatienga neinun ani ti ei riet, keima rêk chu athithei miriem papai nunsie suoka juor ki ni zoi."},{"book":"Rom","chapter":"7","verse":"15","text":"7:15: Gal 5:17 Ki sintho hi rietthei mu-ung ko jôtlam tho ngâi loia, manêkin ko jôt loilam sin ngâi ki ni."},{"book":"Rom","chapter":"7","verse":"16","text":"Ko tho nuom ngâiloi hah ko thôn chu, balam hah asa tia jôm nîng ki tih."},{"book":"Rom","chapter":"7","verse":"17","text":"Masikin, hi sinngei hih keima a thopu ni mu-unga, nunsie keima taka om han atho ngâi ani."},{"book":"Rom","chapter":"7","verse":"18","text":"Keima miriem nina hin neinun adik reng om mak ti ki riet adik tho nuomna nei ngâi khom inlang thothei ngâi mu-ung."},{"book":"Rom","chapter":"7","verse":"19","text":"Neinun asa ko tho nuom hah tho loiin, neinun saloi ko tho nuomloi hah ko tho ngâi."},{"book":"Rom","chapter":"7","verse":"20","text":"Ku nuom loi ko thôn chu a thopu hah keima ni khâi mu-unga, nunsie keima taka om han atho ngâi ani."},{"book":"Rom","chapter":"7","verse":"21","text":"Masikin, hi balam hih sin atho tit ti ki riet thei zoi, neinun asa tho ku nuom ngâi nâka, neinun saloi ko tho nôk kelen ngâi."},{"book":"Rom","chapter":"7","verse":"22","text":"Ki miriem sûngrîlin chu Pathien Balam hah a râiminsân ngâia."},{"book":"Rom","chapter":"7","verse":"23","text":"Nikhomsenla, ka takpuma hin balam dang sin atho tit aom ti ki riet, ama han ku mulung sung balam hah adoia, nunsiena balam ka takpuma sin atho tit ngâi suok mi min chang chien ngâi."},{"book":"Rom","chapter":"7","verse":"24","text":"I anga mi Lungkham omtak mo ki nina! hi thina mi tuong rang takpum renga hih tûn mo mi sanminjôk rang ani zoi?"},{"book":"Rom","chapter":"7","verse":"25","text":"Pathien vaiin kêng. Ei Pumapa Jisua Khrista jârin ei Pathien minpâkin om rese."}]}