{"data":[{"book":"ΙΩΒ","chapter":"26","verse":"1","text":"Ὑπολαβὼν δὲ Ἰὼβ, λέγει,"},{"book":"ΙΩΒ","chapter":"26","verse":"2","text":"Τίνι πρόσκεισαι, ἢ τίνι μέλλεις βοηθεῖν; πότερον οὐχ ᾧ πολλὴ ἰσχὺς, καὶ ᾧ βραχίων κραταιός ἐστι;"},{"book":"ΙΩΒ","chapter":"26","verse":"3","text":"Τίνι συμβεβούλευσαι; οὐχ ᾧ πᾶσα σοφία; τίνι ἐπακολουθήσεις; οὐχ ᾧ μεγίστη δύναμις;"},{"book":"ΙΩΒ","chapter":"26","verse":"4","text":"Τίνι ἀνήγγειλας ῥήματα; πνοὴ δὲ τίνος ἐστὶν ἡ ἐξελθοῦσα ἐκ σοῦ;"},{"book":"ΙΩΒ","chapter":"26","verse":"5","text":"Μὴ γίγαντες μαιωθήσονται ὑποκάτωθεν ὕδατος καὶ τῶν γειτόνων αὐτοῦ;"},{"book":"ΙΩΒ","chapter":"26","verse":"6","text":"Γυμνὸς ὁ ᾅδης ἐνώπιον αὐτοῦ, καὶ οὐκ ἔστι περιβόλαιον τῇ ἀπωλείᾳ."},{"book":"ΙΩΒ","chapter":"26","verse":"7","text":"Ἐκτείνων βορέαν ἐπʼ οὐδὲν, κρεμάζων γῆν ἐπὶ οὐδενός."},{"book":"ΙΩΒ","chapter":"26","verse":"8","text":"Δεσμεύων ὕδωρ ἐν νεφέλαις αὐτοῦ, καὶ οὐκ ἐῤῥάγη νέφος ὑποκάτω αὐτοῦ·"},{"book":"ΙΩΒ","chapter":"26","verse":"9","text":"Ὁ κρατῶν πρόσωπον θρόνου, ἐκπετάζων ἐπʼ αὐτὸν νέφος αὐτοῦ."},{"book":"ΙΩΒ","chapter":"26","verse":"10","text":"Πρόσταγμα ἐγύρωσεν ἐπὶ πρόσωπον ὕδατος, μέχρι συντελείας φωτὸς μετὰ σκότους."},{"book":"ΙΩΒ","chapter":"26","verse":"11","text":"Στύλοι οὐρανοῦ ἐπετάσθησαν, καὶ ἐξέστησαν ἀπὸ τῆς ἐπιτιμήσεως αὐτοῦ."},{"book":"ΙΩΒ","chapter":"26","verse":"12","text":"Ἰσχύϊ κατέπαυσε τὴν θάλασσαν, ἐπιστήμῃ δὲ ἔστρωται τὸ κῆτος."},{"book":"ΙΩΒ","chapter":"26","verse":"13","text":"Κλεῖθρα δὲ οὐρανοῦ δεδοίκασιν αὐτόν· προστάγματι δὲ ἐθανάτωσε δράκοντα ἀποστάτην."},{"book":"ΙΩΒ","chapter":"26","verse":"14","text":"Ἰδοῦ ταῦτα μέρη ὁδοῦ αὐτοῦ, καὶ ἐπὶ ἰκμάδα λόγου ἀκουσόμεθα ἐν αὐτῷ· σθενὸς δὲ βροντῆς αὐτοῦ, τίς οἶδεν ὁπότε ποιήσει;"}]}