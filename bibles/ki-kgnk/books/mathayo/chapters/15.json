{"data":[{"book":"Mathayo","chapter":"15","verse":"1","text":"Na rĩrĩ, thuutha ũcio Afarisai amwe na arutani a watho magĩũka kũrĩ Jesũ moimĩte Jerusalemu, makĩmũũria atĩrĩ,"},{"book":"Mathayo","chapter":"15","verse":"2","text":"“Nĩ kĩĩ gĩtũmaga arutwo aku mathũkie kĩrĩra gĩa athuuri? Matiĩthambaga moko rĩrĩa mekũrĩa irio!”"},{"book":"Mathayo","chapter":"15","verse":"3","text":"Nake Jesũ akĩmooria atĩrĩ, “Na inyuĩ mũthũkagia watho wa Ngai nĩ ũndũ wa irĩra cianyu nĩkĩ?"},{"book":"Mathayo","chapter":"15","verse":"4","text":"Nĩgũkorwo Ngai oigire atĩrĩ, ‘Tĩĩa thoguo na nyũkwa’ na ‘Mũndũ wa kũruma ithe kana nyina no nginya ooragwo.’"},{"book":"Mathayo","chapter":"15","verse":"5","text":"No inyuĩ muugaga atĩ mũndũ angĩĩra ithe kana nyina atĩrĩ, ‘Ũteithio ũrĩa ingĩagũteithia naguo, nĩ kĩheo kĩamũrĩre Ngai,’"},{"book":"Mathayo","chapter":"15","verse":"6","text":"mũndũ ũcio ndarĩ bata wa ‘gũtĩĩa ithe’ naguo. Nĩ ũndũ ũcio mũgagĩtua kiugo kĩa Ngai gĩa tũhũ nĩ ũndũ wa kĩrĩra kĩanyu."},{"book":"Mathayo","chapter":"15","verse":"7","text":"Inyuĩ hinga ici! Isaia nĩamenyete wega hĩndĩ ĩrĩa aarathire ũhoro wanyu, akiuga atĩrĩ:"},{"book":"Mathayo","chapter":"15","verse":"8","text":"“ ‘Andũ aya maaheaga gĩtĩĩo na mĩromo,"},{"book":"Mathayo","chapter":"15","verse":"9","text":"Nao maahooyaga o tũhũ;"},{"book":"Mathayo","chapter":"15","verse":"10","text":"Nake Jesũ agĩĩta kĩrĩndĩ kĩu gĩũke harĩ we, agĩkĩĩra atĩrĩ, “Thikĩrĩriai na mũtaũkĩrwo."},{"book":"Mathayo","chapter":"15","verse":"11","text":"Kĩrĩa gĩtoonyaga na kanua ka mũndũ ti kĩo ‘kĩmũthaahagia’, no kĩrĩa kiumaga kanua gake nĩkĩo ‘kĩmũthaahagia.’ ”"},{"book":"Mathayo","chapter":"15","verse":"12","text":"Na hĩndĩ ĩyo arutwo ake magĩthiĩ harĩ we, makĩmũũria atĩrĩ, “Nĩũĩ atĩ Afarisai nĩmararakarire rĩrĩa maraiguire ũhoro ũcio?”"},{"book":"Mathayo","chapter":"15","verse":"13","text":"Nake akĩmacookeria atĩrĩ, “Mũmera o wothe ũtaahandĩtwo nĩ Baba ũrĩa ũrĩ igũrũ nĩũkamunywo na mĩri."},{"book":"Mathayo","chapter":"15","verse":"14","text":"Tiganai nao; acio nĩ atongoria atumumu. Mũtumumu angĩtongoria mũtumumu ũngĩ, eerĩ no kũgũa mangĩgũa irima.”"},{"book":"Mathayo","chapter":"15","verse":"15","text":"Nake Petero akiuga atĩrĩ, “Tũtaũrĩre ngerekano ĩyo.”"},{"book":"Mathayo","chapter":"15","verse":"16","text":"Nake Jesũ akĩmooria atĩrĩ, “O na inyuĩ mũtirĩ mũrataũkĩrwo o na rĩu?"},{"book":"Mathayo","chapter":"15","verse":"17","text":"Kaĩ mũtooĩ atĩ kĩndũ kĩrĩa gĩtoonyaga na kanua gĩthiiaga nda, gĩgacooka gĩkoima mwĩrĩ?"},{"book":"Mathayo","chapter":"15","verse":"18","text":"No maũndũ marĩa moimaga kanua moimaga ngoro-inĩ, na nĩmo ‘mathaahagia’ mũndũ."},{"book":"Mathayo","chapter":"15","verse":"19","text":"Nĩ ũndũ ngoro-inĩ nĩkuo kuumaga meciiria mooru, na ũragani, na ũtharia, na ũhũũri maraya, na ũici, na kũiganĩrĩra igenyo, na njambanio."},{"book":"Mathayo","chapter":"15","verse":"20","text":"Macio nĩmo maũndũ marĩa ‘mathaahagia’ mũndũ; no kũrĩa irio na moko matarĩ mathambie matingĩtũma mũndũ agĩe na ‘thaahu’.”"},{"book":"Mathayo","chapter":"15","verse":"21","text":"Ningĩ Jesũ akiuma kũu, agĩthiĩ ndeere-inĩ cia Turo na Sidoni."},{"book":"Mathayo","chapter":"15","verse":"22","text":"Mũndũ-wa-nja Mũkaanani woimĩte gũkuhĩ na kũu agĩũka kũrĩ we, akĩmũkayagĩra, akiugaga atĩrĩ, “Mwathani, Mũrũ wa Daudi, njiguĩra tha! Mũirĩtu wakwa nĩarathĩĩnio mũno nĩ ndaimono.”"},{"book":"Mathayo","chapter":"15","verse":"23","text":"No Jesũ ndarĩ ũndũ o na ũmwe oigire. Nĩ ũndũ ũcio arutwo ake magĩthiĩ kũrĩ we makĩmũringĩrĩria, makĩmwĩra atĩrĩ, “Mwĩre athiĩ, tondũ nĩaratũrũmĩrĩra agĩkayaga.”"},{"book":"Mathayo","chapter":"15","verse":"24","text":"Nake Jesũ agĩcookia atĩrĩ, “Ndaatũmirwo o kũrĩ ngʼondu cia nyũmba ya Isiraeli iria ciũrĩte tu.”"},{"book":"Mathayo","chapter":"15","verse":"25","text":"Nake mũndũ-wa-nja ũcio agĩũka, akĩmũturĩria ndu, akĩmwĩra atĩrĩ, “Mwathani, ndeithia!”"},{"book":"Mathayo","chapter":"15","verse":"26","text":"Nake Jesũ agĩcookia atĩrĩ, “Gũtiagĩrĩire kuoya mũgate wa ciana ũikĩrie ngui.”15:26 Ayahudi meetaga andũ-a-Ndũrĩrĩ “Ngui” nĩ ũndũ wa kũmamena."},{"book":"Mathayo","chapter":"15","verse":"27","text":"Nake mũndũ-wa-nja ũcio akiuga atĩrĩ, “Ĩĩ nĩguo Mwathani; no o na ngui nĩirĩĩaga rũitĩki rũrĩa rũgũaga kuuma metha-inĩ ya mwene cio.”"},{"book":"Mathayo","chapter":"15","verse":"28","text":"Nake Jesũ akĩmũcookeria atĩrĩ, “Mũtumia ũyũ, wĩtĩkio waku nĩ mũnene! Ihooya rĩaku nĩrĩahingio.” Nake mwarĩ akĩhonio ithaa o rĩu."},{"book":"Mathayo","chapter":"15","verse":"29","text":"Jesũ akiuma kũu, agĩthiĩ agereire hũgũrũrũ-inĩ cia iria rĩa Galili, agĩcooka akĩambata kĩrĩma-inĩ, agĩikara thĩ."},{"book":"Mathayo","chapter":"15","verse":"30","text":"Nakĩo kĩrĩndĩ kĩnene gĩgĩũka kũrĩ we, gĩkĩmũrehera andũ arĩa maathuaga, na atumumu, na arĩa maarĩ onju na arĩa mataaragia, na angĩ aingĩ, makĩmaiga magũrũ-inĩ make; nake akĩmahonia."},{"book":"Mathayo","chapter":"15","verse":"31","text":"Nao andũ makĩgega rĩrĩa moonire arĩa mataaragia makĩaria, na arĩa onju mahonetio, na arĩa maathuaga magĩĩtwara, na atumumu makĩona. Nao makĩgooca Ngai wa Isiraeli."},{"book":"Mathayo","chapter":"15","verse":"32","text":"Nake Jesũ agĩĩta arutwo ake moke harĩ we, akĩmeera atĩrĩ, “Nĩndĩraiguĩra andũ aya tha tondũ makoretwo hamwe na niĩ mĩthenya ĩtatũ, na matirĩ na kĩndũ gĩa kũrĩa. Ndikwenda mathiĩ marĩ ahũtu, tondũ maahota kũringĩkĩra njĩra.”"},{"book":"Mathayo","chapter":"15","verse":"33","text":"Nao arutwo ake magĩcookia atĩrĩ, “Tũngĩruta kũ mĩgate ya kũhũũnia kĩrĩndĩ ta gĩkĩ, gũkũ werũ-inĩ?”"},{"book":"Mathayo","chapter":"15","verse":"34","text":"Nake Jesũ akĩmooria, atĩrĩ, “Mũrĩ na mĩgate ĩigana?”"},{"book":"Mathayo","chapter":"15","verse":"35","text":"Nake akĩĩra kĩrĩndĩ kĩu gĩikare thĩ."},{"book":"Mathayo","chapter":"15","verse":"36","text":"Agĩcooka akĩoya mĩgate ĩyo mũgwanja na tũthamaki tũu, na aarĩkia gũcookia ngaatho-rĩ, akĩmĩenyũranga, akĩmĩnengera arutwo nao makĩhe andũ."},{"book":"Mathayo","chapter":"15","verse":"37","text":"Othe makĩrĩa makĩhũũna. Thuutha ũcio arutwo makĩũngania cienyũ iria ciatigarĩte makĩiyũria ciondo mũgwanja."},{"book":"Mathayo","chapter":"15","verse":"38","text":"Mũigana wa andũ arĩa maarĩire maarĩ andũ ngiri inya, andũ-a-nja na ciana matatarĩtwo."},{"book":"Mathayo","chapter":"15","verse":"39","text":"Jesũ aarĩkia kuugĩra kĩrĩndĩ ũhoro, agĩtoonya gatarũ, agĩthiĩ mwena wa Magadani."}]}