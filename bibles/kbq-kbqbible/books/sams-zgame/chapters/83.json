{"data":[{"book":"Sams-Zgame","chapter":"83","verse":"1","text":"Anumzamoka kea osura omanige, agesa ankanire vahe knara hunka omanige, akohenka omanio."},{"book":"Sams-Zgame","chapter":"83","verse":"2","text":"Ha' vahekamo'zama ranke rankema nehaza zana nontahino? Zamavesrama hunegantaza vahe'mo'zama zamavufaga rankema nehazana nonkano?"},{"book":"Sams-Zgame","chapter":"83","verse":"3","text":"Vaheka'a zamahenaku amne vaheknama hu'za vano nehu'za, marerirfa fenozani'e hunkama hu'nana vaheka'a zamahenaku oku'a nanekea retro nehaze."},{"book":"Sams-Zgame","chapter":"83","verse":"4","text":"Zamagra amanage nehaze, enketa Israeli vahera mopazmifintira zamahehna hamneno hu'za nehaze. Zamahehna hanunkeno, ama mopafina Israeli vahe zamagia omnenige'za mago'ane antahi ozamisaze."},{"book":"Sams-Zgame","chapter":"83","verse":"5","text":"Zamagra mago zamarimpa hu'za ana nanekea retro nehu'za, kagri'ma ha'ma regante'naza nanekea huhagenerafi'za huvempa nehaze."},{"book":"Sams-Zgame","chapter":"83","verse":"6","text":"Hagi ana nanekema nehaza vahetamina Idomu vahetmima, Ismaeli vahetmima, Moapu vahetmima, Hagri vahetmima,"},{"book":"Sams-Zgame","chapter":"83","verse":"7","text":"Gebali vahetmima, Amoni vahetmima, Ameleki vahetmima, Filistia vahetamine, Tairi rankumapi vahe'mo'zane anara hu'naze."},{"book":"Sams-Zgame","chapter":"83","verse":"8","text":"Asiria vahe'mo'zanena anampina efre'za Loti agehe'mokizmia hankave zami'naze."},{"book":"Sams-Zgame","chapter":"83","verse":"9","text":"Midieni vahe'ma huzmante'nanaza nehunka, Kisoni tirampima Siserane Jabininema huznantenana zana huzmanto."},{"book":"Sams-Zgame","chapter":"83","verse":"10","text":"Ana vahetmina Endori mopafi zamahehna hankeno zamavufagamo'ma anampima kasri'neankna hino."},{"book":"Sams-Zgame","chapter":"83","verse":"11","text":"Zamatrege'za hankavenentake vahe'zmimo'za Orebike Zebikema hu'na'aza hu'za nefrinkeno, ugagota kva vahe'zmimo'za Zebake Zalmunakema hu'na'aza hu'za friho."},{"book":"Sams-Zgame","chapter":"83","verse":"12","text":"Na'ankure zamagra hu'za, Anumzamo'ma traza ne' afu'tmima kegavama nehia mopa aheta hanaregahune hu'za hu'naze."},{"book":"Sams-Zgame","chapter":"83","verse":"13","text":"Anumzamoka zamahe panani huge'za kagikagi zahomo kugusopa eri harafi huno freankna nehu'za, zaho'mo witi hona eri hareno viankna hiho."},{"book":"Sams-Zgame","chapter":"83","verse":"14","text":"Zamatrege'za zafafi afe taginteankna hu'za nerenkeno, agonafi afe'ma tagintegeno ruhagna hagna huno teankna hiho."},{"book":"Sams-Zgame","chapter":"83","verse":"15","text":"Ununko huntegeno nezmavrarino keonke'zana eri tasagihu agumpi agumpi huno zamazeri korora hino."},{"book":"Sams-Zgame","chapter":"83","verse":"16","text":"Zamazeri zamagaze huge'za tusi zmagazegu nehu'za, Ra Anumzamoka kagifi eme anterami'za mani'neza kamage anteho."},{"book":"Sams-Zgame","chapter":"83","verse":"17","text":"Zamazeri zamagaze nehunka, zamarimpa zamazerigna huvava huge'za zamagazegu nehu'za friho."},{"book":"Sams-Zgame","chapter":"83","verse":"18","text":"E'ina huge'za Ra Anumza mani'nane hu'za kage'za antahi'za nehanageno, maka mopafi vahe'mo'za kagrake'za Marerirfa Anumzana mani'nane hu'za ke'za antahi'za hugahaze."}]}