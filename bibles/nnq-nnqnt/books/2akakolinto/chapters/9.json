{"data":[{"book":"2 Akakolinto","chapter":"9","verse":"1","text":"Kunhwalo gu kupeleka chango ku bandu ba Nnoongo buku Yudea ipaligwe munoje kunhwandikilanga."},{"book":"2 Akakolinto","chapter":"9","verse":"2","text":"Nummanyangite pammilingite na mwojo gu kajangata bandu, ne nganemela kwinu mangweto ku nhwalo gwenio nnongi ja bandu ba Kamakedonia. Nganalenge, “Akalongo bito buku Akaya babilingite telatela kutumbu makacho.” Yene kachana kwinu kwatei bandu ajingi bapange muno."},{"book":"2 Akakolinto","chapter":"9","verse":"3","text":"Natumangite akalongo bito benia, kupala kulokaloka kwito kwinu mangweto kukabe malobe jikaje, nukube mmilingite telatela, kwa kajangata kwinu bandu andi panalenga."},{"book":"2 Akakolinto","chapter":"9","verse":"4","text":"Ikapitije kube bandu ba Kamakedonia pabapakuika pamwe na nenga kunkolila mmekangitije ilebe telatela, penia twe tiba na oni muno, pangalenga oni jampakupata mmene mangweto magambu tute kunhyobale muno."},{"book":"2 Akakolinto","chapter":"9","verse":"5","text":"Yene nganola najopange akalongo benia balongalele kuika kwenio, kupala babeke tela hupo itulagana mpakupanga yela. Yenie ibonekana kweli kube ipangigwa kukupala kwinu ngiti kwelekeyaje."},{"book":"2 Akakolinto","chapter":"9","verse":"6","text":"Nkombakelanga kutenda, mundu ojwapanda mbeju njoko kuuna njoko, mundu ojwapanda mbeju ndu kuuna ndu."},{"book":"2 Akakolinto","chapter":"9","verse":"7","text":"Kila mundu apanga tela na apaacha umwojo gwakwe, ngiti kukuechukaje andaje kwelekeyaje, magambu Nnoongo ampala jwajo ojwapanga kukuala mwojo."},{"book":"2 Akakolinto","chapter":"9","verse":"8","text":"Nnoongo aotwile kumpaganga mangweto gampala nu kupeta penia, kupala kila machoba mme na kila kilebe champala, na yene nhwotolange kajangata bange mumaengo gambone."},{"book":"2 Akakolinto","chapter":"9","verse":"9","text":"Andi Majandiko Gachwapi pagalenga,"},{"book":"2 Akakolinto","chapter":"9","verse":"10","text":"Nnoongo jwampe nnemi mbeju na chakulya, uyo mampaganga mangweto mbeju imipala, maibeka imalike, ni ikole nukumpeganga mauno gambu ga kina kwinu."},{"book":"2 Akakolinto","chapter":"9","verse":"11","text":"Jwenio mampaganga mangweto kila kilebe ndu, kupala mapegange bandu ku kina na benia bannumbe Nnoongo magambu ga hupo ibapokela kuboka kwito."},{"book":"2 Akakolinto","chapter":"9","verse":"12","text":"Magambu liengo lende likupanga elimmegalela ngiti lyajangata bandu ba Nnoongo kupata ilebe ibipala tuje, nambu libakatenda bandu ajingi bannumbe Nnoongo."},{"book":"2 Akakolinto","chapter":"9","verse":"13","text":"Kuboke muchaili ogulaigwa kukupanga kwinu kukina, bandu mabankoya Nnoongo kwa magambu gu kuagabala kwinu Nhwalo Gwambone gwa Kilisto nu kujeketela mukano inu, uyo magambu gukina kwinu kukape ilebe angweto na bandu boa."},{"book":"2 Akakolinto","chapter":"9","verse":"14","text":"Yene mabannyopilanga mangweto kumwojo gwa mapalano magambu ga upeele gwa Nnoongo ogubi nduu nkati jinu."},{"book":"2 Akakolinto","chapter":"9","verse":"15","text":"Tunnumbe Nnoongo kwa magambu ga hupo yakwe yangaoto kulandulika!"}]}