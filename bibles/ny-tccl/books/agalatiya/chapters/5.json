{"data":[{"book":"Agalatiya","chapter":"5","verse":"1","text":"Khristu anatimasula kuti tikhale mfulu. Tsono chirimikani, ndipo musakodwenso mʼgoli la ukapolo."},{"book":"Agalatiya","chapter":"5","verse":"2","text":"Chonde mvetsetsani! Ine Paulo, ndikukuwuzani kuti mukalola kuchita mdulidwe, Khristu simupindula nayenso konse."},{"book":"Agalatiya","chapter":"5","verse":"3","text":"Ndikubwerezanso kuwuza munthu aliyense wovomereza kuchita mdulidwe kuti ayeneranso kutsata Malamulo onse."},{"book":"Agalatiya","chapter":"5","verse":"4","text":"Inu amene mukufuna kulungamitsidwa ndi lamulo mwachotsedwa mwa Khristu; munagwa kusiyana nacho chisomo."},{"book":"Agalatiya","chapter":"5","verse":"5","text":"Koma mwachikhulupiriro, ife tikudikira mwachidwi kudzera mwa Mzimu, chilungamo chimene tikuyembekeza."},{"book":"Agalatiya","chapter":"5","verse":"6","text":"Pakuti mwa Khristu Yesu mdulidwe kapena kusachita mdulidwe zilibe phindu. Chinthu chokhacho chimene chimafunika ndi chikhulupiriro chogwira ntchito mwachikondi."},{"book":"Agalatiya","chapter":"5","verse":"7","text":"Inu munkathamanga mpikisano wanu wabwino. Anakuletsani ndani kuti musamverenso choonadi?"},{"book":"Agalatiya","chapter":"5","verse":"8","text":"Kukopeka kwanu kumeneku sikuchokera kwa Iye amene anakuyitanani."},{"book":"Agalatiya","chapter":"5","verse":"9","text":"“Yisiti wapangʼono amagwira ntchito mu buledi yense.”"},{"book":"Agalatiya","chapter":"5","verse":"10","text":"Ine ndikutsimikiza mwa Ambuye kuti inu simudzasiyana nane maganizo. Iye amene akukusokonezani adzalangidwa, kaya iyeyo ndiye ndani."},{"book":"Agalatiya","chapter":"5","verse":"11","text":"Abale, ngati ine ndikulalikirabe za mdulidwe, nʼchifukwa chiyani ndikusautsidwabe? Ngati ndikanakhala kuti sindikulalikira chipulumutso cha mtanda, palibe amene akanakhumudwa."},{"book":"Agalatiya","chapter":"5","verse":"12","text":"Kunena za amene akukuvutani, ndikanakonda akanangodzithena okha!"},{"book":"Agalatiya","chapter":"5","verse":"13","text":"Inu abale, Mulungu anakuyitanani kuti mukhale mfulu. Koma musagwiritse ntchito ufulu wanuwo kuchita zoyipa zachikhalidwe cha uchimo cha thupi lanu, koma mutumikirane wina ndi mnzake mwachikondi."},{"book":"Agalatiya","chapter":"5","verse":"14","text":"Pakuti malamulo onse akuphatikizidwa mu lamulo ili, “Konda mnansi wako monga iwe mwini.”"},{"book":"Agalatiya","chapter":"5","verse":"15","text":"Ngati mupitiriza kulumana ndi kukhadzulana, samalani kuti mungawonongane."},{"book":"Agalatiya","chapter":"5","verse":"16","text":"Choncho ine ndikuti, mulole kuti Mzimu akutsogolereni ndipo simudzachita zofuna za thupi lanu la uchimo."},{"book":"Agalatiya","chapter":"5","verse":"17","text":"Pakuti thupi lanu la uchimo limalakalaka zimene ndi zotsutsana ndi Mzimu, ndi Mzimu zimene ndi zotsutsana ndi thupi lanu la uchimo. Ziwirizi zimadana, kotero kuti simungachite zimene mukufuna."},{"book":"Agalatiya","chapter":"5","verse":"18","text":"Koma ngati Mzimu akutsogolerani, ndiye kuti simuli pansi pa lamulo."},{"book":"Agalatiya","chapter":"5","verse":"19","text":"Ntchito za thupi lanu la uchimo zimaonekera poyera ndi izi: dama, zodetsa ndi kuchita zonyansa;"},{"book":"Agalatiya","chapter":"5","verse":"20","text":"kupembedza mafano ndi ufiti; kudana, kukangana, kupsa mtima, kudzikonda, kugawikana, mipatuko"},{"book":"Agalatiya","chapter":"5","verse":"21","text":"ndi nsanje, kuledzera, mchezo ndi zina zotere. Ine ndikukuchenjezani monga ndinachita poyamba paja kuti amene amachita zimenezi sadzalandira ufumu wa Mulungu."},{"book":"Agalatiya","chapter":"5","verse":"22","text":"Koma chipatso cha Mzimu Woyera ndi chikondi, chimwemwe, mtendere, kuleza mtima, chifundo, kukoma mtima, kukhulupirika,"},{"book":"Agalatiya","chapter":"5","verse":"23","text":"kufatsa ndi kudziretsa. Palibe lamulo loletsa zimenezi."},{"book":"Agalatiya","chapter":"5","verse":"24","text":"Amene ali ake a Khristu Yesu anapachika pa mtanda thupi lawo la uchimo pamodzi ndi zokhumba zawo ndi zolakalaka zawo."},{"book":"Agalatiya","chapter":"5","verse":"25","text":"Popeza timakhala ndi moyo mwa Mzimu Woyera, tiyeni tiyende pamodzi ndi Mzimu Woyera."},{"book":"Agalatiya","chapter":"5","verse":"26","text":"Tisakhale odzitukumula, oputana ndi ochitirana nsanje."}]}