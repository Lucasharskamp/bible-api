{"data":[{"book":"अहबार","chapter":"18","verse":"1","text":"रब ने मूसा से कहा,"},{"book":"अहबार","chapter":"18","verse":"2","text":"“इसराईलियों को बताना कि मैं रब तुम्हारा ख़ुदा हूँ।"},{"book":"अहबार","chapter":"18","verse":"3","text":"मिसरियों की तरह ज़िंदगी न गुज़ारना जिनमें तुम रहते थे। मुल्के-कनान के लोगों की तरह भी ज़िंदगी न गुज़ारना जिनके पास मैं तुम्हें ले जा रहा हूँ। उनके रस्मो-रिवाज न अपनाना।"},{"book":"अहबार","chapter":"18","verse":"4","text":"मेरे ही अहकाम पर अमल करो और मेरी हिदायात के मुताबिक़ चलो। मैं रब तुम्हारा ख़ुदा हूँ।"},{"book":"अहबार","chapter":"18","verse":"5","text":"मेरी हिदायात और अहकाम के मुताबिक़ चलना, क्योंकि जो यों करेगा वह जीता रहेगा। मैं रब हूँ।"},{"book":"अहबार","chapter":"18","verse":"6","text":"तुममें से कोई भी अपनी क़रीबी रिश्तेदार से हमबिसतर न हो। मैं रब हूँ।"},{"book":"अहबार","chapter":"18","verse":"7","text":"अपनी माँ से हमबिसतर न होना, वरना तेरे बाप की बेहुरमती हो जाएगी। वह तेरी माँ है, इसलिए उससे हमबिसतर न होना।"},{"book":"अहबार","chapter":"18","verse":"8","text":"अपने बाप की किसी भी बीवी से हमबिसतर न होना, वरना तेरे बाप की बेहुरमती हो जाएगी।"},{"book":"अहबार","chapter":"18","verse":"9","text":"अपनी बहन से हमबिसतर न होना, चाहे वह तेरे बाप या तेरी माँ की बेटी हो, चाहे वह तेरे ही घर में या कहीं और पैदा हुई हो।"},{"book":"अहबार","chapter":"18","verse":"10","text":"अपनी पोती या नवासी से हमबिसतर न होना, वरना तेरी अपनी बेहुरमती हो जाएगी।"},{"book":"अहबार","chapter":"18","verse":"11","text":"अपने बाप की बीवी की बेटी से हमबिसतर न होना। वह तेरी बहन है।"},{"book":"अहबार","chapter":"18","verse":"12","text":"अपनी फूफी से हमबिसतर न होना। वह तेरे बाप की क़रीबी रिश्तेदार है।"},{"book":"अहबार","chapter":"18","verse":"13","text":"अपनी ख़ाला से हमबिसतर न होना। वह तेरी माँ की क़रीबी रिश्तेदार है।"},{"book":"अहबार","chapter":"18","verse":"14","text":"अपने बाप के भाई की बीवी से हमबिसतर न होना, वरना तेरे बाप के भाई की बेहुरमती हो जाएगी। उस की बीवी तेरी चची है।"},{"book":"अहबार","chapter":"18","verse":"15","text":"अपनी बहू से हमबिसतर न होना। वह तेरे बेटे की बीवी है।"},{"book":"अहबार","chapter":"18","verse":"16","text":"अपनी भाबी से हमबिसतर न होना, वरना तेरे भाई की बेहुरमती हो जाएगी।"},{"book":"अहबार","chapter":"18","verse":"17","text":"अगर तेरा जिंसी ताल्लुक़ किसी औरत से हो तो उस की बेटी, पोती या नवासी से हमबिसतर होना मना है, क्योंकि वह उस की क़रीबी रिश्तेदार हैं। ऐसा करना बड़ी शर्मनाक हरकत है।"},{"book":"अहबार","chapter":"18","verse":"18","text":"अपनी बीवी के जीते-जी उस की बहन से शादी न करना।"},{"book":"अहबार","chapter":"18","verse":"19","text":"किसी औरत से उस की माहवारी के दिनों में हमबिसतर न होना। इस दौरान वह नापाक है।"},{"book":"अहबार","chapter":"18","verse":"20","text":"किसी दूसरे मर्द की बीवी से हमबिसतर न होना, वरना तू अपने आपको नापाक करेगा।"},{"book":"अहबार","chapter":"18","verse":"21","text":"अपने किसी भी बच्चे को मलिक देवता को क़ुरबानी के तौर पर पेश करके जला देना मना है। ऐसी हरकत से तू अपने ख़ुदा के नाम को दाग़ लगाएगा। मैं रब हूँ।"},{"book":"अहबार","chapter":"18","verse":"22","text":"मर्द दूसरे मर्द के साथ जिंसी ताल्लुक़ात न रखे। ऐसी हरकत क़ाबिले-घिन है।"},{"book":"अहबार","chapter":"18","verse":"23","text":"किसी जानवर से जिंसी ताल्लुक़ात न रखना, वरना तू नापाक हो जाएगा। औरतों के लिए भी ऐसा करना मना है। यह बड़ी शर्मनाक हरकत है।"},{"book":"अहबार","chapter":"18","verse":"24","text":"ऐसी हरकतों से अपने आपको नापाक न करना। क्योंकि जो क़ौमें मैं तुम्हारे आगे मुल्क से निकालूँगा वह इसी तरह नापाक होती रहीं।"},{"book":"अहबार","chapter":"18","verse":"25","text":"मुल्क ख़ुद भी नापाक हुआ। इसलिए मैंने उसे उसके क़ुसूर के सबब से सज़ा दी, और नतीजे में उसने अपने बाशिंदों को उगल दिया।"},{"book":"अहबार","chapter":"18","verse":"26","text":"लेकिन तुम मेरी हिदायात और अहकाम के मुताबिक़ चलो। न देसी और न परदेसी ऐसी कोई घिनौनी हरकत करें।"},{"book":"अहबार","chapter":"18","verse":"27","text":"क्योंकि यह तमाम क़ाबिले-घिन बातें उनसे हुईं जो तुमसे पहले इस मुल्क में रहते थे। यों मुल्क नापाक हुआ।"},{"book":"अहबार","chapter":"18","verse":"28","text":"लिहाज़ा अगर तुम भी मुल्क को नापाक करोगे तो वह तुम्हें इसी तरह उगल देगा जिस तरह उसने तुमसे पहले मौजूद क़ौमों को उगल दिया।"},{"book":"अहबार","chapter":"18","verse":"29","text":"जो भी मज़कूरा घिनौनी हरकतों में से एक करे उसे उस की क़ौम में से मिटाया जाए।"},{"book":"अहबार","chapter":"18","verse":"30","text":"मेरे अहकाम के मुताबिक़ चलते रहो और ऐसे क़ाबिले-घिन रस्मो-रिवाज न अपनाना जो तुम्हारे आने से पहले रायज थे। इनसे अपने आपको नापाक न करना। मैं रब तुम्हारा ख़ुदा हूँ।”"}]}