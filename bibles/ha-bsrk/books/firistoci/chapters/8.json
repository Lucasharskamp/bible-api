{"data":[{"book":"Firistoci","chapter":"8","verse":"1","text":"Ubangiji ya ce wa Musa,"},{"book":"Firistoci","chapter":"8","verse":"2","text":"“Kawo Haruna da ’ya’yansa maza, ka ɗauki rigunansu, man keɓewa, bijimi domin hadaya don zunubi, ’yan raguna biyu da kuma kwandon da yake da burodi marar yisti,"},{"book":"Firistoci","chapter":"8","verse":"3","text":"ka kuma tara dukan jama’a a ƙofar Tentin Sujada.”"},{"book":"Firistoci","chapter":"8","verse":"4","text":"Sai Musa ya yi yadda Ubangiji ya umarce shi, jama’a kuwa suka taru a ƙofar Tentin Sujada."},{"book":"Firistoci","chapter":"8","verse":"5","text":"Sai Musa ya ce wa jama’ar, “Ga abin da Ubangiji ya umarta a yi.”"},{"book":"Firistoci","chapter":"8","verse":"6","text":"Sa’an nan Musa ya kawo Haruna da ’ya’yansa maza gaba, ya kuma wanke su da ruwa."},{"book":"Firistoci","chapter":"8","verse":"7","text":"Ya sa wa Haruna taguwa, ya ɗaura igiya kewaye da shi, ya sa masa riga, ya sa masa efod. Ya kuma ɗaura masa efod wanda aka yi masa saƙar gwaninta."},{"book":"Firistoci","chapter":"8","verse":"8","text":"Ya sa masa ƙyallen maƙalawa a ƙirji, ya kuma sa Urim da Tummim a ƙyallen maƙalawa a ƙirjin."},{"book":"Firistoci","chapter":"8","verse":"9","text":"Sai ya naɗa masa rawani, daga gaban rawanin ya sa allon zinariya, wato, kambi tsattsarka, kamar yadda Ubangiji ya umarce shi."},{"book":"Firistoci","chapter":"8","verse":"10","text":"Sa’an nan Musa ya ɗauki man keɓewa ya keɓe tabanakul da kuma kowane abin da yake cikinsa, ta haka ya tsarkake su."},{"book":"Firistoci","chapter":"8","verse":"11","text":"Ya yayyafa mai a kan bagade sau bakwai, yana keɓe bagade da dukan kayayyaki, da daro, da abin da yake tsaya a kai, don yă tsarkake su."},{"book":"Firistoci","chapter":"8","verse":"12","text":"Ya zuba man keɓewa a kan Haruna, ya kuma keɓe shi don yă tsarkake shi."},{"book":"Firistoci","chapter":"8","verse":"13","text":"Sa’an nan ya kawo ’ya’yan Haruna maza, ya sa musu taguwoyi, ya ɗaɗɗaura igiyoyi kewaye da su, ya kuma sa musu huluna yadda Ubangiji ya umarce shi."},{"book":"Firistoci","chapter":"8","verse":"14","text":"Sa’an nan ya miƙa bijimi domin hadaya don zunubi, sai Haruna da ’ya’yansa suka ɗibiya hannuwansu a bijimin."},{"book":"Firistoci","chapter":"8","verse":"15","text":"Musa ya yanka bijimin ya ɗauki jinin, ya sa yatsarsa ya zuba a dukan ƙahonin bagade don yă tsarkake bagaden. Ya zuba sauran jinin a gindin bagade. Ta haka ya tsarkake shi don yă yi kafara dominsa."},{"book":"Firistoci","chapter":"8","verse":"16","text":"Musa ya ɗebo dukan kitsen da yake kewaye da kayan ciki, da kuma wanda ya rufe hanta, da ƙodojin, da kuma kitsensu, ya kuma ƙone su a kan bagade."},{"book":"Firistoci","chapter":"8","verse":"17","text":"Amma bijimin da fatarsa da namansa da kuma ƙashinsa ya ƙone su a bayan sansani, yadda Ubangiji ya umarce shi."},{"book":"Firistoci","chapter":"8","verse":"18","text":"Sa’an nan ya miƙa ɗan rago domin hadaya ta ƙonawa, sai Haruna da ’ya’yansa maza suka ɗibiya hannuwansu a kan ɗan rago."},{"book":"Firistoci","chapter":"8","verse":"19","text":"Sa’an nan Musa ya yanka ɗan ragon, ya kuma yayyafa jinin a kowane gefe na bagaden."},{"book":"Firistoci","chapter":"8","verse":"20","text":"Ya yanka ragon gunduwa-gunduwa ya ƙone kan, ya kuma ƙone gunduwa-gunduwan da kitsen."},{"book":"Firistoci","chapter":"8","verse":"21","text":"Ya wanke kayan cikin da ƙafafun a ruwa, ya kuma ƙone dukan ragon a bisa bagade kamar hadaya ta ƙonawa, mai daɗin ƙanshi, hadaya ce da aka ƙone da wuta ga Ubangiji, yadda Ubangiji ya umarce shi."},{"book":"Firistoci","chapter":"8","verse":"22","text":"Sai ya miƙa ɗayan ɗan ragon, ɗan ragon naɗin, sai Haruna da ’ya’yansa maza suka ɗibiya hannuwansu a kan ɗan ragon."},{"book":"Firistoci","chapter":"8","verse":"23","text":"Musa kuwa ya yanka ɗan ragon ya ɗibi jinin ya sa leɓatun kunnen dama na Haruna, ya kuma sa a babbar yatsarsa ta hannun dama da kuma a babbar yatsar ƙafarsa ta dama."},{"book":"Firistoci","chapter":"8","verse":"24","text":"Musa ya kuma kawo ’ya’yan Haruna gaba, ya sa jini a leɓatun kunnuwansu na dama, ya kuma sa a manyan yatsotsinsu na hannun dama da kuma a manyan yatsotsinsu na ƙafafunsu na dama. Sa’an nan ya yayyafa jinin a kowane gefen bagade."},{"book":"Firistoci","chapter":"8","verse":"25","text":"Ya ɗibi kitsen, da wutsiya mai kitse, da kuma dukan kitsen da ke kewaye da kayan ciki, da wanda ya rufe hanta, ƙodoji biyu da kitsensu da kuma cinya ta dama."},{"book":"Firistoci","chapter":"8","verse":"26","text":"Sa’an nan daga cikin kwandon burodi marar yisti wanda yake a gaban Ubangiji, ya ɗauko dunƙulen burodi, da kuma guda da aka yi da mai, da kuma ƙosai; ya sa waɗannan a sassan kitsen, da kuma a cinya ta dama."},{"book":"Firistoci","chapter":"8","verse":"27","text":"Ya sa waɗannan a hannuwan Haruna da ’ya’yansa, suka kuma kaɗa su a gaban Ubangiji a matsayin hadaya ta kaɗawa."},{"book":"Firistoci","chapter":"8","verse":"28","text":"Sa’an nan Musa ya karɓe su daga hannuwansu ya ƙone a bagade a bisa hadaya ta ƙonawa a matsayin hadaya ta naɗi, mai daɗin ƙanshi, hadaya ce da aka ƙone da wuta ga Ubangiji."},{"book":"Firistoci","chapter":"8","verse":"29","text":"Ya kuma ɗauki ƙirjin; rabon Musa na ɗan ragon naɗi, ya kaɗa shi a gaban Ubangiji, a matsayin hadaya ta kaɗawa, yadda Ubangiji ya umarce shi."},{"book":"Firistoci","chapter":"8","verse":"30","text":"Sai Musa ya ɗibi man keɓewa da jini daga bagade, ya yayyafa su a kan Haruna da rigunansa, da kuma a kan ’ya’yansa da rigunansu, don yă tsarkake Haruna da rigunansa da kuma ’ya’yansa da rigunansu."},{"book":"Firistoci","chapter":"8","verse":"31","text":"Sai Musa ya ce wa Haruna da ’ya’yansa maza, “Ku dafa naman a ƙofar Tentin Sujada, ku kuma ci shi a can tare da burodi daga kwandon naɗi, yadda na umarta, cewa,8.31 Ko kuwa aka umarce ni ‘Haruna da ’ya’yansa maza za su ci shi.’"},{"book":"Firistoci","chapter":"8","verse":"32","text":"Sa’an nan ku ƙone sauran naman da kuma burodin."},{"book":"Firistoci","chapter":"8","verse":"33","text":"Kada ku bar ƙofar Tentin Sujada har kwana bakwai, sai ranakun naɗi suka cika, gama naɗinku zai ɗauki kwana bakwai."},{"book":"Firistoci","chapter":"8","verse":"34","text":"Abin da aka yi a yau umarni ne daga Ubangiji don yin kafara saboda ku."},{"book":"Firistoci","chapter":"8","verse":"35","text":"Dole ku kasance a ƙofar Tentin Sujada dare da rana har kwana bakwai, ku kuma yi abin da Ubangiji yake bukata, don kada ku mutu; gama abin da aka umarce ni ke nan.”"},{"book":"Firistoci","chapter":"8","verse":"36","text":"Saboda haka Haruna da ’ya’yansa maza suka yi kome da Ubangiji ya umarta ta wurin Musa."}]}