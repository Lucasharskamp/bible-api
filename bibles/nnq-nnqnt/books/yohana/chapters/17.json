{"data":[{"book":"Yohana","chapter":"17","verse":"1","text":"Yesu apajomola kulenga genia, ngalola kunani kumbengu, ngalenga, “Awawa, mangobu gaike! Mankoleye Mwana jwinu na jweno Mwana apate kunkoleya."},{"book":"Yohana","chapter":"17","verse":"2","text":"Andi yene ngamampe mwanajwinu kinala kubandu boa, kupala mapegange bwomi gu machoba goa pangapela kubenia boa abamapile."},{"book":"Yohana","chapter":"17","verse":"3","text":"Nabwomi gwa machoba goa pangapela nga gongono, bummanye mwenga mammi jika jinu Nnoongo jwa kweli, nukummanya Yesu kilisto oju muntumite."},{"book":"Yohana","chapter":"17","verse":"4","text":"Nenga nankolie pamba padunia, ngamilishe liengo eliumbile ndende."},{"book":"Yohana","chapter":"17","verse":"5","text":"Ngoe, Awawa, ungoleye nnongi jinu kukibumo cha ngweti tangu nukupanganaje dunia."},{"book":"Yohana","chapter":"17","verse":"6","text":"“Nantendite mmanyikane ku bandu baba abaumbile kuboka kudunia. Bakibanga bandu binu, nane ngumbe babe bango. Na benia bilikamulinge lilobe linu."},{"book":"Yohana","chapter":"17","verse":"7","text":"Ngoe bamanyi kila echiumbile kibokita kwinu."},{"book":"Yohana","chapter":"17","verse":"8","text":"Nenga napilangite malagilo agaumbile, na benia bapokalinge, bamanyangite kweli mokite kwinu, na baamininge mwenga makande kunduma."},{"book":"Yohana","chapter":"17","verse":"9","text":"“Najope angweto, nijijope duniaje, nambu najopela bumbile, gambu nga binu."},{"book":"Yohana","chapter":"17","verse":"10","text":"Goa gambinago nga ginu, naginu nga gango, na kibumo chango kibonakine mubenia abaumbile."},{"book":"Yohana","chapter":"17","verse":"11","text":"Na ngoe nhika kwinu. Mbikabeje padunia nambu angweto babi padunia. Awawa Bachwapi! Kwa makakala ga liina linu eliumbile, chonde malolelange gwicho babegange kilebe chimwe."},{"book":"Yohana","chapter":"17","verse":"12","text":"Apanakibanabo, nenga nganalolelanga gwicho kumakakala ga liina linu liumbile. Nenga nalolile, abije ata jumwe jwajomwike. Nambu jwajo jumwe mwana jwa obite ili Majandiko Machwapi gatimie."},{"book":"Yohana","chapter":"17","verse":"13","text":"Bai ngoe nhika kwinu, nanongile ilebe yenje padunia, ili baotolange kutama kwambone mulaa jango."},{"book":"Yohana","chapter":"17","verse":"14","text":"Nenga napilangite malagilo giinu, na bandu bapadunia ngabaachimwanga, magambu angweto bapaduniaje, andi yene nenga napadunia panoje."},{"book":"Yohana","chapter":"17","verse":"15","text":"Nyopa maboyange paduniaje, nambu nyopa malolele na jwajo Mmaja."},{"book":"Yohana","chapter":"17","verse":"16","text":"Angweto bapaduniaje andi nenga nambi bapikilamboje."},{"book":"Yohana","chapter":"17","verse":"17","text":"Bajeguye kwa kweli, lilobe linu nga kweli."},{"book":"Yohana","chapter":"17","verse":"18","text":"Anda yene ungingita padunia, nane uyo natumangite padunia."},{"book":"Yohana","chapter":"17","verse":"19","text":"Na kwa magambo gabe namwene nikilumike kupala namangweto uyo bajeguigwe mukweli."},{"book":"Yohana","chapter":"17","verse":"20","text":"“Najopilanga angwetotuje, nambu najopelanga na bange bandu abapa kuamini nenga kuboka mulilobe lyabe."},{"book":"Yohana","chapter":"17","verse":"21","text":"Nyopa ili booa babe kilebe chimwe. Awawa! Nyopa babe nkati jito, andi nyene mwe pammile nkati jango nane nkati jinu. Nyopa babe kilebe chimwe ilidunia jipate kuamini mwenga maungingite."},{"book":"Yohana","chapter":"17","verse":"22","text":"Neenga napilangite kibumo uchache chamamba nenga, ili babe kilebe chimwe andi twe tubi kilebe chimwe."},{"book":"Yohana","chapter":"17","verse":"23","text":"Nenga mbe nkati jabe namwe mme nkati jango. Nanyopa malimbie na kube kilebe chimwe, ili dunia jimanye mwenga nte kunduma na ntenda kapala angweto andi paumbala nenga."},{"book":"Yohana","chapter":"17","verse":"24","text":"“Awawa! Mbala aba abaumbile, babe pamwe nane penia pambile, ili bakibone kibumo chaumbile, kwa magambu mambai tango nukupanganaje dunia."},{"book":"Yohana","chapter":"17","verse":"25","text":"Awawa Bambone! Dunia jummanyije, nambu ne numanyi, nangweto bamanyi mwenga maundumite."},{"book":"Yohana","chapter":"17","verse":"26","text":"Nammekite umanyikane kwabe, manyendekea kutenda nyene, ili mapalano gaminago kwango ube nkati jabe, nane mbe nkati jabe.”"}]}