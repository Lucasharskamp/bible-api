{"data":[{"book":"1 Yokaana","chapter":"1","verse":"1","text":"Tubawandiikira ku Kigambo ow’obulamu, eyaliwo okuva ku lubereberye, gwe twawulira, gwe twalaba n’amaaso gaffe, era gwe twakwatako n’engalo zaffe."},{"book":"1 Yokaana","chapter":"1","verse":"2","text":"Obulamu bwalabisibwa, era tubulabye, tubuweerako obujulirwa, era tubategeeza obulamu obutaggwaawo obwali ne Kitaffe, era ne bulabisibwa gye tuli."},{"book":"1 Yokaana","chapter":"1","verse":"3","text":"Tubategeeza ekyo kye twawulira era kye twalaba, mulyoke mutwegatteko, mubeere bumu naffe, era mussekimu ne Kitaffe awamu n’Omwana we Yesu Kristo."},{"book":"1 Yokaana","chapter":"1","verse":"4","text":"Era tubawandiikira ebintu bino essanyu lyaffe liryoke lituukirire."},{"book":"1 Yokaana","chapter":"1","verse":"5","text":"Buno bwe bubaka bwe twafuna okuva gy’ali: tubategeeza nti, Katonda musana; mu ye temuliimu kizikiza n’akatono."},{"book":"1 Yokaana","chapter":"1","verse":"6","text":"Noolwekyo bwe twogera nti tussakimu naye, ate ne tutambulira mu kizikiza, tuba balimba era tetuba ba mazima."},{"book":"1 Yokaana","chapter":"1","verse":"7","text":"Naye bwe tutambulira mu musana nga ye bw’ali omusana, olwo tussakimu buli muntu ne munne, n’omusaayi gwa Yesu Omwana we, gutunaazaako buli kibi kyonna."},{"book":"1 Yokaana","chapter":"1","verse":"8","text":"Bwe twogera nti tetulina kibi, twerimba ffekka, era n’amazima tegaba mu ffe."},{"book":"1 Yokaana","chapter":"1","verse":"9","text":"Naye bwe twatula ebibi byaffe, ye mwesigwa era mutuukirivu okutusonyiwa n’okutunaazaako obutali butuukirivu bwonna."},{"book":"1 Yokaana","chapter":"1","verse":"10","text":"Bwe tugamba nti tetulina kibi, tumufuula mulimba era nga n’ekigambo kye tekiri mu ffe."}]}