{"data":[{"book":"Prothom Corinthians","chapter":"13","verse":"1","text":"Jodi moi manu aru sorgo duth khan laga bhasha pora koi, kintu moi logote morom nai koile, titia hoile ami to ekta hala kori thaka tina nisena ase nohoile bhi ekta awaj di thaka thali nisena ase."},{"book":"Prothom Corinthians","chapter":"13","verse":"2","text":"Aru jodi moi logote bhabobani laga bordan aru bujhi bole napara kotha aru sob bujhi jaa gyaan khan ase koile, aru jodi moi logote pahar ke hata bole para laga biswas ase, kintu jodi ami logote morom to nai, tinehoile ami to eku bhi nohoi."},{"book":"Prothom Corinthians","chapter":"13","verse":"3","text":"Aru jodi ami laga dhun sompoti khan sob bhag kori diye, aru jodi moi laga gaw ke boli nimite daan di diye, kintu ami logote morom nai koile, moi eku bhi labh nohobo."},{"book":"Prothom Corinthians","chapter":"13","verse":"4","text":"Morom to rukhibole pare aru norom ase; morom to suku najule; morom to phutani nadikhai, etu khong nohoi."},{"book":"Prothom Corinthians","chapter":"13","verse":"5","text":"Etu khechera nakore, etu nijor nimite nabisare, etu joldi ghusa nauthe, etu golti khan ke monte narakhe."},{"book":"Prothom Corinthians","chapter":"13","verse":"6","text":"Etu adharmik kaam khan te khushi nakore, hoilebi hosa te khushi kore."},{"book":"Prothom Corinthians","chapter":"13","verse":"7","text":"Etu sobke dhorjo kori bole pare, sob te biswas rakhe, sob asha rakhe, dukh digdar te dhorjo kori bole pare."},{"book":"Prothom Corinthians","chapter":"13","verse":"8","text":"Morom kitia bhi khotom nohoi. Kintu bhabobani khan laga bordan khan bhi sob khotom hoi jabo: alag kisim laga bhasha kori bole para laga bordan, aru gyaan laga bordan khan sob khotom hoi jabo."},{"book":"Prothom Corinthians","chapter":"13","verse":"9","text":"Kilekoile amikhan etu bhabobani aru gyaan ke pura najane aru adha kaam he kore."},{"book":"Prothom Corinthians","chapter":"13","verse":"10","text":"Kintu jitia pura thik thaka to ahibo, titia juntu khan pura nohoi, eitu khan sob khotom hoi jabo."},{"book":"Prothom Corinthians","chapter":"13","verse":"11","text":"Jitia moi bacha thakisele, moi bacha nisena kotha korise, moi bacha nisena bhabona korise, moi bacha nisena kaam kori thakise. Jitia moi dangor manu hoise, moi bacha nisena laga kaam khan sob chari dise."},{"book":"Prothom Corinthians","chapter":"13","verse":"12","text":"Kilekoile etiya amikhan ayna te bhal pora sabole napare, kintu pichete usor pora ekjon-ekjon laga chehera sabole paribo. Etiya moi olop bhag he jane, kintu pichete moi pura jani jabo, jineka Isor pora amike pura janikena ase."},{"book":"Prothom Corinthians","chapter":"13","verse":"13","text":"Kintu etu tinta to thaki jabo: biswas, asha aru morom. Kintu eitu khan majote sob pora dangor to morom ase."}]}