{"data":[{"book":"UGenesisi","chapter":"19","verse":"1","text":"Izingilosi zombili zafika eSodoma kusihlwa, uLothi ehlezi esangweni ledolobho. Wathi ezibona wasukuma wazihlangabeza wathi mbo phansi ngobuso."},{"book":"UGenesisi","chapter":"19","verse":"2","text":"Wathi, “Makhosi ami, ake liphambukele endlini yenceku yenu. Lingageza inyawo zenu, lilale khona andubana liqhubeke ngendlela yenu ekuseni.”"},{"book":"UGenesisi","chapter":"19","verse":"3","text":"Kodwa waphikelela kakhulukazi zaze zahamba laye zangena endlini yakhe. Wazilungisela ukudla, wazenzela isinkwa esingelamvubelo, zadla."},{"book":"UGenesisi","chapter":"19","verse":"4","text":"Zingakayilala, amadoda aqhamuka kuzozonke izindawo zedolobho laseSodoma, amajaha lamaxhegu, ayihanqa indlu."},{"book":"UGenesisi","chapter":"19","verse":"5","text":"Amemeza uLothi athi, “Angaphi amadoda afike emzini wakho lamuhla kusihlwa? Akhuphe eze lapha ngoba sifuna ukulala lawo siwenze abafazi.”"},{"book":"UGenesisi","chapter":"19","verse":"6","text":"ULothi waphuma wayakhuluma lawo wavala umnyango ngemva kwakhe,"},{"book":"UGenesisi","chapter":"19","verse":"7","text":"wathi, “Hatshi, bazalwane. Lingenzi linto embi kangaka."},{"book":"UGenesisi","chapter":"19","verse":"8","text":"Khangelani, ngilamadodakazi amabili angakaze alale lendoda. Wothini ngiwalethe lapha kini lenze elikuthandayo ngawo. Kodwa lingenzi lutho emadodeni ngoba angaphansi komthunzi wophahla lwami.”"},{"book":"UGenesisi","chapter":"19","verse":"9","text":"Aphendula athi, “Suka endleleni yethu.” Babuye bathi, “Umuntu lo weza lapha njengowezizwe, kodwa khathesi usefuna ukuba ngumahluleli! Wena-ke sizakuthwalisa nzima kulawo.” Babelokhu beminyezela uLothi, bafuqela phambili bezama ukwephula isivalo."},{"book":"UGenesisi","chapter":"19","verse":"10","text":"Kodwa amadoda lawo ayephakathi avula adonsela uLothi endlini avala isivalo."},{"book":"UGenesisi","chapter":"19","verse":"11","text":"Asewatshaya ngobuphofu amadoda ayesemnyango wendlu leyo, amajaha lamaxhegu, asesehluleka ukubona umnyango."},{"book":"UGenesisi","chapter":"19","verse":"12","text":"Amadoda lawo amabili athi kuLothi, “Bakhona yini abanye olabo lapha abakhwenyana, amadodana kumbe amadodakazi, loba nje omunye edolobheni leli ongowakho? Bakhuphe lapha,"},{"book":"UGenesisi","chapter":"19","verse":"13","text":"ngoba sizayibhubhisa indawo le. Insolo efika kuThixo ngalababantu inkulu kabi okokuthi useze wasithuma ukuthi silibhubhise.”"},{"book":"UGenesisi","chapter":"19","verse":"14","text":"Ngakho uLothi waphuma wayakhuluma labakhwenyana bakhe, labo abasebethembise ukulobola amadodakazi akhe. Wathi, “Phangisani, phumani kulindawo, ngoba uThixo usezalibhubhisa idolobho leli!” Kodwa abakhwenyana bakhe bacabanga ukuthi wenza amahlaya."},{"book":"UGenesisi","chapter":"19","verse":"15","text":"Kwathi emathathakusa izingilosi zakhuthaza uLothi zathi, “Phangisa! Thatha umkakho lamadodakazi akho womabili akhona lapha, ngoba lizaqabuka likhukhulwa nxa idolobho selijeziswa.”"},{"book":"UGenesisi","chapter":"19","verse":"16","text":"Wathi esatomatoma, amadoda ambamba ngesandla kanye lesandla somkakhe lezamadodakazi akhe womabili abaholela ngaphandle kwedolobho bephephile, ngoba uThixo wayelomusa kubo."},{"book":"UGenesisi","chapter":"19","verse":"17","text":"Bonela ukuthi bakhutshwe, omunye wazo wathi, “Balekani liqinise! Lingakhangeli emuva, njalo lingemi ndawo emagcekeni! Balekelani ezintabeni funa likhukhulwe!”"},{"book":"UGenesisi","chapter":"19","verse":"18","text":"Kodwa uLothi wathi kuzo, “Hatshi, makhosi ami, bakithi!"},{"book":"UGenesisi","chapter":"19","verse":"19","text":"Inceku yenu isizuze umusa emehlweni enu, njalo selitshengise umusa omkhulu kimi ngokuphephisa impilo yami. Kodwa ngingeke ngibalekele ezintabeni; ububi lobu buzangifica ngihle ngife."},{"book":"UGenesisi","chapter":"19","verse":"20","text":"Khangelani, nanku umuzi oseduze engingabalekela kuwo, njalo mncinyane, wothini ngibalekele kuwo, mncinyane, kawunjalo? Lapho ngizasinda.”"},{"book":"UGenesisi","chapter":"19","verse":"21","text":"Yathi kuye, “Kulungile, ngiyasamukela njalo lalesisicelo; kangizukuwubhidliza umuzi okhuluma ngawo."},{"book":"UGenesisi","chapter":"19","verse":"22","text":"Kodwa balekela khona masinyane, ngoba kangiyikwenza lutho uze ufike khona.” (Yikho umuzi lowo wabizwa ngokuthi yiZowari.)"},{"book":"UGenesisi","chapter":"19","verse":"23","text":"Ngesikhathi uLothi efika eZowari ilanga laseliphumile elizweni."},{"book":"UGenesisi","chapter":"19","verse":"24","text":"UThixo wasenisa umlilo wesolufa etshisayo phezu kweSodoma leGomora, uvela kuThixo usehla emazulwini."},{"book":"UGenesisi","chapter":"19","verse":"25","text":"Kanjalo wawabhidliza amadolobho lamagceke wonke, labo bonke ababehlala kuwo amadolobho kanye lokumila emhlabathini."},{"book":"UGenesisi","chapter":"19","verse":"26","text":"Kodwa umkaLothi wakhangela emuva, waphenduka isiduli setswayi."},{"book":"UGenesisi","chapter":"19","verse":"27","text":"Ekuseni kakhulu ngosuku olulandelayo u-Abhrahama wasuka wabuyela endaweni lapho ayeme phambi kukaThixo khona."},{"book":"UGenesisi","chapter":"19","verse":"28","text":"Wakhangela malungana leSodoma leGomora, malungana lalo lonke ilizwe lamagceke, wabona izikhatha zentuthu ziqonga zisuka phansi, njengomlilo usuka esithandweni somlilo."},{"book":"UGenesisi","chapter":"19","verse":"29","text":"Ngakho kwathi uNkulunkulu ebhubhisa amadolobho asemagcekeni wakhumbula u-Abhrahama, wamkhupha uLothi enkemenkemeni eyatshabalalisa amadolobho lapho uLothi ayekade ehlala khona."},{"book":"UGenesisi","chapter":"19","verse":"30","text":"ULothi lamadodakazi akhe womabili basuka eZowari bayahlala ezintabeni, ngoba wayesesaba ukuhlala eZowari. Yena lamadodakazi akhe womabili babehlala ebhalwini."},{"book":"UGenesisi","chapter":"19","verse":"31","text":"Ngolunye usuku indodakazi endala yathi kwencinyane, “Ubaba useluphele, njalo kakulandoda lapha engalala lathi, njengoba kungumkhuba emhlabeni wonke."},{"book":"UGenesisi","chapter":"19","verse":"32","text":"Kasidakise ubaba ngewayini besesilala laye ukuze silombe usendo lwakwethu ngobaba.”"},{"book":"UGenesisi","chapter":"19","verse":"33","text":"Ngalobobusuku uyise bamnathisa iwayini, indodakazi endala yangena yembatha laye. Yena kayibonanga izolala loba isivuka."},{"book":"UGenesisi","chapter":"19","verse":"34","text":"Ngosuku olulandelayo indodakazi endala yathi kwencinyane, “Izolo ebusuku ngembathe lobaba. Kasimdakise futhi ngewayini ngobusuku balamuhla lawe uhambe uyokwembatha laye ukuze silondoloze usendo lwakithi ngobaba.”"},{"book":"UGenesisi","chapter":"19","verse":"35","text":"Bamdakisa-ke uyise ngewayini ngalobobusuku njalo, indodakazi encinyane yahamba yayakwembatha laye. Njalo kazange ananzelele ukuthi walala nini lokuthi wavuka nini."},{"book":"UGenesisi","chapter":"19","verse":"36","text":"Ngakho womabili amadodakazi kaLothi athatha izisu kuyise."},{"book":"UGenesisi","chapter":"19","verse":"37","text":"Indodakazi endala yazala indodana yamutha ibizo yathi nguMowabi: nguye uyise wamaMowabi alamuhla nje."},{"book":"UGenesisi","chapter":"19","verse":"38","text":"Indodakazi encinyane layo yazala indodana, yayitha yathi nguBheni-Ami; nguye uyise wama-Amoni alamuhla nje."}]}