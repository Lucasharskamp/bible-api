{"data":[{"book":"2 Wakolinto","chapter":"13","verse":"1","text":"Aluno lelo lwakadatu kumwangilani. “Chila lighomba lihighighwe aku kuwe ne iwanu wabili au wadatu iwonile,” ka Ghamaandiko Mahenzeluka pfogholonga."},{"book":"2 Wakolinto","chapter":"13","verse":"2","text":"Tsanyanza kumkanyeni hanitsile lwakeli kuna mwemwe, na sambi nolonga keli aku nakutali. Hanitsakutsa sitsowonela libatsi awala iwalongole kutenda nzambi na weyawo wose,"},{"book":"2 Wakolinto","chapter":"13","verse":"3","text":"namwe mtsolola iwenyegho ka Kiristu kolonga kubitila nene, naye si ka kahela ngupfu bae kuna mwemwe, ila kana ngupfu mna mwemwe."},{"book":"2 Wakolinto","chapter":"13","verse":"4","text":"Mana hata ka tsakawambighwa aku kahela ngupfu, lekeni sambi ka mghima kwe ngupfu ye Imulungu. Pfipfila twetwe twahela ngupfu kwa ukwilunga naye lekeni tutsokala naye kwa ngupfu ye Imulungu kuwasang'anilani mwemwe."},{"book":"2 Wakolinto","chapter":"13","verse":"5","text":"Mwilolese wenyegho mlole ka kweli mwotoghola, pfii ng'ammanyile bae ka Yesu Kiristu ka mghati mwenu? Ka Kiristu ng'ali mghati mwenu, mhumighwa ghendo!"},{"book":"2 Wakolinto","chapter":"13","verse":"6","text":"Lekeni nololela mwemwe mtsotanga ka twetwe ng'atuhumighwe bae."},{"book":"2 Wakolinto","chapter":"13","verse":"7","text":"Sambi twomlomba Imulungu mleke kutenda lyolyose lihile, lekeni si kwaapfila twoneke ne iwanu ka tuhuma lighetso, ila mdahe kutenda aghala ghanoghile, hata ka twetwe twakoneka ng'atuhumile bae."},{"book":"2 Wakolinto","chapter":"13","verse":"8","text":"Mana ng'atudaha bae kutenda chochose kupinga ukweli, ila kughendeletsa."},{"book":"2 Wakolinto","chapter":"13","verse":"9","text":"Twodeng'elela ka twahela ngupfu, lekeni mwemwe mna ngupfu, kuya twomlomba Imulungu mwemwe mnoghe kwa chila chinu."},{"book":"2 Wakolinto","chapter":"13","verse":"10","text":"Kwaajili ayo nakwandika ghano ghose hanili kutali, ili hanikutsa ndeke kuwa mkali kwa ukulu wanying'ighwe ne Imtwatsa wa kuwatsengani na si wa kumbomolani bae."},{"book":"2 Wakolinto","chapter":"13","verse":"11","text":"Ndughu tsangu lelo nowaagha, muwe wanoghile kwa chila chinu, mwalangule chinu chimwe, ghakindeni ghose ghaniwalongele, kaleni bila kwisonga, na Imulungu wa unoghelo na tindiwalo katsokala namwe."},{"book":"2 Wakolinto","chapter":"13","verse":"12","text":"Mwilamse kwa kulangusa unoghelo wa Kiristu."},{"book":"2 Wakolinto","chapter":"13","verse":"13","text":"Iwanu wose we Imulungu wowalamsani."},{"book":"2 Wakolinto","chapter":"13","verse":"14","text":"Uluso we Imtwatsa Yesu Kiristu na unoghelo we Imulungu na ukwilunga kwe Ghumuhe we Imulungu pfikale namwe mwose."}]}