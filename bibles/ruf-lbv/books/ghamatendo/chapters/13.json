{"data":[{"book":"Ghamatendo","chapter":"13","verse":"1","text":"Mna awala iwamtoghole Yesu ako Antiyokiya tsakukala na manabii we Imulungu ne iwalangulitsi, nawo tsawakala Balinaba na Simoni iyakemighwe Mtitu na Lukiyo iyolawila Kirene na Sauli na Manaeni iyalelighwe hamwe na Herodi."},{"book":"Ghamatendo","chapter":"13","verse":"2","text":"Hawang'ali womtamanila Imulungu na kufunga kuja, Ghumuhe Mwenzeluka kalonga, “Nibaghulileni Balinaba na Sauli, wasang'ane ing'onde yaniwakemele.”"},{"book":"Ghamatendo","chapter":"13","verse":"3","text":"Kuya hawamalitse kufunga ukuja na ukulomba, wawekila ghamoko wawaleka waghende."},{"book":"Ghamatendo","chapter":"13","verse":"4","text":"Kuya Balinaba na Sauli aku waghalighwa na Ghumuhe Mwenzeluka, wahulumkila Seleukiya, na kulawa ako wadina mnumbwi mbaka Kupulo."},{"book":"Ghamatendo","chapter":"13","verse":"5","text":"Hawapfikile ghumji ghwa Salami, wapeta imbuli ye Imulungu mne tsing'anda tsa ukulombela tse Wayahudi, Yohane Maliki tsayang'ali yowapfila mne sang'ano ayo."},{"book":"Ghamatendo","chapter":"13","verse":"6","text":"Tsawanga mne chisiwa chose mbaka wapfika Pafo, ako wampfika Myahudi yumwe mhawi na nabii wa ughutsu iyakemighwe Bariyesu."},{"book":"Ghamatendo","chapter":"13","verse":"7","text":"Imunu ayu tsakakala sale wa Serigiyo Pauli, imkulu we isi, imunu yane tsimbutsi ng'ani. Serigiyo Pauli tsakawakema Balinaba na Sauli waghende kuna yeye, tsakabama yahulike imbuli ye Imulungu."},{"book":"Ghamatendo","chapter":"13","verse":"8","text":"Lekeni ayo mhawi Elima, kwaapfila ayo mana ya taghwa lyake tsakahisanya nawo, kabama amtende imkulu yula we ichisiwa aleke kutoghola Ukiristu."},{"book":"Ghamatendo","chapter":"13","verse":"9","text":"Lekeni Sauli, pfipfila iyakemighwe Pauli, aku kamema Ghumuhe Mwenzeluka, kamtsodolela tsinenge Elima,"},{"book":"Ghamatendo","chapter":"13","verse":"10","text":"kalonga, “Ghweghwe kwa imwana wa Setani! Ghweghwe kwa mwihile wa chila chinu chinoghile! Kumema ughutsu na ung'enye wose. Ghamatsuwa ghose ng'uleka bae kutsihinya nzila itsigholoke tse Imtwatsa!"},{"book":"Ghamatendo","chapter":"13","verse":"11","text":"Lelo ghumoko ghwe Imtwatsa ghutsokuhigha, naghwe kutsakuwa chimbughumbughu, ng'utsakwona bae litsua kwa ichipindi chino.”"},{"book":"Ghamatendo","chapter":"13","verse":"12","text":"Ayula imkulu we ichisiwa haghonile ighalawile, kamtoghola Yesu, kakangawala kwa malangulitso ghe Imtwatsa"},{"book":"Ghamatendo","chapter":"13","verse":"13","text":"Kuya Pauli na weyaghe wadina mnumbwi kulawa Pafo wapfika Periga, ghumji ighuli Pamfiliya, baho Yohane Maliki kawaleka, koya Yerusalemu."},{"book":"Ghamatendo","chapter":"13","verse":"14","text":"Lekeni wawo waghendelela na ghumwanza kulawa Periga mbaka Antiyokiya ako Pisidiya. Litsuwa lya Sabato wengila mne ing'anda ye ukulombela, wakala hasi."},{"book":"Ghamatendo","chapter":"13","verse":"15","text":"Ichitabu cha malaghitso gha Musa ne ichitabu cha manabii we Imulungu hapfisomighwe, iwakulu we ing'anda ya ukulombela watuma imbuli kwa tsina Pauli, wawalongela, “Wandughu, ka mna imbuli yo ukuwalongela iwanu wano, walongeleni.”"},{"book":"Ghamatendo","chapter":"13","verse":"16","text":"Pauli kenuka, kawapungila ghumoko kalonga,"},{"book":"Ghamatendo","chapter":"13","verse":"17","text":"Imulungu we iwanu wano wa Isiraeli tsakawasaghula aba tsetu, kawabaliki iwanu awo hala hawang'ali wahenza mne isi ya Misiri, kuya kwa uwetso wake mkulu kawalapfa mne isi ayo."},{"book":"Ghamatendo","chapter":"13","verse":"18","text":"Kwa miyaka ka alubaini kawadudumila akula kunyika."},{"book":"Ghamatendo","chapter":"13","verse":"19","text":"Naye tsakaghahinya makabila saba mne isi ya Kanani, na kuweng'a iwanu wake isi ila iwe yawo."},{"book":"Ghamatendo","chapter":"13","verse":"20","text":"Agha ghose ghakala kwa miyaka miya nne hamsini."},{"book":"Ghamatendo","chapter":"13","verse":"21","text":"Kuya iwanu walomba wawe ne imndewa, Imulungu kaweng'a Sauli, imwana wa Kishi wa kabila lya Benjamini yawe mndewa wawo kwa chipindi cha miyaka alubaini."},{"book":"Ghamatendo","chapter":"13","verse":"22","text":"Imulungu hamlapfile Sauli, kamsaghula Daudi yawe mndewa wawo. Imulungu kamlonga pfino Daudi, ‘Nimwona Daudi imwana wa Yese, ka imunu yaghunoghele ghumoyo ghwangu. Yeye katsotenda aghala ghose ghanibama yaghatende.’"},{"book":"Ghamatendo","chapter":"13","verse":"23","text":"Kulawa mne lukolo lwa Daudi, Imulungu kawaghalila iwanu wa Isiraeli Mkombotsi Yesu, ka pfalongile."},{"book":"Ghamatendo","chapter":"13","verse":"24","text":"Hala Yesu ng'ana yanduse isang'ano yake, Yohane tsakawapetela iwanu wose wa Isiraeli watsileke nzambi na wabatitsighwe."},{"book":"Ghamatendo","chapter":"13","verse":"25","text":"Naye Yohane hang'ali yomalitsa isang'ano yake, kalonga, ‘Mwemwe mwolonga nene mkombotsi? Nene si yula bae yamumbeta. Ila ayo kakutsa kuchughu kwangu na nene sibamighwa bae kudohola imitsabi ye imikwabatsa yake.’"},{"book":"Ghamatendo","chapter":"13","verse":"26","text":"“Ndughu tsangu, watsukulu wa Abrahamu, namwe iwanu iwali si Wayahudi yamumpfuka Imulungu, imbuli ino ya ukombotsi ighalighwa kuna twetwe."},{"book":"Ghamatendo","chapter":"13","verse":"27","text":"Iwanu wa Yerusalemu na iwakulu wawo ng'awamtangile bae Yesu ka iyo imkombotsi, apfo watimilitsa mbuli tse manabii we Imulungu itsisomighwa chila litsuwa lya Sabato kwa kumuwamba mna msalaba."},{"book":"Ghamatendo","chapter":"13","verse":"28","text":"Hata ka ng'awonile bae imbuli iimtenda yakomighwe, wamlomba Pilato yamuhighe yamkome."},{"book":"Ghamatendo","chapter":"13","verse":"29","text":"Hawamalitse kughatenda ghose ghandikilighwe yeye mne Ghamaandiko, wamhulumsa kulawa mna msalaba, wamwika mne likabuli."},{"book":"Ghamatendo","chapter":"13","verse":"30","text":"Lekeni Imulungu kamtsilihula,"},{"book":"Ghamatendo","chapter":"13","verse":"31","text":"na kwa ghamatsuwa mengi ang'ali yakoneka na awala iwang'ali wakwanga naye kulawa Galilaya kughenda Yerusalemu. Hawo sambi wa iwakalangama wake kwa iwanu wa Isiraeli."},{"book":"Ghamatendo","chapter":"13","verse":"32","text":"Na twetwe twompetelani mwemwe imbuli inoghile, mbuli ila Imulungu yelaghane ne iwabala wetu."},{"book":"Ghamatendo","chapter":"13","verse":"33","text":"Kaitimilitsa kuna twetwe watsukulu wawo kwa kumtsilihula Yesu ka pfayandikighwe mne Tsaburi ya kabili,"},{"book":"Ghamatendo","chapter":"13","verse":"34","text":"Kuya mne imbuli ya ukumtsilihula aleke kwola, Imulungu kalonga apfi,"},{"book":"Ghamatendo","chapter":"13","verse":"35","text":"Na hanu hangi mne Tsaburi holonga,"},{"book":"Ghamatendo","chapter":"13","verse":"36","text":"Lekeni kwa Daudi ng'aiwile apfo bae, kwaapfila Daudi tsakamalitsa kumtumikila Imulungu mne ughima wake, kuya kafa, katsikighwa hamwe na aba tsake na lukuli lwake lwola."},{"book":"Ghamatendo","chapter":"13","verse":"37","text":"Lekeni ayula iyatsilihulighwe ne Imulungu, ng'olile bae."},{"book":"Ghamatendo","chapter":"13","verse":"38","text":"“Apfo wandughu tsangu nobama mmanye ka kubitila Yesu, imbuli ya kuleghusighwa nzambi yopetighwa kuna mwemwe,"},{"book":"Ghamatendo","chapter":"13","verse":"39","text":"na chila imunu iyomtoghola Yesu koleghusighwa nzambi tsake, chinu ing'achidahika bae kwa ghamalaghitso gha Musa."},{"book":"Ghamatendo","chapter":"13","verse":"40","text":"Mwalangitse lelo ileke kuwalawila imbuli yawalongile manabii we Imulungu,"},{"book":"Ghamatendo","chapter":"13","verse":"41","text":"‘Mtegheletse mwemwe imbetsa, mkangawale mwaghe."},{"book":"Ghamatendo","chapter":"13","verse":"42","text":"Pauli na Balinaba hawang'ali wolawa mne ing'anda ya ukulombela, iwanu wawalomba watse walonge ipfinu pfino mne litsuwa lya Sabato ilikutsa."},{"book":"Ghamatendo","chapter":"13","verse":"43","text":"Mtingano haghumalile, Wayahudi wengi ne iwanu wengi iwali si Wayahudi bae iwompfuka Imulungu wawawinza. Pauli na Balinaba walomba nawo, wawaghela ghumoyo waghendelele mne uluso we Imulungu."},{"book":"Ghamatendo","chapter":"13","verse":"44","text":"Mne litsuwa lya Sabato liwinzile, iwanu wa ghumji ghose wetingana kuhulikitsa imbuli ye Imulungu."},{"book":"Ghamatendo","chapter":"13","verse":"45","text":"Lekeni Wayahudi hawonile mtingano aghwo, wona chepfu, wabela aghala ghayang'ali yolonga Pauli, kuya wamligha."},{"book":"Ghamatendo","chapter":"13","verse":"46","text":"Lekeni Pauli na Balinaba wawedika bila kupfuka, “Tsatubamighwa tanu tuwalongele mwemwe imbuli ye Imulungu, lekeni kwaapfila mwoilema na kwibona ka ng'ambamighwa bae kuwa na ughima wa ghamatsuwa ghose. Lelo twowaghendela iwanu iwali si Wayahudi bae."},{"book":"Ghamatendo","chapter":"13","verse":"47","text":"Kwaapfila Imtwatsa tsakatulaghitsa apfi, ‘Nikwika uwe ghumwanga kwe iwanu iwali si Wayahudi bae, uwaghalile ukombotsi mbaka utsighilo we isi.’ ”"},{"book":"Ghamatendo","chapter":"13","verse":"48","text":"Iwanu iwali si Wayahudi bae hawahulike apfo, wadeng'elela na waitunya imbuli ye Imtwatsa, na wose iwasaghulighwe kwa ughima wa ghamatsuwa ghose watoghola."},{"book":"Ghamatendo","chapter":"13","verse":"49","text":"Imbuli ye Imtwatsa yenela mne isi yose ila."},{"book":"Ghamatendo","chapter":"13","verse":"50","text":"Lekeni Wayahudi wawasongesa iwapinga iwohulikitsighwa, iwampfukile Imulungu, ne iwakulu we isi ila. Wandusa kuwadununza Pauli na Balinaba, kuya wawawinga mna isi yawo."},{"book":"Ghamatendo","chapter":"13","verse":"51","text":"Nawo iwatumighwa wawakung'usila timbwisi lya ghamaghulu ghawo, kuya waghenda mne isi ya Ikoniya."},{"book":"Ghamatendo","chapter":"13","verse":"52","text":"Na iwanang'ina tsawadeng'elela na wamema Ghumuhe Mwenzeluka."}]}