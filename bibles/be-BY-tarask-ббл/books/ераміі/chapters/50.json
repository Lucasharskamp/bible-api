{"data":[{"book":"ЕРАМІІ","chapter":"50","verse":"1","text":"Слова, якое прамовіў Гасподзь пра Вавілон і пра зямлю Халдэяў празь Ерамію прарока:"},{"book":"ЕРАМІІ","chapter":"50","verse":"2","text":"абвясьцеце і распаўсюдзьце сярод народаў, і падымеце сьцяг, аб'явеце, не хавайце, кажэце: Вавілон узяты, Віл пасаромлены, Мэрадах зламаны, балваны ягоныя пасаромленыя, ідалы яго разьбітыя."},{"book":"ЕРАМІІ","chapter":"50","verse":"3","text":"Бо з поўначы падняўся супроць яго народ, які зробіць зямлю ягоную пустэльняю, і ніхто ня жыцьме там, ад чалавека да быдла, усе рушаць і сыдуць."},{"book":"ЕРАМІІ","chapter":"50","verse":"4","text":"У тыя дні і ў той час, кажа Гасподзь, прыйдуць сыны Ізраілевыя, яны і сыны Юдавыя разам, будуць хадзіць і плакаць і знойдуць Госпада Бога свайго;"},{"book":"ЕРАМІІ","chapter":"50","verse":"5","text":"будуць пытацца дарогі да Сіёна і, павярнуўшы да яго твары, будуць казаць: ідзеце і далучэцеся да Госпада спрымірэнствам вечным, якое не забудзецца."},{"book":"ЕРАМІІ","chapter":"50","verse":"6","text":"Народ Мой быў, як пагіблыя авечкі; пастухі іхнія зьвялі іх з дарогі, разагналі іх па горах; бадзяліся яны з гары на пагорак, забылі лежбішча сваё."},{"book":"ЕРАМІІ","chapter":"50","verse":"7","text":"Усе, што знаходзілі іх, пажыралі іх, і прыгнятальнікі іх казалі: «мы не вінаватыя, бо яны зграшылі перад Госпадам, перад жытлішчам праўды і перад Госпадам, надзеяй бацькоў іхніх»."},{"book":"ЕРАМІІ","chapter":"50","verse":"8","text":"Уцякайце з асяродзьдзя Вавілона, і сыходзьце з Халдэйскай зямлі, і будзьце, як казлы наперадзе статка авечак."},{"book":"ЕРАМІІ","chapter":"50","verse":"9","text":"Бо вось, Я падыму і прывяду на Вавілон зборню вялікіх народаў зь зямлі паўночнай, і разьмесьцяцца насупраць яго, і ён будзе ўзяты: стрэлы ў іх, як у спраўнага воіна, не вяртаюцца марна."},{"book":"ЕРАМІІ","chapter":"50","verse":"10","text":"І Халдэі зробяцца здабычаю іхняй; і спусташальнікі яе насыцяцца, кажа Гасподзь."},{"book":"ЕРАМІІ","chapter":"50","verse":"11","text":"Бо мы весяліліся, вы сьвяткавалі, рабаўнікі спадчыны Маёй; скакалі ад радасьці, як цялушка на траве, і ржалі, як баявыя коні."},{"book":"ЕРАМІІ","chapter":"50","verse":"12","text":"У вялікім сораме будзе маці ваша, пачырванее радзіцелька вашая; вось, будучыня тых народаў - пустэльня, сухая зямля і стэп."},{"book":"ЕРАМІІ","chapter":"50","verse":"13","text":"Ад гневу Госпада яна зробіцца няжылою, і ўся яна будзе пустая; кожны, хто будзе праходзіць праз Вавілон, зьдзівіцца і сьвісьне, гледзячы на ўсе пахібы яго."},{"book":"ЕРАМІІ","chapter":"50","verse":"14","text":"Выстрайцеся ў баявы парадак вакол Вавілона; усе, хто напінае лук, страляйце па ім, не шкадуйце стрэлаў, бо ён зграшыў супроць Госпада;"},{"book":"ЕРАМІІ","chapter":"50","verse":"15","text":"падымеце крык супроць яго з усіх бакоў; ён падаў руку сваю; упалі цьвярдыні ягоныя, разваліліся сьцены яго, бо гэта - адплата Госпада; помсьціце яму; як ён рабіў, так і вы рабеце зь ім;"},{"book":"ЕРАМІІ","chapter":"50","verse":"16","text":"зьнішчайце ў Вавілоне і сейбіта і жняца ў часе жніва; ад страху пагібельнага меча хай кожны вернецца да народа свайго, і кожны хай бяжыць у зямлю сваю."},{"book":"ЕРАМІІ","chapter":"50","verse":"17","text":"Ізраіль - расьсеяны статак; ільвы разагналі яго; раней аб'ядаў яго цар Асірыйскі, а гэты апошні, Навухаданосар, цар Вавілонскі, і косьці яго патрушчыў."},{"book":"ЕРАМІІ","chapter":"50","verse":"18","text":"Таму так кажа Гасподзь Саваоф, Бог Ізраілеў: вось, Я наведаю цара Вавілонскага і зямлю яго, як наведаў цара Асірыйскага;"},{"book":"ЕРАМІІ","chapter":"50","verse":"19","text":"і вярну Ізраіля на пашу ягоную, і будзе ён пасьвіцца на Карміле і Васане, і душа яго насыціцца на гары Яфрэмавай і ў Галаадзе."},{"book":"ЕРАМІІ","chapter":"50","verse":"20","text":"У тыя дні і ў той час, кажа Гасподзь, будуць шукаць няпраўды Ізраілевай, і ня будзе яе, і грахоў Юды, і ня знойдзецца іх; бо дарую тым, каго пакіну жывога."},{"book":"ЕРАМІІ","chapter":"50","verse":"21","text":"Ідзі на яе, на зямлю мяцежную, і пакарай жыхароў яе; спусташай і вынішчай усё за імі, кажа Гасподзь, і зрабі ўсё, што Я загадаў табе."},{"book":"ЕРАМІІ","chapter":"50","verse":"22","text":"Шум бітвы на зямлі і вялікае разбурэньне!"},{"book":"ЕРАМІІ","chapter":"50","verse":"23","text":"Як разьбіты і скрышаны молат усяе зямлі! Як Вавілон зрабіўся жахам сярод народаў!"},{"book":"ЕРАМІІ","chapter":"50","verse":"24","text":"Я раскінуў сеткі на цябе, і ты злоўлены, Вавілоне, не прадбачачы таго; ты знойдзены і схоплены, бо паўстаў супроць Госпада."},{"book":"ЕРАМІІ","chapter":"50","verse":"25","text":"Гасподзь адчыніў сховішча Сваё і ўзяў зь яго посуд гневу Свайго, бо ў Госпада Бога Саваофа ёсьць справа ў зямлі Халдэйскай."},{"book":"ЕРАМІІ","chapter":"50","verse":"26","text":"Ідзеце на яе з усіх краёў, адчыняйце засекі яе, тапчэце яе як снапы, зусім зьнішчыце яе, каб нічога ад яе не засталося;"},{"book":"ЕРАМІІ","chapter":"50","verse":"27","text":"забівайце ўсіх валоў яе, хай ідуць на закол; гора ім! бо прыйшоў дзень іхні, час наведваньня іх."},{"book":"ЕРАМІІ","chapter":"50","verse":"28","text":"Чуцен голас тых, што бягуць і ратуюцца зь зямлі Вавілонскай, каб узьвясьціць на Сіёне пра помсту Госпада Бога нашага, пра помсту за храм Яго."},{"book":"ЕРАМІІ","chapter":"50","verse":"29","text":"Склічце супроць Вавілона лучнікаў; усе, хто напінае лук, вакол яго, каб ніхто не ўратаваўся зь яго, аддайце яму паводле дзеяў яго, каб ніхто не ўратаваўся зь яго, аддайце яму паводле дзеяў яго; як ён учыняў, так учынеце і зь ім, бо ён узьнёсься супроць Госпада, супроць Сьвятога Ізраілевага."},{"book":"ЕРАМІІ","chapter":"50","verse":"30","text":"За тое загінуць юнакі ягоныя на вуліцах яго, і ўсе воіны яго зьнішчаны будуць у той дзень, кажа Гасподзь."},{"book":"ЕРАМІІ","chapter":"50","verse":"31","text":"Вось, Я - на цябе, гардзея, кажа Гасподзь Бог Саваоф; бо прыйшоў дзень твой, час наведваньня твайго"},{"book":"ЕРАМІІ","chapter":"50","verse":"32","text":"І спатыкнецца гардыня і ўпадзе, і ніхто не падыме яго; і распалю агонь у гарадах ягоных, - і зжарэ ўсё вакол яго."},{"book":"ЕРАМІІ","chapter":"50","verse":"33","text":"Так кажа Гасподзь Саваоф: прыгнечаны сыны Ізраіля, як і сыны Юды, і ўсе, што запаланілі іх, моцна трымаюць іх і ня хочуць адпусьціць іх."},{"book":"ЕРАМІІ","chapter":"50","verse":"34","text":"Але Адкупнік іхні дужы, Гасподзь Саваоф - імя Яго; Ён разьбярэ справу іхнюю, каб супакоіць зямлю і навесьці трымценьне на жыхароў Вавілона."},{"book":"ЕРАМІІ","chapter":"50","verse":"35","text":"Меч на Халдэяў, кажа Гасподзь, і на жыхароў Вавілона, і на князёў яго і на мудрых яго;"},{"book":"ЕРАМІІ","chapter":"50","verse":"36","text":"на спакушальнікаў, і яны звар'яцеюць; меч на воінаў ягоных, і яны зьнясьмеляцца;"},{"book":"ЕРАМІІ","chapter":"50","verse":"37","text":"меч на коней яго і на калясьніцы яго і на ўсе рознапляменныя народы сярод яго, і яны будуць як жанчыны; меч на скарбы яго, і яны будуць разрабаваны;"},{"book":"ЕРАМІІ","chapter":"50","verse":"38","text":"суш на воды яго, і яны перасохнуць; бо гэта зямля балваноў, і яны зьнеразумяцца ад ідальскіх страшыдлаў."},{"book":"ЕРАМІІ","chapter":"50","verse":"39","text":"І паселяцца там стэпавыя зьвяры з шакаламі, і жыцьмуць на ёй страўсы, і ня будзе абжытая вавекі і заселеная ў роды родаў."},{"book":"ЕРАМІІ","chapter":"50","verse":"40","text":"Як развалены Богам Садома і Гамора і суседнія гарады іх, кажа Гасподзь, так і тут ніводзін чалавек ня жыцьме, і сын чалавечы ня будзе спыняцца."},{"book":"ЕРАМІІ","chapter":"50","verse":"41","text":"Вось, ідзе народ з поўначы, і народ вялікі, і многія цары, падымаюцца з краёў зямлі;"},{"book":"ЕРАМІІ","chapter":"50","verse":"42","text":"трымаюць у руках лук і дзіду; яны жорсткія і неміласэрныя; голас іх шумны, як мора; імчацца на конях, выстраіліся як адзін чалавек, каб пабіцца з табою, дачка Вавілона!"},{"book":"ЕРАМІІ","chapter":"50","verse":"43","text":"Пачуў цар Вавілонскі вестку пра іх, і рукі ў яго апусьціліся; скруха ахапіла яго, пакуты - як жанчыну пры родах."},{"book":"ЕРАМІІ","chapter":"50","verse":"44","text":"Вось, узыходзіць ён як леў з вышыняў Ярдана на ўмацаваныя селішчы; але Я прымушу іх сьпешна сысьці зь яго; і хто выбраны, таму даверу яго, бо хто падобны на Мяне? і хто спатрабуе зь Мяне адказу? І які пастух стане супроць мяне?"},{"book":"ЕРАМІІ","chapter":"50","verse":"45","text":"Дык вось, выслухайце вызначэньне Госпада, якое ён пастанавіў пра Вавілон, і намеры Яго, якія Ён мае пра зямлю Халдэйскую; сапраўды самыя малыя са статкаў пацягнуць іх; сапраўды, ён спустошыць селішчы іхнія зь імі."},{"book":"ЕРАМІІ","chapter":"50","verse":"46","text":"Ад шуму ўзяцьця Вавілона затрасецца зямля, і лямант будзе чуцен сярод народаў."}]}