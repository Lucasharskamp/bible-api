{"data":[{"book":"ΠΡΟΣ ΓΑΛΑΤΑΣ","chapter":"3","verse":"1","text":"Ὦ ἀνόητοι Γαλάται, τίς ὑμᾶς ἐβάσκανε τῇ ἀληθείᾳ μὴ πείθεσθαι, οἷς κατ᾿ ὀφθαλμοὺς Ἰησοῦς Χριστὸς προεγράφη ἐν ὑμῖν ἐσταυρωμένος;"},{"book":"ΠΡΟΣ ΓΑΛΑΤΑΣ","chapter":"3","verse":"2","text":"Τοῦτο μόνον θέλω μαθεῖν ἀφ᾿ ὑμῶν, ἐξ ἔργων νόμου τὸ πνεῦμα ἐλάβετε, ἢ ἐξ ἀκοῆς πίστεως;"},{"book":"ΠΡΟΣ ΓΑΛΑΤΑΣ","chapter":"3","verse":"3","text":"Οὕτως ἀνόητοί ἐστε; Ἐναρξάμενοι πνεύματι, νῦν σαρκὶ ἐπιτελεῖσθε;"},{"book":"ΠΡΟΣ ΓΑΛΑΤΑΣ","chapter":"3","verse":"4","text":"Τοσαῦτα ἐπάθετε εἰκῇ; Εἴγε καὶ εἰκῇ."},{"book":"ΠΡΟΣ ΓΑΛΑΤΑΣ","chapter":"3","verse":"5","text":"Ὁ οὖν ἐπιχορηγῶν ὑμῖν τὸ πνεῦμα καὶ ἐνεργῶν δυνάμεις ἐν ὑμῖν, ἐξ ἔργων νόμου, ἢ ἐξ ἀκοῆς πίστεως;"},{"book":"ΠΡΟΣ ΓΑΛΑΤΑΣ","chapter":"3","verse":"6","text":"Καθὼς Ἀβραὰμ ἐπίστευσε τῷ Θεῷ, καὶ ἐλογίσθη αὐτῷ εἰς δικαιοσύνην."},{"book":"ΠΡΟΣ ΓΑΛΑΤΑΣ","chapter":"3","verse":"7","text":"Γινώσκετε ἄρα ὅτι οἱ ἐκ πίστεως, οὗτοί εἰσιν υἱοὶ Ἀβραάμ."},{"book":"ΠΡΟΣ ΓΑΛΑΤΑΣ","chapter":"3","verse":"8","text":"Προϊδοῦσα δὲ ἡ γραφὴ ὅτι ἐκ πίστεως δικαιοῖ τὰ ἔθνη ὁ Θεός, προευηγγελίσατο τῷ Ἀβραὰμ ὅτι 3.8 Εὐλογηθήσονται ¦ Ἐνευλογηθήσονται St.Εὐλογηθήσονται ἐν σοὶ πάντα τὰ ἔθνη."},{"book":"ΠΡΟΣ ΓΑΛΑΤΑΣ","chapter":"3","verse":"9","text":"Ὥστε οἱ ἐκ πίστεως εὐλογοῦνται σὺν τῷ πιστῷ Ἀβραάμ."},{"book":"ΠΡΟΣ ΓΑΛΑΤΑΣ","chapter":"3","verse":"10","text":"Ὅσοι γὰρ ἐξ ἔργων νόμου εἰσίν, ὑπὸ κατάραν εἰσί· γέγραπται γάρ, Ἐπικατάρατος πᾶς ὃς οὐκ ἐμμένει ἐν πᾶσι τοῖς γεγραμμένοις ἐν τῷ βιβλίῳ τοῦ νόμου, τοῦ ποιῆσαι αὐτά."},{"book":"ΠΡΟΣ ΓΑΛΑΤΑΣ","chapter":"3","verse":"11","text":"Ὅτι δὲ ἐν νόμῳ οὐδεὶς δικαιοῦται παρὰ τῷ Θεῷ, δῆλον· ὅτι Ὁ δίκαιος ἐκ πίστεως ζήσεται·"},{"book":"ΠΡΟΣ ΓΑΛΑΤΑΣ","chapter":"3","verse":"12","text":"ὁ δὲ νόμος οὐκ ἔστιν ἐκ πίστεως, ἀλλ᾿ Ὁ ποιήσας αὐτὰ ἄνθρωπος ζήσεται ἐν αὐτοῖς."},{"book":"ΠΡΟΣ ΓΑΛΑΤΑΣ","chapter":"3","verse":"13","text":"Χριστὸς ἡμᾶς ἐξηγόρασεν ἐκ τῆς κατάρας τοῦ νόμου, γενόμενος ὑπὲρ ἡμῶν κατάρα· γέγραπται γάρ, Ἐπικατάρατος πᾶς ὁ κρεμάμενος ἐπὶ ξύλου·"},{"book":"ΠΡΟΣ ΓΑΛΑΤΑΣ","chapter":"3","verse":"14","text":"ἵνα εἰς τὰ ἔθνη ἡ εὐλογία τοῦ Ἀβραὰμ γένηται ἐν Χριστῷ Ἰησοῦ, ἵνα τὴν ἐπαγγελίαν τοῦ πνεύματος λάβωμεν διὰ τῆς πίστεως."},{"book":"ΠΡΟΣ ΓΑΛΑΤΑΣ","chapter":"3","verse":"15","text":"Ἀδελφοί, κατὰ ἄνθρωπον λέγω· ὅμως ἀνθρώπου κεκυρωμένην διαθήκην οὐδεὶς ἀθετεῖ ἢ ἐπιδιατάσσεται."},{"book":"ΠΡΟΣ ΓΑΛΑΤΑΣ","chapter":"3","verse":"16","text":"Τῷ δὲ Ἀβραὰμ ἐρρήθησαν αἱ ἐπαγγελίαι, καὶ τῷ σπέρματι αὐτοῦ. Οὐ λέγει, Καὶ τοῖς σπέρμασιν, ὡς ἐπὶ πολλῶν, ἀλλ᾿ ὡς ἐφ᾿ ἑνός, Καὶ τῷ σπέρματί σου, ὅς ἐστι Χριστός."},{"book":"ΠΡΟΣ ΓΑΛΑΤΑΣ","chapter":"3","verse":"17","text":"Τοῦτο δὲ λέγω, διαθήκην προκεκυρωμένην ὑπὸ τοῦ Θεοῦ εἰς Χριστὸν ὁ μετὰ ἔτη τετρακόσια καὶ τριάκοντα γεγονὼς νόμος οὐκ ἀκυροῖ, εἰς τὸ καταργῆσαι τὴν ἐπαγγελίαν."},{"book":"ΠΡΟΣ ΓΑΛΑΤΑΣ","chapter":"3","verse":"18","text":"Εἰ γὰρ ἐκ νόμου ἡ κληρονομία, οὐκέτι ἐξ ἐπαγγελίας· τῷ δὲ Ἀβραὰμ δι᾿ ἐπαγγελίας κεχάρισται ὁ Θεός."},{"book":"ΠΡΟΣ ΓΑΛΑΤΑΣ","chapter":"3","verse":"19","text":"Τί οὖν ὁ νόμος; Τῶν παραβάσεων χάριν προσετέθη, ἄχρις οὗ ἔλθῃ τὸ σπέρμα ᾧ ἐπήγγελται, διαταγεὶς δι᾿ ἀγγέλων ἐν χειρὶ μεσίτου."},{"book":"ΠΡΟΣ ΓΑΛΑΤΑΣ","chapter":"3","verse":"20","text":"Ὁ δὲ μεσίτης ἑνὸς οὐκ ἔστιν, ὁ δὲ Θεὸς εἷς ἐστίν."},{"book":"ΠΡΟΣ ΓΑΛΑΤΑΣ","chapter":"3","verse":"21","text":"Ὁ οὖν νόμος κατὰ τῶν ἐπαγγελιῶν τοῦ Θεοῦ; Μὴ γένοιτο. Εἰ γὰρ ἐδόθη νόμος ὁ δυνάμενος ζῳοποιῆσαι, ὄντως ἂν ἐκ νόμου ἦν ἡ δικαιοσύνη."},{"book":"ΠΡΟΣ ΓΑΛΑΤΑΣ","chapter":"3","verse":"22","text":"Ἀλλὰ συνέκλεισεν ἡ γραφὴ τὰ πάντα ὑπὸ ἁμαρτίαν, ἵνα ἡ ἐπαγγελία ἐκ πίστεως Ἰησοῦ Χριστοῦ δοθῇ τοῖς πιστεύουσι."},{"book":"ΠΡΟΣ ΓΑΛΑΤΑΣ","chapter":"3","verse":"23","text":"Πρὸ τοῦ δὲ ἐλθεῖν τὴν πίστιν, ὑπὸ νόμον ἐφρουρούμεθα, συγκεκλεισμένοι εἰς τὴν μέλλουσαν πίστιν ἀποκαλυφθῆναι."},{"book":"ΠΡΟΣ ΓΑΛΑΤΑΣ","chapter":"3","verse":"24","text":"Ὥστε ὁ νόμος παιδαγωγὸς ἡμῶν γέγονεν εἰς Χριστόν, ἵνα ἐκ πίστεως δικαιωθῶμεν."},{"book":"ΠΡΟΣ ΓΑΛΑΤΑΣ","chapter":"3","verse":"25","text":"Ἐλθούσης δὲ τῆς πίστεως, οὐκέτι ὑπὸ παιδαγωγόν ἐσμεν."},{"book":"ΠΡΟΣ ΓΑΛΑΤΑΣ","chapter":"3","verse":"26","text":"Πάντες γὰρ υἱοὶ Θεοῦ ἐστὲ διὰ τῆς πίστεως ἐν Χριστῷ Ἰησοῦ."},{"book":"ΠΡΟΣ ΓΑΛΑΤΑΣ","chapter":"3","verse":"27","text":"Ὅσοι γὰρ εἰς Χριστὸν ἐβαπτίσθητε, Χριστὸν ἐνεδύσασθε."},{"book":"ΠΡΟΣ ΓΑΛΑΤΑΣ","chapter":"3","verse":"28","text":"Οὐκ ἔνι Ἰουδαῖος οὐδὲ Ἕλλην, οὐκ ἔνι δοῦλος οὐδὲ ἐλεύθερος, οὐκ ἔνι ἄρσεν καὶ θῆλυ· πάντες γὰρ ὑμεῖς εἷς ἐστὲ ἐν Χριστῷ Ἰησοῦ."},{"book":"ΠΡΟΣ ΓΑΛΑΤΑΣ","chapter":"3","verse":"29","text":"Εἰ δὲ ὑμεῖς Χριστοῦ, ἄρα τοῦ Ἀβραὰμ σπέρμα ἐστέ, καὶ κατ᾿ ἐπαγγελίαν κληρονόμοι."}]}