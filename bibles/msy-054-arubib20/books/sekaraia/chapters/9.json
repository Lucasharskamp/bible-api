{"data":[{"book":"Sekaraia","chapter":"9","verse":"1","text":"Ikiavɨra Itir God kamaghɨn uan akam na ganɨga ghaze, Ikiavɨra Itir God, Distrik Hadrak ko, Damaskusɨn nguibar ekiam daperagh avughsɨ ikiam. Guizbangɨra, a uan damazimningɨn Israelian anababar gari moghɨn, a kantriba bar dar gumazamizibar gari."},{"book":"Sekaraia","chapter":"9","verse":"2","text":"Egha uaghan a Hamat, a nguibar ekiar Distrik Hadrakɨn boroghɨn itim, ko, Tairɨn nguibam ko, Saidonɨn nguibamɨn gari. Tair ko Saidonɨn gumaziba ti ghaze, me fofozir aghuir avɨriba iti. Ezɨ Ikiavɨra Itir God guizbangɨra uaghan men gari."},{"book":"Sekaraia","chapter":"9","verse":"3","text":"Tair, a nguibar ekiar gavgavimɨn oto. Ezɨ an gumazamiziba uari bagha dɨvazir mɨtiar bar gavgavimɨn ingarigha uan nguibar ekiam avɨni. Me uaghan uari bagha silvan avɨriba geghufi, da nguazir mɨnezibar mɨn iti. Ezɨ me golɨn bar avɨriba itima, da men damazibar pura bizir kɨnibar mɨn iti."},{"book":"Sekaraia","chapter":"9","verse":"4","text":"Ezɨ puvatɨ, Ekiam men bizir aghuiba bar da batuegham. A Tairɨn biziba ko, an dɨvazir mɨtiar bar gavgaviba, a bar da isɨ ongarim da kunigham. Eghtɨ apaniba izɨ men nguibar ekiam daborogh bar a gasɨghasigham."},{"book":"Sekaraia","chapter":"9","verse":"5","text":"Eghtɨ Askelonɨn nguibar ekiamɨn gumazamiziba bizir kamɨn ganigh bar atiatigham. Me uaghan kuram iniam, eghtɨ men nguibam, gumazamiziba gɨn an ikian kogham. Eghtɨ Gasaba uaghan bizir kamɨn gantɨ, osɨmtɨzir ekiam me batogham, mati amizim borim batamin mɨzazim a bato. Eghtɨ men atrivim aremegham. Eghtɨ Ekronba uaghan bizir kamɨn ganɨva osɨmtɨzir ekiar kam iniam, mati amizim borim batasa mɨzazim isi. Me kamaghɨn nɨghnɨsi, Tairba ti men akuragham. Ezɨ puvatɨ, me bar ikuvigham."},{"book":"Sekaraia","chapter":"9","verse":"6","text":"Eghtɨ gumazir pura tighɨn itir igharaziba izɨ Asdotɨn nguibar ekiamɨn ikiam. Ikiavɨra Itir God kamaghɨn mɨgei, “Filistian kaba, me gumazir uari fa akaba batoziba, kɨ bar me dɨkabɨragham."},{"book":"Sekaraia","chapter":"9","verse":"7","text":"Eghtɨ Filistian ikiavɨra itir varazira, me nan gumazamizibar mɨn otivigh Judan anababar tongɨn ikiam. Jebusia9:7 Jebusia, me Jerusalemɨn nguibamɨn nguazir ghueba. Devit gɨn taun Jerusalem iniam, Jebusia Israelia ko iti. Nɨ Josua 15:63ɨn gan. fomɨram amizɨ moghɨn, Ekronba datɨrɨghɨn nan gumazamizibar ikiam. Kamaghɨn amizɨma, me ghuziba itir asɨzir tuzibar aman koghɨva, uaghan Judaba ataghizir dagheba, me dar aman kogham.9:7 Judaba asɨzim isamsɨ faragh bar deravɨrama an ghuzim rueghɨva gɨn a isamigh aneremam. Ezɨ Filistiaba arazir kam gamir puvatɨgha, Moses osirizɨ moghɨn me Godɨn damazimɨn mɨze. (Nɨ vezɨn kabar gan: Jenesis 9:4; Ofa Gami 3:17 ko 7:26-27; Godɨn Araziba 12:16 ko 15:23.) Ikiavɨra Itir God kagh kamaghɨn mɨgɨa ghaze, me asɨzim ghuziba sara ikɨtɨ me aneman a men anogoroke."},{"book":"Sekaraia","chapter":"9","verse":"8","text":"“Kɨ uan gumazamizibar garima me mɨzazir ekiam ini. Kamaghɨn amizɨ, kɨ uan kantri geghuv, mɨdorozir gumaziba ateghtɨma, me nguazir kamɨn izeghan kogham. Kɨ uam apaniba ateghtɨ me ua nan gumazamiziba abɨnɨva arazir kurabar me damuan kogham.”"},{"book":"Sekaraia","chapter":"9","verse":"9","text":"Ia Saionɨn nguibar ekiamɨn itir gumazamiziba, ia bar akongegh!"},{"book":"Sekaraia","chapter":"9","verse":"10","text":"Ikiavɨra Itir God ghaze,"},{"book":"Sekaraia","chapter":"9","verse":"11","text":"Ikiavɨra Itir God ua kamaghɨn mɨgei,"},{"book":"Sekaraia","chapter":"9","verse":"12","text":"Ia kamaghɨn fo, kɨ ian akuraghasa ifonge."},{"book":"Sekaraia","chapter":"9","verse":"13","text":"Judaba, kɨ uan barir pimɨn mɨn men suiragh, egh Efraimɨn adarasi, kɨ uan barir afuzibar mɨn men suiragham."},{"book":"Sekaraia","chapter":"9","verse":"14","text":"“Ikiavɨra Itir God uan gumazamizibagh isɨn azenaram otogh barir pimɨn asam."},{"book":"Sekaraia","chapter":"9","verse":"15","text":"Ikiavɨra Itir Godɨn Gavgaviba Bar Itim, oramɨn mɨn deravɨra uan gumazamizibagh eghuvam,"},{"book":"Sekaraia","chapter":"9","verse":"16","text":"“Dughiar kamɨn, Ikiavɨra Itir God men God uan gumazamiziba iniam,"},{"book":"Sekaraia","chapter":"9","verse":"17","text":"Nguazir kam bar deraghtɨ, me deravɨra ikiam."}]}