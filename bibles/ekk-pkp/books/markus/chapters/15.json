{"data":[{"book":"Markus","chapter":"15","verse":"1","text":"Järgmisel hommikul vara jõudsid ülempreester, vanemad ja vaimulikud õpetajad − kogu valitsev nõukogu − otsusele. Nad lasid Jeesuse kinni siduda ja saatsid ta minema, et anda ta üle Pilaatusele."},{"book":"Markus","chapter":"15","verse":"2","text":"Pilaatus küsis temalt: „Kas sina oled juutide kuningas?“"},{"book":"Markus","chapter":"15","verse":"3","text":"Ülempreestrid jätkasid tema vastu paljude süüdistuste esitamist."},{"book":"Markus","chapter":"15","verse":"4","text":"Pilaatus küsitles teda uuesti: „Kas sa ei kavatsegi vastata? Näed, kui palju süüdistusi nad sinu vastu esitavad!“"},{"book":"Markus","chapter":"15","verse":"5","text":"Aga Pilaatuse suureks üllatuseks ei andnud Jeesus enam ühtki vastust."},{"book":"Markus","chapter":"15","verse":"6","text":"Pilaatusel oli tava lasta paasapüha ajal rahvale vabaks üks vang, keda iganes nad soovisid."},{"book":"Markus","chapter":"15","verse":"7","text":"Üks vangidest oli mees nimega Barabas, kes kuulus ülestõusu käigus mõrva sooritanud mässuliste grupi hulka."},{"book":"Markus","chapter":"15","verse":"8","text":"Rahvas läks Pilaatuse juurde ja palus tal vabastada vang vastavalt tema tavalisele kombele."},{"book":"Markus","chapter":"15","verse":"9","text":"„Kas tahate, et lasen teile vabaks juutide kuninga?“ küsis ta neilt,"},{"book":"Markus","chapter":"15","verse":"10","text":"sest ta mõistis, et ülempreestrid olid Jeesuse tema juurde toonud kadedusest Jeesuse vastu."},{"book":"Markus","chapter":"15","verse":"11","text":"Kuid ülempreestrid õhutasid rahvast nõudma temalt hoopis Barabase vabastamist."},{"book":"Markus","chapter":"15","verse":"12","text":"„Mida ma pean siis tegema sellega, keda te nimetate juutide kuningaks?“ küsis ta neilt."},{"book":"Markus","chapter":"15","verse":"13","text":"„Löö ta risti!“ karjus rahvas vastuseks."},{"book":"Markus","chapter":"15","verse":"14","text":"„Miks? Mis kuriteo on ta toime pannud?“ küsis Pilaatus neilt."},{"book":"Markus","chapter":"15","verse":"15","text":"Soovides märatsevale rahvahulgale meele järele olla, vabastas Pilaatus neile Barabase. Kõigepealt laskis ta Jeesust piitsutada ja andis ta siis üle ristilöömiseks."},{"book":"Markus","chapter":"15","verse":"16","text":"Sõdurid viisid ta eemale pretooriumi15:16. Rooma maavalitseja ametlik residents. õue, kuhu kutsuti välja kogu kohort.15:16. Kohort oli umbes 600 sõdurist koosnev rühm."},{"book":"Markus","chapter":"15","verse":"17","text":"Talle asetati õlgadele kuninglik purpurne rüü ja valmistati okaskroon, mis pandi talle pähe."},{"book":"Markus","chapter":"15","verse":"18","text":"Siis tervitasid nad teda sõnadega: „Ole tervitatud, juutide kuningas!“"},{"book":"Markus","chapter":"15","verse":"19","text":"Nad lõid teda korduvalt kepiga vastu pead, sülitasid tema peale ja langesid tema ette põlvedele nagu kummardades."},{"book":"Markus","chapter":"15","verse":"20","text":"Kui nad olid tema pilkamise lõpetanud, võtsid nad ära purpurrüü ja panid talle tema enda riided selga tagasi. Siis viisid nad ta ära ristilöömiseks."},{"book":"Markus","chapter":"15","verse":"21","text":"Nad sundisid möödujat, Siimonat Küreenest, kes oli maalt linna tulemas, tema risti kandma. Siimon oli Aleksandri ja Rufuse isa."},{"book":"Markus","chapter":"15","verse":"22","text":"Jeesus viidi paika, mida nimetati Kolgataks, mis tähendab „Pealuu ase“."},{"book":"Markus","chapter":"15","verse":"23","text":"Nad pakkusid talle mürriga segatud veini, kuid ta keeldus sellest."},{"book":"Markus","chapter":"15","verse":"24","text":"Siis lõid nad ta risti. Nad jaotasid tema riideid ja heitsid täringuid, et otsustada, kes mida saab.15:24. Vt Psalmid 22:19."},{"book":"Markus","chapter":"15","verse":"25","text":"See oli hommikul kella üheksa ajal, kui nad ta risti lõid."},{"book":"Markus","chapter":"15","verse":"26","text":"Tema vastu esitatud süüdistusega sildil oli kirjas: „Juutide kuningas.“"},{"book":"Markus","chapter":"15","verse":"27","text":"Temaga koos löödi risti kaks kurjategijat, üks temast vasakule ja teine paremale."},{"book":"Markus","chapter":"15","verse":"28","text":"15:28. Paljudes varajastes käsikirjades ei ole salmi 28."},{"book":"Markus","chapter":"15","verse":"29","text":"Möödujad karjusid talle solvanguid, raputasid pead ja ütlesid: „Ahaa! Sina, kes sa väitsid, et hävitad templi ja ehitad selle kolme päevaga üles,"},{"book":"Markus","chapter":"15","verse":"30","text":"päästa ennast ja astu ristilt maha!“"},{"book":"Markus","chapter":"15","verse":"31","text":"Samamoodi pilkasid teda ülempreestrid ja vaimulikud juhid ning ütlesid üksteisele: „Teisi ta päästis, aga ennast ei suuda ta päästa."},{"book":"Markus","chapter":"15","verse":"32","text":"Kui ta tõesti on Messias, Iisraeli kuningas, siis miks ei astu ta ristilt alla, et me näeksime ja usuksime!“ Isegi need, kes olid koos temaga risti löödud, solvasid teda."},{"book":"Markus","chapter":"15","verse":"33","text":"Keskpäeval langes kogu maale pimedus kuni kella kolmeni pärastlõunal."},{"book":"Markus","chapter":"15","verse":"34","text":"Kella kolme ajal karjatas Jeesus: „Eloi, Eloi, lama sabahtani,“ mis tähendab: „Mu Jumal, mu Jumal, miks sa oled mind maha jätnud?“15:34. Tsiteeritud Psalmid 22:2."},{"book":"Markus","chapter":"15","verse":"35","text":"Mõned sealseisjaist kuulsid seda ja ütlesid: „Ta kutsub Eelijat.“"},{"book":"Markus","chapter":"15","verse":"36","text":"Üks mees jooksis, täitis käsna äädikaga, pani kepi otsa ja üritas sellega Jeesusele juua anda.15:36. Vt Psalmid 69:22. „Jätke ta rahule,“ ütles ta. „Vaatame, kas Eelija tuleb teda ristilt maha võtma.“"},{"book":"Markus","chapter":"15","verse":"37","text":"Siis oigas Jeesus valjusti ja suri."},{"book":"Markus","chapter":"15","verse":"38","text":"Templi eesriie kärises ülevalt alla kaheks."},{"book":"Markus","chapter":"15","verse":"39","text":"Kui tsentuurio, kes seisis Jeesuse ees, nägi, kuidas ta suri, ütles ta: „See mees oli tõesti Jumala Poeg.“"},{"book":"Markus","chapter":"15","verse":"40","text":"Mõned naised jälgisid eemalt, nende hulgas Maarja Magdaleena, Jaakobus noorema ja Joosese ema Maarja ning Salome."},{"book":"Markus","chapter":"15","verse":"41","text":"Nad olid järgnenud Jeesusele ja hoolitsenud tema eest, kui ta oli Galileas. Paljud teised naised, kes olid koos temaga Jeruusalemmas olnud, olid ka seal."},{"book":"Markus","chapter":"15","verse":"42","text":"Oli reede,15:42. Sõna-sõnalt „valmistuspäev“. päev enne hingamispäeva. Kui jõudis õhtu,"},{"book":"Markus","chapter":"15","verse":"43","text":"siis Joosep Arimaatiast − juhtiva nõukogu liige, kes ootas Jumala riiki − oli nii julge, et läks Pilaatuse juurde ja küsis Jeesuse surnukeha endale."},{"book":"Markus","chapter":"15","verse":"44","text":"Pilaatus oli üllatunud, et Jeesus oli nii kiiresti surnud, seepärast kutsus ta tsentuurio ja küsis temalt, kas Jeesus oli juba surnud."},{"book":"Markus","chapter":"15","verse":"45","text":"Kui Pilaatus oli tsentuuriolt kinnituse saanud, andis ta Joosepile loa surnukeha võtta."},{"book":"Markus","chapter":"15","verse":"46","text":"Joosep ostis linase kanga. Seejärel võttis ta Jeesuse surnukeha ristilt alla, mähkis linasse ja asetas hauakambrisse, mis oli kaljusse raiutud. Siis veeratas ta sissepääsu ette raske kivi."},{"book":"Markus","chapter":"15","verse":"47","text":"Maarja Magdaleena ja Joosese ema Maarja jälgisid, kuhu Jeesuse surnukeha pandi."}]}