{"data":[{"book":"1. Korintským","chapter":"14","verse":"1","text":"Ať je tedy u vás láska na prvním místě. O duchovní dary také usilujte, ale především o schopnost tlumočit Boží slovo."},{"book":"1. Korintským","chapter":"14","verse":"2","text":"Když někdo mluví neznámým jazykem, mluví sice k Bohu, ale lidé z toho nic nemají, protože mu nerozumějí."},{"book":"1. Korintským","chapter":"14","verse":"3","text":"Jestliže však někdo promluví prorocky, posluchači to pochopí a taková slova jim pomáhají, povzbuzují je a podněcují."},{"book":"1. Korintským","chapter":"14","verse":"4","text":"Neznámý jazyk má význam jen pro toho, kdo jím mluví, kdežto srozumitelné poselství buduje křesťanské společenství."},{"book":"1. Korintským","chapter":"14","verse":"5","text":"Ne že bych vám nepřál, abyste třeba všichni mluvili cizími jazyky, ale přednost dávám tomu, abyste Boží slovo přinášeli srozumitelně. Vždyť církev má užitek jenom z toho, čemu může každý rozumět."},{"book":"1. Korintským","chapter":"14","verse":"6","text":"Řekněte sami: k čemu by vám bylo, kdybych mluvil jazyky pro vás nesrozumitelnými a nevyložil současně, v čem je poučení, co má smysl vzdělávací a co prorocký?"},{"book":"1. Korintským","chapter":"14","verse":"7","text":"Podívejte se na hudební nástroj – třeba harfu nebo varhany. Kdyby se rozezvučely všemi tóny najednou, kdo by v tom poznal nějakou melodii?"},{"book":"1. Korintským","chapter":"14","verse":"8","text":"Anebo polnice: když zatroubí nezřetelně, kdo rozezná signál k boji?"},{"book":"1. Korintským","chapter":"14","verse":"9","text":"Stejně tak vaše řeč: není-li srozumitelná, nikomu nic nedá. Mluvíte do větru."},{"book":"1. Korintským","chapter":"14","verse":"10","text":"Na světě se mluví stovkami různých jazyků a kdo je zná, krásně se jimi dorozumí."},{"book":"1. Korintským","chapter":"14","verse":"11","text":"Když ale na mne mluví někdo slovy, jejichž význam neznám, zůstaneme si navzájem cizinci."},{"book":"1. Korintským","chapter":"14","verse":"12","text":"Vím, že usilujete o duchovní obdarování. Snažte se tedy vyniknout hlavně v tom, co pomáhá budovat církev."},{"book":"1. Korintským","chapter":"14","verse":"13","text":"Proto radím tomu, kdo mluví neznámým jazykem: modli se, abys uměl vyložit, co říkáš."},{"book":"1. Korintským","chapter":"14","verse":"14","text":"Když totiž někdo hovoří takovým jazykem, modlí se sice jeho duch, ale bez účasti rozumu."},{"book":"1. Korintským","chapter":"14","verse":"15","text":"Co s tím? I já se chci modlit vroucně, ale tak, abych se zároveň modlil rozumem. A když zpívám k Boží oslavě, chci ho chválit i svým rozumem."},{"book":"1. Korintským","chapter":"14","verse":"16-17","text":"Jak by mohl obyčejný posluchač připojit svůj souhlas k modlitbě, kdyby nerozuměl jejím slovům? I kdyby byla sebeupřímnější, nic z ní nemá."},{"book":"1. Korintským","chapter":"14","verse":"18","text":"Jsem vděčný Bohu, že mne tímto darem obdaroval víc, než kohokoliv z vás."},{"book":"1. Korintským","chapter":"14","verse":"19","text":"Přesto ve shromáždění povím raději pět srozumitelných vět než tisíce slov nesrozumitelných."},{"book":"1. Korintským","chapter":"14","verse":"20","text":"Bratři, nebuďte dětinští. Zlo ať je vám cizí jako nemluvňatům, ale jinak myslete jako dospělí lidé."},{"book":"1. Korintským","chapter":"14","verse":"21","text":"Ve starozákonním proroctví říká Bůh:"},{"book":"1. Korintským","chapter":"14","verse":"22","text":"Ten nesrozumitelný jazyk tedy sotva někoho přivede k víře; a kdo již křesťanem je, potřebuje taky slyšet spíš jasné Boží pravdy."},{"book":"1. Korintským","chapter":"14","verse":"23","text":"Představte si, že se sejdete, každý z vás bude mluvit jiným jazykem a teď mezi vás přijde nezasvěcený nebo nevěřící člověk. Neřekne si, že vám nejspíš přeskočilo?"},{"book":"1. Korintským","chapter":"14","verse":"24","text":"Když ale všichni budete tlumočit Boží pravdu jasnou řečí, pak to, co nahodilý host uslyší, zasáhne jeho svědomí."},{"book":"1. Korintským","chapter":"14","verse":"25","text":"Bude usvědčován a jeho nejtajnější myšlenky budou odkrývány, takže padne na kolena a vyzná: Mezi vámi je určitě Bůh!"},{"book":"1. Korintským","chapter":"14","verse":"26","text":"Jaký závěr z toho udělat? Když se sejdete, jeden poslouží zpěvem, jiný poučením, další poselstvím od Boha a další zase jeho výkladem. Pro všechny tu platí jediné pravidlo: aby to, co dělají, bylo k prospěchu celé obci věřících."},{"book":"1. Korintským","chapter":"14","verse":"27","text":"Pokud jde o mluvení cizím jazykem, ať tedy mluví nejvýše dva nebo tři, ale pěkně jeden po druhém a zároveň ať to někdo překládá."},{"book":"1. Korintským","chapter":"14","verse":"28","text":"Když se nenajde nikdo, kdo by byl schopen to učinit, ať toho mluvící raději nechá nebo mluví s Bohem potichu, sám pro sebe."},{"book":"1. Korintským","chapter":"14","verse":"29","text":"Také ti, kterým se dostálo zvláštního Božího poselství, ať hovoří jen dva nebo tři, ostatní ať o něm uvažují."},{"book":"1. Korintským","chapter":"14","verse":"30-31","text":"Jestliže Bůh odhalí něco dalšímu z přítomných, zatímco předchozí ještě mluví, má mu být postoupeno slovo. Tak se dostane na všechny, kdo mají co říci pro pomoc a povzbuzení ostatním."},{"book":"1. Korintským","chapter":"14","verse":"32","text":"Pamatujte, že kdo mluví z Božího pověření, umí se také odmlčet a čekat, až na něj zase přijde řada."},{"book":"1. Korintským","chapter":"14","verse":"33","text":"Bůh si nelibuje ve zmatku a hluku, ale v řádu a pokoji."},{"book":"1. Korintským","chapter":"14","verse":"34","text":"Zatím jsem se nikde nesetkal s tím, aby ženy zasahovaly do průběhu křesťanských shromáždění. Ať to tedy nedělají ani u vás."},{"book":"1. Korintským","chapter":"14","verse":"35","text":"Pro ně je vhodnější přijímat usnesení mužů než s nimi diskutovat; konečně jim to ukládá i zákon."},{"book":"1. Korintským","chapter":"14","verse":"36","text":"Jestli se jim něco nezdá, ať si to nechají doma vyložit od manžela a nedohadují se na veřejnosti. Někomu se to jistě nebude líbit, ale nemyslete si, že právě vy v Korintu rozumíte všemu nejlíp. Nejste první ani jediní, kdo přijali Krista za svého pána."},{"book":"1. Korintským","chapter":"14","verse":"37","text":"A jestli někdo tam u vás tvrdí, že má zvláštní nadání slyšet Boží hlas a jiné schopnosti z Božího Ducha, měl by tím spíš pochopit, že to, co vám říkám, pochází od Boha."},{"book":"1. Korintským","chapter":"14","verse":"38","text":"Kdo to odmítá uznat, ten sám nemá nárok na uznání."},{"book":"1. Korintským","chapter":"14","verse":"39","text":"Tak tedy, milí bratři, proste Boha o to, abyste mohli hlásat jeho pravdy. Nebraňte mluvit cizími jazyky,"},{"book":"1. Korintským","chapter":"14","verse":"40","text":"ale všechno ať má svůj pořádek a kázeň."}]}