{"data":[{"book":"KUUƊE SAHAABAAƁE ƁEN","chapter":"4","verse":"1","text":"Wa fewndo ko Petruusu e Yuuhanna yewtata ɗun jamaa on, *yottinooɓe sadaka ɓen e hooreejo aynooɓe *juulirde mawnde nden e *Sadduusiyaaɓe ɓen ari."},{"book":"KUUƊE SAHAABAAƁE ƁEN","chapter":"4","verse":"2","text":"Ko fii hari ɓe haaɓii ko ɓen woni waajaade jamaa on kon e ko ɓen woni ɓanginde kon wonde ko e Iisaa ummutal mayɓe ɓen woni."},{"book":"KUUƊE SAHAABAAƁE ƁEN","chapter":"4","verse":"3","text":"Ɓe fawi ɓe juuɗe. Ɓay hari niɓɓii, ɓe soki ɓe haa bimbi nden ɲande."},{"book":"KUUƊE SAHAABAAƁE ƁEN","chapter":"4","verse":"4","text":"Kono buy e nanunooɓe ɗin konguɗi maɓɓe gomɗini, adadu ɓen yimɓe gomɗinɓe ko wa ɓe guluuje njowo."},{"book":"KUUƊE SAHAABAAƁE ƁEN","chapter":"4","verse":"5","text":"Bimbi nden ɲande yeesooɓe Yahuudiyankeeɓe ɓen e mawɓe maɓɓe ɓen e jannooɓe fii Sariya ɓen mottondiri Yerusalaam,"},{"book":"KUUƊE SAHAABAAƁE ƁEN","chapter":"4","verse":"6","text":"wondude e Hannaana, ɗun ko yottinoowo mawɗo sadaka on, e Qayaafa e Yaayaa e Iskandar, e ɓeya jeyaaɓe e gorol yottinoowo mawɗo sadaka on."},{"book":"KUUƊE SAHAABAAƁE ƁEN","chapter":"4","verse":"7","text":"Ɓe addi Petruusu e Yuuhanna hakkunde maɓɓe, ɓe landii ɓe, ɓe wi'i: «Hara ko mbawdi hondi maa innde honde waɗirɗon ɗun?»"},{"book":"KUUƊE SAHAABAAƁE ƁEN","chapter":"4","verse":"8","text":"Onsay Petruusu heewuɗo *Ruuhu Seniiɗo on wi'i ɓe: «Ko onon yo yeesooɓe jamaa e mawɓe,"},{"book":"KUUƊE SAHAABAAƁE ƁEN","chapter":"4","verse":"9","text":"ɓay hande meɗen landiteede fii moƴƴere nde men waɗani aaden jukkunnaajo, e noone no o ndikkiniraa,"},{"book":"KUUƊE SAHAABAAƁE ƁEN","chapter":"4","verse":"10","text":"awa andee fota, jamaa *Isra'iila on fow kadi anda, ko e innde Iisaa Almasiihu on, oo jeyaaɗo Naasirata, ɗun ko on mo fempunoɗon, Alla immintini mo e hakkunde mayɓe ɓen, ko sabu on oo neɗɗo selliniraa, o darii yeeso mon ɗoo."},{"book":"KUUƊE SAHAABAAƁE ƁEN","chapter":"4","verse":"11","text":"Ko Iisaa on woni: ‹Hayre nde onon mahooɓe ɓen hawkunoɗon nden wontii hittunde ka soɓɓundu.›"},{"book":"KUUƊE SAHAABAAƁE ƁEN","chapter":"4","verse":"12","text":"Ko fii kisiyee heɓortaa goɗɗo goo si wonaa Iisaa Almasiihu on, sabu hay gooto okkaaka innde goo ka ley kammu ɗoo, nde waaweten daɗirde sabu mun si wonaa nde makko nden.»"},{"book":"KUUƊE SAHAABAAƁE ƁEN","chapter":"4","verse":"13","text":"Ɓay ɓe yi'ii pellital Petruusu e Yuuhanna ngal, ɗun ŋalɗini ɓe. Ɓe ndaari ɓe tawi ɓee ko ɓe yinkoy koy jangaa, ɓe anditiri ɓe ko ɓe wondaynoo e Iisaa kon."},{"book":"KUUƊE SAHAABAAƁE ƁEN","chapter":"4","verse":"14","text":"Nde tawnoo ɲawndaaɗo on no darii takko maɓɓe, ɓe tawi alaa fus ko ɓe jaaboo."},{"book":"KUUƊE SAHAABAAƁE ƁEN","chapter":"4","verse":"15","text":"Ɓe yamiri yo ɓen yaltine, ɓe accana ɓe mbatirdu ndun. Onsay ɓe diisondiri hakkunde maɓɓe, ɓe wi'i:"},{"book":"KUUƊE SAHAABAAƁE ƁEN","chapter":"4","verse":"16","text":"«Ko honɗun waɗeten ɓee? Ko fii no henani kala hoɗuɗo Yerusalaam wonde ɓee waɗii kaawake moƴƴo tiiɗuɗo, en waawataa-le yeddude ɗun."},{"book":"KUUƊE SAHAABAAƁE ƁEN","chapter":"4","verse":"17","text":"Jooni non, fii wota ɗun lollu ɓuri nii e hakkunde jamaa on, haɗen ɓe, sattinanen ɓe wota ɓe wowlan hay gooto nden innde hande kadi.»"},{"book":"KUUƊE SAHAABAAƁE ƁEN","chapter":"4","verse":"18","text":"Onsay ɓe nulitani Petruusu e Yuuhanna, ɓe toŋani ɓe few waajagol maa janna e innde Iisaa."},{"book":"KUUƊE SAHAABAAƁE ƁEN","chapter":"4","verse":"19","text":"Kono Petruusu e Yuuhanna jaabii ɓe, wi'i: «Hara no feewi yeeso Alla ka men ɗoftoo on, men acca Alla?"},{"book":"KUUƊE SAHAABAAƁE ƁEN","chapter":"4","verse":"20","text":"Ɲaawanee hoore mon ɗunɗon, ko fii men waawataa ronkude wowlude ko men yi'irnoo gite amen ɗen kon e ko men nanirnoo noppi amen ɗin kon.»"},{"book":"KUUƊE SAHAABAAƁE ƁEN","chapter":"4","verse":"21","text":"Ɓe ɓeydi ɓe sattinande fii ɗun, kono ɓay ɓe heɓaali feere no ɓe donkinira ɓe, sabu ko jamaa on fow wonnoo mawninde Alla fii kon ko waɗi ɗon, ɓe acciti ɓe."},{"book":"KUUƊE SAHAABAAƁE ƁEN","chapter":"4","verse":"22","text":"Tawi on neɗɗo sellinaaɗo, mo kaawake moƴƴo on waɗaa e hoore mun, ɓurnii duuɓi cappanɗe nay."},{"book":"KUUƊE SAHAABAAƁE ƁEN","chapter":"4","verse":"23","text":"Ɓay Petruusu e Yuuhanna accitaama, ɓe yaari ka ɗimmooɓe maɓɓe ɓen, ɓe fillitanii ɓen kala ko hooreeɓe yottinooɓe sadaka ɓen e mawɓe ɓen wi'i ɓe kon."},{"book":"KUUƊE SAHAABAAƁE ƁEN","chapter":"4","verse":"24","text":"Ɓay ɓen nanii ko ɓe wi'i kon, ɓe hawtiti, ɓe ewnii Alla, ɓe wi'i: «Ko an yo Joomiraaɗo Taguɗo leydi e kammu e baharu e kala ko woni e mun,"},{"book":"KUUƊE SAHAABAAƁE ƁEN","chapter":"4","verse":"25","text":"ko an daalirnoo Ruuhu Seniiɗo on, longinɗaa oo jiyaaɗo maa, ɗun ko Daawuuda oo baabiraawo amen ɗunɗoo:"},{"book":"KUUƊE SAHAABAAƁE ƁEN","chapter":"4","verse":"26","text":"Lamɓe aduna on no dartodi,"},{"book":"KUUƊE SAHAABAAƁE ƁEN","chapter":"4","verse":"27","text":"«Awa yaa an Alla, ka haqiiqa, e nder ndee saare ɗoo, oo wi'eteeɗo *Heroodu e oo wi'eteeɗo Pilaatu Pontii, ɓe wontiduno e ɓe wonaa Yahuudiyanke ɓen, wondude e Isra'iilayankeeɓe ɓen, ɓe dartii oo Kurkantooɗo ma Seniiɗo, ɗun ko Iisaa, on mo suɓiɗaa."},{"book":"KUUƊE SAHAABAAƁE ƁEN","chapter":"4","verse":"28","text":"Ɓe waɗiri ɗun faale maa on e bawgal maa ngal, fii timmingol kodduruyee maa on."},{"book":"KUUƊE SAHAABAAƁE ƁEN","chapter":"4","verse":"29","text":"Jooni non, yaa an Joomiraaɗo, wattan yiili fii ɓee jokkuɓe men, newnanaa kadi jiyaaɓe maa ɓen feɲɲinirgol daaluyeeji maa ɗin pellital timmungal."},{"book":"KUUƊE SAHAABAAƁE ƁEN","chapter":"4","verse":"30","text":"Fontu sookewo maa ngon fii no ɲawndule e maandeeji e kaawakeeji moƴƴi waɗira e innde Kurkantooɗo ma Seniiɗo on, ɗun ko Iisaa.»"},{"book":"KUUƊE SAHAABAAƁE ƁEN","chapter":"4","verse":"31","text":"Ɓay ɓe gaynii toraade, nokkuure nde ɓe wonnoo e mun nden dimbii, ɓe fow ɓe heewi Ruuhu Seniiɗo on, ɓe woni e feɲɲinirgol daaluyee Alla on pellital."},{"book":"KUUƊE SAHAABAAƁE ƁEN","chapter":"4","verse":"32","text":"Gomɗinɓe ɓen fow wonti ɓernde wootere e miijo wooto, tawi hay gooto e maɓɓe wi'ataa ko jeyi kon ko halal mun, tawi ko ɓe kafu e fow."},{"book":"KUUƊE SAHAABAAƁE ƁEN","chapter":"4","verse":"33","text":"Tawi *sahaabaaɓe ɓen no seeditora bawgal tiiɗungal fii ummutal Iisaa Joomi on, moƴƴere tiiɗunde kadi woni e hoore maɓɓe ɓe fow."},{"book":"KUUƊE SAHAABAAƁE ƁEN","chapter":"4","verse":"34","text":"Tawi baaso alaa hakkunde maɓɓe, ko fii kala marnooɗo ngesa maa suudu yeeyitayno ɗun, adda coggu ko yeeyi kon,"},{"book":"KUUƊE SAHAABAAƁE ƁEN","chapter":"4","verse":"35","text":"watta e juuɗe sahaabaaɓe ɓen. Ɗun senditee, mo kala hendoo ko handi kon."},{"book":"KUUƊE SAHAABAAƁE ƁEN","chapter":"4","verse":"36","text":"Yuusufu kadi, ɗun ko on mo sahaabaaɓe ɓen jammi Barnabaasi (ko woni firo ɗun ko «wakkilinoowo»), on ko *Lewiyankeejo mo Siipuru,"},{"book":"KUUƊE SAHAABAAƁE ƁEN","chapter":"4","verse":"37","text":"o yeeyi ngesa himo marnoo, o addi mbuuɗi ɗin, o watti e juuɗe sahaabaaɓe ɓen."}]}