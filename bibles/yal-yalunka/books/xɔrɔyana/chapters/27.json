{"data":[{"book":"Xɔrɔyana","chapter":"27","verse":"1","text":"“I xa saraxa ganden nafala kasiya wudin na, a kuyan xa lan nɔngɔnna yɛ suulun ma, a yigbona nɔngɔnna yɛ suulun, a yitena nɔngɔnna yɛ saxan."},{"book":"Xɔrɔyana","chapter":"27","verse":"2","text":"I xa feri keden keden nafala a tongon naaninne ma, e nun a fenne xa findi se kedenna ra i yi sulan sa e ma."},{"book":"Xɔrɔyana","chapter":"27","verse":"3","text":"I xa a waliseene rafala sulan na: xube sa seene nun xube kɔ seene nun wuli xuya goronne nun sube tongo seene e nun tɛɛ kɔ seene."},{"book":"Xɔrɔyana","chapter":"27","verse":"4","text":"I xa wure masɔxɔnxin nafala, xuben minin naxan na. I yi tamin so yili naanin nafala sulan na wure masɔxɔnxin tongon naaninne ma."},{"book":"Xɔrɔyana","chapter":"27","verse":"5","text":"I xa wure masɔxɔnxin sa saraxa ganden dɛ kinkine bun ma a yiteen tagini."},{"book":"Xɔrɔyana","chapter":"27","verse":"6","text":"I xa kasiya tamine rafala saraxa ganden xa, i yi sulan sa e ma."},{"book":"Xɔrɔyana","chapter":"27","verse":"7","text":"I xa tamine raso sula yinle ra alogo tamine xa lu saraxa ganden fɔxɔ firinne ma, a xali seen na."},{"book":"Xɔrɔyana","chapter":"27","verse":"8","text":"I xa saraxa ganden nafala farinne ra, a kui genla yi lu. A xa rafala alo n na a yitaxi i ra kii naxan yi geyaan fari.”"},{"book":"Xɔrɔyana","chapter":"27","verse":"9","text":"“I xa Ala Batu Bubun nabilin sansanna ra. Sansanna yiifari fɔxɔn xa kuya han nɔngɔnna yɛ kɛmɛ, a ti taa dugi faɲine ra."},{"book":"Xɔrɔyana","chapter":"27","verse":"10","text":"Sula sɛnbɛtɛn mɔxɔɲɛ xa ti sula bundɔxɔ mɔxɔɲɛ kui, e nun dugi singan se gbeti daxine xa singan gbeti gaalane27.10 Nde a falama a “galalenne.” ra sɛnbɛtɛnne longonne ra."},{"book":"Xɔrɔyana","chapter":"27","verse":"11","text":"Kɔmɛn fɔxɔn sansanna fan xa kuya ayi han nɔngɔnna yɛ kɛmɛ, a fan yi ti taa dugi faɲine ra e nun sula sɛnbɛtɛn mɔxɔɲɛ, sula bundɔxɔ mɔxɔɲɛ e nun dugi singan se gbeti daxine nun gbeti gaalane sɛnbɛtɛnne longonne ra."},{"book":"Xɔrɔyana","chapter":"27","verse":"12","text":"Sogegododen binni, sansanna xa kuya ayi han nɔngɔnna yɛ tonge suulun, a xa ti dugine ra e nun sɛnbɛtɛn fu, e nun bundɔxɔ fu."},{"book":"Xɔrɔyana","chapter":"27","verse":"13","text":"A sogeteden binni, soden dɛnaxan yi, sansanna mɔn xa kuya ayi han nɔngɔnna yɛ tonge suulun."},{"book":"Xɔrɔyana","chapter":"27","verse":"14","text":"Koni dugine xa singan soden fɔxɔ kedenni, e nun sɛnbɛtɛn saxan nun bundɔxɔ saxan han nɔngɔnna yɛ fu nun suulun."},{"book":"Xɔrɔyana","chapter":"27","verse":"15","text":"Dugine xa singan soden fɔxɔ bodeni, e nun sɛnbɛtɛn saxan e nun e bundɔxɔ saxan han nɔngɔnna fu nun suulun."},{"book":"Xɔrɔyana","chapter":"27","verse":"16","text":"I xa dɛ raxidi dugin singan sansanna so dɛɛn na, naxan kuya han nɔngɔnna yɛ mɔxɔɲɛ. Dugi sɔxɔnne xa a rafala gari mamiloxin nun a gbeela ra, e nun taa dugi faɲina. Sɛnbɛtɛn naanin nun bundɔxɔ naanin fan xa ti mɛnni."},{"book":"Xɔrɔyana","chapter":"27","verse":"17","text":"Sansanna sɛnbɛtɛnne birin xa ti sula bundɔxɔne kui, e xa tugun e bode ra gaalan gbeti daxine ra dugi singan se gbeti daxine yi singan ne ra."},{"book":"Xɔrɔyana","chapter":"27","verse":"18","text":"Sansanna kuyan xa findi nɔngɔnna yɛ kɛmɛ, a yigbona nɔngɔnna yɛ tonge suulun, a taa dugi faɲine yitena nɔngɔnna yɛ suulun. Sansanna bundɔxɔne findima sulan nan na.”"},{"book":"Xɔrɔyana","chapter":"27","verse":"19","text":"“Se yo naxan nawalima Ala Batu Bubun wanle yi, e nun tamin naxanye gbangbanma bɔxɔni bubun bun tiine xidi seen na, hanma sansanna xidi seen na, ne birin xa rafala sulan na.”"},{"book":"Xɔrɔyana","chapter":"27","verse":"20","text":"“I xa Isirayila kaane yamari e xa fa oliwi ture faɲin na i xɔn, alogo lɛnpune xa dɛgɛ waxatin birin."},{"book":"Xɔrɔyana","chapter":"27","verse":"21","text":"Haruna nun a diine xa lɛnpune dɔxɔ Layiri Kankiraan yɛ masansan dugin yɛtagi Naralan Bubun kui. A xa dɛgɛ ɲinbanna ra han xɔtɔnni Alatala yɛtagi. Habadan sariyan nan na ra Isirayila yixɛtɛn muxune birin xa.”"}]}