{"data":[{"book":"SANG'HANO","chapter":"25","verse":"1","text":"Vigabitile mazua madatu songela Festo viyavikile muisi ya Kaisalia, kafunga mwanza kulawa haja kachola Yelusalemu,"},{"book":"SANG'HANO","chapter":"25","verse":"2","text":"ako wakulu wa wakulu wa nhambiko na wakulu wa Wayahudi wamcholela na kumtagusa Paulo kumwake."},{"book":"SANG'HANO","chapter":"25","verse":"3","text":"Wamuyalalila Festo yawataze kumgala Paulo Yelusalemu, kwavija hewo waisasala kum'vamhila na kumkoma Paulo kipigiti yang'hali mnzila."},{"book":"SANG'HANO","chapter":"25","verse":"4","text":"Avo Festo kedika, “Paulo kokwimilizwa ako Kaisalia, na nie mkipigiti kiguhi nochola hiko."},{"book":"SANG'HANO","chapter":"25","verse":"5","text":"Walekeni wakulu zenu wayagwe wachole na nie Kaisalia, na kamba katenda kinhu chochose kihile, wamtaguse.”"},{"book":"SANG'HANO","chapter":"25","verse":"6","text":"Festo kakala hamoja na hewo kamba mmazua manane ama longo dimwe, abaho, kachola Kaisalia. Zua diyagwe kakala mkigoda cha nhaguso mkitala, abaho, kalagiza Paulo yagaligwe."},{"book":"SANG'HANO","chapter":"25","verse":"7","text":"Paulo viyavikile, Wayahudi walawile Yelusalemu wamzunguluka, wasonga kumtagusa nhaguso bwando ng'hulung'hulu azo zilekile kulagusa kweli mgati yake."},{"book":"SANG'HANO","chapter":"25","verse":"8","text":"Paulo mkuigombela, kalonga, “Nie sitendile chochose kihile Mmalagizo ga Wayahudi, ama Kung'anda ya Mulungu, ama ha Kaisali.”25:8 Kaisali nhegulo yake Mndewa wa Loma."},{"book":"SANG'HANO","chapter":"25","verse":"9","text":"Ila Festo kuno yolonda kuwataza Wayahudi, kamulongela Paulo, “Kolonda kuchola Yelusalemu, ako ukataguswe mzimbuli zino haulongozi wangu?”"},{"book":"SANG'HANO","chapter":"25","verse":"10","text":"Paulo kedika, kalonga, “Nie nokwima hano haulongozi wa ikitala cha Kaisali, hano hanilondigwa kutaguswa. Kamba vija mweye wenyego vumuvitangile goya kamba siwatendele Wayahudi mbuli yoyose ihile."},{"book":"SANG'HANO","chapter":"25","verse":"11","text":"Avo kamba nyoneka kamba nitenda mbuli ihile ilumbile nie kudanganhika, sidaha kuikimbila ifa. Ila, kamba nhaguso iwanitaguse Wayahudi wano ihawa ya uvwizi, haduhu munhu yondayanigele mmakono gao. Noigala kumwande mbuli ino ha Kaisali.”"},{"book":"SANG'HANO","chapter":"25","verse":"12","text":"Avo Festo, viyeshile kulongelela na wanhu wa ikitala, kamwidika Paulo, kalonga, “Kuigala kumwande mbuli yako ha Kaisali, avo uchole ha Kaisali.”"},{"book":"SANG'HANO","chapter":"25","verse":"13","text":"Vigabitile mazua madodo, Mndewa Agilipa25:13 Mndewa Agilipa kakala mwana wa Mndewa Helode Agilipa wa ichanduso. na Benike wavika Kaisalia kumulamsa Festo."},{"book":"SANG'HANO","chapter":"25","verse":"14","text":"Na viwakalile hiko mazua bwando, Festo kamsimulila Mndewa Agilipa mbuli ya nhaguso ya Paulo, kalonga, “Hano hana munhu yalekigwe mkifungo na Feliksi."},{"book":"SANG'HANO","chapter":"25","verse":"15","text":"Vinyholile Yelusalemu, wakulu wa wakulu wa nhambiko na wavyele wa Wayahudi wamtagusa kumwangu, na waniyalalila nimtaguse na kusunigwa."},{"book":"SANG'HANO","chapter":"25","verse":"16","text":"Ila nie niwalongela kamba, vino sio viwatendaga Waloma, kumgela mmakono ga wanhu munhu yatagusigwe ihawa yang'hali hanaiting'hana na wanhu wamtaguse meso kwa meso, na kulondigwa yaigombele mzimbuli zoyotagusigwa."},{"book":"SANG'HANO","chapter":"25","verse":"17","text":"Avo viwaiting'hane hano, nie siikawize imbuli, ila imitondo iyagwe nikala mkigoda cha nhaguso na kulagiza munhu hiyo yagaligwe."},{"book":"SANG'HANO","chapter":"25","verse":"18","text":"Wanhu wamtaguse viwemile, hawalavile nhaguso yoyose ihile kamba vinigesile."},{"book":"SANG'HANO","chapter":"25","verse":"19","text":"Ila mbuli iwakalile nayo ikala kuibamilila mmbuli za nhamanila yao wenyego, na mmbuli ya munhu imwe yadanganhike yokemigwa Yesu ayo Paulo yaamulongile mgima."},{"book":"SANG'HANO","chapter":"25","verse":"20","text":"Sivitangile vija vondaniipate ikweli ya mbuli ino, avo nimulongela Paulo kamba kotogola kuchola Yelusalemu yakatagusiligwe kuja mmbuli ino."},{"book":"SANG'HANO","chapter":"25","verse":"21","text":"Ila Paulo kaigala kumwande mbuli ino, kapula yekigwe mkifungo na mbuli yake ilamuligwe na Kaisali.25:21 Kaisali nhegulo yake Mndewa wa Loma. Avo nilagiza yakale mkifungo mbaka vondanimgale ha Kaisali.”"},{"book":"SANG'HANO","chapter":"25","verse":"22","text":"Agilipa kamulongela Festo, “Nolonda nimuhulike munhu ino nene mwenyego.”"},{"book":"SANG'HANO","chapter":"25","verse":"23","text":"Imitondo iyagwe Agilipa na Benike weza na ndeng'ho ng'hulu, wengila mdigati da mting'hano kuno wailongoze na wakulu wa wemilizi na wakulu wa idiwambo. Abaho, Festo kalagiza Paulo yagaligwe."},{"book":"SANG'HANO","chapter":"25","verse":"24","text":"Festo kalonga, “Mndewa Agilipa na wanhu wose muli hano hamoja na tweye, mmona munhu ino. Wayahudi wose wa ako Yelusalemu na Wayahudi wa hano waniyalalila na kuguta nyangi kamba munhu ino halondigwa kuwa mgima."},{"book":"SANG'HANO","chapter":"25","verse":"25","text":"Ila nie siyonile mbuli yoyose ihile yaatendile ilumbile heyo kukomigwa. Ila kwavija heyo mwenyego kalonda nhaguso yake igaligwe hamwande itegelezwe na Kaisali, na nie nilamula kumgala."},{"book":"SANG'HANO","chapter":"25","verse":"26","text":"Ila mmbuli ya munhu ino, nie nabule cha kumwandikila Kaisali. Avo nimgala hano haulongozi wenu mweye mose na ng'haning'hani haulongozi wako gweye Mndewa Agilipa, avo tuhesha kumuuzagiza, nipate mbuli ya kwandika."},{"book":"SANG'HANO","chapter":"25","verse":"27","text":"Kwavija havilumbile kumgala mfungigwa bila kulagusa nhaguso yake yootagusigwa.”"}]}