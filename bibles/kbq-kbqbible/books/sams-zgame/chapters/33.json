{"data":[{"book":"Sams-Zgame","chapter":"33","verse":"1","text":"Fatgo avu'ava'ma nehaza vahe'mota zagamera huta Ra Anumzamofona musena hunteho. Na'ankure fatgo avu'ava'ma nehia vahe'mo'ma Ra Anumzamofo agima erisgama haniana knare hugahie."},{"book":"Sams-Zgame","chapter":"33","verse":"2","text":"Hapu zavena neheta zagamera huta Ra Anumzamofona agia erisga nehuta, 10ni'a strini nofi'ma me'nea zavenagu'ma laeriema nehaza zavena neheta zagamera huta musena hiho."},{"book":"Sams-Zgame","chapter":"33","verse":"3","text":"Kasefa zagame huta agia erisga hiho. Knarezantfa huta zavena neheta ranke huta agi'a erisga huta musena hiho."},{"book":"Sams-Zgame","chapter":"33","verse":"4","text":"Na'ankure Ra Anumzamofonkea tamage naneke me'neankino, nazano hugahuema hu'nea zantamina Agra ana maka nehie."},{"book":"Sams-Zgame","chapter":"33","verse":"5","text":"Ra Anumzamo'a fatgo avu'avazane, mago zanke'ma huno maka zama refkohu avu'ava zanku'ene avenesigeno, ama mopafina Agri vagaore avesizamo avite'ne."},{"book":"Sams-Zgame","chapter":"33","verse":"6","text":"Ra Anumzamo'a ke higeno mona fore nehigeno, Agra ke higeno monafima me'nea hanafitamine zagene ikanena fore hu'ne."},{"book":"Sams-Zgame","chapter":"33","verse":"7","text":"Agra, Ra Anumzamo hagerina repapa higeno magokepina umareno moriri huno marerigeno, tinkerifima tima afinteankna huno hagerina magokepi renatinte'ne."},{"book":"Sams-Zgame","chapter":"33","verse":"8","text":"Maka ama mopafima mani'naza vahe'mo'za Ra Anumzamofonku korora hunte'za agoraga'a maniho. Maka ama mopafi vahe'mo'za Agrira kesga hu'za monora hunte'za agorga maniho."},{"book":"Sams-Zgame","chapter":"33","verse":"9","text":"Na'ankure Agra ke nehigeno ama mopa fore hu'ne. Agra huno, efore huo huno higeno ama mopamo'a efore hu'no me'ne."},{"book":"Sams-Zgame","chapter":"33","verse":"10","text":"Ama mopafi vahe'mo'zama e'ina hugahune hu'zama antahintahima retro'ma haza antahintahia Ra Anumzamo'a zamahe savri nehuno, mika zama hugahune hu'zama kema anakiza zana eri haviza nehie."},{"book":"Sams-Zgame","chapter":"33","verse":"11","text":"Hianagi Ra Anumzamo'ma mago'zama hunaku'ma antahintahima retro'ma hu'nenia zamo'a mevava huno vugahie. Hugahue huno'ma hu'nenia zana Agra tamage huno fore'ma hu anante anante'ma hanigeno manino vania vahete'enena meno vugahie."},{"book":"Sams-Zgame","chapter":"33","verse":"12","text":"Ra Anumzanku'ma tagri Anumzane hu'zama hanaza vahe'mo'za muse nehinkeno, Nagri fenozane huno'ma eri santimahare'nea vahe'mo'za muse hiho."},{"book":"Sams-Zgame","chapter":"33","verse":"13","text":"Monafinkatira Ra Anumzamo'a kefenka atreno ama mopafima mani'naza vahera maka nezamagie"},{"book":"Sams-Zgame","chapter":"33","verse":"14","text":"Agrama nemania kumapintira kefenka ateno mika ama mopafima nemaniza vahera nezamage."},{"book":"Sams-Zgame","chapter":"33","verse":"15","text":"Agra vahe'mofo tumora trohunte'neankino, maka zama hu'na zana antahino keno nehie."},{"book":"Sams-Zgame","chapter":"33","verse":"16","text":"Hankavenentake sondia vahetmimo'za kini nera agura ovazi'nageno, harafa sondia ne'mo'a agra'a hanave'aretira kini nera agura ovazigahie"},{"book":"Sams-Zgame","chapter":"33","verse":"17","text":"Hosi afu'mo'za naza hanage'na hara agateregahue hunka amuhara osuo. Na'ankure hosi afu'mofo hankavemo'a kaza huno kagura ovazigahie."},{"book":"Sams-Zgame","chapter":"33","verse":"18","text":"Hianagi Ra Anumzamo'a Agriku'ma koro'ma hu'za agoraga'ama nemani'za, vagaore avesizama'mofonte'ma amuha'ma nehaza vahete avua anteno nege."},{"book":"Sams-Zgame","chapter":"33","verse":"19","text":"Agra frizampintira zamagu'nevazino agatonto knafina zamatrege'za ne'zankura nofrize."},{"book":"Sams-Zgame","chapter":"33","verse":"20","text":"Ra Anumzamofonku tagra avega anteta manineta amuhara nehunankino, Agrake'za hankotia mani'neankino, taza hugahie."},{"book":"Sams-Zgame","chapter":"33","verse":"21","text":"Agriku tagu'amo'a musena nehie, na'ankure tagra, Agri ruotge agifi tamentintia nehune."},{"book":"Sams-Zgame","chapter":"33","verse":"22","text":"Ra Anumzamoka kagripi amuha zantia me'neanki, vagaore kavesi'zanteti maka knafina kegava hunka refiteranto."}]}