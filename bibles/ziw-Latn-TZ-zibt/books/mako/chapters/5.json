{"data":[{"book":"Mako","chapter":"5","verse":"1","text":"Yesu na wanampina wakwe wabula ntendele ya kaidi ye idiziwa dya Galilaya kwe isi ya Wagelasi."},{"book":"Mako","chapter":"5","verse":"2","text":"Yesu eze asele mwe ngalawa, adugana na mntu mta mpepo nchafu akulaila kwe zimbila."},{"book":"Mako","chapter":"5","verse":"3","text":"Mntu uyo naakekala kwe zimbila, hahalaile mntu adahile kumtaliza naho hata kwa minyolo."},{"book":"Mako","chapter":"5","verse":"4","text":"Nkanana zilozize viga vyakwe ne mikono navinyinywa na minyolo ya chuma, mna kadumula iminyolo idya na kuvuna viya ivifungo vye chuma nendile hahana mntu mta nguvu za kumgwila."},{"book":"Mako","chapter":"5","verse":"5","text":"Chilo na msi nakekala kwe izimbila izo na mwa magulu, akaguta kuno akesenga na mayuwe."},{"book":"Mako","chapter":"5","verse":"6","text":"Eze amwone Yesu kwa hale, amgulukila na kumfikila madi."},{"book":"Mako","chapter":"5","verse":"7","text":"Agutila kwa izwi kulu, “Yesu Mwana Chohile ekulanga, waunga mbwani kwangu? Kwelise kwa zina dya Chohile kugamba honisulumize!”"},{"book":"Mako","chapter":"5","verse":"8","text":"Nakalonga ivyo kwa viya Yesu nakamgamba, “We mpepo nchafu, mlawe mntu uyu!”"},{"book":"Mako","chapter":"5","verse":"9","text":"Yesu amuza, “Zina dyako nuyo yuhi?”"},{"book":"Mako","chapter":"5","verse":"10","text":"Niyo amlombezesa asekuzigala ziya mpepo zihiye kuse mwe isi idya."},{"book":"Mako","chapter":"5","verse":"11","text":"Ho luwala lwo lugulu na hana fyo kulu dya nguluwe dikudimwa."},{"book":"Mako","chapter":"5","verse":"12","text":"Mpepo ziya zamlombeza Yesu zikagamba, “Chigale mwe difyo dye zinguluwe, uchilekele chikengile mwe izo.”"},{"book":"Mako","chapter":"5","verse":"13","text":"Yesu niyo azumila ziya mpepo nchafu zingile mwe zinguluwe izo. Fyo jima dye zinguluwe milongo magana maidi dyasela kwa nguluko mwe diziwa na kudidimila mwa mazi."},{"book":"Mako","chapter":"5","verse":"14","text":"Wadimi we zinguluwe izo waguluka na kuisimwila imbuli iyo mwe imizi na mwe zinkonde. Wantu waita wakaule icho chilaile."},{"book":"Mako","chapter":"5","verse":"15","text":"Weze wabule kwa Yesu, wamwona yudya mntu endaga na fyo dya mpepo kekala, kavala suche zakwe vitana na nyanyi zakwe zimuwiya. Wantu wose niyo wogoha."},{"book":"Mako","chapter":"5","verse":"16","text":"Wadya wawone diya dilaile, niyo wawagambila wantu chintu chimlaile yudya namta mpepo ne imbuli ye zinguluwe."},{"book":"Mako","chapter":"5","verse":"17","text":"Wantu niyo wamlombeza Yesu ahalawe mwe isi yawo."},{"book":"Mako","chapter":"5","verse":"18","text":"Yesu hadya akakwela mwe ngalawa, yudya nendile mta mpepo amlombeza waitanye."},{"book":"Mako","chapter":"5","verse":"19","text":"Mna Yesu niyo alemela, amgamba, “Hita kwenyu kaya, kawagambile visimo udamanyizwe ni Zumbe na viya akufile mbazi.”"},{"book":"Mako","chapter":"5","verse":"20","text":"Ivyo mntu yudya ahalawa, aita mwe si ikwitangwa Dekapoli kugamba Mizi Mlongo na kuwagambila wantu viya Yesu amtendele. Na wose wevile wehelwa."},{"book":"Mako","chapter":"5","verse":"21","text":"Yesu eze aite vituhu ntendele ya kaidi ye diziwa kwa ngalawa, fyo kulu dya wantu niyo dyammemela mnkanda mwe diziwa."},{"book":"Mako","chapter":"5","verse":"22","text":"Alaila mntu yumwenga akwitangwa Yailo, yumwe mwe wakulu we nyumba yo kuvikila Chohile. Eze amwone Yesu, amfikila madi,"},{"book":"Mako","chapter":"5","verse":"23","text":"amlombezesa akamgamba, “Mwanangu ywa chiche ehaguhi na kubanika. Nakulombeza chite, ukamjelekele mikono ahone atende mjima.”"},{"book":"Mako","chapter":"5","verse":"24","text":"Yesu aitanya na Yailo. Fyo dya wantu niyo dyamtimila Yesu na kumfintafinta."},{"book":"Mako","chapter":"5","verse":"25","text":"Ahadya nahana mvyele yumwenga endile na unyonje wa kulawa sakame mihilimo mlongo na midi."},{"book":"Mako","chapter":"5","verse":"26","text":"Mvyele yudya nakatumbwazika vidala kwa wagangana walozize. Kazisa hela zakwe zose, mna hawone vyedi kalumiswa chipindi chose."},{"book":"Mako","chapter":"5","verse":"27","text":"Yudya mvyele eze eve mbuli za Yesu, niyo omboka mgati mwe difyo dya wantu. Amwitila Yesu kunyuma na kukufya isuche yakwe"},{"book":"Mako","chapter":"5","verse":"28","text":"akelongela mo moyo wakwe, “Ninakufya du isuche yakwe, nahona.”"},{"book":"Mako","chapter":"5","verse":"29","text":"Eze akufye isuche ya Yesu, aho sakame niyo yaleka kumlawa, awona kugamba kahona unyonje wakwe."},{"book":"Mako","chapter":"5","verse":"30","text":"Ahadya Yesu abunkula kugamba nguvu zimlawa. Awahitukila wantu na kuwauza, “Ni yuhi akufize isuche yangu?”"},{"book":"Mako","chapter":"5","verse":"31","text":"Wanampina wakwe wamhitula, “Waona wantu ivyo wakukufintafinta, nawe wauza ni yuhi akukufize?”"},{"book":"Mako","chapter":"5","verse":"32","text":"Mna Yesu niyo ajendeleza kupagasa kuno na kuno amuwone mntu atendile viya."},{"book":"Mako","chapter":"5","verse":"33","text":"Yudya mvyele niyo abunkula dimbwile. Ivyo niyo ambasa Yesu akazingiza kwa kogoha, amfikila madi na kumgambila ichindedi chose."},{"book":"Mako","chapter":"5","verse":"34","text":"Yesu amgamba, “Mwanangu, uzumizi wako ukuhonya. Jenda mpeho naho utende mjima.”"},{"book":"Mako","chapter":"5","verse":"35","text":"Umo Yesu henati kukomeleza kulonga ulosi uwo, weza wantu kulaila kwa yudya mkulu ywe nyumba yo kuvikila na kumgamba, “Mndele ywako kabanika. Nimbwani naho ukumtubwanisa Mhinya?”"},{"book":"Mako","chapter":"5","verse":"36","text":"Yesu eze eve yadya walongile, niyo abela amgamba yudya mkulu we nyumba yo kuvikila, “Usekogoha, weye zumila du.”"},{"book":"Mako","chapter":"5","verse":"37","text":"Yesu haungile atimilwe ni mntu yoyose, mna Petulo na Yakobo na Yohana mlukolo ywa Yakobo."},{"book":"Mako","chapter":"5","verse":"38","text":"Weze wabule kwa yudya mkulu ywe nyumba yo kuvikila, Yesu awona wantu hewekwivana, naho eva wakwila na kulomboleza."},{"book":"Mako","chapter":"5","verse":"39","text":"Yesu engila mnyumba, awagamba, “Nimbwani hamkwivana naho mwaila? Umwana habanike, kata kugona du!”"},{"book":"Mako","chapter":"5","verse":"40","text":"Mnalo wamseka, niyo awalavya wose kuse, awaguha tati ya mntu na mami yakwe na wadya wanampina watatu. Wengila kwe chumba wamwikiye yudya umwana."},{"book":"Mako","chapter":"5","verse":"41","text":"Amtoza mkono amgamba, “Talita koumi!” Nukokugamba, “Mndele, nakugamba inuka!”"},{"book":"Mako","chapter":"5","verse":"42","text":"Ahadya mndele yudya niyo achimala na kukonga kujenda. Mndele yudya nana mihilimo mlongo na midi. Ize ilaile ivyo, chila yumwenga niyo ehelwa vidala."},{"book":"Mako","chapter":"5","verse":"43","text":"Mna Yesu niyo awaunga wasekuwagambila wantu imbuli idya. Niyo awagamba, “Mwinkeni nkande mndele uyu adye.”"}]}