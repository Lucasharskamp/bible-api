{"data":[{"book":"मार्क","chapter":"7","verse":"1","text":"मंग परूशी अनं शास्त्री लोके यरूशलेमवरतीन ईसन येशुजोडे गोया व्हयनात."},{"book":"मार्क","chapter":"7","verse":"2","text":"त्यासनी त्याना काही शिष्यसले अशुध्द हाततीन म्हणजे परूशीसना नियमना मायक हात नही धोता जेवण करतांना दखेल व्हतं."},{"book":"मार्क","chapter":"7","verse":"3","text":"कारण परूशी अनी यहूदी लोके पुर्वजसंना परंपरानुसार हात निट धवाशिवाय जेयेत नही."},{"book":"मार्क","chapter":"7","verse":"4","text":"त्या बाजार मातीन जे लयेत ते धवाशिवाय खायेत नही. अनी जसं कटोरा, घडा, तांबाना भांडा घशेत अनं धोयेत असा बराच नियम त्यासनी स्विकारेल व्हतात."},{"book":"मार्क","chapter":"7","verse":"5","text":"यावरतीन परूशीसनी अनी शास्त्रीसनी येशुले ईचारं, “तुमना शिष्य अशुध्द हातघाई जेवतस, त्या पुर्वजसंना रितीरिवाजाप्रमाणे का बरं नही चालतस?”"},{"book":"मार्क","chapter":"7","verse":"6","text":"येशुनी उत्तर दिधं,"},{"book":"मार्क","chapter":"7","verse":"7","text":"त्या स्वतःना नियमसले"},{"book":"मार्क","chapter":"7","verse":"8","text":"“तुम्हीन देवनी आज्ञा बाजुले करीसन माणससनी बनाडेल रितीरिवाजले चिटकी राहतस.”"},{"book":"मार्क","chapter":"7","verse":"9","text":"आखो येशु त्यासले बोलना, “तुम्हीन आपला रितीरिवाज पाळाकरता देवनी आज्ञा मोडाना चांगलाच मार्ग शोधी काढेल शे!"},{"book":"मार्क","chapter":"7","verse":"10","text":"कारण मोशेनी अशी आज्ञा देयेल शे की, ‘आपला बाप अनी माय यासना मान राख,’ अनी, ‘जो कोणी बाप किंवा मायनी निंदा करी त्याले मारी टाका.’"},{"book":"मार्क","chapter":"7","verse":"11","text":"पण तुम्हीन म्हणतस जर कोणी आपला माय बापले अस सांगतस की, मी तुमले मदत करतु पण जे मनाकडे शे, ‘ते मी देवले अर्पण कराले ठेयेल शे.’"},{"book":"मार्क","chapter":"7","verse":"12","text":"तर त्याले आपला माय किंवा बापले मदत नही करानं कारण भेटी जास."},{"book":"मार्क","chapter":"7","verse":"13","text":"तसच तुम्हीन आपला रितीरिवाज चालु ठेवाकरता देवनं वचन मोडतसं अनी असा बऱ्याच गोष्टी करतस.”"},{"book":"मार्क","chapter":"7","verse":"14","text":"तवय येशुनी परत लोकसनी गर्दीले बलाईन सांगं, “तुम्हीन सर्व, मनं ऐकी ल्या, अनं समजी ल्या.”"},{"book":"मार्क","chapter":"7","verse":"15","text":"“अशी कोणतीच वस्तु नही जी बाहेरतीन माणुसमा जास अनी त्याले अपवित्र करस, तर जे माणुस मातीन निंघस ते त्याले अशुध्द करस,"},{"book":"मार्क","chapter":"7","verse":"16","text":"ज्यासले कान शेतस त्यासनी निट ऐकी ल्या.”७:१६ हाई वचन, जुना ग्रंथसमा वाचामा येल नही शे."},{"book":"मार्क","chapter":"7","verse":"17","text":"लोकसनी गर्दीले सोडीन जवय येशु घर गया, तवय शिष्यसनी त्यानी सांगेल दृष्टांतना अर्थ ईचारा."},{"book":"मार्क","chapter":"7","verse":"18","text":"येशु त्यासले बोलना, “तुम्हीन पण इतला आडानी शेतस का? जे काही बाहेरतीन माणुसमा जास ते त्याले अशुध्द करू शकस नही हाई तुमले समजत नही का?"},{"book":"मार्क","chapter":"7","verse":"19","text":"ते मनमा नही जास तर ते पोटमा जास अनी ते शरिरमातीन बाहेर पडस.” अस सांगीसन त्यानी सर्व प्रकारनं अन्न शुध्द ठरावं."},{"book":"मार्क","chapter":"7","verse":"20","text":"आखो तो बोलना, “जे माणुस माईन निंघस तेच माणुसले अशुध्द करस."},{"book":"मार्क","chapter":"7","verse":"21","text":"कारण मझारतीन म्हणजे माणुसना मनमातीन दुष्ट ईचार निंघतस. अनैतीक कार्य, खुन, चोरी,"},{"book":"मार्क","chapter":"7","verse":"22","text":"व्यभिचार, लोभ, दुष्टता, कपटपणा, जळाऊपणा, चुगलीखोर, गर्विष्टपणा, मुर्खपणा."},{"book":"मार्क","chapter":"7","verse":"23","text":"ह्या सर्व वाईट गोष्टी माणुस मातीन बाहेर निंघतस त्याच त्याले अशुध्द करतस.”"},{"book":"मार्क","chapter":"7","verse":"24","text":"मंग येशु तठेन ऊठीसन सोर प्रांतना सिमावरला परीसरमा गया. तठे तो एक घरमा गया हाई कोणलेच समजाले नको अस त्यानी ईच्छा व्हती, पण त्याले लपीन राहता वनं नही."},{"book":"मार्क","chapter":"7","verse":"25","text":"तवय एक बाईनी येशुबद्दल ऐकं, तिना धाकली पोरले दुष्ट आत्मा लागेल व्हता, ती बाई लगेच ईसन त्याना पाया पडनी."},{"book":"मार्क","chapter":"7","verse":"26","text":"ती गैरयहूदी बाई व्हती, सिरियाना फेनीके प्रांतमा तिना जन्म व्हयेल व्हता. तिनी येशुले ईनंती करीसन सांगं, मनी पोर माधला दुष्ट आत्मा काढा."},{"book":"मार्क","chapter":"7","verse":"27","text":"तवय येशुनी उत्तर दिधं, “पहिले पोऱ्यासले तृप्त होऊ दे. त्यासनं जेवण काढीसन कुत्रासले देनं बराबर नही शे.”"},{"book":"मार्क","chapter":"7","verse":"28","text":"तवय ती त्याले बोलनी, हाई खरं शे, “गुरजी, तरी कुत्रा पण पोऱ्यासना हातमाईन मेजनाखाल पडेल उष्ट खातस.”"},{"book":"मार्क","chapter":"7","verse":"29","text":"तवय येशुनी तिले सांगं, “तुनं बोलनं पटनं, शांतीमा जाय तुना पोर मधला दुष्ट आत्मा निंघी गया!”"},{"book":"मार्क","chapter":"7","verse":"30","text":"मंग ती घर गई; तिले दखायनं की, पोर आंथरून वर निजेल शे अनं तिना मधला दुष्ट आत्मा निंघी जायेल शे."},{"book":"मार्क","chapter":"7","verse":"31","text":"तवय येशु सोर प्रांतमाईन निंघीसन सिदोनना रस्तावरतीन गालीलना समुद्रकडतीन दकापलीस म्हणजे दहा गावसना शहरले वना."},{"book":"मार्क","chapter":"7","verse":"32","text":"तठे काही लोकसनी येशुकडे एक मुका बहिरा माणुसले आनं अनी तुम्हीन त्यानावर हात ठेवा, अशी त्यासनी त्याले ईनंती करी."},{"book":"मार्क","chapter":"7","verse":"33","text":"तवय येशु त्याले गर्दी माईन बाजुले लई गया त्याना कानमा बोटे टाकात नंतर तो थुंकना अनी त्या थुंकीना त्याना जिभले स्पर्श करा."},{"book":"मार्क","chapter":"7","verse":"34","text":"अनं येशु स्वर्गकडे दखीसन दम लाईन, त्या माणुसले बोलना, “इफ्फाता” म्हणजे “मोकळा व्हय!”"},{"book":"मार्क","chapter":"7","verse":"35","text":"तवय त्याना कान मोकळा व्हयना अनं त्यानी जिभनी गाठ मोकळी व्हईन तो स्पष्ट बोलाले लागना."},{"book":"मार्क","chapter":"7","verse":"36","text":"तवय हाई कोणलेच सांगानं नही अस येशुनी त्याले बजाईन सांगं पण त्यानी हाई गोष्ट सर्वासले सांगी दिधी."},{"book":"मार्क","chapter":"7","verse":"37","text":"तवय ज्यासनी ऐकं त्या भलताच चकित व्हईसन बोलनात की, “हाऊ सर्वकाही कितलं चांगलं करी लेस!” अनं “हाऊ बहिरासले ऐकानी अनं मुकासले बोलानी शक्ती देस!”"}]}