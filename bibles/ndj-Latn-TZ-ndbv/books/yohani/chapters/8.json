{"data":[{"book":"Yohani","chapter":"8","verse":"1","text":"Pambeli vandu vosi vayendili kaya, Yesu ayendili kuchidunda cha miseyituni."},{"book":"Yohani","chapter":"8","verse":"2","text":"Chilawu yaki lumbutila kayenda kandi munyumba ya Chapanga. Vandu vosi vamuyendela, mweni kayikala akuvawula."},{"book":"Yohani","chapter":"8","verse":"3","text":"Vawula va Malawu pamu na Mafwalisayu vamuyendela mdadala yumu yivamkamulili muuwoni. Vamuwolosha pagati ya veni."},{"book":"Yohani","chapter":"8","verse":"4","text":"Pambeli vamudasha Yesu, “Muwula, mdadala ayu tumkamula muuwoni."},{"book":"Yohani","chapter":"8","verse":"5","text":"Mumalawu va Chapanga vamupili Musa vatulayilili yufwi vatuwombela mdadala kuchaa ayu atovangiwi na miganga mbaka asovi. Ponopa yuwi ukucha wuli?”"},{"book":"Yohani","chapter":"8","verse":"6","text":"Vadetili naha kwa kumyesha, vapati chilongu cha kumuhigha. Lakini Yesu agondamili pasi, kayandika pasi na chala chaki."},{"book":"Yohani","chapter":"8","verse":"7","text":"Pavayendelili kumudasha, Yesu katandamuka kavawombela, “Mundu yangajila sambi kwa yumwi atoli liganga akandi kumtova.”"},{"book":"Yohani","chapter":"8","verse":"8","text":"Pambeli kagondama kandi, akuyandika pasi."},{"book":"Yohani","chapter":"8","verse":"9","text":"Pavapikanishili nawula, vakanda kuwuka yumu yumu, valongulili vavaha. Yesu kasighala pamu na yula mdadala kawoloka bahala."},{"book":"Yohani","chapter":"8","verse":"10","text":"Yesu patandamukili kamudasha yula mdadala, “Vava koti vala vandu? Kwahela yakuhighili kuva muna nongwa?”"},{"book":"Yohani","chapter":"8","verse":"11","text":"Yula mdadala kamyangula, “Bambu, kwahela hata yumu!”"},{"book":"Yohani","chapter":"8","verse":"12","text":"Yesu paywangili kandi na Vayawudi kavawombela, “Nenga lwengi lwa mlima. Yangovekela nenga dayendi yendi ng'odu mulwisa daghavi na lwengi lwa Unofu.”"},{"book":"Yohani","chapter":"8","verse":"13","text":"Mafwalisayu vamuwombela, “Yuwi ukuyitovelela umweni, topi, utovileli waku wuva nakaka ha.”"},{"book":"Yohani","chapter":"8","verse":"14","text":"Yesu kavayangula, “Mani nguyitovilela nimweni utoveleli wa nenga wuva nakaka, wula nenga ngumanya kufumili na kunyenda. Lakini yumwi mumanya ng'odu kufumili awu kunyenda."},{"book":"Yohani","chapter":"8","verse":"15","text":"Yumwi mukuhigha milandu ya vandu, nenga ngumuhigha mundu ha."},{"book":"Yohani","chapter":"8","verse":"16","text":"Hata pahigha, ngulamula fya maha, kwanongwa nenga ndiva weka hela ha, Tati yanayishili kava pamu na nenga."},{"book":"Yohani","chapter":"8","verse":"17","text":"Yiyandikwa Mumalawu venu utovileli wa vandu vavili wa nakaka."},{"book":"Yohani","chapter":"8","verse":"18","text":"Nenga nguyitovilela ndimweni na mweni Tati yanyeghili akundovelela.”"},{"book":"Yohani","chapter":"8","verse":"19","text":"Veni vamudasha, “Tati waku kakoti?”"},{"book":"Yohani","chapter":"8","verse":"20","text":"Yesu kadeta filongu fila muchumba gati cha kuvikila sanduku lya mbiya paghaveyi akuwula Munyumba ya Chapanga. Kwahela mundu yamkamulili nongwa saa yaki yaveli yikali hela kufika."},{"book":"Yohani","chapter":"8","verse":"21","text":"Yesu kavawombela kandi, “Nenga nguyenda, damnzaki, damusovi mu sambi shenu kunyenda nenga yumwi damuweshi ng'odu kufika.”"},{"book":"Yohani","chapter":"8","verse":"22","text":"Vakomi va Vayawudi vayidasha, “Mani dayiwulayi? Kadeta, kwayenda datuweshi ng'odu kufika.”"},{"book":"Yohani","chapter":"8","verse":"23","text":"Yesu kavayangula, “Yumwi va pasi, nenga wa kumbindi. Yumwi va mlima awu, nenga wa mlima awu ha."},{"book":"Yohani","chapter":"8","verse":"24","text":"Ndivawombela damsovi mu sambi shenu. Damusovi mu sambi shenu leki mukujumila ng'odu kucha Nenga ndi Mweni.”"},{"book":"Yohani","chapter":"8","verse":"25","text":"Veni vamudasha, “Yuwi kuva ghani?”"},{"book":"Yohani","chapter":"8","verse":"26","text":"Ndiva na fitangalili fya kuvawombela na kuvahigha yumwi. Yula yanayishili kava nakaka na nenga nguwuwombela mlima filongu fimbikanishili kufuma kwa mweni.”"},{"book":"Yohani","chapter":"8","verse":"27","text":"Veni vamanyili ng'odu ngimu Yesu akuywanga milandu ya Tati mundu."},{"book":"Yohani","chapter":"8","verse":"28","text":"Topi Yesu kadeta, “Pamumujuma kala Mwana wa Mundu, damumanyi kucha ‘Nenga ndi Mweni’, Ngugola findu fyosi kwa liwovi lyangu ha, ngudeta fila fyanayili Tati."},{"book":"Yohani","chapter":"8","verse":"29","text":"Yula yanayishili kavapamu na nenga, mweni kaneka weka hela ha, kwanongwa majuva vosi ngugola fila fyadayilili mweni.”"},{"book":"Yohani","chapter":"8","verse":"30","text":"Mweni padeteyi afi vandu vatangalili vamjumilili."},{"book":"Yohani","chapter":"8","verse":"31","text":"Yesu kavawombela Vayawudi yivamjumilili, “Ngimu pamukombishela mawuli va nenga nakaka damuvi vandundami va nenga."},{"book":"Yohani","chapter":"8","verse":"32","text":"Damuwumanyi unakaka na unakaka dawuvagoli mupekisuki.”"},{"book":"Yohani","chapter":"8","verse":"33","text":"Veni vamyangula, “Yufwi tuvaleli va Ibulahimu, twakali hela kuva vavanda va mundu yoyosi yula. Kuna mana liki paudeta, ‘Damuvi pekesu’?”"},{"book":"Yohani","chapter":"8","verse":"34","text":"Yesu kavayangula, “Nakaka nguvawombela, mundu yoyosi yagola sambi kava mvanda wa sambi."},{"book":"Yohani","chapter":"8","verse":"35","text":"Mvanda akwikala ha pakaya majuva vosi, Mwana akwikala kaya majuva vosi."},{"book":"Yohani","chapter":"8","verse":"36","text":"Mwana pavavavika pekesu, damuvi pekesu nakaka."},{"book":"Yohani","chapter":"8","verse":"37","text":"Manya kucha yumwi uleli wa Ibulahimu, yumwi mkuyesha kung'ulaya kwanongwa mulema kupokela mawuli vangu."},{"book":"Yohani","chapter":"8","verse":"38","text":"Nenga nguvawombela fila fyanangushili Tati wangu, lakini yumwi mkugola fila fyavawombilili vatati venu.”"},{"book":"Yohani","chapter":"8","verse":"39","text":"Veni vamuyangula, “Yina tati wetu Ibulahimu!”"},{"book":"Yohani","chapter":"8","verse":"40","text":"Nenga nguvawombela nakaka fimbikanishili kufuma kwa Chapanga, ponopa mukunzaka mung'ulayi nenga. Ibulahimu agolili nga nahau ha!"},{"book":"Yohani","chapter":"8","verse":"41","text":"Yumwi mkugola chichuku sha tati wenu.”"},{"book":"Yohani","chapter":"8","verse":"42","text":"Yesu kavawombela, “Kucha Chapanga angaveli Tati wenu nakaka, mungandamili, kwanongwa fuma kwa Chapanga ponopa ndiva apa. Nenga nyisa ndiyilata ndimweni ha, ila mweni ndi yanayishili."},{"book":"Yohani","chapter":"8","verse":"43","text":"Wuliwuli mukufimanya ng'odu afi fideta? Ponopa mukulemwa kupikanisha unjagila wa nenga."},{"book":"Yohani","chapter":"8","verse":"44","text":"Yumwi tati wenu Lijangavandu, mkugola milandu yadayilili tati wenu. Kufumila pakwandi mweni avelili akuwulagha vandu. Kana chiganu ng'odu, padeta fya hela akudeta fifuma mumunda yaki mweni, kwa nogwa mweni mudesi na tati wa udesi."},{"book":"Yohani","chapter":"8","verse":"45","text":"Nenga nguwomba nakaka, lakini mkujumila ng'odu nenga."},{"book":"Yohani","chapter":"8","verse":"46","text":"Ghani wa yumwi kana utovelela kucha nenga ndiva na sambi? Nenga ngudeta nakaka, mbona yumwi mkujumila ng'odu nenga?"},{"book":"Yohani","chapter":"8","verse":"47","text":"Yula yafumili kwa Chapanga, akupikanisha fya Chapanga, leki pamumpikanisha ng'odu kwanongwa yumwi va Chapanga ha.”"},{"book":"Yohani","chapter":"8","verse":"48","text":"Vayawudi vamdasha, “Yufwi tukudeta finofu ng'odu patudeta yuwi Msamaliya na yuwi kuva na chinyamkela?”"},{"book":"Yohani","chapter":"8","verse":"49","text":"Yesu kayangula, “Nenga ndivahela chinyamkela, nenga ngumutundamila Tati wangu na yumwi mukubedala nenga."},{"book":"Yohani","chapter":"8","verse":"50","text":"Nenga ngusaka ukomi ha, kwaveli mweni yasaka na kana luhighilu lwa nakaka."},{"book":"Yohani","chapter":"8","verse":"51","text":"Nakaka nguvawombela: yakamula mawuli va nenga dasovi ng'odu.”"},{"book":"Yohani","chapter":"8","verse":"52","text":"Vayawudi ndavawomba, “Ponopa tumanya kucha yuwi kuna chinyamkela! Ibulahimu kasova na vambuyi vasova, ponopa yuwi ukuwomba, mundu pakamula chilongu chaku dasovi ha jola."},{"book":"Yohani","chapter":"8","verse":"53","text":"Wuli ukwigola kuva mkomi pitu Tati wetu Ibulahimu yasovili? Na Vambuyi vetu vasova wuwula. Yuwi ukuyigola kwa ghani?”"},{"book":"Yohani","chapter":"8","verse":"54","text":"Yesu kavayangula, “Ukomi wangu ndimweni, chindu ha. Tati wangu, yumwi mukudeta ndi Tati wenu ndi yajuma nenga, ayu ndi Chapanga."},{"book":"Yohani","chapter":"8","verse":"55","text":"Hata yumwi mwamumanyili ha, nenga ndimumanya. Padeta ndimumanya ng'odu, dandivi ngudeta fya hela kucha yumwi, nenga ndimumanya na chilongu chaki nguchikamula."},{"book":"Yohani","chapter":"8","verse":"56","text":"Ibulahimu, tati wenu anemelili paliwonili lijuva lya kwisa nenga, mweni kasekelela.”"},{"book":"Yohani","chapter":"8","verse":"57","text":"Vayawudi vamuwombela, “Yuwi ukali hela kuva na myaka milongu muhanu ya kuyikala, yuwi kumuwona Ibulahimu?”"},{"book":"Yohani","chapter":"8","verse":"58","text":"Yesu kavawombela, “Nguvawombela nakaka Ibulahimu akali kuwoneka, nenga navelili.”"},{"book":"Yohani","chapter":"8","verse":"59","text":"Bahala pala vasola migonguveli vamtovi, lakini Yesu kayifisa, pambeli kafuma munyumba ya Chapanga."}]}