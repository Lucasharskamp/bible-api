{"data":[{"book":"امثال","chapter":"5","verse":"1","text":"میرے بیٹے، میری حکمت پر دھیان دے، میری سمجھ کی باتوں پر کان دھر۔"},{"book":"امثال","chapter":"5","verse":"2","text":"پھر تُو تمیز کا دامن تھامے رہے گا، اور تیرے ہونٹ علم و عرفان محفوظ رکھیں گے۔"},{"book":"امثال","chapter":"5","verse":"3","text":"کیونکہ زناکار عورت کے ہونٹوں سے شہد ٹپکتا ہے، اُس کی باتیں تیل کی طرح چِکنی چپڑی ہوتی ہیں۔"},{"book":"امثال","chapter":"5","verse":"4","text":"لیکن انجام میں وہ زہر جیسی کڑوی اور دو دھاری تلوار جیسی تیز ثابت ہوتی ہے۔"},{"book":"امثال","chapter":"5","verse":"5","text":"اُس کے پاؤں موت کی طرف اُترتے، اُس کے قدم پاتال کی جانب بڑھتے جاتے ہیں۔"},{"book":"امثال","chapter":"5","verse":"6","text":"اُس کے راستے کبھی اِدھر کبھی اُدھر پھرتے ہیں تاکہ تُو زندگی کی راہ پر توجہ نہ دے اور اُس کی آوارگی کو جان نہ لے۔"},{"book":"امثال","chapter":"5","verse":"7","text":"چنانچہ میرے بیٹو، میری سنو اور میرے منہ کی باتوں سے دُور نہ ہو جاؤ۔"},{"book":"امثال","chapter":"5","verse":"8","text":"اپنے راستے اُس سے دُور رکھ، اُس کے گھر کے دروازے کے قریب بھی نہ جا۔"},{"book":"امثال","chapter":"5","verse":"9","text":"ایسا نہ ہو کہ تُو اپنی طاقت کسی اَور کے لئے صَرف کرے اور اپنے سال ظالم کے لئے ضائع کرے۔"},{"book":"امثال","chapter":"5","verse":"10","text":"ایسا نہ ہو کہ پردیسی تیری ملکیت سے سیر ہو جائیں، کہ جو کچھ تُو نے محنت مشقت سے حاصل کیا وہ کسی اَور کے گھر میں آئے۔"},{"book":"امثال","chapter":"5","verse":"11","text":"تب آخرکار تیرا بدن اور گوشت گھل جائیں گے، اور تُو آہیں بھر بھر کر"},{"book":"امثال","chapter":"5","verse":"12","text":"کہے گا، ”ہائے، مَیں نے کیوں تربیت سے نفرت کی، میرے دل نے کیوں سرزنش کو حقیر جانا؟"},{"book":"امثال","chapter":"5","verse":"13","text":"ہدایت کرنے والوں کی مَیں نے نہ سنی، اپنے اُستادوں کی باتوں پر کان نہ دھرا۔"},{"book":"امثال","chapter":"5","verse":"14","text":"جماعت کے درمیان ہی رہتے ہوئے مجھ پر ایسی آفت آئی کہ مَیں تباہی کے دہانے تک پہنچ گیا ہوں۔“"},{"book":"امثال","chapter":"5","verse":"15","text":"اپنے ہی حوض کا پانی اور اپنے ہی کنوئیں سے پھوٹنے والا پانی پی لے۔"},{"book":"امثال","chapter":"5","verse":"16","text":"کیا مناسب ہے کہ تیرے چشمے گلیوں میں اور تیری ندیاں چوکوں میں بہہ نکلیں؟"},{"book":"امثال","chapter":"5","verse":"17","text":"جو پانی تیرا اپنا ہے وہ تجھ تک محدود رہے، اجنبی اُس میں شریک نہ ہو جائے۔"},{"book":"امثال","chapter":"5","verse":"18","text":"تیرا چشمہ مبارک ہو۔ ہاں، اپنی بیوی سے خوش رہ۔"},{"book":"امثال","chapter":"5","verse":"19","text":"وہی تیری من موہن ہرنی اور دل رُبا غزال5‏:19 غزال: لفظی ترجمہ: پہاڑی بکری۔  ہے۔ اُسی کا پیار تجھے تر و تازہ کرے، اُسی کی محبت تجھے ہمیشہ مست رکھے۔"},{"book":"امثال","chapter":"5","verse":"20","text":"میرے بیٹے، تُو اجنبی عورت سے کیوں مست ہو جائے، کسی دوسرے کی بیوی سے کیوں لپٹ جائے؟"},{"book":"امثال","chapter":"5","verse":"21","text":"خیال رکھ، انسان کی راہیں رب کو صاف دکھائی دیتی ہیں، جہاں بھی وہ چلے اُس پر وہ توجہ دیتا ہے۔"},{"book":"امثال","chapter":"5","verse":"22","text":"بےدین کی اپنی ہی حرکتیں اُسے پھنسا دیتی ہیں، وہ اپنے ہی گناہ کے رسّوں میں جکڑا رہتا ہے۔"},{"book":"امثال","chapter":"5","verse":"23","text":"وہ تربیت کی کمی کے سبب سے ہلاک ہو جائے گا، اپنی بڑی حماقت کے باعث ڈگمگاتے ہوئے اپنے انجام کو پہنچے گا۔"}]}