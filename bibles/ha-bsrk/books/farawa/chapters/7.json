{"data":[{"book":"Farawa","chapter":"7","verse":"1","text":"Sa’an nan Ubangiji ya ce wa Nuhu. “Shiga jirgin, kai da dukan iyalinka, gama na ga kai mai adalci ne a wannan zamani."},{"book":"Farawa","chapter":"7","verse":"2","text":"Ka ɗauki bakwai na kowace iri tsabtaccen dabba tare da kai, namiji da ta mace, da kuma biyu na kowace dabba marar tsabta, namiji da ta mace,"},{"book":"Farawa","chapter":"7","verse":"3","text":"da kuma bakwai na kowane iri tsuntsu, namiji da ta mace, domin a bar kowane irinsu da rai a dukan duniya."},{"book":"Farawa","chapter":"7","verse":"4","text":"Kwana bakwai daga yanzu zan aiko da ruwa a duniya yini arba’in da dare arba’in, zan kuma kawar da kowace halitta mai rai da na yi daga doron ƙasa.”"},{"book":"Farawa","chapter":"7","verse":"5","text":"Nuhu ya aikata duk abin da Ubangiji ya umarce shi."},{"book":"Farawa","chapter":"7","verse":"6","text":"Nuhu yana da shekaru 106 ne sa’ad da aka yi ambaliya ruwa a duniya."},{"book":"Farawa","chapter":"7","verse":"7","text":"Nuhu da matarsa da ’ya’yansa da matansu, suka shiga jirgi domin su tsira daga ruwa ambaliya."},{"book":"Farawa","chapter":"7","verse":"8","text":"Biyu-biyu daga dabbobi masu tsabta da marasa tsabta, da tsuntsaye da kuma dukan halittu masu rarrafe a ƙasa,"},{"book":"Farawa","chapter":"7","verse":"9","text":"namiji da ta mace, suka zo wurin Nuhu, suka shiga jirgi, kamar yadda Allah ya umarce Nuhu."},{"book":"Farawa","chapter":"7","verse":"10","text":"Bayan kwana bakwai kuwa ambaliya ruwa ta sauko a bisa duniya."},{"book":"Farawa","chapter":"7","verse":"11","text":"A ranar sha bakwai ga wata na biyu, na shekara ta ɗari shida na rayuwar Nuhu, a ran nan sai dukan maɓuɓɓugai na manyan zurfafa suka fashe, tagogin sammai suka buɗe."},{"book":"Farawa","chapter":"7","verse":"12","text":"Ruwa yana ta kwararowa bisa duniya, yini arba’in da dare arba’in."},{"book":"Farawa","chapter":"7","verse":"13","text":"A wannan rana Nuhu tare da matarsa da ’ya’yansa maza, Shem, Ham da Yafet da matansu uku suka shiga jirgi."},{"book":"Farawa","chapter":"7","verse":"14","text":"Tare da su kuwa, akwai kowane naman jeji bisa ga irinsa, da dukan dabbobin gida bisa ga irinsu, da kowace halitta mai rarrafe a ƙasa bisa ga irinta, da kowane tsuntsun gida da na jeji bisa ga irinsa, da dukan abu mai fiffike."},{"book":"Farawa","chapter":"7","verse":"15","text":"Biyu-biyu na dukan halittu masu numfashi suka zo wurin Nuhu, suka shiga jirgi."},{"book":"Farawa","chapter":"7","verse":"16","text":"Dabbobi da kowane abu mai rai da suka shiga ciki, namiji ne da ta mace, yadda Allah ya umarci Nuhu. Sa’an nan Ubangiji ya kulle jirgin daga baya."},{"book":"Farawa","chapter":"7","verse":"17","text":"Kwana arba’in ambaliya ta yi ta saukowa a duniya, sa’ad da ruwa ya yi ta ƙaruwa sai ya yi ta ɗaga jirgin sama, ya kuwa tashi can bisa duniya."},{"book":"Farawa","chapter":"7","verse":"18","text":"Ruwa ya taso, ya ƙaru ƙwarai a duniya, jirgin kuma ya yi ta yawo a bisa ruwa."},{"book":"Farawa","chapter":"7","verse":"19","text":"Ruwa ya ƙaru ƙwarai a duniya, ya kuma rufe dukan duwatsu masu tsawo a ƙarƙashin sammai."},{"book":"Farawa","chapter":"7","verse":"20","text":"Ruwan ya taso ya rufe duwatsu, zurfin ruwa daga duwatsun zuwa inda jirgin yake ya fi ƙafa ashirin."},{"book":"Farawa","chapter":"7","verse":"21","text":"Kowane abu mai rai da yake tafiya a duniya ya hallaka, tsuntsaye, dabbobin gida, namun jeji, da dukan masu rarrafe waɗanda suke rarrafe a duniya, da kuma dukan mutane."},{"book":"Farawa","chapter":"7","verse":"22","text":"Kome a busasshiyar ƙasa da yake numfashi a hancinsa ya mutu."},{"book":"Farawa","chapter":"7","verse":"23","text":"Aka kawar da kowane abu mai rai, mutane da dabbobi da halittu masu rarrafe a ƙasa, da tsuntsayen sama a doron ƙasa, duka aka kawar da su daga duniya. Nuhu kaɗai aka bari da waɗanda suke tare da shi a cikin jirgi."},{"book":"Farawa","chapter":"7","verse":"24","text":"Ruwa ya mamaye duniya har kwana ɗari da hamsin."}]}