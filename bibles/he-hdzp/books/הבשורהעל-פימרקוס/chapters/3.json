{"data":[{"book":"הבשורה על-פי מרקוס","chapter":"3","verse":"1","text":"ישוע חזר לבית־הכנסת בכפר־נחום וראה שם איש שידו משותקת."},{"book":"הבשורה על-פי מרקוס","chapter":"3","verse":"2","text":"מאחר שהיום היה שבת, רצו מתנגדיו של ישוע לראות אם ירפא את האיש. הם החליטו שאם ישוע ירפא את האיש, יאסרו אותו."},{"book":"הבשורה על-פי מרקוס","chapter":"3","verse":"3","text":"ישוע אמר לבעל היד המשותקת: ”בוא ועמוד לפני כולם.“"},{"book":"הבשורה על-פי מרקוס","chapter":"3","verse":"4","text":"לאחר מכן הוא פנה אל הזוממים נגדו ושאל: ”על־פי התורה האם עלינו לעשות בשבת מעשים טובים, או מעשים רעים? האם עלינו להציל נפשות בשבת, או לאבד אותן?“ לא הייתה תשובה בפיהם."},{"book":"הבשורה על-פי מרקוס","chapter":"3","verse":"5","text":"ישוע הביט בהם בכעס וצער, בגלל לב האבן שלהם, ואז פקד על האיש החולה: ”הושט את ידך.“ האיש הושיט את ידו והיא נרפאה כליל."},{"book":"הבשורה על-פי מרקוס","chapter":"3","verse":"6","text":"הפרושים מיהרו להתייעץ עם אנשי הורדוס כיצד להיפטר מישוע."},{"book":"הבשורה על-פי מרקוס","chapter":"3","verse":"7-8","text":"ישוע ותלמידיו עזבו את בית־הכנסת והלכו לשפת הים. הקהל הרב שהלך אחריהם בא כמעט מכל קצות הארץ: מהגליל, מיהודה, מירושלים, מאדום, מעבר הירדן ואפילו מאזור צור וצידון. כל האנשים האלה הלכו אחרי ישוע מפני ששמעו על הנסים והנפלאות שחולל, וכמובן שרצו לראות אותו במו עיניהם."},{"book":"הבשורה על-פי מרקוס","chapter":"3","verse":"9","text":"ישוע ביקש מתלמידיו להכין לו סירה, כדי שאם ינסה הקהל להידחק אליו ויאלץ אותו להיכנס למים, יוכל לעלות על הסירה."},{"book":"הבשורה על-פי מרקוס","chapter":"3","verse":"10","text":"באותו יום הוא ריפא חולים רבים מאוד, וכתוצאה מכך הלכו והתרבו החולים שנהרו אליו מכל עבר, וכל אחד ניסה לגעת בו כדי להירפא."},{"book":"הבשורה על-פי מרקוס","chapter":"3","verse":"11","text":"כאשר נגעו אנשים אחוזי־שדים בישוע, הם נפלו לפניו וצעקו: ”אתה הוא בן־האלוהים!“"},{"book":"הבשורה על-פי מרקוס","chapter":"3","verse":"12","text":"אולם ישוע ציווה עליהם לשתוק ולא לגלות את זהותו."},{"book":"הבשורה על-פי מרקוס","chapter":"3","verse":"13","text":"ישוע עלה על אחד ההרים והזמין אליו אנשים מסוימים מבין הקהל."},{"book":"הבשורה על-פי מרקוס","chapter":"3","verse":"14-15","text":"הוא בחר שנים־עשר איש שיהיו מלוויו הקבועים ושילכו ללמד את העם, ונתן להם סמכות לרפא חולים ולגרש שדים."},{"book":"הבשורה על-פי מרקוס","chapter":"3","verse":"16-19","text":"אלה שמות השנים־עשר שישוע בחר:"},{"book":"הבשורה על-פי מרקוס","chapter":"3","verse":"20","text":"כאשר חזר ישוע לבית מארחיו, שוב המתין לו קהל שמילא את כל הבית, כך שישוע ותלמידיו לא יכלו להפסיק ולאכול."},{"book":"הבשורה על-פי מרקוס","chapter":"3","verse":"21","text":"כשנודע לבני משפחתו על כך, הם באו לקחתו לביתם. ”הוא יצא מדעתו!“ קראו."},{"book":"הבשורה על-פי מרקוס","chapter":"3","verse":"22","text":"מורי הלכה מירושלים באו לשם ואמרו: ”אתם יודעים מדוע הוא יכול לגרש שדים? מפני שבעל־זבול, שר השדים, שוכן בתוכו!“"},{"book":"הבשורה על-פי מרקוס","chapter":"3","verse":"23","text":"ישוע קיבץ אותם סביבו ודיבר אליהם במשלים. ”כיצד יכול השטן לגרש את השטן?“ שאל."},{"book":"הבשורה על-פי מרקוס","chapter":"3","verse":"24","text":"ממלכה מפולגת לא תחזיק מעמד ותתמוטט."},{"book":"הבשורה על-פי מרקוס","chapter":"3","verse":"25","text":"משפחה שיש בה חילוקי דעות ופילוגים – תיהרס."},{"book":"הבשורה על-פי מרקוס","chapter":"3","verse":"26","text":"אם השטן נלחם נגד עצמו, מה יוכל להשיג?"},{"book":"הבשורה על-פי מרקוס","chapter":"3","verse":"27","text":"איש אינו יכול לשדוד את מלכות השטן לפני שיכבול אותו תחילה. לאחר שיכבול את השטן, יוכל לשדוד את רכושו."},{"book":"הבשורה על-פי מרקוס","chapter":"3","verse":"28","text":"”אני מזהיר אתכם,“ המשיך ישוע, ”כל החטאים וגידופים ייסלחו לבני האדם."},{"book":"הבשורה על-פי מרקוס","chapter":"3","verse":"29","text":"רק חטא אחד לעולם לא ייסלח – גידוף רוח הקודש.“"},{"book":"הבשורה על-פי מרקוס","chapter":"3","verse":"30","text":"ישוע מצא לנכון להזהיר אותם, שכן טענו שהוא חולל נסים בכוחו של השטן (במקום שיודו שהוא חולל נסים בכוחו של רוח הקודש)."},{"book":"הבשורה על-פי מרקוס","chapter":"3","verse":"31-32","text":"בינתיים באו אמו ואחיו של ישוע אל הבית שבו לימד. הם שלחו מישהו לקרוא לישוע החוצה, כי רצו לדבר איתו. ”אמך ואחיך מחכים לך בחוץ; הם רוצים לדבר אתך“, אמר לו מישהו."},{"book":"הבשורה על-פי מרקוס","chapter":"3","verse":"33","text":"”מי היא אמי?“ ”מי הם אחי?“ קרא ישוע."},{"book":"הבשורה על-פי מרקוס","chapter":"3","verse":"34","text":"הוא הביט באנשים סביבו והכריז: ”הנה אמי ואחי!"},{"book":"הבשורה על-פי מרקוס","chapter":"3","verse":"35","text":"כל השומע בקול אלוהים הוא אחי, אחותי ואמי.“"}]}