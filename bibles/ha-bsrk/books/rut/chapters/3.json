{"data":[{"book":"Rut","chapter":"3","verse":"1","text":"Wata rana Na’omi surukar Rut ta ce mata, “’Yata, bai kamata in nema miki gida,3.1 Da Ibraniyanci an rubuta in sami miki hutu ne a nan. inda za a tanada miki da kyau?"},{"book":"Rut","chapter":"3","verse":"2","text":"Bowaz wanda kike aiki da bayinsa ’yan mata ba danginmu ne na kusa ba? Da daren yau zai sussuka sha’ir nasa a masussuka."},{"book":"Rut","chapter":"3","verse":"3","text":"Ki yi wanka ki fesa turare, ki kuma sa tufafinki mafi kyau. Sa’an nan ki gangara zuwa masussuka, amma kada ki bari yă san cewa kina a can sai ya gama ci da sha."},{"book":"Rut","chapter":"3","verse":"4","text":"Sa’ad da ya kwanta, ki lura da inda yake kwance. Sa’an nan ki tafi ki buɗe ƙafafunsa ki kwanta. Zai faɗa miki abin da za ki yi.”"},{"book":"Rut","chapter":"3","verse":"5","text":"Rut ta amsa ta ce “Zan yi abin da kika faɗa.”"},{"book":"Rut","chapter":"3","verse":"6","text":"Saboda haka ta gangara zuwa masussuka ta kuma yi dukan abin da surukarta ta ce ta yi."},{"book":"Rut","chapter":"3","verse":"7","text":"Sa’ad da Bowaz ya gama ci da sha yana kuma cikin farin ciki, sai ya tafi ya kwanta a ƙarshen tarin hatsi. Rut kuwa ta sulalle ta je ta buɗe ƙafafunsa ta kwanta."},{"book":"Rut","chapter":"3","verse":"8","text":"Da tsakar dare sai wani abu ya firgitar da mutumin, ya kuwa juya sai ya tarar da mace kwance a ƙafafunsa."},{"book":"Rut","chapter":"3","verse":"9","text":"Sai ya yi tambaya ya ce, “Ke wace ce?”"},{"book":"Rut","chapter":"3","verse":"10","text":"Sai ya amsa ya ce, “Ubangiji yă albarkace ki ’yata. Wannan alheri ya fi wannan da kika nuna da farko. Ba ki gudu kin bi saurayi, mai arziki ko matalauci ba."},{"book":"Rut","chapter":"3","verse":"11","text":"Yanzu kuwa ’yata kada ki ji tsoro. Zan yi miki dukan abin da kika roƙa. Dukan ’yan’uwana na gari sun san cewa ke mace ce mai halin kirki."},{"book":"Rut","chapter":"3","verse":"12","text":"Ko da yake gaskiya ne ni dangi ne na kusa, amma akwai dangi mai fansa mafi kusa fiye da ni."},{"book":"Rut","chapter":"3","verse":"13","text":"Ki kwana a nan, da safe kuwa in yana so yă fansa, to, da kyau, sai yă fansa. Amma in ba ya niyya, tabbatacce, na rantse da Ubangiji mai rai zan yi. Ki kwanta a nan sai da safe.”"},{"book":"Rut","chapter":"3","verse":"14","text":"Saboda haka ta kwanta a ƙafafunsa sai da safe, amma ta tashi kafin a gane wani, sai ya ce, “Kada ki bar wani yă san cewa mace ta zo masussuka.”"},{"book":"Rut","chapter":"3","verse":"15","text":"Ya kuma ce, “Ki kawo gyalenki da kika yafa ki shimfiɗa shi a nan.” Sa’ad da ta yi haka, sai ya zuba mudu shida na sha’ir ya sa mata a kai. Sa’an nan ya3.15 Da yawa cikin rubuce-rubucen hannun Ibraniyanci, yawancin rubuce-rubucen Ibraniyanci, Bulget da na Siriyak suna da ita ce a nan. koma gari."},{"book":"Rut","chapter":"3","verse":"16","text":"Sa’ad da Rut ta koma wurin surukarta Na’omi ta tambaye ta “Yaya aka yi ’yata?”"},{"book":"Rut","chapter":"3","verse":"17","text":"ta kuma ƙara da cewa, “Ya ba ni waɗannan mudu shida na sha’ir, yana cewa, ‘Kada ki koma wurin surukarki hannu wofi.’ ”"},{"book":"Rut","chapter":"3","verse":"18","text":"Sai Na’omi ta ce, “Ki jira, ’yata, sai kin ga abin da zai faru. Gama mutumin ba zai huta ba sai an warware batun a yau.”"}]}