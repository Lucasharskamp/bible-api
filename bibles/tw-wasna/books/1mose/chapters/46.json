{"data":[{"book":"1 Mose","chapter":"46","verse":"1","text":"Enti, Israel de nʼahodeɛ nyinaa siim kɔduruu Beer-Seba. Ɔbɔɔ Onyankopɔn a na nʼagya Isak somm no no afɔdeɛ wɔ hɔ."},{"book":"1 Mose","chapter":"46","verse":"2","text":"Anadwo anisoadehunu mu no, Onyankopɔn frɛɛ Yakob sɛ, “Yakob! Yakob!”"},{"book":"1 Mose","chapter":"46","verse":"3","text":"Onyankopɔn ka kyerɛɛ no sɛ, “Mene Onyankopɔn. Onyankopɔn a wʼagya somm no. Nsuro sɛ wobɛkɔ Misraim, ɛfiri sɛ, mɛma wʼase adɔre ayɛ ɔman kɛseɛ wɔ hɔ."},{"book":"1 Mose","chapter":"46","verse":"4","text":"Mʼankasa me ne wo bɛkɔ Misraim, na masane ne wo aba ha bio. Ɛduru ɛberɛ a worebɛwu a, wobɛwu Yosef anim.”"},{"book":"1 Mose","chapter":"46","verse":"5","text":"Afei, Yakob siim firii Beer-Seba. Israel mma no de wɔn agya Yakob, wɔn yerenom ne wɔn mma tenatenaa nteaseɛnam a Farao soma maa wɔde bɛfaa wɔn no mu."},{"book":"1 Mose","chapter":"46","verse":"6","text":"Wɔfaa wɔn mmoa ne wɔn agyapadeɛ a wɔanya wɔ Kanaan asase so nyinaa kaa wɔn ho kɔɔ Misraim. Yakob ne nʼasefoɔ nyinaa siim kɔɔ Misraim."},{"book":"1 Mose","chapter":"46","verse":"7","text":"Israel de ne mmammarima, ne nananom, ne mmammaa ne wɔn mma a wɔn nyinaa yɛ nʼasefoɔ kaa ne ho kɔɔ Misraim."},{"book":"1 Mose","chapter":"46","verse":"8","text":"Edin a ɛdidi so yi yɛ Israelfoɔ, Yakob asefoɔ a ɔde wɔn kɔɔ Misraim."},{"book":"1 Mose","chapter":"46","verse":"9","text":"Ruben nso mmammarima edin na ɛdidi so yi:"},{"book":"1 Mose","chapter":"46","verse":"10","text":"Simeon nso mmammarima yɛ:"},{"book":"1 Mose","chapter":"46","verse":"11","text":"Lewi mmammarima din na ɛdidi so yi:"},{"book":"1 Mose","chapter":"46","verse":"12","text":"Yuda nso mmammarima yɛ:"},{"book":"1 Mose","chapter":"46","verse":"13","text":"Isakar mmammarima nso yɛ:"},{"book":"1 Mose","chapter":"46","verse":"14","text":"Sebulon mmammarima nso yɛ:"},{"book":"1 Mose","chapter":"46","verse":"15","text":"Wɔn a wɔabobɔ wɔn din yi yɛ Lea mma a ɔne Yakob woeɛ wɔ Paddan-Aram a ne babaa Dina nso ka ho. Saa mmammarima ne ne babaa yi nyinaa dodoɔ si nnipa aduasa mmiɛnsa."},{"book":"1 Mose","chapter":"46","verse":"16","text":"Gad nso mma din na ɛdidi so yi:"},{"book":"1 Mose","chapter":"46","verse":"17","text":"Aser nso mma din na ɛdidi so yi:"},{"book":"1 Mose","chapter":"46","verse":"18","text":"Yeinom nso ne Silpa, afenaa a Laban de no maa ne babaa Lea a ɔno nso de no maa ne kunu Yakob wareeɛ no mma. Wɔn nyinaa dodoɔ ano si nnipa dunsia."},{"book":"1 Mose","chapter":"46","verse":"19","text":"Yakob yere Rahel mma yɛ:"},{"book":"1 Mose","chapter":"46","verse":"20","text":"Yosef ne ne yere Asnat, a ɔyɛ Potifera a ɔyɛ On bosomfoɔ babaa woo Manase ne Efraim wɔ Misraim."},{"book":"1 Mose","chapter":"46","verse":"21","text":"Benyamin nso mmammarima din na ɛdidi so yi:"},{"book":"1 Mose","chapter":"46","verse":"22","text":"Saa nnipa a wɔabobɔ wɔn din yi yɛ Rahel mmammarima a ɔne Yakob woeɛ. Wɔn nyinaa dodoɔ ano si nnipa dunan."},{"book":"1 Mose","chapter":"46","verse":"23","text":"Dan babarima yɛ"},{"book":"1 Mose","chapter":"46","verse":"24","text":"Naftali nso mmammarima din na ɛdidi so yi:"},{"book":"1 Mose","chapter":"46","verse":"25","text":"Bilha a ɔyɛ Laban afenaa a ɔde no maa ne babaa Rahel mmammarima a ɔne Yakob woeɛ no na wɔabobɔ wɔn din yi. Na wɔn dodoɔ ano si nnipa baason."},{"book":"1 Mose","chapter":"46","verse":"26","text":"Nnipa a Yakob de wɔn kɔɔ Misraim nyinaa, a wɔyɛ nʼasefoɔ ankasa, a ne mmammarima yerenom nka ho dodoɔ ano si aduosia nsia."},{"book":"1 Mose","chapter":"46","verse":"27","text":"Sɛ wɔde Yosef mmammarima baanu a ɔwoo wɔn wɔ Misraim no ka ho a, na Yakob asefoɔ a ɔde wɔn kɔɔ Misraim no nyinaa dodoɔ ano si nnipa aduɔson."},{"book":"1 Mose","chapter":"46","verse":"28","text":"Israel somaa Yuda, ma ɔdii ɛkan kɔɔ Yosef hɔ kɔbisaa no Gosen ɛkwan. Akyire no, wɔkɔduruu Gosen."},{"book":"1 Mose","chapter":"46","verse":"29","text":"Yosef siesiee ne nteaseɛnam ma wɔkɔɔ Gosen kɔhyiaa nʼagya Israel. Yosef duruu nʼagya Yakob anim pɛ, ɔbam no, suiɛ ara kwansin."},{"book":"1 Mose","chapter":"46","verse":"30","text":"Israel ka kyerɛɛ Yosef sɛ, “Ohunu a mahunu wo sɛ wote ase yi enti, sɛ owuo bɛfa me ɛnnɛ koraa a, mepɛ.”"},{"book":"1 Mose","chapter":"46","verse":"31","text":"Yosef ka kyerɛɛ ne nuanom no ne nʼagya fiefoɔ no sɛ, “Mɛkɔ makɔka makyerɛ Farao sɛ, ‘Me nuammarimanom ne mʼagya fiefoɔ a na anka wɔte Kanaan asase so nyinaa aba ha abɛka me ho."},{"book":"1 Mose","chapter":"46","verse":"32","text":"Mmarima no yɛ nnwanhwɛfoɔ. Wɔhwɛ mmoa so. Na wɔde wɔn nnwan ne wɔn anantwie ne biribiara a wɔwɔ aba.’"},{"book":"1 Mose","chapter":"46","verse":"33","text":"Sɛ Farao frɛ mo, na ɔbisa mo sɛ, ‘Adwuma bɛn na moyɛ a,’"},{"book":"1 Mose","chapter":"46","verse":"34","text":"momma no mmuaeɛ sɛ, ‘Wo nkoa ayɛn mmoa firi wɔn mmɔfraase, te sɛ deɛ yɛn agyanom yɛeɛ no ara pɛpɛɛpɛ.’ Sɛ moka saa kyerɛ no a, ɔbɛma mode Gosen ayɛ mo atenaeɛ, ɛfiri sɛ, Misraimfoɔ kyiri nnwanhwɛfoɔ kɔkɔɔkɔ.”"}]}