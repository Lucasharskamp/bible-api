{"data":[{"book":"Ngsäea Khut","chapter":"9","verse":"1","text":"Sawluh naw Bawipa hnukläk jah mkyüh lü jah hnim khaia ngbüki naw,"},{"book":"Ngsäea Khut","chapter":"9","verse":"2","text":"Bawipa tuilam kläklamkie nghnumi kpamie naküt jah khit lü Jerusalema a jah lawpüi vaia, Damatet mlüha sinakoka veki am ca a ja pet vaia Jerusalema ktaiyü ngvaia veia kthäh khaia citki."},{"book":"Ngsäea Khut","chapter":"9","verse":"3","text":"Acukba cit lü Damatet mlüh pei a pha law üng, khankhawa ka akvai cun angxita a peia vai law sawxatki."},{"book":"Ngsäea Khut","chapter":"9","verse":"4","text":"Acunüng, Sawluh mdeka khana kyu lü, “Sawluh, Sawluh, i vai na na mkhuimkhaki ni?” tia kthai a ngjak."},{"book":"Ngsäea Khut","chapter":"9","verse":"5","text":"Sawluh naw, “Bawipa, nang u ni?” a ti. “Na mkhuimkha Jesuha ka kyaki ni; tia kthai a ngjak."},{"book":"Ngsäea Khut","chapter":"9","verse":"6","text":"Acunsepi tho law lü mlüh da cita, acunüng na pawh vai ni mtheh khaie ni” a ti."},{"book":"Ngsäea Khut","chapter":"9","verse":"7","text":"Acua a hlawnga cit hngakie naw kthai ngja u sepi, u am hmu u."},{"book":"Ngsäea Khut","chapter":"9","verse":"8","text":"Sawluh cun mdek üngka naw tho law be lü, hang mangki naw ipi am hmu thei se, a kut üng kaih u lü, Damatet mlüha ami cehpüi."},{"book":"Ngsäea Khut","chapter":"9","verse":"9","text":"Mhnüp kthum khawdei am hmu lü i am eiaw lü veki."},{"book":"Ngsäea Khut","chapter":"9","verse":"10","text":"Acunüng, Damateta Anani ngming naki axüisaw mat veki. Pamhnam naw a ngmang üng, “Anani” a ti. Ani naw, “Bawipa aw, hia ve veng” a ti."},{"book":"Ngsäea Khut","chapter":"9","verse":"11","text":"Bawipa naw a veia, “Tho law lü, lam ngdüng ami tia lama cita, Sawluh naki Tasuh mlüha ka Judaha ima va suia; acua ktaiyü lü veki ni;"},{"book":"Ngsäea Khut","chapter":"9","verse":"12","text":"Anani ngming naki naw lut lü a mik a mdeisak be vaia, a khana a kut mtaih se, hmu päng veng” a ti."},{"book":"Ngsäea Khut","chapter":"9","verse":"13","text":"Anani naw, “Bawipa aw, acun cun, Jerusalem mlüha na khyangea khana a jah mkhuimkhanak, khyang ngcim khawhah mpyawng üng ka ngjaki;"},{"book":"Ngsäea Khut","chapter":"9","verse":"14","text":"acunüng, hia pi na ngming pyenki naküt a jah mannak vaia ktaiyü ngvaiea veia ana yah pängki ni” ti lü a msang."},{"book":"Ngsäea Khut","chapter":"9","verse":"15","text":"Acunsepi, Bawipa naw, “Cita, Khyangmjükcee, sangpuxange ja Isarel khyangmjükcee venaka ka ngming cehpüi khaia ka xü ni."},{"book":"Ngsäea Khut","chapter":"9","verse":"16","text":"“Ka ngminga phäha mkhuimkhanak ihlawka khamei khai tia ka ksing lawsak khai” a ti."},{"book":"Ngsäea Khut","chapter":"9","verse":"17","text":"Acunüng, Anani cun va cit lü Sawluha venak ima lutki; a khana a kut mtaih lü, “Ka na Sawluh aw, na mika hmuhnak be vai ja Ngmüimkhya Ngcim am na benak vaia, na law lama Bawipa na veia ngdangki Jesuh naw a na tüih law ni” a ti."},{"book":"Ngsäea Khut","chapter":"9","verse":"18","text":"Acunja, a mik üngka naw ngalipa nglawh lawa mäiha nglo law lü, a mik mdei law beki; acunüng, tho law lü, Baptican khanki."},{"book":"Ngsäea Khut","chapter":"9","verse":"19","text":"Acunüng, a ei päng ja, aktha ve law beki."},{"book":"Ngsäea Khut","chapter":"9","verse":"20","text":"Sinakoka cit täih lü, Jesuh cun Pamhnama Cakpa akyaka mawng sangki."},{"book":"Ngsäea Khut","chapter":"9","verse":"21","text":"A ngthu pyen ngjaki naküt naw cäi u lü, “Hin hin, Jerusalem mlüha hina ngming pyenki naküt ja khuimkha khawikia am kya ai se? Acune cun jah khit lü ktaiyü ngvaiea veia a jah cehpüi vaia lawki ni” ami ti."},{"book":"Ngsäea Khut","chapter":"9","verse":"22","text":"Acunsepi, Sawluh cun a pyen johit am be law lü, Damateta vekia Judahea pyen naküta ngthu ja msang lü, Jesuh cun Khritaw kcanga akyaka mawng a jah mtheh."},{"book":"Ngsäea Khut","chapter":"9","verse":"23","text":"Acunüng, asäng nghjawk se, Sawluh hnim khaiea Judahe nghmu u lü cengkie."},{"book":"Ngsäea Khut","chapter":"9","verse":"24","text":"Acunsepi, Sawluh naw ami ceng a ksingei. Sawluh hnim khaiea bü u lü mkawte cun amhnüp mthana ami jah ngnäng."},{"book":"Ngsäea Khut","chapter":"9","verse":"25","text":"Acunsepi, axüisawe naw cehpüi u lü mthana vawh üng takie naw ngvawng üngkhyüh ami ju khyak."},{"book":"Ngsäea Khut","chapter":"9","verse":"26","text":"Acunüng, Sawluh naw Jerusalem mlüh a pha ja, axüisawe jah ngdawn hüpüi se, axüisawa kya hngaki ti am jum u lü ami van naw ami kyühei."},{"book":"Ngsäea Khut","chapter":"9","verse":"27","text":"Banabah naw ngkhahpüi lü axüisawea veia lawpüiki naw, lama Bawipa hmu se a ngthuheipüia mawng, Damatet khawa am kyühei lü Jesuha ngming am ngthu a pyena mawng cun a jah mtheh."},{"book":"Ngsäea Khut","chapter":"9","verse":"28","text":"Acukba Sawluh cun Jerusalem khawa ami veia cit hü lü Bawipa ngming am ling lü ngthu pyenki."},{"book":"Ngsäea Khut","chapter":"9","verse":"29","text":"Krik khyü pyenki Judahea veia ngthu pyen se, ngcupüikie naw, hnim khaie a ami bü."},{"book":"Ngsäea Khut","chapter":"9","verse":"30","text":"Acunüng, Jumeikie naw ami ksing law üng, Ketarih khawa cehpüi u lü Tasuh khawa ami tüihin u."},{"book":"Ngsäea Khut","chapter":"9","verse":"31","text":"Sangcime cun Judah, Kalile ja Samariha dim’yenak am vekie; acunüng, Ngmüimkhya Ngcim naw ngjuk ktha jah pe lü khyang nung law u lü Bawipa cun aktäa kyühkie."},{"book":"Ngsäea Khut","chapter":"9","verse":"32","text":"Pita cun hnün naküt üng cit hü lü Ludah mlüha veki Mhnama khyangea venaka ju citki."},{"book":"Ngsäea Khut","chapter":"9","verse":"33","text":"Acua khyang mat, Eni ngming naki, xo lü kum khyet a ihnak üng ngjänki a hmu."},{"book":"Ngsäea Khut","chapter":"9","verse":"34","text":"Pita naw, “Eni, Jesuh Khritaw naw ning mdaw be ve; tho law lü na ngjännak pyanga” ti se, acun üng, angxita tho lawki."},{"book":"Ngsäea Khut","chapter":"9","verse":"35","text":"Ludah mlüh ja Saron mlüha vekie naküt naw, Eni hmu u lü, Bawipa veia nghlatkie."},{"book":"Ngsäea Khut","chapter":"9","verse":"36","text":"Jukpei mlüh k'uma Tabitah ngmingnakia nghnumi mat veki. A Krik ngming cun Dorka naki, ‘Sa khyuk’ tinaka kyaki. Acuna nghnumi cun jumei lü, akdaw bilo lü, aktäa petmsawkia nghnumia kyaki."},{"book":"Ngsäea Khut","chapter":"9","verse":"37","text":"Acunüng, ani cun am mya lü thi se, a yawk cun mthi u lü ima khana ami mphän."},{"book":"Ngsäea Khut","chapter":"9","verse":"38","text":"Acunüng, Ludah mlüh cun Jukpei mlüh khyüh am thuk, axüisawe naw Pita acua veki tia ami ksing üng, “Käh sü lü, kami veia law kawpi” tia nghui na khaia, khyang nghngih ami jah tüih."},{"book":"Ngsäea Khut","chapter":"9","verse":"39","text":"Acunüng, Pita cun tho law lü, ami veia cit haki. A pha ja khan ima ami cehpüi; hmeinu naküt cun a peia ngdüi u lü, Dorka naw ami veia a ve ham üng a jah pyana kcue ja jihe jah büktengsak u lü kyapkie."},{"book":"Ngsäea Khut","chapter":"9","verse":"40","text":"Acunsepi, Pita naw ami van kpunga ja lu lawsak lü a mkhuk süm lü ktaiyüki; yawk da nglat lü “Tabitah, tho law” a ti. Acunüng, mdei law lü, Pita a hmu ja tho law lü ngawki."},{"book":"Ngsäea Khut","chapter":"9","verse":"41","text":"Acunüng, Pita naw a kut säng lü mthoki naw, jumeikie ja hmeinue jah khü lü, akxünga a jah mhnuh."},{"book":"Ngsäea Khut","chapter":"9","verse":"42","text":"Acun cun Jukpei mlüh üngkae ami van naw ngja u lü khyang khawha naw Bawipa jumkie."},{"book":"Ngsäea Khut","chapter":"9","verse":"43","text":"Pita cun Jukpei mlüha mhnüp khawvei savun pyangki Sihmona ima veki."}]}