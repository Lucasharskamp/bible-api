{"data":[{"book":"Chuontho","chapter":"10","verse":"1","text":"Caesarea ah “Italian intiya injetna Rome raalmi rahooi” rajakhat ngai lamkakei araming Cornelius inti miring inkhat aleiom."},{"book":"Chuontho","chapter":"10","verse":"2","text":"Amachu ama innsuung mi ngai rakiple inruoiya Pathian kangamna, Pathian kachi, mi ngaidiang kasan, khat-um apha rakip ah Pathian diang kani alei-eii."},{"book":"Chuontho","chapter":"10","verse":"3","text":"Nisuokhat kholeitiang phadan inthum pheiwei khan mangtalar inkhat aleimu Pathian marwaan tirton inkhat ajuoa amadiang “Cornelius!” tia ajuokoi."},{"book":"Chuontho","chapter":"10","verse":"4","text":"Ama'n marwaan tirton kha a-enpha, achiya ati, “Angme hi, Pumi?”"},{"book":"Chuontho","chapter":"10","verse":"5","text":"Halli tuun mi inkhat araming Simon Peter inti kakoi sik ah, Joppa ah mi lekkhat tirro."},{"book":"Chuontho","chapter":"10","verse":"6","text":"Amakha Simon inti sawun kanotpa inn khan atungnga aom, ama innchu tuipui khamma a-eii.”"},{"book":"Chuontho","chapter":"10","verse":"7","text":"Khawasuo marwan tirton kha asijei, halli Cornelius in a-inn khan suok inni khat li ama sepa thosik ah ka-ngaakchak ah kaom raalmi Pathian kangamna inkhat kha akoiya,"},{"book":"Chuontho","chapter":"10","verse":"8","text":"inmani diang angme kasuok rakip amindik ah, Joppa tiang khan inmani aleitirjei."},{"book":"Chuontho","chapter":"10","verse":"9","text":"Ziingkhuo awarli, inmani'n Joppa khopui inheinaipha, phadan kuruk suunchim pheiwei khan Peter kani sik ah innchungnga aleikal,"},{"book":"Chuontho","chapter":"10","verse":"10","text":"halli ama awon chaamma, bu ahongbak zootjei, takkha inmani'n baksik inboollai khan ama'n mangtalar inkhat aleimu."},{"book":"Chuontho","chapter":"10","verse":"11","text":"Ama'n marwaan inlong halli puon kaloktak ka-ang phur inkhat, khawa raki miliya inkhit ah, nuoipilchungnga injuomata ama'n aleimu."},{"book":"Chuontho","chapter":"10","verse":"12","text":"Khawa suung khan nuoipilchungnga akeii mili indou khouring ngai, nuoipilla intoot ah kasi khouring ngai, khat-um chungnga wa ngai alei-inchel."},{"book":"Chuontho","chapter":"10","verse":"13","text":"Amadiang rasa inkhat in, “Intheiro, Peter; that inlang eiro ati!”"},{"book":"Chuontho","chapter":"10","verse":"14","text":"Takkha Peter in arilla, “Khawakha emarase, Pumi! Kei angtikniteii inthiangmak akachok phur bakngaimong.”"},{"book":"Chuontho","chapter":"10","verse":"15","text":"Halli rasa khan inlet ah amadiang arilnok ah, “Pathian in inthiang jei itikha nang in kachok eii timaro.”"},{"book":"Chuontho","chapter":"10","verse":"16","text":"Hiwahi woithum katung asuokli, phurthunna kha marwaan tiang akeikir jei."},{"book":"Chuontho","chapter":"10","verse":"17","text":"Peter in imu mangtalar kha angme tia atheinuo ah angaidonlai, enru, Cornelius in iheitir mi ngai khan simon inn inratok ah inmani suongkot kuung khan inhongngir jei,"},{"book":"Chuontho","chapter":"10","verse":"18","text":"halli inmani'n inkoisuok ah, “Simon Peter intipa ombe tia inhongrakel?”"},{"book":"Chuontho","chapter":"10","verse":"19","text":"Peter in imu mangtalar kha angaidonna aomlai khan, Ratha in ama diang ati, “Enro! miring inthum in nangkha inna-entok."},{"book":"Chuontho","chapter":"10","verse":"20","text":"Khawa jarra inthei-inlang suokro, iteii ngamsamna omleiya inmanile inruoiya siro, ajarchu Kei'n inmani kiheitir eii.”"},{"book":"Chuontho","chapter":"10","verse":"21","text":"Khawa phakhan Peter in asuok ah inmani diang ati, “Nangni'n ningratok mi kha kei ka-eii, angjarrame nangni'n ninghong?”"},{"book":"Chuontho","chapter":"10","verse":"22","text":"Inmani'n inleimasang, “Raalmi rajakhat lamkakei Cornelius naheitir kin eii,” “Ama mi kadiktak Jihudi mi ngaiseng in inkaya khet, Pathian chubei katho inkhat eii. Ama'n nang iril chong rangai nasik ah nang kanakoi sik, Pathian marwan tirton inkhat in arilpiya eii,” inti."},{"book":"Chuontho","chapter":"10","verse":"23","text":"Peter in inmani akoiluut ah khawani zaan inleiriakjei."},{"book":"Chuontho","chapter":"10","verse":"24","text":"Ziingkhuo awar pha inmani Caesarea intung pha, Cornelius in asap-asuon ngai khat-um a-innsuung mi ngaiseng akoiya inmani kha aleingaak."},{"book":"Chuontho","chapter":"10","verse":"25","text":"Peter in hin aheiluut pha, Cornelius in aleidonna, amaikuungnga inbok ah halli amakha chubei aleitho."},{"book":"Chuontho","chapter":"10","verse":"26","text":"Peter in amakha akeitheiya, “Ngirro,” “Kei-um miring inkhat ka-eii,” ati."},{"book":"Chuontho","chapter":"10","verse":"27","text":"Halli ama'n hin Cornelius le in-inbiak tirra innsuung inheiluut pha, mi katamtak inlei-intuup ajuomujei."},{"book":"Chuontho","chapter":"10","verse":"28","text":"Khawakhan ama'n inmani diang ati, “Jihudi inkhat in zaatlop inkhatle inchunsik emakli inluut sik hi angtuk chongpeii kakoime ti nangni ningjet; takkha kei'n tu-inkhat um akachok emakli inthiangmak eii timaknasik Pathian in kei kadiang anaminmujei."},{"book":"Chuontho","chapter":"10","verse":"29","text":"Hiwa jarra kanakoi mi naheitir pha zootmak omleiya kei'n kahong jei, Khawa jarra kei'n kinarakel eii, kanakoi angsikme ninghei tirhi?”"},{"book":"Chuontho","chapter":"10","verse":"30","text":"Cornelius in arilla, “Nithum matiang kei'n ka-inn khan kholei phadan inthumma Pathian nina hiwa phadantak hin kaleinei, halli, enro, puon kachek kasil mi inkhat kamaikuungnga ahongirra ati,"},{"book":"Chuontho","chapter":"10","verse":"31","text":"‘Cornelius, Pathian in nanina kha anajetpijei, khat-um napena kha Pathian in anajetpijei."},{"book":"Chuontho","chapter":"10","verse":"32","text":"Araming Simon Peter inti mi inkhat kakoisik ah Joppa ah mi tirro, ama tuipui khamma kaom sawun kanotpa Simon inn khan atungnga aom.’"},{"book":"Chuontho","chapter":"10","verse":"33","text":"Halli innot ah nang karatok kaheitirli, nang in nazoot ah nahong jei. Tuunchu keini rakip in nang diang Pumi'n keini diang rilro tia inapeii chong ngaikha karangai sik Pathian maikuungnga kinna ngaak ah kinom jei.”"},{"book":"Chuontho","chapter":"10","verse":"34","text":"Peter in chongkaril aphut ah, ati, “Pathian in mi rakip hi amin angrip ah a-en tihi atuun kei'n kajet.” Innidan 10:17"},{"book":"Chuontho","chapter":"10","verse":"35","text":"Halli zaat rakip ah ama kachi khat-um akatuun katho mi rakip ngaikha ama'n aralaang."},{"book":"Chuontho","chapter":"10","verse":"36","text":"Jisu Christa jarra akadai akatha chongkha inrilla, Pathian ama'n Israel mi ngaidiang achong kha juotir jei (amachu angrakip Pumi eii)."},{"book":"Chuontho","chapter":"10","verse":"37","text":"John in baptize thona chong arilsuonuk Galileeya inphut Judea rampumpui phuonna inril chong kha nangni'n ningjet,"},{"book":"Chuontho","chapter":"10","verse":"38","text":"Pathian in angtho-thoa Nazareth Jisu chungnga Ratha Inthiang li ranak ah sariak ikanoot kha nangni'n ningjet, ama'n amun rakip ah asiya Pathian inruoipuina jarra seitan ranak nuoiya kaom ngai amindam halli chuon katha aleitho."},{"book":"Chuontho","chapter":"10","verse":"39","text":"Halli ama'n Judea ramma, Jerusalemma ileitho chuon rakip ngai sakhi kha keini kin-eii; halli inmani'n amakha cross chungnga inmakaiya inthatjei."},{"book":"Chuontho","chapter":"10","verse":"40","text":"Takkha Pathian in amakha nithumni ahongminringnga ahongmalar jei,"},{"book":"Chuontho","chapter":"10","verse":"41","text":"mi rakip chungnga chu emak, takkha Pathian in ileikadangsa sakhi kape ngaidiang eii, tichu, Pumi in thiya inphut ahongringsuo nuk ibakpui-i-inpuisuom ngai keini kin-eii."},{"book":"Chuontho","chapter":"10","verse":"42","text":"Halli mi ngai diangnga chong karilpi sik, khat-um akaring ngaili akathi ngaisik ah chongkatanpa imin-eii kha Pumi hi-eii ti sakhi kapesik ah, ama'n keini diang chongkha anapejei."},{"book":"Chuontho","chapter":"10","verse":"43","text":"Pathian chongkachoi rakip in ama jarra sakhi inleipeya inti, tichu, “Tu e-innum ama kangamna mi rakip in inmanu ngaikha ama raming khan angaidam sik eii.”"},{"book":"Chuontho","chapter":"10","verse":"44","text":"Peter in arillaitak, ama chong karangai rakip chungnga Ratha Inthiang kha ajuochumjei."},{"book":"Chuontho","chapter":"10","verse":"45","text":"Halli Joppa ah inphut Peter le inruoiya heikawa in-ngamna kanei wunkatan mi ngaikhan inleingakjei, ajarchu zaatlop ngai chungnga um Ratha Inthiang kutchoi kha Pathian in apejei."},{"book":"Chuontho","chapter":"10","verse":"46","text":"Ajarchu inmani'n aleiilak chongnga inril khat-um Pathian lianna inminpaak kha inmani'n inleijet. Peter in ahongti,"},{"book":"Chuontho","chapter":"10","verse":"47","text":"“Eini'n Ratha Inthiang nineijei angnga inmani um inneijei, khawa jarra inmanihi tuiya baptize minthomak nasik tu-inme asur matorsik?”"},{"book":"Chuontho","chapter":"10","verse":"48","text":"Khawa jarra inmani kha Jisu Christa ramingnga baptize thopinasik ama'n chongpe apejei. Khawakhan inmani le nikhuo lekkhat omdirui intia ama diang inleiti."}]}