{"data":[{"book":"Kulawa","chapter":"28","verse":"1","text":"“Mgale Haluni ndugu yako na wanage, Nadabu na Abihu na Eleazali na Isamali. Wagale kulawa mwa wanhu wa Isilaili muladi wanisang'hanile fana wakulu wa nhambiko."},{"book":"Kulawa","chapter":"28","verse":"2","text":"Kwizamsonela Haluni ndugu yako mawalo yelile muladi yadahe kuwoneka yeli na utunhizo na kanoga."},{"book":"Kulawa","chapter":"28","verse":"3","text":"Walagilize wanhu wose weli na umanyi woniweng'hile ubala wamsonele Haluni mawalo, muladi yadahe kubaguligwa kuwa mkulu wa nhambiko muna usang'hano wangu."},{"book":"Kulawa","chapter":"28","verse":"4","text":"Walongele wamtendele mawalo yelile, chifuko cha muimhambaga na chizibawo na ng'hanzu na chilemba na mkwiji na joho dodihambigwe. Haluni ndugu yako na wanage wezavala muladi wanisang'hanile fana wakulu wa nhambiko."},{"book":"Kulawa","chapter":"28","verse":"5","text":"Wezasang'hanila nyuzi za langi ya buluu na za zambalau na ndung'hu na nyuzi za zahabu na walo dinogile ibotigwe."},{"book":"Kulawa","chapter":"28","verse":"6","text":"“Wezatengeneza chizibawo cha mkulu wa nhambiko kwa nyuzi za zahabu na nyuzi za langi ya buluu na za zambalau na ndung'hu na walo dinogile dibotigwe na fundi."},{"book":"Kulawa","chapter":"28","verse":"7","text":"Chizakuwa na nzabi mbili za kuchifungila muna diyega zozisonigwe hamwe muna zimhembe zake mbili."},{"book":"Kulawa","chapter":"28","verse":"8","text":"Mkwiji wizatendigwa fana viya, kwa nyuzi za zahabu na nyuzi za buluu na za zambalau na ndung'hu na walo dinogile dibotigwe na kuwa chinhu chimwe na chizibawo icho."},{"book":"Kulawa","chapter":"28","verse":"9","text":"Maabaho kwizasola mabwe maidi ya salidoniki na uchanyha yake kwizachola mazina ya wana wa Isilaili."},{"book":"Kulawa","chapter":"28","verse":"10","text":"Mazina sita muna idibwe da mwanduso na mazina sita muna idibwe dekaidi, uyapange fana viya viwelekigwe."},{"book":"Kulawa","chapter":"28","verse":"11","text":"Kwizayachola mazina yayo uchanyha ya mabwe yayo fana viya sonala viyochola muhuli. Maabaho uyahambe na kuyengiza muna ivihindo va zahabu."},{"book":"Kulawa","chapter":"28","verse":"12","text":"Mabwe yayo maidi yezakwikigwa uchanyha ya vihande va muna yamayega va chizibawo kulagusa makabila longo na maidi ya Isilaili. Ivo Haluni kezavala mazina yayo muna yamayega yake haulongozi wangu niye Mndewa Mulungu fana lukumbuso."},{"book":"Kulawa","chapter":"28","verse":"13","text":"Kwizatenda vihindo vidi va zahabu,"},{"book":"Kulawa","chapter":"28","verse":"14","text":"na mikufu midi ya zahabu yelile ibotigwe fana luzabi. Kwizaifunga mikufu iyo muna ivihindo."},{"book":"Kulawa","chapter":"28","verse":"15","text":"“Kwizatenda chifuko cha muimhambaga cha kuhumiza, chitengenezigwe na fundi fana vichitengenezigwe chiya ichizibawo, kwa zahabu na kwa nyuzi za langi ya buluu na za zambalau na ndung'hu na walo dinogile dibotigwe."},{"book":"Kulawa","chapter":"28","verse":"16","text":"Chifuko icho chibandigwe chizakuwa cha mulaba, sentimita malongo maidi na mbili."},{"book":"Kulawa","chapter":"28","verse":"17","text":"Chizahambigwa kwa misitali mine ya mabwe ya bei ng'hulu. Msitali wa mwanduso wizakuwa wa hakiki na topazi na alimasi ndung'hu."},{"book":"Kulawa","chapter":"28","verse":"18","text":"Msitali wekaidi wizakuwa wa zumalidi na johali ya langi ya buluu na alimasi ya langi ya mayani mabisi."},{"book":"Kulawa","chapter":"28","verse":"19","text":"Msitali wekatatu wizakuwa wa yasito na agate na amesisito."},{"book":"Kulawa","chapter":"28","verse":"20","text":"Msitali wekane wizakuwa wa zabalajadi na shohamu na yasipi, yose yezagumigwa muna ivihindo va zahabu."},{"book":"Kulawa","chapter":"28","verse":"21","text":"Lelo hezakuwa na mabwe longo na maidi yoyacholigwe mazina longo na maidi ya wana wa Isilaili. Chila dimwe dizakuwa fana uhula muladi kulagusa makabila longo na maidi."},{"book":"Kulawa","chapter":"28","verse":"22","text":"“Kwa ichimu cha chifuko icho cha muimhambaga, kwizatengeneza mikufu ya zahabu yelile ibotigwe fana luzabi."},{"book":"Kulawa","chapter":"28","verse":"23","text":"Iviya kwizachitengenezela ichifuko cha muimhambaga mhete mbili za zahabu na kuziguma muna zimhembe mbili za chifuko icho."},{"book":"Kulawa","chapter":"28","verse":"24","text":"Na uigume imikufu midi ya zahabu muna zimhete izo za chifuko cha muimhambaga."},{"book":"Kulawa","chapter":"28","verse":"25","text":"Zinhonga ziya mbili za mikufu ya zahabu kwizazigeleka muna ivihindo vidi muladi ziigelekeze na ichihande cha muna yamayega cha chizibawo ubanzi wa kuulongozi."},{"book":"Kulawa","chapter":"28","verse":"26","text":"Iviya kwizatengeneza mhete mbili za zahabu na kuziguma muna zimhembe mbili za hasi, ubanzi wa mgati wa chifuko cha muimhambaga habehi na ichizibawo."},{"book":"Kulawa","chapter":"28","verse":"27","text":"Maabaho kwizatengeneza mhete zimwenga mbili za zahabu na kuziguma kuulongozi muna zimhembe mbili za hasi za vihande va muna yamayega va chizibawo, hanhu chizibawo hochiilumba na mkwiji woubotigwe vinogile."},{"book":"Kulawa","chapter":"28","verse":"28","text":"Chifuko cha muimhambaga chizafungigwa kuna ichizibawo kwa kulumbiliza mkwiji wake na chizibawo kwa luzabi lwa langi ya buluu, muladi chifuko icho cha muimhambaga sekechitohoke mbali chikale muna ichizibawo."},{"book":"Kulawa","chapter":"28","verse":"29","text":"“Haluni viyokwingila hanhu helile, kezavala chifuko cha muimhambaga cha kuhumiza chicholigwe mazina ya makabila ya wana wa Isilaili, kwa kutenda ivo, niye Mndewa Mulungu sizawazimiza ng'o."},{"book":"Kulawa","chapter":"28","verse":"30","text":"Kwizaguma Ulimu na Sumimu muna ichifuko cha muimhambaga cha kuhumiza, izo zizakuwa uchanyha ya moyo wa Haluni chila viyokwiza haulongozi wangu. Haluni kezasola ulamuzi wa wana wa Isilaili wawo uchanyha ya moyo wake haulongozi wa Mndewa Mulungu siku zose."},{"book":"Kulawa","chapter":"28","verse":"31","text":"“Kwizasona joho da kuvalila chizibawo kwa nyuzi za langi ya buluu."},{"book":"Kulawa","chapter":"28","verse":"32","text":"Hagati izakuwa na nyafasi ya kufosezela ditwi, nyafasi iyo izasonigwa na nyuzi muladi sekeidegeke."},{"book":"Kulawa","chapter":"28","verse":"33","text":"Muna imhindo yake ya hasi kuzunguluka banzi zose, izacholigwa makomamanga ya langi ya buluu na zambalau na ndung'hu, iviya hagati ya makomamanga yayo hezakuwa na mbugi za zahabu."},{"book":"Kulawa","chapter":"28","verse":"34","text":"Komamanga na mbugi ya zahabu kuzunguluka joho yose."},{"book":"Kulawa","chapter":"28","verse":"35","text":"Haluni kolondeka yavale ng'hanzu ino lusita viyosang'hana usang'hano wa ukulu wa nhambiko. Dizi da mbugi dizahulikika viyokwingila hanhu helile haulongozi ha Mndewa Mulungu na viyolawa, ivo hezakomigwa bule."},{"book":"Kulawa","chapter":"28","verse":"36","text":"“Maabaho kwizatengeneza chihande cha zahabu yelile na kuchola uchanyha yake fana munhu viyochola muhuli, ‘Yelile kwa Mndewa Mulungu.’"},{"book":"Kulawa","chapter":"28","verse":"37","text":"Chihande icho kwizachifunga kwa luzabi kuulongozi wa chilemba cha buluu."},{"book":"Kulawa","chapter":"28","verse":"38","text":"Haluni kezachivala chihande icho kuna ichihanga chake, kwa chihande icho kezasola ubananzi uwatendile Waisilaili kuna ukunilavila nhosa, niye Mndewa Mulungu nizazitogola nhosa zawo. Haluni kezavala chihande icho lusita lose."},{"book":"Kulawa","chapter":"28","verse":"39","text":"“Kwizamtengenezela Haluni joho ditengenezigwe kwa walo dinogile na kumuhogosela chilemba cha walo dinogile na mkwiji utendigwe na fundi."},{"book":"Kulawa","chapter":"28","verse":"40","text":"“Kwizawatengenezela wanage Haluni majoho na mikwiji na kofiya muladi wawoneke wana utunhizo na ukulu."},{"book":"Kulawa","chapter":"28","verse":"41","text":"Kwizamvaza Haluni ndugu yako na wanage mawalo yano, maabaho uwahake mavuta na kwika kwa sang'hano yelile na uwabagule muladi wanisang'hanile fana wakulu wa nhambiko."},{"book":"Kulawa","chapter":"28","verse":"42","text":"Iviya kwizawasonela kaputula za chitani zondaziwagubike kwandusila mchigudi mbaka muna yamawambo muladi wagubike mwazi wawo."},{"book":"Kulawa","chapter":"28","verse":"43","text":"Haluni na wanage wezavala kaputula izo chila vondawengile muna dihema da Mulungu hebu vondawawe habehi na ulupango na kutenda sang'hano za ukulu wa nhambiko hana ihanhu helile. Kwa kutenda ivo hawezalagusa mwazi wawo na kukomigwa. Iyo izakuwa ndagilizi ya siku zose kwa Haluni na welesi wake."}]}