{"data":[{"book":"Apostolok","chapter":"27","verse":"1","text":"Amikor pedig eldöntötték, hogy mi Itáliába hajózzunk, átadták mind Pált, mind néhány más foglyot egy Juliusz nevű századosnak a császári seregből."},{"book":"Apostolok","chapter":"27","verse":"2","text":"Beszálltunk hát egy Adramittiumból való hajóba, és az Ázsia mentén fekvő helyeket akarva behajózni, elindultunk. Velünk tartott a macedóniai Arisztárkhosz, aki Thesszalonikából való."},{"book":"Apostolok","chapter":"27","verse":"3","text":"Másnap megérkeztünk Szidónba. Juliusz emberséggel bánt Pállal, megengedte, hogy barátaihoz elmenjen, és azok gondoskodjanak róla."},{"book":"Apostolok","chapter":"27","verse":"4","text":"Onnan elindulva Ciprus alatt eveztünk el, mivel ellenszél volt."},{"book":"Apostolok","chapter":"27","verse":"5","text":"A Cilicia és Pamfília mellett levő tengeren átevezve eljutottunk a líciai Mirába."},{"book":"Apostolok","chapter":"27","verse":"6","text":"Mivel ott a százados egy Itáliába menő alexandriai hajót talált, abba szállított be minket."},{"book":"Apostolok","chapter":"27","verse":"7","text":"Több napon át azonban lassan hajóztunk, és nehezen érkeztünk el Knidosz elé. Mivel nem engedett bennünket odajutni a szél, elhajóztunk Kréta alatt, Szalmóné mellett,"},{"book":"Apostolok","chapter":"27","verse":"8","text":"és nagy üggyel-bajjal elhajózva mellette, eljutottunk egy helyre, melyet Szépkikötőknek neveznek, melyhez közel volt Lázea városa."},{"book":"Apostolok","chapter":"27","verse":"9","text":"Mivel pedig sok idő múlt el és a hajózás már veszedelmes volt, mivel a böjt is elmúlt már, Pál intette őket:"},{"book":"Apostolok","chapter":"27","verse":"10","text":"„Férfiak, látom, hogy nemcsak a teherre és a hajóra, hanem a mi életünkre nézve is veszélyes lesz ez a hajózás.“"},{"book":"Apostolok","chapter":"27","verse":"11","text":"De a százados inkább hitt a kormányosnak és a hajótulajdonosnak, mint annak, amit Pál mondott."},{"book":"Apostolok","chapter":"27","verse":"12","text":"Mivel pedig az a kikötő telelésre nem volt alkalmas, a többség azt határozta, hogy hajózzanak el onnan is, hátha valami módon eljutnak Főnixbe, Kréta kikötőjébe, mely délnyugat és északnyugat felé néz, ahol áttelelhetnének."},{"book":"Apostolok","chapter":"27","verse":"13","text":"Mivel pedig déli szél kezdett lassan fújni, azt gondolták, hogy feltett szándékuknak uraivá lettek, elindultak s Kréta közelében hajóztak el."},{"book":"Apostolok","chapter":"27","verse":"14","text":"Nem sokára azonban viharos szélvész csapott le oda, amelyet észak-keleti szélnek neveznek."},{"book":"Apostolok","chapter":"27","verse":"15","text":"Mikor pedig az a hajót magával ragadta, és nem bírt a széllel szembe menni, nekieresztve sodortattunk tovább."},{"book":"Apostolok","chapter":"27","verse":"16","text":"Mikor pedig egy kis sziget alá futottunk, melyet Klaudának hívnak, alig bírtuk hatalmunkba keríteni a csónakot."},{"book":"Apostolok","chapter":"27","verse":"17","text":"Miután ezt felvonták, védőintézkedéseket tettek: alul átkötözték a hajót, és mivel féltek, hogy zátonyra bukkannak, leeresztették a vitorlát, és úgy sodródtak tovább."},{"book":"Apostolok","chapter":"27","verse":"18","text":"Amikor pedig a szélvész nagyon hányt-vetett bennünket, másnap a hajóterhet kidobálták."},{"book":"Apostolok","chapter":"27","verse":"19","text":"Harmadnap tulajdon kezeinkkel szórtuk ki a hajó felszerelését."},{"book":"Apostolok","chapter":"27","verse":"20","text":"Amikor pedig több napon át sem nap, sem csillagok nem látszottak, és nem kis vihar szorongatott, életben maradásunk minden reménysége elveszett."},{"book":"Apostolok","chapter":"27","verse":"21","text":"Amikor pedig már hosszú ideje nem ettek, akkor Pál felállt közöttük, és ezt mondta: „Az lett volna a jó, ó férfiak, hogy engedelmeskedve nekem, nem indultunk volna el Krétából, és elkerültük volna ezt a bajt és kárt."},{"book":"Apostolok","chapter":"27","verse":"22","text":"Én azonban mostanra nézve is intelek benneteket, hogy jó reménységben legyetek, mert egy lélek sem vész el közületek, csak a hajó."},{"book":"Apostolok","chapter":"27","verse":"23","text":"Mert ma éjjel mellém állt az Istennek az angyala, akié vagyok, akinek szolgálok is,"},{"book":"Apostolok","chapter":"27","verse":"24","text":"és ezt mondta: Ne félj Pál, neked a császár elé kell állnod. És íme az Isten ajándékba adta neked mindazokat, akik veled hajóznak."},{"book":"Apostolok","chapter":"27","verse":"25","text":"Ezért jó reménységben legyetek, férfiak! Mert hiszek az Istennek, hogy úgy lesz, amint nekem megmondta."},{"book":"Apostolok","chapter":"27","verse":"26","text":"Egy szigetre kell kivetődnünk.“"},{"book":"Apostolok","chapter":"27","verse":"27","text":"Amikor pedig eljött a tizennegyedik éjszaka, amióta az Adrián hányódtunk, éjféltájban észrevették a hajósok, hogy valami szárazföldhöz közeledünk."},{"book":"Apostolok","chapter":"27","verse":"28","text":"Lebocsátották a vízmérő ónt, és húsz ölnyinek találták. Majd egy kissé tovább menve ismét lebocsátották a vízmérő ónt, és tizenöt ölnyinek találták."},{"book":"Apostolok","chapter":"27","verse":"29","text":"Mivel féltek, hogy szirtes helyekre vetődhetnek, a hajónak hátulsó részéből négy vasmacskát vetettek ki, s alig várták, hogy nappal legyen."},{"book":"Apostolok","chapter":"27","verse":"30","text":"A hajósok pedig amikor el akartak menekülni a hajóból, a csónakot lebocsátották a tengerre, színlelve, mintha a hajó orrából vasmacskákat akarnának leereszteni."},{"book":"Apostolok","chapter":"27","verse":"31","text":"Pál azonban ezt mondta a századosnak és a vitézeknek: „Ha ezek nem maradnak a hajóban, akkor ti sem menekülhettek meg.“"},{"book":"Apostolok","chapter":"27","verse":"32","text":"Ekkor a katonák elvágták a csónak köteleit, és hagyták hogy kiessen."},{"book":"Apostolok","chapter":"27","verse":"33","text":"Addig pedig, amíg nappal nem lett, Pál bíztatta mindnyájukat, hogy egyenek, és ezt mondva: „Ma tizennegyedik napja, amióta étlen várakoztok, és semmit sem vettetek magatokhoz."},{"book":"Apostolok","chapter":"27","verse":"34","text":"Ezért intelek benneteket, hogy egyetek, mert ez a ti javatokra szolgál. Mert közületek senkinek sem esik le egyetlen hajszál sem a fejéről.“"},{"book":"Apostolok","chapter":"27","verse":"35","text":"Mikor pedig ezeket mondta, kezébe vette a kenyeret, hálát adott Istennek mindnyájuk előtt és megtörve, enni kezdett."},{"book":"Apostolok","chapter":"27","verse":"36","text":"Erre felbátorodtak mindnyájan, és szintén vettek magukhoz táplálékot."},{"book":"Apostolok","chapter":"27","verse":"37","text":"A hajóban lélekszám szerint összesen kétszázhetvenhatan voltak."},{"book":"Apostolok","chapter":"27","verse":"38","text":"Miután pedig megelégedtek az eledellel, a hajót megkönnyebbítették, a gabonát kiszórták a tengerbe."},{"book":"Apostolok","chapter":"27","verse":"39","text":"Amikor pedig megvirradt, a szárazföldet nem ismerték fel, hanem egy öblöt vettek észre, amelynek sima partja volt, és elhatározták, hogy kihajtják rá a hajót, ha bírják."},{"book":"Apostolok","chapter":"27","verse":"40","text":"A vasmacskákat körös-körül elvagdalták, és a tengerben hagyták, egyszersmind eloldották a kormányrudak köteleit, és felvonva a nagy vitorlát a szélfúvás felé, igyekeztek a part felé haladni."},{"book":"Apostolok","chapter":"27","verse":"41","text":"Amikor azonban egy zátonyos helyre találtak, ráhajtották a hajót. Az első része ugyan megakadt és mozdíthatatlanul maradt, a hátulsó része azonban szakadozott a hullámok ereje miatt."},{"book":"Apostolok","chapter":"27","verse":"42","text":"A katonáknak pedig az volt a szándékuk, hogy a foglyokat vágják le, hogy senki el ne szaladhasson, miután kiúszott."},{"book":"Apostolok","chapter":"27","verse":"43","text":"De a százados meg akarta tartani Pált, megtiltotta nekik e szándékot és megparancsolta, hogy akik úszni tudnak, először azok ugorjanak a tengerbe, és meneküljenek ki a szárazföldre,"},{"book":"Apostolok","chapter":"27","verse":"44","text":"a többiek pedig ki deszkákon, ki a hajó egyéb darabjain. Így történt, hogy mindnyájan szerencsésen kimenekültek a szárazföldre."}]}