{"data":[{"book":"2 Moseboken","chapter":"25","verse":"1","text":"Herren (Jahve) talade till Mose och sade:"},{"book":"2 Moseboken","chapter":"25","verse":"2","text":"Säg till Israels söner (alla israeliter) att de ska ta upp ett offer till mig (Herren), från alla människor som har hjärtan som gjorts villiga, [2 Kor 9:7-8] ska du ta mitt offer."},{"book":"2 Moseboken","chapter":"25","verse":"3","text":"Detta är det offer du ska ta från dem:"},{"book":"2 Moseboken","chapter":"25","verse":"4","text":"[Tyger:] Blått, purpur [hebr. argaman] och karmosinrött [garn] och fint linne och gethår."},{"book":"2 Moseboken","chapter":"25","verse":"5","text":"[Skinn:] Vädursskinn som är färgat rött, skinn."},{"book":"2 Moseboken","chapter":"25","verse":"6","text":"[Oljor:] Olja till ljus, kryddor till smörjelseoljan [för smörjelse Ps 133] och till den väldoftande rökelsen."},{"book":"2 Moseboken","chapter":"25","verse":"7","text":"[Ädelstenar:] Onyxstenar och stenar för infattning, till efoden [2 Mos 28:6-14] och till bröstskölden [till översteprästen, se 2 Mos 28:15-30]."},{"book":"2 Moseboken","chapter":"25","verse":"8","text":"Låt dem göra en helig plats (en helgedom) åt mig så att jag kan bo mitt ibland dem. [Tabernaklet, som denna vers syftar på, är inte en bostad åt Gud utan en plats som möjliggör gemenskap för Gud och människan.]"},{"book":"2 Moseboken","chapter":"25","verse":"9","text":"I enlighet med allt som jag har visat dig, ritningen till tabernaklet (hebr. miskan) och ritningarna till dess inredning (möblemang), precis så ska du tillverka det."},{"book":"2 Moseboken","chapter":"25","verse":"10","text":"De ska göra en ark av akaciaträ, dess längd ska vara två och en halv aln [1,2 meter], dess bredd en och en halv aln [0,7 meter] och dess höjd en och en halv aln [0,7 meter]. [Arken är en öppen låda, man ska kunna se dess innehåll.]"},{"book":"2 Moseboken","chapter":"25","verse":"11","text":"Du ska klä in den i rent guld, invändigt och utvändigt ska du klä in den och ovanpå den ska du göra en krona av guld runtom."},{"book":"2 Moseboken","chapter":"25","verse":"12","text":"Du ska gjuta fyra ringar av guld för den och sätta dem ovanpå de fyra fötterna, två ringar på den ena sidan och två ringar på den andra sidan."},{"book":"2 Moseboken","chapter":"25","verse":"13","text":"Du ska göra stavar av akaciaträ och klä in dem i guld."},{"book":"2 Moseboken","chapter":"25","verse":"14","text":"Du ska sätta stavarna i ringarna på sidorna av arken, med dem ska du bära arken. [Ringarna är en bild på spikarna på korset som visar att Jesus varit korsfäst, se Upp 5:6. Vi måste bära vår korsmärkta Jesus med oss och även ut till alla omkring oss.]"},{"book":"2 Moseboken","chapter":"25","verse":"15","text":"Stavarna ska vara kvar (förbli) i ringarna på arken, du ska inte ta bort dem därifrån. [På samma sätt som stavarna behövs för att bära arken blir vi burna av Jesus när vi förblir i honom som grenarna på vinrankan, se Joh 15:5.]"},{"book":"2 Moseboken","chapter":"25","verse":"16","text":"I arken ska du lägga vittnesbördet som jag ska ge dig."},{"book":"2 Moseboken","chapter":"25","verse":"17","text":"Du ska göra ett lock till arken (nådastol, en försoningsplats – hebr. kapporet) av rent guld. Dess längd ska vara 2,5 alnar [1,2 meter], dess bredd ska vara 1,5 aln [0,7 meter]. [Locket har samma dimesioner som arken, se vers 10. Detta lock brukar även kallas för nådastolen.]"},{"book":"2 Moseboken","chapter":"25","verse":"18","text":"Du ska göra två keruber av guld, av drivet arbete ska du göra dem, på de båda kortsidorna av locket till arken."},{"book":"2 Moseboken","chapter":"25","verse":"19","text":"Gör en kerub på den ena sidan och en kerub på den andra sidan, i ett stycke med locket till arken ska du göra keruberna på de två kortsidorna av locket."},{"book":"2 Moseboken","chapter":"25","verse":"20","text":"Keruberna ska sprida ut sina vingar på höjden och täcka locket till arken med dem, de ska vända sina ansikten mot varandra, mot locket på arken ska de vända sina ansikten."},{"book":"2 Moseboken","chapter":"25","verse":"21","text":"Du ska sätta locket ovanpå arken, och i arken ska du lägga vittnesbördet som jag ska ge dig."},{"book":"2 Moseboken","chapter":"25","verse":"22","text":"Jag ska möta dig där, ovanför locket till arken mellan de två [bevingade] keruberna som är ovanpå vittnesbördets ark. Där ska jag tala med dig om allt som jag vill ge dig instruktioner om till Israels söner."},{"book":"2 Moseboken","chapter":"25","verse":"23","text":"Du ska göra ett bord av akaciaträ, dess längd ska vara 2 alnar [0,9 meter] och dess bredd 1 aln [0,45 meter] och dess höjd ska vara en och 1,5 aln [0,7 meter]."},{"book":"2 Moseboken","chapter":"25","verse":"24","text":"Du ska klä in det i rent guld och till det ska du göra en krona av guld runtom."},{"book":"2 Moseboken","chapter":"25","verse":"25","text":"Du ska göra en handsbred [8-9 cm bred] list till det runtom och du ska göra en krona av guld till listen runtom."},{"book":"2 Moseboken","chapter":"25","verse":"26","text":"Du ska göra fyra ringar av guld till det och sätta ringarna i de fyra hörnen som är på dess fyra fötter."},{"book":"2 Moseboken","chapter":"25","verse":"27","text":"Ringarna ska vara nära listen, de är till stavarna som bordet ska bäras med."},{"book":"2 Moseboken","chapter":"25","verse":"28","text":"Du ska göra stavar av akaciaträ och klä dem i guld så att bordet kan bäras med dem."},{"book":"2 Moseboken","chapter":"25","verse":"29","text":"Du ska också göra fat, kokkärl, krukor och skålar till att utgjuta drickoffer, av rent guld ska du göra dem. [Drickoffret består av vin och varje sabbat samlas prästerna för att äta brödet och dricka av vinet, alltså en bild på nattvarden.]"},{"book":"2 Moseboken","chapter":"25","verse":"30","text":"På bordet ska det alltid ligga bröd inför mitt ansikte."},{"book":"2 Moseboken","chapter":"25","verse":"31","text":"Du ska göra en menora (sjuarmad ljusstake) av rent guld, i hamrat arbete ska menoran göras, också dess fot och dess stam. Dess bägare, dess knoppar och dess blommor ska göras i ett stycke med den."},{"book":"2 Moseboken","chapter":"25","verse":"32","text":"Det ska vara sex grenar som går ut från dess sidor, tre grenar av menoran ska gå ut på ena sidan och tre grenar av menoran ska gå ut på den andra sidan."},{"book":"2 Moseboken","chapter":"25","verse":"33","text":"Tre bägare gjorda som mandelblommor i en gren, en kula och en blomma, och tre bägare gjorda som mandelblommor i de andra grenarna, en kula och en blomma, och likadant i de sex grenarna som kommer ut från menoran. [Mandelblomma och vaksamhet har samma rot på hebreiska shin-kof-dalet. Detta anspelar Jeremia på i Jer 1:11-12. För oss är bilden därför även att vi behöver ljuset för att kunna vara vaksamma, se Ps 119:105.]"},{"book":"2 Moseboken","chapter":"25","verse":"34","text":"Och i menoran fyra skålar som mandelblommor, dess kulor och dess blommor."},{"book":"2 Moseboken","chapter":"25","verse":"35","text":"Och en kula under två grenar i ett stycke med den, och en kula under två grenar i ett stycke med den, och en kula under två grenar i ett stycke med den, för de sex grenarna som går ut från menoran."},{"book":"2 Moseboken","chapter":"25","verse":"36","text":"Dess kulor och dess grenar ska vara i ett stycke med den, i ett stycke av hamrat arbete av rent guld."},{"book":"2 Moseboken","chapter":"25","verse":"37","text":"Och du ska också göra sju lampor för den och de ska lysa upp över det som är framför den. [Versen tolkas troligtvis som att menoran ska vara ljuskällan i rummet, det Heliga i tabernaklet.]"},{"book":"2 Moseboken","chapter":"25","verse":"38","text":"Dess tänger och dess vektrimmare ska vara av rent guld."},{"book":"2 Moseboken","chapter":"25","verse":"39","text":"Av en talent [omkring 44 kilo] rent guld ska den göras med alla sina verktyg."},{"book":"2 Moseboken","chapter":"25","verse":"40","text":"Se till att du gör den exakt efter ritningen som jag visade dig på berget."}]}