{"data":[{"book":"ULevi","chapter":"21","verse":"1","text":"UThixo wathi kuMosi, “Khuluma labaphristi, amadodana ka-Aroni, ubatshele ukuthi: ‘Umphristi kakumelanga azingcolise ngokomlayo, ngokungcwaba loba ngubani wakibo ofileyo,"},{"book":"ULevi","chapter":"21","verse":"2","text":"ngaphandle kwesihlobo esiseduze njengonina, uyise, indodana loba indodakazi yakhe, umfowabo"},{"book":"ULevi","chapter":"21","verse":"3","text":"loba udadewabo osegumeni ngoba engelandoda, labo angabangcwaba."},{"book":"ULevi","chapter":"21","verse":"4","text":"Kangazingcolisi ngenxa yezihlobo zomkakhe, azibhixe ngokungcwabana lazo."},{"book":"ULevi","chapter":"21","verse":"5","text":"Abaphristi kabangaphuci amakhanda abo, loba bagunde amacele endevu zabo, loba bazicabe emzimbeni."},{"book":"ULevi","chapter":"21","verse":"6","text":"Kumele babengcwele kuNkulunkulu wabo, njalo kakumelanga bangcolise ibizo likaNkulunkulu wabo. Kababe ngcwele ngoba yibo abanikela imihlatshelo yokudla kuThixo, ukudla kukaNkulunkulu wabo, kumele babengcwele."},{"book":"ULevi","chapter":"21","verse":"7","text":"Kabangathathi abafazi abangcolileyo ngenxa yobufebe, loba abehlukana lamadoda abo ngoba abaphristi bangcwele kuNkulunkulu."},{"book":"ULevi","chapter":"21","verse":"8","text":"Bathatheni njengabantu abangcwele ngoba banikela ngokudla kukaNkulunkulu wenu. Bathatheni njengabantu abangcwele ngoba mina Thixo olingcwelisayo ngingcwele."},{"book":"ULevi","chapter":"21","verse":"9","text":"Nxa indodakazi yomphristi izingcolisa ngokuba yisifebe, iyangisa uyise; kayitshiswe ngomlilo."},{"book":"ULevi","chapter":"21","verse":"10","text":"Umphristi omkhulu kubafowabo, onguye othelwe amafutha okugcoba umphristi ekhanda, abekiweyo ukuthi agqoke izivunulo zobuphristi, kakumelanga ekele inwele zakhe zingakanywanga loba adabule izigqoko zakhe ngenxa yosizi."},{"book":"ULevi","chapter":"21","verse":"11","text":"Kakumelanga angene lapho okulesidumbu khona. Kangazingcolisi ngaleyondlela loba kufe uyise kumbe unina,"},{"book":"ULevi","chapter":"21","verse":"12","text":"njalo kangasuki endlini kaNkulunkulu kumbe ayingcolise, ngoba usekhethiwe ngokugcotshwa ngamafutha kaNkulunkulu wakhe. Mina nginguThixo."},{"book":"ULevi","chapter":"21","verse":"13","text":"Umfazi amthathayo kabe yintombi egcweleyo."},{"book":"ULevi","chapter":"21","verse":"14","text":"Kangathathi umfelokazi, owehlukene lomkakhe loba umfazi ongcoliswe yibufebe, kodwa athathe kuphela intombi egcweleyo ebantwini bakibo,"},{"book":"ULevi","chapter":"21","verse":"15","text":"angangcolisi inzalo yakhe phakathi kwabantu bakibo. Mina nginguThixo engimenza abengcwele.’ ”"},{"book":"ULevi","chapter":"21","verse":"16","text":"UThixo wathi kuMosi,"},{"book":"ULevi","chapter":"21","verse":"17","text":"“Tshela u-Aroni uthi: ‘kakho owenzalo yakhe kuzozonke izizukulwane ezizayo nxa elesici esithile ongasondela anikele ukudla kukaNkulunkulu wakhe."},{"book":"ULevi","chapter":"21","verse":"18","text":"Akulamuntu olobulima obuthile ongasondela: umuntu oyisiphofu, longumqhuge, logogekileyo loba olezitho ezingaphelelanga;"},{"book":"ULevi","chapter":"21","verse":"19","text":"akulamuntu olobulima enyaweni loba esandleni,"},{"book":"ULevi","chapter":"21","verse":"20","text":"kumbe odundubele emahlombe, loba ongumuthwa, kumbe elobulima bamehlo, loba olentembuzane, kumbe izilonda eziphihlikayo, loba olimele emaphambilini."},{"book":"ULevi","chapter":"21","verse":"21","text":"Akungabikhona owenzalo ka-Aroni umphristi othi nxa elobulima asondele ukuzanikela umnikelo wokudla kuThixo."},{"book":"ULevi","chapter":"21","verse":"22","text":"Angadla ukudla okungcwelengcwele kukaNkulunkulu wakhe loba yikudla bani okungcwele;"},{"book":"ULevi","chapter":"21","verse":"23","text":"kodwa ngenxa yobulima bakhe kakumelanga asondele eduze kwekhetheni, kumbe aye e-alithareni, ngoba ngaleyondlela angangcolisa indlu yami engcwele. Mina nginguThixo obenza babengcwele.’ ”"},{"book":"ULevi","chapter":"21","verse":"24","text":"Konke lokhu uMosi wakutshela u-Aroni lamadodana akhe, labo bonke abako-Israyeli."}]}