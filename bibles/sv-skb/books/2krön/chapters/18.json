{"data":[{"book":"2 Krön","chapter":"18","verse":"1","text":"Joshafat hade vunnit stor rikedom och ära, och genom giftermål blev han släkt med Ahab."},{"book":"2 Krön","chapter":"18","verse":"2","text":"Efter några år for han ner till Ahab i Samaria. Ahab lät slakta en stor mängd får och oxar för honom och för folket han hade med sig, och han försökte förmå honom att dra upp mot Ramot i Gilead."},{"book":"2 Krön","chapter":"18","verse":"3","text":"Ahab, Israels kung, frågade Joshafat, Juda kung: ”Vill du dra ut med mig mot Ramot i Gilead?”"},{"book":"2 Krön","chapter":"18","verse":"4","text":"Joshafat sade dock till Israels kung: ”Men fråga först Herren om det.”"},{"book":"2 Krön","chapter":"18","verse":"5","text":"Då samlade Israels kung profeterna, 400 män, och frågade dem: ”Ska vi dra ut mot Ramot i Gilead för att belägra det eller ska jag låta bli?”"},{"book":"2 Krön","chapter":"18","verse":"6","text":"Men Joshafat sade: ”Finns det inte längre någon Herrens profet här, så att vi kan fråga genom honom?”"},{"book":"2 Krön","chapter":"18","verse":"7","text":"Israels kung svarade Joshafat: ”Här finns ännu en man, Mika, Jimlas son. Genom honom kan vi fråga Herren. Men jag hatar honom, för han profeterar aldrig lycka åt mig utan alltid bara olycka.”"},{"book":"2 Krön","chapter":"18","verse":"8","text":"Då kallade Israels kung till sig en hovman och sade: ”Hämta genast hit Mika, Jimlas son.”"},{"book":"2 Krön","chapter":"18","verse":"9","text":"Israels kung och Joshafat, Juda kung, satt nu på var sin tron, klädda i sina skrudar. De satt på en tröskplats vid ingången till Samarias port medan alla profeterna profeterade inför dem."},{"book":"2 Krön","chapter":"18","verse":"10","text":"Sidkia, Kenaanas son, gjorde sig då horn av järn och sade: ”Så säger Herren: Med dessa ska du stånga arameerna, så att de förgörs.”"},{"book":"2 Krön","chapter":"18","verse":"11","text":"Och alla profeterna profeterade på samma sätt och sade: ”Dra upp mot Ramot i Gilead, så ska du ha framgång. Herren ska ge det i kungens hand.”"},{"book":"2 Krön","chapter":"18","verse":"12","text":"Budbäraren som hade gått för att hämta Mika sade till honom: ”Hör på! Profeterna lovar med en mun lycka åt kungen. Låt därför dina ord stämma överens med deras och lova också du lycka.”"},{"book":"2 Krön","chapter":"18","verse":"13","text":"Men Mika svarade: ”Så sant Herren lever, det min Gud talar, ska jag säga honom.”"},{"book":"2 Krön","chapter":"18","verse":"14","text":"När han kom till kungen frågade kungen honom: ”Mika, ska vi dra ut mot Ramot i Gilead för att belägra det, eller ska jag låta bli?”"},{"book":"2 Krön","chapter":"18","verse":"15","text":"Men kungen sade till honom: ”Hur många gånger ska jag behöva ta ed av dig att du bara ska tala sanning till mig i Herrens namn?”"},{"book":"2 Krön","chapter":"18","verse":"16","text":"Då sade han: ”Jag såg hela Israel skingrat på bergen, som får utan herde. Och Herren sade: Dessa har inte någon herre. Låt dem vända hem i frid, var och en till sitt.”"},{"book":"2 Krön","chapter":"18","verse":"17","text":"Då sade Israels kung till Joshafat: ”Sade jag inte till dig att han aldrig profeterar lycka åt mig utan bara olycka?”"},{"book":"2 Krön","chapter":"18","verse":"18","text":"Men Mika sade: ”Hör alltså Herrens ord: Jag såg Herren sitta på sin tron och himlens hela härskara stod på hans högra sida och på hans vänstra."},{"book":"2 Krön","chapter":"18","verse":"19","text":"Och Herren sade: Vem vill locka Ahab, Israels kung, att dra upp mot Ramot i Gilead så att han stupar där? Den ene sade si och den andre så."},{"book":"2 Krön","chapter":"18","verse":"20","text":"Då kom en ande fram och ställde sig inför Herren och sade: Jag ska locka honom till det. Herren frågade honom: Hur då?"},{"book":"2 Krön","chapter":"18","verse":"21","text":"Han svarade: Jag ska gå ut och bli en lögnens ande i alla hans profeters mun. Då sade Herren: Försök locka honom till det, och du ska också lyckas. Gå ut och gör så!"},{"book":"2 Krön","chapter":"18","verse":"22","text":"Och se, nu har Herren lagt en lögnens ande i dessa dina profeters mun, och Herren har beslutat att olycka ska drabba dig.”"},{"book":"2 Krön","chapter":"18","verse":"23","text":"Då gick Sidkia, Kenaanas son, fram och gav Mika ett slag på kinden och sade: ”På vilken väg har då Herrens Ande gått bort från mig för att tala till dig?”"},{"book":"2 Krön","chapter":"18","verse":"24","text":"Mika svarade: ”Du ska få se det den dag när du måste springa från rum till rum för att gömma dig.”"},{"book":"2 Krön","chapter":"18","verse":"25","text":"Men Israels kung sade: ”Ta Mika och för honom tillbaka till Amon, stadens överste, och till Joash, kungasonen,"},{"book":"2 Krön","chapter":"18","verse":"26","text":"och säg: Så säger kungen: Sätt honom i fängelse och låt honom leva på vatten och bröd tills jag kommer välbehållen tillbaka.”"},{"book":"2 Krön","chapter":"18","verse":"27","text":"Mika svarade: ”Om du kommer välbehållen tillbaka, har Herren inte talat genom mig.” Och han tillade: ”Hör detta, alla ni folk!”"},{"book":"2 Krön","chapter":"18","verse":"28","text":"Så drog Israels kung och Joshafat, Juda kung, upp mot Ramot i Gilead."},{"book":"2 Krön","chapter":"18","verse":"29","text":"Och Israels kung sade till Joshafat: ”Jag ska dra ut i striden förklädd, men kläd dig du i dina egna kläder.” Så förklädde sig Israels kung när de drog ut i striden."},{"book":"2 Krön","chapter":"18","verse":"30","text":"Men Arams kung hade gett en befallning åt befälen för vagnarna. Han hade sagt: ”Ni ska inte ge er i strid med någon, vare sig liten eller stor, utan bara med Israels kung.”"},{"book":"2 Krön","chapter":"18","verse":"31","text":"När befälen över vagnarna fick se Joshafat, tänkte de: ”Där är Israels kung!” Och de omringade honom för att anfalla honom. Då gav Joshafat upp ett rop, och Herren hjälpte honom. Gud drev bort dem ifrån honom."},{"book":"2 Krön","chapter":"18","verse":"32","text":"Så snart befälen över vagnarna märkte att det inte var Israels kung, vände de om och lät honom vara."},{"book":"2 Krön","chapter":"18","verse":"33","text":"Men en man, som spände sin båge och sköt på måfå, träffade Israels kung i en fog på rustningen. Då sade kungen till föraren av vagnen: ”Vänd vagnen och ta mig ut ur striden, för jag är sårad.”"},{"book":"2 Krön","chapter":"18","verse":"34","text":"Striden blev den dagen allt häftigare, och Israels kung stod ända till kvällen upprätt i sin vagn, vänd mot arameerna. Men vid solnedgången dog han."}]}