{"data":[{"book":"Efezjan","chapter":"3","verse":"1","text":"Ja, Paweł, stałem się więźniem Chrystusa właśnie z powodu was, pogan."},{"book":"Efezjan","chapter":"3","verse":"2","text":"Jak bowiem wiecie, Bóg polecił mi, abym przekazał wam dobrą nowinę o Jego łasce."},{"book":"Efezjan","chapter":"3","verse":"3","text":"On objawił mi również tę tajemnicę, o której przed chwilą w skrócie wam napisałem."},{"book":"Efezjan","chapter":"3","verse":"4","text":"Czytając moje słowa, możecie się więc dowiedzieć, jak rozumiem ten tajemniczy plan Chrystusa."},{"book":"Efezjan","chapter":"3","verse":"5","text":"W minionych czasach nie był on ujawniony ludziom, ale obecnie Duch objawił go świętym apostołom i prorokom."},{"book":"Efezjan","chapter":"3","verse":"6","text":"Sednem tej tajemnicy jest to, że dzięki dobrej nowinie o Chrystusie poganie na równi z Żydami otrzymują wspaniałe dary od Boga, należą do jednego ciała—kościoła—i razem korzystają z Bożych obietnic!"},{"book":"Efezjan","chapter":"3","verse":"7","text":"Dzięki łasce i potężnej mocy Boga poświęciłem się głoszeniu tej właśnie dobrej nowiny."},{"book":"Efezjan","chapter":"3","verse":"8","text":"Mnie, najmniej znaczącemu wśród wszystkich świętych, Bóg nakazał bowiem pójść do pogan i ogłosić im, że Chrystus obdarzył ich ogromnym bogactwem."},{"book":"Efezjan","chapter":"3","verse":"9","text":"Polecił mi również wyjaśnić ludziom ten tajemniczy plan Boga, Stwórcy wszechświata. Wcześniej plan ten był tajemnicą,"},{"book":"Efezjan","chapter":"3","verse":"10","text":"teraz zaś—poprzez kościół—zadziwiająca mądrość Boga została ujawniona wobec wszystkich nadziemskich władz i mocy."},{"book":"Efezjan","chapter":"3","verse":"11","text":"Bóg zaplanował to przed wiekami i zrealizował przez Chrystusa Jezusa, naszego Pana."},{"book":"Efezjan","chapter":"3","verse":"12","text":"To dzięki Niemu możemy teraz śmiało zbliżać się do Boga, bo wierzymy Mu."},{"book":"Efezjan","chapter":"3","verse":"13","text":"Proszę więc, nie załamujcie się, słysząc, że znoszę dla was jakieś cierpienia. Bądźcie raczej z tego dumni!"},{"book":"Efezjan","chapter":"3","verse":"14","text":"Padam na kolana przed naszym Ojcem,"},{"book":"Efezjan","chapter":"3","verse":"15","text":"od którego pochodzi każda istota, zarówno w niebie, jak i na ziemi."},{"book":"Efezjan","chapter":"3","verse":"16","text":"On jest otoczony chwałą i wszystko do Niego należy, dlatego proszę Go, aby was wewnętrznie wzmocnił przez swojego Ducha."},{"book":"Efezjan","chapter":"3","verse":"17","text":"Modlę się, aby Chrystus—przez wiarę—zamieszkał w waszych sercach i abyście uchwycili się Go."},{"book":"Efezjan","chapter":"3","verse":"18","text":"Wtedy bowiem zrozumiecie—wraz ze wszystkimi świętymi—jak szeroka, jak długa, jak wysoka i jak głęboka jest Jego miłość."},{"book":"Efezjan","chapter":"3","verse":"19","text":"I poznacie ją, choć pełne zrozumienie jej przekracza ludzkie możliwości. Modlę się również o to, aby inni ludzie mogli dostrzec w waszym życiu cechy samego Boga."},{"book":"Efezjan","chapter":"3","verse":"20","text":"Bóg, swoją potężną mocą działającą w naszym życiu, jest w stanie uczynić o wiele więcej niż to, o co Go prosimy, a nawet więcej niż jesteśmy sobie w stanie wyobrazić."},{"book":"Efezjan","chapter":"3","verse":"21","text":"Jemu niech będzie wieczna chwała w kościele i w Chrystusie Jezusie—przez wszystkie pokolenia. Amen!"}]}