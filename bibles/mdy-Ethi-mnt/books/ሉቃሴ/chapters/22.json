{"data":[{"book":"ሉቃሴ","chapter":"22","verse":"1","text":"ዑሣ ዓኣዺፆ ቦንቾ ኬሎ'' ጌይንታ ላኣዶ ሙዒ ቦንቾ ኬላ'' ዑካዛ፥"},{"book":"ሉቃሴ","chapter":"22","verse":"2","text":"ቄኤሶኮ ሱኡጎና ሙሴ ዔርዜ ዎጎ ዔርዛ ዓሳ ዴሮ'' ዒጊጬሢሮ ዬሱሴ ዓርቂ ዎዾንዶ ጎይሢ ዴሜና ኮዓኔ።"},{"book":"ሉቃሴ","chapter":"22","verse":"3","text":"ዬማና ታጶ ላምዖንሢዳፓ ፔቴ''ሢ ማዔ፥ ዓስቆሮንቶ ዓጮ'' ዓሢ፥ ዪሁዳይዳ ፃላሄ ጌሌኔ።"},{"book":"ሉቃሴ","chapter":"22","verse":"4","text":"ዬያሮ ዪሁዳ ቄኤሶኮ ሱኡጎና ጌኤዦ ማኣሮ ካፓ ዓሶ ዓይሣዞንሢ ኮይላ'' ዴንዲ ዬሱሴ ዎዲ'' ዓኣሢ ዔያቶም ዒንጋንዳቴ ዔያቶና ዎላ'' ጌስቴኔ።"},{"book":"ሉቃሴ","chapter":"22","verse":"5","text":"ዔያታ ዒ ኬኤዜ ባኮና ዎዛዺ ሚኢሼ ዒዛም ዒንጋኒ ዎላ'' ጌስቲ ጊኢጌኔ።"},{"book":"ሉቃሴ","chapter":"22","verse":"6","text":"ዔያታ ጌስቲ ጊኢጌስካፓ፥ ዴራ'' ዔሩዋንቴ ዒዚ ዬሱሴ ዓኣሢ ዒንጋኒ ጊኢጋ ዎዴ ኮዓኔ።"},{"book":"ሉቃሴ","chapter":"22","verse":"7","text":"ዬካፓ ዑሣ ዓኣዺፆ ቦንቾሮ ማራቶ ሹኪ፥ ላኣዶዋ ሙዒ ቦንቾ ኬላ'' ሄሌ''ኔ።"},{"book":"ሉቃሴ","chapter":"22","verse":"8","text":"ዬሱሴ፦ «ዑሣ ዓኣዺፆ ቦንቾ ኬሎ'' ካዋሢ ኑ ሙዓንዳጉዲ ዴንዲ ኑም ጊኢጊሹዋቴ» ጌዒ ጴፂሮሴና ዮሓኒሴና ቤርታ ዳኬኔ።"},{"book":"ሉቃሴ","chapter":"22","verse":"9","text":"ዔያታ ማሃዖ፦ «ዑሣ ዓኣዺፆ ቦንቾ ኬሎ'' ካዎ ዎካ ኑ ጊኢጊሻንዳጉዲ ኔ ኮዓይ?» ጌይ ዒዛ ዖኦጬኔ።"},{"book":"ሉቃሴ","chapter":"22","verse":"10","text":"ዒዚያ ዔያቶም፦ «ዴንዲ ካታሞ ዒንሢ ጌላኣና ዒኢካ ዋኣሢ ጉሲ ኬዴ ዓሲ ዒንሢና ካኣማንዳኔ፤ ዒዛ ጊንፆ ዓኣዺ፥ ዒ ጌላ ማኣሮ ጌሉዋቴ።"},{"book":"ሉቃሴ","chapter":"22","verse":"11","text":"ማኣሮ ዓዶ ኮራ ኑና ዔርዛሢ ‹ታኣኮ ጊንፆ ሃንታዞንሢና ዎላ'' ዑሣ ዓኣዺፆ ቦንቾ ኬሎ'' ካዎ ታ ዴዒ ሙዓንዳ ቤዛ ዎካዳይ? ኔና ጋዓኔ› ጎውዋቴ።"},{"book":"ሉቃሴ","chapter":"22","verse":"12","text":"ዒዚያ ኩቦ ጋራ ዓኣ ሂኢሢንቲ ጊኢጌ፥ ዳልጎ ቤዞ ዒንሢ ዻውዋንዳኔ፤ ዒኢካ ጊኢጊሹዋቴ» ጌዔኔ።"},{"book":"ሉቃሴ","chapter":"22","verse":"13","text":"ላምዖ ዒዛኮ ጊንፆ ሃንታዞንሢ ዴንዲ ቢያ ባካ ዬሱሴ ዔያቶም ጌዔሢጉዲ ማዔም ዴንቃዖ ዑሣ ዓኣዺፆ ቦንቾ ኬሎ'' ካዎ ዒኢካ ጊኢጊሼኔ።"},{"book":"ሉቃሴ","chapter":"22","verse":"14","text":"ዒማ''ና ካዎ ሙዖ ዎዳ'' ሄላ''ዛ ዬሱሴ ዳኪንቴዞንሢና ዎላ'' ሙዓኒ ዴዓዖ፦"},{"book":"ሉቃሴ","chapter":"22","verse":"15","text":"«ታኣኒ ሜታሢ ዔካንዳሢኮ ቤርታ ዒንሢና ዎላ'' ሃያ ዑሣ ዓኣዺፆ ቦንቾ ኬሎ'' ካዋሢ ሙዓኒ ሚርጌና ኮዔኔ፤"},{"book":"ሉቃሴ","chapter":"22","verse":"16","text":"ሃያ ባኮኮ ዓኣሺንቴ ጎኑማ ፆኦሲ ካኣቱሞይዳ ጌኤሽኪ ዔርታንዳያ ሄላ''ንዳኣና ሃይካፓ ሴካ ሃኖ' ዑሣ ዓኣዺፆ ቦንቾ ኬሎ'' ካዎ ፔቴ''ታዖ ታ ሙዒንዱዋያታሢ ዒንሢም ታ ኬኤዛኔ» ዔያቶም ጌዔኔ።"},{"book":"ሉቃሴ","chapter":"22","verse":"17","text":"ዬካፓ ዬሱሴ ዑሽኮ ባኮ ዔኪ ጋላታ ሺኢጲሢ ሺኢቃዖ፦ «ሃቦቴ፥ ሃያ ዎሊ ሄሊ''ሱዋቴ፤"},{"book":"ሉቃሴ","chapter":"22","verse":"18","text":"ጎኔ ታ ዒንሢም ጋዓኔ፤ ሃይማፓ ዓርቃዖ ፆኦሲ ካኣቱማ ሙካንዳያ ሄላ''ንዳኣና ሃያ ዎይኖ ዓኣፖ ዑዣፓ ታ ዑሽካዓኬ» ጌዔኔ።"},{"book":"ሉቃሴ","chapter":"22","verse":"19","text":"ሄሊ''ሳዖ ዬሱሴ ካሦ ዔኪ ጋላታ ሺኢጲሢ ሺኢቂ፥ ቡንፃዖ ጊንፆ ሃንታዞንሢም፦ «ሃቦቴ፥ ሃይ ዒንሢም ዒንጊንታሢ ታናኬ፤ ሃያ ዒንሢ ታና ማሊ ጶቂሣ ባኣዚ'' ማሁዋቴ» ጌዒ ዔያቶም ዒንጌኔ።"},{"book":"ሉቃሴ","chapter":"22","verse":"20","text":"ዬያጉዲ ካሦ ሙዔስካፓ ዑሽኮ ባኮ ዔኪ ዒንጋዖ፦ «ሃይ ዑሽኮ ባካ ዒንሢም ላኣሊንታንዳ፥ ታ ሱጎፆና ኩማንዳ ዓኮ ጫኣቃሢኬ።"},{"book":"ሉቃሴ","chapter":"22","verse":"21","text":"«ጋዓንቴ ታና ዓኣሢ ዒንጋሢ ሃሢ ታኣና ዎላ'' ጎንጋፓ ካሦ ዔኪ ሙዓኔ።"},{"book":"ሉቃሴ","chapter":"22","verse":"22","text":"ዓሲኮ ናዓሢ ዒዛ ዛሎ'' ቤርታዺ ማሊንቴ ጎይፆና ሃይቁዋዖ ዓታዓኬ፤ ጋዓንቴ ዓሲኮ ናዓሢ ዓኣሢ ዒንጋ ዬያ ዓሢም ባዴዔ!» ጌዔኔ።"},{"book":"ሉቃሴ","chapter":"22","verse":"23","text":"ዒዛኮ ጊንፆ ሃንታ ናኣታ''፦ «ኑ ባኣካ''ፓ ዬያ ማዻንዳሢ ዖናዳይ?» ጌይሢና ዎሊ ሴካና ሃንጋና ዖኦጬኔ።"},{"book":"ሉቃሴ","chapter":"22","verse":"24","text":"ሄሊ''ሳዖ ዔያታ፦ «ኑጊዳፓ ቢያ ባሼሢ ዖናዳይ?» ጌዒ ዎላ'' ማርሞ ዓርቄኔ።"},{"book":"ሉቃሴ","chapter":"22","verse":"25","text":"ዬሱሴ ጋዓንቴ፦ «ሃያ ዓጮ'' ካኣቶ''ኮ ዴሮ'' ዑፃ ቢታንቶ ዓኣኔ፤ ሃሣ ዎይሣ ዓሳኣ ዴሮ''ም ኮዦ ማዻ ዓሶ ጌይንታኔ፤"},{"book":"ሉቃሴ","chapter":"22","verse":"26","text":"ዒንሢ ጋዓንቴ ዔያቶጉዲ ማዓንዳያ ኮይሱዋሴ፤ ዬያይዳፓ ዒንሢ ባኣካ'' ቶይዲ ማዓሢ ጌኤዚ''ጉዲ ማዖንጎ፤ ዓይሢ ማዺሻያ ማዔሢያ ማዻሢጉዲ ማዖንጎ።"},{"book":"ሉቃሴ","chapter":"22","verse":"27","text":"ሙዖ ዴዒ ሙዓሢና ዔቂ ሙኡዛሢናይዳፓ ዎያዳይ ዼኤፓሢ? ዼኤፒ ጌይንታሢ ዴይ ሙዓሢቱዋዓዳ? ታኣኒ ጋዓንቴ ዒንሢኮ ባኣካ'' ዓይሢንቲ ማዻሢ ጉዴያኬ።"},{"book":"ሉቃሴ","chapter":"22","verse":"28","text":"«ዒንሢ ታኣኮ ሜታሢ ዎዶ''ና ቢያ ታኣና ዎላ'' ዶዲ ዴዔኔ።"},{"book":"ሉቃሴ","chapter":"22","verse":"29","text":"ዬያሮ ታ ዓዴ ታ ማዾ''ም ቢታንቶ ታኣም ዒንጌሢጉዲ ታኣኒያ ዒንሢም ቢታንቶ ዒንጋንዳኔ።"},{"book":"ሉቃሴ","chapter":"22","verse":"30","text":"ታኣና ዎላ'' ታ ካኣቱሞይዳ ሙዖ ቤዛ ዒንሢ ዴዒ ሙይ ዑሽካንዳኔ፤ ዎጎ ዎጎ ቤዞይዳኣ ዴዒ፥ ታጶ ላምዖ ዒስራዔኤሌኮ ፃጶ ዑፃ ቢታንቶ ዔኪ ዒንሢ ዎጋንዳኔ» ጌዔኔ።"},{"book":"ሉቃሴ","chapter":"22","verse":"31","text":"ሄሊ''ሳዖ ዬሱሴ፦ «ሲሞኦኔ! ሃኣዛጌ፤ ጎሽካ ዓሢ ዛርጋሢ ዓኣፖ ዲልባፓ ሶኦሪ፥ ጌኤሺ ዱማሳሢጉዲ ፃላሄ ዒንሢ ሶኦሪ ዛጋኒ ዒናፓ ሱኡካዺ ማሌኔ።"},{"book":"ሉቃሴ","chapter":"22","verse":"32","text":"ጋዓንቴ ኔኤኮ ጉሙርቂፃ ባይቁዋጉዲ ታ ዓዶ ታ ሺኢቄኔ፤ ኔኤኒያ ኔ ዻቢንቶ ዔሪ ታ ባንሢ ማዔ ዎዶ''ና ኔ ዒሾንሢ ዶዲሼ» ጌዔኔ።"},{"book":"ሉቃሴ","chapter":"22","verse":"33","text":"ጴፂሮሴ ማሃዖ፦ «ጎዳሢዮ! ቱኡሲም ማዔቶዋ ሃሣ ሃይቢም ታኣኒ ኔኤና ዎላ'' ዓኣዻኒ ጊኢጊንቴያኬ!» ጌዔኔ።"},{"book":"ሉቃሴ","chapter":"22","verse":"34","text":"ዬሱሴ ጋዓንቴ ዒዛም፦ «ጴፂሮሴ፥ ሃኖ'' ኮይዳ ቂኢቁዋንቴ ሃይሢ ማይንቲ ‹ታ ዒዛ ዔሩዋሴ› ኔ ጋዓንዳኔ፤ ታ ኔኤም ጋዓኣኬ» ጌዔኔ።"},{"book":"ሉቃሴ","chapter":"22","verse":"35","text":"ዬካፓ ዬሱሴ ፔኤኮ ጊንፆ ሃንታ ናኣቶ'' ኮራ፦ «ሚኢሼ ዓርቆ ቡራሻ፥ ጋላ ዔኮ ሉካ''፥ ዱርሲያ ዒንሢ ዔኩዋንቴ ታ ዒንሢ ዳኬ ዎዶ''ና ዒንሢም ፓጬ ባኣዚ'' ዓኣ?» ጌዔኔ።"},{"book":"ሉቃሴ","chapter":"22","verse":"36","text":"ዬሱሴ ዔያቶም፦ «ሃሢ ዓካሪ ሚኢሼ ዓርቆ ቡራሻ ማዔቴያ፥ ጋላ ዓርቆ ሉካ'' ዓኣሢ ዬያ ፔኤኮ ዔኮንጎ፤ ጬንቻ ዓፓሮ ባኣሢያ ማኣዓሢ ፔኤኮ ሻንቺ ጬንቻ ዓፓሮ ሻንቆንጎ።"},{"book":"ሉቃሴ","chapter":"22","verse":"37","text":"‹ፑርቶ ዓሶና ዎላ'' ፓይዲንቴኔ!› ጋዓ ማፃኣፖ ቃኣላ'' ታ ጊዳ'' ኩማንዳያ ኮይሳኔ፤ ታ ዒንሢም ጋዓኣኬ፤ ዓይጎሮ ጌዔቶ ታ ዛሎ'' ቤርታዺ ፃኣፒንቴሢ ቢያ ኩማኒ ኮይሳሢሮኬ» ጌዔኔ።"},{"book":"ሉቃሴ","chapter":"22","verse":"38","text":"ዒዛኮ ጊንፆ ሃንታ ናኣታ''፦ «ጎዳሢዮ! ሃይሾ ሃይካ ላምዖ ጬንቻ ዓፓሮ ዓኣኔ!» ዒዛም ጋዓዛ፥ ዒዚ «ጊዳንዳኔ» ዔያቶም ጌዔኔ።"},{"book":"ሉቃሴ","chapter":"22","verse":"39","text":"ዬሱሴ ካታሞይዳፓ ኬስኪ ቤርታ ማዻሢጉዲ ዛይቶ ሪሚቶ ዹኮ'' ዴንዴኔ፤ ዒዛኮ ጊንፆ ሃንታ ናኣታ''ኣ ዒዛና ዎላ'' ዓኣዼኔ።"},{"book":"ሉቃሴ","chapter":"22","verse":"40","text":"ዒኢካ ዔያታ ሄላ''ዛ ዬሱሴ፦ «ዻቢሻ ጌሺሢዳ ዒንሢ ጌሉዋጉዲ ሺኢቁዋቴ» ጌዔኔ።"},{"book":"ሉቃሴ","chapter":"22","verse":"41","text":"ዬካፓ ሹቺ ዹዔም ሄላ''ንዳጉዴ ቤሲዳ ዔያቶይዳፓ ሃኪ ዴንዳዖ ጉምዓቲ፦"},{"book":"ሉቃሴ","chapter":"22","verse":"42","text":"«ዓዳሢዮ! ኔ ማሊሢ ማዔቶ ሃያ ሜታሢ ታ ጊዳ''ፓ ሃኪሴ፤ ጋዓንቴ ታ ማሊፆጉዲቱዋንቴ ኔ ማሊፃ ኩሞንጎ» ጌዒ ሺኢቄኔ።"},{"book":"ሉቃሴ","chapter":"22","verse":"43","text":"ዒማ''ና ዒዛ ዶዲሻ ኪኢታንቻሢ ጫሪንጮይዳፓ ሙኪ ዒዛም ጴዼኔ።"},{"book":"ሉቃሴ","chapter":"22","verse":"44","text":"ዒና'' ዒዛኮ ሚርጌና ሜታዼም፥ ኮሺ'' ዶዲ ሺኢጲሢ ዒ ሺኢቃኔ፤ ዬማና ጮጋጫ ዒዛኮ ሱጉሢ ማሊ ሳዓ ፆዻኔ።"},{"book":"ሉቃሴ","chapter":"22","verse":"45","text":"ሺኢጲፆይዳፓ ዒ ዔቂ ጊንፆ ሃንታዞንሢ ባንሢ ሙካንቴ ዔያታ ሚርጌና ዖዪፆይዳፓ ዔቄያና ላቢ'' ጊንዒ ዓኣንቴ ዛጋዖ፦"},{"book":"ሉቃሴ","chapter":"22","verse":"46","text":"«ዓይጎሮ ዒንሢ ጊንዓይ? ዬያይዳፓ ዻቢሻ ጌሺሢዳ ዒንሢ ጌሉዋጉዲ ዔቂ ሺሺኢቁዋቴ» ዔያቶም ጌዔኔ።"},{"book":"ሉቃሴ","chapter":"22","verse":"47","text":"ዬሱሴ ዬያ ኬኤዛ ጎይሣ ዓኣንቴ ዒማ''ና ሚርጌ ዓሲ ሙኬኔ፤ ዬያ ዓሶ ዔኪ ሙኬሢ ታጶ ላምዖንሢዳፓ ፔቴ''ሢ ማዔ፥ ዪሁዳኬ፤ ዒዚያ ዬሱሴ ሄርቃኒ ዬሱሴ ባንሢ ዶጬኔ።"},{"book":"ሉቃሴ","chapter":"22","verse":"48","text":"ዬሱሴ ጋዓንቴ፦ «ዔዞ፥ ዪሁዳ! ዓሲኮ ናዓሢ ሄርቂሢና ዓኣሢ ኔ ዒንጋ?» ጌዔኔ።"},{"book":"ሉቃሴ","chapter":"22","verse":"49","text":"ዬሱሴና ዎላ'' ዓኣ ጊንፆ ሃንታዞንሢ ዬያ ዛጋዖ፦ «ጎዳ! ዓፓሮና ኑ ዔያቶ ቆፆ''ንዶ?» ጌዔኔ።"},{"book":"ሉቃሴ","chapter":"22","verse":"50","text":"ዔያቶይዳፓ ፔቴ''ስኬይ ቄኤሶ ቢያኮ ሱኡጋሢም ዓይሢንቲ ማዻሢኮ ሚዛቆ ዋዮ ዓፓሮና ቆፂ'' ቲቄኔ።"},{"book":"ሉቃሴ","chapter":"22","verse":"51","text":"ዬሱሴ ጋዓንቴ፦ «ማይ ጊዴኔ! ሃሼ''!» ጋዓዖ፥ ዓሢኮ ዋዮ ኩቻ ዓርቂ ካንሢ ፓሤኔ።"},{"book":"ሉቃሴ","chapter":"22","verse":"52","text":"ዬካፓ ዬሱሴ ዒዛ ዓርቃኒ ሙኬዞንሢና ቄኤሶኮ ሱኡጎና ሓሣ ጌኤዦ ማኣሮኮ ዓይሣዞንሢና ዴሮ''ኮ ጪሞና ኮራ፦ «ታና ዒንሢ ሱላጉዲ ዓርቃኒ ጬንቻ ዓፓሮና ኮኦሎ''ና ዔኪ ሙኪያ?"},{"book":"ሉቃሴ","chapter":"22","verse":"53","text":"ቢያ ኬሊ'' ጌኤዦ ማኣሮይዳ ዒንሢና ዎላ'' ታ ዓኣንቴ ዒንሢ ታና ዓርቂባኣሴ፤ ሃሢ ጋዓንቴ ዒንሢና ዹማሢናኮ ቢታንቶ ዎዶ''ኬ» ጌዔኔ።"},{"book":"ሉቃሴ","chapter":"22","verse":"54","text":"ዬካፓ ዓሳ ዬሱሴ ዔኪ ቄኤሶ ቢያኮ ሱኡጋሢ ማኣሪ ዴንዴኔ፤ ዒማ''ና ጴፂሮሴ ዻካ'' ዒዛይዳፓ ሃኬ ሃኬ ጊንፆ ዓኣዻኔ።"},{"book":"ሉቃሴ","chapter":"22","verse":"55","text":"ዓሳ ዬያ ዓሢኮ ዲሮ ጋራ ታሚ ዔኤሢ ፔቴ''ይዳ ዴዒ ካሽታንቴ ጴፂሮሴ ሙኪ ዔያቶና ዎላ'' ዴዔኔ።"},{"book":"ሉቃሴ","chapter":"22","verse":"56","text":"ጴፂሮሴ ታሞ ዓጫ ዴዒ ዓኣንቴ ፔቴ'' ዉዱሮ ናይስኬና ዒዛ ዴንቂ ኮሺ'' ዒዛ ዛጋዖ፦ «ሃይያ ዬሱሴና ዎላ'' ዓኣያኬ!» ጌዔኔ።"},{"book":"ሉቃሴ","chapter":"22","verse":"57","text":"ጴፂሮሴ ጋዓንቴ፦ «ሃና ዓሴላ! ታኣኒ ዒዛ ዔሩዋሴ» ጌዔኔ።"},{"book":"ሉቃሴ","chapter":"22","verse":"58","text":"ዻካ'' ናጌስካፓ ፔቴ'' ዓሲ ሃሣ ጴፂሮሴ ዛጋዖ፦ «ኔኤኒያ ዔያቶይዳፓ ፔቴ''ሢኬ!» ጋዓዛ፥ ጴፂሮሴ ጋዓንቴ፦ «ሃይ ዓሢ ኔ! ታ ዔያቶና ዎላ'' ዓኣያቱዋሴ!» ጌዔኔ።"},{"book":"ሉቃሴ","chapter":"22","verse":"59","text":"ፔቴ ሳኣቴጉዴያ ሃሣ ኔጋዖ ፔቴ'' ሜሌ'' ዓሲ፦ «ሃይ ዓሢ ጌሊላ ዓሲኬ፤ ጎኔ ዒዛና ዎላ'' ዓኣያኬ» ጌዒ ኮሺ'' ዶዲሺ ኬኤዜኔ።"},{"book":"ሉቃሴ","chapter":"22","verse":"60","text":"ጴፂሮሴ ጋዓንቴ፦ «ሃይ ዓሢ ኔ! ኔ ጋዓ ዓሢ ታ ዔሩዋሴ!» ጌዔኔ።"},{"book":"ሉቃሴ","chapter":"22","verse":"61","text":"ዬማና ጎዳ ዬሱሴ ሺሪ ጴፂሮሴ ዛጋዛ፥ ጴፂሮሴም፦ «ሃኖ'' ኮይዳ ቂኢቁዋንቴ ሃይሢ ማይንቲ ‹ታ ዒዛ ዔሩዋሴ› ኔ ታና ጋዓንዳኔ» ጌይ ጎዳ ዬሱሴ ቤርታ ዒዛም ኬኤዜሢ ጶቃዛ፥"},{"book":"ሉቃሴ","chapter":"22","verse":"62","text":"ካሮ'' ኬስካዖ ኮሺ'' ዒናፓ ዖዪ ዒዚ ዬኤኬኔ።"},{"book":"ሉቃሴ","chapter":"22","verse":"63","text":"ዒማ''ና ዬሱሴ ዓርቄ ዓሳ ዒዛ ቦሂ ቦሂ ጳርቂያ ጳርቃኔ።"},{"book":"ሉቃሴ","chapter":"22","verse":"64","text":"ዓኣፖ ካሮ''ዋ ዒዛኮ ካንቂ ካንቂ፦ «ዖናዳይ ኔና ባዔሢ? ሂንዳ ኔ ፆኦሲ ማሊሢ ኬኤዛያታቴ ዔሬ» ጋዓኔ።"},{"book":"ሉቃሴ","chapter":"22","verse":"65","text":"ዬያጉዲ ሃሣ ሚርጌ ባኣዚ'' ጌዒ ጌዒ ዒዛ ጫሽካኔ።"},{"book":"ሉቃሴ","chapter":"22","verse":"66","text":"ሳዓ ካራዛ ዴሮ''ኮ ጪሞና ቄኤሶኮ ሱኡጎና ሙሴ ዔርዜ ዎጎ ዔርዛ ዓሶና ፔቴ''ይዳ ቡኪንቴኔ፤ ዬሱሴያ ዔያታ ቡኪንቶ ቤዞ ዔኪ ሙካዖ፥"},{"book":"ሉቃሴ","chapter":"22","verse":"67","text":"ዒዛ ኮራ፦ «ሂንዳ ኑም ኬኤዜ! ኔኤኒ ሜሲሔዳ?» ጋዓዛ፥ ዒዚ ጋዓንቴ ዔያቶም፦ «ታ ዒንሢም ኬኤዛዛ ዒንሢ ጎኔኬ ጎውዋሴ፤"},{"book":"ሉቃሴ","chapter":"22","verse":"68","text":"ሃሣ ታ ዒንሢ ዖኦጫዛኣ ታኣም ዒንሢ ማሂ ኬኤዙዋሴ፤"},{"book":"ሉቃሴ","chapter":"22","verse":"69","text":"ጋዓንቴ ሃይማፓ ዓርቃዖ ዓሲኮ ናዓሢ ዼኤፖ ፆኦዛሢኮ ሚዛቆ ዛላ'' ቦንቺንቲ ዴዓንዳኔ» ጌዔኔ።"},{"book":"ሉቃሴ","chapter":"22","verse":"70","text":"ዬካፓ ቢያሢ ፔቱሞና፦ «ሂዴቶ ኔ ፆኦሲ ናይኬ ጌይሢዳ?» ጌይ ዒዛ ዖኦጫዛ፥ ዒዚ፦ «ሂዮ፤ ዒንሢ ታና ጋዓሢጉዴያኬ» ዔያቶም ጌዔኔ።"},{"book":"ሉቃሴ","chapter":"22","verse":"71","text":"ዔያታ ማሃዖ፦ «ዓካሪ ማይ ዓይጎ ማርካ ኑም ኮይሳይ? ሃይሾ ዒ ጌዔ ባኮ ኑ ኑ ቶኦኪና ዋይዜኔ!» ጌዔኔ።"}]}