{"data":[{"book":"Ɛsedalase","chapter":"1","verse":"1","text":"Pɛɛlese masagi Siluse ná-masa fai ma ɠona mɔungi, nii a kɛ Ɠɔoɠɔ GALAGI laawooi ʋilɛ su, nii GALA goo wo nui Zelemi boni, é Pɛɛlese masagi Siluse yiiziɠani koozu. Naa zɛba é niima wooi ɠɛ ga sɛʋɛ, naa ʋoluma ti zeze la ná-masa zooi zu ná pɛ, ti ɠɛ ma:"},{"book":"Ɛsedalase","chapter":"1","verse":"2","text":"«Pɛɛlese masagi Siluse wooi ɠa é ga nii: ‹Ɠɔoɠɔ GALAGI, nii é geeɠɔlɔgi zu, naa masa zooi kpein dɔɔʋɛ zèezu eteai zu, é botii veeʋɛ zèa ga gè GALA sei ʋɛlɛ lo bɛ Zeluzalɛme, Zuda yooi zu."},{"book":"Ɛsedalase","chapter":"1","verse":"3","text":"Wo zaama, ɓɛɛni ka ti ga ná-nuɓusɛiti? Ta-ƓALAGI, Ɠɔoɠɔ GALAGI ɠa yɛ ti ʋa, ti liina, ti lɛ Zeluzalɛme, Zuda yooi zu, ti Ɠɔoɠɔ GALAGI zei ʋɛlɛi lo, Izilayɛle ná-GALAGI, nii ti dɛbizu Zeluzalɛme."},{"book":"Ɛsedalase","chapter":"1","verse":"4","text":"Ʋɛ nɔpɛ ná-nui tanigaa ti ná, ti-zeiɲɔɠɔiti ti ɓɔ ti ʋa ga walii ta zanugiti, ta anii ma zii pɛ, naa ʋɛɛ toganiiti ba, ta vebɛaniiti ti daai ɠisu Zeluzalɛme ƓALAGI zei ʋɛlɛi lo fai zu.› »"},{"book":"Ɛsedalase","chapter":"1","verse":"5","text":"Zuda ta Ɓɛnzamɛn ʋɛlɛyeɠe ɠundiɠiiti kpein ta zalaɠa ɠula nuiti, naa ʋɛɛ Levi nuiti, ta niiti kpein GALA ge puuni ti yiima, ti ɠɛʋele ɓɛtɛni ga ti ɠale ma ta-yooi zu, ti Ɠɔoɠɔ GALAGI zei ʋɛlɛi lo Zeluzalɛme."},{"book":"Ɛsedalase","chapter":"1","verse":"6","text":"Ti-zeiɲɔɠɔiti ti ɓɔni ti ʋa ga sɔɔlaiti ti ga walii, ta zanugi, ta sɔɔla ɠiligaa, sɔɔla ɓiigi ma zii pɛ, naa ʋɛɛ toganiiti ba, vebɛani ɓulukpulugiti ti la naati ba."},{"book":"Ɛsedalase","chapter":"1","verse":"7","text":"Masagi Siluse ɓɔɠɔi ɗa ɠula ga sɔɔla ɓiigiti pɛ niiti Neɓukadenɛzaal ti zeɠeni Ɠɔoɠɔ GALAGI zei ʋɛlɛi wu Zeluzalɛme, é li ga tiye, é ti la ná-galagiti ta-ʋɛlɛi wu."},{"book":"Ɛsedalase","chapter":"1","verse":"8","text":"Pɛɛlese masagi devei veeni naavolo makɛ nui Miteledate ya, naa nii pɛ feeni Zuda ɠundiɠii Sɛsɛɓasaal ya."},{"book":"Ɛsedalase","chapter":"1","verse":"9","text":"Ti-liegɔi ɠaa: zanu taza ʋuusaʋagɔ (30), ta wali laza waagila (1.000), boɠa ʋuufele maazu taaʋuugɔ (29),"},{"book":"Ɛsedalase","chapter":"1","verse":"10","text":"zanu ziawɔ ʋuusaʋagɔ (30), wali ɗaawɔi ma ʋɛɛda felegɔi ɠɛ ga unnaanigɔ puugɔ (410), sɔɔlai mɔtai ɠɛni ga waagila (1.000)."},{"book":"Ɛsedalase","chapter":"1","verse":"11","text":"Zanu sɔɔlai ta wali zɔɔlai kpein kpɔga ɠɛni ga waadɔɔlugɔ unnaanigɔ (5.400). Sɛsɛɓasaal liini ga ti pɛ ta-yooi zu, kula zou ʋa nuiti galesuʋɛ ma, ti zeɠe Ɓaɓilɔne, ti li Zeluzalɛme."}]}