{"data":[{"book":"UDutheronomi","chapter":"27","verse":"1","text":"UMosi kanye labadala bako-Israyeli balaya abantu bathi: “Gcinani imilayo yonke esilipha yona lamuhla."},{"book":"UDutheronomi","chapter":"27","verse":"2","text":"Kuzakuthi lapho selichaphile umfula uJodani langena elizweni lelo uThixo uNkulunkulu wenu alinika lona, lizamisa amatshe amakhulu liwahuqe ngekalaga."},{"book":"UDutheronomi","chapter":"27","verse":"3","text":"Lizabhala kuwo wonke amazwi alumthetho nxa selichaphile umfula langena elizweni lelo uThixo uNkulunkulu wenu alinika lona, ilizwe eligeleza uchago loluju, njengalokhu uThixo, uNkulunkulu wabokhokho benu walithembisa."},{"book":"UDutheronomi","chapter":"27","verse":"4","text":"Kuzakuthi lapho selichaphile umfula uJodani, lizamisa amatshe la phezu kweNtaba yase-Ebhali, njengalokhu ngililayile lamuhla, liwahuqe ngekalaga."},{"book":"UDutheronomi","chapter":"27","verse":"5","text":"Khonapho yakhelani uThixo uNkulunkulu wenu i-alithari, i-alithari lamatshe. Lingasebenzisi lutho olwenziwe ngensimbi phezu kwawo."},{"book":"UDutheronomi","chapter":"27","verse":"6","text":"Yakhani i-alithari likaThixo uNkulunkulu wenu ngamatshe angabazwanga linikele phezu kwalo iminikelo yokutshiswa kuThixo uNkulunkulu wenu."},{"book":"UDutheronomi","chapter":"27","verse":"7","text":"Lizanikela iminikelo yokuthula khonapho, liyidle lithokoze phambi kukaThixo uNkulunkulu wenu."},{"book":"UDutheronomi","chapter":"27","verse":"8","text":"Ngakho lizabhala kancane wonke amazwi alumthetho phezu kwamatshe la eliwamisileyo.”"},{"book":"UDutheronomi","chapter":"27","verse":"9","text":"Ngemva kwalokho uMosi kanye labaphristi abangabaLevi, bathi kubo bonke abako-Israyeli, “Thula uthi zwi wena Israyeli, njalo ulalele! Khathesi selingabantu bakaThixo uNkulunkulu wenu."},{"book":"UDutheronomi","chapter":"27","verse":"10","text":"Lalelani uThixo uNkulunkulu wenu futhi lilandele imilayo kanye lezimiso engilitshela zona namuhla.”"},{"book":"UDutheronomi","chapter":"27","verse":"11","text":"Ngalolosuku uMosi walaya abantu wathi:"},{"book":"UDutheronomi","chapter":"27","verse":"12","text":"“Nxa selichaphile umfula uJodani, kuzakuthi izizwana ezibalisa esakoSimiyoni, esakoLevi, esakoJuda, esako-Isakhari, esakoJosefa kanye lesakoBhenjamini zizakuma eNtabeni yaseGerizimu ukuze zibusise abantu."},{"book":"UDutheronomi","chapter":"27","verse":"13","text":"Kodwa izizwana ezibalisa esakoRubheni, esakoGadi, esako-Asheri, esakoZebhuluni, esakoDani kanye lesakoNafithali, zizakuma eNtabeni yase-Ebhali zimemezele iziqalekiso."},{"book":"UDutheronomi","chapter":"27","verse":"14","text":"AbaLevi bazamemezela kubo bonke abantu bako-Israyeli ngelizwi elikhulu bathi:"},{"book":"UDutheronomi","chapter":"27","verse":"15","text":"‘Kaqalekiswe umuntu obaza isithombe loba isithombe esibunjiweyo, into eyisinengiso kuThixo, umsebenzi wezandla zomuntu olobungcwethi, asimise ensitha.’"},{"book":"UDutheronomi","chapter":"27","verse":"16","text":"‘Kaqalekiswe umuntu othelela uyise loba unina ihlazo.’"},{"book":"UDutheronomi","chapter":"27","verse":"17","text":"‘Kaqalekiswe umuntu osusa isikhonkwane somngcele wendawo kamakhelwane wakhe.’"},{"book":"UDutheronomi","chapter":"27","verse":"18","text":"‘Kaqalekiswe umuntu oduhisa isiphofu endleleni.’"},{"book":"UDutheronomi","chapter":"27","verse":"19","text":"‘Kaqalekiswe umuntu ovimbela ukuthonisiswa ngokulunga kowezizweni, lentandane kanye lomfelokazi.’"},{"book":"UDutheronomi","chapter":"27","verse":"20","text":"‘Kaqalekiswe umuntu olala lomfazi kayise, ngoba ethelela umbheda kayise ihlazo.’"},{"book":"UDutheronomi","chapter":"27","verse":"21","text":"‘Kaqalekiswe umuntu olala lenyamazana.’"},{"book":"UDutheronomi","chapter":"27","verse":"22","text":"‘Kaqalekiswe umuntu olala lodadewabo, indodakazi kayise loba indodakazi kanina.’"},{"book":"UDutheronomi","chapter":"27","verse":"23","text":"‘Kaqalekiswe umuntu olala loninazala.’"},{"book":"UDutheronomi","chapter":"27","verse":"24","text":"‘Kaqalekiswe umuntu obulala umakhelwane wakhe ensitha.’"},{"book":"UDutheronomi","chapter":"27","verse":"25","text":"‘Kaqalekiswe umuntu owamukela isivalamlomo ukuze ayebulala umuntu ongelacala.’"},{"book":"UDutheronomi","chapter":"27","verse":"26","text":"‘Kaqalekiswe umuntu ongalaleli amazwi okumlaya ngokuwenza.’"}]}