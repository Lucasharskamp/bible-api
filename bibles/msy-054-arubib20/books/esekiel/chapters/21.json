{"data":[{"book":"Esekiel","chapter":"21","verse":"1","text":"Ikiavɨra Itir God ua kamaghɨn na mɨgei,"},{"book":"Esekiel","chapter":"21","verse":"2","text":"“O nguazir kamɨn gumazim, nɨ munagh Jerusalemɨn ganɨva kamaghɨn Israelɨn nguazimɨn itir gumazamiziba akam me gasɨ me mɨkɨm suam, me arazir kurabagh amir ikɨzim. Gumazamiziba asebar ziaba fer danganiba, kɨ uaghan dagh ifongezir puvatɨ."},{"book":"Esekiel","chapter":"21","verse":"3","text":"Nɨ nan Akar Gavgavim isɨ kamaghɨn Israelɨn nguazimɨn itir gumazamizibav kɨm suam, kɨ Ikiavɨra Itir God ghaze, kɨ ian apanim damuva, uan mɨdorozir sabamɨn bar ia mɨsoghɨrarigham, ian gumazamizir aghuiba ko kuraba sara."},{"book":"Esekiel","chapter":"21","verse":"4","text":"Guizbangɨra, kɨ ian gumazamizir aghuiba ko kuraba uaghara me mɨsoghsɨ sautɨn amadaghan ikegh uan mɨdorozir sabamɨn me mɨsogh mangɨ notɨn amadaghan tugham."},{"book":"Esekiel","chapter":"21","verse":"5","text":"Eghtɨ gumazamiziba bar moghɨra fogh suam, kɨ Ikiavɨra Itir God uabɨ uan mɨdorozir sabam an mɨsevimɨn anesigha gɨfa, egh kɨ uam a isɨ anerugham kogham. Puvatɨ. Kɨ bar puvɨra ia damigham.”"},{"book":"Esekiel","chapter":"21","verse":"6","text":"Egha Ikiavɨra Itir God ua kamaghɨn mɨgei, “O nguazir kamɨn gumazim, nɨ mangɨ gumazamizir kabar kuabatɨghɨn azenara tugh tiarim akar arang, mati nɨn dɨghorim bɨghasava ami."},{"book":"Esekiel","chapter":"21","verse":"7","text":"Eghtɨ me ti nɨn azaragham, nɨ tizim bagha tiarim akarava arai? Eghtɨ nɨ kamaghɨn me mɨkɨm suam, ia bativamin bizimɨn mɨgɨrɨgɨam izegha gɨfa. Dughiar kurar kam, izɨ otoghtɨ, atiatim ian navibagh izɨvaghtɨ, ian agharapaniba ian amɨraghtɨ ia gavgaviba puvatɨghtɨ, ian sueba inɨghɨva akongam. Ia deraghvɨram oragh, dughiar kuram otivasav ami. Kɨ Ikiavɨra Itir Godɨn Ekiam kamaghɨn mɨkeme.”"},{"book":"Esekiel","chapter":"21","verse":"8","text":"Egha Ikiavɨra Itir God ua kamaghɨn na mɨgei,"},{"book":"Esekiel","chapter":"21","verse":"9","text":"“O nguazir kamɨn gumazim, nɨ gɨn izamin bizimɨn gun gumazamizibav kɨm suam:"},{"book":"Esekiel","chapter":"21","verse":"10","text":"Me mɨsoghasavɨra anemɨnezɨ a iti."},{"book":"Esekiel","chapter":"21","verse":"11","text":"Mɨdorozir sabar kam, me datɨrɨghɨra borem a gaghuizɨ a bar zuegha iti."},{"book":"Esekiel","chapter":"21","verse":"12","text":"O nguazir kamɨn gumazim, nɨ pamtemɨn tiarim akar puv azi."},{"book":"Esekiel","chapter":"21","verse":"13","text":"“Kɨ datɨrɨghɨn uan gumazamiziba osɨmtɨzim me danigh men ganigham, me navibagh iraghan koghtɨ, bizir kaba me bativam. Kɨ Ikiavɨra Itir Godɨn Ekiam, kɨ mɨkemegha gɨfa."},{"book":"Esekiel","chapter":"21","verse":"14","text":"“Nguazir kamɨn gumazim, nɨ datɨrɨghɨn, gɨn izamin bizim mɨkɨm"},{"book":"Esekiel","chapter":"21","verse":"15","text":"Mɨdorozir sabar kam, nan gumazamizibagh amima,"},{"book":"Esekiel","chapter":"21","verse":"16","text":"O mɨdorozir sabam, nɨ agharir guvimɨn amadaghan dughor kunɨva,"},{"book":"Esekiel","chapter":"21","verse":"17","text":"Kɨ uaghan uan dafaribav sogh mamaghɨra ikɨ mangɨtɨ,"},{"book":"Esekiel","chapter":"21","verse":"18","text":"Ikiavɨra Itir God kamaghɨn na mɨgei,"},{"book":"Esekiel","chapter":"21","verse":"19-20","text":"“O nguazir kamɨn gumazim, Babilonian atrivim uan mɨdorozir sabam suiragh izamin tuavir pumuning amɨsefe. Tuavir kamning uaghara kantrin vamɨran ikegh izam. Nɨ tuavir akar kamningɨn bizitam osirigh anesaragh. Eghtɨ atrivim izɨ an ganigh fogham, tuavir mam Amonian nguibar ekiam Raban zui. Tuavir akar igharazim, a kantri Judan nguibar ekiam Jerusalemɨn zui."},{"book":"Esekiel","chapter":"21","verse":"21","text":"Eghtɨ Babilonɨn atrivim izɨva tuavir akamningɨn nɨ osirigha asarazir bizimɨn mɨriamɨn mɨtɨgham. Egh a tuavir manamra mangɨsɨ fofoghsɨ, faragh uan barir pibar mɨdorozir akavsiabar amu, uan afuzir mɨzebagh ivivamang dagh inobagh inobagham. Egh a uan afuzitam Raban akagh, egh tam Jerusalemɨn akakagham. Eghtɨ atrivim afuzir vamɨra iniam. A uaghan asebar azangsɨghsɨ, ofa gamizir asɨzir dɨghorimɨn ganɨva anesavsuigham."},{"book":"Esekiel","chapter":"21","verse":"22","text":"Ezɨ afuzir atrivim uan agharir guvimɨn suirazim, barir pimɨn afuzim Jerusalemɨn akaghtɨ, a fogh me mɨkɨm suam, me mangɨ Jerusalemɨn mɨdorozim damuam. Egh me Jerusalemɨn itiar akabar aven mangɨsɨ, me temer bar ekiaba inigh da isɨ akuriabar arigh, dagh afughafugham. Egh mɨdorozir gumaziba tiariba akarɨva, temer bar ekiar kaba inigh mangɨ nguibar ekiamɨn itiar akaba akaram. Egh Jerusalem konsɨ, nguazibagh kuva nguibar ekiar kamɨn dɨvazimɨn boroghɨn dar pozibav kɨnam. Eghtɨ da danganir aghuir mɨdorozir gumaziba isɨn ghuavanang tuivigh ikɨ mɨsoghamibar mɨn ikiam."},{"book":"Esekiel","chapter":"21","verse":"23","text":"“Jerusalemɨn gumazamiziba kamaghɨn nɨghnɨgh suam, bizir kam a guizbangɨra puvatɨ. Me fo, me fomɨra Babilonian atrivim ko akar dɨkɨrɨzibagh amua ghaze, me an apengan ikiam. Kamaghɨn amizɨ, me ghaze, mɨdorozitam me bativan kogham. Ezɨ puvatɨ. Babilonɨn atrivim, men arazir kuraba bangɨn akam me gasɨ, men suigh me isɨ kalabus darɨgham."},{"book":"Esekiel","chapter":"21","verse":"24","text":"“Kamaghɨn amizɨ, kɨ Ikiavɨra Itir Godɨn Ekiam, kɨ Israelia ian mɨkɨmasa, ian arazir kuraba aghua ghua bar ekefe. Kɨ ian arazir kurar kaba gɨn amadaghan kogham. Ia arazir kurar kaba azenara dagh ami, ezɨ gumazamiziba ian arazir kurabagh fo. Osɨmtɨzir ekiam ian iti. Kamaghɨn amizɨ, kɨ ia isɨ ian apanibar agharim darɨgham."},{"book":"Esekiel","chapter":"21","verse":"25","text":"“Nɨ Israelɨn atrivim,"},{"book":"Esekiel","chapter":"21","verse":"26","text":"Kɨ Ikiavɨra Itir Godɨn Ekiam, kɨ kamaghɨn mɨgei,"},{"book":"Esekiel","chapter":"21","verse":"27","text":"Asɨghasɨgham, asɨghasɨgham!"},{"book":"Esekiel","chapter":"21","verse":"28","text":"Ikiavɨra Itir Godɨn Ekiam ua kamaghɨn mɨgei, “O nguazir kamɨn gumazim, nɨ gɨn otivamin bizimɨn gun Amonian mɨkɨm. Gumazir kaba akar kurabar Israelia mɨgɨa akaba me gasi. Eghtɨ nɨ me mɨkɨm suam:"},{"book":"Esekiel","chapter":"21","verse":"29","text":"Ia Amonia irebamɨn mɨn garir bizir ifavariba ia dar gari,"},{"book":"Esekiel","chapter":"21","verse":"30","text":"“Ia mɨdorozir sabar kam isɨ uam an mɨsevim darugh!"},{"book":"Esekiel","chapter":"21","verse":"31","text":"Kɨ uan anɨngagharim ia gingegh ia gasɨghasɨgham,"},{"book":"Esekiel","chapter":"21","verse":"32","text":"Avim ia gasɨghasigham,"}]}