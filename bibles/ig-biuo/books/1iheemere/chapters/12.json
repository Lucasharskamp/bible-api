{"data":[{"book":"1 Ihe E Mere","chapter":"12","verse":"1","text":"Ndị a bụ ndị ikom bịakwutere Devid na Ziklag, mgbe e si nʼihu Sọl nwa Kish chụpụ ya. (Ha so nʼime ndị ọka agha nyeere Devid aka ibu agha."},{"book":"1 Ihe E Mere","chapter":"12","verse":"2","text":"Ngwa agha ha bụ ụta, ha nwere ike iji aka nri maọbụ aka ekpe gbapụ àkụ maọbụ fee ebe; ndị a bụ ndị ikwu Sọl si nʼebo Benjamin.)"},{"book":"1 Ihe E Mere","chapter":"12","verse":"3","text":"Onyeisi ha bụ Ahieza na Joash, bụ ụmụ Shema onye Gibea."},{"book":"1 Ihe E Mere","chapter":"12","verse":"4","text":"Ishmaya onye Gibiọn, dimkpa nʼetiti iri mmadụ atọ ndị ahụ, onye bụ onyendu iri mmadụ atọ ahụ,"},{"book":"1 Ihe E Mere","chapter":"12","verse":"5","text":"Eluzai, Jerimot, Bealia, Shemaraya, na Shefataya onye Haruf;"},{"book":"1 Ihe E Mere","chapter":"12","verse":"6","text":"Elkena, Ishaya, Azarel, Joeza na Jashobeam, ndị Kora;"},{"book":"1 Ihe E Mere","chapter":"12","verse":"7","text":"Juela na Zebadaya ụmụ Jeroham onye Gedoa."},{"book":"1 Ihe E Mere","chapter":"12","verse":"8","text":"Ndị a bụkwa dike nʼagha sitere nʼebo Gad gbasoo Devid nʼebe e wusiri ike ya dị nʼọzara. Ha bụkwa ndị ọka nʼiji ùbe na ọta alụ agha. Ha dịkwa gara gara dịka ele nʼelu ugwu, ihu ha dịkwa ka ihu ọdụm."},{"book":"1 Ihe E Mere","chapter":"12","verse":"9","text":"Eza, bụ onyeisi ha."},{"book":"1 Ihe E Mere","chapter":"12","verse":"10","text":"Onye nke anọ bụ Mishmana. Ndị ọzọ nʼusoro ha bụ, Jeremaya,"},{"book":"1 Ihe E Mere","chapter":"12","verse":"11","text":"na Atai bụ nke isii, na Eliel bụ nke asaa,"},{"book":"1 Ihe E Mere","chapter":"12","verse":"12","text":"na Johanan bụ nke asatọ, na Elzabad bụ nke itoolu,"},{"book":"1 Ihe E Mere","chapter":"12","verse":"13","text":"na Jeremaya onye nke iri, nakwa Makbanai onye nke iri nʼotu."},{"book":"1 Ihe E Mere","chapter":"12","verse":"14","text":"Ndị a, ndị sitere nʼebo Gad bụ ndịisi agha. Onye na-adịghị ike nʼime ha dị ike dịka narị ndị agha, ma onye dị ike nʼime ha dị ike dịka puku ndị agha."},{"book":"1 Ihe E Mere","chapter":"12","verse":"15","text":"Ọ bụ ha gafere osimiri Jọdan nʼudu mmiri, mgbe Jọdan tofere akụkụ ya niile, chụsaa ndị niile bi na ndagwurugwu, nʼakụkụ ọwụwa anyanwụ na ọdịda anyanwụ."},{"book":"1 Ihe E Mere","chapter":"12","verse":"16","text":"Ndị ọzọ sitekwara nʼebo Benjamin na Juda bịakwute Devid nʼebe ya e wusiri ike."},{"book":"1 Ihe E Mere","chapter":"12","verse":"17","text":"Mgbe ahụ, Devid pụrụ ịga zute ha, sị ha, “Ọ bụrụ na unu bịara nʼudo inyere m aka, ejikeere m ịnabata unu ka unu dịnyere m. Kama ọ bụrụkwanụ na unu bịara ịrara m nye nʼaka ndị iro m, ebe aka m dị ọcha, ka Chineke nna nna anyị hụ ihe dị unu nʼobi kpee unu ikpe.”"},{"book":"1 Ihe E Mere","chapter":"12","verse":"18","text":"Mgbe ahụ, Mmụọ Nsọ dakwasịrị Amasai, onyendu iri ndị ikom atọ ahụ, mee ka ọ gwa Devid okwu sị ya,"},{"book":"1 Ihe E Mere","chapter":"12","verse":"19","text":"Ụfọdụ nʼime ndị ebo Manase gbasooro Devid, mgbe ọ gara sonyere ndị Filistia nʼịlụso Sọl ọgụ. Ma ya na ndị agha ya enyereghị ndị Filistia aka, nʼihi na mgbe ndị Filistia gbachara izu, ndị ndu ndị Filistia zilagara ya. Ha kwuru sị, “Isi anyị ka anyị ga-atụfu ma ọ bụrụ na Devid ahapụ anyị nʼọgbọ agha gbakwuru nna ya ukwu bụ Sọl.”"},{"book":"1 Ihe E Mere","chapter":"12","verse":"20","text":"Mgbe Devid gara Ziklag, ndị a bụ ndị ikom si nʼebo Manase ndị gbasooro ya: Adna, Jozabad, Jediael, Maikel, Jozabad, Elihu na Ziletai. Ndị a niile bụ ndịisi agha na-achị puku ndị agha nʼebo Manase."},{"book":"1 Ihe E Mere","chapter":"12","verse":"21","text":"Ha nyeere Devid aka imegide ndị agha nkwata ahụ, nʼihi na ha niile bụ dike nʼagha, bụrụkwa ndịisi agha."},{"book":"1 Ihe E Mere","chapter":"12","verse":"22","text":"Site nʼụbọchị ruo nʼụbọchị, ọtụtụ ndị ikom na-agbafeta soro Devid, tutu ruo mgbe ha ghọrọ igwe ndị agha, ndị agha nke Chineke."},{"book":"1 Ihe E Mere","chapter":"12","verse":"23","text":"Ndị a bụ ndị jikeere ibu agha, ndị chịkwa ngwa agha bịakwute Devid na Hebrọn, nʼihi na ha chọrọ ka ọ bịa bụrụ eze ha nʼọnọdụ Sọl, dịka Onyenwe anyị kwuru."},{"book":"1 Ihe E Mere","chapter":"12","verse":"24","text":"Ndị sitere nʼebo Juda, ndị bu ọta na ùbe ha dị puku isii na narị asatọ. (6,800)"},{"book":"1 Ihe E Mere","chapter":"12","verse":"25","text":"Ndị Simiọn a maara aha ha nʼibu agha dị puku asaa na otu narị. (7,100)"},{"book":"1 Ihe E Mere","chapter":"12","verse":"26","text":"Ndị Livayị dị puku anọ na narị isii. (4,600),"},{"book":"1 Ihe E Mere","chapter":"12","verse":"27","text":"tinye Jehoiada, onyendu nʼezinaụlọ Erọn na puku ndị ikom atọ na narị asaa (3,700),"},{"book":"1 Ihe E Mere","chapter":"12","verse":"28","text":"na Zadọk, nwokorobịa bụ dike na dimkpa nʼagha, onyendu ndịisi agha iri abụọ na abụọ (22) ndị si nʼezinaụlọ ya."},{"book":"1 Ihe E Mere","chapter":"12","verse":"29","text":"Ụmụ Benjamin, ndị ikwu Sọl, dị puku atọ (3,000), nʼihi na nʼoge a, ọtụtụ ha nọnyeere Sọl."},{"book":"1 Ihe E Mere","chapter":"12","verse":"30","text":"Ụmụ Ifrem dị iri puku abụọ na narị asatọ (20,800), ndị dị ike nʼagha, ndị a makwaara aha ha nʼikwu ha."},{"book":"1 Ihe E Mere","chapter":"12","verse":"31","text":"Site nʼọkara ebo Manase, ndị ọnụọgụgụ ha dị puku iri na asatọ (18,000) ka a họpụtara ịga inyere Devid aka ịbụ eze."},{"book":"1 Ihe E Mere","chapter":"12","verse":"32","text":"Ụmụ Isaka; narị ndịisi abụọ (200), na ndị ha na-edu. Ndịisi a bụ ndị nwere nghọta oge ha nọ nʼime ya marakwa ihe Izrel kwesiri ime nʼoge ahụ."},{"book":"1 Ihe E Mere","chapter":"12","verse":"33","text":"Ụmụ Zebụlọn dị iri puku ise. (50,000) Ha enweghị obi abụọ ọbụla iso Devid. A zụkwara ha nʼiji ụdị ngwa agha ọbụla na-ebu agha."},{"book":"1 Ihe E Mere","chapter":"12","verse":"34","text":"Ọnụọgụgụ ndị ndu ụmụ Naftalị dị otu puku (1,000), tinyere ndị agha dị puku iri atọ na asaa (37,000), ndị ji ùbe na ọta."},{"book":"1 Ihe E Mere","chapter":"12","verse":"35","text":"Ụmụ Dan dị iri puku abụọ na asatọ, na narị isii. (28,600) Ha bụkwa ndị agha jikeere ibu agha."},{"book":"1 Ihe E Mere","chapter":"12","verse":"36","text":"Ụmụ Asha dị iri puku anọ (40,000). Ha bụ ndị ibu agha doro nnọọ anya."},{"book":"1 Ihe E Mere","chapter":"12","verse":"37","text":"Sitekwa nʼọwụwa anyanwụ Jọdan, site nʼebo Ruben na Gad, na ọkara ebo Manase bi, ndị agha ọnụọgụgụ ha dị narị puku na iri abụọ (120,000), ndị ji ụdị ngwa agha ọbụla pụtara soro Devid. Ha bukwa ngwa agha ha pụta."},{"book":"1 Ihe E Mere","chapter":"12","verse":"38","text":"Ndị a niile bụ ndị agha na-eje ozi nʼusoro ndị ji obi ha pụta."},{"book":"1 Ihe E Mere","chapter":"12","verse":"39","text":"Mgbe ha pụkwutere Devid, ha so ya rie, ṅụọ, abalị atọ. Ọ bụkwa ihe ndị ezinaụlọ ha kwadoro ha ji bịa ka ha riri."},{"book":"1 Ihe E Mere","chapter":"12","verse":"40","text":"Ndị Isaka, na Zebụlọn, na Naftalị si ebe dị anya bute nri. Ịnyịnya ibu, na ịnyịnya kamel, na ịnyịnya muul na ehi ka ha ji bute nri ndị a. Ọ bụkwa nri dị iche iche ka ha butere, dịka ụtụ ọka, na achịcha e ji mkpụrụ fiig mee, na achịcha ndị ọzọ dị iche, na mmanya, na mmanụ, na igwe ehi, na igwe atụrụ. Ha si otu a bute nri ndị a nʼihi na oke ọṅụ jupụtara nʼala Izrel niile."}]}