{"data":[{"book":"१ यूहन्ना","chapter":"5","verse":"1","text":"यार्द ईद विश्वास आद कि यीशु अच मसीह हुन, आव परमेश्वर से पैदा आग्यान; अदिक जो यावारा पैदा माळावाळा से प्यार ईटतान, आव आऊन से भी प्यार ईटतान जो आऊन से पैदा आग्यान."},{"book":"१ यूहन्ना","chapter":"5","verse":"2","text":"याग नाव परमेश्वर से प्यार ईटतेव अदिक आऊन आग्यागोळ इक मान्सतेव, रा इदुर देल अच नाव जान्सतेव कि नाव परमेश्वर उन औलादगोळ से प्यार ईटतेव."},{"book":"१ यूहन्ना","chapter":"5","verse":"3","text":"५:३ यूहन्ना १४:१५यतिकी परमेश्वर से प्यार ईटोद ईद हुन कि नाव आऊन आग्या अक मान्सेव; अदिक आऊन आग्यागोळ कठिन हैलेच."},{"book":"१ यूहन्ना","chapter":"5","verse":"4","text":"यतिकी जो येनारा परमेश्वर देल पैदा आग्याद, अद दुनिया मा जय हासिल माळतद; अदिक अद विजय यदुर देल दुनिया मा जय हासिल आगतद अदा नाम विश्वास हुन."},{"book":"१ यूहन्ना","chapter":"5","verse":"5","text":"दुनिया मा जय हासिल माळावाळा याव हुन? सिर्फ आव यार्द ईद विश्वास आद कि यीशु, परमेश्वर उन पार हुन."},{"book":"१ यूहन्ना","chapter":"5","verse":"6","text":"ईवा हुन आव जो नीर अदिक खुन अन द्वारा बंदीदुन, मतलब यीशु मसीह: आव सिर्फ नीर इन द्वारा ईला लेकीन नीर अदिक रक्ता येढ्ढु चिज इन द्वारा बंदीदुन ईद गवाही सच्चाई हुन."},{"book":"१ यूहन्ना","chapter":"5","verse":"7","text":"अदिक जो गवाही कोळतद, अद आत्मा हुन; यतिकी आत्मा सच्चाई आद."},{"book":"१ यूहन्ना","chapter":"5","verse":"8","text":"गवाही कोळावाळा मुर आव, आत्मा, अदिक नीर, अदिक रक्ता; अदिक मुरू ऊंदा मात मा सयमत आव."},{"book":"१ यूहन्ना","chapter":"5","verse":"9","text":"याग नाव मंळसागोळ्द गवाही मान्स कोमतेव, रा परमेश्वर उन गवाही रा अऊर से वाळुसकु आद; अदिक परमेश्वर उन गवाही ईद आद कि जो आव तान पार उन बारा दा कोटान."},{"book":"१ यूहन्ना","chapter":"5","verse":"10","text":"जो परमेश्वर उन पार मा विश्वास माळतान आव तान मन दा अच गवाही ईटतान. याव परमेश्वर मा विश्वास माळीदिल आव आऊक ख्वाटा ठहरूसदुन, यतिकी आव आ गवाही मा विश्वास माळीदिल जो परमेश्वर तान पार उन बारा दा कोटान."},{"book":"१ यूहन्ना","chapter":"5","verse":"11","text":"५:११ यूहन्ना ३:३६अदिक अद गवाही ईद हुन कि परमेश्वर नामी अनन्त जीवन कोटान, अदिक ईद जीवन आऊन पार उन दा आद."},{"book":"१ यूहन्ना","chapter":"5","verse":"12","text":"यार हात्‍ती पार आन, आऊन हात्‍ती जीवन आद, अदिक यार हात्‍ती परमेश्वर उन पार हैलेच, आऊन हात्‍ती जीवन भी हैलेच."},{"book":"१ यूहन्ना","chapter":"5","verse":"13","text":"ना नीमी, जो परमेश्वर उन पार उन हेसुर मा विश्वास माळतीर, इदुरसाटी लिख्सतीन कि नीव अर्त कोमी कि अनन्त जीवन नीम्द आद."},{"book":"१ यूहन्ना","chapter":"5","verse":"14","text":"अदिक नामी आऊन मुंद जो हिम्मत सिकतद, अद ईद हुन; कि अगर नाव आऊन इच्छा अन्द अनुसार येनारा बेळतेव, रा आव नाम केळतान."},{"book":"१ यूहन्ना","chapter":"5","verse":"15","text":"याग नाव जो येनारा आऊन से बेळतेव आव नाम केळतान, रा ईद भी जान्सतेव कि जो येनारा नाव आऊन से बेळदेव, आव कोळतान."},{"book":"१ यूहन्ना","chapter":"5","verse":"16","text":"अगर यावारा तान मसीह वार्ट उक हिंग पाप माळतेला नोळुल यदुर्द अंजाम मृत्यु आगाल, रा विनती माळकु बेळुल, अदिक परमेश्वर आऊक आंदुर साटी, यार हिंग पाप माळ्यार यदुर्द अंजाम मृत्यु आगाल, जीवन कोटान. पाप हिंग भी आगतद यदुर्द अंजाम मृत्यु आगतद; इदुर बारा दा ना विनती माळोर साटी हेळालीन."},{"book":"१ यूहन्ना","chapter":"5","verse":"17","text":"सप्पा प्रकार इन अन्याय रा पाप हुन, लेकीन हिंग पाप भी आद यदुर्द अंजाम मृत्यु आल्लच."},{"book":"१ यूहन्ना","chapter":"5","verse":"18","text":"नाव जान्सतेव, कि जो यावारा परमेश्वर उन से पैदा आग्यान, आव पाप माळालुन; लेकीन जो परमेश्वर से पैदा आग्यान, आऊक आव ऊळ्सकु ईटतान, अदिक आ दुष्ट आऊक मुट सकाल."},{"book":"१ यूहन्ना","chapter":"5","verse":"19","text":"नाव जान्सतेव कि नाव परमेश्वर से आयेव, अदिक सप्पा दुनिया आ दुष्ट उन वश दा बिदकु आद."},{"book":"१ यूहन्ना","chapter":"5","verse":"20","text":"नाव ईद भी जान्सतेव कि परमेश्वर उन पार होट बंदान अदिक आव नामी समझ कोटान कि नाव आ सही परमेश्वर उक अरतेव; अदिक नाव अदुर दा जो सच्चाई आद, मतलब आऊन पार यीशु मसीह दा ईरतेव. खरा परमेश्वर अदिक अनन्त जीवन ईदा हुन."},{"book":"१ यूहन्ना","chapter":"5","verse":"21","text":"हे चिकोरा, तान तान इक मूर्तीगोळ देल ऊळ्सकु ईटी."}]}