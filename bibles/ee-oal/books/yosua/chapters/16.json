{"data":[{"book":"Yosua","chapter":"16","verse":"1","text":"Yosef ƒe vi siawo, ame siwo nye Efraim kple Manase ƒe viwo la, ƒe anyigba dze egɔme tso Yɔdan tɔsisi la ŋu le Yeriko, to gbegbe la va yi tonyigba la dzi le Betel,"},{"book":"Yosua","chapter":"16","verse":"2","text":"to afi ma yi Luz kple Atarɔt"},{"book":"Yosua","chapter":"16","verse":"3","text":"le Arkitɔwo ƒe anyigba dzi, ɖo ta ɣetoɖoƒe, yi Yafletitɔwo ƒe liƒo dzi, yi keke Bet Horon le gbadzaƒe, to Gezer heyi ɖatɔ Domeƒu la."},{"book":"Yosua","chapter":"16","verse":"4","text":"Esiae nye anyigba si Yosef ƒe viwo, Manase kple Efraim woxɔ."},{"book":"Yosua","chapter":"16","verse":"5","text":"Esiae nye Efraim ƒe viwo ƒe anyigba le woƒe ƒome nu."},{"book":"Yosua","chapter":"16","verse":"6","text":"eye wòtso afi ma yi Domeƒu la ŋu. Mixmetat nɔ eƒe anyiehe lɔƒo. Liƒo la bi ɖo ta ɣedzeƒe; edze le Taanat Silo ŋu le Yanoa ƒe ɣedzeƒe"},{"book":"Yosua","chapter":"16","verse":"7","text":"hetrɔ yi anyigbeme, yi Atarɔt kple Naara, ɖatɔ Yeriko, eye wòwu nu ɖe Yɔdan tɔsisi la nu."},{"book":"Yosua","chapter":"16","verse":"8","text":"Eƒe ɣedzeƒeliƒo ƒe afã le dzigbeme gome tso Tapua, to Kana tɔʋu la ŋu yi ɖatɔ Domeƒu la. Esia nye Efraimviwo ƒe to la ƒe anyigba le woƒe ƒomeawo nu."},{"book":"Yosua","chapter":"16","verse":"9","text":"Wotsɔ du aɖewo tso Manase to la ƒe afã ƒe anyigba dzi hã na Efraim ƒe viwo."},{"book":"Yosua","chapter":"16","verse":"10","text":"Womenya Kanaantɔ siwo nɔ Gezer la ɖa le anyigba la dzi o, ale wogale Efraim ƒe viwo dome abe kluviwo ene."}]}