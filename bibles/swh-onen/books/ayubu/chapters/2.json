{"data":[{"book":"Ayubu","chapter":"2","verse":"1","text":"Siku nyingine wana wa Mungu walikuja kujionyesha mbele za Bwana. Shetani naye akaja pamoja nao kujionyesha mbele zake."},{"book":"Ayubu","chapter":"2","verse":"2","text":"Bwana akamuuliza Shetani, “Umetoka wapi?”"},{"book":"Ayubu","chapter":"2","verse":"3","text":"Bwana akamwambia Shetani, “Je, umemwangalia huyo mtumishi wangu Ayubu? Hakuna mtu mwingine duniani aliye kama yeye, mtu asiye na hatia, ni mnyofu, mwenye kumcha Mungu na kuepukana na uovu. Naye bado anadumisha uadilifu wake, ingawa ulinichochea dhidi yake, ili nimwangamize pasipo sababu.”"},{"book":"Ayubu","chapter":"2","verse":"4","text":"Shetani akamjibu Bwana, “Ngozi kwa ngozi! Mwanadamu atatoa vyote alivyo navyo kwa ajili ya uhai wake."},{"book":"Ayubu","chapter":"2","verse":"5","text":"Lakini nyoosha mkono wako na kuipiga nyama yake na mifupa yake, naye kwa hakika atakulaani mbele za uso wako.”"},{"book":"Ayubu","chapter":"2","verse":"6","text":"Bwana akamwambia Shetani, “Vema sana, kwa hiyo, yeye yumo mikononi mwako, lakini lazima umwachie uhai wake.”"},{"book":"Ayubu","chapter":"2","verse":"7","text":"Basi Shetani akatoka mbele za Bwana naye akampiga Ayubu kwa majipu mabaya tangu nyayo za miguu yake hadi utosi wa kichwa."},{"book":"Ayubu","chapter":"2","verse":"8","text":"Ndipo Ayubu akachukua kigae na kujikuna nacho huku akiketi kwenye majivu."},{"book":"Ayubu","chapter":"2","verse":"9","text":"Mke wake akamwambia, “Je, bado unashikamana na uadilifu wako? Mlaani Mungu nawe ukafe!”"},{"book":"Ayubu","chapter":"2","verse":"10","text":"Akamjibu, “Unazungumza kama vile ambavyo mwanamke mpumbavu2:10 Mpumbavu hapa ina maana ya kupungukiwa maadili. yeyote angenena. Je, tupokee mema mikononi mwa Mungu, nasi tusipokee na udhia?”"},{"book":"Ayubu","chapter":"2","verse":"11","text":"Basi marafiki watatu wa Ayubu, ndio Elifazi Mtemani, na Bildadi Mshuhi na Sofari Mnaamathi, waliposikia juu ya taabu yote iliyompata Ayubu, wakajipanga toka manyumbani mwao, nao wakakutana pamoja kwa makubaliano kwenda kumtuliza katika taabu hiyo na kumfariji."},{"book":"Ayubu","chapter":"2","verse":"12","text":"Walipomwona kwa mbali, ilikuwa vigumu kumtambua. Wakaanza kulia kwa sauti kubwa, wakayararua majoho yao na kujirushia mavumbi juu ya vichwa vyao."},{"book":"Ayubu","chapter":"2","verse":"13","text":"Kisha wakaketi chini kwenye udongo pamoja na Ayubu kwa siku saba usiku na mchana. Hakuna yeyote aliyesema naye neno, kwa sababu waliona jinsi mateso yake yalivyokuwa makubwa."}]}