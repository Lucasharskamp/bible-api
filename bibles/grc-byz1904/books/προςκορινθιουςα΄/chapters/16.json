{"data":[{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"1","text":"Περὶ δὲ τῆς λογίας τῆς εἰς τοὺς ἁγίους, ὥσπερ διέταξα ταῖς ἐκκλησίαις τῆς Γαλατίας οὕτω καὶ ὑμεῖς ποιήσατε."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"2","text":"κατὰ μίαν σαββάτων ἕκαστος ὑμῶν παρ᾽ ἑαυτῷ τιθέτω θησαυρίζων ὅ τι ἂν εὐοδῶται, ἵνα μὴ ὅταν ἔλθω τότε λογίαι γίνωνται."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"3","text":"ὅταν δὲ παραγένωμαι, οὓς ἐὰν δοκιμάσητε, δι᾽ ἐπιστολῶν τούτους πέμψω ἀπενεγκεῖν τὴν χάριν ὑμῶν εἰς Ἱερουσαλήμ·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"4","text":"ἐὰν δὲ ᾖ ἄξιον τοῦ κἀμὲ πορεύεσθαι, σὺν ἐμοὶ πορεύσονται."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"5","text":"Ἐλεύσομαι δὲ πρὸς ὑμᾶς ὅταν Μακεδονίαν διέλθω· Μακεδονίαν γὰρ διέρχομαι·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"6","text":"πρὸς ὑμᾶς δὲ τυχὸν παραμενῶ ἢ καὶ παραχειμάσω, ἵνα ὑμεῖς με προπέμψητε οὗ ἐὰν πορεύωμαι."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"7","text":"οὐ θέλω γὰρ ὑμᾶς ἄρτι ἐν παρόδῳ ἰδεῖν, ἐλπίζω δὲ χρόνον τινὰ ἐπιμεῖναι πρὸς ὑμᾶς, ἐὰν ὁ Κύριος ἐπιτρέπῃ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"8","text":"ἐπιμενῶ δὲ ἐν Ἐφέσῳ ἕως τῆς πεντηκοστῆς·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"9","text":"θύρα γάρ μοι ἀνέῳγε μεγάλη καὶ ἐνεργής, καὶ ἀντικείμενοι πολλοί."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"10","text":"Ἐὰν δὲ ἔλθῃ Τιμόθεος, βλέπετε ἵνα ἀφόβως γένηται πρὸς ὑμᾶς· τὸ γὰρ ἔργον Κυρίου ἐργάζεται ὡς κἀγώ· μή τις οὖν αὐτὸν ἐξουθενήσῃ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"11","text":"προπέμψατε δὲ αὐτὸν ἐν εἰρήνῃ ἵνα ἔλθῃ πρός με· ἐκδέχομαι γὰρ αὐτὸν μετὰ τῶν ἀδελφῶν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"12","text":"Περὶ δὲ Ἀπολλὼ τοῦ ἀδελφοῦ, πολλὰ παρεκάλεσα αὐτὸν ἵνα ἔλθῃ πρὸς ὑμᾶς μετὰ τῶν ἀδελφῶν· καὶ πάντως οὐκ ἦν θέλημα ἵνα νῦν ἔλθῃ, ἐλεύσεται δὲ ὅταν εὐκαιρήσῃ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"13","text":"Γρηγορεῖτε, στήκετε ἐν τῇ πίστει, ἀνδρίζεσθε, κραταιοῦσθε."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"14","text":"πάντα ὑμῶν ἐν ἀγάπῃ γινέσθω."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"15","text":"Παρακαλῶ δὲ ὑμᾶς, ἀδελφοί· οἴδατε τὴν οἰκίαν Στεφανᾶ, ὅτι ἐστὶν ἀπαρχὴ τῆς Ἀχαΐας καὶ εἰς διακονίαν τοῖς ἁγίοις ἔταξαν ἑαυτούς·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"16","text":"ἵνα καὶ ὑμεῖς ὑποτάσσησθε τοῖς τοιούτοις καὶ παντὶ τῷ συνεργοῦντι καὶ κοπιῶντι."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"17","text":"χαίρω δὲ ἐπὶ τῇ παρουσίᾳ Στεφανᾶ καὶ Φουρτουνάτου καὶ Ἀχαϊκοῦ, ὅτι τὸ ὑμῶν ὑστέρημα οὗτοι ἀνεπλήρωσαν·"},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"18","text":"ἀνέπαυσαν γὰρ τὸ ἐμὸν πνεῦμα καὶ τὸ ὑμῶν. ἐπιγινώσκετε οὖν τοὺς τοιούτους."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"19","text":"Ἀσπάζονται ὑμᾶς αἱ ἐκκλησίαι τῆς Ἀσίας. ἀσπάζονται ὑμᾶς ἐν Κυρίῳ πολλὰ Ἀκύλας καὶ Πρίσκιλλα σὺν τῇ κατ᾽ οἶκον αὐτῶν ἐκκλησίᾳ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"20","text":"ἀσπάζονται ὑμᾶς οἱ ἀδελφοὶ πάντες. ἀσπάσασθε ἀλλήλους ἐν φιλήματι ἁγίῳ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"21","text":"Ὁ ἀσπασμὸς τῇ ἐμῇ χειρὶ Παύλου."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"22","text":"εἴ τις οὐ φιλεῖ τὸν Κύριον Ἰησοῦν Χριστόν, ἤτω ἀνάθεμα. μαρὰν ἀθᾶ."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"23","text":"Ἡ χάρις τοῦ Κυρίου Ἰησοῦ Χριστοῦ μεθ᾽ ὑμῶν."},{"book":"ΠΡΟΣ ΚΟΡΙΝΘΙΟΥΣ Α΄","chapter":"16","verse":"24","text":"ἡ ἀγάπη μου μετὰ πάντων ὑμῶν ἐν Χριστῷ Ἰησοῦ· ἀμήν."}]}