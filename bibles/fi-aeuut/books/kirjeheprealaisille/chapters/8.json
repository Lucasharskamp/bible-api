{"data":[{"book":"Kirje heprealaisille","chapter":"8","verse":"1","text":"Asian ydin on siis tämä: meidän ylipappimme on Kristus, jonka tehtävää juuri kuvailin. Hän on taivaassa itsensä Jumalan valtaistuimen oikealla puolella."},{"book":"Kirje heprealaisille","chapter":"8","verse":"2","text":"Hän hoitaa papinvirkaansa taivaan temppelissä. Tämä pyhin jumalanpalveluspaikka ei ole ihmisten, vaan Herran rakentama."},{"book":"Kirje heprealaisille","chapter":"8","verse":"3","text":"Jokaisen ylipapin tehtävänä on uhrata lahjoja ja uhreja. Siksi Kristuksenkin on uhrattava,"},{"book":"Kirje heprealaisille","chapter":"8","verse":"4","text":"mutta hänen uhrinsa on paljon parempi kuin muiden ylipappien. Hän ei kylläkään olisi juutalainen pappi, vaikka olisikin maan päällä, sillä nuo papithan noudattavat vanhaa juutalaista uhriperinnettä."},{"book":"Kirje heprealaisille","chapter":"8","verse":"5","text":"He toimivat temppelissä, joka on vain taivaan temppelin varjo ja jäljitelmä. Kun Mooses valmistautui rakentamaan telttatemppeliä8:5 Telttatemppeli, »ilmestystysmaja», rakennettiin israelilaisten autiomaavaelluksen aikana Herran kohtaamispaikaksi. Siinä oli mm. lutonarkki, jossa säilytettiin laintauluja. Maja oli joka kohdastaan vertauskuvallinen. Ks. seuraavan luvun alkua., Jumala kehotti häntä noudattamaan tarkasti sitä taivaan temppelin mallia, jonka hän oli näyttänyt Moosekselle Siinain vuorella."},{"book":"Kirje heprealaisille","chapter":"8","verse":"6","text":"Kristuksen papinvirka taivaassa on paljon tärkeämpi kuin juutalaisten pappien. Sisältäähän uusi liitto, jonka Jumala on hänen välityksellään solminut ihmisten kanssa, paljon suuremmat lupaukset kuin entinen."},{"book":"Kirje heprealaisille","chapter":"8","verse":"7,8","text":"Ihmiset rikkoivat ensimmäisen liiton – muutenhan ei uutta liittoa olisi tarvittukaan. Sen vuoksi Jumala sanoi: »Tulee päivä, jolloin teen Israelin ja Juudan kanssa uuden liiton."},{"book":"Kirje heprealaisille","chapter":"8","verse":"9","text":"Uusi liitto ei ole samanlainen kuin se, jonka tein heidän esi-isiensä kanssa silloin, kun tartuin heidän käteensä johtaakseni heidät pois Egyptistä. Koska he purkivat liiton omalta puoleltaan, minunkin oli purettava se."},{"book":"Kirje heprealaisille","chapter":"8","verse":"10","text":"Uusi liitto, jonka nyt teen Israelin kanssa, on tällainen: kirjoitan lakini heidän mieleensä, että he tietävät käskemättäni, mitä haluan heidän tekevän. Lait ovat heidän sydämessään ja he tottelevat niitä mielellään. Minä olen heidän Jumalansa ja he ovat minun kansani."},{"book":"Kirje heprealaisille","chapter":"8","verse":"11","text":"Kenenkään ei enää tarvitse sanoa ystävälleen, naapurilleen tai veljelleen: ’Sinunkin pitäisi oppia tuntemaan Herra’, sillä he kaikki pienimmästä suurimpaan tuntevat jo minut."},{"book":"Kirje heprealaisille","chapter":"8","verse":"12","text":"Annan anteeksi kaikki heidän pahat tekonsa enkä enää muista heidän syntejään.»"},{"book":"Kirje heprealaisille","chapter":"8","verse":"13","text":"Jumala sanoo, että hänen uusi liittonsa korvaa vanha. Vanha liitto ei ole enää voimassa, vaan se on purettu."}]}