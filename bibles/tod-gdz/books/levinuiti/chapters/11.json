{"data":[{"book":"Levi Nuiti","chapter":"11","verse":"1","text":"Ɠɔoɠɔ GALAGI ɓɔɛni Moize ʋɔ ta Aalɔn, é ɠɛ ti ma:"},{"book":"Levi Nuiti","chapter":"11","verse":"2","text":"«À ɓɔɛ Izilayɛle nuiti pɔ, wo ɠɛ ti ma: Suaiti kpein saama, niiti ti eteai zu, wɛlɛ niiti ka wa zoo wo ti mi."},{"book":"Levi Nuiti","chapter":"11","verse":"3","text":"Wa zoo wo suai ma zii pɛ mi, nii polokagi ɠaaʋaliai, é miizu, é ɗa tɛ ʋolu."},{"book":"Levi Nuiti","chapter":"11","verse":"4","text":"Kɛlɛ niiti wo la ti mia, anɛɛ ni ti-ʋolokagi ɠaaʋaliʋɛ, ɓaa ti miizu, ti ɗa tɛ ʋolu, naati ta ga niiti: ɲɔmɛi, anɛɛ ni toɠa miizu, é ɗa tɛ ʋolu, kɛlɛ polokagi ɠaa la ʋalini. Wa deve ga kɔzɔʋɛ."},{"book":"Levi Nuiti","chapter":"11","verse":"5","text":"Foevoegoi ɓalaa ɠa miizu, é ɗa tɛ ʋolu, kɛlɛ polokagi ɠaa la ʋalini, wa deve ga kɔzɔʋɛ."},{"book":"Levi Nuiti","chapter":"11","verse":"6","text":"Zaɓei ɓalaa ɠa miizu, é ɗa tɛ ʋolu, kɛlɛ polokagi ɠaa la ʋalini, wa deve ga kɔzɔʋɛ."},{"book":"Levi Nuiti","chapter":"11","verse":"7","text":"Boigi ɓalaa, polokagi ɠaaʋaliʋɛ, kɛlɛ é la miizu, é ʋa ɗa tɛ ʋolu, wa deve ga kɔzɔʋɛ."},{"book":"Levi Nuiti","chapter":"11","verse":"8","text":"À mina ti-ma zuai ta mi, wo mina vɔɔɠu ti-ma ʋoomai ta ʋa. Wa ti leve ga ti ɠɔzɔʋɛ."},{"book":"Levi Nuiti","chapter":"11","verse":"9","text":"«Ziɛ wu zuaiti kpein su, wɛlɛ niiti ka wa zoo wo ti mi: niiti ma woekegi ti ʋa, ta maaɠalai ti ma, ti ziɛiti bu, é ɠɛni ga kpoloɗɛiti ɓaa ziɛ wolaiti."},{"book":"Levi Nuiti","chapter":"11","verse":"10","text":"Kɛlɛ wa naati deve ga ti ɠɔzɔʋɛ, niiti kpein ma woeke ge la ti ʋa, ɓaa maaɠala la ti ma, ti kpein saama, ti yɛnvuzu ziɛi wu, é ɠɛni ga kpoloɗɛiti ɓaa ziɛ wolaiti."},{"book":"Levi Nuiti","chapter":"11","verse":"11","text":"Wa ti leve ga ti ɠɔzɔʋɛ. À mina ti-ma zuai ta mi, wa ti-ma ʋoomai leve ga ti ɠɔzɔʋɛ."},{"book":"Levi Nuiti","chapter":"11","verse":"12","text":"Wa naati kpein deve ga ti ɠɔzɔʋɛ wo ɠaazu, niiti ti ziɛiti bu, ma woeke ge la ti ʋa, maaɠala la ti ma."},{"book":"Levi Nuiti","chapter":"11","verse":"13","text":"«Wɔniiti saama, wɛlɛ niiti ka wa ti leve ga ti ɠɔzɔʋɛ, nu la ti mia: ɗuai ma zii pɛ, koɠɛi ma zii pɛ,"},{"book":"Levi Nuiti","chapter":"11","verse":"14","text":"seeʋei ma zii pɛ,"},{"book":"Levi Nuiti","chapter":"11","verse":"15","text":"kalawɔnii ma zii pɛ,"},{"book":"Levi Nuiti","chapter":"11","verse":"16","text":"sizigoi ma zii pɛ, buungi ma zii pɛ,"},{"book":"Levi Nuiti","chapter":"11","verse":"17","text":"kpoloɗɛ laaʋɛ wɔnii ma zii tanigaa,"},{"book":"Levi Nuiti","chapter":"11","verse":"18","text":"ziɛ wɔnii ma zii tanigaa,"},{"book":"Levi Nuiti","chapter":"11","verse":"19","text":"ta zɛgbɛlutugi, ta dɛvɛi."},{"book":"Levi Nuiti","chapter":"11","verse":"20","text":"«Fuluani goi kpein koʋegi ba, é ɗa ziɛ ɠɔɠɔiti ga, wa naati deve ga ti ɠɔzɔʋɛ wo ɠaazu."},{"book":"Levi Nuiti","chapter":"11","verse":"21","text":"Kɛlɛ fuluaniiti kpein saama, ti ɠoʋesu, ti ɗa ziɛ ɠɔɠɔiti ga, wa zoo wo naati mi, niiti ti-ɓeɠaiti ti ti-ɠɔɠɔzapalagiti maazuʋɛ, ti ɗa ʋili zooi ma."},{"book":"Levi Nuiti","chapter":"11","verse":"22","text":"Pɛtɛ nii wa zoo wo mi: kotogi ta kpazinɛgi, ta ti-ma ziiti."},{"book":"Levi Nuiti","chapter":"11","verse":"23","text":"Wa fuluani zɔiti deve ga ti ɠɔzɔʋɛ, niiti ti ɠoʋesu, ta kɔɠɔi ti ʋa."},{"book":"Levi Nuiti","chapter":"11","verse":"24","text":"«Suai tanigaa ta ná, ta zoo ti wo ɠɔzɔ, nu-o-nu a vɔɔɠu ti-ma ʋoomai ta ʋa, naa ɠa ɠɔzɔ eyɛsu kpɔkɔi zeeli."},{"book":"Levi Nuiti","chapter":"11","verse":"25","text":"Nu-o-nu a ti-ma ʋoomai ta zeɠe, kɛni é ná-seɠeiti gba. Kɔzɔai ɠa yɛ de, eyɛsu kpɔkɔi."},{"book":"Levi Nuiti","chapter":"11","verse":"26","text":"Wa suai naa kpein deve ga kɔzɔʋɛ, nii polokagi ba kɛlɛ kɔɠɔi ɠaa la ʋalini, ɓaa é la miizu, é ʋa ɗa tɛ. Nu-o-nu a vɔɔɠu ta ʋa, toɠa ɠɔzɔ."},{"book":"Levi Nuiti","chapter":"11","verse":"27","text":"Wa naati kpein deve ga ti ɠɔzɔʋɛ, niiti ti-ɠɔɠɔi naani, ti ziɛzu ti-ɠɔɠɔzapalagiti ga. Nu-o-nu a vɔɔɠu ti-ma ʋoomai ta ʋa, toɠa ɠɔzɔ eyɛsu kpɔkɔi zeeli."},{"book":"Levi Nuiti","chapter":"11","verse":"28","text":"Nu-o-nu a ti-ma ʋoomai ta zeɠe, kɛni é ná-seɠeiti gba. Kɔzɔai ɠa yɛ de, eyɛsu kpɔkɔi. Wa ti leve ga ti ɠɔzɔʋɛ."},{"book":"Levi Nuiti","chapter":"11","verse":"29","text":"«Pɛtɛ, sua goiti saama, ti ɓokposu zooi ma, niiti wa ti leve ga ti ɠɔzɔʋɛ, naati ta ga: inɛgi ma zii pɛ,"},{"book":"Levi Nuiti","chapter":"11","verse":"30","text":"ta zeegoi, ta kooloi ma zii pɛ."},{"book":"Levi Nuiti","chapter":"11","verse":"31","text":"Wa ti leve ga ti ɠɔzɔʋɛ, sua goiti saama. Nu-o-nu a vɔɔɠu ti-ma ʋoomai ta ʋa, toɠa ɠɔzɔ eyɛsu kpɔkɔi zeeli."},{"book":"Levi Nuiti","chapter":"11","verse":"32","text":"Sɔɔla kpein, ti-ma ʋoomai ta a vɔɔɠu ba, naa ɠa ɠɔzɔ: gulu aniɲakai, ɓaa seɠei, ɓaa kɔlɔ, ɓaa ɓɔlɔ, ɓaa aniɲaka kpein nu a ɓɛdɛ ɠula su. Kɛni é gba ga ziɛi, kɛlɛ kɔzɔai ɠa yɛ de eyɛsu kpɔkɔi zeeli, naa ʋolu toɠa ɲade niina."},{"book":"Levi Nuiti","chapter":"11","verse":"33","text":"Ni ti-ma ʋoomai a loona pɔlɔ liɠii zu, su anii ɠa ɠɔzɔ, wa aniɲakai naa wolo."},{"book":"Levi Nuiti","chapter":"11","verse":"34","text":"Daamiani kpein a ɠɛ ga nu mi, ni pɔlɔ liɠii naa zu ɗɛi ta a ʋuuna ma, naa ɠa ɠɔzɔ. Ni ti-ma ʋoomai a loona aniɲakai nɔpɛ su, kpɔɔle ani kpein, nii a ɠɛ su, naa ɠa ɠɔzɔ."},{"book":"Levi Nuiti","chapter":"11","verse":"35","text":"Sɔɔla kpein, ti-ma ʋoomai ta a vɔɔɠu ba, naa ɠa ɠɔzɔ. Ni a ɠɛna ga sulugi ɓaa abu laazuʋɛti, wa ti ɠoloɠolo. Ti ɠɔzɔʋɛ, wa ti leve ga ti ɠɔzɔʋɛ."},{"book":"Levi Nuiti","chapter":"11","verse":"36","text":"Ni a ɠɛna ga ziɛungi ɓaa ziɛ makɛsuʋɛti, naati ti la ɠɔzɔa, ti ɲadegai ɠa yɛ de, kɛlɛ zɔi nɔpɛ a vɔɔɠu ti-ma ʋoomai ta ʋa, naa ɠa ɠɔzɔ."},{"book":"Levi Nuiti","chapter":"11","verse":"37","text":"Ti-ma ʋoomai ta a loona ani zuwu ma, nii é vazasu, naa ɲadegai ɠa yɛ de."},{"book":"Levi Nuiti","chapter":"11","verse":"38","text":"Kɛlɛ ni nu a ziɛi ʋuuna ani zuwui ma, ta ti-ma ʋoomai ta loo ani zuwui naa ma, wa deve ga kɔzɔʋɛ."},{"book":"Levi Nuiti","chapter":"11","verse":"39","text":"«Suaiti ti ɠɛɛzu wo ʋɛ ga daamianigi, naa ta a zaana, zɔi a vɔɔɠu ma ʋoomai ʋa, toɠa ɠɔzɔ eyɛsu kpɔkɔi zeeli."},{"book":"Levi Nuiti","chapter":"11","verse":"40","text":"Zɔi a ma zua ʋoomai ta mi, kɛni é ná-seɠeiti gba. Kɔzɔai ɠa yɛ de, eyɛsu kpɔkɔi. Zɔi a ma ʋoomai zeɠe, kɛni é ná-seɠeiti gba. Kɔzɔai ɠa yɛ de, eyɛsu kpɔkɔi."},{"book":"Levi Nuiti","chapter":"11","verse":"41","text":"«Wa sua goi naati kpein deve ga ti ɠɔzɔʋɛ, niiti ti ɓokposu zooi ma. Nu mina ta mi ɲɛgɛlɛin."},{"book":"Levi Nuiti","chapter":"11","verse":"42","text":"À mina sua goi naa tanɔpɛ mi ɲɛgɛlɛin, niiti ti ɓokposu zooi ma, anɛɛ niiti ti ɓokposu ɠogi ma, anɛɛ niiti ti ziɛzu ɠɔɠɔ naanigɔiti ga, ɓaa ɠɔɠɔ mɔinmɔingiti ga, mazɔlɔɔ wa ti leve ga ti ɠɔzɔʋɛ."},{"book":"Levi Nuiti","chapter":"11","verse":"43","text":"À mina ɓɔɠɔ ɠɔzɔ ga naama zuaiti ti ɓokposu. À mina ɓɔɠɔ ɠɛ ga ɲadetala nu ga ti maaʋele."},{"book":"Levi Nuiti","chapter":"11","verse":"44","text":"Mazɔlɔɔ nà ga Ɠɔoɠɔ GALAGI, wa-ƓALAGI. À ɓɔɠɔ ɲade, wa ɲade, mazɔlɔɔ nɔ̀un ɲàdegɛ. À mina ɓɔɠɔ ɠɔzɔ ga naama zua goiti, ti ɓokposu zooi ma."},{"book":"Levi Nuiti","chapter":"11","verse":"45","text":"Mazɔlɔɔ nà ga Ɠɔoɠɔ GALAGI, nii é wo ɠula Ezipete yooi ʋa, ga gè ɠɛ ga wa-ƓALAGI. À ɲade, mazɔlɔɔ nɔ̀un ɲàdegɛ.»"},{"book":"Levi Nuiti","chapter":"11","verse":"46","text":"Tɔgi ɠana, é ʋilɛ suaiti ta-vai ʋa, ta wɔniiti, ta fuluaniiti kpein ti vulua, ti yɛnvuzu ziɛiti bu, ta fuluaniiti ti ɓokposu zooi ma,"},{"book":"Levi Nuiti","chapter":"11","verse":"47","text":"naa ɠa a kɛ wo zɔɠɔzu ɠwɛɛ ani ɲadegaiti ba, ta niiti ti ɠɔzɔai, suai nu a mi, ta suai nu la mia."}]}