{"data":[{"book":"ULevi","chapter":"18","verse":"1","text":"UThixo wathi kuMosi,"},{"book":"ULevi","chapter":"18","verse":"2","text":"“Tshela abako-Israyeli ukuthi: ‘NginguThixo uNkulunkulu wenu."},{"book":"ULevi","chapter":"18","verse":"3","text":"Lingabokwenza lokhu okwenziwa eGibhithe, lapho elalikhona, njalo lingabokwenza abakwenzayo ezweni laseKhenani, lapho engilisa khona. Lingalandeli abakwenzayo."},{"book":"ULevi","chapter":"18","verse":"4","text":"Lalelani imithetho yami njalo linanzelele, lilandele izimiso zami. Mina nginguThixo uNkulunkulu wenu."},{"book":"ULevi","chapter":"18","verse":"5","text":"Gcinani izimiso zami lemithetho yami, ngoba umuntu oyilalelayo uzaphila ngayo. Mina nginguThixo."},{"book":"ULevi","chapter":"18","verse":"6","text":"Akungabi lamuntu osondela esihlotsheni sakhe esiseduze ukuthi alale laso. Mina nginguThixo."},{"book":"ULevi","chapter":"18","verse":"7","text":"Ungatheleli uyihlo ihlazo ngokulala lonyoko. Ngunyoko; ungalali laye."},{"book":"ULevi","chapter":"18","verse":"8","text":"Ungalali lomfazi kayihlo; lokho kuthelela uyihlo ihlazo."},{"book":"ULevi","chapter":"18","verse":"9","text":"Ungalali lodadewenu, loba indodakazi kayihlo loba indodakazi kanyoko, kungakhathalekile ukuthi wazalelwa ekhaya loba kwenye indawo."},{"book":"ULevi","chapter":"18","verse":"10","text":"Ungalali lendodakazi yendodana yakho loba indodakazi yendodakazi yakho; lokhu kuzakuthelela ihlazo."},{"book":"ULevi","chapter":"18","verse":"11","text":"Ungalali lendodakazi yomfazi kayihlo, eyazalwa nguyihlo, ingudadewenu."},{"book":"ULevi","chapter":"18","verse":"12","text":"Ungalali lodadewabo kayihlo; uyisihlobo sikayihlo esiseduze kakhulu."},{"book":"ULevi","chapter":"18","verse":"13","text":"Ungalali lodadewabo kanyoko, uyisihlobo sikanyoko esiseduzane kakhulu."},{"book":"ULevi","chapter":"18","verse":"14","text":"Ungatheleli umfowabo kayihlo ihlazo ngokusondela kumkakhe ukuthi ulale laye, ngoba ungunyoko."},{"book":"ULevi","chapter":"18","verse":"15","text":"Ungalali lomalokazana wakho, ngumfazi wendodana yakho; ungalali laye."},{"book":"ULevi","chapter":"18","verse":"16","text":"Ungalali lomfazi womfowenu; kuzathelela umfowenu ihlazo."},{"book":"ULevi","chapter":"18","verse":"17","text":"Ungalali lowesifazane kanye lendodakazi yakhe. Ungalali lendodakazi yendodana yakhe loba indodakazi yendodakazi yakhe; bayizihlobo zakho eziseduzane. Lokhu kuyikuxhwala."},{"book":"ULevi","chapter":"18","verse":"18","text":"Ungathathi udadewabo womkakho ukuthi ulale laye nxa umkakho esaphila."},{"book":"ULevi","chapter":"18","verse":"19","text":"Ungasondeli kowesifazane ukuthi ulale laye ngesikhathi esemfuleni ngoba ungcolile."},{"book":"ULevi","chapter":"18","verse":"20","text":"Ungalali lomfazi kamakhelwane wakho ngoba uyazingcolisa ngaye."},{"book":"ULevi","chapter":"18","verse":"21","text":"Unganikeli loba nguphi wabantwabakho ukuthi abe ngumhlatshelo kunkulunkulu uMoleki, ngoba akufanelanga ukuthi ungcolise ibizo likaNkulunkulu wakho. Mina nginguThixo."},{"book":"ULevi","chapter":"18","verse":"22","text":"Ungalali lendoda njengendoda ilala lomfazi; lokhu kuyisinengiso."},{"book":"ULevi","chapter":"18","verse":"23","text":"Ungafebi lenyamazana, ngoba uyazingcolisa ngalokho. Owesifazane angafebi lenyamazana, lokhu kuyisinengiso."},{"book":"ULevi","chapter":"18","verse":"24","text":"Lingazingcolisi noma kungayiphi yalezizindlela, ngoba yizo izindlela izizwe engizazidudula phambi kwenu ezazingcolisa ngazo."},{"book":"ULevi","chapter":"18","verse":"25","text":"Kwaze kwangcola lelizwe; kungakho ngalijezisa ngesono salo, ilizwe ababehlala kulo labakhafula."},{"book":"ULevi","chapter":"18","verse":"26","text":"Kodwa kumele ligcine izimiso zami lemilayo yami. Lina banikazi belizwe labezizwe abaphakathi kwenu, akufanelanga benze lezizinto ezenyanyekayo,"},{"book":"ULevi","chapter":"18","verse":"27","text":"ngoba zonke lezizinto zenziwa ngabantu ababehlala kulelilizwe lina lingakafiki, ngakho ilizwe langcola."},{"book":"ULevi","chapter":"18","verse":"28","text":"Nxa lingenza amanyala kulelilizwe, lizalikhafula njengendlela elakhafula ngayo izizwe ezalandulelayo."},{"book":"ULevi","chapter":"18","verse":"29","text":"Loba ngubani owenza lezizinto ezenyanyekayo, kumele axotshwe ebantwini bakibo."},{"book":"ULevi","chapter":"18","verse":"30","text":"Gcinani iziqondiso zami, lingalandeli izindlela zamanyala lemikhuba eyayilandelwa ngabantu abalandulelayo, njalo lingazingcolisi ngayo. Mina nginguThixo uNkulunkulu wenu.’ ”"}]}