{"data":[{"book":"Maatewos","chapter":"20","verse":"1","text":"“Mootummaan samiis abbaa lafaa kan iddoo dhaabaa wayinii isaatti hojjettoota qacarachuuf jedhee barii obboroo manaa baʼe tokko fakkaata."},{"book":"Maatewos","chapter":"20","verse":"2","text":"Innis guyyaatti diinaarii20:2 Diinaariin mindaa guyyaatti hojjetaa tokkoof kaffalamu ture. tokko tokko isaanii kaffaluuf hojjettoota sanaan walii galee gara iddoo dhaabaa wayinii isaatti isaan erge."},{"book":"Maatewos","chapter":"20","verse":"3","text":"“Namichi sunis gara saʼaatii sadiitti gad baʼee namoota hojii malee iddoo gabaa dhadhaabatan kanneen biraa arge."},{"book":"Maatewos","chapter":"20","verse":"4","text":"‘Isinis dhaqaatii iddoo dhaabaa wayinii kootii keessa hojjedhaa; anis waan isiniif malu isiniifin kaffalaa’ jedheen."},{"book":"Maatewos","chapter":"20","verse":"5","text":"Isaanis ni dhaqan."},{"book":"Maatewos","chapter":"20","verse":"6","text":"Naannoo saʼaatii kudha tokkoottis gad baʼee namoota hojii malee dhadhaabatan biraa argee, ‘Isin maaliif guyyaa guutuu hojii malee as dhadhaabattu?’ jedhee isaan gaafate."},{"book":"Maatewos","chapter":"20","verse":"7","text":"“Isaanis, ‘Sababii namni tokko illee nu hin qacaratiniif’ jedhanii deebisan."},{"book":"Maatewos","chapter":"20","verse":"8","text":"“Yommuu galgalaaʼetti abbaan iddoo dhaabaa wayinii sanaa hoogganaa hojii isaatiin, ‘Hojjettoota waami; warra gara dhumaatti qacaramanii jalqabii hamma warra dura qacaramaniitti mindaa isaanii kaffaliif’ jedheen."},{"book":"Maatewos","chapter":"20","verse":"9","text":"“Warri gara saʼaatii kudha tokkootti qacaraman sunis dhufanii tokkoon tokkoon isaanii diinaarii tokko tokko fudhatan."},{"book":"Maatewos","chapter":"20","verse":"10","text":"Warri jalqabatti qacaraman yommuu dhufanitti waan warra kaan caalaa argatan seʼan. Garuu tokkoon tokkoon isaanii diinaarii tokko tokko fudhatan."},{"book":"Maatewos","chapter":"20","verse":"11","text":"Isaan yommuu diinaarii sana fudhatanitti abbaa lafaa sanatti guunguman."},{"book":"Maatewos","chapter":"20","verse":"12","text":"Isaanis, ‘Warri gara dhumaatti qacaraman kunneen saʼaatii tokko qofa hojjetan; ati garuu nu warra dadhabbii hojichaatii fi hoʼa guyyaa obsine isaaniin wal qixxeessite’ jedhaniin."},{"book":"Maatewos","chapter":"20","verse":"13","text":"“Inni garuu hojjettoota sana keessaa isa tokkoon, ‘Yaa michuu ko, ani waan tokkoon illee si hin miine. Ati diinaarii tokkoon naan walii hin gallee?"},{"book":"Maatewos","chapter":"20","verse":"14","text":"Qooda kee fudhadhuu deemi; ani namicha isa gara dhumaa kanaafis hammuma siif kenne sana kennuufii nan barbaada."},{"book":"Maatewos","chapter":"20","verse":"15","text":"Ani qarshii kootiin waan barbaade gochuuf mirga hin qabuu? Yookaan sababii ani arjaa taʼeef hinaaftaa?’ jedhe."},{"book":"Maatewos","chapter":"20","verse":"16","text":"“Akkasuma warri dhumaa warra jalqabaa ni taʼu; warri jalqabaa immoo warra dhumaa ni taʼu.”"},{"book":"Maatewos","chapter":"20","verse":"17","text":"Yesuus utuu Yerusaalemitti ol baʼaa jiruu barattoota kudha lamaan kophaatti baasee akkana jedheen:"},{"book":"Maatewos","chapter":"20","verse":"18","text":"“Kunoo nu Yerusaalemitti ol baʼaa jirra; Ilmi Namaas dabarfamee luboota hangafootattii fi barsiistota seeraatti ni kennama. Isaanis duʼa itti muru;"},{"book":"Maatewos","chapter":"20","verse":"19","text":"akka isaan itti qoosaniif, isa garafanii fi isa fannisaniifis dabarsanii Namoota Ormaatti isa kennu. Innis guyyaa sadaffaatti duʼaa ni kaafama!”"},{"book":"Maatewos","chapter":"20","verse":"20","text":"Ergasiis haati ilmaan Zabdewoos ilmaan ishee wajjin gara Yesuus dhuftee jilbeenfattee waa isa kadhatte."},{"book":"Maatewos","chapter":"20","verse":"21","text":"Yesuusis, “Ati maal barbaadda?” jedheen."},{"book":"Maatewos","chapter":"20","verse":"22","text":"Yesuus immoo, “Isin waan kadhattan hin beektan; xoofoo ani dhuguuf jiru dhuguu ni dandeessuu?” jedheen."},{"book":"Maatewos","chapter":"20","verse":"23","text":"Yesuusis, “Dhugumaan xoofoo koo irraa illee ni dhugdu; garuu mirga kootii fi bitaa kootiin taaʼuu kan kennu ana miti. Iddoon kun kan warra Abbaan koo isaaniif qopheesse sanaa ti” jedheen."},{"book":"Maatewos","chapter":"20","verse":"24","text":"Warri kurnan yommuu waan kana dhagaʼanitti obboloota lamaanitti aaran."},{"book":"Maatewos","chapter":"20","verse":"25","text":"Yesuusis walitti isaan waamee akkana jedhe; “Isin akka bulchitoonni Namoota Ormaa isaan irratti gooftummaa mulʼisan, gurguddoonni isaaniis akka isaan irratti taayitaa argisiisan ni beektu."},{"book":"Maatewos","chapter":"20","verse":"26","text":"Isin biratti akkas miti. Qooda kanaa namni isin keessaa nama guddaa taʼuu barbaadu kam iyyuu tajaajilaa keessan taʼuu qaba;"},{"book":"Maatewos","chapter":"20","verse":"27","text":"namni nama jalqabaa taʼuu barbaadu kam iyyuu garbicha keessan taʼuu qaba;"},{"book":"Maatewos","chapter":"20","verse":"28","text":"Ilmi Namaa iyyuu tajaajiluu fi lubbuu isaa immoo namoota baayʼeedhaaf furii godhee kennuuf dhufe malee tajaajilamuuf hin dhufneetii.”"},{"book":"Maatewos","chapter":"20","verse":"29","text":"Utuu Yesuusii fi barattoonni isaa Yerikoodhaa baʼaa jiranuu, tuunni namootaa guddaan isa duukaa buʼe."},{"book":"Maatewos","chapter":"20","verse":"30","text":"Kunoo, jaamonni lama qarqara karaa tataaʼaa turan; isaanis yommuu akka Yesuus achiin darbaa jiru dhagaʼanitti iyyanii, “Gooftaa, yaa Ilma Daawit nu maari!” jedhan."},{"book":"Maatewos","chapter":"20","verse":"31","text":"Tuunni sunis akka isaan calʼisaniif isaan ifate; isaan garuu, “Yaa Gooftaa, yaa Ilma Daawit nu maari!” jedhanii ittuma caalchisanii iyyan."},{"book":"Maatewos","chapter":"20","verse":"32","text":"Yesuusis dhaabatee isaan waamee, “Akka ani maal isinii godhu barbaaddu?” jedhee isaan gaafate."},{"book":"Maatewos","chapter":"20","verse":"33","text":"Isaan immoo, “Yaa Gooftaa, akka iji keenya nuuf banamu barbaanna” jedhanii deebisan."},{"book":"Maatewos","chapter":"20","verse":"34","text":"Yesuusis garaa laafeefii ija isaanii qaqqabe. Isaanis yeruma sana arganii isa duukaa buʼan."}]}