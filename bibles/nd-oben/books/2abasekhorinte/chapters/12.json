{"data":[{"book":"2 AbaseKhorinte","chapter":"12","verse":"1","text":"Kumele ngiqhubeke ngizincoma. Lanxa kungelalutho oluzuzwayo, mina ngizaqhubeka ngemibono langezambulo ezivela eNkosini."},{"book":"2 AbaseKhorinte","chapter":"12","verse":"2","text":"Mina ngazi umuntu okuKhristu okwathi ngeminyaka elitshumi lane eyedlulayo wathathwa wasiwa ezulwini lesithathu. Langabe kwakuphakathi komzimba loba ngaphandle komzimba kangikwazi, kwazi uNkulunkulu."},{"book":"2 AbaseKhorinte","chapter":"12","verse":"3","text":"Mina ngazi ukuthi umuntu lo loba phakathi komzimba kumbe ngaphandle komzimba, kangikwazi, kodwa uNkulunkulu uyazi,"},{"book":"2 AbaseKhorinte","chapter":"12","verse":"4","text":"wahlwithwa wasiwa ePharadise. Wezwa izinto ezingakhulumekiyo, izinto umuntu angavunyelwa ukuzitsho."},{"book":"2 AbaseKhorinte","chapter":"12","verse":"5","text":"Ngazincoma ngomuntu onjalo, kodwa mina angiyikuzincoma, ngaphandle kwangobuthakathaka bami."},{"book":"2 AbaseKhorinte","chapter":"12","verse":"6","text":"Lanxa ngingakhetha ukuzincoma, ngiyabe ngingesisithutha ngoba ngiyabe ngikhuluma iqiniso. Kodwa ngiyazibamba ukuze kungabikhona ozacabanga okunengi ngami kulalokho okufanele engikwenzayo loba engikutshoyo."},{"book":"2 AbaseKhorinte","chapter":"12","verse":"7","text":"Ukuze ngenqabele ukuzikhukhumeza ngenxa yalezizambulo ezinkulu kakhulukazi, ngahlatshwa ngameva emzimbeni wami, ayisithunywa sikaSathane, ukuba angihluphe."},{"book":"2 AbaseKhorinte","chapter":"12","verse":"8","text":"Ngalabhela eNkosini kathathu ukuba iwasuse kimi."},{"book":"2 AbaseKhorinte","chapter":"12","verse":"9","text":"Kodwa yathi kimi, “Umusa wami ukwanele ngoba amandla ami apheleliswa ebuthakathakeni.” Ngakho ngizazincoma kakhulu-ke ngokuthokoza ngobuthakathaka bami, ukuze amandla kaKhristu ahlale phezu kwami."},{"book":"2 AbaseKhorinte","chapter":"12","verse":"10","text":"Yikho-nje, ngenxa kaKhristu, ngithokozela ubuthakathaka, izithuko, inhlupho, ukuhlukuluzwa lokukhathazeka. Ngoba nxa ngibuthakathaka, kulapho-ke ngilamandla."},{"book":"2 AbaseKhorinte","chapter":"12","verse":"11","text":"Sengenze ubuthutha, kodwa yini elingingenise kubo. Kade kufanele nginconywe yini ngoba kangiphansi okokucina “kubapostoli abaphezulu,” lanxa nje ngingasilutho."},{"book":"2 AbaseKhorinte","chapter":"12","verse":"12","text":"Izinto eziphawula umpostoli zigoqela izibonakaliso, izimanga kanye lezimangaliso ezenziwa phakathi kwenu ngokubekezela okukhulu."},{"book":"2 AbaseKhorinte","chapter":"12","verse":"13","text":"Laliphansi okunjani kulamanye amabandla, ngaphandle kokuthi angizange ngibe ngumthwalo kini. Ngithethelelani kulokhu!"},{"book":"2 AbaseKhorinte","chapter":"12","verse":"14","text":"Khathesi sengilungele ukuba ngilethekelele okwesithathu njalo angiyikuba ngumthwalo kini ngoba engikufunayo akusimpahla yenu kodwa lina. Ikanti belo abantwana akumelanga banakekele abazali babo kodwa abazali yibo okumele banakekele abantwababo."},{"book":"2 AbaseKhorinte","chapter":"12","verse":"15","text":"Ngakho ngizathokozela kakhulu ukuchitha konke engilakho ngenxa yenu lami futhi ngizinikele. Ngingalithanda kakhulu, lina lizangithanda kancane na?"},{"book":"2 AbaseKhorinte","chapter":"12","verse":"16","text":"Loba kunjalo, mina angibanga ngumthwalo kini. Kodwa mina njengomuntu ohlakaniphileyo, ngalibamba ngobuqili!"},{"book":"2 AbaseKhorinte","chapter":"12","verse":"17","text":"Ngaliqilibezela yini ngomunye wabantu engabathuma kini na?"},{"book":"2 AbaseKhorinte","chapter":"12","verse":"18","text":"Ngacela uThithu ukuba eze kini njalo ngathuma lomzalwane wethu kunye laye. UThithu kazange aliqilibezele, waliqilibezela na? Kasisebenzanga ngamoya munye salandela indlela yinye na?"},{"book":"2 AbaseKhorinte","chapter":"12","verse":"19","text":"Isikhathi sonke lesi kade licabanga ukuthi besizivikela kini na? Kade sikhuluma phambi kukaNkulunkulu njengabakuKhristu; njalo konke esikwenzayo, bazalwane abathandekayo, ngokokuliqinisa."},{"book":"2 AbaseKhorinte","chapter":"12","verse":"20","text":"Ngoba ngiyesaba ukuthi ekufikeni kwami angiyikulifica liyilokho engifuna libe yikho, mhlawumbe lani lingangifumani ngiyilokho elifuna ngibe yikho. Ngiyesaba ukuthi kungaba khona ukuxabana, umona, ukuthukuthela, imibango, isinyeyo, ukuhleba, ukuzikhukhumeza kanye lokuphithizela."},{"book":"2 AbaseKhorinte","chapter":"12","verse":"21","text":"Ngiyesaba ukuthi ekufikeni kwami futhi uNkulunkulu wami uzangithoba phambi kwenu njalo ngizakuba lusizi ngabanengi abenze izono ngaphambilini njalo bengaphendukanga kulokho kungcola, isono sokufeba kanye lamanyala abangena kuwo."}]}