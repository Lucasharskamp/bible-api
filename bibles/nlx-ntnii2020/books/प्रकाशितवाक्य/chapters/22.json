{"data":[{"book":"प्रकाशितवाक्य","chapter":"22","verse":"1","text":"ज्यान पासाण हेरोगदुत माहु एक जीवाय आपणार नेदी देखाड्यो, ज्यी नेदी बिल्लोर देगड़ान गेत चोमेकताली, ती बोगवान ने एने मेंड्रान राजगादिम रेन निकेलताली"},{"book":"प्रकाशितवाक्य","chapter":"22","verse":"2","text":"एने ता हेयरान सेड़कीन विची माय रेन वोयताली। नेदीन दुयू उगे जीवणान जाड़ एता, ता जाड़ा पोर एकेक टेम माय बारा वार फोल लागताला मोयना माय एक वारीन, एने ता जाड़ान पांटा देसा देसान माणहान केरता हुदेरनेन काम केरताला।"},{"book":"प्रकाशितवाक्य","chapter":"22","verse":"3","text":"एने हेयारा माय कुण बी बोगवानान हाराप माय नाय रेय।"},{"book":"प्रकाशितवाक्य","chapter":"22","verse":"4","text":"ता माणहे तान मुय देखती, एने यीशुन नाव तान निंडाला पोर लिखेल रेय।"},{"book":"प्रकाशितवाक्य","chapter":"22","verse":"5","text":"ता पोशो केदी रात नाय एय, एने ताह दिवान एने दिह्यान उजालान गिरेज नाय पोड़ी, काहाकाय मालीक बोगवान खुद तान उजालो रेय, एने ता राजान गेत कायेम कायेम राज केरती।"},{"book":"प्रकाशितवाक्य","chapter":"22","verse":"6","text":"पुशो हेरोगदुत माहु केयो, “ज्यी वात खेरली एने बोरहान लायेक हे। एने मालीक बोगवान जो तान जीव जाणकाराह आपेह, तो तान पावोर फाय हेरोगदुताह ज्यानकेरता मुकलेल हे काय जेल्दी एणार वातुह देखाड़ी।”"},{"book":"प्रकाशितवाक्य","chapter":"22","verse":"7","text":"एने यीशु केयो, “दिखो, मी जेल्दी आवण्यो हे! बोरकेतवाला माणहे ता हेते, जा माणहे ज्यी पुस्तेकीन जाणाव ने वातुन पालेन केरतेह!”"},{"book":"प्रकाशितवाक्य","chapter":"22","verse":"8","text":"मी तोस योहान हे, जो ज्यी वातुह होमलेल एने दिखेल ईतो। ज्यी वातुह देखणे एने होमेलनेन पासाण जो हेरोगदुत माहु ज्यी आखी वातुह देखाड़ेल ईतो, मी तान आरादना केरनेन केरता तान पाया पुड़नो।"},{"book":"प्रकाशितवाक्य","chapter":"22","verse":"9","text":"पुण तो माहु केयो, “देख, इहकेरीन मा केरी! काहाकाय मी तुमरा बाहख जाणकारान जा ज्यी पुस्तेक माय लिखेल वातुन पालेन केरतेह, एक हाती सेवक हे। बोगवानान ओलीस आरादना किर!”"},{"book":"प्रकाशितवाक्य","chapter":"22","verse":"10","text":"एने तो माहु पोशो केयो, “ज्यी जाणाव ने पुस्तेकीह लिकाड़ीन मा मिलही, काहाकाय ज्यी आखी वातुन पुरो एणेन टेम आहने हे।"},{"book":"प्रकाशितवाक्य","chapter":"22","verse":"11","text":"जो नुकसान किरेह तो नुकसानुस केरती रेय, एने जो खाराब हे तो खाराबी मायच बोणीन रेय; एने जो हाजो हे तो हाजोस केरती रेय, एने जो चोखो हे तो चोखालो बोणीन रेय।”"},{"book":"प्रकाशितवाक्य","chapter":"22","verse":"12","text":"“हुमलो, मी जेल्दी आवणे माय हे! एने माणहान कामान गेत आपाण्यो हे, तो फोल मार फाय हे।"},{"book":"प्रकाशितवाक्य","chapter":"22","verse":"13","text":"22:13 प्रकाशितवाक्य 1:8; प्रकाशितवाक्य 1:17; 2:8पिल्लो एने सेवल्यो, सुरवात एने आखरी मीच हे।”"},{"book":"प्रकाशितवाक्य","chapter":"22","verse":"14","text":"बोरकेतवाला ता हेते जा तान फाड़का दोव लेतेह, काहाकाय ताह जीवणान जाड़ान फोल खाणेन आदिकार जुड़ी, एने ता बायणा माय रेन हेयरा माय जाती।"},{"book":"प्रकाशितवाक्य","chapter":"22","verse":"15","text":"पुण चिता एने जादु केरनारे, सिनालो केरनारे एने खुन केरनारे, मुरतीन पुजा केरनारे एने आखी बातीन जुठाह मोंग केरनारे एने जुठी वातु बाणावणारे, ता आखा हेयरान बाहेर रेती।"},{"book":"प्रकाशितवाक्य","chapter":"22","verse":"16","text":"“मी यीशु, मार हेरोगदुताह ज्यानकेरता मुकलेल हे काय तुमरी ओंगाण मोंडली माय ज्यी वातुन गोवाही केय सेकी। मी दाऊद ने गेराणान वोस हे; एने मी विगोस ने चोमेकतालो तारो हे।”"},{"book":"प्रकाशितवाक्य","chapter":"22","verse":"17","text":"जीव एने वोवड़ी दुयून केणु हे, “आव!”"},{"book":"प्रकाशितवाक्य","chapter":"22","verse":"18","text":"मी योहान एकेक माणहाह केथु, जो ज्यी पुस्तेकीन जाणाव ने वातुह होमलेह: मार ज्यी चेतावणी हे, केदी तो ज्यी वातु माय काह वोड़ावी, ते बोगवान ज्यी पुस्तेक माय लिखेल पिड़ाह तान केरता वोड़ावी।"},{"book":"प्रकाशितवाक्य","chapter":"22","verse":"19","text":"केदी एगदो ज्यी जाणाव ने पुस्तेक माय रेन काह काड़ देय, ते बोगवान ताह जीवणान जाड़ एने चोखाला हेयराम रेन, जिहकेरीन ज्यी पुस्तेक माय लिखेल हे, तान ईसो निकाल देय।"},{"book":"प्रकाशितवाक्य","chapter":"22","verse":"20","text":"यीशु जो ज्यी वातुन गोवाह हे, तो ज्यो केतेह, “मी जेल्दी आवण्यो हे!” आमेन।"},{"book":"प्रकाशितवाक्य","chapter":"22","verse":"21","text":"मालीक यीशुन गीण बोगवानान माणहा हेऱ्यो रेय। आमेन।22:21 आखा माणहे; थोड़ाक लेख माय बोगवानान माणहे लिखेल हे; दिहरा थोड़ाक लेख माय बोगवानान आखा माणहे लिखेल हे।"}]}