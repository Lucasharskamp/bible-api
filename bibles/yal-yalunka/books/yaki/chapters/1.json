{"data":[{"book":"Yaki","chapter":"1","verse":"1","text":"N tan Yaki, Ala nun Marigi Yesu a Muxu Sugandixina walikɛna, n ni ito sɛbɛxi Isirayila bɔnsɔn fu nun firinne nan ma naxanye xuyaxi ayi siyane tagi. N bata ɛ xɔntɔn."},{"book":"Yaki","chapter":"1","verse":"2","text":"Ngaxakedenne, mantɔrɔn sifa wuyaxi na ɛ li, ɛ xa na yatɛ sɛwan dɛfexin na,"},{"book":"Yaki","chapter":"1","verse":"3","text":"bayo ɛ a kolon, ɛ dɛnkɛlɛyaan na tɔrɔyane raxan, na a ligama nɛn ɛ tunnafanna sɔtɔ."},{"book":"Yaki","chapter":"1","verse":"4","text":"Koni fɔ tunnafanna xa wali kamalixin nan kɛ, alogo ɛ xa kamali ɛ yi dɛfe. Sese nama dasa ɛ ma."},{"book":"Yaki","chapter":"1","verse":"5","text":"Xa fe kolonna dasaxi ɛ tan nde ma, a xa a maxɔdin Ala ma, naxan muxune birin kima a fonisireyani, a mɔn mi na kanna yalagima. A soma nɛn a yii."},{"book":"Yaki","chapter":"1","verse":"6","text":"Koni a xa a maxɔdin dɛnkɛlɛyaan nin, a nama sikɛ. Bayo naxan na sikɛ, na luxi nɛn alo fɔxɔ igen walanna, foyen naxan nasigama, a a raxɛtɛ."},{"book":"Yaki","chapter":"1","verse":"7","text":"Na muxu sifan nama a miri fa fala a seen sɔtɛ Marigin yii nɛn."},{"book":"Yaki","chapter":"1","verse":"8","text":"Amasɔtɔ xaxili firin kanna nan na ra, a mi raxaraxi a feene yi."},{"book":"Yaki","chapter":"1","verse":"9","text":"Dɛnkɛlɛya muxu yiigelitɔɔn xa sɛwa amasɔtɔ Ala bata a yite."},{"book":"Yaki","chapter":"1","verse":"10","text":"Nafulu kanna fan xa sɛwa amasɔtɔ Ala bata a ragodo, bayo nafulu kanna fe danguma nɛn alo sɛxɛ fuge faɲina."},{"book":"Yaki","chapter":"1","verse":"11","text":"Sogen na xɔlɔ, a wuyenna yi sɛxɛn xara, a ɲingine yi lisi a ra, a fugene yi yolon, a tofanna yi dangu. Nafulu kanna fan ma binyen lɔma ayi na kii nin a nɛma a feene rawalima."},{"book":"Yaki","chapter":"1","verse":"12","text":"Sɛwan na kanna xa naxan a tunnafanma tɔrɔni, amasɔtɔ Ala na yelin a kɛɲaan fɛsɛfɛsɛ, a nii rakisin taxamaseri kɔmɔtin soma nɛn a xun na, Ala bata a xanu muxune tuli sa naxan na."},{"book":"Yaki","chapter":"1","verse":"13","text":"Naxan na bira tantan feni waxatin naxan yi, na kanna nama a fala, a naxa, “Ala nan n natantanma.” Amasɔtɔ Ala mi ratantanɲɛ fe ɲaxini, a fan mi muxe ratantanma."},{"book":"Yaki","chapter":"1","verse":"14","text":"Koni muxun birin tantanma a yɛtɛna kunfa feene nan xɔn ma naxanye a mabandunma, e yi a kɛnɛn."},{"book":"Yaki","chapter":"1","verse":"15","text":"Na xanbi ra, kunfa ɲaxin sa findima yulubin nan na. Yulubin na kɔxɔ waxatin naxan yi, a raɲanma sayaan nan ma."},{"book":"Yaki","chapter":"1","verse":"16","text":"Ngaxakeden xanuntenne, ɛ nama ɛ yɛtɛ mayenden."},{"book":"Yaki","chapter":"1","verse":"17","text":"Kise faɲin birin, fɛ mi naxan na, na fataxi kore xɔnna nan na, keli Fafe Ala yii naxan kore xɔnna yanban seene daxi. A mi maxɛtɛma alo nininna!"},{"book":"Yaki","chapter":"1","verse":"18","text":"A bata a ragidi a en xa balo a ɲɔndi falan xɔn ma alogo en xa findi a dali fisamantenne ra."},{"book":"Yaki","chapter":"1","verse":"19","text":"Ngaxakeden xanuntenne, ɛ xa a kolon, fa fala muxun birin xa mafura falan namɛ, koni ɛ nama mafura falan tiyɛ. Ɛ nama xɔlɔ sinma."},{"book":"Yaki","chapter":"1","verse":"20","text":"Amasɔtɔ muxu xɔlɔxin mi fɛ Alaa tinxinyaan na."},{"book":"Yaki","chapter":"1","verse":"21","text":"Nayi, ɛ xa fe xɔsixine birin yiba e nun fe ɲaxin naxanye waraxi ayi. Ɛ yi na falan suxu limaniyani, a naxan saxi ɛ bɔɲɛni, naxan nɔɛ ɛ niin nakisɛ."},{"book":"Yaki","chapter":"1","verse":"22","text":"Ɛ nama ɛ tuli mati Alaa falan na tun, ɛ yi ɛ yɛtɛ mayenden, fɔ ɛ xa a liga nɛn."},{"book":"Yaki","chapter":"1","verse":"23","text":"Amasɔtɔ naxan a tuli matima Alaa falan na, a mi a liga, na luxi nɛn alo muxun naxan a yɛtɛ matoma kikeni,"},{"book":"Yaki","chapter":"1","verse":"24","text":"a na yelin a yɛtɛ matoɛ, a siga, a ɲinan a yɛtagin kiin xɔn sa!"},{"book":"Yaki","chapter":"1","verse":"25","text":"Koni naxan na sariya kamalixin tilinna fɛsɛfɛsɛ, sariyan naxan muxun xɔrɔyama, a lu a fari, a mi a tuli mati a ra tun a yi ɲinan a xɔn, koni a yi a liga, na kanna sɛwan sɔtɔma nɛn a kɛwanla xɔn."},{"book":"Yaki","chapter":"1","verse":"26","text":"Xa muxuna nde a yɛtɛ yatɛxi dina muxun na, koni a mi a lɛnna mara, a bata a yɛtɛ mayenden, a dinan findima fe fuun nan na."},{"book":"Yaki","chapter":"1","verse":"27","text":"Dinan naxan sariɲan, fɛ mi naxan na Fafe Ala yɛɛ ra yi, na ni ito ra: Ɛ ɲɔxɔ lu kiridine nun kaɲa gilɛne xɔn e tɔrɔne yi. Ɛ yi ɛ yɛtɛ ratanga dunuɲa fe xɔsixine ma."}]}