{"data":[{"book":"Лукатар","chapter":"14","verse":"1","text":"Екхвар дэ суббота Исусо заджиля дэ цэр фарисеенгэрэ пхурэдэрэстэ, соб тэ ха мандро. И всавэрэ дыкхэнас пала Исусо."},{"book":"Лукатар","chapter":"14","verse":"2","text":"Тай акэ, англа Исусо бэшля екх мануш, саво сля всаворо шуло панехкиря дукхатар."},{"book":"Лукатар","chapter":"14","verse":"3","text":"Исусо пхучля сиклимарендар пав Упхэнима и фарисеендар:"},{"book":"Лукатар","chapter":"14","verse":"4","text":"Вонэ ачиле мулком. Исусо лиляпэ насвалэстэ, састярда лэ и отмукля."},{"book":"Лукатар","chapter":"14","verse":"5","text":"Тунчи пхэнда лэнди:"},{"book":"Лукатар","chapter":"14","verse":"6","text":"Вонэ на джянгле, со тэ пхэнэ Исусости."},{"book":"Лукатар","chapter":"14","verse":"7","text":"Кала Исусо дыкхля, сар мануша, савэн акхардэ, вытидэнас пэсти фэдэр тхана, Вов пхэнда кацави дума:"},{"book":"Лукатар","chapter":"14","verse":"8","text":"— Кала тут акхарэна пэ бьяв, на бэш пэ фэдэр тхан. Кала машкар манушэн, савэн акхардэ пэ бьяв, авэла пативэдэр тутар,"},{"book":"Лукатар","chapter":"14","verse":"9","text":"тунчи кодэва, ко акхарда и тут, и лэ, поджяла и пхэнэла тути: «Уштав тхан кадэлэ манушэсти». И авэла тути ладжяво, и прыджялапэ тути тэ залэ шымай тхан."},{"book":"Лукатар","chapter":"14","verse":"10","text":"Нэ кала акхарэна тут, бэш пэ шымай тхан. Тунчи кодэва, ко акхарда тут, поджяла тутэ и пхэнэла: «Морэ, бэш англэ!» И кодэла, ко бэшэна пала скаминдэ паша тут, дыкхэна, со тути дэне патив."},{"book":"Лукатар","chapter":"14","verse":"11","text":"Кодэва, ко ваздэлпэ упрэ, авэла тэлярдо. Нэ кодэва, ко тэлярэл еджино пэ, авэла ваздэно."},{"book":"Лукатар","chapter":"14","verse":"12","text":"Пхэнда Исусо и манушэсти, саво акхарда Лэ:"},{"book":"Лукатар","chapter":"14","verse":"13","text":"Нэ кала ту терэх скаминд, акхар пала лэ чёрорэн, помардэн, лангалэн и корэн."},{"book":"Лукатар","chapter":"14","verse":"14","text":"Бахтало ту авэґа, кала кадэла мануша на дэна тути павпалэ кода, со ту важ лэн стердан. Нэ рисявэлапэ вса тути дэ кодэва диво, кала дэвликунэ мануша отджювдёна мулэндар."},{"book":"Лукатар","chapter":"14","verse":"15","text":"Екх мануш, саво бэшэлас Исусоґа пала скаминдэ, пхэнда:"},{"book":"Лукатар","chapter":"14","verse":"16","text":"Исусо пхэнда лэсти:"},{"book":"Лукатар","chapter":"14","verse":"17","text":"И кала авиля вряма, соб тэ бэшэн пала скаминдэ, бичалда бутярнэ, соб вов тэ пхэнэл акхардэ манушэнди: «Авэн, вса дожутярэл тумэн»."},{"book":"Лукатар","chapter":"14","verse":"18","text":"Нэ всавэрэ мануша сар допхэндэпэ и ачиле тэ мангэ патив. Екх мануш пхэнда: «Мэ тиндом пхув, и манди трэбуни тэ джя и тэ дыкхэ ла. Мангав патив тутар!»"},{"book":"Лукатар","chapter":"14","verse":"19","text":"Авэр мануш пхэнда: «Мэ тиндом дэшэн гурувэн, и манди трэбуни тэ дыкхэ, сар вонэ терэн бути. Мангав патив тутар!»"},{"book":"Лукатар","chapter":"14","verse":"20","text":"Трито мануш пхэнда: «Мэ лилём хуланя, на выджял мандэ тэ авэ тутэ»."},{"book":"Лукатар","chapter":"14","verse":"21","text":"Кала бутярно рисиля, вов вса розпхэнда хулаести. Тунчи хулай холиля и пхэнда пэхкэрэ бутярнэсти: «Джя сигэдэр пав барэн и цыкнэн гасэн дэ форо тай стидэ кордэ чёрорэн, помардэн, корэн и лангалэн!»"},{"book":"Лукатар","chapter":"14","verse":"22","text":"Бутярно пхэнда: «Хулае! Вса тердом, сар ту манди прыпхэндан, нэ инте исин тхана»."},{"book":"Лукатар","chapter":"14","verse":"23","text":"Хулай пхэнда бутярнэсти: «Джя пав дромэн и паша грэдэн, и манг манушэн, соб муро цэр тэ авэл пхэрдо."},{"book":"Лукатар","chapter":"14","verse":"24","text":"Пхэнав тумэнди, со нико кодэлэндар, савэ сле акхардэ майанглал, на хана муро хамо пала мурэ скаминдэ»."},{"book":"Лукатар","chapter":"14","verse":"25","text":"Джянас їтханэ Исусоґа бут манушэн. Тунчи Исусо обрисиля лэндэ и пхэнда:"},{"book":"Лукатар","chapter":"14","verse":"26","text":"— Кала мануш, саво авэл Мандэ, на покамэла Ман будэр пэхкэрэн дадэ и да, ромня, чяворэн, пхралэн, пхэнен и будэр пэхкэрэ джювимастар, тунчи вов нисар на авэла Мурэ сиклярнэґа."},{"book":"Лукатар","chapter":"14","verse":"27","text":"Мануш, саво на лиджял пэхкоро трушул и на джял пала Ман, нисар на авэла Мурэ сиклярнэґа."},{"book":"Лукатар","chapter":"14","verse":"28","text":"Кала ко тумэндар закамэла тэ ваздэ башня, чи на бэшэла вов англал и на бинэла, скици ловэ пэ када трэбуни, соб тэ дотерэ рындо?"},{"book":"Лукатар","chapter":"14","verse":"29","text":"Кала вов чувэла фундаменто тала башня, нэ на дотерэла кадэва рындо, мануша асанапэ лэстар."},{"book":"Лукатар","chapter":"14","verse":"30","text":"И пхэнэна: «Кадэва мануш ачиля тэ терэ бути, нэ на дотерда»."},{"book":"Лукатар","chapter":"14","verse":"31","text":"Кала тхагари стидэлпэ пэ марима аврэ тхагареґа, чи на бэшэла вов англал и на гинисарэла, исин ли лэстэ зор дэшэ пхангленца манушэн тэ выджя пэ марима тхагареґа, кастэ исин биш пхангля манушэн?"},{"book":"Лукатар","chapter":"14","verse":"32","text":"А кала нат, тунчи бичалэла пативалэн манушэн тхагарестэ, кала вов инте дур и мангэла лэстар пачя."},{"book":"Лукатар","chapter":"14","verse":"33","text":"Кади и тумэндар нико на авэла Мурэ сиклярнэґа, кала на ачявэла вса, со лэстэ исин."},{"book":"Лукатар","chapter":"14","verse":"34","text":"Лон — када мишто. Нэ кала лон хацарэла пэхкири зор, сар тэ терэ, соб тэ авэл вов лондо?"},{"book":"Лукатар","chapter":"14","verse":"35","text":"Ни дэ пхув, ни дэ гуниво лэ на чувэґа. Лэ кици вычувэн аври. Кастэ исин кана тэ шунэ, мэк шунэл!"}]}