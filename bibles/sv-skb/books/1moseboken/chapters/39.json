{"data":[{"book":"1 Moseboken","chapter":"39","verse":"1","text":"Josef fördes ner till Egypten och Potifar [namnet betyder ”tillhör solen” eller ”hängiven solen”], en av faraos generaler, chefen över livvakten, en egyptier köpte honom från ismaeliternas hand, de som hade fört honom dit ner."},{"book":"1 Moseboken","chapter":"39","verse":"2","text":"Herren (Jahve) var med Josef [frasen återkommer tre gånger till, se vers 3, 21, 23] och han var en framgångsrik man. Han var i sin herres hus, egyptiern."},{"book":"1 Moseboken","chapter":"39","verse":"3","text":"Hans herre [Potifar] såg att Herren (Jahve) var med honom och att Herren (Jahve) lät allt han gjorde lyckas väl i hans hand."},{"book":"1 Moseboken","chapter":"39","verse":"4","text":"Josef fann nåd (oförtjänt kärlek; favör) i hans ögon och blev hans personlige tjänare. [En position som finns väl dokumenterad i egyptisk litteratur.] Potifar utsåg Josef till arbetsledare (tillsyningsman) över sitt hus och allt som tillhörde honom gav han i hans hand [att ansvara över]."},{"book":"1 Moseboken","chapter":"39","verse":"5","text":"Från den tiden då Potifar utsåg Josef till arbetsledare i sitt hus och över allt han ägde, lät Herren (Jahve) egyptierns hus bli välsignat på grund av Josef. Herrens välsignelse vilade över allt han ägde, i huset och på fältet."},{"book":"1 Moseboken","chapter":"39","verse":"6","text":"Så Potifar betrodde allt han ägde i Josefs hand (vård, förvaltarskap) och gjorde sig inget bekymmer om något (han litade helt på Josef), förutom [valet av] maten han åt."},{"book":"1 Moseboken","chapter":"39","verse":"7","text":"Det hände efter en tid att hans herres [Potifars] hustru kastade sina blickar på Josef och sade: ”Ligg med mig!” [Ords 7:6-27]"},{"book":"1 Moseboken","chapter":"39","verse":"8","text":"Men Josef vägrade och sade till sin herres hustru: ”Se, min herre som äger mig vet inte ens vad som finns i hans hus [har inte koll på alla småsaker], han har gett allt som tillhör honom i min hand (låter mig förvalta allting)."},{"book":"1 Moseboken","chapter":"39","verse":"9","text":"Han är inte större i detta hus än vad jag är, inte heller har han undanhållit mig något förutom dig, eftersom du är hans hustru. Hur skulle jag då kunna gör denna stora ondska och synda mot Gud (Elohim)?” [Josef argumenterar i flera punkter: Det skulle vara ett missbruk av förtroende, ett svek mot Potifar, något ondskefullt och även en synd mot Gud. Se även 2 Mos 20:14; Ords 5-7.]"},{"book":"1 Moseboken","chapter":"39","verse":"10","text":"Även om hon fortsatte att tala till Josef dag efter dag, lyssnade han inte på henne eller ville ligga hos henne eller ens vara (vistas i samma rum; umgås) med henne."},{"book":"1 Moseboken","chapter":"39","verse":"11","text":"En dag hände det när han gick in i huset för att uträtta sina sysslor att ingen av de personer som brukade vara i huset var där inne."},{"book":"1 Moseboken","chapter":"39","verse":"12","text":"Då tog hon tag i hans mantel och sade: ”Ligg med mig!” Men han lämnade sin mantel i hennes hand, flydde och tog sig ut [ur huset]."},{"book":"1 Moseboken","chapter":"39","verse":"13","text":"När hon såg att han hade lämnat manteln i hennes hand och flytt undan,"},{"book":"1 Moseboken","chapter":"39","verse":"14","text":"ropade hon på männen i huset och talade med dem och sade: ”Se, han [min man] har fört in en hebré för att förnedra oss (göra oss till åtlöje). Han försökte våldta mig, men då ropade jag för full hals."},{"book":"1 Moseboken","chapter":"39","verse":"15","text":"När han hörde att jag höjde min röst och ropade för full hals, då lämnade han sin mantel hos mig, flydde och tog sig ut.” [Ibland är flykt ett tecken på svaghet, andra gånger mod. Josef förlorade sin mantel, men behöll sin integritet.]"},{"book":"1 Moseboken","chapter":"39","verse":"16","text":"Hon lade hans mantel bredvid sig till dess att hennes herre kom hem."},{"book":"1 Moseboken","chapter":"39","verse":"17","text":"Sedan sade hon samma sak till honom: ”Den hebreiske tjänaren som du tog hit kom in till mig och ville förnedra mig (roa sig med mig)."},{"book":"1 Moseboken","chapter":"39","verse":"18","text":"När jag höjde min röst och ropade för full hals, då lämnade han sin mantel hos mig, flydde och tog sig ut.”"},{"book":"1 Moseboken","chapter":"39","verse":"19","text":"När hans herre hörde sin hustrus ord som hon talade till honom när hon sade: ”Detta gjorde din tjänare mot mig”, då upptändes hans vrede."},{"book":"1 Moseboken","chapter":"39","verse":"20","text":"Josefs herre [Potifar] tog honom och satte honom i fängelset, platsen där kungens fångar hölls bundna. Han var nu där i fängelset."},{"book":"1 Moseboken","chapter":"39","verse":"21","text":"Men Herren (Jahve) var med Josef och visade honom nåd (omsorgsfull kärlek, trofasthet – hebr. chesed) och gav honom nåd (favör, oförtjänt kärlek – hebr. chen) i fängelsechefens ögon."},{"book":"1 Moseboken","chapter":"39","verse":"22","text":"Fängelsechefen satte Josef till att ansvara för alla fångarna (han gav dem i Josefs hand) och allt som gjordes där, det gjordes [beslutades, administrerades] genom honom."},{"book":"1 Moseboken","chapter":"39","verse":"23","text":"Fängelsechefen tittade inte på (gjorde sig ingen oro för) något som var i hans (Josefs) hand, eftersom Herren (Jahve) var med honom och allt som han [Josef] gjorde lät Herren (Jahve) lyckas väl."}]}