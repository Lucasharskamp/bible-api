{"data":[{"book":"Aroma","chapter":"16","verse":"1","text":"Ine ndikupereka kwa inu mlongo wathu Febe, mtumiki wa mpingo wa ku Kenkreya."},{"book":"Aroma","chapter":"16","verse":"2","text":"Ine ndikukupemphani kuti mumulandire mwa Ambuye mʼnjira yoyenera oyera mtima ndi kumupatsa thandizo lililonse limene akulifuna kuchokera kwa inu, pakuti iye wakhala thandizo lalikulu kwa anthu ambiri kuphatikiza ine."},{"book":"Aroma","chapter":"16","verse":"3","text":"Perekani moni kwa Prisila ndi Akura, atumiki anzanga mwa Khristu Yesu."},{"book":"Aroma","chapter":"16","verse":"4","text":"Iwo anapereka miyoyo yawo chifukwa cha ine. Osati ine ndekha komanso mipingo yonse ya a mitundu ina ikuyamika."},{"book":"Aroma","chapter":"16","verse":"5","text":"Perekaninso moni kwa mpingo umene umasonkhana mʼnyumba mwawo."},{"book":"Aroma","chapter":"16","verse":"6","text":"Perekani moni kwa Mariya, amene wakhala akukugwirirani ntchito kwambiri."},{"book":"Aroma","chapter":"16","verse":"7","text":"Perekani moni kwa Androniko ndi Yuniya abale anga amene anali mʼndende pamodzi ndi ine. Iwo amadziwika ndi atumwi, ndipo iwo anali mwa Khristu ine ndisanakhale."},{"book":"Aroma","chapter":"16","verse":"8","text":"Perekani moni kwa Ampliato, amene ine ndimamukonda mwa Ambuye."},{"book":"Aroma","chapter":"16","verse":"9","text":"Perekani moni kwa Urbano, mtumiki mnzathu mwa Khristu ndi wokondedwa wanga Staku."},{"book":"Aroma","chapter":"16","verse":"10","text":"Perekani moni kwa Apele, woyesedwa ndi wovomerezeka mwa Khristu."},{"book":"Aroma","chapter":"16","verse":"11","text":"Perekani moni kwa Herodiona, mʼbale wanga."},{"book":"Aroma","chapter":"16","verse":"12","text":"Perekani moni kwa Trufena ndi Trufosa, amayi aja amene amagwira ntchito ya Ambuye molimbika."},{"book":"Aroma","chapter":"16","verse":"13","text":"Perekani moni kwa Rufo, wosankhidwa mwa Ambuye, ndi amayi ake, amene akhala amayi anganso."},{"book":"Aroma","chapter":"16","verse":"14","text":"Perekani moni kwa Asunkrito, Felego, Herima, Patroba, Herima ndi abale amene ali nawo pamodzi."},{"book":"Aroma","chapter":"16","verse":"15","text":"Perekani moni kwa Filologo, Yuliya, Neriya ndi mlongo wake, ndi Olumpa ndi oyera mtima onse amene ali nawo pamodzi."},{"book":"Aroma","chapter":"16","verse":"16","text":"Mupatsane moni wina ndi mnzake mwachikondi choona."},{"book":"Aroma","chapter":"16","verse":"17","text":"Abale, ine ndikukupemphani kuti musamale chifukwa cha amene ayambitsa mipatuko ndi kuyika zokhumudwitsa panjira yanu, motsutsana ndi chiphunzitso chimene mwachiphunzira. Muwapewe iwo."},{"book":"Aroma","chapter":"16","verse":"18","text":"Pakuti otero sakutumikira Ambuye athu Khristu koma zilakolako zawo. Ndi mawu okoma ndi oshashalika iwo amanamiza anthu osalakwa."},{"book":"Aroma","chapter":"16","verse":"19","text":"Aliyense anamva za kumvera kwanu, choncho ndine odzaza ndi chimwemwe chifukwa cha inu. Koma ine ndikufuna kuti inu mukhale anzeru pa zabwino, ndi wopanda cholakwa pa zimene zili zoyipa."},{"book":"Aroma","chapter":"16","verse":"20","text":"Mulungu wamtendere adzaphwanya Satana msanga pansi pa mapazi anu."},{"book":"Aroma","chapter":"16","verse":"21","text":"Timoteyo, mtumiki mnzanga, akupereka moni. Nawonso, Lusio, Yasoni ndi Sosipatro, abale anga akutero."},{"book":"Aroma","chapter":"16","verse":"22","text":"Ine Tertio, amene ndalemba kalatayi, ndi kupereka moni mwa Ambuye."},{"book":"Aroma","chapter":"16","verse":"23","text":"Gayo, amene chifukwa cha chisamaliro chake, ine ndi mpingo wonse kuno tikusangalala, akupereka moni."},{"book":"Aroma","chapter":"16","verse":"24","text":"Chisomo cha Ambuye athu Yesu Khristu chikhale ndi inu nonse. Ameni."},{"book":"Aroma","chapter":"16","verse":"25","text":"Tsopano kwa Iye amene ali ndi mphamvu yokhazikitsa monga mwa uthenga wanga wabwino ndikulalikidwa kwa Yesu Khristu, monga mwa vumbulutso lachinsinsi chobisika kwa nthawi yayitali,"},{"book":"Aroma","chapter":"16","verse":"26","text":"koma tsopano chavumbulutsidwa ndi kudziwika kudzera mʼMalemba a uneneri mwa lamulo la Mulungu wosatha, kuti mitundu yonse ikhulupirire ndi kumvera Iye,"},{"book":"Aroma","chapter":"16","verse":"27","text":"kwa Mulungu yekhayo wanzeru kukhale ulemerero kwamuyaya kudzera mwa Yesu Khristu! Ameni."}]}