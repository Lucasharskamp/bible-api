{"data":[{"book":"عبرانیان","chapter":"10","verse":"1","text":"شریعت موسی و تشریفات مذهبی آن فقط پیش‌نمایش و سایه‌ای مبهم است از امور نیکویی که بنا بود مسیح برای ما به ارمغان بیاورد، اما نه صورت واقعی آنها. به همین دلیل، چنین شریعتی نمی‌تواند با همان قربانی‌های مکرر و سالیانه، آنانی را که برای عبادت به حضور خدا می‌آیند، کامل سازد."},{"book":"عبرانیان","chapter":"10","verse":"2","text":"زیرا اگر قدرت چنین کاری را داشت، یک قربانی کافی می‌بود تا عبادت‌کننده، یک بار و برای همیشه، پاک شود و دیگر احساس تقصیر و گناه نکند."},{"book":"عبرانیان","chapter":"10","verse":"3","text":"در حالی که می‌بینیم این قربانیها همه ساله، به جای آنکه وجدان مردم را آسوده کند، خاطرهٔ تلخ نافرمانی‌ها و گناهانشان را به یادشان می‌آورد."},{"book":"عبرانیان","chapter":"10","verse":"4","text":"زیرا محال است که خون گاوها و بزها واقعاً لکه‌های گناه را پاک سازد."},{"book":"عبرانیان","chapter":"10","verse":"5","text":"به همین جهت بود که وقتی مسیح به این جهان می‌آمد، گفت: «تو به قربانی و هدیه رغبت نداشتی؛ بلکه بدنی برای من مهیا ساختی؛"},{"book":"عبرانیان","chapter":"10","verse":"6","text":"از قربانی سوختنی و قربانی گناه خشنود نبودی."},{"book":"عبرانیان","chapter":"10","verse":"7","text":"آنگاه گفتم: ”اینک می‌آیم تا خواست تو را، ای خدا، انجام دهم؛ همان‌طور که در کتاب دربارۀ من نوشته شده است.“»10‏:7 مزمور ۴۰‏:۶‏‑۸ (ترجمۀ یونانی)."},{"book":"عبرانیان","chapter":"10","verse":"8","text":"مسیح نخست فرمود: «تو به قربانی و هدیه و قربانی سوختنی و قربانی گناه رغبت نداشتی و از آنها خشنود نبودی» (گرچه اینها را بر اساس شریعت تقدیم می‌کردند)."},{"book":"عبرانیان","chapter":"10","verse":"9","text":"و سپس فرمود: «اینک می‌آیم تا خواست تو را، ای خدا، به‌جا آورم.»"},{"book":"عبرانیان","chapter":"10","verse":"10","text":"طبق این عهد و طرح جدید، عیسی مسیح یک بار جان خود را در راه ما فدا کرد تا ما را ببخشد و پاک نماید."},{"book":"عبرانیان","chapter":"10","verse":"11","text":"مطابق شریعت و عهد سابق، کاهنان هر روز در مقابل مذبح می‌ایستند و قربانیهایی تقدیم می‌کنند که هرگز نمی‌توانند گناهان را برطرف نمایند."},{"book":"عبرانیان","chapter":"10","verse":"12","text":"اما مسیح خود را فقط یک بار به عنوان قربانی به خدا تقدیم کرد تا گناهان را بیامرزد؛ و پس از آن، در بالاترین مکان عزّت و افتخار، به دست راست خدا نشست،"},{"book":"عبرانیان","chapter":"10","verse":"13","text":"و منتظر است تا دشمنانش به زیر پاهای او افکنده شوند."},{"book":"عبرانیان","chapter":"10","verse":"14","text":"او با یک قربانی، همهٔ آنانی را که از گناهانشان پاک می‌شوند، تا ابد کامل می‌گرداند."},{"book":"عبرانیان","chapter":"10","verse":"15","text":"روح‌القدس نیز این را تصدیق کرده، می‌فرماید:"},{"book":"عبرانیان","chapter":"10","verse":"16","text":"«این است آن عهدی که در آن روز با ایشان خواهم بست: احکام خود را در دل ایشان خواهم نهاد و در ذهن ایشان خواهم نوشت.»"},{"book":"عبرانیان","chapter":"10","verse":"17","text":"سپس اضافه کرده، می‌فرماید: «خطایای ایشان را خواهم بخشید و گناهانشان را دیگر به یاد نخواهم آورد.»"},{"book":"عبرانیان","chapter":"10","verse":"18","text":"پس حال که گناهان ما به طور دائمی بخشیده و فراموش شده است، دیگر چه نیازی است که برای آمرزش گناهان، بار دیگر قربانی تقدیم کنیم؟"},{"book":"عبرانیان","chapter":"10","verse":"19","text":"بنابراین، ای برادران عزیز، اکنون می‌توانیم به سبب خون عیسی، مستقیم وارد مقدّسترین جایگاه شده، به حضور خدا برویم؛"},{"book":"عبرانیان","chapter":"10","verse":"20","text":"زیرا زمانی که بدن مسیح بر روی صلیب پاره شد، در واقع پردهٔ مقدّسترین جایگاه معبد نیز پاره شد؛ و به این ترتیب او راهی تازه و حیات‌بخش برای ما گشود تا ما را به حضور مقدّس خدا برساند."},{"book":"عبرانیان","chapter":"10","verse":"21","text":"پس حال که ادارهٔ امور خانۀ خدا، به عهدهٔ این کاهن بزرگ ماست،"},{"book":"عبرانیان","chapter":"10","verse":"22","text":"بیایید با دلی پاک، مستقیماً به حضور خدا برویم، و یقین کامل داشته باشیم که او ما را می‌پذیرد، زیرا خون مسیح بر ما پاشیده شده و ما را پاک ساخته؛ بدنهایمان نیز با آب پاک شسته شده است."},{"book":"عبرانیان","chapter":"10","verse":"23","text":"اکنون می‌توانیم منتظر نجاتی باشیم که خدا وعده داده است، و می‌توانیم بدون هیچگونه تردیدی به همه بگوییم که نجات یافته‌ایم، زیرا خدا به همهٔ وعده‌های خود عمل خواهد فرمود."},{"book":"عبرانیان","chapter":"10","verse":"24","text":"حال، به پاس آن همه لطفی که خدا در حق ما کرده است، بیایید یکدیگر را به محبت کردن و به انجام اعمال نیک تشویق و ترغیب نماییم."},{"book":"عبرانیان","chapter":"10","verse":"25","text":"و نیز چنانکه برخی را عادت است، از حضور در مجالس عبادت کلیسایی غافل نشوید، بلکه یکدیگر را تشویق کنید، بخصوص در این روزها که بازگشت مسیح نزدیک می‌شود."},{"book":"عبرانیان","chapter":"10","verse":"26","text":"زیرا اگر کسی پس از شناخت حقیقت، عمداً به گناه کردن ادامه بدهد، دیگر قربانی‌ای برای پاک کردن این گناهان وجود نخواهد داشت."},{"book":"عبرانیان","chapter":"10","verse":"27","text":"بله، راهی نیست جز به سر بردن در انتظار مجازاتی وحشتناک و آتشی مهیب که دشمنان خدا را نابود خواهد ساخت."},{"book":"عبرانیان","chapter":"10","verse":"28","text":"هر که احکام موسی را بشکند، به شهادت دو یا سه نفر، بدون ترحم کشته می‌شود."},{"book":"عبرانیان","chapter":"10","verse":"29","text":"پس چه مجازات وحشتناک‌تری در انتظار کسانی خواهد بود که پسر خدا را تحقیر می‌کنند، و خونی را که نشان عهد خدا و پاک‌کنندهٔ گناهان ایشان است، بی‌ارزش می‌شمارند، و به روح‌القدس که بخشندۀ رحمت الهی است، بی‌احترامی می‌نمایند."},{"book":"عبرانیان","chapter":"10","verse":"30","text":"زیرا او را می‌شناسیم که فرموده: «انتقام و جزا از آنِ من است.» و همچنین می‌فرماید: «من خودم قومم را داوری خواهم فرمود.»"},{"book":"عبرانیان","chapter":"10","verse":"31","text":"برای کسانی که چنین گناهی کرده باشند، افتادن به دستهای خدای زنده بسیار وحشتناک خواهد بود!"},{"book":"عبرانیان","chapter":"10","verse":"32","text":"هیچگاه از یاد نبرید آن روزها را که نور مسیح به تازگی دلتان را روشن ساخته بود؛ زیرا در آن زمان گرچه زحمات و رنجهای بسیاری بر شما وارد آمد، اما شما همه را تحمل کردید و به خداوند وفادار ماندید."},{"book":"عبرانیان","chapter":"10","verse":"33","text":"بله، شما بارها مورد استهزا و ضرب و شتم قرار گرفتید، و یا شریک درد آنانی بودید که به چنین زحماتی دچار می‌شدند؛"},{"book":"عبرانیان","chapter":"10","verse":"34","text":"با زندانیان نیز همدردی می‌کردید؛ و به هنگام غارت اموالتان، شاد بودید، زیرا می‌دانستید که در آسمان چیزهای بهتری در انتظار شماست که تا ابد از بین نخواهد رفت."},{"book":"عبرانیان","chapter":"10","verse":"35","text":"پس اعتماد و اطمینانی را که به خداوند دارید از دست ندهید، زیرا پاداش عظیمی در انتظار شماست!"},{"book":"عبرانیان","chapter":"10","verse":"36","text":"اگر می‌خواهید که خدا به وعدهٔ خود وفا کند، لازم است که شما نیز با کمال صبر و بردباری، خواست خدا را انجام دهید."},{"book":"عبرانیان","chapter":"10","verse":"37","text":"زیرا «دیری نخواهد پایید که او که باید بیاید، خواهد آمد و تأخیر نخواهد کرد."},{"book":"عبرانیان","chapter":"10","verse":"38","text":"و اما عادل10‏:38 یا «شخص عادل من». به ایمان خواهد زیست. ولیکن اگر کسی از میان ایشان به عقب برگردد و دیگر راه مرا نپیماید، از او خشنود نخواهم شد.»10‏:38 حبقوق ۲‏:۳‏و۴."},{"book":"عبرانیان","chapter":"10","verse":"39","text":"ولی ما هرگز از خدا برنگشته‌ایم تا به چنان سرنوشت تلخی دچار شویم، بلکه ایمانمان را حفظ کرده‌ایم و این ایمان، نجات جانمان را تضمین می‌کند."}]}