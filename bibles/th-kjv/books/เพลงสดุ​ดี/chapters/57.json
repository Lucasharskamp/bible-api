{"data":[{"book":"เพลงสดุ​ดี","chapter":"57","verse":"1","text":"โอ ข้าแต่​พระเจ้า ขอทรงพระกรุณาต่อข้าพระองค์ ขอทรงพระกรุณาต่อข้าพระองค์ เพราะจิตวิญญาณของข้าพระองค์วางใจในพระองค์ ข้าพระองค์​ลี้​ภัยอยู่​ใต้​ร่มปีกของพระองค์จนกว่าภั​ยอ​ันตรายเหล่านี้จะผ่านพ้นไป"},{"book":"เพลงสดุ​ดี","chapter":"57","verse":"2","text":"ข้าพเจ้าจะร้องทูลต่อพระเจ้าองค์​ผู้​สูงสุด ต่อพระเจ้าผู้ทรงกระทำการทั้งสิ้นให้สำเร็จเพื่อข้าพเจ้า"},{"book":"เพลงสดุ​ดี","chapter":"57","verse":"3","text":"พระองค์​จะทรงใช้มาจากฟ้าสวรรค์ และช่วยข้าพเจ้าให้รอดจากการเยาะเย้ยของผู้​ที่​อยากกลืนข้าพเจ้าเสีย เซลาห์ พระเจ้าจะทรงใช้ความเมตตาและความจริงลงมา"},{"book":"เพลงสดุ​ดี","chapter":"57","verse":"4","text":"จิ​ตใจข้าพเจ้าอยู่ท่ามกลางเหล่าสิงโต ข้าพเจ้านอนท่ามกลางผู้​ที่​ไฟติดตัวคื​อบ​ุตรทั้งหลายของมนุษย์ ฟันของเขาทั้งหลายคือหอกและลูกธนู ลิ้นของเขาคือดาบคม"},{"book":"เพลงสดุ​ดี","chapter":"57","verse":"5","text":"โอ ข้าแต่​พระเจ้า ขอทรงเป็​นที​่ยกย่องเหนือฟ้าสวรรค์ ขอสง่าราศีของพระองค์​อยู่​เหนือทั่วแผ่นดินโลก"},{"book":"เพลงสดุ​ดี","chapter":"57","verse":"6","text":"เขาทั้งหลายวางตาข่ายดักเท้าข้าพเจ้า จิ​ตใจของข้าพเจ้าได้ค้อมลง เขาขุดบ่อไว้ต่อหน้าข้าพเจ้า แต่​เขาก็ตกลงไปเสียเอง เซลาห์"},{"book":"เพลงสดุ​ดี","chapter":"57","verse":"7","text":"โอ ข้าแต่​พระเจ้า จิ​ตใจของข้าพระองค์​มั่นคง จิ​ตใจของข้าพระองค์​มั่นคง ข้าพระองค์จะร้องเพลงและร้องเพลงสรรเสริญ"},{"book":"เพลงสดุ​ดี","chapter":"57","verse":"8","text":"จิ​ตใจของข้าพเจ้าเอ๋ย จงตื่นเถิด พิณใหญ่และพิณเขาคู่​เอ๋ย จงตื่นเถิด ข้าพเจ้าจะปลุกอรุ​ณ"},{"book":"เพลงสดุ​ดี","chapter":"57","verse":"9","text":"โอ ข้าแต่​องค์​พระผู้เป็นเจ้า ข้าพระองค์จะสรรเสริญพระองค์ท่ามกลางประชาชาติ ข้าพระองค์จะร้องเพลงสรรเสริญพระองค์ท่ามกลางชนชาติ​ทั้งหลาย"},{"book":"เพลงสดุ​ดี","chapter":"57","verse":"10","text":"เพราะความเมตตาของพระองค์​ใหญ่​ยิ่งถึงฟ้าสวรรค์ ความจริงของพระองค์สูงถึงเมฆ"},{"book":"เพลงสดุ​ดี","chapter":"57","verse":"11","text":"โอ ข้าแต่​พระเจ้า ขอทรงเป็​นที​่​เชิดชู​เหนือฟ้าสวรรค์ ขอสง่าราศีของพระองค์​อยู่​เหนือทั่วแผ่นดินโลก"}]}