{"data":[{"book":"فیلیپی","chapter":"4","verse":"1","text":"بۆیە خوشکان و برایانم، ئەی ئەوانەی خۆشمدەوێن و پەرۆشتانم، ئێوە خۆشی و تاجی منن. خۆشەویستانم، بەو شێوەیە کە نووسیومە، بە یەکبوونتان لەگەڵ مەسیحی خاوەن شکۆ بچەسپێن."},{"book":"فیلیپی","chapter":"4","verse":"2","text":"لە ئەوۆدیا دەپاڕێمەوە و لە سینتخی دەپاڕێمەوە کە بە یەکبوونیان لەگەڵ مەسیح هاوبیر بن."},{"book":"فیلیپی","chapter":"4","verse":"3","text":"بەڵێ تۆش ئەی هاوڕێی دڵسۆزم، داوات لێ دەکەم یارمەتییان بدەیت، چونکە هەردووکیان لە ڕاگەیاندنی پەیامی ئینجیلدا شانبەشانی من تێکۆشاون، لەگەڵ کلیمنتۆس و هاوکارانی دیکەم کە ناویان لە پەڕتووکی ژیانە."},{"book":"فیلیپی","chapter":"4","verse":"4","text":"هەمیشە بە عیسای خاوەن شکۆ دڵشاد بن. دیسان دەیڵێمەوە، دڵشاد بن!"},{"book":"فیلیپی","chapter":"4","verse":"5","text":"با هەموو خەڵک بە ڕووخۆشیتان بزانێت. هاتنەوەی عیسای خاوەن شکۆ نزیکە."},{"book":"فیلیپی","chapter":"4","verse":"6","text":"نیگەران مەبن، بەڵکو با لە هەموو شتێکدا داواکاریتان بە نوێژ و پاڕانەوە و سوپاسگوزارییەوە لەلای خودا زانراو بێت."},{"book":"فیلیپی","chapter":"4","verse":"7","text":"ئاشتی خوداش، ئەوەی بەرزترە لە هەموو تێگەیشتنێک، دڵ و بیرتان بە یەکبوونتان لەگەڵ عیسای مەسیحدا دەپارێزێت.4‏:7 بڕوانە یۆحەنا 15‏:4‏‏.‏"},{"book":"فیلیپی","chapter":"4","verse":"8","text":"لە کۆتاییدا خوشکان و برایان، بیر لە هەموو ئەو شتانە بکەنەوە کە ڕاست و ڕێزدارن، دادپەروەر و پاکن، خۆشەویست و ناوبانگ باشن، ڕەوشت بەرز و شایانی ستایشن."},{"book":"فیلیپی","chapter":"4","verse":"9","text":"چی لە مندا فێربوون و وەرتانگرت و بیستتان و بینیتان، ئەوە جێبەجێ بکەن. خودای ئاشتیش لەگەڵتان دەبێت."},{"book":"فیلیپی","chapter":"4","verse":"10","text":"زۆر دڵشاد بووم بە مەسیحی خاوەن شکۆ، کە ئێستا دیسان بایەخم پێدەدەن. بە دڵنیاییەوە پێشتریش بایەختان پێم دەدا، بەڵام دەرفەتی ئەوەتان نەبوو کە دەریبخەن."},{"book":"فیلیپی","chapter":"4","verse":"11","text":"من ئەمە ناڵێم لەبەر ئەوەی پێویستم بە یارمەتییە، چونکە فێربووم لە هەر دۆخێکدا بم خۆبژێو بم."},{"book":"فیلیپی","chapter":"4","verse":"12","text":"دەزانم نەبوونی چییە و دەزانم هەبوونیش چییە، لە هەر شتێک و لە هەموو شتێکدا فێری نهێنی ئەوە بووم لە هەبوونی و نەبوونیدا ئاسوودە بم."},{"book":"فیلیپی","chapter":"4","verse":"13","text":"دەتوانم هەموو ئەم شتانە لە ڕێگەی مەسیحەوە بکەم، ئەوەی بەهێزم دەکات."},{"book":"فیلیپی","chapter":"4","verse":"14","text":"لەگەڵ ئەوەشدا چاکتان کرد کە بەشداری تەنگانەتان کردم."},{"book":"فیلیپی","chapter":"4","verse":"15","text":"ئەی فیلیپییەکان، ئێوەش دەزانن، لە سەرەتای بڵاوکردنەوەی پەیامی ئینجیل لەنێو ئێوە، کاتێک لە مەکدۆنیا ڕۆیشتم، هیچ کڵێسایەک لە بابەتی وەرگرتن و پێداندا هاوکارییان نەکردووم، ئێوە نەبێت."},{"book":"فیلیپی","chapter":"4","verse":"16","text":"تەنانەت ئەو کاتەی لە شاری سالۆنیکی بووم، چەند جارێک هاوکاریتان کردم کاتێک پێویستم بە یارمەتی بوو."},{"book":"فیلیپی","chapter":"4","verse":"17","text":"نەک لەبەر ئەوەی حەزم لە بەخشین بێت بەڵکو حەزم لەو بەرهەمەیە کە لەلای خودا بۆتان تۆمار دەکرێت."},{"book":"فیلیپی","chapter":"4","verse":"18","text":"ئێستا هەموو شتێکم هەیە، زیاتر لە پێویست. ئەو شتانەی ئەپەفرۆدیتۆس لەلای ئێوە هێنای وەرمگرت و تێربووم، بۆنێکی خۆشە، قوربانییەکی قبوڵکراوە، دڵی خودا خۆش دەکات."},{"book":"فیلیپی","chapter":"4","verse":"19","text":"خودای من هەموو پێداویستییەکانتان دابین دەکات بەپێی دەوڵەمەندی ئەو شکۆیەی لە عیسای مەسیحدا هەیەتی."},{"book":"فیلیپی","chapter":"4","verse":"20","text":"ئێستاش شکۆمەندی بۆ خودای باوکمان هەتاهەتایە. ئامین."},{"book":"فیلیپی","chapter":"4","verse":"21","text":"بە ناوی عیسای مەسیح سڵاو لە هەموو گەلی خودا بکەن."},{"book":"فیلیپی","chapter":"4","verse":"22","text":"هەموو گەلی خودا کە لێرەن سڵاوتان لێدەکەن، بە تایبەتی ئەوانەی لە خانەوادەی قەیسەرن."},{"book":"فیلیپی","chapter":"4","verse":"23","text":"با نیعمەتی عیسای مەسیحی خاوەن شکۆ لەگەڵ ڕۆحتان بێت."}]}