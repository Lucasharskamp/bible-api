{"data":[{"book":"ДРУГІ ЗАКОН","chapter":"3","verse":"1","text":"І павярнулі мы адтуль і йшлі да Васана, і выступіў супроць нас на вайну Ог, цар Васанскі, з усім народам сваім каля Эдрэі."},{"book":"ДРУГІ ЗАКОН","chapter":"3","verse":"2","text":"І сказаў мне Гасподзь: ня бойся яго, бо Я аддам у руку тваю яго і ўвесь народ ягоны і ўсю зямлю ягоную, і ты зробіш зь ім так, як зрабіў зь Сігонам, царом Амарэйскім, які жыў у Эсэвоне."},{"book":"ДРУГІ ЗАКОН","chapter":"3","verse":"3","text":"І аддаў Гасподзь, Бог наш, у рукі нашыя і Ога, цара Васанскага, і ўвесь народ ягоны; і мы пабілі яго, так што нікога не засталося ў яго жывога;"},{"book":"ДРУГІ ЗАКОН","chapter":"3","verse":"4","text":"і ўзялі мы ў той час усе гарады ягоныя; ня было горада, якога мы не ўзялі б у іх: шэсьцьдзясят гарадоў, усю вобласьць Аргоў, царства Ога Васанскага;"},{"book":"ДРУГІ ЗАКОН","chapter":"3","verse":"5","text":"усе гэтыя гарады ўмацаваныя былі высокімі сьценамі, брамамі й заваламі, апрача гарадоў неўмацаваных, даволі многіх;"},{"book":"ДРУГІ ЗАКОН","chapter":"3","verse":"6","text":"і выклялі мы іх, як зрабілі зь Сігонам, царом Эсэвонскім, выкляўшы кожны горад з мужчынамі, жанчынамі й дзецьмі;"},{"book":"ДРУГІ ЗАКОН","chapter":"3","verse":"7","text":"а ўсё быдла і захопленае ў гарадах узялі сабе здабычаю."},{"book":"ДРУГІ ЗАКОН","chapter":"3","verse":"8","text":"І ўзялі мы ў той час з рукі двух цароў Амарэйскіх зямлю гэтую, якая па гэты бок Ярдана, ад патока Арнона да гары Эрмона, -"},{"book":"ДРУГІ ЗАКОН","chapter":"3","verse":"9","text":"Сіданяне Эрмон называюць Сірыёнам, а Амарэі называюць яго Сэнірам, -"},{"book":"ДРУГІ ЗАКОН","chapter":"3","verse":"10","text":"усе гарады на раўніне, увесь Галаад і ўвесь Васан да Салхі й Эдрэі, гарады царства Ога Васанскага;"},{"book":"ДРУГІ ЗАКОН","chapter":"3","verse":"11","text":"бо толькі Ог, цар Васанскі, заставаўся з Рэфаімаў. Вось, ложак ягоны, ложак жалезны, і цяпер у Раве, у сыноў Амонавых: даўжыня яго дзевяць локцяў, а шырыня яго чатыры локці, локцяў мужчынскіх."},{"book":"ДРУГІ ЗАКОН","chapter":"3","verse":"12","text":"Зямлю гэтую ўзялі мы ў той час, пачынаючы ад Араіра, які каля патока Арнона; і палавіну гары Галаада з гарадамі яе аддаў я племю Рувімаваму і Гадаваму;"},{"book":"ДРУГІ ЗАКОН","chapter":"3","verse":"13","text":"а рэшту Галаада і ўвесь Васан, царства Ога, аддаў я палавіне племя Манасіінага, усю вобласьць Аргаў з усім Васанам."},{"book":"ДРУГІ ЗАКОН","chapter":"3","verse":"14","text":"Яір, сын Манасіін, узяў усю вобласьць Аргаў да межаў Гесурскіх І Маахскіх, і назваў Васан, паводле імя свайго, селішчамі Яіравымі, як і да сёньня;"},{"book":"ДРУГІ ЗАКОН","chapter":"3","verse":"15","text":"Махіру даў я Галаад;"},{"book":"ДРУГІ ЗАКОН","chapter":"3","verse":"16","text":"а племю Рувімаваму і Гадаваму даў ад Галаада да патока Арнона, зямлю паміж патокам і мяжою, да патока Явока, мяжы сыноў Амонавых,"},{"book":"ДРУГІ ЗАКОН","chapter":"3","verse":"17","text":"таксама раўніну і Ярдан, які ёсьць і мяжа, ад Кінэрата да мора раўніны, мора Салёнага, каля падножжа гары Фасгі на ўсход."},{"book":"ДРУГІ ЗАКОН","chapter":"3","verse":"18","text":"І загадаў я вам у той час, кажучы: Гасподзь, Бог ваш, даў вам зямлю гэтую ў валоданьне; усе здольныя да вайны, узброіўшыся, ідзеце паперадзе братоў вашых, сыноў Ізраілевых,"},{"book":"ДРУГІ ЗАКОН","chapter":"3","verse":"19","text":"толькі жонкі вашыя і дзеці вашыя і быдла вашае няхай застануцца ў гарадах вашых, якія я даў вам,"},{"book":"ДРУГІ ЗАКОН","chapter":"3","verse":"20","text":"пакуль Гасподзь ня дасьць спакою братам нашым, і пакуль і яны не атрымаюць у валоданьне зямлю, якую Гасподзь, Бог ваш, дасьць ім за Ярданам; тады вернецеся кожны ў сваё валоданьне, якое я даў вам."},{"book":"ДРУГІ ЗАКОН","chapter":"3","verse":"21","text":"І Ісусу наказаў я ў той час, кажучы: вочы твае бачылі ўсё, што зрабіў Гасподзь, Бог ваш, з двума царамі гэтымі; тое самае зробіць Гасподзь з усімі царствамі, якія ты будзеш праходзіць;"},{"book":"ДРУГІ ЗАКОН","chapter":"3","verse":"22","text":"ня бойцеся іх, бо Гасподзь, Бог ваш, Сам змагаецца за вас."},{"book":"ДРУГІ ЗАКОН","chapter":"3","verse":"23","text":"І маліўся я Госпаду ў той час, кажучы:"},{"book":"ДРУГІ ЗАКОН","chapter":"3","verse":"24","text":"Уладару Госпадзе, Ты пачаў паказваць рабу Твайму веліч Тваю і моцную руку Тваю; бо які бог ёсьць на небе, альбо на зямлі, які мог бы чыніць такія дзеі, як Твае, і з магутнасьцю такою, як Твая?"},{"book":"ДРУГІ ЗАКОН","chapter":"3","verse":"25","text":"дай мне перайсьці і ўбачыць тую добрую зямлю, якая за Ярданам, і тую цудоўную гару і Ліван."},{"book":"ДРУГІ ЗАКОН","chapter":"3","verse":"26","text":"Але Гасподзь гневаўся на мяне за вас і не паслухаў мяне, і сказаў мне Гасподзь: годзе табе, больш не кажы Мне пра гэта;"},{"book":"ДРУГІ ЗАКОН","chapter":"3","verse":"27","text":"узыдзі на вяршыню Фасгі й зірні вачыма тваімі да мора і на поўнач, і на поўдзень і на ўсход, і паглядзі вачыма тваімі, бо ты не пяройдзеш за Ярдан гэты;"},{"book":"ДРУГІ ЗАКОН","chapter":"3","verse":"28","text":"і дай настаўленьне Ісусу, і ўмацуй яго, і ўцьвердзі яго; бо ён будзе папярэднічаць народу гэтаму і ён падзеліць ім на надзелы зямлю, на якую ты паглядзіш."},{"book":"ДРУГІ ЗАКОН","chapter":"3","verse":"29","text":"І спыніліся мы ў даліне насупраць Бэт-Фэгора."}]}