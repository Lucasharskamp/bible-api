{"data":[{"book":"John","chapter":"9","verse":"1","text":"Jisuna asum chatlingeida pokpadagi mit tanglaklaba nupa ama urammi."},{"book":"John","chapter":"9","verse":"2","text":"Maduda Ibungogi tung-inbasingna Ibungoda hanglak-i, “Oja Ibungo, kanana pap toubagi nupa asi mit tangna poklibano? Mahakna pap toubagira nattraga mahakki mama mapana pap toubagira?”"},{"book":"John","chapter":"9","verse":"3","text":"Maduda Jisuna khumlak-i, “Mahakna nattraga mahakki mama mapana pap toubagi natte adubu Tengban Mapugi panggalna mahakki punsida thabak toubiba adu unanabani."},{"book":"John","chapter":"9","verse":"4","text":"Numit leiringeida eibu thabirakpa Ibungo mahakki thabak eikhoina touba tai. Kana amatana thabak touba ngamloidaba ahing adu lakli."},{"book":"John","chapter":"9","verse":"5","text":"9:5 Mat 5:14; Jn 8:12Eina taibangpanda leiringeida, ei taibangpan-gi mangalni.”"},{"book":"John","chapter":"9","verse":"6","text":"Ibungona masi hairaba matungda leimaida tin sitle aduga tin aduna leikhom semlaga nupa adugi mitta madu teibire"},{"book":"John","chapter":"9","verse":"7","text":"aduga Ibungona nupa aduda hairak-i, “Siloam-gi pukhrida chatlaga chamthoklu.” (Siloam haibagi wahanthokti “Thakhraba” haibani). Maram aduna nupa aduna chattuna chamthoklure aduga mahakki mit uba phangjaraga hallakle."},{"book":"John","chapter":"9","verse":"8","text":"Mahakki yumlon keironnabasing amadi mahakna chakniba oiringeida ukhibasingna hainarak-i, “Phamduna chakniramba nupa adubu asi nattra?”"},{"book":"John","chapter":"9","verse":"9","text":"Kharana hairak-i, “Nupa asini” adubu khara amana amuk hairak-i, “Nupa asi natte masak manabani.”"},{"book":"John","chapter":"9","verse":"10","text":"Maram aduna makhoina mangonda hanglak-i, “Adudi nahak kamdouna uba ngamlaklibano?”"},{"book":"John","chapter":"9","verse":"11","text":"Mahakna khumlak-i, “Jisu kouba nupa amana leikhom semlaga eigi mitta teibire aduga Siloam pukhrida chatlaga chamthoklunaba eingonda haibi. Madu eina chattuna chamthoklubada ei uba ngamlakpani.”"},{"book":"John","chapter":"9","verse":"12","text":"Maduda makhoina mangonda hanglak-i, “Mahak houjik kadaida leibage?”"},{"book":"John","chapter":"9","verse":"13","text":"Adudagi makhoina mit tanglamba nupa adu Pharisee-singgi manakta purakle."},{"book":"John","chapter":"9","verse":"14","text":"Jisuna leikhom semduna nupa adubu mit tangbadagi phahanbikhiba numit adu Potthaba numit oirammi."},{"book":"John","chapter":"9","verse":"15","text":"Maram aduna Pharisee-singnasu mahak kamdouna mit uba ngamkhibage haina amuk hanglammi. Maduda mahakna khumlak-i, “Mahakna eigi mitta leikhom haple aduga eina madu chamthokpada ei uba phanglakpani.”"},{"book":"John","chapter":"9","verse":"16","text":"Maduda Pharisee kharana hairak-i, “Madu touriba nupa adu Tengban Mapudagi oiroi maramdi mahak potthaba numit ngakte.”"},{"book":"John","chapter":"9","verse":"17","text":"Maram aduna Pharisee-singna nupa aduda amukkasu hanglak-i, “Nahakki mit uhalliba mi adugi maramda nahak kari haining-i?”"},{"book":"John","chapter":"9","verse":"18","text":"Jihudigi luchingbasingna nupa asi hanna mit tanglammi aduga konna uba phanglakpani haibasi makhoina thajaramde maram asina makhoina nupa adugi mama mapa koure"},{"book":"John","chapter":"9","verse":"19","text":"aduga makhoida hanglak-i, “Nakhoina pokpadagi mit tanglak-i haiba nachanupa adu mahak asira? Aduga kamdouna mahak houjik uba ngamlibano?”"},{"book":"John","chapter":"9","verse":"20","text":"Nupa adugi mama mapa aduna khumlak-i, “Mahak eikhoigi ichanupani aduga mahak pokpadagi mit tanglak-i haiba eikhoi khangjei."},{"book":"John","chapter":"9","verse":"21","text":"Adubu kamdouna mahak uba ngamlakkhibano aduga kanana mahakpu mit tangba phahanbiribano haibasidi eikhoi khangjade. Mangonda hangbiyu, mahak chahi yamlabani. Mahak masana paokhum pijasanu.”"},{"book":"John","chapter":"9","verse":"22","text":"Jihudigi luchingbasing adubu kibadagi makhoina asumna haibani maramdi Jisubu Christtani haina haidokchabasing adu synagogue-tagi tanthokkani haina hanana makhoina warep lepnakhre."},{"book":"John","chapter":"9","verse":"23","text":"Maram adunani “Mahak chahi yamlabani. Mahak masana paokhum pijasanu.” haina makhoina hairibani."},{"book":"John","chapter":"9","verse":"24","text":"Aniraksuba oina makhoina mit tanglamba nupa adu kouraga hairak-i, “Tengban Mapuda matik mangal piyu,9:24 Achumba ngangnaba haiba  nahakpu phahanba mi asi pap chenba mini haiba eikhoina khang-i.”"},{"book":"John","chapter":"9","verse":"25","text":"Maduda nupa aduna khumlak-i, “Mahak pap chenba nattraga chendaba mira haibadi ei khangjade. Asimatangdi ei khangjei madudi ei mit tanglammi adubu houjik ei uba phangjare.”"},{"book":"John","chapter":"9","verse":"26","text":"Adudagi makhoina mangonda hairak-i, “Mahakna nangonda kari toukhi? Aduga kamdouna mahakna nahakki mit u-hankhibano?”"},{"book":"John","chapter":"9","verse":"27","text":"Nupa aduna khumlak-i, “Eina nakhoida hanna haikhre adubu nakhoina tade. Aduga karigi nakhoina amuk hanna taninglibano? Nakhoisu mahakki tung-inba mising oiba pamlibra?”"},{"book":"John","chapter":"9","verse":"28","text":"Maduda makhoina mahakpu ikaiba piraduna hairak-i, “Nahakti mahakki tung-inba mini adubu eikhoidi Moses-ki tung-inba misingni!"},{"book":"John","chapter":"9","verse":"29","text":"Moses-ta Tengban Mapuna wa ngangbi haiba eikhoina khang-i adubu nupa asidi kadaidagi lakpano haiba phaoba eikhoi khangde.”"},{"book":"John","chapter":"9","verse":"30","text":"Nupa aduna khumlak-i, “Madudi angakpani! Mahak kadaidagi lakpano haiba nakhoina khangde adubu mahakna eigi mit uhanbire."},{"book":"John","chapter":"9","verse":"31","text":"Pap chenbasinggi haijabadi Tengban Mapuna tabide haiba eikhoi khang-i. Adubu Ibungo mahakpu khurumjaba amadi mahakki aningba toubasinggi haijabadi tabi."},{"book":"John","chapter":"9","verse":"32","text":"Pokpadagi mit tanglakpa mi amabu uhanbiba haibasi taibangpan houbadagi kana amatana tadri."},{"book":"John","chapter":"9","verse":"33","text":"Nupa asi Tengban Mapudagi oiramdrabadi mahakna karisu touba ngamlamloi.”"},{"book":"John","chapter":"9","verse":"34","text":"Makhoina mangonda khumlak-i. “Papna yomlaga poklakpa nangna kari natik leiduna eikhoibu tambiriba?” Adudagi makhoina mahakpu synagogue-tagi tanthokkhre."},{"book":"John","chapter":"9","verse":"35","text":"Makhoina mahakpu tanthokkhre haiba Jisuna tare aduga Ibungona mahakpu thengnarabada mangonda hanglak-i, “Nahak Migi Machanupa adubu thajabra?”"},{"book":"John","chapter":"9","verse":"36","text":"Nupa aduna khumlak-i, “Ibungo, mahak adu kanano? Eina mahakpu thajanaba Ibungona eingonda takpiyu.”"},{"book":"John","chapter":"9","verse":"37","text":"Jisuna mangonda hairak-i, “Nahakna mahakpu hanana ukhre, mahak adudi nangonda houjik wari sariba mahak aduni.”"},{"book":"John","chapter":"9","verse":"38","text":"Nupa aduna hairak-i, “Mapu Ibungo, ei thajei.” Aduga mahakna Jisubu khurumjarammi."},{"book":"John","chapter":"9","verse":"39","text":"Maduda Jisuna hairak-i, “Wayennabagidamak ei taibangpan asida lakpani aduna mit tangbasingna unanaba aduga mit ubasingna tangnanabani.”"},{"book":"John","chapter":"9","verse":"40","text":"Ibungogi manakta leiramba Pharisee kharana hairiba adu tarabada makhoina Ibungoda hairak-i, “Nahakna hairibasi eikhoi mit tang-i hairibra?”"},{"book":"John","chapter":"9","verse":"41","text":"Maduda Jisuna khumlak-i, “Nakhoi mit tanglamlabadi nakhoida papki naral leiramloidabani adubu nakhoina ui haina haijarabanina nakhoida papki naral leire.”"}]}