{"data":[{"book":"1 AbaseKhorinte","chapter":"14","verse":"1","text":"Landelani indlela yothando lizifune ngokutshiseka izipho zikamoya ikakhulu isipho sokuphrofitha."},{"book":"1 AbaseKhorinte","chapter":"14","verse":"2","text":"Ngoba okhuluma ngendimi kakhulumi ebantwini kodwa kuNkulunkulu. Impela kakho obezwayo, bakhuluma imfihlakalo ngoMoya."},{"book":"1 AbaseKhorinte","chapter":"14","verse":"3","text":"Kodwa umuntu wonke ophrofithayo ukhuluma ebantwini ukuba abaqinise, abakhuthaze njalo abaduduze."},{"book":"1 AbaseKhorinte","chapter":"14","verse":"4","text":"Lowo okhuluma ngolimi oluthile uyazakha kodwa lowo ophrofithayo wakha ibandla."},{"book":"1 AbaseKhorinte","chapter":"14","verse":"5","text":"Ngifisa ukuba lonke likhulume ngendimi kodwa ikakhulu ukuba liphrofithe. Ophrofithayo mkhulu kulalowo okhuluma ngendimi, ngaphandle kokuba echasisa, ukuze ibandla lakheke."},{"book":"1 AbaseKhorinte","chapter":"14","verse":"6","text":"Ngakho-ke, bazalwane, nxa ngifika kini ngikhulume ngendimi, ngilosizo bani kini, ngaphandle kokuba ngililethele ukwambulwa okuthile loba ukwazi loba isiphrofethi kumbe imfundiso, na?"},{"book":"1 AbaseKhorinte","chapter":"14","verse":"7","text":"Lezizinto ezingaphiliyo ezenza umsindo njengomhubhe loba ichacho, umuntu angalazi njani iculo elikhaliswayo ngaphandle kokuba kulomahluko empawini zomculo?"},{"book":"1 AbaseKhorinte","chapter":"14","verse":"8","text":"Njalo nxa icilongo lisitsho umbiko ongacacanga, ngubani ozalungela impi na?"},{"book":"1 AbaseKhorinte","chapter":"14","verse":"9","text":"Kunjalo-ke lakini. Nxa lingakhulumi amazwi azwakalayo ngolimi lwenu, umuntu uzakwazi njani elikutshoyo? Lizakuba likhuluma lomoya nje."},{"book":"1 AbaseKhorinte","chapter":"14","verse":"10","text":"Akuthandabuzwa ukuthi kulenhlobonhlobo zezindimi emhlabeni kodwa zonke zilomutsho."},{"book":"1 AbaseKhorinte","chapter":"14","verse":"11","text":"Nxa ngingakuzwa okutshiwo ngomunye, ngingowezizweni kulowo okhulumayo, laye ngowezizweni kimi."},{"book":"1 AbaseKhorinte","chapter":"14","verse":"12","text":"Kunjalo-ke lakini. Njengoba litshisekela izipho zikamoya, zamani ukwenza okuhle kakhulu ngezipho ezakha ibandla."},{"book":"1 AbaseKhorinte","chapter":"14","verse":"13","text":"Ngakho-ke, umuntu okhuluma ngendimi kumele akhulekele ukuba achasise lokho akutshoyo."},{"book":"1 AbaseKhorinte","chapter":"14","verse":"14","text":"Ngoba nxa ngikhuleka ngendimi, umoya wami uyakhuleka kodwa ingqondo yami kayilazithelo."},{"book":"1 AbaseKhorinte","chapter":"14","verse":"15","text":"Pho ngenzeni na? Ngizakhuleka ngomoya wami njalo ngizakhuleka langengqondo yami; ngizahlabela ngomoya wami njalo ngizahlabela langengqondo yami."},{"book":"1 AbaseKhorinte","chapter":"14","verse":"16","text":"Nxa libonga uNkulunkulu ngomoya wenu, angatsho kanjani ozithola esephakathi kwalabo abangazwisisiyo ukuthi, “Ameni” ekubongeni kwenu, yena engakwazi elikutshoyo na?"},{"book":"1 AbaseKhorinte","chapter":"14","verse":"17","text":"Lingabe libonga kuhle sibili kodwa omunye umuntu kabusisekanga."},{"book":"1 AbaseKhorinte","chapter":"14","verse":"18","text":"Ngiyambonga uNkulunkulu ngoba mina ngikhuluma ngendimi ukudlula lina lonke."},{"book":"1 AbaseKhorinte","chapter":"14","verse":"19","text":"Kodwa ebandleni ngithanda ukukhuluma amazwi amahlanu azwakalayo ngifundisa abanye kulamazwi azinkulungwane ezilitshumi ngendimi."},{"book":"1 AbaseKhorinte","chapter":"14","verse":"20","text":"Bazalwane, yekelani ukucabanga njengabantwana. Mayelana lobubi, wobani zingane kodwa ekucabangeni kwenu wobani ngabadala."},{"book":"1 AbaseKhorinte","chapter":"14","verse":"21","text":"Emthethweni kulotshiwe ukuthi:"},{"book":"1 AbaseKhorinte","chapter":"14","verse":"22","text":"Ngakho-ke, izindimi ziyisibonakaliso, hatshi kwabakholwayo, kodwa kwabangakholwayo; kodwa ukuphrofitha ngokwabakholwayo hatshi abangakholwayo."},{"book":"1 AbaseKhorinte","chapter":"14","verse":"23","text":"Ngakho nxa ibandla lonke libuthene umuntu wonke akhulume ngendimi, kuthi abanye abangezwayo loba abangakholwayo bangene, kambe kabazukuthi ingqondo zenu ziphambene na?"},{"book":"1 AbaseKhorinte","chapter":"14","verse":"24","text":"Kodwa nxa ongakholwayo loba omunye ongaqedisisiyo engena lapho abantu bonke bephrofitha, uzavunyiswa yibo bonke ukuthi uyisoni njalo ahlulelwe yibo bonke,"},{"book":"1 AbaseKhorinte","chapter":"14","verse":"25","text":"lezimfihlo zenhliziyo yakhe zizavezwa obala. Ngakho uzakhothamela phansi akhonze uNkulunkulu esithi, “UNkulunkulu impela uphakathi kwenu!”"},{"book":"1 AbaseKhorinte","chapter":"14","verse":"26","text":"Pho sizakuthini, bazalwane? Lapho libuthana ndawonye, umuntu wonke ulehubo loba ilizwi lokufundisa, lokwambula, lezindimi, loba ukuchasisa. Konke lokhu kumele kwenziwe ukuze ibandla lakheke."},{"book":"1 AbaseKhorinte","chapter":"14","verse":"27","text":"Nxa omunye ekhuluma ngendimi, ababili loba kungabangadluli abathathu, kumele kukhulume oyedwa ngasikhathi sinye, njalo omunye kumele achasise."},{"book":"1 AbaseKhorinte","chapter":"14","verse":"28","text":"Nxa kungelamchasisi, okhulumayo kumele athule ebandleni, azikhulumele yedwa, kuye lakuNkulunkulu."},{"book":"1 AbaseKhorinte","chapter":"14","verse":"29","text":"Kumele kukhulume abaphrofethi ababili loba abathathu, kuthi abanye bakuhlolisise ngokunanzelela okutshiwoyo."},{"book":"1 AbaseKhorinte","chapter":"14","verse":"30","text":"Njalo nxa ukwambulelwa kufika komunye ohlezi phansi, okhulume kuqala kumele athule."},{"book":"1 AbaseKhorinte","chapter":"14","verse":"31","text":"Ngoba lonke lingaphrofitha lintshintshana ukuze umuntu wonke afundiswe njalo akhuthazwe."},{"book":"1 AbaseKhorinte","chapter":"14","verse":"32","text":"Imimoya yabaphrofethi iphathwa ngabaphrofethi."},{"book":"1 AbaseKhorinte","chapter":"14","verse":"33","text":"Ngoba uNkulunkulu kasuye Nkulunkulu wengxabangxoza kodwa ungowokuthula. Njengasemabandleni wonke abantu beNkosi."},{"book":"1 AbaseKhorinte","chapter":"14","verse":"34","text":"Abesifazane kumele bathule emabandleni. Kabavunyelwa ukukhuluma kodwa kumele bazithobe njengokutsho komthetho."},{"book":"1 AbaseKhorinte","chapter":"14","verse":"35","text":"Nxa befuna ukubuza ngolutho oluthile, kumele babuze omkabo emakhaya ngoba kulihlazo ukuthi owesifazane akhulume ebandleni."},{"book":"1 AbaseKhorinte","chapter":"14","verse":"36","text":"Konje ilizwi likaNkulunkulu lavela kini na? Kumbe lafika kini kuphela?"},{"book":"1 AbaseKhorinte","chapter":"14","verse":"37","text":"Nxa umuntu ecabanga ukuthi ungumphrofethi loba ukuthi ulesipho sikaMoya, kavume ukuthi lokhu engililobela khona kungumlayo weNkosi."},{"book":"1 AbaseKhorinte","chapter":"14","verse":"38","text":"Nxa lokhu engakunaki, laye akayikunakwa."},{"book":"1 AbaseKhorinte","chapter":"14","verse":"39","text":"Ngakho-ke, bazalwane bami, tshisekelani ukuphrofitha njalo lingenqabeli ukukhuluma ngendimi."},{"book":"1 AbaseKhorinte","chapter":"14","verse":"40","text":"Kodwa izinto zonke kumele zenziwe ngendlela efaneleyo lehlelwe kuhle."}]}