{"data":[{"book":"Abaruumi","chapter":"14","verse":"1","text":"Mwanirizenga omunafu mu kukkiriza, nga temumusalira musango."},{"book":"Abaruumi","chapter":"14","verse":"2","text":"Wabaawo omuntu omu akkiririza mu kulya ebintu byonna, nga so ye omunafu akoma ku nva kwokka."},{"book":"Abaruumi","chapter":"14","verse":"3","text":"Omuntu asalawo okubaako ky’alya tanyoomanga atakirya, n’oyo atalya kintu alemenga kusalira musango oyo akirya kubanga Katonda yamusembeza."},{"book":"Abaruumi","chapter":"14","verse":"4","text":"Ggwe ani asalira omusango omuweereza w’omuntu omulala? Mukama we y’amanya oba atuukiriza emirimu gye oba tagituukiriza. Naye aligituukiriza kubanga Mukama we alimusobozesa."},{"book":"Abaruumi","chapter":"14","verse":"5","text":"Omuntu omu agulumiza olunaku olumu okusinga olulala, naye omulala n’alowooza nti ennaku zonna zenkanankana. Noolwekyo buli muntu anywererenga ku ky’alowooza bwe kiba nga kye kituufu."},{"book":"Abaruumi","chapter":"14","verse":"6","text":"Akuza olunaku aba alukuza eri Mukama. Oyo alya aba alya ku bwa Mukama, kubanga aba agulumiza Katonda. N’oyo atalya aba talya ku bwa Mukama, era aba agulumiza Katonda."},{"book":"Abaruumi","chapter":"14","verse":"7","text":"Kubanga tewali n’omu ku ffe abeera omulamu ku bubwe yekka, era tewali n’omu afa ku lulwe."},{"book":"Abaruumi","chapter":"14","verse":"8","text":"Kubanga bwe tuba abalamu, tuba balamu ku bwa Mukama, oba bwe tufa, tufa ku bwa Mukama. Kale nno bwe tuba abalamu oba bwe tufa, tuli ba Mukama."},{"book":"Abaruumi","chapter":"14","verse":"9","text":"Kubanga ekyo Kristo kye yafiira ate n’abeera omulamu, alyoke abeere Mukama w’abo abaafa era n’abalamu."},{"book":"Abaruumi","chapter":"14","verse":"10","text":"Kale ggwe lwaki osalira muganda wo omusango? Oba lwaki onyooma muganda wo? Kubanga ffenna tuliyimirira mu maaso g’entebe ya Katonda, ey’okulamula."},{"book":"Abaruumi","chapter":"14","verse":"11","text":"Kubanga kyawandiikibwa nti,"},{"book":"Abaruumi","chapter":"14","verse":"12","text":"Noolwekyo buli omu ku ffe alyennyonnyolako eri Katonda."},{"book":"Abaruumi","chapter":"14","verse":"13","text":"Noolwekyo tetusaliragananga misango. Tumalirire obuteesittaza waluganda wadde okumutega okugwa mu kibi."},{"book":"Abaruumi","chapter":"14","verse":"14","text":"Mmanyi era nkakasiza ddala mu Mukama waffe Yesu, nga tewali kya muzizo ku bwakyo, wabula kya muzizo eri oyo akirowooza nga kya muzizo."},{"book":"Abaruumi","chapter":"14","verse":"15","text":"Kubanga obanga muganda wo anakuwala olw’ekyo ky’olya, oba tokyatambulira mu kwagala; tolyanga kintu kyonna ky’omanyi nga kinaakyamya omuntu oyo Kristo gwe yafiirira."},{"book":"Abaruumi","chapter":"14","verse":"16","text":"Ekirungi ekiri mu mmwe kireme okuvumibwa."},{"book":"Abaruumi","chapter":"14","verse":"17","text":"Kubanga obwakabaka bwa Katonda si kulya na kunywa, wabula butuukirivu na mirembe, na ssanyu mu Mwoyo Omutukuvu."},{"book":"Abaruumi","chapter":"14","verse":"18","text":"Kubanga aweereza Kristo mu ebyo asanyusa nnyo Katonda era asiimibwa abantu."},{"book":"Abaruumi","chapter":"14","verse":"19","text":"Noolwekyo tunyiikirirenga eby’emirembe, n’eby’okuzimbagana ffekka ne ffekka."},{"book":"Abaruumi","chapter":"14","verse":"20","text":"Toyonoonanga mulimu gwa Katonda olw’emmere. Ebintu byonna birongoofu, naye ekibi kwe kulya ekyo ekireetera omulala okwesittala."},{"book":"Abaruumi","chapter":"14","verse":"21","text":"Kirungi obutalya nnyama newaakubadde okunywa wayini newaakubadde ekintu kyonna ekyesittaza muganda wo."},{"book":"Abaruumi","chapter":"14","verse":"22","text":"Ky’okkiririzaamu mu kulya kikuume nga kya kyama ne Katonda. Alina omukisa ateesalira musango kumusinga mu ekyo ky’alowooza nga kituufu."},{"book":"Abaruumi","chapter":"14","verse":"23","text":"Naye oyo abuusabuusa bw’alya, omusango gumaze okumusinga, kubanga talya lwa kukkiriza, era na buli ekitava mu kukkiriza kiba kibi."}]}