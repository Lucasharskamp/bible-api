{"data":[{"book":"Mark","chapter":"7","verse":"1","text":"Ek din, Jerusalem pora aha Pharisee aru kunba likha manu khan Tai logote joma hoise."},{"book":"Mark","chapter":"7","verse":"2","text":"Aru taikhan Jisu laga chela khan kunba ke hath nadhulai kene7.2 Yehudi niyom hisab te hath nadhula koi ase. bhaat khai thaka dikhise."},{"book":"Mark","chapter":"7","verse":"3","text":"-Kelemane Pharisee aru Yehudi khan purana niyom ke mani thakisele, taikhan hath nadhui kene eku bhi nakhai."},{"book":"Mark","chapter":"7","verse":"4","text":"Jitia taikhan bajar jaga pora ahe, hath nadhui kene eku bhi nakhai, aru tineka bisi kotha ase: jun to taikhan mani thake, gilas, thali, tamba laga borton, dhua aru sapha kora.-"},{"book":"Mark","chapter":"7","verse":"5","text":"Titia Pharisee aru niyom likha manu khan Jisu ke hudise, “Kile Apuni laga chela khan poila laga niyom namani kene choli thake, aru hath nadholai kene roti khai thake?”"},{"book":"Mark","chapter":"7","verse":"6","text":"Jisu taikhan ke jowab dise, “Isaiah he tumi kopoti khan laga kotha bhabobani thik koise. Tai eneka likhise,"},{"book":"Mark","chapter":"7","verse":"7","text":"Aru taikhan misa-misi te Moike aradhana kori thake,"},{"book":"Mark","chapter":"7","verse":"8","text":"Kelemane tumikhan Isor diya niyom chari kene manu bona niyom he mani thake.”"},{"book":"Mark","chapter":"7","verse":"9","text":"Tai taikhan ke koise, “Tumikhan manu he bona niyom mani kene, Isor diya bhal niyom khan chari dise."},{"book":"Mark","chapter":"7","verse":"10","text":"Kelemane Moses koisele, ‘Tumi laga baba aru ama ke Sonman koribi,’ aru, ‘Jun tai nijor baba, ama ke biya kobo, tai ji hoile bhi moribo.7.10 Exo. 20:12; Due. 5:16.’"},{"book":"Mark","chapter":"7","verse":"11","text":"Kintu tumikhan koi, ‘Jodi ekjon tai nijor baba, ama ke koi, “Moi pora tumi ki modot pabole ase, etu sob Isor pora Corban dise’” - motlob, ‘Isor ke di dise’."},{"book":"Mark","chapter":"7","verse":"12","text":"Aru tumikhan etu manu ke tai baba aru ama ke eku bhi modot kori bole nadiye."},{"book":"Mark","chapter":"7","verse":"13","text":"Aru tumikhan Isor laga kotha biya kori thake tumikhan niyom pora. Aru bisi mili thaka nisena kaam kori thake."},{"book":"Mark","chapter":"7","verse":"14","text":"Aru titia Jisu pora manu khan ke Tai usorte mati anikena koise, “Ami laga kotha huni bhi, aru bujhi lobi."},{"book":"Mark","chapter":"7","verse":"15","text":"Eneka jinis to nai, bahar pora manu bhithor te jai kene letera kori diya, kintu ji jinis bhitor pora ulai etu he taike letera kori diye."},{"book":"Mark","chapter":"7","verse":"16","text":"Jodi kunba huni bole kan ase, taike hunibo dibi."},{"book":"Mark","chapter":"7","verse":"17","text":"Jitia Tai bhir majot pora ulaikene ghor bhitor te ahise, taikhan Taike etu dristanto laga motlob hudise."},{"book":"Mark","chapter":"7","verse":"18","text":"Aru Tai taikhan ke koise, “Kile tumikhan bhi eneka nabuja ase? Bahar pora manu laga bhitor te ki jai etu pora manu ke letera nakore."},{"book":"Mark","chapter":"7","verse":"19","text":"Kelemane etu tai mon para nohoi, kintu mukh pora pet te jai kene aru latrine te ulai jai, kele koile sob kha luwa to sapha ase.”"},{"book":"Mark","chapter":"7","verse":"20","text":"Aru Jisu eneka koi thakise, “Ki mon pora ulai, etu he manu ke letera kore."},{"book":"Mark","chapter":"7","verse":"21","text":"Kelemane manu laga mon pora biya bhabona, bebichari, chor kora aru morai diya,"},{"book":"Mark","chapter":"7","verse":"22","text":"lalos, biya kaam kora, thogai diya, biya niyom thaka, suku jola, hinsa kora, dimag napuncha kaam kora, aru phutani kora."},{"book":"Mark","chapter":"7","verse":"23","text":"Etu sob biya bostu mon pora ahi manu ke letera kori diye.”"},{"book":"Mark","chapter":"7","verse":"24","text":"Ta te pora Tai uthi kene Tyre aru Sidon laga desh phale jaise. Aru ekta ghor te jaise, aru kunke bhi janibo nadibo bhabisele, kintu Tai Iukabole para nai."},{"book":"Mark","chapter":"7","verse":"25","text":"Kintu ta te ekjon mahila jun laga chutu swali ke dusto atma pora dhurikena thakise, etu mahila Jisu laga kotha hunise, aru ahi Tai laga theng te giri jaise."},{"book":"Mark","chapter":"7","verse":"26","text":"Aru etu mahila Yunani aru Syrophoenicia jaga laga asele, aru tai swali pora bhoot ulai dibi koi kene Jisu ke binti korise."},{"book":"Mark","chapter":"7","verse":"27","text":"Kintu Jisu taike koise, “Poila, bacha ke khabole dibi. Kelemane bacha laga roti loi kene kutta khan ke diya thik nohoi.”"},{"book":"Mark","chapter":"7","verse":"28","text":"Aru tai jowab dikene koise “Hoi, Probhu, kintu kutta bhi bacha khan laga roti tukra mez nichete giri thaka khabole pai.”"},{"book":"Mark","chapter":"7","verse":"29","text":"Titia Tai taike koise, “Etu kotha karone tumi, jabi, bhoot tumi laga swali pora ulai jaise.”"},{"book":"Mark","chapter":"7","verse":"30","text":"Aru tai jitia ghor te ahise, tai swali bisna te ghumai thaka aru bhoot ulai jai kene thaka pai loise."},{"book":"Mark","chapter":"7","verse":"31","text":"Titia Tai aru bhi Sidon laga desh pora ulai Decapolis laga desh te hoi Galilee nodi phale ahi jaise."},{"book":"Mark","chapter":"7","verse":"32","text":"Titia kunba ekjon kaan benga aru kotha bhal pora kobo napara jon thakise, Tai laga hath tai uporte rakhi dibi koi kene binti korise."},{"book":"Mark","chapter":"7","verse":"33","text":"Aru Tai taike bisi thaka manu pora alag loijai kene tai laga kan te anguli ghusai dise, aru thuk dikene tai jiba te chui dise."},{"book":"Mark","chapter":"7","verse":"34","text":"Titia Tai sorgo phale saise aru jor pora awaj dikene koise, “Ephphatha!” -Motlob ase “Khuli jabi!”"},{"book":"Mark","chapter":"7","verse":"35","text":"Titia joldi tai kan khuli jaise, aru tai jiba bandi thaka bhi khuli jaise, aru tai sapha pora kotha kori bole parise."},{"book":"Mark","chapter":"7","verse":"36","text":"Titia Tai taikhan ke etu kunke bhi nokobi koi mana kori dise kintu jiman taikhan ke mana kore, iman taikhan bisi kobole hoi jaise."},{"book":"Mark","chapter":"7","verse":"37","text":"Aru taikhan bisi asurit hoi ekjon majot te koi thakise, “Tai jiman bhi korise sob thik korise. Tai kan nahuna ke bhi huni bole dise, aru kobo napara ke bhi kotha kobole takot dise.”"}]}