{"data":[{"book":"لۆقا","chapter":"21","verse":"1","text":"ئینجا عیسا تەماشای کرد و بینی دەوڵەمەندەکان بەخشینیان دەخەنە ناو گەنجینەی پەرستگاوە."},{"book":"لۆقا","chapter":"21","verse":"2","text":"بێوەژنێکی هەژاریشی بینی دوو فلسی خستە ناوی."},{"book":"لۆقا","chapter":"21","verse":"3","text":"ئینجا فەرمووی: «ڕاستیتان پێ دەڵێم، ئەم بێوەژنە هەژارە لە هەموویان زیاتری دانا."},{"book":"لۆقا","chapter":"21","verse":"4","text":"هەموو ئەوانە لە زیادەی خۆیان بەخشییان، بەڵام ئەم بێوەژنە، سەرەڕای هەژارییەکەی هەموو بژێوییەکەی بەخشی.»"},{"book":"لۆقا","chapter":"21","verse":"5","text":"هەندێک لە قوتابییەکانی عیسا باسی پەرستگایان دەکرد کە بە بەردی جوان و دیارییە تەرخانکراوەکان بۆ خودا ڕازێنراوەتەوە. بەڵام عیسا پێی فەرموون:"},{"book":"لۆقا","chapter":"21","verse":"6","text":"«ئەمەی دەیبینن، ڕۆژانێک دێت بەردی بەسەر بەردیەوە نامێنێت و هەمووی دەڕووخێت.»"},{"book":"لۆقا","chapter":"21","verse":"7","text":"ئینجا لێیان پرسی: «مامۆستا، کەی ئەمانە ڕوودەدەن؟ هەروەها ئەو نیشانەیە چییە کە ئاماژە بە نزیکبوونەوەی ڕوودانی ئامانە دەکات؟»"},{"book":"لۆقا","chapter":"21","verse":"8","text":"فەرمووی: «وریابن هەڵنەخەڵەتێن، چونکە زۆر کەس بە ناوی منەوە دێن و دەڵێن: ”من ئەوم،“ و ”کاتەکە نزیک بووەتەوە.“ دوایان مەکەون."},{"book":"لۆقا","chapter":"21","verse":"9","text":"کاتێک گوێتان لە باسوخواسی جەنگ و شۆڕش دەبێت، مەتۆقن، چونکە جارێ دەبێ ئەم شتانە ببێت، بەڵام کۆتایی یەکسەر دوای ئەمە نایەت.»"},{"book":"لۆقا","chapter":"21","verse":"10","text":"ئینجا پێی فەرموون: «نەتەوە لە نەتەوە ڕاست دەبێتەوە و شانشین لە شانشین."},{"book":"لۆقا","chapter":"21","verse":"11","text":"لە زۆر شوێن بوومەلەرزەی گەورە و قاتوقڕی و دەرد دەبێت، ترس و نیشانەی گەورەش لە ئاسماندا دەبێت."},{"book":"لۆقا","chapter":"21","verse":"12","text":"«بەڵام پێش هەموو ئەمانە دەتانگرن و دەتانچەوسێننەوە، ڕادەستی کەنیشت و بەندیخانەکان دەکرێن، لە پێناوی ناوی من دەبردرێنە بەردەم پاشا و فەرمانڕەوایان."},{"book":"لۆقا","chapter":"21","verse":"13","text":"بەو شێوەیە شایەتیم بۆ دەدەن."},{"book":"لۆقا","chapter":"21","verse":"14","text":"ئەوەتان لە بیر بێت کە پێشوەخت نیگەرانی ئەوە مەبن کە چۆن بەرگری لە خۆتان بکەن،"},{"book":"لۆقا","chapter":"21","verse":"15","text":"چونکە من دەم و داناییەکتان دەدەمێ کە هەموو بەرهەڵستکارانتان نەتوانن بەرگری بکەن و بەرپەرچی بدەنەوە."},{"book":"لۆقا","chapter":"21","verse":"16","text":"تەنانەت دایک و باوک و برا، خزم و هاوڕێیانیش بە گرتنتان دەدەن، لێتان دەکوژن."},{"book":"لۆقا","chapter":"21","verse":"17","text":"لەبەر ناوی من هەمووان ڕقیان لێتان دەبێتەوە."},{"book":"لۆقا","chapter":"21","verse":"18","text":"بەڵام مووێکی سەرتان نافەوتێت."},{"book":"لۆقا","chapter":"21","verse":"19","text":"بە دانبەخۆداگرتن ژیانتان دەبەنەوە."},{"book":"لۆقا","chapter":"21","verse":"20","text":"«کاتێک دەبینن بە سوپا دەوری ئۆرشەلیم دراوە، ئەوسا بزانن ڕووخانی نزیک بووەتەوە."},{"book":"لۆقا","chapter":"21","verse":"21","text":"ئینجا ئەوانەی لە هەرێمی یەهودیا نیشتەجێن با هەڵبێن بۆ چیاکان و ئەوانەی لەناو شارەکەدان بچنە دەرەوە، هەروەها دانیشتووانی گوندەکان نەچنە ناو شار،"},{"book":"لۆقا","chapter":"21","verse":"22","text":"چونکە ئەمانە ڕۆژانی تۆڵەسەندنەوەن، تاکو هەرچی نووسراوە بێتە دی."},{"book":"لۆقا","chapter":"21","verse":"23","text":"لەو ڕۆژانەدا قوڕبەسەر دووگیان و شیردەر، چونکە ناخۆشییەکی گەورە بەسەر زەویدا دێت و تووڕەییش بەسەر ئەم گەلە."},{"book":"لۆقا","chapter":"21","verse":"24","text":"بە شمشێر دەکوژرێن و بۆ نێو هەموو نەتەوەکان ڕاپێچ دەکرێن. ئۆرشەلیم لەلایەن ناجولەکەکانەوە پێشێل دەکرێت، هەتا ڕۆژگاری ناجولەکەکان تەواو دەبێت."},{"book":"لۆقا","chapter":"21","verse":"25","text":"«لە خۆر و مانگ و ئەستێرەکان نیشانە دەردەکەون، لەسەر زەویش سەرسامی گەلان، شێوانی هاژەی دەریا و شەپۆل."},{"book":"لۆقا","chapter":"21","verse":"26","text":"لە ترس و چاوەڕوانی ئەو شتانەی بەسەر جیهاندا دێن، خەڵکی بێ هۆش دەبن، چونکە خۆر و مانگ و ئەستێرەکانی ئاسمان دەهەژێن."},{"book":"لۆقا","chapter":"21","verse":"27","text":"ئەوسا کوڕی مرۆڤ دەبینن کە بە هێز و شکۆیەکی گەورەوە لەناو هەورەوە دێت."},{"book":"لۆقا","chapter":"21","verse":"28","text":"کاتێک ڕوودانی ئەم شتانە دەستی پێکرد، هەستن و سەر بەرز بکەنەوە، چونکە ڕزگاریتان21‏:28 یۆنانی: کڕینەوە.‏ نزیک دەبێتەوە.»"},{"book":"لۆقا","chapter":"21","verse":"29","text":"ئینجا نموونەیەکی بۆ هێنانەوە: «سەیری دار هەنجیر و هەموو دارەکان بکەن."},{"book":"لۆقا","chapter":"21","verse":"30","text":"کاتێک دەبینن ئەوا گەڵای کردووە، خۆتان دەزانن کە هاوین نزیکە."},{"book":"لۆقا","chapter":"21","verse":"31","text":"بە هەمان شێوە، کاتێک ئێوەش دەبینن ئەم شتانە ڕوودەدات، بزانن کە پاشایەتی خودا نزیکە."},{"book":"لۆقا","chapter":"21","verse":"32","text":"«ڕاستیتان پێ دەڵێم، ئەم نەوەیە بەسەرناچێت، هەتا هەموو ئەمانە نەیەنە دی."},{"book":"لۆقا","chapter":"21","verse":"33","text":"ئاسمان و زەوی بەسەردەچن، بەڵام وشەکانم هەرگیز بەسەرناچن.»"},{"book":"لۆقا","chapter":"21","verse":"34","text":"«ئاگاداری خۆتان بن، نەوەک دڵتان لەسەر ڕابواردن و سەرخۆشی و خەم و خەفەتی ژیان بێت و ئەو ڕۆژە لەناکاو وەک تەڵە بەسەرتاندا بدات،"},{"book":"لۆقا","chapter":"21","verse":"35","text":"چونکە دێتە سەر هەموو ئەوانەی لەسەر تەواوی ڕووی زەوی دانیشتوون."},{"book":"لۆقا","chapter":"21","verse":"36","text":"کەواتە ئێشک بگرن و هەموو کاتێک نوێژ بکەن، تاکو بتوانن لە هەموو ئەو ڕووداوانە دەرباز بن کە تووشتان دەبن و لەبەردەم کوڕی مرۆڤ ڕاوەستن.»"},{"book":"لۆقا","chapter":"21","verse":"37","text":"عیسا بە ڕۆژ لە پەرستگا خەریکی فێرکردن دەبوو، شەوانیشی لەو کێوە بەسەردەبرد کە پێی دەگوترا زەیتوون."},{"book":"لۆقا","chapter":"21","verse":"38","text":"هەموو خەڵک لە بەرەبەیان دەهاتنە پەرستگا بۆ ئەوەی گوێی لێ بگرن."}]}