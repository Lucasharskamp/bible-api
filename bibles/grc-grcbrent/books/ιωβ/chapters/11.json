{"data":[{"book":"ΙΩΒ","chapter":"11","verse":"1","text":"Ὑπολαβὼν δὲ Σωφὰρ ὁ Μιναῖος, λέγει,"},{"book":"ΙΩΒ","chapter":"11","verse":"2","text":"Ὁ τὰ πολλὰ λέγων, καὶ ἀντακούσεται· ἢ καὶ ὁ εὔλαλος οἴεται εἶναι δίκαιος;"},{"book":"ΙΩΒ","chapter":"11","verse":"3","text":"εὐλογημένος γεννητὸς γυναικὸς ὀλιγόβιος. Μὴ πολὺς ἐν ῥήμασι γίνου, οὐ γάρ ἐστιν ὁ ἀντικρινόμενός σοι;"},{"book":"ΙΩΒ","chapter":"11","verse":"4","text":"Μὴ γὰρ λέγε, ὅτι καθαρός εἰμι τοῖς ἔργοις καὶ ἄμεμπτος ἐναντίον αὐτοῦ."},{"book":"ΙΩΒ","chapter":"11","verse":"5","text":"Ἀλλὰ πῶς ἂν ὁ Κύριος λαλήσαι πρὸς σὲ, καὶ ἀνοίξει χείλη αὐτοῦ μετὰ σοῦ;"},{"book":"ΙΩΒ","chapter":"11","verse":"6","text":"Εἶτα ἀναγγελεῖ σοι δύναμιν σοφίας· ὅτι διπλοῦς ἔσται τῶν κατὰ σέ· καὶ τότε γνώσῃ, ὅτι ἄξιά σοι ἀπέβη ἀπὸ Κυρίου ὧν ἡμάρτηκας."},{"book":"ΙΩΒ","chapter":"11","verse":"7","text":"Ἢ ἴχνος Κυρίου εὑρήσεις, ἢ εἰς τὰ ἔσχατα ἀφίκου ἃ ἐποίησεν ὁ παντοκράτωρ;"},{"book":"ΙΩΒ","chapter":"11","verse":"8","text":"Ὑψηλὸς ὁ οὐρανὸς, καὶ τί ποιήσεις; βαθύτερα δὲ τῶν ἐν ᾅδου, τί οἶδας;"},{"book":"ΙΩΒ","chapter":"11","verse":"9","text":"ἢ μακρότερα μέτρου γῆς, ἢ εὔρους θαλάσσης;"},{"book":"ΙΩΒ","chapter":"11","verse":"10","text":"Ἐὰν δὲ καταστρέψῃ τὰ πάντα, τίς ἐρεῖ αὐτῷ, τί ἐποίησας;"},{"book":"ΙΩΒ","chapter":"11","verse":"11","text":"Αὐτὸς γὰρ οἶδεν ἔργα ἀνόμων, ἰδὼν δὲ ἄτοπα οὐ παρόψεται."},{"book":"ΙΩΒ","chapter":"11","verse":"12","text":"Ἄνθρωπος δὲ ἄλλως νήχεται λόγοις· βροτὸς δὲ γεννητὸς γυναικὸς, ἶσα ὄνῳ ἐρημίτῃ."},{"book":"ΙΩΒ","chapter":"11","verse":"13","text":"Εἰ γὰρ σὺ καθαρὰν ἔθου τὴν καρδίαν σου, ὑπτιάζεις δὲ χεῖρας πρὸς αὐτὸν,"},{"book":"ΙΩΒ","chapter":"11","verse":"14","text":"εἰ ἄνομόν τί ἐστιν ἐν χερσί σου, πόῤῥω ποίησον αὐτὸ ἀπὸ σοῦ, ἀδικία δὲ ἐν διαίτῃ σου μὴ αὐλισθήτω·"},{"book":"ΙΩΒ","chapter":"11","verse":"15","text":"Οὕτως γὰρ ἀναλάμψει σου τὸ πρόσωπον, ὥσπερ ὕδωρ καθαρὸν, ἐκδύσῃ δὲ ῥύπον, καὶ οὐ μὴ φοβηθήσῃ·"},{"book":"ΙΩΒ","chapter":"11","verse":"16","text":"Καὶ τὸν κόπον ἐπιλήσῃ, ὥσπερ κῦμα παρελθὸν, καὶ οὐ πτοηθήσῃ·"},{"book":"ΙΩΒ","chapter":"11","verse":"17","text":"Ἡ δὲ εὐχή σου ὥσπερ Ἑωσφόρος, ἐκ δὲ μεσημβρίας ἀνατελεῖ σοι ζωή·"},{"book":"ΙΩΒ","chapter":"11","verse":"18","text":"Πεποιθώς τε ἔσῃ, ὅτι ἐστί σοι ἐλπὶς, ἐκ δὲ μερίμνης καὶ φροντίδος ἀναφανεῖταί σοι εἰρήνη·"},{"book":"ΙΩΒ","chapter":"11","verse":"19","text":"Ἡσυχάσεις γὰρ, καὶ οὐκ ἔσται ὁ πολεμῶν σε· μεταβαλόμενοι δὲ πολλοί σου δεηθήσονται."},{"book":"ΙΩΒ","chapter":"11","verse":"20","text":"Σωτηρία δὲ αὐτοὺς ἀπολείψει· ἡ γὰρ ἐλπὶς αὐτῶν ἀπώλεια, ὀφθαλμοὶ δὲ ἀσεβῶν τακήσονται."}]}