{"data":[{"book":"زبور","chapter":"33","verse":"1","text":"اے راست بازو، رب کی خوشی مناؤ! کیونکہ مناسب ہے کہ سیدھی راہ پر چلنے والے اُس کی ستائش کریں۔"},{"book":"زبور","chapter":"33","verse":"2","text":"سرود بجا کر رب کی حمد و ثنا کرو۔ اُس کی تمجید میں دس تاروں والا ساز بجاؤ۔"},{"book":"زبور","chapter":"33","verse":"3","text":"اُس کی تمجید میں نیا گیت گاؤ، مہارت سے ساز بجا کر خوشی کے نعرے لگاؤ۔"},{"book":"زبور","chapter":"33","verse":"4","text":"کیونکہ رب کا کلام سچا ہے، اور وہ ہر کام وفاداری سے کرتا ہے۔"},{"book":"زبور","chapter":"33","verse":"5","text":"اُسے راست بازی اور انصاف پیارے ہیں، دنیا رب کی شفقت سے بھری ہوئی ہے۔"},{"book":"زبور","chapter":"33","verse":"6","text":"رب کے کہنے پر آسمان خلق ہوا، اُس کے منہ کے دم سے ستاروں کا پورا لشکر وجود میں آیا۔"},{"book":"زبور","chapter":"33","verse":"7","text":"وہ سمندر کے پانی کا بڑا ڈھیر جمع کرتا، پانی کی گہرائیوں کو گوداموں میں محفوظ رکھتا ہے۔"},{"book":"زبور","chapter":"33","verse":"8","text":"کُل دنیا رب کا خوف مانے، زمین کے تمام باشندے اُس سے دہشت کھائیں۔"},{"book":"زبور","chapter":"33","verse":"9","text":"کیونکہ اُس نے فرمایا تو فوراً وجود میں آیا، اُس نے حکم دیا تو اُسی وقت قائم ہوا۔"},{"book":"زبور","chapter":"33","verse":"10","text":"رب اقوام کا منصوبہ ناکام ہونے دیتا، وہ اُمّتوں کے ارادوں کو شکست دیتا ہے۔"},{"book":"زبور","chapter":"33","verse":"11","text":"لیکن رب کا منصوبہ ہمیشہ تک کامیاب رہتا، اُس کے دل کے ارادے پشت در پشت قائم رہتے ہیں۔"},{"book":"زبور","chapter":"33","verse":"12","text":"مبارک ہے وہ قوم جس کا خدا رب ہے، وہ قوم جسے اُس نے چن کر اپنی میراث بنا لیا ہے۔"},{"book":"زبور","chapter":"33","verse":"13","text":"رب آسمان سے نظر ڈال کر تمام انسانوں کا ملاحظہ کرتا ہے۔"},{"book":"زبور","chapter":"33","verse":"14","text":"اپنے تخت سے وہ زمین کے تمام باشندوں کا معائنہ کرتا ہے۔"},{"book":"زبور","chapter":"33","verse":"15","text":"جس نے اُن سب کے دلوں کو تشکیل دیا وہ اُن کے تمام کاموں پر دھیان دیتا ہے۔"},{"book":"زبور","chapter":"33","verse":"16","text":"بادشاہ کی بڑی فوج اُسے نہیں چھڑاتی، اور سورمے کی بڑی طاقت اُسے نہیں بچاتی۔"},{"book":"زبور","chapter":"33","verse":"17","text":"گھوڑا بھی مدد نہیں کر سکتا۔ جو اُس پر اُمید رکھے وہ دھوکا کھائے گا۔ اُس کی بڑی طاقت چھٹکارا نہیں دیتی۔"},{"book":"زبور","chapter":"33","verse":"18","text":"یقیناً رب کی آنکھ اُن پر لگی رہتی ہے جو اُس کا خوف مانتے اور اُس کی مہربانی کے انتظار میں رہتے ہیں،"},{"book":"زبور","chapter":"33","verse":"19","text":"کہ وہ اُن کی جان موت سے بچائے اور کال میں محفوظ رکھے۔"},{"book":"زبور","chapter":"33","verse":"20","text":"ہماری جان رب کے انتظار میں ہے۔ وہی ہمارا سہارا، ہماری ڈھال ہے۔"},{"book":"زبور","chapter":"33","verse":"21","text":"ہمارا دل اُس میں خوش ہے، کیونکہ ہم اُس کے مُقدّس نام پر بھروسا رکھتے ہیں۔"},{"book":"زبور","chapter":"33","verse":"22","text":"اے رب، تیری مہربانی ہم پر رہے، کیونکہ ہم تجھ پر اُمید رکھتے ہیں۔"}]}