{"data":[{"book":"Sams-Zgame","chapter":"4","verse":"1","text":"Anumzanimoka kema hanugenka fatgo navu'navani'a refko hunka negenka antahinamio! Knafima mani'nogenka kagra naza hu'nane. Kasunku hunantenka nunamu'ni'a antahinamio."},{"book":"Sams-Zgame","chapter":"4","verse":"2","text":"Hagi ama vahe'mota nama'a zupa ra nagima nenamiza zana eri rukrahe huta, agafa'a omne'zantera nazeri nagazea nehaze? Nama'a zupa nena raga ore nanekea avesinenteta havi nanekea nevararize?"},{"book":"Sams-Zgame","chapter":"4","verse":"3","text":"Hianagi antahio, Ra Anumzamo'a agri'ma nevaririza vahera zamazeri ruotge huno agrarega zamavarenenteno, nagrama nunamuma hanugeno'a antahi namigahie."},{"book":"Sams-Zgame","chapter":"4","verse":"4","text":"Krimpama nehena kumira osuo, tafeka'are masenenka kea osu mani'nenka kagu'afi antahintahia huo."},{"book":"Sams-Zgame","chapter":"4","verse":"5","text":"Ofa fatgo hunka Kresramana nevunka, Ra Anumzamofonte kamentinti huo."},{"book":"Sams-Zgame","chapter":"4","verse":"6","text":"Rama'a hu'za, iza knare'zana taveri hugahie? hu'za nehaze. Hanki Ra Anumzamoka atregeno kavugosafinti masamo'a remsa huranteno."},{"book":"Sams-Zgame","chapter":"4","verse":"7","text":"Kagra tusi'a muse'za nagu'afina ante avitenantankeno witine kasefa wainima vasagazageno rama'a hige'zama musema nehazama'a agatere'ne."},{"book":"Sams-Zgame","chapter":"4","verse":"8","text":"Narimpa fru hu'na korora osu'na masegahue. Na'ankure Ra Anumzamoka naza hanke'na hazenkea e'ori knare hu'na nemanue."}]}