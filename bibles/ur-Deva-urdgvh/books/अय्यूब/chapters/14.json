{"data":[{"book":"अय्यूब","chapter":"14","verse":"1","text":"औरत से पैदा हुआ इनसान चंद एक दिन ज़िंदा रहता है, और उस की ज़िंदगी बेचैनी से भरी रहती है।"},{"book":"अय्यूब","chapter":"14","verse":"2","text":"फूल की तरह वह चंद लमहों के लिए फूट निकलता, फिर मुरझा जाता है। साय की तरह वह थोड़ी देर के बाद ओझल हो जाता और क़ायम नहीं रहता।"},{"book":"अय्यूब","chapter":"14","verse":"3","text":"क्या तू वाक़ई एक ऐसी मख़लूक़ का इतने ग़ौर से मुआयना करना चाहता है? मैं कौन हूँ कि तू मुझे पेशी के लिए अपने हुज़ूर लाए?"},{"book":"अय्यूब","chapter":"14","verse":"4","text":"कौन नापाक चीज़ को पाक-साफ़ कर सकता है? कोई नहीं!"},{"book":"अय्यूब","chapter":"14","verse":"5","text":"इनसान की उम्र तो मुक़र्रर हुई है, उसके महीनों की तादाद तुझे मालूम है, क्योंकि तू ही ने उसके दिनों की वह हद बाँधी है जिससे आगे वह बढ़ नहीं सकता।"},{"book":"अय्यूब","chapter":"14","verse":"6","text":"चुनाँचे अपनी निगाह उससे फेर ले और उसे छोड़ दे ताकि वह मज़दूर की तरह अपने थोड़े दिनों से कुछ मज़ा ले सके।"},{"book":"अय्यूब","chapter":"14","verse":"7","text":"अगर दरख़्त को काटा जाए तो उसे थोड़ी-बहुत उम्मीद बाक़ी रहती है, क्योंकि ऐन मुमकिन है कि मुढ से कोंपलें फूट निकलें और उस की नई शाख़ें उगती जाएँ।"},{"book":"अय्यूब","chapter":"14","verse":"8","text":"बेशक उस की जड़ें पुरानी हो जाएँ और उसका मुढ मिट्टी में ख़त्म होने लगे,"},{"book":"अय्यूब","chapter":"14","verse":"9","text":"लेकिन पानी की ख़ुशबू सूँघते ही वह कोंपलें निकालने लगेगा, और पनीरी की-सी टहनियाँ उससे फूटने लगेंगी।"},{"book":"अय्यूब","chapter":"14","verse":"10","text":"लेकिन इनसान फ़रक़ है। मरते वक़्त उस की हर तरह की ताक़त जाती रहती है, दम छोड़ते वक़्त उसका नामो-निशान तक नहीं रहता।"},{"book":"अय्यूब","chapter":"14","verse":"11","text":"वह उस झील की मानिंद है जिसका पानी ओझल हो जाए, उस नदी की मानिंद जो सुकड़कर ख़ुश्क हो जाए।"},{"book":"अय्यूब","chapter":"14","verse":"12","text":"वफ़ात पानेवाले का यही हाल है। वह लेट जाता और कभी नहीं उठेगा। जब तक आसमान क़ायम है न वह जाग उठेगा, न उसे जगाया जाएगा।"},{"book":"अय्यूब","chapter":"14","verse":"13","text":"काश तू मुझे पाताल में छुपा देता, मुझे वहाँ उस वक़्त तक पोशीदा रखता जब तक तेरा क़हर ठंडा न हो जाता! काश तू एक वक़्त मुक़र्रर करे जब तू मेरा दुबारा ख़याल करेगा।"},{"book":"अय्यूब","chapter":"14","verse":"14","text":"(क्योंकि अगर इनसान मर जाए तो क्या वह दुबारा ज़िंदा हो जाएगा?) फिर मैं अपनी सख़्त ख़िदमत के तमाम दिन बरदाश्त करता, उस वक़्त तक इंतज़ार करता जब तक मेरी सबुकदोशी न हो जाती।"},{"book":"अय्यूब","chapter":"14","verse":"15","text":"तब तू मुझे आवाज़ देता और मैं जवाब देता, तू अपने हाथों के काम का आरज़ूमंद होता।"},{"book":"अय्यूब","chapter":"14","verse":"16","text":"उस वक़्त भी तू मेरे हर क़दम का शुमार करता, लेकिन न सिर्फ़ इस मक़सद से कि मेरे गुनाहों पर ध्यान दे।"},{"book":"अय्यूब","chapter":"14","verse":"17","text":"तू मेरे जरायम थैले में बाँधकर उस पर मुहर लगा देता, मेरी हर ग़लती को ढाँक देता।"},{"book":"अय्यूब","chapter":"14","verse":"18","text":"लेकिन अफ़सोस! जिस तरह पहाड़ गिरकर चूर चूर हो जाता और चटान खिसक जाती है,"},{"book":"अय्यूब","chapter":"14","verse":"19","text":"जिस तरह बहता पानी पत्थर को रगड़ रगड़कर ख़त्म करता और सैलाब मिट्टी को बहा ले जाता है उसी तरह तू इनसान की उम्मीद ख़ाक में मिला देता है।"},{"book":"अय्यूब","chapter":"14","verse":"20","text":"तू मुकम्मल तौर पर उस पर ग़ालिब आ जाता तो वह कूच कर जाता है, तू उसका चेहरा बिगाड़कर उसे फ़ारिग़ कर देता है।"},{"book":"अय्यूब","chapter":"14","verse":"21","text":"अगर उसके बच्चों को सरफ़राज़ किया जाए तो उसे पता नहीं चलता, अगर उन्हें पस्त किया जाए तो यह भी उसके इल्म में नहीं आता।"},{"book":"अय्यूब","chapter":"14","verse":"22","text":"वह सिर्फ़ अपने ही जिस्म का दर्द महसूस करता और अपने लिए ही मातम करता है।”"}]}