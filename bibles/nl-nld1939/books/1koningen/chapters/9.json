{"data":[{"book":"1 Koningen","chapter":"9","verse":"1","text":"Toen Salomon de tempel van Jahweh, het koninklijk paleis en alle andere ontworpen gebouwen voltooid had,"},{"book":"1 Koningen","chapter":"9","verse":"2","text":"verscheen Jahweh hem, evenals vroeger te Gibon."},{"book":"1 Koningen","chapter":"9","verse":"3","text":"En Hij sprak tot hem: Ik heb de smeekbede, die gij tot Mij opzondt, gehoord en de tempel, die gij gebouwd hebt, geheiligd. Mijn Naam zal Ik er voor eeuwig doen wonen, mijn ogen en mijn hart zullen er altijd op gericht zijn."},{"book":"1 Koningen","chapter":"9","verse":"4","text":"Wanneer gij, juist als David, uw vader, in oprechtheid en onschuld des harten voor mijn aanschijn blijft wandelen, volgens mijn geboden leeft en mijn wetten en voorschriften onderhoudt,"},{"book":"1 Koningen","chapter":"9","verse":"5","text":"dan zal Ik uw koningstroon over Israël voor altijd bevestigen, zoals Ik aan uw vader David beloofd heb, toen Ik hem zeide: “Nooit zal het u aan een man op de troon van Israël ontbreken!”"},{"book":"1 Koningen","chapter":"9","verse":"6","text":"Maar wanneer gij en uw zonen u van Mij afkeert, de geboden en wetten, die Ik u gaf, niet meer onderhoudt, en andere goden gaat dienen en u voor hen neerwerpt,"},{"book":"1 Koningen","chapter":"9","verse":"7","text":"dan zal Ik Israël wegvagen uit het land, dat Ik hun heb gegeven, en de tempel, die Ik voor mijn Naam heb geheiligd, verwerpen. Israël zal een schimp en een schande worden voor alle volkeren,"},{"book":"1 Koningen","chapter":"9","verse":"8","text":"en deze tempel een puinhoop, waarbij iedereen, die voorbijgaat, blijft stilstaan en sist. En wanneer men zal vragen: Waarom heeft Jahweh zó met dit land en met deze tempel gedaan,"},{"book":"1 Koningen","chapter":"9","verse":"9","text":"dan zal het antwoord zijn: Omdat zij Jahweh, hun God, die hen uit Egypte voerde, hebben verlaten, om zich aan andere goden te hechten, zich voor hen neer te werpen en hen te dienen; daarom heeft Jahweh al deze ellende over hen gebracht!"},{"book":"1 Koningen","chapter":"9","verse":"10","text":"Toen Salomon na verloop van twintig jaar de beide bouwwerken, de tempel van Jahweh en het koninklijk paleis, had voltooid,"},{"book":"1 Koningen","chapter":"9","verse":"11","text":"schonk hij twintig steden in Galilea aan Chirom, den koning van Tyrus, omdat deze hem cederen cypressenhout en goud geleverd had, zoveel hij wenste."},{"book":"1 Koningen","chapter":"9","verse":"12","text":"Maar toen Chirom er van Tyrus heen ging, om de steden te zien, die Salomon hem geschonken had, was hij er niet tevreden over,"},{"book":"1 Koningen","chapter":"9","verse":"13","text":"en zeide: Zijn dat nu de steden, die ge mij hebt gegeven, mijn broeder? En hij noemde ze het land Kaboel; zo heten ze tot op deze dag."},{"book":"1 Koningen","chapter":"9","verse":"14","text":"Toch zond Chirom nog honderd twintig talenten goud aan den koning."},{"book":"1 Koningen","chapter":"9","verse":"15","text":"Ziehier, hoe het stond met de verplichte arbeiders, die koning Salomon liet opkomen voor de bouw van de tempel van Jahweh, zijn eigen paleis, het Millo, de muur van Jerusalem en van Chasor, Megiddo en Gézer."},{"book":"1 Koningen","chapter":"9","verse":"16","text":"Farao, de koning van Egypte, was opgetrokken en had Gézer ingenomen, het in brand gestoken en de Kanaänieten, die er woonden, gedood. Nu had hij de stad als huwelijksgift geschonken aan zijn dochter, de vrouw van Salomon."},{"book":"1 Koningen","chapter":"9","verse":"17","text":"Daarom herbouwde Salomon Gézer. Verder bouwde hij Laag-Bet-Choron,"},{"book":"1 Koningen","chapter":"9","verse":"18","text":"Baälat en Tamar in de woestijn van Juda;"},{"book":"1 Koningen","chapter":"9","verse":"19","text":"bovendien nog al zijn voorraadsteden, wagensteden en ruitersteden en alle ontworpen gebouwen in Jerusalem, op de Libanon en in geheel zijn rijksgebied."},{"book":"1 Koningen","chapter":"9","verse":"20","text":"Heel de overgebleven bevolking der Amorieten, Chittieten, Perizzieten, Chiwwieten en Jeboesieten, die niet tot de Israëlieten behoorden, liet Salomon voor de arbeidsdienst opkomen."},{"book":"1 Koningen","chapter":"9","verse":"21","text":"Het waren de nakomelingen van hen, die in het land waren overgebleven, en die de Israëlieten niet hadden kunnen uitroeien. Zo is het gebleven tot op deze dag."},{"book":"1 Koningen","chapter":"9","verse":"22","text":"Maar van de Israëlieten maakte hij niemand tot arbeider; zij waren zijn soldaten, hovelingen, legeroversten, bevelvoerders, wagenmenners en ruiters."},{"book":"1 Koningen","chapter":"9","verse":"23","text":"Tot hen behoorden ook de vijf honderd vijftig hoofdopzichters, die over het werk van Salomon stonden, en toezicht hielden over het volk, dat het werk moest verrichten."},{"book":"1 Koningen","chapter":"9","verse":"24","text":"Toen de dochter van Farao uit de Davidstad het paleis had betrokken, dat Salomon voor haar had gebouwd, trok hij het Millo op."},{"book":"1 Koningen","chapter":"9","verse":"25","text":"En nadat Salomon de tempel voltooid had, offerde hij drie maal per jaar brand- en vredeoffers op het altaar, dat hij voor Jahweh had gebouwd, en brandde hij reukwerk voor het aanschijn van Jahweh."},{"book":"1 Koningen","chapter":"9","verse":"26","text":"Ook rustte Salomon een vloot uit te Esjon-Géber bij Elat, aan de oever van de Rode Zee, in het land van Edom."},{"book":"1 Koningen","chapter":"9","verse":"27","text":"Op deze vloot plaatste Chirom zijn ervaren scheepslieden naast het scheepsvolk van Salomon."},{"book":"1 Koningen","chapter":"9","verse":"28","text":"Zij gingen naar Ofir, waar ze vier honderd twintig talenten goud haalden, dat ze bij koning Salomon brachten."}]}