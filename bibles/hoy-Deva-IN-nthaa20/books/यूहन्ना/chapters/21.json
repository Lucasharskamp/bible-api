{"data":[{"book":"यूहन्ना","chapter":"21","verse":"1","text":"ई मातगोळ बाद्दा यीशु तान तान इक तिबिरियास झील इन किनारा चेलागोळ मा प्रगट माळदुन, अदिक ई रीति देल प्रगट माळदुन:"},{"book":"यूहन्ना","chapter":"21","verse":"2","text":"शमौन पतरस, अदिक थोमा जो दिदुमुस कहलुस्तान, अदिक गलील इन काना नगर इन नतनएल, अदिक जब्दी अन पार, अदिक आऊन चेलागोळ दा टु येढ्ढ मुंदुर जमा ईरोर."},{"book":"यूहन्ना","chapter":"21","verse":"3","text":"२१:३ लूका ५:५शमौन पतरस आंदुर से अंदुन, “ना मेन हुडुली होगेतीन.” आंदुर आऊन से अंदुर, “नाव भी नीन सांगुळ बरतेव.” इदुरसाटी आंदुर होटकु ड्वांगा मा येरदुर, लेकीन आ ईळ्लकी येनु हुळदीदील."},{"book":"यूहन्ना","chapter":"21","verse":"4","text":"व्हातुर आगतेला अच यीशु किनारा मा बंदकु निदुरदुन; तरी चेलागोळ पहचानसीदील कि ईव यीशु हुन."},{"book":"यूहन्ना","chapter":"21","verse":"5","text":"आग यीशु आंदुर से अंदुन, “हे चिकोरगोळा, येन नीम हात्‍ती येनारा मेनगोळ आव?” आंदुर उत्‍तर कोट्टुर, “ईला.”"},{"book":"यूहन्ना","chapter":"21","verse":"6","text":"२१:६ लूका ५:६आव आंदुर से अंदुन, “ड्वांगा अन ऊमा कय इन दी जार हाक्‍की रा सिक्‍केव.” इदुरसाटी आंदुर जार हाकदुर, अदिक सप्पा मेनगोळ बहुतायत इन कारण अदरी जेडु सकिदील."},{"book":"यूहन्ना","chapter":"21","verse":"7","text":"आग आ चेला यार से यीशु प्यार ईटतोगोन, पतरस से अंदुन, “ईव रा प्रभु हुन!” शमौन पतरस ईद केळकु कि आव प्रभु हुन, नेळु मा गमछा कसुसदुन, यतिकी आव बिना कपळा नव ईरोन, अदिक झील दा हारेदुन."},{"book":"यूहन्ना","chapter":"21","verse":"8","text":"लेकीन दुसरा चेलागोळ ड्वांगा मा मेनगोळ देल तुमकु जार जेडुतेला बंदुर, यतिकी आंदुर किनारा टु यक्कुल दुर ईला ईरोर, लेकीन येनारा येढ्ढ सौ कय मा ईरोर."},{"book":"यूहन्ना","chapter":"21","verse":"9","text":"याग आंदुर किनारा मा ईळदुर, रा आंदुर कॉरसा अन बेक्‍की अदिक अदुर मा मेन ईटकु, अदिक रोट्टी नोळदुर."},{"book":"यूहन्ना","chapter":"21","verse":"10","text":"यीशु आंदुर से अंदुन, “जो मेनगोळी नीव ईगल्या हुळदीर, अऊर दा टु येनारा तरी.”"},{"book":"यूहन्ना","chapter":"21","verse":"11","text":"रा शमौन पतरस ड्वांगा मा येरकु ऊंद सौ तिरूपन धोड्डेव मेनगोळ देल तुमकु जार किनारा मा जेळदुन, अदिक ईस मेनगोळ ईत्‍तुर मा भी जार हरदीदील."},{"book":"यूहन्ना","chapter":"21","verse":"12","text":"यीशु आंदुर से अंदुन, “बरी, भोजन माळी.” चेलागोळ दा टु यारूकु साहस आगीदील कि आऊन से केळुल, “नी याव हुय?” यतिकी आंदुर जानसोर कि ईव प्रभु अच हुन."},{"book":"यूहन्ना","chapter":"21","verse":"13","text":"यीशु बंदुन अदिक रोट्टी हुळकु आंदरी कोट्टुन, अदिक हांग अच मेन भी."},{"book":"यूहन्ना","chapter":"21","verse":"14","text":"ईद तिसरा बार हुन कि यीशु सोत्‍तुर दा टु जित्‍ता आगदुर बाद्दा चेलागोळी कांळ्सदुन."},{"book":"यूहन्ना","chapter":"21","verse":"15","text":"भोजन माळदुर बाद्दा यीशु शमौन पतरस से अंदुन, “हे शमौन, यूहन्ना अन पार, येन नी इंदुर से वाळुसकु नान से प्यार ईटत्या?” आव आऊन से अंदुन, “हव, प्रभु; नी रा जान्सत्या कि ना नीन से प्यार ईटतीन.” आव आऊन से अंदुन, “नान म्यांडा अन पाड्डागोळी आळ्स.”"},{"book":"यूहन्ना","chapter":"21","verse":"16","text":"आव मात्‍त दुसरा घन आऊन से अंदुन, “हे शमौन, यूहन्ना अन पार, येन नी नान से प्यार ईटत्या?” आव आऊन से अंदुन, “हव, प्रभु; नी रा जान्सत्या कि ना नीन से प्यार ईटतीन.” आव आऊन से अंदुन, “नान म्यांडागोळ रखवाली माळ.”"},{"book":"यूहन्ना","chapter":"21","verse":"17","text":"आव तिसरा घन आऊन से अंदुन, “हे शमौन, यूहन्ना अन पार, येन नी नान से प्यार ईटत्या?” पतरस उदास आदुन कि यीशु आऊन से तिसरा घन अंदुन, “येन नी नान से प्यार ईटत्या?” अदिक आऊन से अंदुन, “हे प्रभु, नी रा सप्पा येनारा जान्सत्या; नी ईद जान्सत्या कि ना नीन से प्यार ईटतीन.” यीशु आऊन से अंदुन, “नान म्यांडागोळी आळ्स."},{"book":"यूहन्ना","chapter":"21","verse":"18","text":"ना नीन से सही सही अनतीन, याग नी हारोदव ईर्या रा तान नेळु कटकु येल चाहस्या अल टेटाळ्या; लेकीन नी याग हाळाबाट आद्या रा तान कय फैलुस्या, अदिक दुसरा नीन नेळु कटकु येल नी चाहासतीदील अल नीनी वोतान.”"},{"book":"यूहन्ना","chapter":"21","verse":"19","text":"आव ई मातगोळ देल इशारा कोट्टुन कि पतरस ह्यांग मृत्यु देल परमेश्वर उन महिमा माळ्यान. अदिक आग आव आऊन से अंदुन, “नान हिंद आगेग.”"},{"book":"यूहन्ना","chapter":"21","verse":"20","text":"पतरस पलटुस्कु आ चेला अक हिंद बरतेला नोळदुन, यार से यीशु प्यार ईटतोगोन, अदिक याव भोजन इन समय आऊन याद्दा अन दी बांगकु केळीदुन, “हे प्रभु, नीनी हुळसुसावाळा याव हुन?”"},{"book":"यूहन्ना","chapter":"21","verse":"21","text":"आऊक नोळकु पतरस यीशु से अंदुन, “हे प्रभु, ईऊंद येन हाल आदीत?”"},{"book":"यूहन्ना","chapter":"21","verse":"22","text":"यीशु आऊन से अंदुन, “अगर ना चाहासाईन कि आव नान बरासताका रूक्सकु ईरूल, रा नीनी इदुर से येन? नी नान हिंद आगेग.”"},{"book":"यूहन्ना","chapter":"21","verse":"23","text":"इदुरसाटी वार्टुर दा ईद मात फैलुसेत कि आव चेला सायतीदील, तरी यीशु आऊन से ईद अंदिदील कि आव सायतीदील, लेकीन ईद कि “अगर ना चाहासाईन कि आव नान बरासताका रूक्सकु ईरूल, रा नीनी इदुर से येन?”"},{"book":"यूहन्ना","chapter":"21","verse":"24","text":"ईव आवा चेला हुन जो ई मातगोळ गवाही कोळतान अदिक याव ई मातगोळी लिखस्यान, अदिक नाव जान्सतेव कि आऊन गवाही खरा आद."},{"book":"यूहन्ना","chapter":"21","verse":"25","text":"अदिक भी हापाळ सा क्याल्सा आव, जो यीशु माळदुन; अगर अव ऊंद ऊंद माळकु लिख्सकु आगायदव, रा ना सम्सतीन कि किताबगोळ जो लिख्सकु आगायदव अव दुनिया दा भी ईला समुसयदव."}]}