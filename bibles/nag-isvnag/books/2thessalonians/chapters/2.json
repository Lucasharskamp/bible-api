{"data":[{"book":"2 Thessalonians","chapter":"2","verse":"1","text":"Etiya bhai khan, Probhu Jisu Khrista wapas aha aru amikhan Taike lok kori bole joma kora laga kotha pora,"},{"book":"2 Thessalonians","chapter":"2","verse":"2","text":"apnikhan Probhu laga din asol pora ahi jaise bhabikena apnikhan mon ulta pulta nabhabi bhi, aru mon dukh nohoile manu laga kotha pora nohoile atma laga kotha nohoile amikhan laga chithi nimite apnikhan laga mon dukh na koribi."},{"book":"2 Thessalonians","chapter":"2","verse":"3","text":"Kun manu pora bhi apnikhan ke thogabole nadibi. Kilekoile etu laga din nahibo, jitia tak niyom bhanga ekjon, kun nosto laga chokra2.3 Etu Saitan ase. ase, kun he Isor laga kotha ke ninda kore, tai ahi najai."},{"book":"2 Thessalonians","chapter":"2","verse":"4","text":"Etu tai he ase jun nijorke uthai diye aru Isor laga naam aru Isor ke aradhana kori bole thaka ki ase sobke bhirodh kore. Etu pora, tai Isor laga mondoli te jai kene ta te bohi jai aru nijorke Isor koi kene dikhai2.4 Eze. 28:2; Dan. 11: 36-37.."},{"book":"2 Thessalonians","chapter":"2","verse":"5","text":"Apnikhan monte nai naki, jitia ami apuni khan logote thakise, etu homoi te etu kotha khan koi dise nohoi?"},{"book":"2 Thessalonians","chapter":"2","verse":"6","text":"Taike ki pora rukhai ase apnikhan jani loise, aru taike thik homoi te he dikhai dibo."},{"book":"2 Thessalonians","chapter":"2","verse":"7","text":"Kilekoile bujhi bo napara laga niyom nathaka age pora kaam shuru hoise, khali ta te ekjon ase jun he taike etiya rukhai kene ase jitia tak taike rasta pora ulai nadiye."},{"book":"2 Thessalonians","chapter":"2","verse":"8","text":"Titia niyom nathaka ekjon ke janai dibo, junke Probhu Jisu pora Tai laga saas pora morai dibo. Aru Probhu wapas ahibole laga din prokahit janai diya pora taike khotom kori dibo2.8 Job 4:9; Isa. 11:4.."},{"book":"2 Thessalonians","chapter":"2","verse":"9","text":"Etu niyom nathaka ekjon aha to Saitan laga biya kaam pora he ase, aru tai pora kisim-kisim sakti pora chihna khan dikha bo, aru asurit kaam misa pora dikhai dibo,"},{"book":"2 Thessalonians","chapter":"2","verse":"10","text":"adharmikta laga misa pora he eitu khan sob koribo. Etu manu khan sob mori jai ase kele koile taikhan nijorke bachai lobo paribole thaka hosa laga morom to taikhan luwa nai."},{"book":"2 Thessalonians","chapter":"2","verse":"11","text":"Etu karone Isor pora taikhan ke galti thaka laga kaam pathai dise, titia taikhan etu misa ke biswas koribo."},{"book":"2 Thessalonians","chapter":"2","verse":"12","text":"Etu pora he taikhan sob uporte bisar anibo, jun khan hosa ke biswas kora nai, aru, ulta, adharmik kaam khan te khushi pai thakise."},{"book":"2 Thessalonians","chapter":"2","verse":"13","text":"Isor pora morom kora bhai khan, apnikhan nimite Isor ke hodai amikhan dhanyavad di thakibo lage. Kilekoile apuni khan ke Pobitro Atma pora sapha kori luwa aru hosa ke biswas kori luwa karone Isor apuni khan ke poritran dibole basi loise2.13 Eph. 1:4-5; 1 Pet. 1:1-5; Deu. 33:12.."},{"book":"2 Thessalonians","chapter":"2","verse":"14","text":"Isor pora amikhan koi diya susamachar pora apuni khan ke mati loise, apuni khan Probhu Jisu Khrista laga mohima pabo nimite."},{"book":"2 Thessalonians","chapter":"2","verse":"15","text":"Etu nimite, bhai khan bhal pora khara thakibi, prochar kora aru amikhan laga chithi pora ki to sikhai dise, eitu khan bhal pora dhori kene thakibi."},{"book":"2 Thessalonians","chapter":"2","verse":"16","text":"Etiya amikhan laga Probhu Jisu Khrista nijor, aru Isor amikhan laga Baba jun amikhan ke morom korise, aru Tai laga anugrah dwara amikhanke hodai thaka mon aram aru bhal asha dise,"},{"book":"2 Thessalonians","chapter":"2","verse":"17","text":"etu pora apnikhan ke bhal kotha aru bhal kaam kori bole uthai thakibo dibi."}]}