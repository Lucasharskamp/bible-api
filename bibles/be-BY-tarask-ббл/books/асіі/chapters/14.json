{"data":[{"book":"АСІІ","chapter":"14","verse":"1","text":"Спустошана будзе Самарыя, бо паўстала супраць Бога свайго: ад меча ўпадуць яны, дзеці іхнія будуць разьбіты, і цяжарныя іхнія будуць расьсечаныя."},{"book":"АСІІ","chapter":"14","verse":"2","text":"Зьвярніся, Ізраіле, да Бога твайго: бо ты ўпаў ад бязбожнасьці тваёй."},{"book":"АСІІ","chapter":"14","verse":"3","text":"Вазьмеце з сабою малітоўныя словы і зьвярнецеся да Госпада; кажэце яму: «адбяры ўсякае беззаконьне і прымі на дабро, і мы прынясём ахвяру вуснаў нашых."},{"book":"АСІІ","chapter":"14","verse":"4","text":"Асур ня будзе ўжо ратаваць нас; ня будзем садзіцца на каня і ня будзем болей гаварыць вырабу рук нашых: багі нашыя; бо ў Цябе мілажальнасьць да сіротаў»."},{"book":"АСІІ","chapter":"14","verse":"5","text":"Улекую адпадзеньне іхняе, палюблю іх паводле ўпадабаньня; бо гнеў Мой адвярнуўся ад іх."},{"book":"АСІІ","chapter":"14","verse":"6","text":"Я буду расою Ізраілю; ён расьцьвіце, як лілея, і пусьціць карэньне, як Ліван."},{"book":"АСІІ","chapter":"14","verse":"7","text":"Расшырыцца гольле яго, - і будзе прыгажосьць ягоная, як масьліны, і пахошчы ад яго, як ад Лівана."},{"book":"АСІІ","chapter":"14","verse":"8","text":"Вернуцца тыя, якія сядзелі пад ценем ягоным, будуць багатыя хлебам - і расьцьвітуць, як вінаградная лаза, славутыя будуць, як віно Ліванскае."},{"book":"АСІІ","chapter":"14","verse":"9","text":"«Што мне яшчэ да ідалаў?» скажа Яфрэм. - Я пачую яго і прыгледжу яго; Я буду як зялёны кіпарыс: ад Мяне будуць табе плады."},{"book":"АСІІ","chapter":"14","verse":"10","text":"Хто мудры, каб разумець гэта? хто разумны, каб спазнаць гэта? бо правільныя шляхі Гасподнія, і праведнікі ходзяць па іх, а беззаконныя загінуць на іх."}]}