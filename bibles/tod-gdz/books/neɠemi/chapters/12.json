{"data":[{"book":"Neɠemi","chapter":"12","verse":"1","text":"Zalaɠa ɠula nuiti ta Levi nui niiti ti ɠulani duɔlai zu, ti ʋa ʋɔɔma ta Seyalitiyɛle ná-doun zunui Zoloɓaɓɛle, é ʋɛɛ Zozuwe ʋa, ti-laaseigiti kaa: Selaya, Zelemi, Ɛsedalase,"},{"book":"Neɠemi","chapter":"12","verse":"2","text":"Amalia, Maluke, Ɠatuse,"},{"book":"Neɠemi","chapter":"12","verse":"3","text":"Sekania, Lewume, Melemɔte,"},{"book":"Neɠemi","chapter":"12","verse":"4","text":"Ido, Ginetoyi, Aɓiya,"},{"book":"Neɠemi","chapter":"12","verse":"5","text":"Miyamine, Maadiya, Ɓiliga,"},{"book":"Neɠemi","chapter":"12","verse":"6","text":"Semaya, Yoyaliɓe, Yedaya,"},{"book":"Neɠemi","chapter":"12","verse":"7","text":"Salu, Amɔke, Yilikiya, Yedaya. Naati ka ti ɠɛni ga zalaɠa ɠula nuiti ta ti-ɠɛɛlointi ta-ɠundiɠiiti, Zozuwe ná-siɛgi zu."},{"book":"Neɠemi","chapter":"12","verse":"8","text":"Levi nuiti kaa: Zozuwe, Ɓinuwi, Kadimiyɛle, Seleɓia, Zuda, ta Matania. Matania ta kɛɛɠɛlointi ka ti maamusɛ wuyeiti daaɠulazu."},{"book":"Neɠemi","chapter":"12","verse":"9","text":"Ti-ɠɛɛlointi Ɓakeɓukia ta Uni ti ɠɛni loni ti ɠakala, ti ɠaaʋotegai ɓɔɠɔ ma ta naati botii ɠɛɛ vai zu."},{"book":"Neɠemi","chapter":"12","verse":"10","text":"Zozuwe Yoyakime zɔlɔɔni, Yoyakime Eliasiɓe zɔlɔɔ, Eliasiɓe Yoyada zɔlɔɔ,"},{"book":"Neɠemi","chapter":"12","verse":"11","text":"Yoyada Zonatan zɔlɔɔ, Zonatan Yadua zɔlɔɔ."},{"book":"Neɠemi","chapter":"12","verse":"12","text":"Yoyakime ná-siɛgi zu, niima nuiti ka ti ɠɛni ga zalaɠa ɠula nuiti ta-ʋɛlɛyeɠe ɠundiɠiiti:"},{"book":"Neɠemi","chapter":"12","verse":"13","text":"Mesulame ɠa é ɠɛni Ɛsedalase ná-pɛlɛyeɠei unda,"},{"book":"Neɠemi","chapter":"12","verse":"14","text":"Zonatan ɠa é ɠɛni Meluki ná-pɛlɛyeɠei unda,"},{"book":"Neɠemi","chapter":"12","verse":"15","text":"Adana ɠa é ɠɛni Ɠalime ná-pɛlɛyeɠei unda,"},{"book":"Neɠemi","chapter":"12","verse":"16","text":"Zakali ɠa é ɠɛni Ido ná-pɛlɛyeɠei unda,"},{"book":"Neɠemi","chapter":"12","verse":"17","text":"Zikili ɠa é ɠɛni Aɓiya ná-pɛlɛyeɠei unda,"},{"book":"Neɠemi","chapter":"12","verse":"18","text":"Samua ɠa é ɠɛni Ɓiliga ná-pɛlɛyeɠei unda,"},{"book":"Neɠemi","chapter":"12","verse":"19","text":"Matenayi ɠa é ɠɛni Yoyaliɓe ná-pɛlɛyeɠei unda,"},{"book":"Neɠemi","chapter":"12","verse":"20","text":"Kalayi ɠa é ɠɛni Salayi ná-pɛlɛyeɠei unda,"},{"book":"Neɠemi","chapter":"12","verse":"21","text":"Ɠasaɓiya ɠa é ɠɛni Yilikiya ná-pɛlɛyeɠei unda,"},{"book":"Neɠemi","chapter":"12","verse":"22","text":"Siɛgi zu Eliasiɓe ta Yoyada, naa ʋɛɛ Yoɠanan ta Yadua ti ɠɛni la ga zalaɠa ɠula ɠundiɠi wolaiti, ti Levi nuiti daaseigiti sɛʋɛni, niiti ti ɠɛni ga pɛlɛyeɠe ɠundiɠiiti. Ʋele nɔ ɠana ti kɛɛni la ga zalaɠa ɠula nuiti, eyɛsu Pɛɛlese masagi Daliyuse ná-siɛgi."},{"book":"Neɠemi","chapter":"12","verse":"23","text":"Levi ʋɛlɛyeɠe ɠundiɠiiti daaseigiti ɠɛni sɛʋɛi naa zu, nii faa ɓiigiti ti su, kɛlɛ naa ɠɛɛni nɔ eyɛsu é zeeli Eliasiɓe ná-dounloin Yoɠanan ná-siɛgi ma."},{"book":"Neɠemi","chapter":"12","verse":"24","text":"Levi ɠundiɠii niiti: Ɠasaɓiya, Seleɓia, ta Kadimiyɛle ná-doun zunui Zozuwe ta ti-ɠɛɛlointi, ti ɠɛni losu ɠakala, ti ɠaaʋotegai ɓɔɠɔ ma ta naati, ti ɗa GALA maamusɛ wuyeiti ta dɛbi wuyeiti too ta-ziɛgi a la zeelina botiɠɛ vai zu. Ʋele ɠana ti ɠɛni kɛɛzu la, é zoloo devei naa ma, nii GALA ná-nui Davide feeni ti ya."},{"book":"Neɠemi","chapter":"12","verse":"25","text":"Matania, Ɓakeɓukia, Aɓediyase, Mesulame, Talamɔn, ta Akuɓe ti ɠɛni ga siɠida makɛ nuiti, ti ɗa wɛlɛ sɔɔla makɛsuʋɛti ma ti GALA sei ʋɛlɛi laaʋɛti."},{"book":"Neɠemi","chapter":"12","verse":"26","text":"Ti ɠɛni ta wotii ɠɛɛzu Zozuwe ná-doun zunui Yoyakime ná-siɛgi zu, Yosadake ná-dounloin, ta zou zɛʋɛ ɠundiɠii Neɠemi, ta zalaɠa ɠula nui é ga sɛʋɛ ɠɛ nui Ɛsedalase ta-ziɛgi zu."},{"book":"Neɠemi","chapter":"12","verse":"27","text":"Zeluzalɛme ziɠigi laalaosuʋɛ, gi Levi nuiti kpein tolini, ti zeɠe ta-laazuʋɛti, ti ʋa, gi fɛtii ɠula ga koozunɛɛi, siɠigi vee vai zu GALA bɛ, ga GALA maamusɛ wuyeiti ti ɗa loo, kɔtɛgi, papai, ta kɔnigiti ti ɗa ɠɛin bu."},{"book":"Neɠemi","chapter":"12","verse":"28","text":"Guye loo nuiti ti ɠaalɛɛni ba, ti zeɠe Zeluzalɛme maaɠoolii zu laaiti, ta Netofa maaɠoolii zu:"},{"book":"Neɠemi","chapter":"12","verse":"29","text":"ta Ɓɛte-Gilegale, é ʋɛɛ Geɓa yooi ɲɛgɛlɛin ba, ta Azamavɛte, mazɔlɔɔ guye loo nuiti ti taaiti toni Zeluzalɛme maaɠoolii zu."},{"book":"Neɠemi","chapter":"12","verse":"30","text":"Zalaɠa ɠula nuiti ta Levi nuiti ti ɓɔɠɔ ɲadeni, ti nuɓusɛiti ɲade, naa ʋɛɛ taa ziɠidaʋɛti ta siɠigi ʋa."},{"book":"Neɠemi","chapter":"12","verse":"31","text":"Gè Zuda ɠundiɠiiti tɛɛni siɠigi ɠa. Gè guye loo nuiti gaaɠwɛɛni su ga felegɔ. Ma mɔungiti ti ɗa ziɛ siɠigi ɠa nu yeezazu ʋelei Kpoɠa Siɠidaʋɛ."},{"book":"Neɠemi","chapter":"12","verse":"32","text":"Nui niiti ka ti ɠɛni ziɛzu guye loo nuiti poluʋɛ: Wosaya, ta Zuda ɠundiɠiiti gilazuʋɛ,"},{"book":"Neɠemi","chapter":"12","verse":"33","text":"Azalia, Ɛsedalase, Mesulame,"},{"book":"Neɠemi","chapter":"12","verse":"34","text":"Zuda, Ɓɛnzamɛn, Semaya, Zelemi."},{"book":"Neɠemi","chapter":"12","verse":"35","text":"Naa ʋoluma zalaɠa ɠula nui niiti ti ɠɛni puʋugi vɛɛzu: Zakali, Azafe mavofodai, nii mɛmɛwolani ti ɠɛni ga Zakuul, Misé, Matania, Semaya, ta Zonatan,"},{"book":"Neɠemi","chapter":"12","verse":"36","text":"ta bɔɔlai niiti: Semaya, Azalɛle, Milalayi, Gilalayi, Maayi, Netaneyɛle, Zuda, ta Ɠanani. Ti gɛingɛin ganigiti seɠeni, niiti GALA ná-nui Davide ti ɓɛtɛni. Sɛʋɛ ɠɛ nui Ɛsedalase ɠa é ɠɛni ti untuɠɔ."},{"book":"Neɠemi","chapter":"12","verse":"37","text":"Ti zeeliai ma Ziɛun Siɠidaʋɛ, ti lɛɛni Davide ná-taai zu ga nu lɛɛzuʋɛti pɔ pelei, ti yɛ siɠigi ɠa, ti Davide ná-pɛlɛi maazuɓudɛ, ti zeeli Ziɛ Ziɠidaʋɛ, folo ɠulazu ʋelei."},{"book":"Neɠemi","chapter":"12","verse":"38","text":"Guye loo nui zɔiti ti liini ga nu ɠɔʋɛzu ʋelei. Gè ʋilɛni ti ʋolu siɠigi ɠa, gá bɛbɛi mɔtaiti. Gi leʋeni Abu Ziɠi Gaaɠoozagi ɠobaʋɛ, ta Siɠigi Ɠaawɔɔlɔzu ʋelei."},{"book":"Neɠemi","chapter":"12","verse":"39","text":"Gi liini, gi leʋe Efelayime Siɠidaʋɛ maazu, ta Siɠida Wɔlɔmai, naa ʋɛɛ Kale Ziɠidaʋɛ ʋa, ta Ɠananeyɛle Ná-Siɠi Koozagi, é ʋɛɛ Mea Ná-Siɠi Koozagi ʋa, gi leʋe Baala Siɠidaʋɛ, gi zeeli Kaso Ziɠidaʋɛ."},{"book":"Neɠemi","chapter":"12","verse":"40","text":"Guye loo nu ɓulu seizu felegɔiti ti loni GALA sei ʋɛlɛi ma ɠoizuʋɛ, gá ɓalaa gá kundiɠiiti niiti ti ɠɛni pòlu,"},{"book":"Neɠemi","chapter":"12","verse":"41","text":"ta zalaɠa ɠula nui niiti ti ɗa puʋugi vɛ: Eliakime, Maaseya, Miniyamin, Misé, Eliyɔyenayi, Zakali, Ɠanania,"},{"book":"Neɠemi","chapter":"12","verse":"42","text":"naa ʋoluma Maaseya, Semaya, Eleazaal, Uzi, Yoɠanan, Malikiya, Elame, ta Ezɛɛl. Yizalayia ɠa é ɠɛni losu guye loo nuiti tuɠɔ, ti ɗa guyeiti too."},{"book":"Neɠemi","chapter":"12","verse":"43","text":"Naama voloi nuiti ti zalaɠa mɔinmɔin kulani, ti ɗa ɠoozunɛ ga gola, mazɔlɔɔ GALA ge ná-nuɓusɛiti koozunɛɛni ga gola, anzanuiti ta doungoiti ti ɗa ɠoozunɛɛ ɓalaa. Nu ɠɛni yɛsu ɠoozama poun, è ɗa koozunɛ wooi mɛni Zeluzalɛme, ti ná maaɓudɛ."},{"book":"Neɠemi","chapter":"12","verse":"44","text":"Naama ziɛgi zu, zeelobai woni ga zunui tanigaa, ga ti ɗa wɛlɛ pɛlɛiti ma, vɛti vebɛaniiti ta puusiɛiti ti ɠɛni makɛsu ná. Naama nuiti nɔ ɠa ti ɠɛni liizu kpalagiti su taa ɠobaʋɛti, ti zooi ʋaalɔnɔ mɔungiti seɠe, nii tɔgi bogai ga é ɠɛ ga zalaɠa ɠula nuiti ta Levi nuiti kɔnɔgi, ti ʋa ga tiye. Mazɔlɔɔ Zuda nuɓusɛiti kpein ti ɠoozunɛɛni zalaɠa ɠula nuiti ta Levi nuiti ta-woti ʋelei ma,"},{"book":"Neɠemi","chapter":"12","verse":"45","text":"ti ɠɛni ta-ƓALAGI ná-botii kpein kɛɛzu, ta nuɓusɛiti ta-ɲade fai ma zii pɛ. Guye loo nuiti ta siɠida makɛ nuiti ɓalaa ti ɠɛni ziɛzu ga devei naa nɔ, nii Davide ta ná-doun zunui Salomɔn ti feeni."},{"book":"Neɠemi","chapter":"12","verse":"46","text":"Mazɔlɔɔ kaite, Davide ta Azafe ta-ziɛgi zu, guye loo ɠundiɠiiti ti ɠɛni GALA dɛbi wuyeiti ta maamusɛ wuyeiti daaɠulazu."},{"book":"Neɠemi","chapter":"12","verse":"47","text":"Zoloɓaɓɛle ta Neɠemi ta-ziɛgi zu, Izilayɛle nuiti kpein ti ɠɛni ʋaazu ga guye loo nuiti ta siɠida makɛ nuiti kɔnɔgi folo-o-folo. Ti ɠɛni ʋaazu ɓalaa ga vebɛani ɲadegaiti, nii é ɠɛni ga Levi nuiti tɔnɔi, Levi nuiti ɓalaa ti ɠɛni naa veezu Aalɔn mavofodaiti zea, nii é ga tɔnɔi vebɛani ɲadegai naati su."}]}