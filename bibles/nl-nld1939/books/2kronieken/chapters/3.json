{"data":[{"book":"2 Kronieken","chapter":"3","verse":"1","text":"Toen begon Salomon met de bouw van de tempel van Jahweh in Jerusalem, op de berg Moria, waar Jahweh aan zijn vader David verschenen was, en waar David de dorsvloer van Ornan, den Jeboesiet, daartoe in orde had gemaakt."},{"book":"2 Kronieken","chapter":"3","verse":"2","text":"Hij begon met de bouw op de tweede dag van de tweede maand, in het vierde jaar van zijn regering."},{"book":"2 Kronieken","chapter":"3","verse":"3","text":"De volgende afmetingen legde Salomon aan de bouw van het Godshuis ten grondslag: de lengte, berekend naar ellen van de oude afmeting, bedroeg zestig el, de breedte twintig, en de hoogte honderd twintig el."},{"book":"2 Kronieken","chapter":"3","verse":"4","text":"De voorhal, voor het Heilige, was twintig el lang, dus even lang als de tempel breed was; hij bekleedde hem van binnen met zuiver goud."},{"book":"2 Kronieken","chapter":"3","verse":"5","text":"De grote ruimte liet hij met cypressenhout beschieten, dat met zuiver goud was bekleed, waarop slingers waren aangebracht."},{"book":"2 Kronieken","chapter":"3","verse":"6","text":"Ook werd de grote ruimte met kostbare stenen versierd. Het goud was afkomstig van P치rwaim."},{"book":"2 Kronieken","chapter":"3","verse":"7","text":"Ook de balken, drempels, muren en deuren van dit gebouw liet hij met goud beleggen en op zijn wanden cherubs snijden."},{"book":"2 Kronieken","chapter":"3","verse":"8","text":"Vervolgens liet hij de ruimte van het Allerheiligste inrichten. De lengte, langs de korte zijde van het gebouw, bedroeg twintig el, en de diepte eveneens twintig el. Het werd met zuiver goud overtrokken tot een gewicht van zeshonderd talenten."},{"book":"2 Kronieken","chapter":"3","verse":"9","text":"Alleen al voor de nagels gebruikte hij vijftig sikkels goud; want de koppen werden met goud overtrokken."},{"book":"2 Kronieken","chapter":"3","verse":"10","text":"In de ruimte van het Allerheiligste werden twee cherubs geplaatst van olijfhout, dat met goud overtrokken was."},{"book":"2 Kronieken","chapter":"3","verse":"11","text":"De vleugels der cherubs hadden een gezamenlijke lengte van twintig el. De ene, vijf el lange vleugel van den enen cherub raakte de wand van het gebouw; de andere, vijf el lange vleugel raakte de vleugel van den anderen cherub."},{"book":"2 Kronieken","chapter":"3","verse":"12","text":"De ene, vijf el lange vleugel van den anderen cherub raakte eveneens de wand van het gebouw; de andere, vijf el lange vleugel raakte de vleugel van den eersten cherub."},{"book":"2 Kronieken","chapter":"3","verse":"13","text":"De vleugels van die cherubs hadden dus een vlucht van twintig el. De cherubs stonden recht overeind, met hun gelaat naar het Heilige gekeerd."},{"book":"2 Kronieken","chapter":"3","verse":"14","text":"Ook liet hij een voorhangsel vervaardigen van purper en violet, karmozijn en byssus, waarin cherubs waren geweven."},{"book":"2 Kronieken","chapter":"3","verse":"15","text":"V칩칩r het gebouw liet hij twee zuilen plaatsen van vijf en dertig el hoogte, met een kapiteel van vijf el op de top."},{"book":"2 Kronieken","chapter":"3","verse":"16","text":"Hij liet er slingers als kransen voor maken, die op de top der zuilen werden aangebracht, en honderd granaatappels, die aan de slingers werden opgehangen."},{"book":"2 Kronieken","chapter":"3","verse":"17","text":"De zuilen liet hij aan de voorkant van het Heilige opstellen: een aan de rechter- en een aan de linkerkant. De ene noemde hij Jakin, de andere B칩az."}]}