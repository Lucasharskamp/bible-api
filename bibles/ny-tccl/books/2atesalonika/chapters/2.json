{"data":[{"book":"2 Atesalonika","chapter":"2","verse":"1","text":"Pa za kubweranso kwa Ambuye athu Yesu Khristu ndiponso za kusonkhana kwathu kuti tikumane naye, abale, tikukupemphani"},{"book":"2 Atesalonika","chapter":"2","verse":"2","text":"kuti musagwedezeke msanga mʼmaganizo kapena kuopsezedwa ndi uneneri, mbiri kapena kalata yokhala ngati yachokera kwa ife, yonena kuti tsiku lija la Ambuye linafika kale."},{"book":"2 Atesalonika","chapter":"2","verse":"3","text":"Musalole kuti wina aliyense akunamizeni mwa njira ina iliyonse. Pakuti tsikulo lisanafike, kudzakhala mpatuko waukulu kwambiri, ndipo kudzaoneka munthu woyipitsitsa uja, munthu woyenera kuwonongedwayo."},{"book":"2 Atesalonika","chapter":"2","verse":"4","text":"Iyeyo adzatsutsa ndi kudziyika pamwamba pa chilichonse chimene anthu amachitcha mulungu kapena amachipembedza. Iyeyo adzadzikhazika mʼNyumba ya Mulungu ndi kudzitcha Mulungu."},{"book":"2 Atesalonika","chapter":"2","verse":"5","text":"Kodi simukukumbukira kuti pamene ndinali nanu pamodzi ndinkakuwuzani zimenezi?"},{"book":"2 Atesalonika","chapter":"2","verse":"6","text":"Ndipo tsopano mukudziwa chimene chikumuletsa kuonekera, koma adzawululika pa nthawi yake yoyenera."},{"book":"2 Atesalonika","chapter":"2","verse":"7","text":"Pakuti mphamvu yobisika yoyipitsitsa ikugwira ntchito ngakhale tsopano; koma amene akutchinga mphamvuyo adzapitiriza kutero mpaka pamene wotchingayo adzachotsedwe."},{"book":"2 Atesalonika","chapter":"2","verse":"8","text":"Ndipo kenaka woyipitsitsayo adzaonekera, amene Ambuye Yesu adzamugonjetsa ndi mpweya otuluka mʼkamwa mwake ndi kumuwononga ndi ulemerero wa kubwera kwake."},{"book":"2 Atesalonika","chapter":"2","verse":"9","text":"Woyipitsitsayo adzabwera ndi mphamvu za Satana. Adzaonetsa mphamvu zake pochita zizindikiro ndi zodabwitsa zachinyengo."},{"book":"2 Atesalonika","chapter":"2","verse":"10","text":"Iye adzagwiritsa ntchito mtundu uliwonse wachinyengo kupusitsa amene akuwonongeka. Iwo akuwonongeka chifukwa akukana kukonda choonadi ndi kuti apulumutsidwe."},{"book":"2 Atesalonika","chapter":"2","verse":"11","text":"Chifukwa cha chimenechi, Mulungu akuwatumizira chinyengo chachikulu kuti akhulupirire bodza."},{"book":"2 Atesalonika","chapter":"2","verse":"12","text":"Choncho adzalangidwa onse amene sanakhulupirire choonadi, koma anakondwera mu zoyipa."},{"book":"2 Atesalonika","chapter":"2","verse":"13","text":"Koma tiyenera kuyamika Mulungu chifukwa cha inu abale okondedwa mwa Ambuye, pakuti Mulungu anakusankhani pachiyambi pomwe kuti mupulumuke chifukwa cha ntchito yoyeretsa ya Mzimu ndi chikhulupiriro chanu mʼchoonadi."},{"book":"2 Atesalonika","chapter":"2","verse":"14","text":"Iye anakuyitanirani zimenezi kudzera mwa uthenga wathu wabwino, kuti mulandire nawo ulemerero wa Ambuye athu Yesu Khristu."},{"book":"2 Atesalonika","chapter":"2","verse":"15","text":"Kotero tsono, abale, imani mwamphamvu ndi kugwiritsa ziphunzitso zimene tinakupatsani kudzera mʼmawu apakamwa kapena kudzera mʼkalata."},{"book":"2 Atesalonika","chapter":"2","verse":"16","text":"Ambuye athu Yesu Khristu mwini ndi Mulungu Atate wathu, amene anatikonda ife ndipo mwachisomo chake anatipatsa kulimba mtima kwamuyaya ndi chiyembekezo chabwino,"},{"book":"2 Atesalonika","chapter":"2","verse":"17","text":"akulimbikitseni ndi kukupatsani mphamvu yogwirira ntchito ndi kuyankhula zabwino zilizonse."}]}