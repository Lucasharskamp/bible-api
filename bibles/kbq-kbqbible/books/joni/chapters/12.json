{"data":[{"book":"JONI","chapter":"12","verse":"1","text":"Hagi kinafinti Jiu vahe zamare'nea kna (Pasova) 6si'a zagegna atupa nehigeno, fri'nefinti azeri oti'nea ne' Lasarusi'ma nemania kumate Jisasi'a Betani uhanati'ne."},{"book":"JONI","chapter":"12","verse":"2","text":"Anante Jisasi'ma hu'nea ne'zana retro hunte'naze. Mata'a ne'za netigeno Lasarusi'ene, mago'a vahe'ene kave'ne sipare mani'naze."},{"book":"JONI","chapter":"12","verse":"3","text":"Trazamofo rafu'nareti tro hu'naza msavena, zago'amo mareri'nea masaventafe Maria'a erino, Jisasina agiare tagino frenteteno, anu azokateti eri ho'mu huntegeno, ana nomofona mana'amo avite'ne."},{"book":"JONI","chapter":"12","verse":"4","text":"Hianagi Judas Iskarioti'a, mago amagenentea disaipol ne'mo, komoru huno Jisasina avreno ha' vahe zamazampi antesimo'a anage hu'ne,"},{"book":"JONI","chapter":"12","verse":"5","text":"Na'a hanigeta ama masavena 3 hantreti'a silva zagorera atreta, zago erita12:5 11ni'a ikamofo mizankna hu'ne.  zamunte omne vahera zamaza osugahuno?"},{"book":"JONI","chapter":"12","verse":"6","text":"Menima Judas Iskariotima ama kema nehiana, na'ankure agra zamunte omne vahe zamaza hunaku nentahino nosie, hagi agra kumza nere. Zago tafente kva nehia nekino, mago'a zagoma ome nentazana anampinkati musufa eritere nehia ne'mo anage higeno,"},{"book":"JONI","chapter":"12","verse":"7","text":"Jisasi'a anage hu'ne, Asenante'saza knagu avega ante'nea zanki, atrenkeno agra ana hino."},{"book":"JONI","chapter":"12","verse":"8","text":"Na'ankure zamunte omne vahe'mo'za maka kna tamagra ne manigahaze, hianagi Nagra, tamagra nena maka kna omanigahue."},{"book":"JONI","chapter":"12","verse":"9","text":"Hagi maka Jiu vahe'mo'za antahi'zana Jisasi emani'ne hige'za, zamagra Jisasinke kenaku ome'nazanki, Lasarusima, fri'nefinti azeri oti'nea ne' kenaku e'naze."},{"book":"JONI","chapter":"12","verse":"10","text":"Hianagi vugota pristi vahe'mo'za Lasarusi'nena ahe frinaku ke anaki'naze."},{"book":"JONI","chapter":"12","verse":"11","text":"Na'ankure Lasarusinte'ma fore hu'nea'zanku, rama'a Jiu vahe'mo'za atre'za nevu'za Jisasinte zamentinti hu'naze."},{"book":"JONI","chapter":"12","verse":"12","text":"Anante nanterana rama'a vahe'mo'za, kinafinti zamare'nea knagu antahimiza ne'za (Pasova) nenaza knare e'namo'za, Jisasi'a Jerusalemi ne-ea ke antahi'naze."},{"book":"JONI","chapter":"12","verse":"13","text":"Antahite'za tofe zafamofo ani'na (Palm tree) hantagi'za e'neri'za, ome ke'za amrara nehu'za kezati'za, Taza huogu ke'za netune! (Hosana!) Ramofo Agifi ne-ea nera agi'a hentesga hanune! Israeli vahe'mofo kinia agi'a hentesga hanune!"},{"book":"JONI","chapter":"12","verse":"14","text":"Hagi Jisasi'a mago agaho ve tonki afu keteno, agumpi mrerino mani'ne, kasnampa vahe'mo'za korapa krente'naza kemo efore hu'ne."},{"book":"JONI","chapter":"12","verse":"15","text":"Korera osiho Saioni veara, Keho tamagri Kinimo'a, agaho ve donki afumofo agumpi manino ne-e.  (Zek 9:9)"},{"book":"JONI","chapter":"12","verse":"16","text":"Hagi agri amage nentaza disaipol naga'mo'za e'inama pusante hiazana antahi so'e osu'naze. Hianagi Jisasi'ma hanave'afi mrerino, Ra agi erige'za zamagra zamagesa nentahi'za, e'i Agriku huno avontafepina krente'negeno, amazana Agrite fore hie hu'naze."},{"book":"JONI","chapter":"12","verse":"17","text":"Ana higeno, rama'a vahe'mo'za, Jisasi'a kerifinti Lasarusi azeri otige'za ke'naza vahe'mo'za, mago'ene ome huama hume vu'naze."},{"book":"JONI","chapter":"12","verse":"18","text":"Ama'na agafare, vahe'mo'za anahu kna hu'za ome Agrira ke'naze. Na'ankure vahe'mo'za nosaza kaguvaza (mirakol) hu'nea ke nentahi'za ome ke'naze."},{"book":"JONI","chapter":"12","verse":"19","text":"Ana hige'za Farisi vahe'mo'za ohumi ahumi hu'za zamagra anage hu'naze, keho tagrira neratre'za maka vea'mo'za Jisasi amage avriri'za nevze."},{"book":"JONI","chapter":"12","verse":"20","text":"Hagi ana zupage Griki vahepinti mago'a vahe'mo'za, kinafinti zamare'nea ne'za ne'knare mono hunaku mareri'naze."},{"book":"JONI","chapter":"12","verse":"21","text":"Ana vahe'mo'za Galili kazigati Betsaida kumateti ne' Filipinte uhaniti'za antahige'za, ramoka Jisasi kenaku nehune."},{"book":"JONI","chapter":"12","verse":"22","text":"Filipi'a eno Andruna eme asmitege'ne, tarega'moke vu'ke, Jisasina ome asmi'na'e."},{"book":"JONI","chapter":"12","verse":"23","text":"Jisasi'a anage huno kenona zani'arera hu'ne, Vahe'mofo Mofavremo ra agi erisia kna atupa nehie."},{"book":"JONI","chapter":"12","verse":"24","text":"Tamage hu'na neramasmue, witi ragamo'ma mopafi taniramino ofrisigeno'a anante megahie. Hianagi taniramino mopa agu'afi frisigeno'a rama'a raga'a rentegahie."},{"book":"JONI","chapter":"12","verse":"25","text":"Aza'o agragu'ma avesi antesimo'a, asimu'a atregahie. Iza'o ama mopafi mani'zama'a ha'rentesimo'a, manivava asimu erigahie."},{"book":"JONI","chapter":"12","verse":"26","text":"Iza'o, Nagri eri'za erinaku hanimo'a, namage eno. Nagrama umanisure, eri'za vahe nimo'enena anante umanigahie, iza'o, Nagri eri'za erisimofona, Nenfa'a ra agi amigahie."},{"book":"JONI","chapter":"12","verse":"27","text":"Menina Nagu namemo kna navenesianki, na'ane hu'na Nagra hugahue, Nafa'nimoka, ama knare (aua) fore hania knazampinti naza huo, hianagi ama'na agafare ama knarera (aua) e'noe."},{"book":"JONI","chapter":"12","verse":"28","text":"Nafa'nimoka, ra kagi erio.  Anante mago ageru monafinti eno amanage hu'ne, Hago Nagra erisaga hu'noanki'na, rune Nagra erisaga hugahue hu'ne."},{"book":"JONI","chapter":"12","verse":"29","text":"Rama'a vahe'ma atru hu'za anante oti'namo'za, ana ageru nentahi'za, monage nehie nehazageno, mago'amo'za ankeromo naneke hu nemigahie hu'za hu'naze."},{"book":"JONI","chapter":"12","verse":"30","text":"Jisasi'a kenona'a anage hu'ne, Ama'na agerura Nagri naza hunakura nosianki, tamagri tamaza hunaku nehie."},{"book":"JONI","chapter":"12","verse":"31","text":"Menina ama mopa refkohu knae, menina ama mopafi kva hu'nea nera retufe atregahie."},{"book":"JONI","chapter":"12","verse":"32","text":"Hanki, Nagri'ma mopafinti nazeri'sga hanige'na, hakare vahera zamare Nagrarega atregahue,"},{"book":"JONI","chapter":"12","verse":"33","text":"E'inagema hu'neana, fri'zamo avate'ma fore hanigeno frisnigu huama hu'ne."},{"book":"JONI","chapter":"12","verse":"34","text":"Hakare vahe'ma atru hu'namo'za, Agrikura amanage hu'naze, tagrama kasegefinti'ma antahi'nonana, Kraisi'a manivava hugahie hu'neanki, nahigenka Kagra hunka, Vahe'mofo Mofavrea azerisga hugahie  nehane? Iza'e ana Vahe'mofo Mofavre'a?"},{"book":"JONI","chapter":"12","verse":"35","text":"Hazageno Jisasi'a kenona anage huno zamasmi'ne, Osi'a knafi Msamo'a tamagri amu nompina me'ne. Msama me'nenire kana nentenkeno hanimo'a tmagate oreno, iza'o hanimpima nevimo'a, iga nevio antahino keno nosie."},{"book":"JONI","chapter":"12","verse":"36","text":"Masama me'nenire, kagra Masagura kamentinti'a huo, e'inama hanunka kagra Masamofo mofavre manigahane.  Jisasi'a anage huteno, Agra zamatreno vuno ome frakino mani'ne."},{"book":"JONI","chapter":"12","verse":"37","text":"Jisasi'a rama'a kaguvaza (mirakol) huzmeri hu'neanagi, zamagra zamentintia Agritera osu'naze."},{"book":"JONI","chapter":"12","verse":"38","text":"Ana higeno kasnampa ne'mo Aisaia hu'nea kemofo avufa'a fore nehie, Ramoka iza tagri kerera amentintia nehie? Ramofo hanave'amo'a izante eama hu'ne?  (Ais 53:1)"},{"book":"JONI","chapter":"12","verse":"39","text":"E'i ana agafare vahe'mo'za zamentinti nosaze. Aisaia'a mago'ene anage hu'ne,"},{"book":"JONI","chapter":"12","verse":"40","text":"Ramo'a zamurga erisu nehuno, zamarimpa kafana erigi'ne, e'ina hanige'za zamurga nonke'za, zamarimpa erigisige'za zamagu zamagesa antahi ama nosuza, zamagu'a rukrehe osnage'na, zamazeri so'e osugahue hu'ne. (Ais 6:10.)"},{"book":"JONI","chapter":"12","verse":"41","text":"Hagi ama'i zanku'ma Aisaia'ma hu'neana, na'ankure Jisasi'a hanave'afi mani'negeno ke'negu huno, Agriku hu'ne."},{"book":"JONI","chapter":"12","verse":"42","text":"Ana hianagi hakare'a mono kva vahe'mo'za zamentinti Agrite hu'naze. Hianagi Farisi vaheku kore hu'za Jisasi'a, Kraisi'e hu'za huama osu'naze, anagema hanage'za mono nompinti (Sinagog) zamahe fegi atre'zanku kore hu'za osu'naze,"},{"book":"JONI","chapter":"12","verse":"43","text":"Na'ankure vahe'mo'za husga huzmante zanku nehu'za, Anumzamo husga huzmante zankura ontahi'naze."},{"book":"JONI","chapter":"12","verse":"44","text":"Jisasi'a ranke huno amanage hu'ne, Iza'o Nagrite amentinti nehimo'a hanimo'a, Nagritekera amentinti nosianki, Agrama hunantege'na e'nomofonte amentinti hugahie."},{"book":"JONI","chapter":"12","verse":"45","text":"Iza'o Nagri'ma nenagemo'a, hunantege'na e'nomofo nege."},{"book":"JONI","chapter":"12","verse":"46","text":"Nagra ama mopafi Masa e'noe, maka vahe'mo'za Nagrite zamentinti hanamo'za hanimpina omanigahaze."},{"book":"JONI","chapter":"12","verse":"47","text":"Iza'o nanekeni'a nentahino, amage nontemofona nanekea huontegahue. Na'ankure Nagra ama mopafi vahe refko hunaku ome'noe. Hianagi mopafi vahe zamaza hu'na zamavarenaku e'noe."},{"book":"JONI","chapter":"12","verse":"48","text":"Iza'o Nagri nenatreno, ke'ni'a ontahisimofona, e'i anamofona refko'ma haniana, ama nanekema nehua nanekemo maka'za vagare knare, henka'a refko huntegahie."},{"book":"JONI","chapter":"12","verse":"49","text":"Na'ankure Nagrani'a antahintahifinti ama nanekea nosue, hianagi Nfanimo Agra hunantege'na e'nomo, zamasmio hianke ana naneke'age nehue."},{"book":"JONI","chapter":"12","verse":"50","text":"Nagra antahi'noe, Agrama hiho hia kefi mani vava asimura me'ne. E'ina hu'negu Nagrama nehua kea Nenfa'ma huoma hia ke'age nehue."}]}