{"data":[{"book":"1 Ahemfo","chapter":"9","verse":"1","text":"Bere a Salomo wiee Awurade asɔredan no ne ahemfi no si no, ohuu sɛ wayɛ nea ɔpɛ sɛ ɔyɛ no nyinaa awie."},{"book":"1 Ahemfo","chapter":"9","verse":"2","text":"Awurade daa ne ho adi kyerɛɛ no ne mprenu so, sɛnea na wada ne ho adi akyerɛ no wɔ Gibeon dedaw no."},{"book":"1 Ahemfo","chapter":"9","verse":"3","text":"Awurade ka kyerɛɛ no se:"},{"book":"1 Ahemfo","chapter":"9","verse":"4","text":"“Na wo, sɛ wode nokware ne nyamesuro di mʼakyi, sɛnea wʼagya Dawid yɛe, na odii me mmara ne mʼahyɛde nyinaa so no a,"},{"book":"1 Ahemfo","chapter":"9","verse":"5","text":"metim wʼahenni nnidiso ase wɔ Israel afebɔɔ, sɛnea meka kyerɛɛ wʼagya Dawid se, ‘Ɛremma sɛ worennya ɔbarima bi ntena Israel ahengua no so da no.’"},{"book":"1 Ahemfo","chapter":"9","verse":"6","text":"“Na sɛ wo anaa wo mmabarima dan fi me ho, na wubu mmara ne mʼahyɛde a mede ama mo no so, na sɛ wofi akyi kɔsom anyame afoforo, sɔre wɔn a,"},{"book":"1 Ahemfo","chapter":"9","verse":"7","text":"ɛno de, metwa Israel afi asase a mede ama wɔn no so, na mapo saa asɔredan a matew ho wɔ me din mu no. Ɛbɛma Israel atɔ sin, na ayɛ aserewde wɔ nnipa nyinaa mu."},{"book":"1 Ahemfo","chapter":"9","verse":"8","text":"Na ɛwɔ mu sɛ saa Asɔredan yi yɛ fɛ de, nanso wɔn a wobetwa mu wɔ ho no betwiri no, adi ho abooboo, abisa se, ‘Adɛn nti na Awurade ayɛ asase yi ne Asɔredan yi saa?’"},{"book":"1 Ahemfo","chapter":"9","verse":"9","text":"Nnipa bebua se, ‘Efisɛ wɔapa Awurade, wɔn Nyankopɔn a oyii wɔn agyanom fii Misraim no akyi, na wɔde wɔn ho akɔdan anyame afoforo a wɔresom wɔn, sɔre wɔn. Ɛno nti na Awurade ama saa ɔhaw ne abɛbrɛsɛ yi aba wɔn so no.’ ”"},{"book":"1 Ahemfo","chapter":"9","verse":"10","text":"Mfe aduonu a Salomo de sii Awurade asɔredan no ne ahemfi no akyi,"},{"book":"1 Ahemfo","chapter":"9","verse":"11","text":"ɔhene Salomo de nkurow aduonu a ɛwɔ Galilea maa Tirohene Huram, efisɛ Huram maa no sida nnua ne ɔpepaw nnua ne sikakɔkɔɔ a na ohia."},{"book":"1 Ahemfo","chapter":"9","verse":"12","text":"Huram fii Tiro kɔhwɛɛ nkurow a Salomo de ama no no, nanso nʼani ansɔ koraa."},{"book":"1 Ahemfo","chapter":"9","verse":"13","text":"Obisae se, “Me nua, na nkurow bɛn na wode ama me yi? Saa nkurow yi nni mu!” Enti ɔfrɛɛ hɔ Kabul, “Nea enni mu” de besi nnɛ."},{"book":"1 Ahemfo","chapter":"9","verse":"14","text":"Na Huram asoma ma wɔde sikakɔkɔɔ tɔn anan akɔma Salomo."},{"book":"1 Ahemfo","chapter":"9","verse":"15","text":"Ɔkwan a ɔhene Salomo faa so tintim, hyɛɛ nnipa, ma wosii Awurade asɔredan no ne nʼahemfi, Milo, Yerusalem fasu ne Hasor, Megido ne Geser nkurow no ni:"},{"book":"1 Ahemfo","chapter":"9","verse":"16","text":"Misraimhene kotuaa Geser, gyee hɔ fae. Okum Kanaanfo a wɔte kurow no mu nyinaa, hyew hɔ pasaa. Ɔde kuropɔn no maa ne babea no sɛ akyɛde bere a ɔwaree Salomo no."},{"book":"1 Ahemfo","chapter":"9","verse":"17","text":"Enti Salomo san kyekyeree Geser kuropɔn no. Afei, ɔsan kyekyeree nkurow a ɛwɔ Bet-Horon anafo,"},{"book":"1 Ahemfo","chapter":"9","verse":"18","text":"Baalat ne Tamar wɔ sare so, nʼasase so."},{"book":"1 Ahemfo","chapter":"9","verse":"19","text":"Ɔkyekyeree nkurow a na wɔkora nnuan wɔ hɔ, kyekyeree nkuropɔn nso a na wɔkora ne nteaseɛnam ne nʼapɔnkɔ wɔ hɔ. Ɔkyekyeree Yerusalem ne Lebanon ne nʼaheman nyinaa, sɛnea ne koma pɛ."},{"book":"1 Ahemfo","chapter":"9","verse":"20","text":"Na nnipa bi da so te asase no so a wɔnyɛ Israelfo. Wɔne Amorifo, Hetifo, Perisifo, Hewifo ne Yebusifo."},{"book":"1 Ahemfo","chapter":"9","verse":"21","text":"Eyinom ne aman a na Israel nwiee wɔn asetɔre korakora no asefo. Enti Salomo hyɛɛ wɔn ma wɔyɛɛ nʼadwumayɛfo, na wɔda so yɛ de besi nnɛ."},{"book":"1 Ahemfo","chapter":"9","verse":"22","text":"Nanso Salomo anhyɛ Israelfo amma wɔanyɛ ɔhyɛ nnwuma. Mmom, ɔma wɔyɛɛ asraafo, aban adwumayɛfo. Ɔmaa ebinom yɛɛ nʼakofo, ne nteaseɛnam ne ne nteaseɛnamkafo so asahene."},{"book":"1 Ahemfo","chapter":"9","verse":"23","text":"Afei, oyii wɔn mu ahannum ne aduonum ma wɔhwɛɛ ne nkɔsodwuma ahorow so."},{"book":"1 Ahemfo","chapter":"9","verse":"24","text":"Bere a Salomo yii ne yere a ɛyɛ Farao babea no fii Dawid kurow no mu, de no kɔɔ ahemfi foforo a wasi ama no no mu no, ɔkyekyee Milo."},{"book":"1 Ahemfo","chapter":"9","verse":"25","text":"Na Salomo bɔ ɔhyew afɔre ne asomdwoe afɔre ma Awurade afe biara wɔ afɔremuka a osii no so mprɛnsa. Na ɔne wɔn hyew aduhuam nso ma Awurade sɛ asodi a ɛda hɔ ma no wɔ asɔredan no."},{"book":"1 Ahemfo","chapter":"9","verse":"26","text":"Ɔhene Salomo yɛɛ po so ahyɛn nso wɔ Esion-Geber,9.26 Salomo nsa a ɛkaa hyɛngyinabea a ɛwɔ Esion kurow a ɛwɔ Edom no na ɛma onyaa kwan kɔɔ Po Kɔkɔɔ no ne India Pohahanaa no so. hyɛngyinabea a ɛbɛn Elot a ɛwɔ Edom asase so hɔ a ɛwɔ Po Kɔkɔɔ no mpoano."},{"book":"1 Ahemfo","chapter":"9","verse":"27","text":"Na Huram maa nʼahyɛn mu adwumayɛfo a wonim hyɛn mu adwuma yiye no, ne Salomo nkurɔfo de ahyɛn no yɛɛ adwuma."},{"book":"1 Ahemfo","chapter":"9","verse":"28","text":"Wɔyɛɛ adwuma kɔɔ Ofir,9.28 Nnipa bebree akyerɛ wɔn adwene afa baabi a Ofir da nnɛ yi ho. Ebi se ɛwɔ Arabia mpoano anaa Somalia anaa India anaa Zimbabwe. na wɔsan de sikakɔkɔɔ nsania ani nkaribo tɔn 16 brɛɛ Salomo."}]}