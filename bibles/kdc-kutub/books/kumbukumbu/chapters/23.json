{"data":[{"book":"Kumbukumbu","chapter":"23","verse":"1","text":"“Mbigalo yoyose yahondigwe zimhumbu hebu yakanhigwe kimbigalo sikuyengile mumting'hano wa wanhu wa Mndewa Imulungu."},{"book":"Kumbukumbu","chapter":"23","verse":"2","text":"“Mwana halamu yoyose hebu ulelo wake mbaka ulelo wa longo sikuyengile mumting'hano wa wanhu wa Mndewa Imulungu."},{"book":"Kumbukumbu","chapter":"23","verse":"3","text":"“Muamoni hebu Mmoabu yoyose na ulelo wao mbaka ulelo wa longo sikuwengile mumting'hano wa wanhu wa Mndewa Imulungu,"},{"book":"Kumbukumbu","chapter":"23","verse":"4","text":"kwavija walema kuwagwelela ndiya na mazi vimukalile mnzila molawa Misili, na wamgwaa kibaluwa Balaamu mwanage Beoli kulawa Petoli ako Mesopotamia yeze yawaduwile mweye."},{"book":"Kumbukumbu","chapter":"23","verse":"5","text":"Lakini Mndewa Imulungu, Imulungu wenu hamtegeleze bule Balaamu ila kagimbula gamakungu gawa kinhu kinogile, kwavija Mndewa Imulungu, Imulungu wenu kawanogela."},{"book":"Kumbukumbu","chapter":"23","verse":"6","text":"Avo, sikumuilumbe na hewo hebu kuwatenda wamwede siku zose zonda mukale."},{"book":"Kumbukumbu","chapter":"23","verse":"7","text":"“Sikumuwehile Waedomu kwavija hewo ndugu zenu, na sikumuwehile Wamisili kwavija mukala mwiisi yao kamba wanhu baki."},{"book":"Kumbukumbu","chapter":"23","verse":"8","text":"Ulelo wao kusongela wa kadatu odaha kwingila mumting'hano wa wanhu wa Mndewa Imulungu."},{"book":"Kumbukumbu","chapter":"23","verse":"9","text":"“Mwahachola kuna ing'hondo na kukala mwiing'hambi, kila munhu yaiteganye na kinhu chochose kifitile."},{"book":"Kumbukumbu","chapter":"23","verse":"10","text":"Kamba hagati yenu hana munhu yoyose kafita kwavija ikilo chelesi kimulawa, munhu ayo yalawe kunze ya ing'hambi. Sikuyengile kabili,"},{"book":"Kumbukumbu","chapter":"23","verse":"11","text":"lakini yahavika ichungulo yakoge, na zuwa dahengila kodaha kubwela kuna ing'hambi."},{"book":"Kumbukumbu","chapter":"23","verse":"12","text":"“Muwe na hanhu kunze ya ing'hambi honda mucholege kucholo."},{"book":"Kumbukumbu","chapter":"23","verse":"13","text":"Mna ivinhu venu molondigwa muwe na magembe, mwahachola kucholo, muhimbe simo na mufukile mavi genu."},{"book":"Kumbukumbu","chapter":"23","verse":"14","text":"Ng'hambi yenu yolondigwa ing'ale, kwavija Mndewa Imulungu, Imulungu wenu kokwiza hagati yenu ili yawakombole na yawagele mmakono genu iwanhu owehila. Avo sikumutende yachone kinhu kifitile hagati yenu, buleavo kowaleka."},{"book":"Kumbukumbu","chapter":"23","verse":"15","text":"“Sikuumbweze kwa mkulu wake mtumwa yamkimbile mkulu wake na kwiza kumwako."},{"book":"Kumbukumbu","chapter":"23","verse":"16","text":"Muleke yakale hamoja na gweye hanhu aho honda yahasagule, na gweye sikuumonele."},{"book":"Kumbukumbu","chapter":"23","verse":"17","text":"“Mwiizilaeli yoyose mbigalo hebu mtwanzi sikuyatende ugoni mzing'anda za imilungu iyagwe."},{"book":"Kumbukumbu","chapter":"23","verse":"18","text":"Vivija sente yoyose munhu yaipatile kwa ugoni sikuyaigale kwa Mndewa Imulungu, Imulungu wenu kwa kulonda kuliha kija kiyaiduwile, kwavija mbigalo hebu mtwanzi yotenda ugoni kamba awo, komgevuza Mndewa Imulungu."},{"book":"Kumbukumbu","chapter":"23","verse":"19","text":"“Sikuumkopeshe Mwiizilaeli miyago kinhu na ulonde yakubwezele na nyongeza, iwe sente hebu ndiya hebu kinhu chochose kikopeshigwa na kubwezigwa na nyongeza."},{"book":"Kumbukumbu","chapter":"23","verse":"20","text":"Kodaha kumkopesha munhu baki na kokubwezela na nyongeza, lakini Mwiizilaeli miyago sikuulonde yakubwezele na nyongeza, na Mndewa Imulungu, Imulungu wako kokutenda umwede mzisang'hano zako zose zonda usang'hane mwiisi imuchola kuisola."},{"book":"Kumbukumbu","chapter":"23","verse":"21","text":"“Wahaiduwila kinhu kwa Mndewa Imulungu, Imulungu wako, sikuukawe kukivikiza, kwavija Mndewa Imulungu, Imulungu wako kokilonda kulawa kumwako, na gweye kokuwa na nzambi."},{"book":"Kumbukumbu","chapter":"23","verse":"22","text":"Lakini wahaleka kuiduwila, hutenda nzambi bule."},{"book":"Kumbukumbu","chapter":"23","verse":"23","text":"Uiteganye kolondigwa ugavikize gaja gose gauiduwile kwa mulomo wako, kwavija kumulongela Mndewa Imulungu, Imulungu wako kwa kulonda mwenyego."},{"book":"Kumbukumbu","chapter":"23","verse":"24","text":"“Wahabita mumgunda wa mizabibu wa miyago, kodaha kubawa zabibu na kuzija vija viudaha, lakini sikuubawe na kwika mkigelo chako."},{"book":"Kumbukumbu","chapter":"23","verse":"25","text":"Wahabita mumgunda wa ngano wa miyago kodaha kuhulula na kufigisa na kuja, lakini sikuusole isengo na kusenga ingano."}]}