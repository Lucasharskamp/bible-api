{"data":[{"book":"গালাতীয়","chapter":"6","verse":"1","text":"ভাইয়েরা, যদি কেউ কোন অপরাধে ধরাও পড়ে, তবে আত্মিক যে তোমরা, তোমরা সেই রকম ব্যক্তিকে নম্রতার আত্মায় সুস্থ কর, নিজেকে দেখ, পাছে তুমিও পরীক্ষাতে না পড়।"},{"book":"গালাতীয়","chapter":"6","verse":"2","text":"তোমরা একজন অন্যের ভার বহন কর, এই ভাবে খ্রীষ্টের ব্যবস্থা সম্পূর্ণভাবে পালন কর।"},{"book":"গালাতীয়","chapter":"6","verse":"3","text":"কারণ যদি কেউ মনে করে, আমি কিছু, কিন্তু বাস্তবে সে কিছুই নয়, তবে সে নিজেকে নিজেই ঠকায়।"},{"book":"গালাতীয়","chapter":"6","verse":"4","text":"কিন্তু সবাই নিজের নিজের কাজের পরীক্ষা করুক, তাহলে সে শুধু নিজের কাছে গর্ব করার কারণ পাবে, অপরের কাছে নয়,"},{"book":"গালাতীয়","chapter":"6","verse":"5","text":"কারণ প্রত্যেকে নিজের নিজের ভার বহন করবে।"},{"book":"গালাতীয়","chapter":"6","verse":"6","text":"কিন্তু যে ব্যক্তি ঈশ্বরের বাক্য বিষয়ে শিক্ষা পায়, সে শিক্ষককে সমস্ত ভালো বিষয়ে সহভাগী হোক।"},{"book":"গালাতীয়","chapter":"6","verse":"7","text":"তোমরা ভ্রান্ত হয়ো না, ঈশ্বরকে ঠাট্টা করা যায় না, কারণ মানুষ যা কিছু বোনে তাই কাটবে।"},{"book":"গালাতীয়","chapter":"6","verse":"8","text":"তাই নিজের দেহের উদ্দেশ্যে যে বোনে, সে দেহ থেকে ক্ষয়শীল শস্য পাবে, কিন্তু পবিত্র আত্মার উদ্দেশ্যে যে বোনে, সে আত্মা থেকে অনন্ত জীবনস্বরূপ শস্য পাবে।"},{"book":"গালাতীয়","chapter":"6","verse":"9","text":"আর এস, আমরা সৎ কাজ করতে করতে নিরুৎসাহ না হই, কারণ ক্লান্ত না হলে সঠিক দিনের শস্য পাব।"},{"book":"গালাতীয়","chapter":"6","verse":"10","text":"এই জন্য এস, আমরা যেমন সুযোগ পাই, তেমনি সবার প্রতি, বিশেষ করে যারা বিশ্বাসী বাড়ির পরিজন, তাদের প্রতি ভাল কাজ করি।"},{"book":"গালাতীয়","chapter":"6","verse":"11","text":"দেখ, আমি কত বড় অক্ষরে নিজের হাতে তোমাদেরকে লিখলাম।"},{"book":"গালাতীয়","chapter":"6","verse":"12","text":"যে সকল লোক দেহে সুন্দর দেখাতে ইচ্ছা করে, তারাই তোমাদেরকে ত্বকছেদ হতে বাধ্য করছে, এর উদ্দেশ্য এই যেন খ্রীষ্টের ক্রুশের দ্বারা নির্যাতনের হাত থেকে রক্ষা পায়।"},{"book":"গালাতীয়","chapter":"6","verse":"13","text":"কারণ যারা ত্বকছেদ করে থাকে, তারা নিজেরাও ব্যবস্থা পালন করে না, বরং তাদের ইচ্ছা এই যে, তোমরা ত্বকছেদ কর, যেন তারা তোমাদের দেহে অহঙ্কার করতে পারে।"},{"book":"গালাতীয়","chapter":"6","verse":"14","text":"কিন্তু আমাদের প্রভু যীশু খ্রীষ্টের ক্রুশ ছাড়া আমি যে আর কোন বিষয়ে গর্ব করি, তা দূরে থাকুক, তাঁর মাধ্যমেই আমার জন্য জগত এবং জগতের জন্য আমি ক্রুশে বিদ্ধ।"},{"book":"গালাতীয়","chapter":"6","verse":"15","text":"কারণ ত্বকছেদ কিছুই না, অত্বকছেদও না, কিন্তু নতুন সৃষ্টিই প্রধান বিষয়।"},{"book":"গালাতীয়","chapter":"6","verse":"16","text":"আর যে সমস্ত লোক এই সূত্র অনুযায়ী চলবে, তাদের উপরে শান্তি ও দয়া অবস্থান করুক, ঈশ্বরের ইস্রায়েলের উপরেও অবস্থান করুক।"},{"book":"গালাতীয়","chapter":"6","verse":"17","text":"এখন থেকে কেউ আমাকে কষ্ট না দিক, কারণ আমি প্রভু যীশুর সমস্ত চিহ্ন আমার দেহে বহন করছি।"},{"book":"গালাতীয়","chapter":"6","verse":"18","text":"ভাইয়েরা, আমাদের প্রভু যীশু খ্রীষ্টের অনুগ্রহ তোমাদের সঙ্গে থাকুক। আমেন।"}]}