{"data":[{"book":"AmaNani","chapter":"3","verse":"1","text":"Lezi yizizukulwane zika-Aroni lezikaMosi ngesikhathi sokukhuluma kukaThixo kuMosi entabeni yaseSinayi."},{"book":"AmaNani","chapter":"3","verse":"2","text":"Amabizo amadodana ka-Aroni kwakunguNadabi izibulo lo-Abhihu, u-Eliyazari kanye lo-Ithamari."},{"book":"AmaNani","chapter":"3","verse":"3","text":"La ngamabizo amadodana ka-Aroni, agcotshwayo abekwa ukuba ngabaphristi."},{"book":"AmaNani","chapter":"3","verse":"4","text":"Kodwa, uNadabi lo-Abhihu bafa phambi kukaThixo ngenxa yokunikela ngomlilo ongemukelekiyo kuThixo enkangala yaseSinayi. Babengelamadodana; kungakho u-Eliyazari lo-Ithamari babangabaphristi ngesikhathi uyise u-Aroni esaphila."},{"book":"AmaNani","chapter":"3","verse":"5","text":"UThixo wathi kuMosi,"},{"book":"AmaNani","chapter":"3","verse":"6","text":"“Letha abesizwe sikaLevi ubethule ku-Aroni umphristi ukuze bamncedise."},{"book":"AmaNani","chapter":"3","verse":"7","text":"Bazamsebenzela yena kanye lesizwana sonke ethenteni lokuhlangana beqhuba umsebenzi wethabanikeli."},{"book":"AmaNani","chapter":"3","verse":"8","text":"Bazalondoloza yonke impahla yethente lokuhlangana, benzele abako-Israyeli imisebenzi nxa besenza inkonzo ethabanikeleni."},{"book":"AmaNani","chapter":"3","verse":"9","text":"Yethula abaLevi ku-Aroni lakumadodana akhe; bangabako-Israyeli okumele bethulwe ngokugcweleyo kuye."},{"book":"AmaNani","chapter":"3","verse":"10","text":"Khetha u-Aroni lamadodana akhe ukuthi babe ngabaphristi; loba ngubani omunye ozasondela endaweni engcwele kumele abulawe.”"},{"book":"AmaNani","chapter":"3","verse":"11","text":"UThixo waphinda wathi kuMosi,"},{"book":"AmaNani","chapter":"3","verse":"12","text":"“AbaLevi sengibakhetha phakathi kwabako-Israyeli esikhundleni samazibulo angabafana esizweni sonke sako-Israyeli. AbaLevi ngabami,"},{"book":"AmaNani","chapter":"3","verse":"13","text":"njengoba wonke amazibulo engawami. Ekubulaleni kwami wonke amazibulo aseGibhithe, ngazehlukanisela wonke amazibulo ako-Israyeli, awabantu loba awezinyamazana. Kumele abe ngawami. Mina nginguThixo.”"},{"book":"AmaNani","chapter":"3","verse":"14","text":"UThixo wathi kuMosi eNkangala yaseSinayi,"},{"book":"AmaNani","chapter":"3","verse":"15","text":"“Bala abaLevi ngezindlu zabo langosendo lwabo. Bala bonke abesilisa kusukela kwabalenyanga eyodwa bezelwe kusiya phezulu.”"},{"book":"AmaNani","chapter":"3","verse":"16","text":"Ngakho uMosi wababala, njengokulaywa kwakhe yilizwi likaThixo."},{"book":"AmaNani","chapter":"3","verse":"17","text":"La ngamabizo amadodana kaLevi:"},{"book":"AmaNani","chapter":"3","verse":"18","text":"La ngamabizo abosendo lukaGeshoni:"},{"book":"AmaNani","chapter":"3","verse":"19","text":"Abosendo lukaKhohathi babeyilaba:"},{"book":"AmaNani","chapter":"3","verse":"20","text":"Abosendo lukaMerari babeyilaba:"},{"book":"AmaNani","chapter":"3","verse":"21","text":"KuGeshoni kwavela usendo lwamaLibhini lolwamaShimeyi; laba yibo abosendo lwamaGeshoni."},{"book":"AmaNani","chapter":"3","verse":"22","text":"Inani lamadoda wonke kusukela kwabalenyanga eyodwa bezelwe kusiya phezulu ababalwayo babezinkulungwane eziyisikhombisa lamakhulu amahlanu (7,500)."},{"book":"AmaNani","chapter":"3","verse":"23","text":"Abosendo lwamaGeshoni babezahlala ezihonqweni zabo entshonalanga, ngemuva kwethabanikeli."},{"book":"AmaNani","chapter":"3","verse":"24","text":"Umkhokheli wabezindlu zabakoGeshoni kwakungu-Eliyasafi indodana kaLayeli."},{"book":"AmaNani","chapter":"3","verse":"25","text":"Umsebenzi wamadodana kaGeshoni ethenteni lokuhlangana wawungowokulondoloza ithabanikeli, ithente, isembeso salo, ikhetheni lesango lethente lokuhlangana,"},{"book":"AmaNani","chapter":"3","verse":"26","text":"amakhetheni eguma, ikhetheni lesango leguma elihonqolozele ithabanikeli kanye le-alithari, lamagoda, lakho konke okuphathelane lalowo msebenzi."},{"book":"AmaNani","chapter":"3","verse":"27","text":"Abosendo lukaKhohathi kwakungama-Amramu, ama-Izihari, amaHebhroni kanye lama-Uziyeli. Laba yibo abosendo lwamaKhohathi."},{"book":"AmaNani","chapter":"3","verse":"28","text":"Inani lamadoda wonke kusukela kwabalenyanga eyodwa bezelwe kusiya phezulu babezinkulungwane eziyisificaminwembili lamakhulu ayisithupha (8,600)."},{"book":"AmaNani","chapter":"3","verse":"29","text":"Abosendo lwamaKhohathi bahlala ezihonqweni zabo eningizimu yethabanikeli."},{"book":"AmaNani","chapter":"3","verse":"30","text":"Umkhokheli wabezindlu zabosendo lwamaKhohathi kwakungu-Elizafani indodana ka-Uziyeli."},{"book":"AmaNani","chapter":"3","verse":"31","text":"Babelomlandu wokugcina umtshokotsho wesivumelwano, itafula, uluthi lwezibane, ama-alithare, impahla zendawo engcwele ezazisetshenziswa emsebenzini wokukhonza."},{"book":"AmaNani","chapter":"3","verse":"32","text":"U-Eliyazari indodana ka-Aroni, umphristi, wayengumkhokheli omkhulu wabaLevi. Wabekwa phezu kwalabo ababelomlandu wokugcina indawo engcwele."},{"book":"AmaNani","chapter":"3","verse":"33","text":"Abosendo lukaMerari kwakungamaMahili lamaMushi; laba babengabosendo lwamaMerari."},{"book":"AmaNani","chapter":"3","verse":"34","text":"Inani lamadoda asukela kwabalenyanga eyodwa bezelwe kusiya phezulu ababalwayo babezinkulungwane eziyisithupha lamakhulu amabili (6,200)."},{"book":"AmaNani","chapter":"3","verse":"35","text":"Umkhokheli wezindlu zosendo lwamaMerari kwakunguZuriyeli indodana ka-Abhihayili;"},{"book":"AmaNani","chapter":"3","verse":"36","text":"Abosendo lwamaMerari babelomlandu wokugcina amathala ethabanikeli, imithando, izinsika, izisekelo, izitsha zalo zonke lakho konke okuphathelane lemisebenzi yakho,"},{"book":"AmaNani","chapter":"3","verse":"37","text":"kanye lezinsika lezisekelo zazo ezihonqolozele iguma, izikhonkwane zethente kanye lamagoda."},{"book":"AmaNani","chapter":"3","verse":"38","text":"UMosi kanye lo-Aroni lamadodana akhe babezahlala ezihonqweni zabo empumalanga yethabanikeli, phambi kwethente lokuhlangana."},{"book":"AmaNani","chapter":"3","verse":"39","text":"Inani labaLevi bonke ababalwayo njengokulaywa kukaMosi lo-Aroni nguThixo kulandelwa insendo zawo, kusukela kwabesilisa ababelenyanga eyodwa yokuzalwa kusiya phezulu, babezinkulungwane ezingamatshumi amabili lambili (22,000)."},{"book":"AmaNani","chapter":"3","verse":"40","text":"UThixo wathi kuMosi, “Bala wonke amazibulo esilisa ako-Israyeli kusukela kwabalenyanga eyodwa bezelwe kusiya phezulu wenze uluhlu lwamabizo abo."},{"book":"AmaNani","chapter":"3","verse":"41","text":"Esikhundleni samabizo ako-Israyeli nginika abaLevi, njalo lezifuyo zabaLevi esikhundleni samazibulo ezifuyo zabako-Israyeli. Mina nginguThixo.”"},{"book":"AmaNani","chapter":"3","verse":"42","text":"Ngalokho-ke uMosi wabala wonke amazibulo abako-Israyeli, njengokulaywa kwakhe nguThixo."},{"book":"AmaNani","chapter":"3","verse":"43","text":"Inani lawo wonke amazibulo esilisa kusukela kwalenyanga eyodwa yokuzalwa kusiya phezulu, ebhalwe ngoluhlu lwamabizo, ayezinkulungwane ezingamatshumi amabili lambili, lamakhulu amabili alamatshumi ayisikhombisa lantathu (22,273)."},{"book":"AmaNani","chapter":"3","verse":"44","text":"UThixo wabuya wathi kuMosi,"},{"book":"AmaNani","chapter":"3","verse":"45","text":"“Esikhundleni samazibulo ako-Israyeli thatha abaLevi, lezifuyo zabaLevi esikhundleni sezifuyo zabo. AbaLevi kumele babengabami. Mina nginguThixo."},{"book":"AmaNani","chapter":"3","verse":"46","text":"Ukuhlenga amazibulo ako-Israyeli angamakhulu amabili alamatshumi ayisikhombisa lantathu (273) abangaphezu kwenani labaLevi,"},{"book":"AmaNani","chapter":"3","verse":"47","text":"thatha amashekeli amahlanu omunye ngamunye wabo, kusiya ngeshekeli lendawo engcwele, elilesisindo samagera angamatshumi amabili."},{"book":"AmaNani","chapter":"3","verse":"48","text":"Imali yokuhlenga abako-Israyeli abangaphezu kwenani uyiphe u-Aroni lamadodana akhe.”"},{"book":"AmaNani","chapter":"3","verse":"49","text":"Lakanye uMosi wayibutha imali yokuhlenga labo ababelinani eledlula kwabahlengwa ngabaLevi."},{"book":"AmaNani","chapter":"3","verse":"50","text":"Wamukela kuvela emazibulweni abako-Israyeli isiliva esingamashekeli ayinkulungwane elamakhulu amathathu lamatshumi ayisithupha lanhlanu (1,365) ngesilinganiso seshekeli lendawo engcwele."},{"book":"AmaNani","chapter":"3","verse":"51","text":"UMosi waqhubela u-Aroni lamadodana akhe imali yokuhlenga, njengokulaywa kwakhe nguThixo."}]}