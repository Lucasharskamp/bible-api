{"data":[{"book":"Dəkəcop","chapter":"12","verse":"1","text":"Kɔ MARIKI oloku Abram: «Məwur atɔf ŋam, dəŋkom dam, kəlɔ ka papa kam, məkɔ atɔf nŋɛ indementər əm mɔ."},{"book":"Dəkəcop","chapter":"12","verse":"2","text":"Indesɔŋ'am kəyɔnɛ ka kas k'afum alarəm, indesɔŋ əm pətɔt, indesɔŋɛ tewe tam tɛbɛk. Məndetolanɛ afum alɔma pətɔt."},{"book":"Dəkəcop","chapter":"12","verse":"3","text":"Indesɔŋ pətɔt aŋɛ ŋandetolan'am pətɔt mɔ. Indesɔŋ pəlɛc aŋɛ ŋandetolan'am pəlɛc mɔ. Tetam t'indesɔŋɛnɛ cusuŋka ca doru fəp pətɔt.»"},{"book":"Dəkəcop","chapter":"12","verse":"4","text":"K'Abram owur Haraŋ pəmɔ tɔkɔ MARIKI ɛnaloku kɔ ti mɔ, kɔ Lɔt ɛncɛpsɛ kɔ darəŋ. Tɛnatəŋnɛ Abram pəsɔtɔ meren 75."},{"book":"Dəkəcop","chapter":"12","verse":"5","text":"K'Abram ɛlɛk Saray, wəran kɔn, kɔ Lɔt wan ka wəbek'ɔn wərkun kɔ ca yɔkɔ ŋanayɔ di mɔ, k'afum 12.5  ti tɔyɔnɛ «yeŋesəm, ca yeyi wəyeŋ.»  akɔ ɛnasɔtɔ Haraŋ mɔ. Kɔ ŋawur kəkɔ atɔf ŋa Kanaŋ."},{"book":"Dəkəcop","chapter":"12","verse":"6","text":"K'Abram ɛncali atɔf haŋ kəfo nkɛ ancwe Səkɛm, haŋ nde tofo ntɛ Aŋkiri-ŋa-More ŋɛncəmɛ mɔ. Aka Kanaŋ ŋanayi atɔf ŋaŋɔkɔ tɛm tatɔkɔ."},{"book":"Dəkəcop","chapter":"12","verse":"7","text":"Kɔ MARIKI owurər Abram k'oloku kɔ: «Indesɔŋ atɔf ŋaŋɛ yuruya yam.» K'Abram olompəsɛ MARIKI mmɛ mɛnawurər kɔ mɔ, tetek toloŋnɛ dəndo."},{"book":"Dəkəcop","chapter":"12","verse":"8","text":"K'eyekti sɔ di saŋka, nde ɛncyɛfɛ pəckɔ dəmɔrɔ mɔ, kəca nkɛ dec dɛmpɛ Betel 12.8  Betel = «kəlɔ ka Kanu.»  mɔ. K'ɛncəmbər abal di, Betel beyi kɔ nde dec dɛŋkalɛ mɔ, dare da Hay deyi kɔ nde dec dɛmpɛ mɔ. K'ɔlɔ di tetek toloŋnɛ MARIKI, k'ontola tewe ta MARIKI. 12.8  Tewe tɔtɔt ta Kanu, ti tɔyɔnɛ «Yahweh.»"},{"book":"Dəkəcop","chapter":"12","verse":"9","text":"K'Abram ɛyɛfɛ kəcal-cali kəkɔ ka kəca ka Nɛkɛf."},{"book":"Dəkəcop","chapter":"12","verse":"10","text":"Dɔr dɛnayi dɔtɔf, k'Abram ontor Misira kəkɔcepərɛnɛ tɛm, bawo dor dɛncbɛk kəbɛk dəm."},{"book":"Dəkəcop","chapter":"12","verse":"11","text":"Ntɛ ɔlɔtərnɛ kəbɛrɛ Misira mɔ, k'oloku wəran kɔn Saray: «Məcəŋkəl im, incərɛ a wəran wətɔt teyi məyɔnɛ."},{"book":"Dəkəcop","chapter":"12","verse":"12","text":"K'aka Misira ŋandekɔnəŋk əm-ɛ, ŋandekɔloku: ‹Wəran kɔn ɔfɔ!› Tɛm tatɔkɔ ŋandekɔdif im, ŋasak məna."},{"book":"Dəkəcop","chapter":"12","verse":"13","text":"Mədekɔ məloku ŋa a wəkirɛ kem məyɔnɛ. Ntɛ tɔŋsɔŋɛ ŋasumpər im belbel tetam mɔ, tetam tendekɔsɔŋɛ, ta ifi-ɛ.»"},{"book":"Dəkəcop","chapter":"12","verse":"14","text":"Ntɛ Abram ɛmbɛrɛ Misira mɔ, k'aka Misira ŋanəŋk wəran nwɛ entesɛ pəcepərər."},{"book":"Dəkəcop","chapter":"12","verse":"15","text":"K'akəsək a Firawona 12.15  Bafɔ tewe ta fum tɔ, mba tewe ta abɛ a Misira tencyi.  ŋanəŋk kɔ, kɔ ŋayekyekəs kɔ nda Firawona. Ntɛ tɔ k'aŋkɛrɛ wəran nwɛ nde kəlɔ ka Firawona."},{"book":"Dəkəcop","chapter":"12","verse":"16","text":"Kɔ Firawona osumpər Abram belbel teta Saray, k'ɔsɔtɔ kəyɛfɛ sɛm yɛfɛt haŋ yɔpɔŋ, sofale, amarəs arkun k'aran kɔ yɔkɔmɛ."},{"book":"Dəkəcop","chapter":"12","verse":"17","text":"Mba kɔ MARIKI ɔsɔŋ Firawona k'afum ɔn runc yɔpɔŋ teta Saray, wəran ka Abram."},{"book":"Dəkəcop","chapter":"12","verse":"18","text":"Kɔ Firawona ewe Abram, k'eyif kɔ: «Cəke cɔ məyɔ em ntɛ? Akesɔŋɛ ntɛ məntɔlok'im a wəran kam ɔfɔ mɔ?"},{"book":"Dəkəcop","chapter":"12","verse":"19","text":"T'ake tɔ məlokɛ a wəkirɛ kam ɔfɔ-ɛ? Məsɔŋ'em kəlɛk kɔ pəyɔnɛ wəran kem. Ndɛkəl oŋ, wəran kam ɛwɛ. Məlɛk kɔ! Məkɔ!»"},{"book":"Dəkəcop","chapter":"12","verse":"20","text":"Kɔ Firawona oloku afum ɔn, «Nəsak kɔ pəkɔ nkɔn, kɔ wəran kɔn kɔ ca nyɛ yɔyɔnɛ yɔn mɔ fəp.»"}]}