{"data":[{"book":"ማርቆሴ ፃኣፔ ኮዦ ሃይሶ","chapter":"3","verse":"1","text":"ዬካፓ ዬሱሴ ዓይሁዶ ዓሶኮ ቡኪንቶ ቤዞ ማዒ ጌሌኔ፤ ዒኢካ ፔቴ ኩቺ ዎቦ ዓሲ ዓኣኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"2","text":"ዓይሁዶ ዓሶኮ ቡኪንቶ ቤዞይዳፓ ፔቴ ፔቴ ዓሳ ዬሱሴ ዎጎና ዓይሢሳኒ ኮዓዖ፦ «ሂንዳ ሃኖ ዒዚ ሃውሾ ዓቦና ሃያ ዎቦ ዓሢ ፓሣቴ ኑ ዛጎም» ጌዒ ዒዛ ካፔኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"3","text":"ዬሱሴ ኩጮ ዎቦ ዓሢም፦ «ሃይካ ሙኪ ባኣካ ዔቄ» ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"4","text":"ዬካፓ ዒዚ ዔያቶ ዖኦጫዖ፦ «ዓይሁዶኮ ሃውሾ ኬሎና ዓይሢንቴሢ ኮሺ ማዻንዳጉዲሞ ፑርታ ማዻንዳጉዲዳይ? ሼምፖ ዻዻቂሾምሞ ባባይዞምዳይ?» ጋዓዛ፥ ዔያታ ጋዓንቴ ዚቲዮ ጌዔኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"5","text":"ዬሱሴ ዔያቶኮ ዒና ዔኩዋያ ማዒ ዶጬሢሮ ዖዪጋፓ ዒኢካ ዓኣ ዓሶ ዻጋዺ ዛጋዖ ዎቦ ዓሢም፦ «ኩጮ ኔኤኮ ፒሼ» ጌዔኔ። ዒዚያ ፒሼ ዎዶና ኩጫ ዻቄኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"6","text":"ዬያሮ ፔርሴ ዓሳ ዓይሁዶ ዓሶኮ ቡኪንቶ ቤዛፓ ኬስካዖ ዑኬና ዎማይዲ ዬሱሴ ዔያታ ባይዛንዳቴያ ካኣታሢ ሄሮዲሴ ዓሶና ዎላ ዞርቴኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"7-8","text":"ዬሱሴ ዒዛኮ ጊንፆ ሃንታዞንሢና ዎላ ጌሊላ ባዞ ባንሢ ዴንዴኔ። ዒማና ዒዚ ማዻ ባኮ ዋይዜ ዓሳ ሚርጌሢ ዒዛ ባንሢ ሙኬኔ፤ ዔያታ ሙኬሢ፦ ጌሊላይዳፓ፥ ዪሁዳይዳፓ፥ ዬሩሳላሜይዳፓ፥ ዔዶሚያሴይዳፓ፥ ዮርዳኖሴ ዎሮኮ ሱካ ዓኣ ዓጫፓ ሃሣ ፂሮሴና ሲዶና ጌይንታ ካታማፓኬ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"9","text":"ዴሮኮ ኮሺ ዺቢፆይዳፓ ዔቄያና ዓሳ ዒዛ ቱቺ ሜታሱዋጉዲ ዋኣፆና ፒንቆ ጎንጎ ዒዛም ጊኢጊሻንዳጉዲ ዒዛኮ ጊንፆ ሃንታዞንሢ ዒ ዓይሤኔ። 3፡9 ማር. 4፡1፤ ሉቃ. 5፡1-3።"},{"book":"ማርቆሴ ፃኣፔ ኮዦ ሃይሶ","chapter":"3","verse":"10","text":"ሚርጌ ዓሶ ዒዚ ቤርታ ዓውሴሢሮ ሃርጌና ሜታዻ ዓሳ ቢያ ዒዛኮ ዑፆ ካኣማኒ ኮዒ ሂዒንታኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"11","text":"ፑርቶ ዓያና ዬሱሴ ዛጌ ዎዶና ቢያ ዒዛኮ ቤርታ ሎኦሚ ሎኦሚ፦ «ኔኤኒ ፆኦሲ ናዓሢኬ» ጌዒ ጌዒ ዒላቴኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"12","text":"ዬሱሴ ፑርቶ ዓያኖም ዒዛኮ ዖኑሞ ኬኤዙዋጉዲ ዶዲሺ ጎሬኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"13","text":"ዬሱሴ ጌሜሮ ኬስካዖ ዒዚ ኮዔዞንሢ ፔ ባንሢ ዔኤሌኔ፤ ዔያታኣ ዒዛ ባንሢ ሙኬኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"14","text":"ዔያታ ዒዛና ዎላ ማዓንዳጉዲ፥ ዔርዛንዳጉዲ ዔያቶ ዳካኒ ታጶ ላምዖንሢ ዶኦሪ፦ «ዳኪንቴዞንሢ» ጋዓ ሱንሢ ጌሤኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"15","text":"ሃሣ ፑርታ ዓያና ኬሳንዳጉዲ ዎልቄና ዓኣ ቢታንቶ ዔያቶም ዒንጌኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"16","text":"ታጶ ላምዖ ዳኪንቴዞንሢ ማዒ ዶኦሪንቴዞንሢ ሃንሢኬ፦ ጴፂሮሴ ጌዒ ሱንፆ ጌሦና ሲሞኦኔ፥"},{"book":"ማርቆሴ ፃኣፔ ኮዦ ሃይሶ","chapter":"3","verse":"17","text":"ቦዖኔርጌሴ ጌይፃ ጉጉንሢጉዲ ማዔ ዓሶንሢ ጌዒ ሱንፃ ጌሢንቴ ዜብዲዮሴ ናኣቶ ያይቆኦቤና ዒዛኮ ጌርሲ ዮሃኒሴ፥"},{"book":"ማርቆሴ ፃኣፔ ኮዦ ሃይሶ","chapter":"3","verse":"18","text":"ዒንዲራሴ፥ ፒልጶሴ፥ ቤርቴሌሞሴ፥ ማቲዮሴ፥ ቶኦማኣሴ፥ ዒልፒዮሴ ናኣዚ ያይቆኦቤ፥ ታዲዮሴ፥ ፔ ዓጮ ሚጪንታ ሲሞኦኔ፥"},{"book":"ማርቆሴ ፃኣፔ ኮዦ ሃይሶ","chapter":"3","verse":"19","text":"ዬሱሴ ዓኣሢ ዒንጌ ዓስቆሮንቶ ዪሁዳንታኬ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"20","text":"ዬካፓ ዬሱሴ ማኣሪ ጌላዛ ሚርጌ ዓሲያ ሙኪ ቡኬሢሮ ዒዛና ዒዛኮ ጊንፆ ሃንታዞንሢናም ዴዒ ሙዓኒ ማጌኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"21","text":"ዬሱሴኮ ማኣሮ ዓሳ፦ «ዒዚ ዣኣሽካኔ» ዓሳ ጋዓሢ ዋይዚ ዒዛ ዓርቂ ዔካኒ ሙኬኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"22","text":"ዬሩሳላሜፓ ሙኬ ሙሴ ዔርዜ ዎጎ ዔርዛዞንሢ፦ «ዒዛይዳ ቢዔልዛቡሌ ዓኣኔ፥ ዒዚ ፑርቶ ዓያኖ ኬሳሢ ሃያ ፑርቶ ዓያኖኮ ሱኡጋሢ ማዔ ቤዔልዛቡሌናኬ» ጌዒ ጌዒ ጌስታኔ። 3፡22 ማቲ. 9፡34፤ 10፡25።"},{"book":"ማርቆሴ ፃኣፔ ኮዦ ሃይሶ","chapter":"3","verse":"23","text":"ዬሱሴ ዔያቶ ፔ ባንሢ ዔኤሊ ኮኦኪንሢና ሂዚ ዔያቶም ጌዔኔ፦ «ፃላሄ ፃላሄ ዎዲ ኬሳኒ ዳንዳዓይ?"},{"book":"ማርቆሴ ፃኣፔ ኮዦ ሃይሶ","chapter":"3","verse":"24","text":"ፔቴ ካኣቲ ዓጪ ዎሊና ፓቂንቲ ዖልቴቶ ዬኖ ዓጮ ካኣቱማ ዶዲ ናንጋኒ ዳንዳዑዋሴ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"25","text":"ሃሣ ፔቴ ማኣሪ ዓሲ ዎሊና ዣሊ ፓቂንቴቴ ዬና ማኣሬላ ማኣሪ ማዓኒ ዳንዳዑዋሴ፤"},{"book":"ማርቆሴ ፃኣፔ ኮዦ ሃይሶ","chapter":"3","verse":"26","text":"ዬያጉዲ ፃላሄ ዎሊና ፓቂንቴቶ ጋፒንሢ ማዓንዳኣፓዓቴም ዔቃኒ ዳንዳዑዋሴ፤"},{"book":"ማርቆሴ ፃኣፔ ኮዦ ሃይሶ","chapter":"3","verse":"27","text":"«ሃሣ ፔቴ ዎልቄና ዓኣ ዓሲ ማኣሪ ጌላኒ ዒዛ ዎልቆሲ ቤርታዺ ቱኪባኣዖ ዒዛኮ ዓኣ ባኮ ቡሪ ዔካኒ ዳንዳዒንቱዋሴ።»"},{"book":"ማርቆሴ ፃኣፔ ኮዦ ሃይሶ","chapter":"3","verse":"28","text":"ዬሱሴ ሃሣ ኬኤዛዖ፦ «ጎኔ ታ ዒንሢም ጋዓኔ፤ ዓሳ ማዻ ጎሞና ሃሣ ፆኦሲ ጫሽካ ጫዣታዖ ዓቶም ጌዒንታንዳኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"29","text":"ጋዓንቴ ዓያና ጌኤሺ ጫሽካሢም ቢያ ናንጊና ጋሌ ማዓንዳኣፓዓቴም ጎማ ዓቶም ጌዒንታዓኬ» ጌዔኔ። 3፡29 ሉቃ. 12፡10።"},{"book":"ማርቆሴ ፃኣፔ ኮዦ ሃይሶ","chapter":"3","verse":"30","text":"ዬሱሴ ዬኖ ጌዔሢ ዓሳ፦ «ዒዛይዳ ፑርታ ዓያና ዓኣኔ» ጌዔሢሮኬ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"31","text":"ዬሱሴኮ ዒንዶና ጌርሲንሢና ዒዚ ዓኣ ቤዞ ሙኪ ካራ ዔቃዖ ዓሲ ዳኪ ዒዛ ዔኤሊሴኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"32","text":"ዒዛኮ ዓጫ ዴዒ ዓኣ ዓሳ ዒዛም፦ «ኔኤኮ ዒንዳኣ፥ ጌርሲንሢ፥ ጌሮንሢ3፡32 ጌሮንሢ፦ ጋዓዞ ፔቴ ፔቴ ሚናኣ ማፃኣፓ ቃሱዋሴ። ካራ ኔና ኮዓኔ» ጌዒ ኬኤዜኔ።"},{"book":"ማርቆሴ ፃኣፔ ኮዦ ሃይሶ","chapter":"3","verse":"33","text":"ዬሱሴ ዔያቶም፦ «ዒንዳ ታኣኮ ዖናዳይ? ጌርሲንሢያ ዖናንሢዳይ?» ጌዒ ማሃዖ፥"},{"book":"ማርቆሴ ፃኣፔ ኮዦ ሃይሶ","chapter":"3","verse":"34","text":"ዒዛኮ ዓጫ ዴዔ ዓሶ ባንሢ ዛጊ ዛጊ፦ «ሃኣቶ ዛጉዋቴ፥ ታኣኮ ዒንዶና ጌርሲንሢና ሃኣቶኬ፤"},{"book":"ማርቆሴ ፃኣፔ ኮዦ ሃይሶ","chapter":"3","verse":"35","text":"ዖናታቴያ ፆኦሲ ዓይሢፆ ኩንሣዞንሢ ቢያ ታኣኮ ዒሾ ሚሾንታ ዒንዶንታኬ» ጌዔኔ።"}]}