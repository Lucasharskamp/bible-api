{"data":[{"book":"Marek","chapter":"8","verse":"1","text":"Opět se kolem Ježíše shromáždilo velké množství lidí. Byli s ním tak dlouho, že dojedli své zásoby. Ježíš si svolal učedníky, aby se o tom poradili."},{"book":"Marek","chapter":"8","verse":"2","text":"„Je mi líto těch lidí,“ řekl. „Jsou zde již tři dny a nemají co do úst."},{"book":"Marek","chapter":"8","verse":"3","text":"Když je pošlu domů bez jídla, cesta je vyčerpá. Vždyť někteří bydlí daleko.“"},{"book":"Marek","chapter":"8","verse":"4","text":"„Chceš snad, abychom jim tady v té pustině sháněli něco k jídlu?“ ulekli se učedníci."},{"book":"Marek","chapter":"8","verse":"5","text":"„Kolik chlebů máte?“ zeptal se Ježíš."},{"book":"Marek","chapter":"8","verse":"6","text":"Nato řekl všem shromážděným, aby se posadili na zem. Vzal těch sedm chlebů, děkoval za ně Bohu, ulamoval z nich a dával svým učedníkům, kteří je rozdělovali všem ostatním."},{"book":"Marek","chapter":"8","verse":"7","text":"Měli ještě několik malých ryb, za které Ježíš také Bohu poděkoval a dal je učedníkům, aby je opět roznesli."},{"book":"Marek","chapter":"8","verse":"8-9","text":"Všichni se dosyta najedli; bylo jich tentokrát asi čtyři tisíce. Když potom posbírali zbytky nalámaných chlebů, naplnili jimi sedm košů. Pak Ježíš poslal lidi domů"},{"book":"Marek","chapter":"8","verse":"10","text":"a sám se svými učedníky nastoupil na loďku a přeplavili se k městečku Magdala."},{"book":"Marek","chapter":"8","verse":"11","text":"Když se o Ježíšově příchodu dověděli tamější farizejové, přišli k němu a začali na něj dotírat:"},{"book":"Marek","chapter":"8","verse":"12","text":"„Kolik zázraků a znamení byste ještě chtěli?“ povzdechl si Ježíš. „Stejně byste ani potom neuvěřili.“"},{"book":"Marek","chapter":"8","verse":"13","text":"Nechal je, nastoupil s učedníky znovu do loďky a pluli jinam."},{"book":"Marek","chapter":"8","verse":"14","text":"Protože se zapomněli postarat o doplnění zásob, měli s sebou jen jednu chlebovou placku."},{"book":"Marek","chapter":"8","verse":"15","text":"Během plavby jim Ježíš vážně kladl na srdce: „Dejte si pozor na farizejský a herodovský kvas!“"},{"book":"Marek","chapter":"8","verse":"16","text":"Tu si uvědomili, že nemají dost chleba. Neřešitelná situace!"},{"book":"Marek","chapter":"8","verse":"17","text":"Ježíš zaslechl, co je znepokojuje. „Co se staráte o jídlo? Ještě pořád vám nic nedošlo? To jste tak nechápaví?"},{"book":"Marek","chapter":"8","verse":"18","text":"‚Oči mají a nevidí, uši mají a neslyší.‘ Cožpak si nic nepamatujete?"},{"book":"Marek","chapter":"8","verse":"19","text":"Co těch pět tisíc, které jsem nasytil pěti chleby? A kolik košů jste nasbírali?“ „Dvanáct,“ odpověděli."},{"book":"Marek","chapter":"8","verse":"20-21","text":"„A když jsem nasytil čtyři tisíce pouhými sedmi chleby, kolik ještě zbylo? Vzpomínáte si?“ „Sedm plných košů,“ přiznali. „Tak vidíte – ještě vám to nestačí?“"},{"book":"Marek","chapter":"8","verse":"22","text":"Když dorazili do Betsaidy, přivedli k němu slepce s prosbou, aby ho svým dotekem uzdravil."},{"book":"Marek","chapter":"8","verse":"23","text":"Ježíš ho vzal za ruku a vyvedl za vesnici. Tam se nasliněnými prsty dotkl očí slepce a zeptal se:"},{"book":"Marek","chapter":"8","verse":"24","text":"Muž se rozhlédl a zvolal: „Ano, vidím lidi, ale nejasně; vypadají jako chodící stromy!“"},{"book":"Marek","chapter":"8","verse":"25","text":"Ježíš se ještě jednou dotkl jeho očí. Když se muž znovu podíval kolem sebe, viděl všechno jasně; jeho oči byly uzdraveny."},{"book":"Marek","chapter":"8","verse":"26","text":"Ježíš ho poslal domů se slovy: „Přes vesnici raději nechoď a nikomu to neříkej.“"},{"book":"Marek","chapter":"8","verse":"27","text":"Potom Ježíš se svými učedníky opustil Galileu a procházel vesničkami v okolí Césareje Filipovy, na úpatí pohoří Hermonu. Cestou se svých učedníků zeptal: „Za koho mne lidé považují?“"},{"book":"Marek","chapter":"8","verse":"28","text":"„Někteří se domnívají, že jsi Jan Křtitel, jiní říkají, že jsi Elijáš nebo jiný velký prorok.“"},{"book":"Marek","chapter":"8","verse":"29","text":"„A za koho mne považujete vy?“ otázal se dále. „Ty jsi ten zaslíbený král – Kristus,“ zvolal Petr."},{"book":"Marek","chapter":"8","verse":"30","text":"Nato jim přikázal, aby to nikomu neříkali,"},{"book":"Marek","chapter":"8","verse":"31","text":"a začal jim vykládat, co ho čeká, než uskuteční své poslání. Bude muset velmi trpět, velekněží, učitelé zákona i židovští předáci ho odsoudí, bude zabit, ale třetí den vstane z mrtvých."},{"book":"Marek","chapter":"8","verse":"32","text":"Mluvil s nimi naprosto otevřeně. Petr si ho vzal stranou a chtěl mu to rozmluvit."},{"book":"Marek","chapter":"8","verse":"33","text":"Ježíš se však obrátil k učedníkům a před nimi Petra pokáral: „Mlč, pokušiteli! Díváš se na to z lidského hlediska, a ne z Božího.“"},{"book":"Marek","chapter":"8","verse":"34","text":"Ke svým učedníkům přizval ještě další lidi a kladl jim na srdce: „Kdo mě chce následovat, musí odložit své vlastní zájmy, nést kříž svých nesnází a utrpení a ve všem následovat můj příklad."},{"book":"Marek","chapter":"8","verse":"35","text":"Kdo si život a jeho radosti chce zachovat za každou cenu, ten přijde o všechno. Kdo se však všeho zřekne pro mne a moji nabídku, najde pravý a věčný život."},{"book":"Marek","chapter":"8","verse":"36","text":"Vždyť co člověku prospěje, získá-li celý svět, a pravý život promarní?"},{"book":"Marek","chapter":"8","verse":"37","text":"Dostane snad ještě jednou takovou příležitost?"},{"book":"Marek","chapter":"8","verse":"38","text":"Jestli se někdo stydí za mne a za má slova před nevěřícími a hříšnými lidmi, za toho se také já budu stydět, až se vrátím se svatými anděly v slávě svého Otce."}]}