{"data":[{"book":"Matayi","chapter":"11","verse":"1","text":"Yesu bu kamanisa vana zithumunu ziozi kuidi kumi minlonguki miandi miodi, wuyenda longi ayi samuna mu mavula mawu."},{"book":"Matayi","chapter":"11","verse":"2","text":"Yowani Mbotiki mu thangu kaba mu nloko, wuwa tsangu yi mavanga momo Klisto kaba vanganga, buna wufidisa minlonguki miandi muingi banyuvula :"},{"book":"Matayi","chapter":"11","verse":"3","text":"—Bukiedika kuandi ti ngeyo mutu wowo wufueti kuiza voti tuvingila wunkaka e ?"},{"book":"Matayi","chapter":"11","verse":"4","text":"Yesu wuba vutudila :"},{"book":"Matayi","chapter":"11","verse":"5","text":"batu bafua meso balembo moni ; makoka malembo diati ; batu babuazi balembo vedusu ; batu bafua matu balembo wi ayi bafua balembo fuluka ayi Nsamu Wumboti wulembo longu kuidi batu basukama."},{"book":"Matayi","chapter":"11","verse":"6","text":"Khini kuidi mutu wela kambu zimbisa minu kiandi mu diambu diama."},{"book":"Matayi","chapter":"11","verse":"7","text":"Mu thangu minlonguki mivutuka, Yesu wubaka diluaku di yolukila mambu ma Yowani Mbotiki kuidi nkangu wu batu :"},{"book":"Matayi","chapter":"11","verse":"8","text":"Vayi buna nani luyenda tala e ? Mutu wuvuata minledi mi kitoko e ? Nana. Bila batu bobo bamvuatanga minledi mi kitoko mu zinzo zi mintinu bankalanga."},{"book":"Matayi","chapter":"11","verse":"9","text":"Vayi buna mbi luyenda tala ? Mbikudi luyenda tala e ? Nyinga, buawu kuandi vayi ndikulukamba ti niandi viokidi mbikudi."},{"book":"Matayi","chapter":"11","verse":"10","text":"Bila niandi mutu wowo minkanda milembo tubila ti :"},{"book":"Matayi","chapter":"11","verse":"11","text":"Bukiedika ndikulukamba : mu batu boso bobo babutu kuidi baketo, kuisi ko mutu wowo viokidi Yowani Mbotiki. Vayi mutu wowo wulutidi kefa mu kipfumu ki Diyilu, wunlutidi."},{"book":"Matayi","chapter":"11","verse":"12","text":"Tona mu bilumbu bi Yowani Mbotiki nate buabu Kipfumu ki Diyilu kilembo bakulu mu kingolo ayi batu ba ngolo bawu kaka banzionanga kiawu."},{"book":"Matayi","chapter":"11","verse":"13","text":"Bila Mina ayi mimbikudi mioso mibikula nate mu thangu Yowani."},{"book":"Matayi","chapter":"11","verse":"14","text":"Enati lutidi ku diwilukila buna luzaba ti niandi Eli mutu wowo wufueti kuiza."},{"book":"Matayi","chapter":"11","verse":"15","text":"Woso widi matu ma wilu buna bika kawa."},{"book":"Matayi","chapter":"11","verse":"16","text":"—Banga mbi ndenda dedikisa tsungi yayi e ? Yidedikini banga bana bafioti bavuendi va zandu ayi balembo tedi bakundi bawu :"},{"book":"Matayi","chapter":"11","verse":"17","text":"Beto tulusikidi nsioni11.17 nsioni : Minsekudi minkaka misadila siku bantedilanga mu kifalansi “flute” tala Luka 7.32. lusia kina ko ;"},{"book":"Matayi","chapter":"11","verse":"18","text":"Bila Yowani wuyiza, kasa nua ko ayi kasa dia ko vayi bakamba : “pheve yimbimbi yidi yandi !”"},{"book":"Matayi","chapter":"11","verse":"19","text":"Vayi Muana Mutu, wuyiza, wundia ayi wunua ayi bakamba : “Niandi nzuna kadi ayi kolo mbungu, nkundi mimfutisi mi ziphaku ayi wu bankua masumu.” Vayi nduenga yimonikanga bumboti mu mavanga mandi."},{"book":"Matayi","chapter":"11","verse":"20","text":"Bosi wutubidila ngolo mavula momo mu kavangila bikumu biandi biwombo, bila batu bobo basia balula mavanga mawu ko."},{"book":"Matayi","chapter":"11","verse":"21","text":"—Mabienga kuidi ngeyo Kolazini ayi ngeyo Betezayida bila enati ndivanga mu mavula ma Tile ayi Sidoni bikumu biobi ndivanga va beno, nganu thama batu ba mavula beni bavuata zitsaku ayi bakivinda dibombi mu monisa ti babaludi mintima."},{"book":"Matayi","chapter":"11","verse":"22","text":"Bukiedika ndikulukamba mu lumbu kitsambusu, Tile ayi Sidoni bela baka thumbudulu yifioti vayi yeno yela luta ngolo !"},{"book":"Matayi","chapter":"11","verse":"23","text":"Bosi ngeyo Kafalinawumi, wumuena ti ngeyo wela tombulu ku yilu e ? Nana ! Wela kululu nate ku tsi bafua ! Bila enati ndivanga mu Sodomo bikumu banga biobi ndivanga kuidi ngeyo, nganu divula beni dilembo zingi nate buabu."},{"book":"Matayi","chapter":"11","verse":"24","text":"Bukiedika ndikulukamba mu lumbu kitsambusu, thumbudulu yi Sodomo yela ba yideduka, yaku yela viatuka ngolo !"},{"book":"Matayi","chapter":"11","verse":"25","text":"Mu thangu yina, Yesu wukamba :"},{"book":"Matayi","chapter":"11","verse":"26","text":"Nyinga Tata, buawu bobo bubela luzolo luaku."},{"book":"Matayi","chapter":"11","verse":"27","text":"Dise diama niandi wuphana bima bioso. Kuisi ko mutu zebi Muana vayi Tata kaka wunzebi. Kuisi ko mutu zebi Tata vayi Muana wunzebi ayi mutu wowo Muana kazodidi kummonikisa niandi."},{"book":"Matayi","chapter":"11","verse":"28","text":"Yizanu kuidi minu beno boso bobo luvongidi ayi luneti mimfuna, minu mandi luvundisa."},{"book":"Matayi","chapter":"11","verse":"29","text":"Bika lubonga vangu kiama, lulonguka kuidi minu bila minu ndidi mutu wu ntima wulembami ayi wukuluka ayi ma lubaka luvundulu mu miela mieno."},{"book":"Matayi","chapter":"11","verse":"30","text":"Bukiedika vangu kiama kisi phasi mu nata ko ayi mfunꞌama wisi zitu ko."}]}