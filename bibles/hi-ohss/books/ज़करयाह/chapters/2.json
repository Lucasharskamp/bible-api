{"data":[{"book":"ज़करयाह","chapter":"2","verse":"1","text":"तब मैं अपने सामने एक व्यक्ति को अपने हाथ में नापनेवाली रस्सी लिये हुए देखा."},{"book":"ज़करयाह","chapter":"2","verse":"2","text":"मैंने उससे पूछा, “तुम कहां जा रहे हो?”"},{"book":"ज़करयाह","chapter":"2","verse":"3","text":"जब मुझसे बातें करनेवाला स्वर्गदूत जा रहा था, तब एक दूसरा स्वर्गदूत उससे मिलने आया"},{"book":"ज़करयाह","chapter":"2","verse":"4","text":"और उससे कहा: “दौड़कर जाओ, और उस जवान से कहो, ‘मनुष्यों और पशुओं के बहुतायत के कारण येरूशलेम बिना दीवारों का शहर हो जाएगा."},{"book":"ज़करयाह","chapter":"2","verse":"5","text":"और मैं स्वयं, इसके चारों ओर आग की दीवार बन जाऊंगा,’ याहवेह की घोषणा है, ‘और उसके भीतर मैं उसकी महिमा बनूंगा.’"},{"book":"ज़करयाह","chapter":"2","verse":"6","text":"“आओ! आओ! उत्तर के देश से भाग जाओ,” याहवेह की घोषणा है, “क्योंकि मैंने तुम्हें आकाश के चारों दिशाओं के हवा के समान तितर-बितर कर दिया है,” याहवेह की घोषणा है."},{"book":"ज़करयाह","chapter":"2","verse":"7","text":"“हे ज़ियोन! आओ, तुम जो बाबेलवासियों के बीच रहते हो, बचकर भाग निकलो!”"},{"book":"ज़करयाह","chapter":"2","verse":"8","text":"क्योंकि सर्वशक्तिमान याहवेह का यह कहना है: “उन्होंने अपने महिमा के निमित्त ही मुझे उन जातियों के विरुद्ध भेजा है, जिन्होंने तुम्हें लूट लिया हे—क्योंकि यदि कोई तुम्हें छूता है, तो वह उसकी (याहवेह की) आंख की पुतली को छूता है,"},{"book":"ज़करयाह","chapter":"2","verse":"9","text":"मैं निश्चित रूप से उनके विरुद्ध अपना हाथ उठाऊंगा ताकि उनके गुलाम उन्हें लूटें. तब तुम जान जाओगे कि सर्वशक्तिमान याहवेह ने मुझे भेजा है."},{"book":"ज़करयाह","chapter":"2","verse":"10","text":"“हे मेरी बेटी, ज़ियोन, ऊंचे स्वरों में गा और आनंदित हो. क्योंकि मैं आकर तुम्हारे बीच निवास करूंगा,” याहवेह की घोषणा है."},{"book":"ज़करयाह","chapter":"2","verse":"11","text":"“उस दिन बहुत सी जातियां याहवेह के साथ मिल जाएंगी और वे मेरे लोग बन जाएंगे. मैं तुम्हारे बीच निवास करूंगा और तुम जान जाओगे कि सर्वशक्तिमान याहवेह ने मुझे तुम्हारे पास भेजा है."},{"book":"ज़करयाह","chapter":"2","verse":"12","text":"याहवेह पवित्र देश में यहूदिया को अपने भाग के रूप में ले लेंगे और येरूशलेम को फिर चुन लेंगे."},{"book":"ज़करयाह","chapter":"2","verse":"13","text":"हे सब लोगों, याहवेह के सामने शांत रहो, क्योंकि उन्होंने अपने पवित्र निवास से अपने आपको खड़ा किया है.”"}]}