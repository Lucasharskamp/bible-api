{"data":[{"book":"Luka","chapter":"15","verse":"1","text":"Lɔxɔna nde mudu maxinle nun yulubitɔ wuyaxi yi fa Yesu fɛma e tuli matideni."},{"book":"Luka","chapter":"15","verse":"2","text":"Farisi muxune nun sariya karamɔxɔne yi falan ti fɔlɔ e dɛ bun ma, e naxa, “Xɛmɛni ito yulubitɔne yisuxuma, a yi a dɛge e fɛma.”"},{"book":"Luka","chapter":"15","verse":"3","text":"Nanara, Yesu yi sandan sa e xa, a naxa,"},{"book":"Luka","chapter":"15","verse":"4","text":"“Xa yɛxɛɛ kɛmɛ ɛ tan nde yi, na nde keden yi lɔ ayi, a nanfe ligama? A yɛxɛɛ tonge solomanaanin e nun solomanaaninna luma nɛn burunna ra, a sa a tununxin fen han a yi a to."},{"book":"Luka","chapter":"15","verse":"5","text":"A na a to waxatin naxan yi, a sɛwama nɛn, a yi a sa a kɔɛ ma,"},{"book":"Luka","chapter":"15","verse":"6","text":"a mɔn yi siga a ra a konni, a yi a dɔxɔ bodene nun a xɔyine xili, a yi a fala e xa, a naxa, ‘En sɛwa amasɔtɔ n ma yɛxɛɛn naxan yi tununxi n bata a to!’"},{"book":"Luka","chapter":"15","verse":"7","text":"N xa a fala ɛ xa, a na kii nin, sɛwan tima nɛn ariyanna yi hakɛ kan keden tubixina fe ra dangu tinxin muxu tonge solomanaanin e nun solomanaaninna ra naxanye mirixi a ma fa fala e mako mi tubin ma.”"},{"book":"Luka","chapter":"15","verse":"8","text":"“Awa, gbeti gbanan fu ɲaxanla naxan yii, xa na keden tunun a ma, a nanfe ligama? A lɛnpun nan nadɛgɛma, a yi a banxin makɔ mafurɛn, a yi a fen yiren birin yi han a yi a to."},{"book":"Luka","chapter":"15","verse":"9","text":"A na a to waxatin naxan yi, a a xɔyine nun a dɔxɔ bodene xilima nɛn e bode xɔn ma, a yi a fala e xa, a naxa, ‘En sɛwa en bode xɔn ma amasɔtɔ n ma gbetin naxan tunun, n bata a to!’"},{"book":"Luka","chapter":"15","verse":"10","text":"Awa, n xa a fala ɛ xa a na kii nin, Alaa malekane sɛwama nɛn hakɛ kan keden na fe ra naxan bata tubi.”"},{"book":"Luka","chapter":"15","verse":"11","text":"Yesu yi lu falan tiyɛ, a naxa, “Xɛmɛna nde yi na, dii xɛmɛ firin yi a yii."},{"book":"Luka","chapter":"15","verse":"12","text":"A xurimaan yi a fala a fafe xa, a naxa, ‘N fafe, i ya nafunla taxun, i n gbeen so n yii.’15.12 A waxi a kɛɛn nan xɔn benun a baba xa faxa. Awa, a fafe yi nafunla taxun e nun a tada ra."},{"book":"Luka","chapter":"15","verse":"13","text":"Waxatidi danguxina xurimaan yi a gbee seene sara, a gbetin tongo, a siga yamana makuyena nde yi, a sa a gbetin birin kala dunuɲa feene yi."},{"book":"Luka","chapter":"15","verse":"14","text":"A yii seen birin yi ɲan, na xanbi ra, kamɛ gbeen yi so na yamanan birin yi, sese mi yi fa a tan yii sɔnɔn."},{"book":"Luka","chapter":"15","verse":"15","text":"Awa, a siga na yamanan dugurenna nde fɛma wali kɛdeni, na yi a rasiga a xɛɛn ma xɔsɛ kantandeni."},{"book":"Luka","chapter":"15","verse":"16","text":"Xɔsɛne toge dagin naxan donma, a xɔnla yi a suxu a xa na nde don koni muxe mi na so a yii."},{"book":"Luka","chapter":"15","verse":"17","text":"Dɔnxɛn na, a yi a miri, a naxa, ‘N fafe a walikɛne donseen donma han e mi a ɲanɲɛ koni kamɛna n tan faxamaan ni i ra."},{"book":"Luka","chapter":"15","verse":"18","text":"N xa siga n fafe fɛma n sa a fala a xa, n naxa, N fafe, n bata hakɛn liga i tan na, n yi Ala yulubin tongo."},{"book":"Luka","chapter":"15","verse":"19","text":"I mi lan sɔnɔn i xa n xili fa fala i ya diina, i xa n suxu alo i ya walikɛɛn bonne.’"},{"book":"Luka","chapter":"15","verse":"20","text":"Awa, a keli, a xɛtɛ a fafe konni.”"},{"book":"Luka","chapter":"15","verse":"21","text":"A dii xɛmɛn naxa, ‘N fafe, n bata hakɛn liga i tan na, n yi Ala yulubin tongo, a mi lan sɔnɔn i xa n xili fa fala i ya diina.’"},{"book":"Luka","chapter":"15","verse":"22","text":"Koni a fafe yi a walikɛne xili, a naxa, ‘Ɛ mafura, ɛ fa doma gbeen na, ɛ yi a ragodo a ma, ɛ yii rasoon so a yii sonla ra, ɛ sankidin so a sanni."},{"book":"Luka","chapter":"15","verse":"23","text":"Ɛ sa ɲinge raturaxin faxa, en malanna raba, en sɛwa."},{"book":"Luka","chapter":"15","verse":"24","text":"Amasɔtɔ n ma dii xɛmɛn bata yi faxa nun koni iki a niin bata bira ayi mɔn. A bata yi tunun nun koni iki, n bata a to.’ Awa, e ɲaxaɲaxan fɔlɔ.”"},{"book":"Luka","chapter":"15","verse":"25","text":"“Na waxatini, dii xɛmɛn forimaan sa xɛɛn ma. A faxi na sa keli xɛɛn ma, a maso banxin na waxatin naxan yi, a sumun xuiin nun bodon ti xuiin mɛ."},{"book":"Luka","chapter":"15","verse":"26","text":"Awa, a walikɛ keden xili, a yi a maxɔdin, a naxa, ‘Nanfe ligaxi?’"},{"book":"Luka","chapter":"15","verse":"27","text":"Walikɛɛn yi a yabi, a naxa, ‘I xunyɛn bata fa, i fafe bata ɲinge raturaxin faxa a xa, amasɔtɔ a mɔn bata a dii xɛmɛn to, a kɛndɛ.’"},{"book":"Luka","chapter":"15","verse":"28","text":"A tada yi xɔlɔ kati, a mi tin soɛ banxini. Nanara, a fafe yi fa, a yi a mafan a xa so."},{"book":"Luka","chapter":"15","verse":"29","text":"Koni, a yi a yabi, a naxa, ‘A mato, n bata ɲɛɛni itoe birin wanla kɛ i xa alo konyina, n mi i ya yamarin matandi hali sanɲa ma keden pe. I nanse soxi n yii? Hali sii diina, i mi a so n yii nxu nun n lanfane yi sɛwa nxu bode xɔn ma!"},{"book":"Luka","chapter":"15","verse":"30","text":"Koni i ya dii xɛmɛn naxan bata i ya nafunla birin kala yalunyani, bayo na mɔn bata fa, i bata ɲinge raturaxin faxa a xa!’"},{"book":"Luka","chapter":"15","verse":"31","text":"A fafe yi a yabi, a naxa, ‘N ma diina, i tan n fɛma be waxatin birin, n yii seen birin i tan nan gbee a ra."},{"book":"Luka","chapter":"15","verse":"32","text":"Koni a lan en xa malanna ti, en sɛwa amasɔtɔ i xunyɛn bata yi faxa nun koni a niin bata bira ayi iki. A bata yi tunun nun koni iki n bata a to.’ ”"}]}