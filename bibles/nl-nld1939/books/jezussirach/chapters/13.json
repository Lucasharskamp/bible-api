{"data":[{"book":"Jezussirach","chapter":"13","verse":"1","text":"Wie pek aanraakt, aan zijn hand blijft het kleven; Wie met een spotter omgaat, krijgt zijn manieren."},{"book":"Jezussirach","chapter":"13","verse":"2","text":"Wilt ge dragen, wat te zwaar voor u is? Waarom dan omgang hebben met wie rijker is dan gij? Kan de pot wel samengaan met de ketel? Stoten ze tegen elkander, de pot zal breken."},{"book":"Jezussirach","chapter":"13","verse":"3","text":"Doet de rijke onrecht, hij beroemt er zich op; De arme moet nog smeken, als hij verdrukt wordt."},{"book":"Jezussirach","chapter":"13","verse":"4","text":"Zo ge hem van dienst zijt, buit hij u uit; Als ge er bij neervalt, spaart hij u niet."},{"book":"Jezussirach","chapter":"13","verse":"5","text":"Zo lang ge hebt, doet hij vriendelijk met u, Maar maakt u arm zonder enige spijt."},{"book":"Jezussirach","chapter":"13","verse":"6","text":"Heeft hij u nodig, dan is hij verknocht, Schertst met u, en doet erg vertrouwelijk;"},{"book":"Jezussirach","chapter":"13","verse":"7","text":"Totdat hij geslaagd is. drijft hij zijn spel met u, Tweemaal, driemaal kleedt hij u uit. Ziet hij u later, dan loopt hij u voorbij, En schudt zijn hoofd over u."},{"book":"Jezussirach","chapter":"13","verse":"8","text":"Geef dus acht, word niet te overmoedig; Word niet gelijk aan mensen zonder verstand."},{"book":"Jezussirach","chapter":"13","verse":"9","text":"Nadert er een prins, houd u op een afstand, Met des te groter aandrang zal hij u ontbieden;"},{"book":"Jezussirach","chapter":"13","verse":"10","text":"Dring u niet op, anders wijst men u terug, Blijf ook niet te ver, anders wordt ge vergeten."},{"book":"Jezussirach","chapter":"13","verse":"11","text":"Ga niet te vrijpostig met hem om, En vertrouw niet te veel op zijn praten; Want hij praat zo veel, om u te beproeven, Hij schertst met u en hoort u uit."},{"book":"Jezussirach","chapter":"13","verse":"12","text":"Meedogenloos drijft hij met iemand de spot, Onbarmhartig legt hij lagen voor velen."},{"book":"Jezussirach","chapter":"13","verse":"13","text":"Wees dus gewaarschuwd en blijf op uw hoede; Ga niet om met mensen van geweld."},{"book":"Jezussirach","chapter":"13","verse":"15","text":"Zoals ieder wezen zijns gelijke bemint, Evenzo de mens dengene, die op hem gelijkt."},{"book":"Jezussirach","chapter":"13","verse":"16","text":"Ieder wezen sluit zich aan bij zijn soort, Zo moet ook de mens slechts omgaan met zijns gelijke."},{"book":"Jezussirach","chapter":"13","verse":"17","text":"Sluit de wolf zich soms aan bij het lam? Evenmin de boze bij den rechtvaardige."},{"book":"Jezussirach","chapter":"13","verse":"18","text":"Is er wel vrede tussen hyena en hond? Evenmin is er vrede tussen rijk en arm."},{"book":"Jezussirach","chapter":"13","verse":"19","text":"De ezel der steppe is een prooi voor den leeuw, Zo zijn de armen de kudde der rijken."},{"book":"Jezussirach","chapter":"13","verse":"20","text":"Zoals de trotse de ootmoed veracht, Zo minacht de rijke den arme."},{"book":"Jezussirach","chapter":"13","verse":"21","text":"Wankelt de rijke, hij wordt gesteund door een vriend; Maar wankelt de arme, men stuurt hem van den een naar den ander."},{"book":"Jezussirach","chapter":"13","verse":"22","text":"Als de rijke spreekt, heeft hij vele handlangers, En zijn lelijke woorden noemt men nog mooi. Maar spreekt de arme, dan lacht men hem uit; Al spreekt hij verstandig, hij vindt geen gehoor."},{"book":"Jezussirach","chapter":"13","verse":"23","text":"Als de rijke spreekt, zwijgen allen stil, En hemelhoog verheft men zijn onzin. Maar spreekt een arme, dan zegt men: “Wie is dat?” Begaat hij een vergissing, dan stoot men hem neer."},{"book":"Jezussirach","chapter":"13","verse":"24","text":"Goed is de rijkdom, als hij is zonder zonde; Maar slecht is de armoe, die voortkomt uit kwaad."},{"book":"Jezussirach","chapter":"13","verse":"25","text":"'s Mensen hart verandert zijn gelaat, Hetzij ten goede of ten kwade;"},{"book":"Jezussirach","chapter":"13","verse":"26","text":"Een blij gelaat is het teken van een goed geweten, In eenzaamheid peinzen het teken van zinnen op kwaad."}]}