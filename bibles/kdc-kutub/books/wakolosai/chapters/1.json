{"data":[{"book":"Wakolosai","chapter":"1","verse":"1","text":"Niye Paulo, namtumigwa wa Yesu Kilisito, kwa kulonda Imulungu. Niye na ndugu yetu Timoseo,"},{"book":"Wakolosai","chapter":"1","verse":"2","text":"towandikila mweye ndugu zetu, wanhu wa Imulungu mumtogole goya Kilisito, muli ako Kolosai, Imulungu Tataetu yawagwee ng'hekewa na tindiwalo."},{"book":"Wakolosai","chapter":"1","verse":"3","text":"Siku zose twahawapulila kwa Imulungu, tomgwaa nhogolwa Imulungu, Tata wa Mndewa wetu Yesu Kilisito,"},{"book":"Wakolosai","chapter":"1","verse":"4","text":"kwavija tuhulika vimumtamanila Yesu Kilisito na tuhulika unogelwa wenu mulinao kwa wanhu wose wa Imulungu."},{"book":"Wakolosai","chapter":"1","verse":"5","text":"Tamanilo jenu na unogelwa va mna vinhu vimbetela kubokela vimwikiligwe goya kuulanga, muihulika mbuli ayo aho haichanduso vimupeteligwe usenga wa ukweli nao ni Mbuli Inogile."},{"book":"Wakolosai","chapter":"1","verse":"6","text":"Mbuli ino Inogile yokwenela mwiisi yose na yowagalusa wanhu watende ganogile, kamba viitendile kumwenu toka siku dija vimuihulike na kuujuwa ukweli wa ng'hekewa ya Imulungu."},{"book":"Wakolosai","chapter":"1","verse":"7","text":"Muifunza ng'hekewa ya Imulungu kwa msang'hanaji miyetu Epafulasi itumnogela, yomsang'hanila goya Kilisito mbuli ya siye."},{"book":"Wakolosai","chapter":"1","verse":"8","text":"Vivija katulongela mbuli ya unogelwa wenu mugweleligwe na Loho wa Imulungu."},{"book":"Wakolosai","chapter":"1","verse":"9","text":"Avo, toka vituhulike mbuli zenu hatulekile kuwapulila kwa Imulungu, yawagwee ubala wose wa kutenda kiyolonda na nzewele zose na kujuwa. Vose vino volawa kwa Loho wake."},{"book":"Wakolosai","chapter":"1","verse":"10","text":"Na tompula Imulungu ili mukale viyolonda Mndewa na mumnogeze, muugima wenu mutende ganogile, mugendelele kumjuwa Imulungu."},{"book":"Wakolosai","chapter":"1","verse":"11","text":"Imulungu yawagangamize kwa udahi wake mkulu ili mubetele kila kinhu kwa kufunga umoyo na kudeng'helela,"},{"book":"Wakolosai","chapter":"1","verse":"12","text":"kwa kumgwaa nhogolwa Tata yawatendile mweye muwe na fungu mna igaja gayawekile wanhu zake muundewa wa mulenge."},{"book":"Wakolosai","chapter":"1","verse":"13","text":"Imulungu katuhonya kulawa mmakono ga ziza, katugala muundewa wa Mwanage yomnogela,"},{"book":"Wakolosai","chapter":"1","verse":"14","text":"kubitila heyo tolekesigwa na nzambi zetu zogeligwa kumgongo."},{"book":"Wakolosai","chapter":"1","verse":"15","text":"Kilisito yokoneka kaigala too na Imulungu hakoneka. Kilisito ayo chaudele, heyo ayo mkulu wa vinhu vose viumbigwe."},{"book":"Wakolosai","chapter":"1","verse":"16","text":"Kwavija kubitila heyo vinhu vose va kuulanga na mwiisi vilumbigwa, vinhu vikoneka na vija havikoneka, hamoja na wandewa, watawala, wakulu na weli na udahi. Vinhu vose vilumbigwa kubitila heyo na kwa mbuli ya heyo."},{"book":"Wakolosai","chapter":"1","verse":"17","text":"Vinhu vose ving'hali havinalumbigwa Kilisito kakala baho, na kwa kuilumba na heyo vinhu vose vikigwa goya."},{"book":"Wakolosai","chapter":"1","verse":"18","text":"Nayo ayo pala da lukuli, lukuli awo wanhu wose wamtogole Yesu. Heyo ayo chanduso cha ugima, heyo ayo yasongile kuzilibuka kwa wanhu wafile ili yawe mkulu mna ivinhu vose."},{"book":"Wakolosai","chapter":"1","verse":"19","text":"Kwavija Imulungu kanogelwa kumtenda Mwanage yamuhale kwa kila kinhu."},{"book":"Wakolosai","chapter":"1","verse":"20","text":"Kubitila Imwana, Imulungu kavibweza vinhu vose viilumbe nayo. Kwa damu ya Mwanage mumsalaba Imulungu katenda tindiwalo, avo kuvitenda vinhu vose viilumbe nayo, mwiisi na kuulanga."},{"book":"Wakolosai","chapter":"1","verse":"21","text":"Aho umwaka mukala kutali na Imulungu na mukala muihile nayo mbuli ya gehile mugatendile na kugagesa."},{"book":"Wakolosai","chapter":"1","verse":"22","text":"Lakini sambi kwa ifa ya lukuli lwa Mwanage, Imulungu kawatenda muilumbe nayo, ili yawagale kumwake kuno mung'ala, mwabule ubananzi na mwabule kitala."},{"book":"Wakolosai","chapter":"1","verse":"23","text":"Kamba mwahagendelela kugangamala mditamanilo mulinajo, sikumutogole kutigisigwa na kuleka tamanilo jenu mudipatile vimuhulike Mbuli inogile. Kwa Mbuli ino Inogile, niye Paulo niwa msang'hanaji wa Mbuli ino Inogile, ipetigwe kwa kila munhu mwiisi."},{"book":"Wakolosai","chapter":"1","verse":"24","text":"Sambi nodeng'helela vinigaya mbuli ya mweye kwavija kwa kugaya kwangu mulukuli, nogamambukiza gaja gasigale mna ukugaya kwa Kilisito mbuli ya lukuli lwake, lukuli wao wanhu wose wamtogole Yesu."},{"book":"Wakolosai","chapter":"1","verse":"25","text":"Nitendigwa na Imulungu kuwa msang'hanaji wao, Imulungu kangwaa sang'hano ya kuwagalila wanhu usenga wake wose,"},{"book":"Wakolosai","chapter":"1","verse":"26","text":"ufisigwe kwa miyaka heleketwaa na lukolo mbaka lukolo, lakini sambi ugubuligwa kwa wanhu zake."},{"book":"Wakolosai","chapter":"1","verse":"27","text":"Imulungu kalonda kuwatenda wanhu haweli Wayahudi wajuwe ukulu wa vinhu vingi uli mna uusenga uno ufisigwe. Usenga awo, yuyo Kilisito yeli mgati mmwenu, yuyo yotutenda tutamanile kuwa tokuwa na fungu muukulu wa Imulungu."},{"book":"Wakolosai","chapter":"1","verse":"28","text":"Tompeta Kilisito kwa kila munhu na kumzuma na kumfunza kila munhu kwa nzewele zose ili kumgala kila munhu haulongozi ha Imulungu kuno kakangala kwa kuilumba na Kilisito."},{"book":"Wakolosai","chapter":"1","verse":"29","text":"Kwa mbuli ayo niye nosang'hana ng'hani na kuwamba kusang'hanila nguvu ng'hulu ya Kilisito, isang'hana mgati mmwangu."}]}