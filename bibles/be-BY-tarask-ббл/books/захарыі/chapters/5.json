{"data":[{"book":"ЗАХАРЫІ","chapter":"5","verse":"1","text":"І зноў узьвёў я вочы мае і ўгледзеў: вось ляціць скрутак."},{"book":"ЗАХАРЫІ","chapter":"5","verse":"2","text":"І сказаў ён мне: што ты бачыш? Я адказваў, бачу, ляціць скрутак; даўжыня яго дваццаць локцяў, а шырыня яго дзесяць локцяў."},{"book":"ЗАХАРЫІ","chapter":"5","verse":"3","text":"Ён сказаў мне: гэта праклён, які ідзе на твар усёй зямлі; бо кожны, хто крадзе, будзе зьнішчаны, як напісана на адным баку, і кожны, хто прысягае ілжыва, зьнішчаны будзе, як напісана на другім баку."},{"book":"ЗАХАРЫІ","chapter":"5","verse":"4","text":"Я навёў яго, кажа Гасподзь Саваоф, і ён увойдзе ў дом злодзея і ў дом кляцьбіта Маім імем ілжыва і застанецца ў доме ў яго, і зьнішчыць яго і дрэвы ягоныя і камяні ягоныя."},{"book":"ЗАХАРЫІ","chapter":"5","verse":"5","text":"І выйшаў анёл, які гаварыў са мною, і сказаў мне: узьвядзі яшчэ вочы твае і падзівіся, што гэта выходзіць?"},{"book":"ЗАХАРЫІ","chapter":"5","verse":"6","text":"Калі ж я сказаў: што гэта? Ён адказваў: гэта выходзіць эфа, і сказаў: гэта - вобраз іх па ўсёй зямлі."},{"book":"ЗАХАРЫІ","chapter":"5","verse":"7","text":"І вось, кавалак сьвінца падняўся, і там сядзела адна жанчына пасярэдзіне эфы."},{"book":"ЗАХАРЫІ","chapter":"5","verse":"8","text":"І сказаў ён: гэтая жанчына - сама бязбожнасьць, і кінуў яе ўсярэдзіну эфы, а на адтуліну яе кінуў сьвінцовы кавалак"},{"book":"ЗАХАРЫІ","chapter":"5","verse":"9","text":"І ўзьвёў я вочы мае і ўгледзеў: вось, зьявіліся дзьве жанчыны, і вецер быў у крылах у іх, і крылы ў іх - як крылы ў бусла; паднялі яны эфу і панесьлі яе паміж зямлёю і небам."},{"book":"ЗАХАРЫІ","chapter":"5","verse":"10","text":"І сказаў я анёлу, які гаварыў са мною: куды нясуць яны гэтую эфу?"},{"book":"ЗАХАРЫІ","chapter":"5","verse":"11","text":"Тады сказаў ён мне: каб зладзіць ёй дом у зямлі Сэнаар, і калі будзе ўсё падрыхтавана, дык яна паставіцца там на сваёй аснове."}]}