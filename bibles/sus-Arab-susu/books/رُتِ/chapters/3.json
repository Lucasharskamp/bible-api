{"data":[{"book":"رُتِ","chapter":"3","verse":"1","text":"نٌوٍ مِ نَشَ عَ قَلَ عَ شَ دِ شَ فِنّ بّ، عَ نَشّ، «رُتِ، ﭑ وَ مَ عِ شَ شّمّ تَا قَنيِ سْتْ."},{"book":"رُتِ","chapter":"3","verse":"2","text":"عِ عَ كٌلٌن، بٌو سُ، عِ سَ وَلِشِ نَشَن شْنيِ نُن عَ شَ وَلِكّ فِنّيٍ رَ، وٌن شَبِلّ نَن عَ رَ. تٌ نُنمَرٍ رَ، بٌو سُ سِفَمَ لٌنيِ مَ قُندٍن مَنِيّ بْنبْدٍ."},{"book":"رُتِ","chapter":"3","verse":"3","text":"عِ نَشَن نَبَمَ، عِ شَ عِ يَءِلَن عَ قَنيِ رَ. عِ شَ عِ مَشَ، عِ لَبُندّ سَ عِ مَ، عِ عِ مَشِرِ دُفِ قَنيِ رَ. نَ تّمُي عِ شَ سِفَ لٌنيِ يِرٍ. عِ عِ يَ مَنْشُن بٌو سُ مَ هَن عَ شَ فّ عَ دّفٍدٍ."},{"book":"رُتِ","chapter":"3","verse":"4","text":"عَ نَ سٌ عَ سَدٍ، عِ شَ عَ مَتٌ عَ سَشِ دّننَشّ. عَ نَ شِ، عِ شَ عَ شَ دُفِ بَ عَ سَنيِيٍ مَ، عِ عِ سَ عَ سَن لَبٍ رَ. عَ قَمَ عِ رَبَقٍ قَلَدٍ عِ بّ.»"},{"book":"رُتِ","chapter":"3","verse":"5","text":"رُتِ نَشَ عَ يَابِ، «عَوَ، ﭑ عَ بِرِن نَبَمَ نّ عَلْ عِ عَ قَلَشِ كِ نَشّ.»"},{"book":"رُتِ","chapter":"3","verse":"6","text":"نَ تّمُي رُتِ نَشَ سِفَ نَ لٌنيِ مَ. عَ مَمَ نَشَن قَلَشِ عَ بّ، عَ نَشَ نَ رَبَ."},{"book":"رُتِ","chapter":"3","verse":"7","text":"بٌو سُ تٌ فّ عَ دّفٍدٍ، عَ نَشَ عَ سَ قُندٍن مَنِيّ كُرُشِ قّ مَ حّلّشِنيِ كُي. رُتِ نَشَ عَ مَسٌ عَ رَ دْيِن دْيِن، عَ دُفِ بَ عَ سَنيِيٍ مَ، عَ قَ عَ سَ عَ سَن لَبٍ رَ."},{"book":"رُتِ","chapter":"3","verse":"8","text":"كْي تَفِ، بٌو سُ نَشَ شُنُ، عَ نَشَ فِنّ تٌ عَ سَن لَبٍ رَ."},{"book":"رُتِ","chapter":"3","verse":"9","text":"عَ نَشَ عَ مَشْرِن، «ندٍ عَ رَ؟» رُتِ نَشَ عَ يَابِ، «عِ شَ كٌنيِ نَن ﭑ نَ. ﭑ شِلِ رُتِ. ﭑ قَشِ نّ، شَ عِ نْمَ ﭑ قُتِدٍ، بَرِ مَ مُشُ شَبِلّ رَتَنفَمَ نَ عِ رَ.»"},{"book":"رُتِ","chapter":"3","verse":"10","text":"بٌو سُ نَشَ عَ مَسٍن عَ بّ، «ﭑ مَ دِ، عَلَ شَ عِ بَرَايِ. يِ هِننّ قَن عِ شَ هِننّ سِنفٍ بّ، بَرِ مَ عِ مُ سِفَشِ سّفّتَلَ سٍ كَنيِ قْشْ رَ، عِ مُ سِفَشِ سّفّتَلَ سٍتَرٍ قْشْ رَ."},{"book":"رُتِ","chapter":"3","verse":"11","text":"ﭑ مَ دِ، شَنمّرِ يٌ نَشَ لُ عِ يِ رَ. ﭑ عَ بِرِن نَبَمَ نّ عِ بّ عِ نَشَن مَشْرِنشِ، بَرِ مَ حَمَ بِرِن عَ كٌلٌن فِنّ قَنيِ نَن عِ رَ."},{"book":"رُتِ","chapter":"3","verse":"12","text":"عِ بَرَ نْندِ قَلَ. ﭑ تَن، وٌ شَبِلّ رَتَنفَمَ نَن ﭑ نَ، كْنْ شَبِلّ رَتَنفَمَ فبّتّ نَ نَشَن مَكْرّ عِ رَ ﭑ تَن بّ."},{"book":"رُتِ","chapter":"3","verse":"13","text":"كْي رَدَنفِ بٍ تٌ. فّيسّفّ، شَ نَ مِشِ تِن عِ رَتَنفَدٍ، عَوَ. شَ عَ مُ تِن، ﭑ تَن عِ رَتَنفَمَ نّ. ﭑ بَرَ ﭑ كَلِ عَلَتَلَ رَ! عِ شَ شِ بٍ هَن كُيٍ شَ عِبَ.»"},{"book":"رُتِ","chapter":"3","verse":"14","text":"رُتِ نَشَ عَ سَ بٌو سُ سَن لَبٍ رَ هَن سُبَشّ مَ. عَ نَشَ كٍلِ بٍينُن سٌفٍ شَ تٍ، بَرِ مَ بٌو سُ مُ نُ وَ مَ مِشِ شَ عَ كٌلٌن يِ فِنّ نُ نَ لٌنيِ مَ."},{"book":"رُتِ","chapter":"3","verse":"15","text":"عَ نَشَ عَ قَلَ عَ بّ، «عِ شَ مَقٍلٍنيِ تٌنفٌ، عَ دّ سُشُ.» رُتِ تٌ عَ شَ مَقٍلٍنيِ دّ سُشُ، بٌو سُ نَشَ قُندٍن مَنِيّ كٌنبٌ يَ كٍرٍن سَ عَ كُي. بٌو سُ نَشَ رُتِ رَتٍ نَ كٌتٍ مَ، رُتِ قَ سِفَ تَا كُي."},{"book":"رُتِ","chapter":"3","verse":"16","text":"عَ نَشَ فبِلٍن عَ مَمَ نٌوٍ مِ شْنيِ. نٌوٍ مِ نَشَ عَ مَشْرِن، «ﭑ مَ مَمَدِ، قٍ بَرَ دَنفِ عَ قَنيِ رَ؟» رُتِ نَشَ عَ يَ مَشَرَن بٌو سُ نَشَن بِرِن نَبَشِ عَ بّ."},{"book":"رُتِ","chapter":"3","verse":"17","text":"عَ نَشّ، «عَ بَرَ يِ قُندٍن مَنِيّ كٌنبٌ يَ كٍرٍن قِ ﭑ مَ. عَ نَشّ ﭑ بّ، ‹عِ مُ فبِلٍنمَ عِ مَمَ شْنيِ عِ بّلّشّ عِفٍلِ.›»"},{"book":"رُتِ","chapter":"3","verse":"18","text":"نٌوٍ مِ نَشَ عَ قَلَ عَ بّ، «ﭑ مَ مَمَدِ، عِ شَ لُ بٍ هَن وٌن شَ عَ كٌلٌن يِ قٍ رَحْنمَ كِ نَشّ. نَ شّمّ مُ عَ رَشَرَ مَ، قٌ يِ قٍ شَ يَءِلَن تٌ يَتِ نّ.»"}]}