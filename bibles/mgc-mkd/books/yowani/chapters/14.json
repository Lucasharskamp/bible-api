{"data":[{"book":"Yowani","chapter":"14","verse":"1","text":"Yësu iya zi vo lö'bö 'bënïyë henye, “Asösuwë kö'du dë. Ëdïyë koma aba mï Wïrï. Ome kpa mï ma."},{"book":"Yowani","chapter":"14","verse":"2","text":"Loko kayo ëdï mï liŋɔ 'ba 'Bu ma. Ma yada nenye dë zi ye, ëzë anza dë tïnyö. Mëdï tï'bë ani zi bi kɔ'jɔ biya zi ye na kölö kölö."},{"book":"Yowani","chapter":"14","verse":"3","text":"Tapëtï mo'dɔ nenye ku, ma ta'ba hulëhu kobe ma aba. Here da tëdï ze ga bi kölö."},{"book":"Yowani","chapter":"14","verse":"4","text":"Ayɔle gërï mati mëdï atï'bë zi mo ne ku.”"},{"book":"Yowani","chapter":"14","verse":"5","text":"Toma iya henye, “Yere, da yɔlɔ dë ëdï atï'bë kila! Hala da tɔ'bɔ yɔlɔ gërï ne?”"},{"book":"Yowani","chapter":"14","verse":"6","text":"Yësu aya'ba henye, “Ma gërï, tïnyö, ehe dïdï! Kazi ma, vïdï maako ɔ'bɔ dë tï'bë zi 'Bu."},{"book":"Yowani","chapter":"14","verse":"7","text":"Ëzë tïnyö ayɔle ma, akayɔle 'Bu. Mora tëmï ndenye dagba ani, ayɔle mo ku, ehe onge mo ku.”"},{"book":"Yowani","chapter":"14","verse":"8","text":"Pilipo iya henye, “Yere, ayada zi ze 'Bu ne, nani biya wa mati domba.”"},{"book":"Yowani","chapter":"14","verse":"9","text":"Yësu aya'ba henye, “Pilipo, mëdï yï aba kadra konda aba ayɔlɔ dë ma ëyï? Ëzë ongɔ ma, ongɔ 'Bu ku. Hala atɔ'bɔ ha ma ko'jo zi yada 'Bu zi ye?"},{"book":"Yowani","chapter":"14","verse":"10","text":"Oma dë henye, ma kölö 'Bu aba ehe 'Bu kölö ma aba? Wa mati miya, miya dë kö'du ma. 'Bu mati alima mï ma, ra o'dɔ wa nenyee."},{"book":"Yowani","chapter":"14","verse":"11","text":"Ome mï ma ëzë miya henye, 'Bu kölö ma aba ehe ma kölö 'Bu aba. Mandere ome mï ma kpa nje ga wa mati mëdï ako'dɔ."},{"book":"Yowani","chapter":"14","verse":"12","text":"Ma yada tïnyö zi ye henye ëzë ëdïyë koma aba mï ma, ako'de kpa te wa mati mëdï ako'dɔ. Ako'de wa kyedre maakowe ndra, ga kö'du mëdï ku tï'bë hulëhu zi 'Bu."},{"book":"Yowani","chapter":"14","verse":"13","text":"Ako'jowe ha ma, ehe ma ko'dɔ wa mati ako'jowe kö'du mo. Gërï nenye aba, Wisi akika wayeto zi 'Bu."},{"book":"Yowani","chapter":"14","verse":"14","text":"Ma ko'dɔ wa mati ako'jowe ha ma zi ko'dɔ mï ru ma.”"},{"book":"Yowani","chapter":"14","verse":"15","text":"Yësu iya zi vo lö'bö 'bënïyë henye, “Ëzë ɔwe ma, ako'de kaa mï'dï kö'du mo."},{"book":"Yowani","chapter":"14","verse":"16","text":"Here ma kako'jo ha 'Bu zi kutu zi ye Lawo Laka mo akakɔnyiye ehe 'duwï atëdïyë aba."},{"book":"Yowani","chapter":"14","verse":"17","text":"Lawo Laka akayada zi ye wa mati tïnyö. Vïdï 'ba damöku nenye ɔ'bɔnnï dë kïrï Lawo, ga kö'du zë ongɔnnï dë mandere yɔlɔ mo. Mora ayɔle Lawo ku, ga kö'du mo ëdïyë aba ehe akasesi lima nduwë mï yë."},{"book":"Yowani","chapter":"14","verse":"18","text":"Ma kile dë kaa wala. Ma tayi hulëhu zi ye."},{"book":"Yowani","chapter":"14","verse":"19","text":"Tisiwa aba vïdï mï damöku nenye ɔ'bɔnnï dekpe zi ma kongɔ, mora akonge ma. Ehe ga kö'du ma lima, akalime."},{"book":"Yowani","chapter":"14","verse":"20","text":"Here akayɔle ma kölö 'Bu aba. Akayɔle, e kölö ma aba, ehe ma kölö ëtï."},{"book":"Yowani","chapter":"14","verse":"21","text":"Ëzë ɔwe ma, ako'de wa mati miya, ehe 'Bu atɔwɔ e. Ma katɔwɔ e kpa ehe yada zi ye ma kaa a'di.”"},{"book":"Yowani","chapter":"14","verse":"22","text":"Yudasi ma agamo anza dë Yudasi Sikereto, ame'do rïyë ako'jo kö'du henye, “Yere, mï me'do 'bëyï ne a'di akayada zi ze yï kaa a'di, mora ayada dë zi vïdï 'ba damöku nenye?”"},{"book":"Yowani","chapter":"14","verse":"23","text":"Yësu aya'ba henye, “Ëzë vïdï maako ɔwɔ ma, zë akoronnï ma. Here 'Bu ma akatɔwɔ zë, da katayi zi zë ehe lima mï zë."},{"book":"Yowani","chapter":"14","verse":"24","text":"Mora vïdï mati ɔwɔ ma dë, oro ma dë. Wa mati owowe miya tïnyö ayi dë kazi ma, mora kazi 'Bu mati utu ma.”"},{"book":"Yowani","chapter":"14","verse":"25","text":"“Ma yada kö'du nenyee zi ye, mati ma gba ëtï."},{"book":"Yowani","chapter":"14","verse":"26","text":"Mora Lawo Laka atayi akakɔnyiye. Lawo Laka mati 'Bu ma akutu mï ru ma, akayandi wa biya zi ye ehe ako'de zi sösu wa biya mati ma yada zi ye.”"},{"book":"Yowani","chapter":"14","verse":"27","text":"“Mï'dï rakyëyï zi ye, kyïnë 'ba rakyëyï mati nje ma tɔ'bɔ kï'dï. Anza dë kaa rakyëyï mati damöku nenye akï'dï. Here asösuwë dë mandere tere."},{"book":"Yowani","chapter":"14","verse":"28","text":"Owowe ma ku nzɔ kiya henye, mëdï atï'bë ehe ma tayi kpa hulëhu zi ye. Ëzë tïnyö ɔwe ma, ëdïyë rakyenyi aba mëdï ku tï'bë hulëhu zi 'Bu, ga kö'du mo ëdï kyedre ta da ma."},{"book":"Yowani","chapter":"14","verse":"29","text":"Mëdï yada zi ye nenye gba kazi ma tï'bë, here ëzë o'dɔ rë nï, atëdïyë koma aba mï ma."},{"book":"Yowani","chapter":"14","verse":"30","text":"Mɔ'bɔ dekpe me'do ëtï na konda, ga kö'du yere 'ba damöku nenye ëdï tayi. Mora mo anza dë kyigɔ aba da ma."},{"book":"Yowani","chapter":"14","verse":"31","text":"Moro wa mati 'Bu ma ayada zi ma ko'dɔ, here zi vïdï biya mï damöku ne akayɔlɔnnï mɔwɔ mo. Ëdï ku kadra 'ba zi ze tï'bë yaanya aba.”"}]}