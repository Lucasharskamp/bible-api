{"data":[{"book":"Akaebulania","chapter":"7","verse":"1","text":"Melikizedeki jwenio akiba nngwana jwa Salemu na nkung'i jwa Nnoongo jwabi Nkolongwa muno. Ulaimu apabuja kuboka ku ngondo kwenio ngabakomanga akangwana, Melikizedeki ngajenda ukongana nakwe Ulaimu nu kumpe kindimba,"},{"book":"Akaebulania","chapter":"7","verse":"2","text":"jwombe Ulaimu ngampe lipungu lya komi li ilebe yoa eyabapoka kwenio. Pukutumbula lina lyenie Melikizedeki nga “Nngwana jwatenda agapala Nnoongo,” kabe akemigwa nngwana jwa Salemu, akonda “Nngwana jwa Tengela.”"},{"book":"Akaebulania","chapter":"7","verse":"3","text":"Kunhwalo gwa awamundu na amamundu imanyakineje, andaje lungolo lwakwe, andaje kubelekwa kwakwe andaje kujomoka kwakwe. Abi andi Mwana jwa Nnoongo na ajendeke kube nkung'i machoba goa pangapela."},{"book":"Akaebulania","chapter":"7","verse":"4","text":"Nhwacha oti mundu jwenio akiba nkolongwa muno. Mpaka munanhota jwito Ulaimu ngampe lupungu lya komi li ilebe yoa yatola kungondwa."},{"book":"Akaebulania","chapter":"7","verse":"5","text":"Na bandu boa bi kibelei cha Akalawi na abakiba akakung'i ba Nnoongo. Malagilo ga Musa gapala batole lupungu lya komi ku bandu babe Akaisilaeli, iganukube angweto uyo ngi ibelei ya Ulaimu."},{"book":"Akaebulania","chapter":"7","verse":"6","text":"Nambu jwenio Melikizedeki akiba julungolo lwa Lawije, ati yene apokela lipungu lya komi kuboka kwa Ulaimu, kabe ngampe kindimba jwenio jwakiba ni lilagano lya Nnoongo."},{"book":"Akaebulania","chapter":"7","verse":"7","text":"Kubije na mbwele kutenda nkolongwa kumpe kindimba nchokochoko."},{"book":"Akaebulania","chapter":"7","verse":"8","text":"Kabe, benia akakung'i abapokela lipungu lya komi, bandu tu lichoba limwe kuwe, nambu pamba abapokela lipungu lya komi, nambu kwenio jwombe jwabanchalakicha kutenda abi mmomi."},{"book":"Akaebulania","chapter":"7","verse":"9","text":"Tuotwile, kulenga Lawi kibelei chakwe kipokela lipungu lya komi jwombe uyo ngalepa lipungu lya komi ku Melikizedeki kupete Ulaimu,"},{"book":"Akaebulania","chapter":"7","verse":"10","text":"gambu Lawi akiba nkati mumyai ja anhokamundu ana Ulaimu, kingobu Melikizedeki apakongana na Ulaimu."},{"book":"Akaebulania","chapter":"7","verse":"11","text":"Kuboka mu ukung'i gwa Akalawi, bandu ba Isilaeli ngabape malagilo gu ukung'i. Anda bandu bakiba tegatega gambu gu liengo li uking'i lya Akalawi, ikapaligwije kube nu ukung'i gonge ogukiba andi ukung'i gwa Melikizedeki na ngiti ogubi andi gwa Alunije."},{"book":"Akaebulania","chapter":"7","verse":"12","text":"Magambu ukung'i anda ugalambwike, na malagilo gu ukung'i uyo gapaligwa kugalambuka."},{"book":"Akaebulania","chapter":"7","verse":"13","text":"Bombe Angwana bito minhalo jwenio joa jilengigwa kwabe, akiba jwa kabi jenge mu kabi jenie akibaje ata jumwe jwabegali kitembe cha Nnoongo andi nkung'i."},{"book":"Akaebulania","chapter":"7","verse":"14","text":"Imanyikana kipola kutenda Angwana bito baboke mu kabi ja Yuda, Musa alengiti kileje kwa kabila jenie ku nhwalo gu ukung'i."},{"book":"Akaebulania","chapter":"7","verse":"15","text":"Kabe gutulengite ngaga kweli muno, nkung'i jonge jwa Nnoongo jwalandana na Melikizedeki apitile."},{"book":"Akaebulania","chapter":"7","verse":"16","text":"Jwenio abekigwije kube nkung'i kwa amuli ji kimundu mundu kengama lungolo lwakwe, nambu kwa makakala ga bwomi gwa machoba goa pangapela."},{"book":"Akaebulania","chapter":"7","verse":"17","text":"Magambu banchalakiche kutenda, “Mwe mma makung'i machoba goa pangapela, kwa andi pubi ukung'i gwa Melikizedeki.”"},{"book":"Akaebulania","chapter":"7","verse":"18","text":"Amuli ja kalakala jela jinhwalo gu ukung'i ngijiboigwa magambu jikiba janga makakala janga ajangata bandu."},{"book":"Akaebulania","chapter":"7","verse":"19","text":"Magambu malagilo genia gaotwije kulenganila kilebe chachoa. Nambu ngoe paali pakwe pabekigwe lihyobalelo elibi lya mbone muno kupete lyenie tuotwile kummandakila Nnoongo."},{"book":"Akaebulania","chapter":"7","verse":"20","text":"Muno mwa genia, pamba pabi nu kulapila kwa Nnoongo. Nambu mangobu bangiba apabatendigwa akung'i pakibaje nu kulapila."},{"book":"Akaebulania","chapter":"7","verse":"21","text":"Nambu Yesu abekigwe kube nkung'i kukulapila mangobu Nnoongo pannengala,"},{"book":"Akaebulania","chapter":"7","verse":"22","text":"Gambu gwa kulapila kwenio, Yesu nga ojwalibeka lilagano liyono lipitile elibi lya mbone muno."},{"book":"Akaebulania","chapter":"7","verse":"23","text":"Kabe, akakung'i bange bakiba nduu magambu kila piika kingobu chabe chukuwe ngabawe kuyene ngabachipu kujendeke ni liengo lyenie."},{"book":"Akaebulania","chapter":"7","verse":"24","text":"Nambu Yesu nga anda beniaje, jwenio atama pangapela, ukung'i gwakwe ubokaje kwa jwenio."},{"book":"Akaebulania","chapter":"7","verse":"25","text":"Yene, jwenio aotwile machoba goa kakola boa abannyendelela Nnoongo ku ndela jakwe, magambu jwenio atama machoba goa pangapela akajopela bandu ku Nnoongo."},{"book":"Akaebulania","chapter":"7","verse":"26","text":"Yene kile chambone muno kwito twenga nga kube na nkung'i andi jwenio, ojwabi chwapi, jwanga malemwa andaje ubaja na akengimeje ndela ja bina malemwa na ajinuligwe kunani muno kumbengu."},{"book":"Akaebulania","chapter":"7","verse":"27","text":"Ilekine na akakung'i bange ba kalakala, jwombe apaligwije kupanga lilumbo kila machoba, kutumbu mabaja gakwe mwene, nu kwa mabaja ga bandu. Jwenio apanga lilumbo pakamwe, pakamwe nu ku bandu boa, pakipanga mwene kuwe panchalaba."},{"book":"Akaebulania","chapter":"7","verse":"28","text":"Malagilo kapambula bandu banga otola kube akakung'i akolongwa, nambu lilagano lya Nnoongo elyalitenda ku kulapila na lyenie liike kuboka pa malagilo limpambwi Mwana jwombe abekigwe kube tegatega machoba goa pangapela."}]}