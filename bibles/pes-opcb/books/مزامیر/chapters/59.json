{"data":[{"book":"مزامیر","chapter":"59","verse":"1","text":"ای خدای من، مرا از دست دشمنانم برهان؛ مرا از چنگ مخالفانم حفظ کن."},{"book":"مزامیر","chapter":"59","verse":"2","text":"مرا از شرّ مردمان گناهکار و خونریز نجات بده."},{"book":"مزامیر","chapter":"59","verse":"3","text":"ببین چگونه در کمین من نشسته‌اند. ستمکاران بر ضد من برخاسته‌اند بدون آنکه گناه یا خطایی از من سر زده باشد."},{"book":"مزامیر","chapter":"59","verse":"4","text":"کار خلافی مرتکب نشده‌ام، با این حال آنها آماده می‌شوند بر من هجوم آورند. خدایا، برخیز و ببین و به کمکم بیا!"},{"book":"مزامیر","chapter":"59","verse":"5","text":"ای خداوند، خدای لشکرهای آسمان، ای خدای اسرائیل، برخیز و همهٔ قومها را به سزای اعمالشان برسان؛ بر ستمکاران و گناهکاران رحم نکن."},{"book":"مزامیر","chapter":"59","verse":"6","text":"دشمنانم شامگاهان باز می‌گردند و مانند سگ پارس می‌کنند و شهر را دور می‌زنند."},{"book":"مزامیر","chapter":"59","verse":"7","text":"فریاد برمی‌آورند و ناسزا می‌گویند؛ زبانشان مانند شمشیر تیز است. گمان می‌برند کسی سخنان توهین‌آمیزشان را نمی‌شنود."},{"book":"مزامیر","chapter":"59","verse":"8","text":"اما تو ای خداوند، به آنها خواهی خندید و تمام آن قومها را تمسخر خواهی نمود."},{"book":"مزامیر","chapter":"59","verse":"9","text":"ای قوت من، چشم امید من بر توست، زیرا پشتیبان من تو هستی."},{"book":"مزامیر","chapter":"59","verse":"10","text":"خدای من با محبت خویش پیشاپیش من می‌رود و مرا هدایت می‌کند؛ خداوند به من اجازه خواهد داد شکست دشمنانم را ببینم."},{"book":"مزامیر","chapter":"59","verse":"11","text":"ای خداوندی که سپر ما هستی، آنها را یکباره نابود نکن، مبادا مردم این درس عبرت را زود فراموش کنند، بلکه آنها را با قدرت خویش پراکنده و خوار گردان."},{"book":"مزامیر","chapter":"59","verse":"12","text":"گناه بر زبان آنهاست؛ تمامی سخنانشان آلوده به شرارت است. باشد که در تکبر خود گرفتار شوند. آنها دشنام می‌دهند و دروغ می‌گویند،"},{"book":"مزامیر","chapter":"59","verse":"13","text":"پس آنها را با خشم خود نابود کن تا نامشان گم شود و مردم بدانند که خدا نه تنها بر اسرائیل، بلکه بر سراسر جهان حکمرانی می‌کند."},{"book":"مزامیر","chapter":"59","verse":"14","text":"دشمنانم شامگاهان باز می‌گردند و مانند سگ پارس می‌کنند و شهر را دور می‌زنند."},{"book":"مزامیر","chapter":"59","verse":"15","text":"آنها برای خوراک به این سوی و آن سوی می‌دوند و اگر سیر نشوند زوزه می‌کشند."},{"book":"مزامیر","chapter":"59","verse":"16","text":"اما من قدرت تو را خواهم سرایید؛ صبحگاهان با شادی در وصف محبت تو سرود خواهم خواند، زیرا در سختیهای روزگار، تو پناهگاه من هستی."},{"book":"مزامیر","chapter":"59","verse":"17","text":"ای خدا، ای قوت من، برای تو سرود می‌خوانم. پناهگاه من تویی، ای خدایی که مرا محبت می‌کنی."}]}