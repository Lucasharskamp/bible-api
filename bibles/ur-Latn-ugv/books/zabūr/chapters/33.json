{"data":[{"book":"Zabūr","chapter":"33","verse":"1","text":"Ai rāstbāzo, Rab kī ḳhushī manāo! Kyoṅki munāsib hai ki sīdhī rāh par chalne wāle us kī satāish kareṅ."},{"book":"Zabūr","chapter":"33","verse":"2","text":"Sarod bajā kar Rab kī hamd-o-sanā karo. Us kī tamjīd meṅ das tāroṅ wālā sāz bajāo."},{"book":"Zabūr","chapter":"33","verse":"3","text":"Us kī tamjīd meṅ nayā gīt gāo, mahārat se sāz bajā kar ḳhushī ke nāre lagāo."},{"book":"Zabūr","chapter":"33","verse":"4","text":"Kyoṅki Rab kā kalām sachchā hai, aur wuh har kām wafādārī se kartā hai."},{"book":"Zabūr","chapter":"33","verse":"5","text":"Use rāstbāzī aur insāf pyāre haiṅ, duniyā Rab kī shafqat se bharī huī hai."},{"book":"Zabūr","chapter":"33","verse":"6","text":"Rab ke kahne par āsmān ḳhalaq huā, us ke muṅh ke dam se sitāroṅ kā pūrā lashkar wujūd meṅ āyā."},{"book":"Zabūr","chapter":"33","verse":"7","text":"Wuh samundar ke pānī kā baṛā ḍher jamā kartā, pānī kī gahrāiyoṅ ko godāmoṅ meṅ mahfūz rakhtā hai."},{"book":"Zabūr","chapter":"33","verse":"8","text":"Kul duniyā Rab kā ḳhauf māne, zamīn ke tamām bāshinde us se dahshat khāeṅ."},{"book":"Zabūr","chapter":"33","verse":"9","text":"Kyoṅki us ne farmāyā to fauran wujūd meṅ āyā, us ne hukm diyā to usī waqt qāym huā."},{"book":"Zabūr","chapter":"33","verse":"10","text":"Rab aqwām kā mansūbā nākām hone detā, wuh ummatoṅ ke irādoṅ ko shikast detā hai."},{"book":"Zabūr","chapter":"33","verse":"11","text":"Lekin Rab kā mansūbā hameshā tak kāmyāb rahtā, us ke dil ke irāde pusht-dar-pusht qāym rahte haiṅ."},{"book":"Zabūr","chapter":"33","verse":"12","text":"Mubārak hai wuh qaum jis kā Ḳhudā Rab hai, wuh qaum jise us ne chun kar apnī mīrās banā liyā hai."},{"book":"Zabūr","chapter":"33","verse":"13","text":"Rab āsmān se nazar ḍāl kar tamām insānoṅ kā mulāhazā kartā hai."},{"book":"Zabūr","chapter":"33","verse":"14","text":"Apne taḳht se wuh zamīn ke tamām bāshindoṅ kā muāynā kartā hai."},{"book":"Zabūr","chapter":"33","verse":"15","text":"Jis ne un sab ke diloṅ ko tashkīl diyā wuh un ke tamām kāmoṅ par dhyān detā hai."},{"book":"Zabūr","chapter":"33","verse":"16","text":"Bādshāh kī baṛī fauj use nahīṅ chhuṛātī, aur sūrme kī baṛī tāqat use nahīṅ bachātī."},{"book":"Zabūr","chapter":"33","verse":"17","text":"Ghoṛā bhī madad nahīṅ kar saktā. Jo us par ummīd rakhe wuh dhokā khāegā. Us kī baṛī tāqat chhuṭkārā nahīṅ detī."},{"book":"Zabūr","chapter":"33","verse":"18","text":"Yaqīnan Rab kī āṅkh un par lagī rahtī hai jo us kā ḳhauf mānte aur us kī mehrbānī ke intazār meṅ rahte haiṅ,"},{"book":"Zabūr","chapter":"33","verse":"19","text":"ki wuh un kī jān maut se bachāe aur kāl meṅ mahfūz rakhe."},{"book":"Zabūr","chapter":"33","verse":"20","text":"Hamārī jān Rab ke intazār meṅ hai. Wuhī hamārā sahārā, hamārī ḍhāl hai."},{"book":"Zabūr","chapter":"33","verse":"21","text":"Hamārā dil us meṅ ḳhush hai, kyoṅki ham us ke muqaddas nām par bharosā rakhte haiṅ."},{"book":"Zabūr","chapter":"33","verse":"22","text":"Ai Rab, terī mehrbānī ham par rahe, kyoṅki ham tujh par ummīd rakhte haiṅ."}]}