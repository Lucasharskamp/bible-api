{"data":[{"book":"Matei","chapter":"2","verse":"1","text":"Yesu aabelekuli ku Betelehemu, kunkoa wa Yudea, nsimu wo Helode ngaywabile nkulungwa kwo. Nsimu wu'lu' wabelekwile, ajuzi ba ndondwa bu'ka kumbwani baayi'i Yelusalemu,"},{"book":"Matei","chapter":"2","verse":"2","text":"ngabalaluya, “Abile kwaku' yu'lu' mwana ywabelekwile nkulungwa wa Ayahudi? Mwanjaa tulubweni lutondwa lwake patwabile kumbwani, ngatuisi kunkilikitya.”"},{"book":"Matei","chapter":"2","verse":"3","text":"Nkulungwa Helode na bandu boti ba Yelusalemu, pabaayu'wine makowe ga, baapatike kyukala."},{"book":"Matei","chapter":"2","verse":"4","text":"Helode ngaakema api'ndo boti ba dini na balimu ba salya, li'nga bammakie Kilisitu aabelekwa kwaku'."},{"book":"Matei","chapter":"2","verse":"5","text":"Nabembe ngabammakia, “Ku Betelehemu ya Yudea, kwa mwanjaa nyo ngamwaiandikilwe na nnondoli wa Nnu'ngu',"},{"book":"Matei","chapter":"2","verse":"6","text":"‘Wenga wa Betelehemu munni'ma wa Yuda,"},{"book":"Matei","chapter":"2","verse":"7","text":"Bai, Helode aakemite kwa kinunu balu' ajuzi ba ndondwa, li'nga bammakie masu'ba gaku' lutondwa lu'lu' palwabonekine."},{"book":"Matei","chapter":"2","verse":"8","text":"Bu'kapo, ngaatuma ku Betelehemu kaabakia, “Muyende mukapekeseni wisowiso abali ya mwana yu'lu'. Namwenga pamwamona, mwanibakiye li'nga nanenga niyende, nikankilikiti.”"},{"book":"Matei","chapter":"2","verse":"9","text":"Bu'ka pa kumpi'kania nkulungwa, ngababu'ka. Lu'lu' lutondwa lwabaalubweni pabaabile kumbwani, baimukya kalubonekana kai' na kwalongoya, ngaluyenda yi'ma panani ya pandu paabile mwana."},{"book":"Matei","chapter":"2","verse":"10","text":"Baatinapusika muno kwa kulubona lu'lu' lutondwa kai'."},{"book":"Matei","chapter":"2","verse":"11","text":"Pabaayingi nnyumba, baamweni mwana pamope na Malia mau' bake, ngabankilikitya yu'lu' mwana, no undwana igombo yabe ya samani na kumpeya zaabu, ubani na mauta ganannungya."},{"book":"Matei","chapter":"2","verse":"12","text":"Bu'kapo Nnu'ngu' aatikwakwi'li'ka mumaloto panga, kanebaki'li'bu'ki kwa ndi'la ya kwa Helode. Ngabaki'li'bu'kya kunni'ma wabe kwo pi'tya ndi'la yi'ngi'."},{"book":"Matei","chapter":"2","verse":"13","text":"Balu' ajuzi ba ndondwa pababu'i, malaika wa Nnu'ngu' ngaamwisilya Yusupu mumaloto kammakia, “Uyumuke, untole mwana na mau' bake mutile muyende Misili. Mukatame kwo mpaka panaakubakia panga uki'li'bu'ke, kwa mwanjaa Helode ampala mwana ammulage.”"},{"book":"Matei","chapter":"2","verse":"14","text":"Bai, Yusupu ngayumuka, kuntola mwana pamope na mau' bake ngababu'ka kilo so yenda Misili."},{"book":"Matei","chapter":"2","verse":"15","text":"Aatami kwo mpaka Helode paawile, li'nga litimi liyi'gi'yo lya Bwana lyalibayilwe kwa ndi'la ya nnondoli ywa Nnu'ngu',"},{"book":"Matei","chapter":"2","verse":"16","text":"Helode pakwipwi panga balu' atangi ba ndondwa baatikunkonga, aatiusika muno. Ngatuma bandu ku Betelehemu na kila pandu mbwega yake li'nga yenda kwabulaga bana analu'me babaabile na myaka ibi'li' au pai' yake, bu'kana na masu'ba gaabakiyilwe na balu' ajuzi."},{"book":"Matei","chapter":"2","verse":"17","text":"Ngaapo litimile liyi'gi'yo lyalyaabayilwe na nnondoli wa Nnu'ngu' Yelemia kabaya,"},{"book":"Matei","chapter":"2","verse":"18","text":"Lilobe liyu'wanika bu'ka Rama,"},{"book":"Matei","chapter":"2","verse":"19","text":"Paawile Helode, malaika wa Bwana ngampitya Yusupu mumaloto ku'lu' Misili,"},{"book":"Matei","chapter":"2","verse":"20","text":"na kummakia, “Uyumuke, umpu'twe mwana na mau' bake uki'li'bu'ki kunni'ma wa Isilaili, kwa mwanjaa balu' babapalage kummulaga yu' mwana bawile.”"},{"book":"Matei","chapter":"2","verse":"21","text":"Bai, Yusupu ngakatuka na kuntola mwana na mau' bake, ngabuyangania kunni'ma wa Isilaili."},{"book":"Matei","chapter":"2","verse":"22","text":"Lakini Yusupu paayu'wine panga Alikelao atawalage kwo Yudea pandu pa tati' bake Helode, aatiyogopa yenda kwo. Ayomwike kwi'li'ki'lwa mumaloto, ngayenda lwingo lwa Galilaya,"},{"book":"Matei","chapter":"2","verse":"23","text":"Ku'lu' ngatama kukilambo sa Nasaleti, li'nga gatimi gagaabayilwe na alondoli ba Nnu'ngu', “Aakemelwa mundu wa ku Nasaleti.”"}]}