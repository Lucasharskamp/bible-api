{"data":[{"book":"2 Beresosɛm","chapter":"17","verse":"1","text":"Na Asa babarima Yehosafat bedii nʼade sɛ ɔhene. Ɔhyɛɛ Yuda den, sɛnea obetumi agyina Israel ɔfow biara ano."},{"book":"2 Beresosɛm","chapter":"17","verse":"2","text":"Oduaduaa asraafodɔm wɔ Yuda nkuropɔn a wɔabɔ ho ban no nyinaa mu. Ɔde asraafodɔm kumaa bi kɔɔ Yuda asase so ne Efraim nkurow a nʼagya Asa ako agye no so."},{"book":"2 Beresosɛm","chapter":"17","verse":"3","text":"Na Awurade ka Yehosafat ho, efisɛ ɔyɛɛ sɛnea nʼagya Asa yɛe wɔ ne mfe a edi kan no mu, na wansom Baal ahoni no."},{"book":"2 Beresosɛm","chapter":"17","verse":"4","text":"Ɔhwehwɛɛ nʼagya Nyankopɔn, na odii nʼahyɛde so a wanni Israel ahenni mu nneyɛe no akyi."},{"book":"2 Beresosɛm","chapter":"17","verse":"5","text":"Enti Awurade maa Yehosafat Yudaman so ahenni no timii. Nnipa a wɔwɔ Yuda nyinaa brɛɛ Yehosafat akyɛde, ma ɔyɛɛ ɔdefo, na wɔde nidi maa no."},{"book":"2 Beresosɛm","chapter":"17","verse":"6","text":"Ofi ne koma nyinaa mu nantew Awurade akwan so. Obubuu abosonsomfo nsɔree so, na ɔsɛee Asera nnua no."},{"book":"2 Beresosɛm","chapter":"17","verse":"7","text":"Yehosafat ahenni mfe abiɛsa so no, ɔsomaa ne mpanyimfo ma wɔkɔkyerɛkyerɛɛ wɔ Yuda nkurow nyinaa so. Ne mpanyimfo no ne Ben-Hail, Obadia, Sakaria, Netanel ne Mikaia."},{"book":"2 Beresosɛm","chapter":"17","verse":"8","text":"Ɔsomaa Lewifo a wɔn din didi so yi kaa wɔn ho: Semaia, Netania, Sebadia, Asahel, Semiramot, Yehonatan, Adoniya, Tobia ne Tob-Adoniya. Ɔsomaa asɔfo Elisama ne Yehoram nso."},{"book":"2 Beresosɛm","chapter":"17","verse":"9","text":"Wɔfaa Awurade mmara a wɔatintim nhoma no de kyinii Yuda nkurow nyinaa so, kyerɛkyerɛɛ nnipa no."},{"book":"2 Beresosɛm","chapter":"17","verse":"10","text":"Na afei, ɛmaa Awurade ho suro tɔɔ ahenni a atwa ahyia no nyinaa so, nti obiara amfa ɔko ankɔ Yehosafat so."},{"book":"2 Beresosɛm","chapter":"17","verse":"11","text":"Filistifo no bi brɛɛ no akyɛde ne dwetɛ sɛ sonkahiri, na Arabfo brɛɛ no adwennini mpem ason ne ahanson ne mpapo mpem ason ne ahanson."},{"book":"2 Beresosɛm","chapter":"17","verse":"12","text":"Ɛmaa Yehosafat tumi mu yɛɛ den, na ɛkɔɔ so yɛɛ den ara ma osisii aban ne nnuan adekoradan wɔ Yuda nkuropɔn nyinaa so."},{"book":"2 Beresosɛm","chapter":"17","verse":"13","text":"Ɔkoraa nneɛma bebree wɔ Yuda nkurow mu, na ɔmaa asraafo a wɔyɛ den tenaa Yerusalem."},{"book":"2 Beresosɛm","chapter":"17","verse":"14","text":"Wogyinaa agyanom mmusuakuw so gyee asraafo."},{"book":"2 Beresosɛm","chapter":"17","verse":"15","text":"Onipa a na odi ne so ne Yehohanan a na odi asraafodɔm mpem ahannu aduɔwɔtwe (280,000) so."},{"book":"2 Beresosɛm","chapter":"17","verse":"16","text":"Nea odi hɔ ne Sikri babarima Amasia, a ɔde ne ho bɔɔ afɔre maa Awurade adwuma a na odi asraafodɔm mpem ahannu (200,000) so sahene."},{"book":"2 Beresosɛm","chapter":"17","verse":"17","text":"Benyamin abusua asraafodɔm no,"},{"book":"2 Beresosɛm","chapter":"17","verse":"18","text":"Nea odi hɔ ne Yehosabad a otua asraafo mpem ɔha aduɔwɔtwe (180,000) a wɔada wɔn ho so ama akodi no ano."},{"book":"2 Beresosɛm","chapter":"17","verse":"19","text":"Eyinom ne asraafodɔm a wɔtenaa Yerusalem som ɔhene, ne wɔn a Yehosafat de wɔn duaduaa nkurow a wɔabɔ ho ban wɔ Yudaman mu no."}]}