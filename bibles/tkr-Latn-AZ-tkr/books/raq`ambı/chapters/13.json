{"data":[{"book":"Raq`ambı","chapter":"13","verse":"1","text":"Qiyğa millet Xatserotğançe qığeç'u Paranne sahreeqa qadayle."},{"book":"Raq`ambı","chapter":"13","verse":"2","text":"Rəbbee Mısayk'le eyhen:"},{"book":"Raq`ambı","chapter":"13","verse":"3","text":"– İzrailybışis helesde Kana'anne cigabışeeqa alycaaxvas insanar g'axuvle. Yıts'ıq'vəne (12) nasılıken ç'ak'ınbı g'axuvle."},{"book":"Raq`ambı","chapter":"13","verse":"4","text":"Rəbbe uvhuyn xhinne Mısee manbı Paranne sahreençe g'ıxolenbı. G'axuvuyn gırgınbı İzrailybışde nasılbışin ç'ak'ınbı vuxha."},{"book":"Raq`ambı","chapter":"13","verse":"5","text":"Haane manbışin dobı:"},{"book":"Raq`ambı","chapter":"13","verse":"6","text":"Şimonne nasıleençene Xoriyna dix Şafat;"},{"book":"Raq`ambı","chapter":"13","verse":"7","text":"Yahudne nasıleençene Yefunna dix Kalev;"},{"book":"Raq`ambı","chapter":"13","verse":"8","text":"İssaxarne nasıleençene Yusufna dix İgal;"},{"book":"Raq`ambı","chapter":"13","verse":"9","text":"Efrayimne nasıleençene Nunna dix Hoşia;"},{"book":"Raq`ambı","chapter":"13","verse":"10","text":"Benyaminne nasıleençene Rafuyna dix Palti;"},{"book":"Raq`ambı","chapter":"13","verse":"11","text":"Zevulunne nasıleençene Sodiyna dix Gaddiel;"},{"book":"Raq`ambı","chapter":"13","verse":"12","text":"Yusufna dix Menaşşeyne nasıleençene Susiyna dix Gaddi;"},{"book":"Raq`ambı","chapter":"13","verse":"13","text":"Daniyne nasıleençene Gemalliyna dix Ammiel;"},{"book":"Raq`ambı","chapter":"13","verse":"14","text":"Aşerne nasıleençene Mikaelyna dix Setur;"},{"book":"Raq`ambı","chapter":"13","verse":"15","text":"Naftaliyne nasıleençene Vofsiyna dix Naxbi;"},{"book":"Raq`ambı","chapter":"13","verse":"16","text":"Qadne nasıleençene Makiyna dix Geuel."},{"book":"Raq`ambı","chapter":"13","verse":"17","text":"Mısee cigayqa ilyaakasva g'axuvuynbışin dobı manbıniy vod. Mısee Nunne duxays Hoşiays (g'attipxhıniy) Yeşua (YAHVE g'attivxhan haa'a) do giyxhe."},{"book":"Raq`ambı","chapter":"13","verse":"18","text":"Kana'anıqa ilyaakas g'uxolemee, Mısee manbışik'le eyhen:"},{"book":"Raq`ambı","chapter":"13","verse":"19","text":"İlyaake, nəxdıniy man ciga, nen milletiy maa eyxhe, geebbıye k'ılbabiye manbı, gucukaye dişe?"},{"book":"Raq`ambı","chapter":"13","verse":"20","text":"Manbı vooxhen ciga yugune pisine? Nəxdıne şaharbışeeyiy manbı aaxva: çabırbı vodee, hiqiy-allan cigabı it'um hı'ıye?"},{"book":"Raq`ambı","chapter":"13","verse":"21","text":"Maana nyaq'v nəxübiy, kar ələəye dişee? Yivar vodee? Yik'eka, itt'umba vuxhe, qöömee mane cigayn meyvabı alle."},{"book":"Raq`ambı","chapter":"13","verse":"22","text":"Manbı Tsinne sahraysse Levo-Xamatne k'anene Rexovusqa hapk'ın maane gırgıne cigabışiqa ilyaakanbı."},{"book":"Raq`ambı","chapter":"13","verse":"23","text":"Manbı Negevıle k'ena qavaylenbı Xevronqa. Mane cigabışee Anaqıke g'abıynbı: Aximan, Şeşay, Talmay vooxhe vuxha. (Xevron Misireene Tsoan şaharıle yighılle senna ögiyl alyav'u vuxha.)"},{"book":"Raq`ambı","chapter":"13","verse":"24","text":"Eşkolne q'adaalilqa hipxhırmee, manbışe sa ts'ets'nan t'ımılen bıtağ gyatxı tübəəlqa givayxan. Mana tübəəyib q'öng'ee avqaaqqa. Manbışe mançile ğayrı coka narariy incilerıd alyaat'anbı."},{"book":"Raq`ambı","chapter":"13","verse":"25","text":"İzrailybışe mançe t'ımılena ts'ets' qopxuva mane q'adaalin do Eşkol (ts'ets') giyxhe."},{"book":"Raq`ambı","chapter":"13","verse":"26","text":"Yoq'ts'al (40) yiğna manbı mane cigabışee alycaxu siviyk'alanbı."},{"book":"Raq`ambı","chapter":"13","verse":"27","text":"Manbı Paranne sahreene Qadişeeqa Mısa, Harun, İzrailybışin gırgınbı vooxhene cigeeqa siviyk'al. Maa'ad manbışe Mısays, Harunus, milletıkene gırgıng'us co hapk'ınne cigabışee g'acuynbı yuşan ha'a, co mane cigabışeençe adiyn meyvabı hagva."},{"book":"Raq`ambı","chapter":"13","verse":"28","text":"Manbışe Mısayk'le eyhen:"},{"book":"Raq`ambı","chapter":"13","verse":"29","text":"Saccu maa'ad eyxhen millet gucuka vod, manbışin şaharbıd ç'ak'ıda vod, hiqiy-allad yugda it'umı'ı vod. Mançile ğayrı, şak'le maa'ab Anaqıke g'abıynbıb g'avcuynbı."},{"book":"Raq`ambı","chapter":"13","verse":"30","text":"Negevee Amalekbı, suvabınane cigee Q'etbı, Yevusbı, Emorbı, deryahneyiy İordanne damayne mıglekıb Kana'anbı vooxhe vuxha."},{"book":"Raq`ambı","chapter":"13","verse":"31","text":"Kalevee Mısayne k'ane milletıs yik'bı huvu eyhen:"},{"book":"Raq`ambı","chapter":"13","verse":"32","text":"Mang'uka hapk'ıninbışemee eyhen:"},{"book":"Raq`ambı","chapter":"13","verse":"33","text":"Conemee milletıs, manbışe co hapk'ınne cigabışde hək'ee pisda xabar abı eyhen:"},{"book":"Raq`ambı","chapter":"13","verse":"34","text":"Şak'le ma'ab Anakıke g'abıyn geeb ç'ak'ın kuşdukurarıb g'avcuynbı. Şi manbışde k'ane şasqacab ts'irtyar xhinneyiy qöö. Manbışde ulesqab şi həməxüb qabı."}]}