{"data":[{"book":"سَمُوٍلِ ٢","chapter":"13","verse":"1","text":"نَ تٌ دَنفِ، قٍ ندٍ نَشَ دَوُدَ شَ دِ عَبِسَلٌمِ شُنيَ فِنّمَ تٌقَنيِ تَمَرِ لِ. دَوُدَ شَ دِ عَمِنٌن نَشَ عَ شَنُ قْلْ."},{"book":"سَمُوٍلِ ٢","chapter":"13","verse":"2","text":"عَ نَشَ وَ عَ مَافِنّ تَمَرِ شْن مَ هَن نَ نَشَ قِندِ عَ بّ قُرٍ رَ. فِنّ دِ مّدِ نَن نُ عَ رَ، كْنْ عَمِنٌن مُ نْمَ عَ مَكْرّدٍ عَ رَ."},{"book":"سَمُوٍلِ ٢","chapter":"13","verse":"3","text":"عَمِنٌن بٌورٍ ندٍ نُ نَ نَ، نَشَن نُ شِلِ يٌنَدَبٌ، دَوُدَ تَارَ سِمٍيَ شَ دِ. عَ نُ كْوتَ كِ قَنيِ رَ."},{"book":"سَمُوٍلِ ٢","chapter":"13","verse":"4","text":"عَ نَشَ عَ بٌورٍ مَشْرِن، «مَنفّ شَ دِ، مُنقٍ رَ عِ يَتَفِ عِشْنْشِ لْشْي يٌ لْشْي؟ عَ قَلَ ﭑ بّ.» عَمِنٌن نَشَ عَ يَابِ، «ﭑ وَ مَ ﭑ بَرِبٌورٍ عَبِسَلٌمِ مَافِنّ تَمَرِ نَن شْن.»"},{"book":"سَمُوٍلِ ٢","chapter":"13","verse":"5","text":"يٌنَدَبٌ نَشَ عَ قَلَ عَ بّ، «عِ نَشَن نَبَمَ، عِ شَ عِ سَ، عَلْ عِ نَ قُرَ عَ فبٍ رَ. عِ بَبَ نَ قَ عِ شّيبُدٍ، عِ شَ عَ مَيَندِ عَ قَلَقٍ رَ، ‹عَ لُ ﭑ مَافِنّ تَمَرِ شَ قَ ﭑ يِرٍ، عَ شَ دٌنسٍ يَءِلَن ﭑ يَ شْرِ، عَ عَ سٌ ﭑ يِ رَ عَ يّتّ رَ.›»"},{"book":"سَمُوٍلِ ٢","chapter":"13","verse":"6","text":"نَ تّمُي عَمِنٌن نَشَ عَ سَ، عَلْ عَ قُرَشِ نّ. مَنفّ تٌ قَ عَ شّيبُدٍ، عَ نَشَ عَ قَلَ عَ بّ، «يَندِ، عَ لُ تَمَرِ شَ قَ ﭑ يِرٍ، عَ شَ دٌنسٍ ندٍ يَءِلَن ﭑ يَ شْرِ، عَ عَ سٌ ﭑ يِ رَ عَ يّتّ رَ.»"},{"book":"سَمُوٍلِ ٢","chapter":"13","verse":"7","text":"دَوُدَ نَشَ مِشِيٍ شّي تَمَرِ شْنيِ، عَ قَلَقٍ رَ، «عِ شَ سِفَ عِ تَارَ عَمِنٌن شْنيِ، عَلَكٌ عِ شَ دٌنسٍ يَءِلَن عَ بّ.»"},{"book":"سَمُوٍلِ ٢","chapter":"13","verse":"8","text":"تَمَرِ نَشَ سٌ عَ تَارَ عَمِنٌن شَ بَنشِ كُي، عَ نَشَ عَ لِ عَ سَشِ. عَ نَشَ دٌنسٍ ندٍ يَءِلَن، عَ تُرٍ سَ عَ مَ، عَ عَ حِن عَ يَ تٌدٍ رَ."},{"book":"سَمُوٍلِ ٢","chapter":"13","verse":"9","text":"عَ تٌ فّ، عَ نَشَ عَ مَكْرّ عَ رَ دٌنسٍ رَ عَ يِ تُندٍ كُي عَلَكٌ عَ شَ عَ سٌ عَ يِ رَ، كْنْ عَمِنٌن مُ تِن عَ دٌندٍ. عَ نَشَ يَامَرِ قِ مِشِ بِرِن شَ مِنِ. عٍ تٌ مِنِ،"},{"book":"سَمُوٍلِ ٢","chapter":"13","verse":"10","text":"عَ نَشَ عَ قَلَ تَمَرِ بّ، «قَ دٌنسٍ رَ ﭑ مَ كٌنكٌي كُي. عِ شَ عَ قِ ﭑ مَ عِ بّلّشّ رَ.» تَمَرِ نَشَ دٌنسٍ تٌنفٌ عَ نَشَن يَءِلَنشِ، عَ سِفَ عَ رَ عَ تَارَ شَ كٌنكٌي كُي."},{"book":"سَمُوٍلِ ٢","chapter":"13","verse":"11","text":"عَ تٌ دٌنسٍ تِ عَ بّ، عَ نَشَ دُتُن عَ مَ، عَ عَ قَلَ عَ بّ، «ﭑ شُنيَ، وٌن شَ كَقُ!»"},{"book":"سَمُوٍلِ ٢","chapter":"13","verse":"12","text":"عَ مَافِنّ نَشَ عَ يَابِ، «ﭑ تَارَ يَندِ، عِ نَشَ دُتُن ﭑ مَ، بَرِ مَ نَ قٍ مْولِ مُ لَنمَ عَ شَ رَبَ عِسِرَيِلَ بْشِ مَ. عِ نَشَ يِ دَشُحَ رَبَ."},{"book":"سَمُوٍلِ ٢","chapter":"13","verse":"13","text":"ﭑ نَ يَافِ مْولِ شَنِنمَ دِ؟ عِ شِلِ قَن كَنَمَ نّ عِسِرَيِلَ. عِ شَ مَنفّ مَيَندِ، عَ مُ تٌندِ مَ ﭑ قِدٍ عِ مَ.»"},{"book":"سَمُوٍلِ ٢","chapter":"13","verse":"14","text":"عَ مُ تِن عَ تُلِ مَتِدٍ عَ رَ، عَ نَشَ دُتُن عَ مَ، عَ عَ قُتِ كَنَ."},{"book":"سَمُوٍلِ ٢","chapter":"13","verse":"15","text":"نَ تٌ بَ عَ رَ، تَمَرِ شَ قٍ نَشَ رَحَاشُ عَمِنٌن مَ، عَ قَ عَ قَلَ عَ بّ، «كٍلِ، عِ سِفَ!»"},{"book":"سَمُوٍلِ ٢","chapter":"13","verse":"16","text":"عَ نَشَ عَ يَابِ، عَ نَشّ، «عَدٍ! شَ عِ ﭑ كٍرِ، نَ حَاشُ دَنفِ عِ نَشَن نَبَشِ ﭑ نَ!» كْنْ عَمِنٌن مُ عَ تُلِ مَتِ عَ رَ."},{"book":"سَمُوٍلِ ٢","chapter":"13","verse":"17","text":"عَ نَشَ عَ شَ كٌنيِ شِلِ، عَ عَ قَلَ عَ بّ، «يِ فِنّ كٍرِ ﭑ بّ، عِ قَ نَادّ بَلَن.»"},{"book":"سَمُوٍلِ ٢","chapter":"13","verse":"18","text":"عَمِنٌن شَ كٌنيِ نَشَ عَ كٍرِ، عَ نَادّ بَلَن عَلْ عَ قَلَشِ عَ بّ كِ نَشّ."},{"book":"سَمُوٍلِ ٢","chapter":"13","verse":"19","text":"تَمَرِ نَشَ شُبٍ رَدِن عَ يّتّ شُن نَ، عَ عَ شَ دٌنمَ عِبْو عَ مَ. عَ نَشَ عَ بّلّشّيٍ سَ عَ شُن مَ، عَ سِفَ فبٍلٍفبٍلٍ رَ."},{"book":"سَمُوٍلِ ٢","chapter":"13","verse":"20","text":"عَ تَارَ عَبِسَلٌمِ نَشَ عَ مَشْرِن، «عِ تَارَ عَمِنٌن بَرَ دُتُن عِ مَ؟ ﭑ شُنيَ، عِ سَبَرِ. عِ نَشَ كْنتْقِلِ يِ شَ قٍ رَ. عِ تَارَ نَن عَ رَ.» كَبِ نَ تّمُي تَمَرِ نَشَ سَبَتِ عَ تَارَ عَبِسَلٌمِ شْنيِ سُننُنيِ كُي."},{"book":"سَمُوٍلِ ٢","chapter":"13","verse":"21","text":"مَنفّ دَوُدَ تٌ نَ قٍ كٌلٌن، عَ نَشَ شْنْ كِ قَنيِ."},{"book":"سَمُوٍلِ ٢","chapter":"13","verse":"22","text":"عَبِسَلٌمِ مُ سٍسٍ قَلَ عَمِنٌن بّ نَ شَ قٍ رَ، كْنْ شْننَنتٍيَ نَشَ لُ عَ بْحّ كُي عَمِنٌن مَبِرِ، بَرِ مَ عَ نُ بَرَ قٍ كٌبِ رَبَ عَ مَافِنّ تَمَرِ رَ."},{"book":"سَمُوٍلِ ٢","chapter":"13","verse":"23","text":"حّ قِرِن دَنفِ شَنبِ، عَبِسَلٌمِ شَ وَلِكّيٍ نُ نَ عَ شَ يّشّي شَبٍ مَشَبَقٍ بَلِ شَسٌرِ، عٍقِرَ مِ بْشِ قّ مَ. عَبِسَلٌمِ نَشَ مَنفّ شَ دِ بِرِن شِلِ نَا، عٍ شَ شُلُنيِ رَبَ."},{"book":"سَمُوٍلِ ٢","chapter":"13","verse":"24","text":"عَبِسَلٌمِ نَشَ سِفَ مَنفّ يِرٍ، عَ نَشّ، «مَنفّ، ﭑ مَ يّشّيٍ شَبٍ شَبَ تّمُي بَرَ عَ لِ. شَ عِ سَ تِنمَ، عِ شَ قَ عَ نُن عِ شَ مِشِيٍ نَ شُلُنيِ.»"},{"book":"سَمُوٍلِ ٢","chapter":"13","verse":"25","text":"مَنفّ نَشَ عَبِسَلٌمِ يَابِ، عَ نَشّ، «عَدٍ، ﭑ مَ دِ، عَ مُ لَنمَ مُشُ بِرِن شَ سِفَ، شَ نَ مُ عَ رَ عَ قِندِ مَ كٌتٍ شُنفبٍ نَن نَ عِ بّ.» عَبِسَلٌمِ نَشَ عَ كَرَشَن، كْنْ مَنفّ نَشَ تٌندِ، عَ قَ دُبَ عَ بّ."},{"book":"سَمُوٍلِ ٢","chapter":"13","verse":"26","text":"عَبِسَلٌمِ نَشّ، «ﭑ بَ، شَ قٍ نَ نَ كِ نّ، عَ لُ ﭑ شُنيَ عَمِنٌن تَن شَ قَ.» مَنفّ نَشّ، «مُنقٍ رَ؟»"},{"book":"سَمُوٍلِ ٢","chapter":"13","verse":"27","text":"عَبِسَلٌمِ نَشَ عَ كَرَشَن، هَن مَنفّ نَشَ تِن عَمِنٌن نُن مَنفّ شَ دِ بِرِن شَ سِفَ نَ شُلُنيِ."},{"book":"سَمُوٍلِ ٢","chapter":"13","verse":"28","text":"عَبِسَلٌمِ نَشَ عَ قَلَ عَ شَ كٌنيِيٍ بّ، «عَمِنٌن نَ سِيسِ، ﭑ قَمَ يَامَرِ قِدٍ وٌ مَ وٌ شَ عَ قَشَ. نَ وَشَتِ هَلِ وٌ مُ فَاشُ، ﭑ تَن نَن وٌ يَمَرِشِ. وٌ شَ لِمَنِيَ، وٌ عَ قَشَ.»"},{"book":"سَمُوٍلِ ٢","chapter":"13","verse":"29","text":"عَبِسَلٌمِ شَ كٌنيِيٍ نَشَ نَ رَبَ عَمِنٌن نَ، عَلْ عَبِسَلٌمِ عٍ يَمَرِشِ كِ نَشّ. مَنفّ شَ دِ بِرِن تٌ نَ تٌ، عٍ نَشَ عٍ فِ عٍ شَ سٌي قَرِ."},{"book":"سَمُوٍلِ ٢","chapter":"13","verse":"30","text":"مَنفّ دَوُدَ نَشَ نَ شِبَارُ مّ بٍينُ عٍ شَ عَ يِرٍ لِ، عَ قَلَقٍ رَ، «عَبِسَلٌمِ بَرَ مَنفّ شَ دِ شّمّ بِرِن قَشَ، كٍرٍن مُ لُشِ.»"},{"book":"سَمُوٍلِ ٢","chapter":"13","verse":"31","text":"مَنفّ نَشَ عَ شَ دٌنمَ عِبْو سُننُنيِ كُي، عَ قَ فٌرٌ بْشِ مَ، عَ تَن نُن عَ شَ مِشِيٍ."},{"book":"سَمُوٍلِ ٢","chapter":"13","verse":"32","text":"دَوُدَ تَارَ سِمٍيَ شَ دِ شّمّ يٌنَدَبٌ، نَشَ عَ قَلَ عَ بّ، «ﭑ مَرِفِ، عِ شَ دِ شّمّ بِرِن شَ مُ قَشَشِ. عَمِنٌن فبَنسَن نَن قَشَشِ. نَ نَتّ نُ نَ عَبِسَلٌمِ قُرِ كَبِ عَمِنٌن دُتُنشِ عَ مَافِنّ تَمَرِ مَ تّمُي نَشّ."},{"book":"سَمُوٍلِ ٢","chapter":"13","verse":"33","text":"مَنفّ، عِ نَشَ لَ نَ شِبَارُ رَ، عَ قَلَقٍ رَ عِ شَ دِ شّمّ بِرِن بَرَ قَشَ. عَمِنٌن فبَنسَن نَن قَشَشِ.»"},{"book":"سَمُوٍلِ ٢","chapter":"13","verse":"34","text":"نَ كُي عَبِسَلٌمِ نَشَ عَ فِ. نَ تّمُي تَا مَكَنتّ نَشَ مِشِ فبٍفبٍ تٌ قَ رَ كِرَ شْن مَ كٍلِقٍ فٍيَ يِرٍ."},{"book":"سَمُوٍلِ ٢","chapter":"13","verse":"35","text":"يٌنَدَبٌ نَشَ عَ قَلَ مَنفّ بّ، «عِ شَ دِيٍ نَن قَقٍ يِ كِ، عَلْ ﭑ عَ قَلَ عِ بّ كِ نَشّ.»"},{"book":"سَمُوٍلِ ٢","chapter":"13","verse":"36","text":"عَ حَن مُ فّ وْيّندٍ، مَنفّ شَ دِيٍ نَشَ سٌ وَ رَ. مَنفّ نُن عَ شَ مِشِيٍ قَن نَشَ وَ قْلْ."},{"book":"سَمُوٍلِ ٢","chapter":"13","verse":"37","text":"عَبِسَلٌمِ نُ بَرَ عَ فِ، عَ سِفَ فٍسُرِ مَنفّ عَمِشُدِ شَ دِ شّمّ تَلَمَيِ شْنيِ. دَوُدَ عَ شَ دِ شَ حْنقٍ رَبَ نّ تّمُي شْنكُيٍ."},{"book":"سَمُوٍلِ ٢","chapter":"13","verse":"38","text":"عَبِسَلٌمِ لُ نّ فٍسُرِ شْنيِ حّ سَشَن."},{"book":"سَمُوٍلِ ٢","chapter":"13","verse":"39","text":"مَنفّ دَوُدَ بْحّ فٌرٌ نّ عَمِنٌن شَ قَشّ شَ قٍ رَ، عَ عَبِسَلٌمِ لُ نَ سِندٍن."}]}