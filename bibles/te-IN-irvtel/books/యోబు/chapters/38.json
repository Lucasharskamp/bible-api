{"data":[{"book":"యోబు","chapter":"38","verse":"1","text":"అప్పుడు యెహోవా సుడిగాలిలోనుండి యోబుకు ఇలా జవాబు ఇచ్చాడు."},{"book":"యోబు","chapter":"38","verse":"2","text":"జ్ఞానం లేని మాటలు చెప్పి నా పథకాలను చెడగొడుతున్న వీడెవడు?"},{"book":"యోబు","chapter":"38","verse":"3","text":"పౌరుషంగా నీ నడుము బిగించుకో. నేను నీకు ప్రశ్న వేస్తాను. నాకు జవాబియ్యాలి."},{"book":"యోబు","chapter":"38","verse":"4","text":"నేను భూమికి పునాదులు వేసినప్పుడు నీవెక్కడ ఉన్నావు? నీకు అంత తెలివి తేటలుంటే చెప్పు."},{"book":"యోబు","chapter":"38","verse":"5","text":"నీకు తెలిస్తే చెప్పు, దాని పరిమాణం ఎవరు నిర్ణయించారు? దానికి కొలతలు వేసిన దెవరు?"},{"book":"యోబు","chapter":"38","verse":"6-7","text":"దాని పునాదులు దేనిపై ఉన్నాయి? ఉదయ నక్షత్రాలు కలిసి పాడినప్పుడు దేవదూతలందరూ ఆనందంగా జయజయధ్వానాలు చేస్తుండగా దాని మూలరాయి నిలబెట్టింది ఎవరు?"},{"book":"యోబు","chapter":"38","verse":"8","text":"సముద్రం దాని గర్భం నుండి పొర్లి రాగా తలుపులు వేసి దాన్ని మూసిన వాడెవడు?"},{"book":"యోబు","chapter":"38","verse":"9","text":"నేను మేఘాలకు బట్టలు తొడిగినప్పుడు గాఢాంధకారాన్ని దానికి పొత్తిగుడ్డగా వేసినప్పుడు నువ్వు ఉన్నావా?"},{"book":"యోబు","chapter":"38","verse":"10","text":"సముద్రానికి నా సరిహద్దు నియమించి, దాని తలుపులను, గడియలను అమర్చినప్పుడు,"},{"book":"యోబు","chapter":"38","verse":"11","text":"“నువ్వు ఇంతవరకే మరి దగ్గరికి రాకూడదు, ఇక్కడే నీ తరంగాల గర్వం అణిగిపోవాలి” అని నేను సముద్రానికి చెప్పినప్పుడు నువ్వు ఉన్నావా?"},{"book":"యోబు","chapter":"38","verse":"12","text":"నీ జీవితకాలమంతటిలో ఎప్పుడైనా ప్రాతఃకాలాన్ని రమ్మని ఆజ్ఞాపించావా? తెల్లవారి సూర్యోదయానికి దాని స్థానాన్ని నియమించావా?"},{"book":"యోబు","chapter":"38","verse":"13","text":"దుష్టులు దానిలో ఉండకుండా దులిపివేసేలా భూమి అంచులను అది ఒడిసి పట్టేలా ఉదయాన్ని పంపించావా?"},{"book":"యోబు","chapter":"38","verse":"14","text":"ముద్ర బంకమట్టి రూపాన్ని మార్చినట్టు భూతలం రూపాంతరం చెందుతూ ఉంటుంది. దానిపై ఉన్నవన్నీ వస్త్రం మీది మడతల్లాగా స్పష్టంగా కనబడతాయి."},{"book":"యోబు","chapter":"38","verse":"15","text":"దుష్టుల వెలుగు వారి నుండి తొలిగిపోతుంది. వారు ఎత్తిన చెయ్యి విరగ్గొట్టబడుతుంది."},{"book":"యోబు","chapter":"38","verse":"16","text":"సముద్రపు ఊటల్లోకి నువ్వు చొరబడ్డావా? సముద్రం అడుగున తిరుగులాడావా?"},{"book":"యోబు","chapter":"38","verse":"17","text":"మరణద్వారాలు నీకు తెరుచుకున్నాయా? మరణాంధకార ద్వారాలను నువ్వు చూశావా?"},{"book":"యోబు","chapter":"38","verse":"18","text":"భూమి వైశాల్యం ఎంతో నువ్వు గ్రహించావా? ఇదంతా నీకేమైనా తెలిస్తే చెప్పు."},{"book":"యోబు","chapter":"38","verse":"19","text":"వెలుగు విశ్రాంతి తీసుకునే చోటుకు దారి ఏది? చీకటి అనేదాని ఉనికిపట్టు ఏది?"},{"book":"యోబు","chapter":"38","verse":"20","text":"వెలుగును, చీకటిని అవి ఉద్యోగాలు చేసే చోటులకు నువ్వు తీసుకుపోగలవా? వాటి పని అయిపోయాక వాటిని మళ్లీ వాటి ఇళ్ళకు తీసుకుపోగలవా?"},{"book":"యోబు","chapter":"38","verse":"21","text":"ఇవన్నీ నీకు తెలుసు కదా! నువ్వు అప్పటికే పుట్టావట గదా. నువ్వు బహు వృద్ధుడివి మరి."},{"book":"యోబు","chapter":"38","verse":"22-23","text":"నువ్వు మంచును నిలవ చేసిన గిడ్డంగుల్లోకి వెళ్లావా? వడగండ్లను దాచి ఉంచిన కొట్లను నువ్వు చూశావా?"},{"book":"యోబు","chapter":"38","verse":"24","text":"మెరుపులను వాటి వాటి దారుల్లోకి పంపించే చోటు ఏది? తూర్పు గాలి ఎక్కడనుండి బయలుదేరి భూమి మీద నఖముఖాలా వీస్తుంది?"},{"book":"యోబు","chapter":"38","verse":"25","text":"మనుషులు లేని తావుల్లో వర్షం కురిపించడానికి, నిర్జన ప్రదేశాల్లో వాన కురియడానికి,"},{"book":"యోబు","chapter":"38","verse":"26","text":"చవిటి నేలలను, జన సంచారం లేని ఎడారులను తృప్తి పరచడానికి, అక్కడ లేత గడ్డి పరకలు మొలిపించడానికి,"},{"book":"యోబు","chapter":"38","verse":"27","text":"వర్ష ధారలకోసం కాలవలను, ఉరుములు గర్జించడానికి దారులను ఏర్పరచిన వాడెవడు?"},{"book":"యోబు","chapter":"38","verse":"28","text":"వర్షానికి తండ్రి ఉన్నాడా? మంచు బిందువులను కన్నది ఎవరు?"},{"book":"యోబు","chapter":"38","verse":"29","text":"మంచు గడ్డ ఎవరి గర్భంలోనుండి వస్తుంది? ఆకాశం నుండి జాలువారే మంచును ఎవరు పుట్టించారు?"},{"book":"యోబు","chapter":"38","verse":"30","text":"జలాలు దాక్కుని రాయిలాగా గడ్డకట్టుకుపోతాయి. అగాధజలాల ఉపరితలం ఘనీభవిస్తుంది."},{"book":"యోబు","chapter":"38","verse":"31","text":"కృత్తిక నక్షత్రాలను నువ్వు బంధించగలవా? మృగశిరకు కట్లు విప్పగలవా?"},{"book":"యోబు","chapter":"38","verse":"32","text":"వాటి కాలాల్లో నక్షత్ర రాసులను వచ్చేలా చేయగలవా? సప్తర్షి నక్షత్రాలను వాటి ఉపనక్షత్రాలను నువ్వు నడిపించగలవా?"},{"book":"యోబు","chapter":"38","verse":"33","text":"ఆకాశమండల నియమాలు నీకు తెలుసా? అది భూమిని పరిపాలించే విధానం నువ్వు స్థాపించగలవా?"},{"book":"యోబు","chapter":"38","verse":"34","text":"జడివాన నిన్ను కప్పేలా మేఘాలకు గొంతెత్తి నువ్వు ఆజ్ఞ ఇయ్యగలవా?"},{"book":"యోబు","chapter":"38","verse":"35","text":"మెరుపులు బయలుదేరి వెళ్లి “చిత్తం ఇదుగో ఉన్నాం” అని నీతో చెప్పేలా నువ్వు వాటిని బయటికి రప్పించగలవా?"},{"book":"యోబు","chapter":"38","verse":"36","text":"మేఘాల్లో జ్ఞానం ఉంచిన వాడెవడు? పొగమంచుకు తెలివినిచ్చిన వాడెవడు?"},{"book":"యోబు","chapter":"38","verse":"37","text":"నైపుణ్యంగా మేఘాలను లెక్కబెట్ట గలవాడెవడు?"},{"book":"యోబు","chapter":"38","verse":"38","text":"మట్టి గడ్డల్లోకి ధూళి దూరి అవి ఒక దానికొకటి అంటుకొనేలా మేఘ కలశాల్లో నుండి నీటిని ఒలికించగలిగింది ఎవరు?"},{"book":"యోబు","chapter":"38","verse":"39","text":"ఆడసింహం కోసం నువ్వు జంతువును వేటాడతావా?"},{"book":"యోబు","chapter":"38","verse":"40","text":"సింహం పిల్లలు తమ గుహల్లో పడుకుని ఉన్నప్పుడు, తమ మాటుల్లో పొంచి ఉన్నప్పుడు నువ్వు వాటి ఆకలి తీరుస్తావా?"},{"book":"యోబు","chapter":"38","verse":"41","text":"కాకి పిల్లలు దేవునికి మొరపెట్టేటప్పుడు, ఆకలికి అలమటించేటప్పుడు వాటికి ఆహారం ఇచ్చేవాడెవడు?"}]}