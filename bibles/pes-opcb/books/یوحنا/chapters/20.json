{"data":[{"book":"یوحنا","chapter":"20","verse":"1","text":"روز یکشنبه، صبح زود، وقتی هوا هنوز تاریک بود، مریم مجدلیه به سوی قبر رفت و با کمال تعجب دید که آن سنگ از جلوِ مقبره کنار رفته است."},{"book":"یوحنا","chapter":"20","verse":"2","text":"پس شتابان نزد پطرس و آن شاگردی که عیسی دوستش می‌داشت آمد و گفت: «پیکر سرورمان را از مقبره برده‌اند و معلوم نیست کجا گذاشته‌اند.»"},{"book":"یوحنا","chapter":"20","verse":"3","text":"پس پطرس و آن شاگرد دیگر به سوی مقبره روانه شدند."},{"book":"یوحنا","chapter":"20","verse":"4","text":"هر دو می‌دویدند، اما آن شاگرد دیگر از پطرس جلو افتاد و زودتر از او به آنجا رسید."},{"book":"یوحنا","chapter":"20","verse":"5","text":"پس خم شد و به داخل نگاه کرد و کفن کتانی را دید که در آنجا قرار داشت، اما داخل نشد."},{"book":"یوحنا","chapter":"20","verse":"6","text":"سپس شمعون پطرس رسید و داخل مقبره شد. او نیز فقط کفن خالی را دید،"},{"book":"یوحنا","chapter":"20","verse":"7","text":"و متوجه شد که پارچه‌ای که به سر و صورت عیسی پیچیده بودند، همان‌طور پیچیده و جدا از کفن مانده بود."},{"book":"یوحنا","chapter":"20","verse":"8","text":"آنگاه آن شاگرد نیز داخل مقبره شد و دید و ایمان آورد که عیسی زنده شده است!"},{"book":"یوحنا","chapter":"20","verse":"9","text":"چون تا آن هنگام هنوز به این حقیقت پی نبرده بودند که کتب مقدّس می‌فرماید که او باید زنده شود."},{"book":"یوحنا","chapter":"20","verse":"10","text":"پس به خانه رفتند."},{"book":"یوحنا","chapter":"20","verse":"11","text":"ولی مریم مجدلیه به مقبره برگشته بود و حیران ایستاده، گریه می‌کرد. همچنانکه اشک می‌ریخت، خم شد و داخل مقبره را نگاه کرد."},{"book":"یوحنا","chapter":"20","verse":"12","text":"در همان هنگام، دو فرشته را دید با جامه‌های سفید، که در جایی نشسته بودند که پیکر عیسی گذاشته شده بود، یکی نزدیک سر و دیگری نزدیک پاها."},{"book":"یوحنا","chapter":"20","verse":"13","text":"فرشته‌ها از مریم پرسیدند: «چرا گریه می‌کنی؟»"},{"book":"یوحنا","chapter":"20","verse":"14","text":"ناگاه مریم احساس کرد کسی پشت سر او ایستاده است. برگشت و نگاه کرد. عیسی خودش بود. ولی مریم او را نشناخت."},{"book":"یوحنا","chapter":"20","verse":"15","text":"عیسی از مریم پرسید: «چرا گریه می‌کنی؟ به دنبال چه کسی می‌گردی؟»"},{"book":"یوحنا","chapter":"20","verse":"16","text":"عیسی گفت: «مریم!»"},{"book":"یوحنا","chapter":"20","verse":"17","text":"عیسی فرمود: «به من دست نزن، چون هنوز نزد پدرم بالا نرفته‌ام. ولی برو و برادرانم را پیدا کن و به ایشان بگو که من نزد پدر خود و پدر شما و خدای خود و خدای شما بالا می‌روم.»"},{"book":"یوحنا","chapter":"20","verse":"18","text":"مریم شاگردان را پیدا کرد و به ایشان گفت: «خداوند زنده شده است! من خودم او را دیدم!» و پیغام او را به ایشان داد."},{"book":"یوحنا","chapter":"20","verse":"19","text":"غروب همان روز، شاگردان دور هم جمع شدند و از ترس سران قوم یهود، درها را از پشت بستند. ولی ناگهان عیسی را دیدند که در میانشان ایستاده است. عیسی فرمود: «آرامش و سلامتی بر شما باد!»"},{"book":"یوحنا","chapter":"20","verse":"20","text":"و زخم دستها و پهلوی خود را به ایشان نشان داد تا او را بشناسند. وقتی خداوند خود را دیدند، بی‌اندازه شاد شدند."},{"book":"یوحنا","chapter":"20","verse":"21","text":"عیسی باز به ایشان فرمود: «آرامش و سلامتی بر شما باد. همچنانکه پدر مرا به این جهان فرستاد، من نیز شما را به میان مردم می‌فرستم.»"},{"book":"یوحنا","chapter":"20","verse":"22","text":"آنگاه به ایشان دمید و فرمود: «روح‌القدس را بیابید."},{"book":"یوحنا","chapter":"20","verse":"23","text":"هرگاه گناهان کسی را ببخشید، بخشیده می‌شود، و هرگاه نبخشید، بخشیده نمی‌شود.»"},{"book":"یوحنا","chapter":"20","verse":"24","text":"توما معروف به «دوقلو» که یکی از دوازده شاگرد مسیح بود، آن شب در آن جمع نبود."},{"book":"یوحنا","chapter":"20","verse":"25","text":"پس، وقتی به او گفتند که خداوند را دیده‌اند، جواب داد: «من که باور نمی‌کنم. تا خودم زخم میخهای صلیب را در دستهای او نبینم و انگشتانم را در آنها نگذارم و به پهلوی زخمی‌اش دست نزنم، باور نمی‌کنم که او زنده شده است.»"},{"book":"یوحنا","chapter":"20","verse":"26","text":"یک هفتهٔ بعد، باز شاگردان دور هم جمع شدند. این بار توما نیز با ایشان بود. باز هم درها بسته بود که ناگهان عیسی را دیدند که در میانشان ایستاد و فرمود: «آرامش و سلامتی بر شما باد!»"},{"book":"یوحنا","chapter":"20","verse":"27","text":"عیسی رو به توما کرد و فرمود: «انگشتت را در زخم دستهایم بگذار. دست به پهلویم بزن و بیش از این بی‌ایمان مباش. بلکه ایمان داشته باش!»"},{"book":"یوحنا","chapter":"20","verse":"28","text":"توما گفت: «ای خداوند من، و ای خدای من.»"},{"book":"یوحنا","chapter":"20","verse":"29","text":"عیسی به او فرمود: «بعد از اینکه مرا دیدی، ایمان آوردی. ولی خوشا به حال کسانی که ندیده به من ایمان می‌آورند.»"},{"book":"یوحنا","chapter":"20","verse":"30","text":"شاگردان عیسی معجزات بسیاری از او دیدند که در این کتاب نوشته نشده است."},{"book":"یوحنا","chapter":"20","verse":"31","text":"ولی همین مقدار نوشته شد تا ایمان آورید که عیسی، همان مسیح و پسر خداست و با ایمان به او، زندگی جاوید بیابید."}]}