{"data":[{"book":"لُكِ","chapter":"1","verse":"1","text":"مِشِ وُيَشِ بَرَ كَتَ عٍ شَ دّنتّفّ سَ قٍيٍ مَ نَشٍيٍ دَنفِشِ مُشُ تَفِ."},{"book":"لُكِ","chapter":"1","verse":"2","text":"عٍ عَ سّبّشِ نّ عَلْ مُشُ قَن عَ مّشِ مِشِيٍ رَ كِ نَشّ، نَشٍيٍ عَ بِرِن تٌ كَبِ عَ قْلّ، عٍ مَن قَ قِندِ شِبَارُ قَنيِ شَ مَسٍنيِ كَوَندِلَيٍ رَ."},{"book":"لُكِ","chapter":"1","verse":"3","text":"نَ كُي، ﭑ قَن تٌ بَرَ نَ قٍ بِرِن مَتٌ كِ قَنيِ نَشٍيٍ رَبَشِ كَبِ عَ قْلّ، ﭑ بَرَ عَ مَحْشُن قٍ قَنيِ رَ، ﭑ شَ عَ بِرِن سّبّ عِ بّ، ﭑ بَ تٍيٌقِلٌ."},{"book":"لُكِ","chapter":"1","verse":"4","text":"ﭑ يِ رَبَشِ نّ، عَلَكٌ عِ شَ عَ كٌلٌن، عَ عِ شَرَنشِ نَشَن نَ، عَ قِندِشِ نْندِ نَن يَتِ رَ."},{"book":"لُكِ","chapter":"1","verse":"5","text":"يُدَيَ مَنفّ هٍرٌدٍ شَ وَشَتِ، سّرّشّدُبّ ندٍ نُ نَ نَشَن شِلِ سَكَرِ. عَ نُ نَ عَبِيَ شَ سّرّشّدُبّ لَنشُندّ نَن كُي. عَ شَ فِنّ عٍلِسَبّتِ قَن كٍلِشِ هَرُنَ بْنسْي نّ."},{"book":"لُكِ","chapter":"1","verse":"6","text":"عٍ قِرِن بِرِن نُ تِنشِن عَلَ يَ عِ. عٍ نُ حّرّ مَ عَلَ شَ سّرِيّ نُن يَامَرِ بِرِن مَ سّنِيّنيِ كُي."},{"book":"لُكِ","chapter":"1","verse":"7","text":"دِ يٌ مُ نُ نَ عٍ يِ رَ بَرِ مَ عٍلِسَبّتِ مُ نُ نْمَ دِ بَرِدٍ، عٍ قِرِن بِرِن مَن نُ بَرَ قٌرِ."},{"book":"لُكِ","chapter":"1","verse":"8","text":"سَكَرِ شَ لَنشُندّ وَلِ تّمُي تٌ عَ لِ، عَ نَشَ سّرّشّدُبّ وَلِيٍ سُشُ عَلَ يَ عِ."},{"book":"لُكِ","chapter":"1","verse":"9","text":"عَلْ سّرّشّدُبّيٍ نُ دَرِشِ عَ رَ كِ نَشّ، سَكَرِ بٌورٍيٍ نُ بَرَ عَ سُفَندِ عَلَ شَ مَلِ رَ، عَ تَن نَن شَ سٌ هْرْ مْبَنشِ كُي سُرَيِ فَندٍ عَلَ يَ عِ."},{"book":"لُكِ","chapter":"1","verse":"10","text":"سُرَيِ فَن تّمُي، حَمَ بِرِن نُ نَ سَلِقٍ تَندٍ."},{"book":"لُكِ","chapter":"1","verse":"11","text":"نَ تّمُي، مَرِفِ شَ مَلٍكّ ندٍ نَشَ مِنِ سَكَرِ مَ سُرَيِ سّرّشّبَدٍ يِرٍقَنيِ مَ."},{"book":"لُكِ","chapter":"1","verse":"12","text":"نَ نَشَ سَكَرِ تّرّننَ، عَ نَشَ عَ فَاشُ كِ قَنيِ."},{"book":"لُكِ","chapter":"1","verse":"13","text":"كْنْ مَلٍكّ نَشَ عَ مَسٍن عَ بّ، «سَكَرِ، عِ نَشَ فَاشُ، بَرِ مَ عَلَ بَرَ عِ شَ دُبَ سُشُ. عِ شَ فِنّ عٍلِسَبّتِ قَمَ دِ شّمّ سْتْدٍ عِ بّ. عِ شَ عَ شِلِ سَ يَيَ."},{"book":"لُكِ","chapter":"1","verse":"14","text":"نَ قِندِ مَ سّيوّ نُن حّلّشِنيِ نَن نَ عِ بّ، مِشِ فبٍفبٍ قَن حّلّشِنمَ نّ عَ بَرِقٍ رَ،"},{"book":"لُكِ","chapter":"1","verse":"15","text":"بَرِ مَ عَ بِنيّ سْتْمَ نّ عَلَ يَ عِ. عَ مُ وّنِ نُن سٍسٍ فبّتّ مِنمَ نَشَن مِشِ سِيسِمَ. عَلَ شَشِلِ سّنِيّنشِ لُمَ نّ عَ مَ كَبِ عَ نَ عَ نفَ تّيفّ تّمُي نَشّ."},{"book":"لُكِ","chapter":"1","verse":"16","text":"عَ عِسِرَيِلَ دِ فبٍفبٍ رَفبِلٍنمَ نّ عٍ مَرِفِ عَلَ مَ."},{"book":"لُكِ","chapter":"1","verse":"17","text":"سّنبّ نُن عَلَ شَشِلِ سّنِيّنشِ قِمَ نّ عَ مَ عَلْ عَ قِ عَننَبِ عٍلِيَ مَ كِ نَشّ. مَرِفِ عَ شّيمَ نّ عَ يَ رَ، عَ شَ بَبَيٍ بْحّ رَقِندِ عٍ شَ دِيٍ مَ، عَ يُنُبِتْييٍ يَ رَقِندِ تِنشِنتْييٍ شَ قَهَامُي مَ. عَ سِفَمَ نّ حَمَ شْن مَ مَرِفِ يَ رَ عَلَكٌ عَ شَ عٍ يَ رَقِندِ عَ مَ.»"},{"book":"لُكِ","chapter":"1","verse":"18","text":"نَ كُي، سَكَرِ نَشَ مَلٍكّ مَشْرِن، «ﭑ يِ قٍ كٌلٌنمَ دِ؟ ﭑ تَن بَرَ قٌرِ عَ نُن ﭑ مَ فِنّ.»"},{"book":"لُكِ","chapter":"1","verse":"19","text":"مَلٍكّ نَشَ عَ يَابِ، «يِبِرِلَ نَن ﭑ تَن نَ، نَشَن تِمَ عَلَ يَ عِ عَ شَ يَامَرِ رَبَقٍ رَ. عَ ﭑ شّيشِ نّ يِ شِبَارُ قَنيِ مَسٍندٍ عِ بّ."},{"book":"لُكِ","chapter":"1","verse":"20","text":"نَ كُي، عَ مَتٌ، عِ بٌبٌمَ نّ، عِ مُ نْ وْيّندٍ هَن يِ قٍيٍ سَ رَبَمَ لْشْ نَشَن مَ، بَرِ مَ عِ مُ لَشِ ﭑ مَ مَسٍنيِ رَ، نَشَن سَ كَمَلِمَ عَ وَشَتِ.»"},{"book":"لُكِ","chapter":"1","verse":"21","text":"حَمَ تٌ نُ نَ سَكَرِ مَمّقٍ تَندٍ، عٍ نَشَ كْنتْقِلِ سَكَرِ بُقٍ مَ هْرْ مْبَنشِ كُي."},{"book":"لُكِ","chapter":"1","verse":"22","text":"عَ تٌ مِنِ عَ مُ نْ وْيّندٍ عٍ بّ، عٍ نَشَ عَ كٌلٌن عَ عَ لَامَتُنيِ نَن تٌشِ هْرْ مْبَنشِ كُي. عَ بٌبٌشِ رَ عَ نُ كَتَقٍ عَ شَ مَسٍنيِ تِ عٍ بّ عَ بّلّشّيٍ رَ."},{"book":"لُكِ","chapter":"1","verse":"23","text":"سَكَرِ تٌ فّ عَ شَ سّرّشّدُبّ وَلِ رَ، عَ نَشَ سِفَ عَ شْنيِ."},{"book":"لُكِ","chapter":"1","verse":"24","text":"نَ وَشَتِ دَنفِ شَنبِ، سَكَرِ شَ فِنّ عٍلِسَبّتِ نَشَ تّيفّ. عَ نَشَ عَ يَ مَنْشُن مِشِيٍ مَ كِكٍ سُولِ. عَ نَشَ عَ قَلَ،"},{"book":"لُكِ","chapter":"1","verse":"25","text":"«مَرِفِ يِ نَن نَبَشِ ﭑ بّ، عَ تٌ عَ يَ رَفٌرٌشِ ﭑ مَ عَ شَ قٌنِسِرٍيَ كُي! عَ بَرَ يَافِ بَ ﭑ مَ، مِشِيٍ تَفِ.»"},{"book":"لُكِ","chapter":"1","verse":"26","text":"عٍلِسَبّتِ شَ تّيفّ تٌ كِكٍ سٍننِ لِ، عَلَ نَشَ مَلٍكّ يِبِرِلَ شّي فَلِلٍ بْشِ تَا ندٍ مَ، نَشَن شِلِ «نَسَرّتِ»."},{"book":"لُكِ","chapter":"1","verse":"27","text":"عَ عَ شّي فِنّدِ مّدِ ندٍ نَن شْن مَ، شّمّ نُ بَرَ نَشَن شَ كٌتٍ دْشْ. نَ شّمّ نُ قَتَنشِ دَوُدَ بْنسْي نّ، عَ نُ شِلِ يُسُقُ. فِنّدِ مّدِ قَن نُ شِلِ مَرِيَمَ."},{"book":"لُكِ","chapter":"1","verse":"28","text":"مَلٍكّ تٌ سِفَ عَ شْن، عَ نَشَ عَ مَسٍن عَ بّ، «عِ كّنَ، عِ تَن مَرِفِ هِننّشِ نَشَن نَ. مَرِفِ نَ عِ قّ مَ!»"},{"book":"لُكِ","chapter":"1","verse":"29","text":"مَرِيَمَ نَشَ عِقُ نَ وْيّنيِ مَ. عَ مُ نُ عَ كٌلٌن يِ قِندِشِ شّيبُي مْولِ يٌ رَ."},{"book":"لُكِ","chapter":"1","verse":"30","text":"مَلٍكّ نَشَ عَ مَسٍن عَ بّ، «مَرِيَمَ، عِ نَشَ فَاشُ، بَرِ مَ عَلَ بَرَ هِننّ عِ رَ."},{"book":"لُكِ","chapter":"1","verse":"31","text":"عَ مَتٌ، عِ قَمَ تّيفّدٍ دِ شّمّ مَ. عِ نَ عَ بَرِ، عِ شَ عَ شِلِ سَ عِسَ."},{"book":"لُكِ","chapter":"1","verse":"32","text":"عَ بِنيّ سْتْمَ، عَ شِلِ قَلَ عَلَ شِلِ شُنفبٍ كَنيِ شَ دِ. مَرِفِ عَلَ قَمَ نّ عَ بٍنبَ دَوُدَ شَ مَنفّيَ قِدٍ عَ مَ."},{"book":"لُكِ","chapter":"1","verse":"33","text":"عَ قِندِ مَ نّ يَشُبَ بْنسْي شَ مَنفّ رَ عَبَدَن، دَنيِ يٌ مُ لُمَ عَ شَ مَنفّيَ مَ.»"},{"book":"لُكِ","chapter":"1","verse":"34","text":"مَرِيَمَ نَشَ مَلٍكّ مَشْرِن، «يِ قٍ نْمَ رَبَدٍ دِ، ﭑ تٌ قَ قِندِشِ فِنّدِ مّدِ نَن نَ؟»"},{"book":"لُكِ","chapter":"1","verse":"35","text":"مَلٍكّ نَشَ عَ يَابِ، «عَلَ شَشِلِ سّنِيّنشِ نَن قَمَ عِ مَ، عَلَ شِلِ شُنفبٍ كَنيِ سّنبّ قَ عِ شُن مَ. نَ نَن عَ تٌشِ، عِ قَمَ يِ دِ نَشَن بَرِدٍ، عَ قِندِ مَ سّنِيّنتْي رَ، عَ شِلِ قَلَ عَلَ شَ دِ."},{"book":"لُكِ","chapter":"1","verse":"36","text":"عَ مَتٌ، عِ بَرٍنيِ عٍلِسَبّتِ قَن بَرَ تّيفّ دِ شّمّ مَ عَ شَ قٌرِحَ كُي. عٍ نُ عَ شِلِ قَلَمَ دِبَرِتَرٍ، كْنْ عَ قُرِ كِكٍ سٍننِ نَن عَ رَ يِ كِ."},{"book":"لُكِ","chapter":"1","verse":"37","text":"سٍسٍ مُ نَ عَلَ مُ نْمَ نَشَن نَبَدٍ.»"},{"book":"لُكِ","chapter":"1","verse":"38","text":"مَرِيَمَ نَشَ عَ يَابِ، «مَرِفِ شَ كٌنيِ نَن ﭑ نَ. عَ شَ رَبَ ﭑ بّ عَلْ عِ عَ قَلَشِ كِ نَشّ.» نَ شَنبِ، مَلٍكّ نَشَ كٍلِ عَ شُن مَ."},{"book":"لُكِ","chapter":"1","verse":"39","text":"نَ تّمُي مَرِيَمَ نَشَ سِفَ مَقُرٍن تَا ندٍ يُدَيَ فٍيَ يِرٍ."},{"book":"لُكِ","chapter":"1","verse":"40","text":"عَ تٌ سٌ سَكَرِ شْنيِ، عَ نَشَ عٍلِسَبّتِ شّيبُ."},{"book":"لُكِ","chapter":"1","verse":"41","text":"عٍلِسَبّتِ تٌ مَرِيَمَ شَ شّيبُي مّ، دِيْرّ نَشَ عَ رَ مَشَ عَ تّيفّ، عَلَ شَشِلِ سّنِيّنشِ قَ فٌرٌ عٍلِسَبّتِ مَ."},{"book":"لُكِ","chapter":"1","verse":"42","text":"عَ نَشَ عَ قَلَ عَ شُي عِتٍشِ رَ، «عَلَ بَرَ بَرَكَ سَ عِ مَ دَنفِ فِنّ بِرِن نَ، عَ بَرَ بَرَكَ سَ عِ شَ دِ مَ نَشَن نَ عِ تّيفّ."},{"book":"لُكِ","chapter":"1","verse":"43","text":"ﭑ تَن يِ هّيرِ سْتْشِ دِ، ﭑ مَرِفِ نفَ شَ قَ ﭑ شْنيِ؟"},{"book":"لُكِ","chapter":"1","verse":"44","text":"عَ مَتٌ، ﭑ تٌ عِ شَ شّيبُي مّ، ﭑ مَ دِيْرّ بَرَ عَ رَ مَشَ ﭑ تّيفّ سّيوّ رَ."},{"book":"لُكِ","chapter":"1","verse":"45","text":"سّيوّ نَ عِ بّ، عِ تَن نَشَن لَشِ عَ رَ عَ مَرِفِ شَ مَسٍنيِ كَمَلِمَ نّ، عَ نَشَن مَسٍن عِ بّ.»"},{"book":"لُكِ","chapter":"1","verse":"46","text":"مَرِيَمَ نَشَ قَ عَ مَسٍن،"},{"book":"لُكِ","chapter":"1","verse":"47","text":"ﭑ شَشِلِ بَرَ سّيوَ عَلَ ﭑ نَكِسِمَ رَ،"},{"book":"لُكِ","chapter":"1","verse":"48","text":"عَ تٌ عَ يَ رَفٌرٌشِ عَ شَ كٌنيِ مَفٌرٌشِ مَ."},{"book":"لُكِ","chapter":"1","verse":"49","text":"بَرِ مَ سّنبّ كَنيِ بَرَ قٍ شُنفبٍيٍ رَبَ ﭑ بّ."},{"book":"لُكِ","chapter":"1","verse":"50","text":"عَ كِنِكِنِمَ وَشَتِ بِرِن مِشِيٍ مَ،"},{"book":"لُكِ","chapter":"1","verse":"51","text":"عَ شَ وَلِيٍ بَرَ عَ سّنبّ مَسٍن."},{"book":"لُكِ","chapter":"1","verse":"52","text":"عَ بَرَ مَنفّيٍ بَ عٍ شَ كِبَنيِيٍ كُي،"},{"book":"لُكِ","chapter":"1","verse":"53","text":"عَ بَرَ كَامّتْييٍ رَوَ سَ سٍ قَنيِ رَ،"},{"book":"لُكِ","chapter":"1","verse":"54","text":"عَ بَرَ عَ شَ كٌنيِ عِسِرَيِلَ مَلِ،"},{"book":"لُكِ","chapter":"1","verse":"55","text":"عَ كِنِكِنِمَ نّ عِبُرَهِمَ نُن عَ شَ دِيٍ مَ عَبَدَن،"},{"book":"لُكِ","chapter":"1","verse":"56","text":"مَرِيَمَ نَشَ لُ عٍلِسَبّتِ يِرٍ كِكٍ سَشَن حْندْن، عَ قَ فبِلٍن عَ شْنيِ."},{"book":"لُكِ","chapter":"1","verse":"57","text":"عٍلِسَبّتِ شَ دِ بَرِ تّمُي تٌ عَ لِ، عَ نَشَ دِ شّمّ سْتْ."},{"book":"لُكِ","chapter":"1","verse":"58","text":"عَ دْشْبٌورٍيٍ نُن عَ بَرٍنيِيٍ تٌ عَ مّ عَ مَرِفِ بَرَ كِنِكِنِ عَ مَ كِ قَنيِ، عٍ نُن عٍلِسَبّتِ نَشَ سّيوَ."},{"book":"لُكِ","chapter":"1","verse":"59","text":"عَ شِ سٌلٌمَسَشَن لْشْي، مِشِيٍ نَشَ قَ دِيْرّ سُننَدٍ. عٍ نُ وَشِ دِ شِلِ سَقٍ عَ بَبَ سَكَرِ شُن مَ،"},{"book":"لُكِ","chapter":"1","verse":"60","text":"كْنْ عَ نفَ نَشَ عَ قَلَ، «عَدٍ، عَ شِلِ سَمَ نّ يَيَ.»"},{"book":"لُكِ","chapter":"1","verse":"61","text":"عٍ نَشَ وْيّن عَ بّ، «مِشِ يٌ مُ نَ عِ شَ مِشِيٍ يَ مَ يِ شِلِ نَ نَشَن شُن مَ.»"},{"book":"لُكِ","chapter":"1","verse":"62","text":"عٍ نَشَ تْنشُمَ رَبَ دِ بَبَ بّ عٍ شَ عَ كٌلٌن عَ وَ مَ عَ شِلِ شَ سَ كِ نَشّ."},{"book":"لُكِ","chapter":"1","verse":"63","text":"سَكَرِ تٌ وَلَشّ مَشْرِن، عَ نَشَ عَ سّبّ، «عَ شِلِ يَيَ.» عٍ بِرِن نَشَ كَابَ."},{"book":"لُكِ","chapter":"1","verse":"64","text":"كٍرٍن نَ، سَكَرِ نّنيِ نَشَ كٍلِ، عَ وْيّن، عَ سٌ عَلَ تَنتُقٍ."},{"book":"لُكِ","chapter":"1","verse":"65","text":"عٍ دْشْبٌورٍ بِرِن نَشَ فَاشُ نَ قٍ مَ. يُدَيَ فٍيَ بْشِ بِرِن مَ، مِشِيٍ نُ نَ قٍيٍ نَن عِقَلَمَ."},{"book":"لُكِ","chapter":"1","verse":"66","text":"عٍ تٌ عَ مّ، بِرِن نُ عٍ حْشْ سَشِ يِ قٍيٍ شْن مَ، عٍ نُ عَ قَلَ، «يِ دِ قِندِ مَ ندٍ رَ؟» عٍ عَ كٌلٌن مَرِفِ بّلّشّ نُ نَ عَ شُن مَ."},{"book":"لُكِ","chapter":"1","verse":"67","text":"عَلَ شَشِلِ سّنِيّنشِ نَشَ فٌرٌ عَ بَبَ سَكَرِ مَ، عَ نَشَ يِ مَسٍنيِ تِ عَلَ شِلِ رَ،"},{"book":"لُكِ","chapter":"1","verse":"68","text":"«تَنتُي نَ عَلَ بّ، عِسِرَيِلَ مَرِفِ عَلَ!"},{"book":"لُكِ","chapter":"1","verse":"69","text":"عَ بَرَ مَرَكِسِمَ سّنبّمَ رَكٍلِ"},{"book":"لُكِ","chapter":"1","verse":"70","text":"عَلْ عَ نُ عَ مَسٍنشِ كِ نَشّ تّمُي دَنفِشِ،"},{"book":"لُكِ","chapter":"1","verse":"71","text":"عَ عَ مَسٍن نّ، عَ عَ وٌن نَكِسِمَ وٌن يَشُييٍ يِ رَ،"},{"book":"لُكِ","chapter":"1","verse":"72","text":"عَ بَرَ كِنِكِنِ وٌن بٍنبَيٍ مَ،"},{"book":"لُكِ","chapter":"1","verse":"73","text":"عَ لَايِدِ نَن تٌنفٌ وٌن بٍنبَ عِبُرَهِمَ بّ،"},{"book":"لُكِ","chapter":"1","verse":"74","text":"عَ عَ وٌن بَمَ وٌن يَشُييٍ بّلّشّ،"},{"book":"لُكِ","chapter":"1","verse":"75","text":"وٌن شَ نْ حّرّدٍ سّنِيّنيِ نُن تِنشِنيِ كُي،"},{"book":"لُكِ","chapter":"1","verse":"76","text":"عِ تَن، ﭑ مَ دِ،"},{"book":"لُكِ","chapter":"1","verse":"77","text":"عَلَكٌ مَرِفِ شَ مِشِيٍ شَ كِسِ كٌلٌن،"},{"book":"لُكِ","chapter":"1","verse":"78","text":"نَ كِسِ كٍلِمَ وٌن مَرِفِ عَلَ شَ كِنِكِنِ شُنفبٍ نَن مَ."},{"book":"لُكِ","chapter":"1","verse":"79","text":"عَلَكٌ عَ شَ يَنبَ مِشِيٍ بّ نَشٍيٍ نَ دِ مِ كُي،"},{"book":"لُكِ","chapter":"1","verse":"80","text":"نَ كُي، دِ نَشَ مْ، عَ نُ سّنبّ نُن شَشِلِ سْتْ. عَ نَشَ سَبَتِ وُلَ عِ هَن عَ عَ يّتّ مَسٍن عِسِرَيِلَ بّ لْشْ نَشّ."}]}