{"data":[{"book":"הבשורה על-פי מרקוס","chapter":"1","verse":"1","text":"כך מתחיל הסיפור על ישוע המשיח בן־האלוהים."},{"book":"הבשורה על-פי מרקוס","chapter":"1","verse":"2","text":"בספרי הנביאים הודיע לנו אלוהים שהוא עומד לשלוח אלינו את בנו, אולם לפני כן ישלח שליח מיוחד אשר יכין את העולם לקראת בואו של בן־האלוהים.1‏.2 א 2 מלאכי ג 1"},{"book":"הבשורה על-פי מרקוס","chapter":"1","verse":"3","text":"ישעיהו הנביא ניבא:1‏.3 א 3 ישעיהו מ 3 ”קול קורא במדבר פנו דרך ה׳, ישרו מסילותיו.“"},{"book":"הבשורה על-פי מרקוס","chapter":"1","verse":"4","text":"שליח זה היה יוחנן המטביל. יוחנן גר במדבר והכריז שכל אחד צריך להיטבל במים, לאות חרטה על מעשיו וכדי שאלוהים יסלח לו עליהם."},{"book":"הבשורה על-פי מרקוס","chapter":"1","verse":"5","text":"אנשים רבים מירושלים ומכל אזור יהודה באו להקשיב לדברי יוחנן, ולאחר שהתוודו על מעשיהם הרעים הוא הטביל אותם בנהר הירדן."},{"book":"הבשורה על-פי מרקוס","chapter":"1","verse":"6","text":"בגדיו היו עשויים שער גמלים והייתה לו חגורת עור; הוא נהג לאכול ארבה ודבש־בר."},{"book":"הבשורה על-פי מרקוס","chapter":"1","verse":"7","text":"המסר של יוחנן היה זה:"},{"book":"הבשורה על-פי מרקוס","chapter":"1","verse":"8","text":"אני הטבלתי אתכם במים, אולם הוא יטביל אתכם ברוח הקודש של אלוהים!“"},{"book":"הבשורה על-פי מרקוס","chapter":"1","verse":"9","text":"יום אחד בא ישוע מנצרת שבגליל, ויוחנן הטביל אותו בנהר הירדן."},{"book":"הבשורה על-פי מרקוס","chapter":"1","verse":"10","text":"כאשר יצא ישוע מהמים נפתחו השמים, ורוח אלוהים בדמות יונה ירדה ונחתה עליו,"},{"book":"הבשורה על-פי מרקוס","chapter":"1","verse":"11","text":"וקול מן השמים קרא: ”אתה בני אהובי, ובך אני חפץ.“"},{"book":"הבשורה על-פי מרקוס","chapter":"1","verse":"12-13","text":"רוח אלוהים נשא מיד את ישוע אל המדבר, שם הוא נשאר לבדו עם חיות המדבר ארבעים יום, והשטן ניגש לנסותו. לאחר מכן באו המלאכים לשרת אותו."},{"book":"הבשורה על-פי מרקוס","chapter":"1","verse":"14","text":"זמן מה לאחר שאסר המלך הורדוס את יוחנן, בא ישוע אל הגליל כדי להכריז על בשורת אלוהים."},{"book":"הבשורה על-פי מרקוס","chapter":"1","verse":"15","text":"”העת הגיעה!“ קרא ישוע. ”מלכות אלוהים קרבה, שובו מדרככם הרעה והאמינו לבשורה!“"},{"book":"הבשורה על-פי מרקוס","chapter":"1","verse":"16","text":"יום אחד כשהתהלך ישוע על חוף הכינרת, ראה את האחים שמעון ו‎אַנְדְּרֵי דגים בעזרת רשתות. הם היו דייגים במקצועם."},{"book":"הבשורה על-פי מרקוס","chapter":"1","verse":"17","text":"”בואו אחרי!“ קרא אליהם ישוע. ”אני אעשה אתכם לדייגי אדם!“"},{"book":"הבשורה על-פי מרקוס","chapter":"1","verse":"18","text":"שני האחים עזבו מיד את הרשתות שלהם והלכו אחריו."},{"book":"הבשורה על-פי מרקוס","chapter":"1","verse":"19","text":"לא הרחק משם ראה ישוע את יעקב ויוחנן בני־זבדי יושבים בסירת דיג ומתקנים את הרשתות."},{"book":"הבשורה על-פי מרקוס","chapter":"1","verse":"20","text":"ישוע קרא להם, והשניים הצטרפו מיד אל החבורה, לאחר שהשאירו את זבדי אביהם בסירה עם מספר דייגים שכירים."},{"book":"הבשורה על-פי מרקוס","chapter":"1","verse":"21","text":"ישוע ומלוויו הגיעו לכפר־נחום. בשבת בבוקר הלכו לבית־הכנסת, וישוע לימד את הקהל."},{"book":"הבשורה על-פי מרקוס","chapter":"1","verse":"22","text":"היהודים בבית־הכנסת נדהמו מהדרשה שלו, מפני שדיבר אליהם בסמכות רבה ולא כמו הסופרים."},{"book":"הבשורה על-פי מרקוס","chapter":"1","verse":"23","text":"בבית־הכנסת היה איש אחוז שד טמא, והלה צעק לפתע:"},{"book":"הבשורה על-פי מרקוס","chapter":"1","verse":"24","text":"”מדוע אתה מטריד אותנו, ישוע מנצרת, האם באת להשמיד את השדים? אני מכיר אותך; אתה בנו הקדוש של אלוהים!“"},{"book":"הבשורה על-פי מרקוס","chapter":"1","verse":"25","text":"ישוע נזף בשד וציווה עליו: ”שתוק וצא החוצה!“"},{"book":"הבשורה על-פי מרקוס","chapter":"1","verse":"26","text":"השד טלטל את האיש המסכן מצד אל צד ויצא ממנו בקול צעקה."},{"book":"הבשורה על-פי מרקוס","chapter":"1","verse":"27","text":"כל הנוכחים השתוממו והחלו לשוחח זה עם זה על המקרה. ”האם זוהי תורה חדשה?“ שאלו בהתרגשות. ”ראו, גם השדים שומעים בקולו!“"},{"book":"הבשורה על-פי מרקוס","chapter":"1","verse":"28","text":"עד מהרה התפשטו השמועות על מעשי ישוע והתפרסמו בכל אזור הגליל."},{"book":"הבשורה על-פי מרקוס","chapter":"1","verse":"29","text":"ישוע ותלמידיו יצאו מבית־הכנסת והלכו לביתם של שמעון ו‎אַנְדְּרֵי."},{"book":"הבשורה על-פי מרקוס","chapter":"1","verse":"30","text":"כאשר נכנסו אל הבית מצאו את חמותו של שמעון שוכבת שם חולה עם חום גבוה. התלמידים פנו מיד אל ישוע וביקשו את עזרתו."},{"book":"הבשורה על-פי מרקוס","chapter":"1","verse":"31","text":"ישוע ניגש אל מיטת החולה, אחז בידה ועזר לה לשבת. החום נעלם מיד, היא קמה ממיטתה והכינה להם אוכל."},{"book":"הבשורה על-פי מרקוס","chapter":"1","verse":"32-33","text":"עם שקיעת השמש התמלאה חצר הבית בחולים ואנשים אחוזי שדים, אשר הובאו אל ישוע כדי שירפא אותם. ליד הבית התאספו כל אנשי העיירה מתוך סקרנות."},{"book":"הבשורה על-פי מרקוס","chapter":"1","verse":"34","text":"ישוע ריפא אנשים רבים שהיו חולים במחלות שונות, וגירש שדים רבים (אולם הוא לא הרשה לשדים לדבר, משום שידעו מי הוא)."},{"book":"הבשורה על-פי מרקוס","chapter":"1","verse":"35","text":"למחרת בבוקר, עוד לפני זריחת השמש, קם ישוע והלך למקום שקט ומבודד כדי להתפלל."},{"book":"הבשורה על-פי מרקוס","chapter":"1","verse":"36-37","text":"שמעון והאחרים יצאו בעקבותיו, וכשמצאו אותו קראו: ”לאן אתה הולך? כולם מחפשים אותך!“"},{"book":"הבשורה על-פי מרקוס","chapter":"1","verse":"38","text":"”איננו יכולים להישאר כל הזמן במקום אחד“, השיב ישוע. ”עלינו ללכת גם למקומות אחרים, כדי לספר לאנשים על מלכות אלוהים; הרי לשם כך באתי!“"},{"book":"הבשורה על-פי מרקוס","chapter":"1","verse":"39","text":"ישוע עבר בכל רחבי הגליל, לימד בבתי־הכנסת וגירש שדים מהרבה אנשים."},{"book":"הבשורה על-פי מרקוס","chapter":"1","verse":"40","text":"פעם בא אליו אדם חולה צרעת והתחנן לפניו שירפא אותו. ”אם רק תרצה, תוכל לרפא אותי“, אמר האיש."},{"book":"הבשורה על-פי מרקוס","chapter":"1","verse":"41","text":"ישוע חש חמלה רבה, ועל כן נגע במצורע ואמר: ”ודאי שאני רוצה. הירפא!“"},{"book":"הבשורה על-פי מרקוס","chapter":"1","verse":"42","text":"הצרעת נעלמה מיד, והאדם נרפא כליל!"},{"book":"הבשורה על-פי מרקוס","chapter":"1","verse":"43","text":"”לך מהר להיבדק אצל הכוהן“, אמר ישוע לאיש בתוקף."},{"book":"הבשורה על-פי מרקוס","chapter":"1","verse":"44","text":"”אל תשכח לקחת איתך קורבן טהרה, כפי שציווה משה על בני־ישראל, כדי שכולם יראו שנרפאת. אל תעצור בדרך לדבר עם איש!“"},{"book":"הבשורה על-פי מרקוס","chapter":"1","verse":"45","text":"אבל האיש לא שמע בקול ישוע, והלך והכריז לכולם שהוא בריא. הוא סיפר לכולם שישוע ריפא אותו ממחלת הצרעת, וכתוצאה מכך שוב לא יכול היה ישוע להיכנס לעיר בגלוי, כי אנשים רבים הלכו אחריו לכל מקום ולא נתנו לו מנוחה. על כן הוא החליט לשבת מחוץ לעיר, אך גם זה לא הועיל, כי תוך זמן קצר מצא אותו ההמון והקיף אותו מכל עבר."}]}