{"data":[{"book":"Ebikolwa byʼAbatume","chapter":"13","verse":"1","text":"Mu Kkanisa y’omu Antiyokiya mwalimu bannabbi n’abayigiriza bano: Balunabba, ne Simooni, eyayitibwanga, “Omuddugavu” ne Lukiyo ow’e Kuleene, ne Manaeni, eyakulira awamu ne kabaka Kerode, ne Sawulo."},{"book":"Ebikolwa byʼAbatume","chapter":"13","verse":"2","text":"Awo bwe baali nga basinza Mukama era nga bwe basiiba, Mwoyo Mutukuvu n’agamba nti, “Munjawulire Balunabba ne Sawulo olw’omulimu gwe mbayitidde.”"},{"book":"Ebikolwa byʼAbatume","chapter":"13","verse":"3","text":"Awo bwe baamala okusaba n’okusiiba, ne bassa emikono gyabwe ku Balunabba ne Sawulo, ne babasiibula ne bagenda."},{"book":"Ebikolwa byʼAbatume","chapter":"13","verse":"4","text":"Awo Balunabba ne Sawulo ne batumibwa Mwoyo Mutukuvu okugenda e Serukiya, gye baava ne bawunguka okulaga e Kupulo."},{"book":"Ebikolwa byʼAbatume","chapter":"13","verse":"5","text":"Bwe baatuuka mu Salamisi ne bayingira mu makuŋŋaaniro g’Abayudaaya ne babuulira ekigambo kya Katonda. Yokaana Makko yali nabo okubaweereza."},{"book":"Ebikolwa byʼAbatume","chapter":"13","verse":"6","text":"Ne bagenda nga babuulira ku kizinga kyonna okutuuka e Pafo. Eyo ne basangayo omufumu Omuyudaaya eyali nnabbi ow’obulimba, erinnya lye Balisa."},{"book":"Ebikolwa byʼAbatume","chapter":"13","verse":"7","text":"Yayitanga ne Serugiyo Pawulo, gavana Omuruumi ow’oku kizinga ekyo. Gavana ono yali musajja w’amagezi, n’atumya Balunabba ne Sawulo ng’ayagala okuwulira ekigambo kya Katonda."},{"book":"Ebikolwa byʼAbatume","chapter":"13","verse":"8","text":"Naye Eruma omufumu (kubanga ago ge makulu g’erinnya lye mu Luyonaani), n’abeekiikamu, n’agezaako okusendasenda gavana aleme okuwuliriza ebigambo eby’okukkiriza."},{"book":"Ebikolwa byʼAbatume","chapter":"13","verse":"9","text":"Naye Sawulo, era ng’ayitibwa Pawulo, n’ajjuzibwa Mwoyo Mutukuvu, n’atunuulira Eruma enkaliriza,"},{"book":"Ebikolwa byʼAbatume","chapter":"13","verse":"10","text":"n’amugamba nti, “Ggwe, omusajja ajudde obulimba bwonna n’obukuusa bwonna, omwana wa Setaani, era omulabe w’obutuukirivu bwonna olikomya ddi okukyusakyusa amakubo ga Katonda amatereevu?"},{"book":"Ebikolwa byʼAbatume","chapter":"13","verse":"11","text":"Kaakano omukono gwa Mukama gukwolekedde, ojja kuziba amaaso, omale ebbanga nga tolaba musana.”"},{"book":"Ebikolwa byʼAbatume","chapter":"13","verse":"12","text":"Awo gavana bwe yalaba ebibaddewo, n’akkiriza, era n’awuniikirira nnyo olw’okuyigiriza kw’ekigambo kya Mukama."},{"book":"Ebikolwa byʼAbatume","chapter":"13","verse":"13","text":"Awo Pawulo ne be yali nabo ne basaabala ku nnyanja okuva e Pafo ne bagoba e Peruga eky’e Panfuliya. Naye Yokaana Makko n’abalekayo n’addayo e Yerusaalemi."},{"book":"Ebikolwa byʼAbatume","chapter":"13","verse":"14","text":"Kyokka Balunabba ne Pawulo ne beeyongerayo mu lugendo lwabwe ne batuuka mu kibuga Antiyokiya ekiri mu Pisidiya. Awo ku lunaku lwa Ssabbiiti ne bagenda ne batuula mu kkuŋŋaaniro."},{"book":"Ebikolwa byʼAbatume","chapter":"13","verse":"15","text":"Ebitundu ebyaggyibwa mu Mateeka ne mu Bannabbi bwe byaggwa okusomebwa, abakulembeze b’ekuŋŋaaniro ne batumira Balunabba ne Pawulo we baali batudde nga bagamba nti, “Abasajja abooluganda, obanga ku mmwe waliwo alina ekigambo ekizimba abantu akyogere.”"},{"book":"Ebikolwa byʼAbatume","chapter":"13","verse":"16","text":"Awo Pawulo n’ayimuka, n’abawenya n’ayogera nti, “Abasajja Abayisirayiri, nammwe abatya Katonda, muwulirize!"},{"book":"Ebikolwa byʼAbatume","chapter":"13","verse":"17","text":"Katonda w’eggwanga lino Isirayiri yalonda bajjajjaffe n’abafuula eggwanga ekkulu bwe baali abagenyi mu nsi y’e Misiri n’oluvannyuma n’abaggyayo n’omukono gwe ogw’amaanyi,"},{"book":"Ebikolwa byʼAbatume","chapter":"13","verse":"18","text":"n’abagumiikiriza okumala emyaka amakumi ana nga bali mu ddungu."},{"book":"Ebikolwa byʼAbatume","chapter":"13","verse":"19","text":"N’azikiriza amawanga musanvu agaabeeranga mu nsi ya Kanani, era ensi eyo n’agiwa Abayisirayiri okubeera omugabo gwabwe,"},{"book":"Ebikolwa byʼAbatume","chapter":"13","verse":"20","text":"okumala emyaka ng’ebikumi bina mu ataano."},{"book":"Ebikolwa byʼAbatume","chapter":"13","verse":"21","text":"Awo abantu ne basaba bafugibwe kabaka. Katonda n’abawa Sawulo mutabani wa Kiisi, ow’omu kika kya Benyamini, n’afugira emyaka amakumi ana."},{"book":"Ebikolwa byʼAbatume","chapter":"13","verse":"22","text":"Naye Katonda n’amuggya ku bwakabaka, n’abuwa Dawudi, oyo Katonda gwe yayogerako obulungi nti, ‘Nnonze Dawudi, mutabani wa Yese, omusajja omutima gwange gwe gwagala ajja okukola bye njagala.’"},{"book":"Ebikolwa byʼAbatume","chapter":"13","verse":"23","text":"“Mu zzadde lye, Katonda mwe yalonda Omulokozi, ye Yesu, nga bwe yasuubiza Isirayiri."},{"book":"Ebikolwa byʼAbatume","chapter":"13","verse":"24","text":"Naye nga tannajja, Yokaana yabuulira abantu bonna mu Isirayiri okubatizibwa okw’okwenenya."},{"book":"Ebikolwa byʼAbatume","chapter":"13","verse":"25","text":"Era Yokaana bwe yali ng’ali kumpi okufundikira omulimu gwe, yagamba nti, ‘Mundowooza kuba ani? Nze siri ye. Laba Ye ajja oluvannyuma lwange, n’okusaanira sisaanira na kusumulula ngatto ze.’"},{"book":"Ebikolwa byʼAbatume","chapter":"13","verse":"26","text":"“Abasajja abooluganda mmwe bazzukulu ba Ibulayimu, nammwe abatya Katonda, obubaka buno obw’obulokozi, bwaffe ffenna wamu."},{"book":"Ebikolwa byʼAbatume","chapter":"13","verse":"27","text":"Ababeera mu Yerusaalemi n’abakulembeze baabwe ne batamumanya oyo newaakubadde ebigambo bya bannabbi, ebyasomebwanga buli Ssabbiiti. Baamusalira omusango, ne batuukiriza ebigambo bino."},{"book":"Ebikolwa byʼAbatume","chapter":"13","verse":"28","text":"Tebaalina nsonga emussa, naye era ne basaba Piraato amutte."},{"book":"Ebikolwa byʼAbatume","chapter":"13","verse":"29","text":"Bwe baamala okutuukiriza byonna ebyamuwandiikwako, n’awanulwayo ku musaalaba n’agalamizibwa mu ntaana."},{"book":"Ebikolwa byʼAbatume","chapter":"13","verse":"30","text":"Naye Katonda n’amuzuukiza mu bafu."},{"book":"Ebikolwa byʼAbatume","chapter":"13","verse":"31","text":"Era abo be yajja nabo e Yerusaalemi ng’ava e Ggaliraaya n’abalabikiranga okumala ennaku nnyingi. Era be bajulirwa be eri abantu."},{"book":"Ebikolwa byʼAbatume","chapter":"13","verse":"32","text":"“Ne kaakano tubategeeza nti, Katonda kye yasuubiza bajjajjaffe"},{"book":"Ebikolwa byʼAbatume","chapter":"13","verse":"33","text":"yakituukiriza mu ffe ne mu baana baffe, bwe yazuukiza Yesu mu bafu. Nga bwe kyawandiikibwa mu Zabbuli eyookubiri nti,"},{"book":"Ebikolwa byʼAbatume","chapter":"13","verse":"34","text":"Kubanga Katonda yasuubiza okumuzuukiza abeere mulamu nate, era nga takyaddayo kuvunda. Ekyawandiikibwa nga bwe kyogera nti:"},{"book":"Ebikolwa byʼAbatume","chapter":"13","verse":"35","text":"Ne mu kyawandiikibwa ekirala agamba nti,"},{"book":"Ebikolwa byʼAbatume","chapter":"13","verse":"36","text":"“Kino kyali tekyogera ku Dawudi, kubanga Dawudi bwe yamala okuweereza omulembe gwe nga Katonda bwe yayagala, n’afa, n’aziikibwa, era omubiri gwe ne guvunda."},{"book":"Ebikolwa byʼAbatume","chapter":"13","verse":"37","text":"Noolwekyo, oyo Katonda gwe yazuukiza teyavunda."},{"book":"Ebikolwa byʼAbatume","chapter":"13","verse":"38","text":"“Abooluganda, mumpulirize! Mu muntu ono Yesu okusonyiyibwa ebibi mwe kubuuliddwa. Kino nga tekiyinzika mu mateeka ga Musa."},{"book":"Ebikolwa byʼAbatume","chapter":"13","verse":"39","text":"Buli amukkiriza n’amwesiga aggyibwako omusango gw’ekibi, n’aweebwa obutuukirivu."},{"book":"Ebikolwa byʼAbatume","chapter":"13","verse":"40","text":"Mwegendereze, ebigambo bya bannabbi bireme kutuukirira ku mmwe, bwe baagamba nti:"},{"book":"Ebikolwa byʼAbatume","chapter":"13","verse":"41","text":"“ ‘Mulabe, mmwe abanyoomi,"},{"book":"Ebikolwa byʼAbatume","chapter":"13","verse":"42","text":"Awo Pawulo ne Balunabba bwe baali bafuluma mu kkuŋŋaaniro, abantu ne babasaba bakomewo ku Ssabbiiti eddirira bongere okubabuulira ku bigambo ebyo."},{"book":"Ebikolwa byʼAbatume","chapter":"13","verse":"43","text":"Abayudaaya bangi awamu n’abatya Katonda abaaliwo mu kusinza okwo mu kkuŋŋaaniro, ne babagoberera. Pawulo ne Balunabba ne banyumya nabo nga bwe batambula mu kkubo, nga babasendasenda banywerere mu kukkiriza ne mu kisa kya Katonda."},{"book":"Ebikolwa byʼAbatume","chapter":"13","verse":"44","text":"Ku Ssabbiiti eyaddirira kumpi buli muntu eyali mu kibuga n’ajja okuwulira ekigambo kya Katonda."},{"book":"Ebikolwa byʼAbatume","chapter":"13","verse":"45","text":"Naye Abayudaaya bwe baalaba ebibiina ebinene nga bizze, ne bakwatibwa obuggya, ne batandika okuwakanya n’okujolonga byonna Pawulo bye yayogeranga."},{"book":"Ebikolwa byʼAbatume","chapter":"13","verse":"46","text":"Awo Pawulo ne Balunabba ne babaanukula n’obuvumu bungi ne babagamba nti, “Kyali kituufu Ekigambo kya Katonda kino okusooka okubuulirwa mmwe Abayudaaya. Naye nga bwe mukigaanyi, ne mweraga nti obulamu obutaggwaawo temubusaanira; kale kaakano ka tukibuulire Abaamawanga."},{"book":"Ebikolwa byʼAbatume","chapter":"13","verse":"47","text":"Kubanga bw’atyo Mukama bwe yatulagira bwe yagamba nti,"},{"book":"Ebikolwa byʼAbatume","chapter":"13","verse":"48","text":"Abaamawanga bwe baawulira ebyo ne bajjula essanyu; era bangi ne bakkiriza, abo Katonda be yalonda okuwa obulamu obutaggwaawo."},{"book":"Ebikolwa byʼAbatume","chapter":"13","verse":"49","text":"Awo ekigambo kya Katonda ne kibuna mu kitundu ekyo kyonna."},{"book":"Ebikolwa byʼAbatume","chapter":"13","verse":"50","text":"Naye Abayudaaya ne bafukuutirira abakazi abaasinzanga Katonda ab’ebitiibwa, n’abakulembeze mu kibuga, ne batandika akeegugungo mu kibiina ky’abantu nga koolekedde Pawulo ne Balunabba, okutuusa lwe baabagoba mu kitundu kyabwe."},{"book":"Ebikolwa byʼAbatume","chapter":"13","verse":"51","text":"Abatume ne babakunkumulira enfuufu ey’omu bigere byabwe, ne babaviira ne balaga mu Ikoniya."},{"book":"Ebikolwa byʼAbatume","chapter":"13","verse":"52","text":"Abayigirizwa ne bajjula essanyu ne Mwoyo Mutukuvu."}]}