{"data":[{"book":"ایوب","chapter":"34","verse":"1","text":"پھر اِلیہو نے بات جاری رکھ کر کہا،"},{"book":"ایوب","chapter":"34","verse":"2","text":"”اے دانش مندو، میرے الفاظ سنیں! اے عالِمو، مجھ پر کان دھریں!"},{"book":"ایوب","chapter":"34","verse":"3","text":"کیونکہ کان یوں الفاظ کی جانچ پڑتال کرتا ہے جس طرح زبان خوراک کو چکھ لیتی ہے۔"},{"book":"ایوب","chapter":"34","verse":"4","text":"آئیں، ہم اپنے لئے وہ کچھ چن لیں جو درست ہے، آپس میں جان لیں کہ کیا کچھ اچھا ہے۔"},{"book":"ایوب","chapter":"34","verse":"5","text":"ایوب نے کہا ہے، ’گو مَیں بےگناہ ہوں توبھی اللہ نے مجھے میرے حقوق سے محروم کر رکھا ہے۔"},{"book":"ایوب","chapter":"34","verse":"6","text":"جو فیصلہ میرے بارے میں کیا گیا ہے اُسے مَیں جھوٹ قرار دیتا ہوں۔ گو مَیں بےقصور ہوں توبھی تیر نے مجھے یوں زخمی کر دیا کہ اُس کا علاج ممکن ہی نہیں۔‘"},{"book":"ایوب","chapter":"34","verse":"7","text":"اب مجھے بتائیں، کیا کوئی ایوب جیسا بُرا ہے؟ وہ تو کفر کی باتیں پانی کی طرح پیتے،"},{"book":"ایوب","chapter":"34","verse":"8","text":"بدکاروں کی صحبت میں چلتے اور بےدینوں کے ساتھ اپنا وقت گزارتے ہیں۔"},{"book":"ایوب","chapter":"34","verse":"9","text":"کیونکہ وہ دعویٰ کرتے ہیں کہ اللہ سے لطف اندوز ہونا انسان کے لئے بےفائدہ ہے۔"},{"book":"ایوب","chapter":"34","verse":"10","text":"چنانچہ اے سمجھ دار مردو، میری بات سنیں! یہ کیسے ہو سکتا ہے کہ اللہ شریر کام کرے؟ یہ تو ممکن ہی نہیں کہ قادرِ مطلق ناانصافی کرے۔"},{"book":"ایوب","chapter":"34","verse":"11","text":"یقیناً وہ انسان کو اُس کے اعمال کا مناسب اجر دے کر اُس پر وہ کچھ لاتا ہے جس کا تقاضا اُس کا چال چلن کرتا ہے۔"},{"book":"ایوب","chapter":"34","verse":"12","text":"یقیناً اللہ بےدین حرکتیں نہیں کرتا، قادرِ مطلق انصاف کا خون نہیں کرتا۔"},{"book":"ایوب","chapter":"34","verse":"13","text":"کس نے زمین کو اللہ کے حوالے کیا؟ کس نے اُسے پوری دنیا پر اختیار دیا؟ کوئی نہیں!"},{"book":"ایوب","chapter":"34","verse":"14","text":"اگر وہ کبھی ارادہ کرے کہ اپنی روح اور اپنا دم انسان سے واپس لے"},{"book":"ایوب","chapter":"34","verse":"15","text":"تو تمام لوگ دم چھوڑ کر دوبارہ خاک ہو جائیں گے۔"},{"book":"ایوب","chapter":"34","verse":"16","text":"اے ایوب، اگر آپ کو سمجھ ہے تو سنیں، میری باتوں پر دھیان دیں۔"},{"book":"ایوب","chapter":"34","verse":"17","text":"جو انصاف سے نفرت کرے کیا وہ حکومت کر سکتا ہے؟ کیا آپ اُسے مجرم ٹھہرانا چاہتے ہیں جو راست باز اور قادرِ مطلق ہے،"},{"book":"ایوب","chapter":"34","verse":"18","text":"جو بادشاہ سے کہہ سکتا ہے، ’اے بدمعاش!‘ اور شرفا سے، ’اے بےدینو!‘؟"},{"book":"ایوب","chapter":"34","verse":"19","text":"وہ تو نہ رئیسوں کی جانب داری کرتا، نہ عُہدے داروں کو پست حالوں پر ترجیح دیتا ہے، کیونکہ سب ہی کو اُس کے ہاتھوں نے بنایا ہے۔"},{"book":"ایوب","chapter":"34","verse":"20","text":"وہ پل بھر میں، آدھی رات ہی مر جاتے ہیں۔ شرفا کو ہلایا جاتا ہے تو وہ کوچ کر جاتے ہیں، طاقت وروں کو بغیر کسی تگ و دَو کے ہٹایا جاتا ہے۔"},{"book":"ایوب","chapter":"34","verse":"21","text":"کیونکہ اللہ کی آنکھیں انسان کی راہوں پر لگی رہتی ہیں، آدم زاد کا ہر قدم اُسے نظر آتا ہے۔"},{"book":"ایوب","chapter":"34","verse":"22","text":"کہیں اِتنی تاریکی یا گھنا اندھیرا نہیں ہوتا کہ بدکار اُس میں چھپ سکے۔"},{"book":"ایوب","chapter":"34","verse":"23","text":"اور اللہ کسی بھی انسان کو اُس وقت سے آگاہ نہیں کرتا جب اُسے الٰہی تختِ عدالت کے سامنے آنا ہے۔"},{"book":"ایوب","chapter":"34","verse":"24","text":"اُسے تحقیقات کی ضرورت ہی نہیں بلکہ وہ زورآوروں کو پاش پاش کر کے دوسروں کو اُن کی جگہ کھڑا کر دیتا ہے۔"},{"book":"ایوب","chapter":"34","verse":"25","text":"وہ تو اُن کی حرکتوں سے واقف ہے اور اُنہیں رات کے وقت یوں تہہ و بالا کر سکتا ہے کہ چُور چُور ہو جائیں۔"},{"book":"ایوب","chapter":"34","verse":"26","text":"اُن کی بےدینی کے جواب میں وہ اُنہیں سب کی نظروں کے سامنے پٹخ دیتا ہے۔"},{"book":"ایوب","chapter":"34","verse":"27","text":"اُس کی پیروی سے ہٹنے اور اُس کی راہوں کا لحاظ نہ کرنے کا یہی نتیجہ ہے۔"},{"book":"ایوب","chapter":"34","verse":"28","text":"کیونکہ اُن کی حرکتوں کے باعث پست حالوں کی چیخیں اللہ کے سامنے اور مصیبت زدوں کی التجائیں اُس کے کان تک پہنچیں۔"},{"book":"ایوب","chapter":"34","verse":"29","text":"لیکن اگر وہ خاموش بھی رہے تو کون اُسے مجرم قرار دے سکتا ہے؟ اگر وہ اپنے چہرے کو چھپائے رکھے تو کون اُسے دیکھ سکتا ہے؟ وہ تو قوم پر بلکہ ہر فرد پر حکومت کرتا ہے"},{"book":"ایوب","chapter":"34","verse":"30","text":"تاکہ شریر حکومت نہ کریں اور قوم پھنس نہ جائے۔"},{"book":"ایوب","chapter":"34","verse":"31","text":"بہتر ہے کہ آپ اللہ سے کہیں، ’مجھے غلط راہ پر لایا گیا ہے، آئندہ مَیں دوبارہ بُرا کام نہیں کروں گا۔"},{"book":"ایوب","chapter":"34","verse":"32","text":"جو کچھ مجھے نظر نہیں آتا وہ مجھے سکھا، اگر مجھ سے ناانصافی ہوئی ہے تو آئندہ ایسا نہیں کروں گا۔‘"},{"book":"ایوب","chapter":"34","verse":"33","text":"کیا اللہ کو آپ کو وہ اجر دینا چاہئے جو آپ کی نظر میں مناسب ہے، گو آپ نے اُسے رد کر دیا ہے؟ لازم ہے کہ آپ خود ہی فیصلہ کریں، نہ کہ مَیں۔ لیکن ذرا وہ کچھ پیش کریں جو کچھ آپ صحیح سمجھتے ہیں۔"},{"book":"ایوب","chapter":"34","verse":"34","text":"سمجھ دار لوگ بلکہ ہر دانش مند جو میری بات سنے فرمائے گا،"},{"book":"ایوب","chapter":"34","verse":"35","text":"’ایوب علم کے ساتھ بات نہیں کر رہا، اُس کے الفاظ فہم سے خالی ہیں۔"},{"book":"ایوب","chapter":"34","verse":"36","text":"کاش ایوب کی پوری جانچ پڑتال کی جائے، کیونکہ وہ شریروں کے سے جواب پیش کرتا،"},{"book":"ایوب","chapter":"34","verse":"37","text":"وہ اپنے گناہ میں اضافہ کر کے ہمارے رُوبرُو اپنے جرم پر شک ڈالتا اور اللہ پر متعدد الزامات لگاتا ہے‘۔“"}]}