{"data":[{"book":"2 Samuel","chapter":"3","verse":"1","text":"Ɔko a ɛbɛtɔɔ wɔn a wɔwɔ Saulo afa ne wɔn a wɔwɔ Dawid afa no kyɛree yie, na ne ahyɛaseɛ nie. Ɛberɛ a Dawid adedie renya ahoɔden no, na Saulo adedie no resɛe."},{"book":"2 Samuel","chapter":"3","verse":"2","text":"Yeinom ne Dawid mmammarima a wɔwoo wɔn wɔ Hebron:"},{"book":"2 Samuel","chapter":"3","verse":"3","text":"Deɛ ɔtɔ so mmienu no din de Kileab a ɔyɛ Abigail a na ɔyɛ Nabal a ɔfiri Karmel no kunabaa babarima;"},{"book":"2 Samuel","chapter":"3","verse":"4","text":"Deɛ ɔtɔ so ɛnan no din de Adoniya a ɔyɛ Hagit babarima;"},{"book":"2 Samuel","chapter":"3","verse":"5","text":"Na deɛ ɔtɔ so nsia no din de Yitream a ɔyɛ Dawid yere Egla babarima."},{"book":"2 Samuel","chapter":"3","verse":"6","text":"Ɛberɛ a na ɔko a ɛda Saulo fie ne Dawid fie no gu so no, na Abner yɛ ntuanoni a ɔwɔ tumi wɔ wɔn a wɔdi Saulo akyi no so."},{"book":"2 Samuel","chapter":"3","verse":"7","text":"Emu hɔ Is-Boset bɔɔ Abner kwaadu sɛ ɔne nʼagya Saulo mpena a wɔfrɛ no Rispa, a ɔyɛ Aya babaa, ada."},{"book":"2 Samuel","chapter":"3","verse":"8","text":"Abner bo fuu yie kaa sɛ, “Meyɛ nkraman sodifoɔ wɔ Yuda na wɔadwoodwoo me saa? Deɛ mayɛ ama wo ne wʼagya, a mannyi mo amma Dawid no, mʼayɛyie ne sɛ, mode ɔbaa yi ho asɛm rekyekyere me?"},{"book":"2 Samuel","chapter":"3","verse":"9","text":"Sɛ mammoa Dawid ma ne nsa anka deɛ Awurade hyɛɛ ho bɔ no a, Onyankopɔn ne me nni no nwononwono."},{"book":"2 Samuel","chapter":"3","verse":"10","text":"Mede Saulo ahennie bɛkɔ akɔma Dawid na matim Dawid ahennwa ase wɔ Israel ne Yuda so afiri Dan akɔsi Beer-Seba.”"},{"book":"2 Samuel","chapter":"3","verse":"11","text":"Esiane sɛ na Is-Boset suro Abner enti, wantumi ankasa bio."},{"book":"2 Samuel","chapter":"3","verse":"12","text":"Afei, Abner tuu abɔfoɔ kɔɔ Dawid nkyɛn kɔka kyerɛɛ no sɛ, “Ma yɛnyɛ nhyehyɛeɛ na mɛboa ama yɛadane Israelman mu no nyinaa ama wo.”"},{"book":"2 Samuel","chapter":"3","verse":"13","text":"Dawid buaa sɛ, “Ɛyɛ asɛm papa, nanso me ne wo renyɛ saa nhyehyɛeɛ no gye sɛ, sɛ woreba a, wode me yere Mikal a ɔyɛ Saulo babaa no brɛ me.”"},{"book":"2 Samuel","chapter":"3","verse":"14","text":"Enti, Dawid soma ma wɔkɔbɔɔ Saulo babarima Is-Boset amaneɛ sɛ, “Ma me nsa nka me yere Mikal, ɛfiri sɛ, mede Filistifoɔ ɔha nkwa na ɛtɔɔ no.”"},{"book":"2 Samuel","chapter":"3","verse":"15","text":"Enti, Is-Boset gyee Mikal firii ne kunu Paltiel a ɔyɛ Lais babarima no nsam."},{"book":"2 Samuel","chapter":"3","verse":"16","text":"Na Paltiel de su dii ɔbaa no akyi kɔduruu Bahurim. Na Abner ka kyerɛɛ no sɛ, “Sane kɔ efie.” Na Paltiel sane kɔɔ efie."},{"book":"2 Samuel","chapter":"3","verse":"17","text":"Na Abner ne Israel ntuanofoɔ adidi nkɔmmɔ. Ɔka kyerɛɛ wɔn sɛ, “Mmerɛ kakra a atwam nie no, na mopɛ sɛ mosi Dawid ɔhene."},{"book":"2 Samuel","chapter":"3","verse":"18","text":"Ɛberɛ no nie. Ɛfiri sɛ, Awurade aka sɛ, ‘Mayi Dawid sɛ ɔnnye me nkurɔfoɔ mfiri Filistifoɔ ne wɔn atamfoɔ nyinaa nsam.’ ”"},{"book":"2 Samuel","chapter":"3","verse":"19","text":"Abner sane ne Benyamin abusua mu ntuanofoɔ kasaeɛ. Afei, ɔkɔɔ Hebron kɔbɔɔ Dawid amaneɛ sɛ, Israel nyinaa ne Benyamin taa wʼakyi."},{"book":"2 Samuel","chapter":"3","verse":"20","text":"Ɛberɛ a Abner ne ne mmarima aduonu baa Hebron no, Dawid too wɔn ɛpono kɛseɛ."},{"book":"2 Samuel","chapter":"3","verse":"21","text":"Na Abner ka kyerɛɛ Dawid sɛ, “Ma menkɔ na menkɔfrɛ Israel nnipa nyinaa na wɔmmra wʼafa. Wɔne wo bɛyɛ apam, na wɔasi wo ɔhene. Na ɛbɛma woadi biribiara a wʼakoma pɛ so.” Enti, Dawid maa Abner kɔɔ dwoodwoo."},{"book":"2 Samuel","chapter":"3","verse":"22","text":"Abner kɔeɛ ara pɛ, Yoab ne Dawid akodɔm no bi firi ɔsa mu baeɛ a wɔkura asadeɛ bebree."},{"book":"2 Samuel","chapter":"3","verse":"23","text":"Ɛberɛ a wɔka kyerɛɛ Yoab sɛ Abner baa hɔ nkyɛree koraa, na ɔbɛsraa ɔhene, ama ɔhene ama no kɔ asomdwoeɛ mu no,"},{"book":"2 Samuel","chapter":"3","verse":"24","text":"Yoab yɛɛ ntɛm kɔhunuu ɔhene bisaa no sɛ, “Ɛdeɛn na woayɛ yi? Abner kɔ a womaa no kɔeɛ yi, wokyerɛ sɛn?"},{"book":"2 Samuel","chapter":"3","verse":"25","text":"Wonim pefee sɛ, ɔbaa wo so sɛ ɔkwansrafoɔ, bɛhwehwɛɛ deɛ woreyɛ nyinaa mu anaa?”"},{"book":"2 Samuel","chapter":"3","verse":"26","text":"Ɛhɔ ara, Yoab firi Dawid nkyɛn, na ɔsomaa abɔfoɔ sɛ wɔnti Abner. Wɔkɔtoo no Sira ɔtadeɛ ho, twee no de no baeɛ. Nanso, na Dawid nnim ho hwee."},{"book":"2 Samuel","chapter":"3","verse":"27","text":"Afei, Abner sane kɔɔ Hebron no, Yoab frɛɛ no kɔɔ nkyɛn kɔsii ɛpono ano te sɛ deɛ ɔrekɔka kɔkoamsɛm akyerɛ no no. Na ɛhɔ no na ɛsiane sɛ ɔpɛ sɛ ɔtɔ ne nuabarima Asahel so wedeɛ no enti, Yoab wɔɔ Abner yafunu mu sekan ma ɔwuiɛ."},{"book":"2 Samuel","chapter":"3","verse":"28","text":"Akyire no a Dawid tee saa asɛm yi no, ɔkaa sɛ, “Me ne mʼahemman nnim saa asɛm a ɛfa Abner yi ho hwee wɔ Awurade anim."},{"book":"2 Samuel","chapter":"3","verse":"29","text":"Ne mogya ngu Yoab ne nʼagya fie so! Yoab efie deɛ, awoɔ ntoatoasoɔ mu nyinaa, obi a watutu akuro anaa ɔyare kwata, deɛ ɔnam poma ho nanteɛ anaa deɛ ɔwu akofena ano ne deɛ ɔsrɛsrɛ aduane rempa hɔ da.”"},{"book":"2 Samuel","chapter":"3","verse":"30","text":"Yoab ne ne nuabarima Abisai kumm Abner, ɛfiri sɛ, Abner kumm wɔn nuabarima Asahel wɔ akono wɔ Gibeon."},{"book":"2 Samuel","chapter":"3","verse":"31","text":"Na Dawid ka kyerɛɛ Yoab ne nnipa a wɔka ne ho no nyinaa sɛ, “Monsunsuane mo ntoma mu, na momfira ayitoma. Montwa Abner agyaadwoɔ.” Na ɔhene Dawid ankasa dii santen a wɔato no akyi, kɔɔ ɛda no so."},{"book":"2 Samuel","chapter":"3","verse":"32","text":"Wɔsiee Abner wɔ Hebron, na ɔhene Dawid ne nnipa no nyinaa suu wɔ ne damena no ho."},{"book":"2 Samuel","chapter":"3","verse":"33","text":"Afei, ɔhene too saa kwadwom yi maa Abner:"},{"book":"2 Samuel","chapter":"3","verse":"34","text":"Wɔankyekyere wo nsa;"},{"book":"2 Samuel","chapter":"3","verse":"35","text":"Ɛda a wɔreyɛ ayie no, Dawid annidi da mu no nyinaa, maa afei, obiara srɛɛ no sɛ ɔnnidi. Nanso, na Dawid aka ntam sɛ, “Sɛ medidi ansa na owia akɔtɔ a, Onyankopɔn nku me.”"},{"book":"2 Samuel","chapter":"3","verse":"36","text":"Yei sɔɔ nnipa no ani yie. Nokorɛm, biribiara a ɔhene no yɛeɛ no sɔɔ ɔmanfoɔ no ani."},{"book":"2 Samuel","chapter":"3","verse":"37","text":"Yei maa obiara a ɔte Yuda ne Israel no hunuu sɛ, ɛnyɛ ɔhene Dawid na ɔkumm Abner."},{"book":"2 Samuel","chapter":"3","verse":"38","text":"Na ɔhene Dawid bisaa ɔmanfoɔ no sɛ, “Monhunu sɛ ɔkannifoɔ kɛseɛ ne onipa kɛseɛ atɔ fam ɛnnɛ wɔ Israel anaa?"},{"book":"2 Samuel","chapter":"3","verse":"39","text":"Na ɛwom sɛ me ne ɔhene a wɔasra no deɛ, nanso Seruia mmammarima Yoab ne Abisai deɛ, wɔyɛ den dodo ma me sɛ mɛtumi aka wɔn ahyɛ. Ɛno enti, Awurade ntua saa mmarima amumuyɛfoɔ yi so ka wɔ wɔn amumuyɛsɛm ho.”"}]}