{"data":[{"book":"Matei","chapter":"19","verse":"1","text":"Yesu paayomwi longela ago, aabu'i ku Galilaya yenda lwingo lwa ku Yudea kwiyi' ya libi'ndi' lya Yordani."},{"book":"Matei","chapter":"19","verse":"2","text":"Bandu baingi baatikunki'ngama kwo, naywembe ngaatepwa."},{"book":"Matei","chapter":"19","verse":"3","text":"Bi'ngi' ba Mafalisayo baatikumwisilya, ngabannaluya kwa kumpi'ndi'ka, “Buli yendayi'ki'ti'lwa mundu kumpeya talaka nnyumbowe kwa kitumbu sosoti?”"},{"book":"Matei","chapter":"19","verse":"4","text":"Yesu ngaayangwa, “Buli, munasomali mu Maandiko Mapeleteu panga Nnu'ngu' ywaamumbite mundu bu'ka kwai'mbu', aampangite nnalu'me na nnwawa,"},{"book":"Matei","chapter":"19","verse":"5","text":"ngabaya, ‘Kwa kitumbu si' nnalu'me alu'a kwaleka tati' bake na mau' bake no lu'mbana na nnyumbowe, na abo abi'li' baapanga yi'ga yimo?’"},{"book":"Matei","chapter":"19","verse":"6","text":"Kwa nyo, bembe abi'li' li kai', ila yi'ga yimo. Bai, sakilu'mbaniye Nnu'ngu', mundu kane alekanganiye.”"},{"book":"Matei","chapter":"19","verse":"7","text":"Lakini bembe ngabannaluya, “Tumbwe lelo mwanjaa buli Musa aamulise panga nnwawa apeyelwe talaka no lekelwa?”"},{"book":"Matei","chapter":"19","verse":"8","text":"Yesu ngaayangwa, “Musa aannyi'ki'tiye kwaleka akinayumbo binu kwa kitumbu sa unonopau wa myoyo yinu. Lakini bu'ka kwai'mbu' yaabileli nyo."},{"book":"Matei","chapter":"19","verse":"9","text":"Nanenga nimmakianga, ywoywoti ywaalu'a kunneka nnyumbowe, ila kwa mwanjaa ya upege, no kobeka nnwawa ywi'ngi' apanga ugoni.”"},{"book":"Matei","chapter":"19","verse":"10","text":"Banamasi' bake ngabammakia, “Mana ipangite makowe ga nnalu'me na nnyumbowe nga nyo, nantali kotoka kobeka.”"},{"book":"Matei","chapter":"19","verse":"11","text":"Yesu ngaabakia, “Boti li babakombwa kulipokya liyi'gi'yo li', ila balu' bai babayaliwite na Nnu'ngu'."},{"book":"Matei","chapter":"19","verse":"12","text":"Kwa mwanjaa kubile na itumbu yambone yo kotoka kobeka. Bi'ngi' kwa mwanjaa babelekwi awaambende, bi'ngi' bapangilwe na bandu babe awaambende, na bi'ngi' baamwile kobekali kwa kitumbu sa Ukulungwa wa Kunani. Ywakombwa kulipokya liyi'gi'yo li'no, alipoki.”"},{"book":"Matei","chapter":"19","verse":"13","text":"Bu'kapo bandu ngabannetya Yesu bana anangu'ta li'nga aabi'ki moko na kwalu'bya. Lakini banamasi' bake ngabaakalipya."},{"book":"Matei","chapter":"19","verse":"14","text":"Yesu ngabaya, “Mwaleke abo bana baise kasangu', wala kanemwakanikiye, kwa mwanjaa Ukulungwa wa Kunani ngawa bandu bababile kati bana ba.”"},{"book":"Matei","chapter":"19","verse":"15","text":"Bai, ngaabi'kya moko, bu'kapo ngabu'ka pandu po."},{"book":"Matei","chapter":"19","verse":"16","text":"Mundu yumo aamwisili Yesu, ngaannaluya, “Mwalimu, nipange kili'be saku' kinogau li'nga niupate ukoto wangayomoka?”"},{"book":"Matei","chapter":"19","verse":"17","text":"Yesu ngammakia, “Mboni unilaluya bu'kana na likowe linogau? Yumo bai ywabile nnogau. Mana kaupala yingya muukoto wangayomoka, wikamwe amuli ya Nnu'ngu'.”"},{"book":"Matei","chapter":"19","verse":"18","text":"Yu'lu' mundu ngaannaluya, “Amuli yaku'?” Yesu ngabaya, “Kaneubulage, kaneupange upege, kaneuyibe, kaneukong'ondeli ubu'su',"},{"book":"Matei","chapter":"19","verse":"19","text":"waisimu tati' bako na mau' bako, na umpende ywapapipi yako kati mwawipenda wamwene.”"},{"book":"Matei","chapter":"19","verse":"20","text":"Aywo mwinsembe ngammakia, “Ago goti nigakamwile, nipu'ngu'kilwe muno na ki'li'?”"},{"book":"Matei","chapter":"19","verse":"21","text":"Yesu ngammakia, “Mana upendi panga wantimya, uyende ukapi'mi'ye mali yako, ela yo waapei aki'ba, nawenga wabaa na amana kunani, bu'kapo uniki'ngame”."},{"book":"Matei","chapter":"19","verse":"22","text":"Aywo mwinsembe paayu'wine ago aayi'i kasake abile kanyopa kwa mwanjaa abile na mali yambone."},{"book":"Matei","chapter":"19","verse":"23","text":"Yesu ngaabakia banamasi' bake, “Kakape nimmakianga, yapanga nonopa kwa tayili yingya muukulungwa wa kunani."},{"book":"Matei","chapter":"19","verse":"24","text":"Kai' nimmakianga, yapanga kwani ngamia pi'ta pa lipoyo lya singano kuliko tayili yingya muukulungwa wa Nnu'ngu'.”"},{"book":"Matei","chapter":"19","verse":"25","text":"Balu' banamasi' pabayu'wine go baatisangala, ngabannaluya, “Nyai lelo ywakombwa kosopolelwa?”"},{"book":"Matei","chapter":"19","verse":"26","text":"Yesu ngaalola, ngabaya, “Kwa mundu likowe li' liwesekanikali, lakini kwa Nnu'ngu' makowe goti gendawesekana.”"},{"book":"Matei","chapter":"19","verse":"27","text":"Bu'kapo Petili ngabaya, “Na twenga buli? Tugalei goti kukuki'ngama wenga, twaapata ki'li'?”"},{"book":"Matei","chapter":"19","verse":"28","text":"Yesu ngaabakia, “Kakape nimmakianga, Mwana wa Mundu paalu'a tama pakiti'gu' sake kitukupu sa lenji mudunia yayambi', mwenga mwamuniki'ngime mwaatama mwiiti'gu' ku'mi na ibi'li' kamwiukumu ngolo ku'mi na ibi'li' ya Isilaili."},{"book":"Matei","chapter":"19","verse":"29","text":"Na kila mundu ywailei nyumba yake, mwasawe, nnu'mbu'we, tati', mau', bana, au migunda kwa kitumbu sa nenga aapokya mala mya no pi'ti'li'ki'a na aapata ukoto wangayomoka."},{"book":"Matei","chapter":"19","verse":"30","text":"Lakini baingi babalu'a baa alongoi baalu'a panga bansu'gu', na bansu'gu' bapanga alongoi.”"}]}