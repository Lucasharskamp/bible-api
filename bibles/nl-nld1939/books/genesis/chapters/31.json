{"data":[{"book":"Genesis","chapter":"31","verse":"1","text":"Jakob vernam, dat de zonen van Laban zeiden: Jakob heeft zich meester gemaakt van heel het vermogen van onzen vader, en zich uit de bezittingen van onzen vader al die rijkdom verworven."},{"book":"Genesis","chapter":"31","verse":"2","text":"Ook zag Jakob aan Labans gezicht, dat hij hem niet meer zo gunstig gezind was als vroeger."},{"book":"Genesis","chapter":"31","verse":"3","text":"Daarenboven sprak Jahweh tot Jakob: Keer terug naar het land uwer vaderen en naar uw familie; Ik zal u bijstaan."},{"book":"Genesis","chapter":"31","verse":"4","text":"Toen zond Jakob een boodschap naar Rachel en Lea, en liet haar naar het veld bij zijn kudde roepen."},{"book":"Genesis","chapter":"31","verse":"5","text":"Hij zeide tot haar: Ik zie, dat uw vader mij niet meer zo gunstig gezind is als vroeger; maar de God van mijn vader staat mij bij."},{"book":"Genesis","chapter":"31","verse":"6","text":"Gij weet zelf, dat ik naar best vermogen uw vader gediend heb,"},{"book":"Genesis","chapter":"31","verse":"7","text":"ofschoon uw vader mij heeft bedrogen, en wel tienmaal mijn loon heeft gewijzigd. Maar God stond hem niet toe, mij te benadelen."},{"book":"Genesis","chapter":"31","verse":"8","text":"Wanneer hij zeide: de gevlekte dieren zullen uw loon zijn, wierp de hele kudde gevlekte jongen. En als hij zeide: de gestreepte dieren zullen uw loon zijn, wierp de hele kudde gestreepte."},{"book":"Genesis","chapter":"31","verse":"9","text":"Zo ontnam God aan uw vader wat hij bezat, en gaf het aan mij."},{"book":"Genesis","chapter":"31","verse":"10","text":"Ook gebeurde het eens in de bronstijd der kudde, dat ik in een droom mijn ogen opsloeg en zag, hoe de gestreepte, gespikkelde en gevlekte bokken de geiten besprongen."},{"book":"Genesis","chapter":"31","verse":"11","text":"En de engel van Jahweh sprak tot mij in de droom: Jakob! Ik antwoordde: Hier ben ik!"},{"book":"Genesis","chapter":"31","verse":"12","text":"Hij sprak: Sla uw ogen op en zie, hoe alle bokken, die de geiten bespringen, gestreept, gespikkeld of gevlekt zijn. Want Ik heb alles gezien, wat Laban u aandoet."},{"book":"Genesis","chapter":"31","verse":"13","text":"Ik ben de God van Betel, waar gij de gedenksteen hebt gezalfd, en Mij een gelofte hebt gedaan. Maak u nu gereed, om uit dit land te vertrekken en terug te keren naar uw geboortegrond."},{"book":"Genesis","chapter":"31","verse":"14","text":"Rachel en Lea antwoordden hem: Hebben we soms nog deel of erfenis in het huis van onzen vader?"},{"book":"Genesis","chapter":"31","verse":"15","text":"Zijn we door hem niet als vreemden beschouwd. Ja, hij heeft ons verkocht, en bovendien onze bruidsprijs verteerd."},{"book":"Genesis","chapter":"31","verse":"16","text":"Waarachtig, heel het vermogen, dat God onzen vader heeft ontnomen, behoort aan ons en onze kinderen. Doe dus alles wat God u gezegd heeft."},{"book":"Genesis","chapter":"31","verse":"17","text":"Toen stond Jakob op, zette zijn zonen en vrouwen op kamelen,"},{"book":"Genesis","chapter":"31","verse":"18","text":"en voerde zijn vee en al zijn have, die hij bezat, en heel het vermogen, dat hij in Paddan-Aram had verworven, met zich mee, om naar zijn vader Isaäk in het land Kanaän te vertrekken."},{"book":"Genesis","chapter":"31","verse":"19","text":"En terwijl Laban afwezig was, om zijn schapen te scheren, stal Rachel de terafim van haar vader."},{"book":"Genesis","chapter":"31","verse":"20","text":"Jakob bedroog Laban, den Arameër, door zijn vlucht voor hem verborgen te houden."},{"book":"Genesis","chapter":"31","verse":"21","text":"Zo nam hij de wijk met alles, wat hij bezat, stak de rivier over, en sloeg de weg in naar het gebergte van Gilad."},{"book":"Genesis","chapter":"31","verse":"22","text":"Op de derde dag kwam men Laban boodschappen, dat Jakob de vlucht had genomen."},{"book":"Genesis","chapter":"31","verse":"23","text":"Aanstonds verzamelde hij zijn verwanten, zette hem zeven dagen lang achterna, en haalde hem bij het gebergte van Gilad in."},{"book":"Genesis","chapter":"31","verse":"24","text":"Maar die nacht verscheen God in een droom aan Laban, den Arameër, en sprak tot hem: Pas er voor op, Jakob ook maar iets te verwijten."},{"book":"Genesis","chapter":"31","verse":"25","text":"Laban had Jakob ingehaald, toen deze zijn tent had gespannen in het gebergte: en nadat ook Laban zijn tent in het gebergte Gilad had opgeslagen,"},{"book":"Genesis","chapter":"31","verse":"26","text":"zei Laban tot Jakob: Wat hebt ge gedaan, met mij zo te bedriegen en mijn dochters weg te slepen, als waren ze geroofd met het zwaard in de vuist?"},{"book":"Genesis","chapter":"31","verse":"27","text":"Waarom zijt ge heimelijk gevlucht; waarom hebt ge mij misleid, en mij niets laten weten? Ik zou u uitgeleide hebben gedaan onder jubel en gezang, met tamboerijn en harp."},{"book":"Genesis","chapter":"31","verse":"28","text":"Ge hebt me zelfs belet, om mijn zonen en dochters vaarwel te kussen. Hoe dom hebt ge gedaan!"},{"book":"Genesis","chapter":"31","verse":"29","text":"Ik heb het in mijn hand, u kwaad te doen; maar de God van uw vader zeide deze nacht tot mij: Pas er voor op, Jakob ook maar iets te verwijten."},{"book":"Genesis","chapter":"31","verse":"30","text":"Maar als ge zijt heengegaan, enkel omdat ge zo vurig naar uw vaderlijk huis verlangt, waarom hebt ge dan mijn goden gestolen? Toen gaf Jakob Laban ten antwoord:"},{"book":"Genesis","chapter":"31","verse":"31","text":"Omdat ik bang was en dacht, dat gij mij anders met geweld uw dochters zoudt ontnemen."},{"book":"Genesis","chapter":"31","verse":"32","text":"Maar hij, bij wien gij uw goden vindt, blijft niet in leven! Onderzoek dus in tegenwoordigheid van onze verwanten, wat er van u bij mij wordt gevonden, en neem dat mee. Want Jakob wist niet, dat Rachel ze gestolen had."},{"book":"Genesis","chapter":"31","verse":"33","text":"Laban ging dus de tent van Jakob binnen, en daarna de tenten van Lea en van de beide slavinnen, maar hij vond niets. Uit de tent van Lea gekomen, ging hij de tent van Rachel binnen."},{"book":"Genesis","chapter":"31","verse":"34","text":"Maar Rachel had de terafim weggenomen, ze in het zadel van haar kameel verstopt, en was er op gaan zitten. Laban doorzocht de hele tent, maar vond niets."},{"book":"Genesis","chapter":"31","verse":"35","text":"Want ze zei tot haar vader: Mijn heer neme het mij niet kwalijk, dat ik niet voor u kan opstaan; want het gaat me naar de wijze der vrouwen. Hoe hij ook zocht, hij vond de terafim niet."},{"book":"Genesis","chapter":"31","verse":"36","text":"Toen ontstak Jakob in toorn, en beet Laban nijdig toe: Wat is eigenlijk mijn vergrijp en mijn misdaad, dat ge me zo verwoed achtervolgt,"},{"book":"Genesis","chapter":"31","verse":"37","text":"en heel mijn hebben en houden doorsnuffelt? Hebt ge soms iets van uw eigen huisraad gevonden? Leg het dan neer voor mijn en uw verwanten, en laten zij tussen ons beiden beslissen."},{"book":"Genesis","chapter":"31","verse":"38","text":"Twintig jaar lang ben ik bij u geweest. Uw schapen en geiten hebben geen misdracht gehad, de rammen van uw kudden heb ik niet opgegeten."},{"book":"Genesis","chapter":"31","verse":"39","text":"Wat door wilde dieren verscheurd werd, heb ik op u niet verhaald, maar het telkens vergoed. Van mij hebt ge terug durven eisen, wat mij des daags of des nachts werd ontstolen."},{"book":"Genesis","chapter":"31","verse":"40","text":"Overdag verging ik van hitte en van koude des nachts, en de slaap vluchtte weg van mijn ogen."},{"book":"Genesis","chapter":"31","verse":"41","text":"Twintig jaar lang ben ik nu in uw huis; veertien jaar diende ik u om uw twee dochters, zes jaar om uw kudde, en mijn loon hebt ge wel tienmaal veranderd."},{"book":"Genesis","chapter":"31","verse":"42","text":"Als de God van mijn vader, de God van Abraham en de Gevreesde van Isaäk, mij niet had geholpen, dan hadt ge me nu met lege handen laten gaan. Maar God heeft mijn ellende en mijn moeizame arbeid gezien, en in de afgelopen nacht heeft Hij vonnis gewezen."},{"book":"Genesis","chapter":"31","verse":"43","text":"Toen nam Laban het woord, en zeide tot Jakob: Het zijn mijn eigen dochters en zonen, het is mijn eigen vee, en alles wat gij hier ziet, is van mij. Hoe zou ik dan nu mijn eigen dochters leed kunnen doen, of haar zonen, die zij hebben gebaard?"},{"book":"Genesis","chapter":"31","verse":"44","text":"Kom, laten we liever een verbond met elkaar sluiten; en al is er ook niemand anders bij, zie God zal getuige zijn tussen mij en u."},{"book":"Genesis","chapter":"31","verse":"45","text":"Toen nam Jakob een steen, en richtte die als gedenkteken op."},{"book":"Genesis","chapter":"31","verse":"46","text":"En Jakob sprak tot zijn verwanten: Raapt stenen bijeen. Ze verzamelden dus stenen, maakten een steenhoop, en hielden daar op die steenhoop een maaltijd."},{"book":"Genesis","chapter":"31","verse":"47","text":"Laban noemde hem Jegar-Sahadoeta, en Jakob noemde hem Gal-Ed."},{"book":"Genesis","chapter":"31","verse":"48","text":"Nu sprak Laban: Deze steenhoop zij heden een getuige tussen mij en u. Daarom noemde hij hem Gal-Ed"},{"book":"Genesis","chapter":"31","verse":"49","text":"en Mispa. Want hij ging voort: Jahweh zij de Wacht tussen mij en u, wanneer we ons van elkander hebben gescheiden:"},{"book":"Genesis","chapter":"31","verse":"50","text":"“Ge zult mijn dochters nooit mishandelen, en geen andere vrouwen nemen buiten mijn dochters”. En al is er ook niemand bij, zie, God is getuige tussen mij en u."},{"book":"Genesis","chapter":"31","verse":"51","text":"En Laban vervolgde tot Jakob: Zie deze steenhoop en deze gedenksteen, die ik heb opgericht, staan tussen ons in."},{"book":"Genesis","chapter":"31","verse":"52","text":"Deze steenhoop is getuige, en getuige is ook deze gedenksteen: “Ik zal nooit voorbij deze steenhoop met kwade bedoelingen naar u toe komen, en gij voorbij deze steenhoop en deze gedenksteen niet naar mij!"},{"book":"Genesis","chapter":"31","verse":"53","text":"De God van Abraham, en de God van Nachor moge oordelen tussen ons beiden”. En Jakob zwoer het bij den Gevreesde van Isaäk, zijn vader."},{"book":"Genesis","chapter":"31","verse":"54","text":"Nu slachtte Jakob een offerande op de berg, en nodigde zijn verwanten tot de maaltijd uit; en nadat zij hadden gegeten, bleven ze op de berg overnachten."},{"book":"Genesis","chapter":"31","verse":"55","text":"De volgende morgen brak Laban op, kuste zijn zonen en dochters vaarwel, zegende hen en ging heen, om naar zijn woonplaats terug te keren."}]}