{"data":[{"book":"Genesisi","chapter":"32","verse":"1","text":"Jakobho akaendawo nenzira yake, uye vatumwa vaMwari vakasangana naye."},{"book":"Genesisi","chapter":"32","verse":"2","text":"Jakobho akati achivaona, akati, “Uyu ndiwo musasa waMwari!” Saka akatumidza nzvimbo iyo zita rokuti Mahanaimi."},{"book":"Genesisi","chapter":"32","verse":"3","text":"Jakobho akatuma nhume mberi kwake kumukoma wake Esau munyika yeSeiri, iyo nyika yeEdhomu."},{"book":"Genesisi","chapter":"32","verse":"4","text":"Akavarayira akati, “Izvi ndizvo zvamunofanira kutaura kuna tenzi wangu Esau kuti: ‘Zvanzi nomuranda wenyu Jakobho, Ndakanga ndichigara naRabhani uye ndakagarako kusvikira zvino."},{"book":"Genesisi","chapter":"32","verse":"5","text":"Ndine mombe nembongoro, makwai nembudzi, varandarume navarandakadzi. Zvino ndiri kutuma shoko iri kuna she wangu, kuti ndiwane nyasha pamberi penyu.’ ”"},{"book":"Genesisi","chapter":"32","verse":"6","text":"Nhume dzakati dzadzoka kuna Jakobho, dzakati kwaari, “Takaenda kumukoma wenyu Esau, uye ari kuuya zvino kuzosangana nemi, uye ana varume mazana mana.”"},{"book":"Genesisi","chapter":"32","verse":"7","text":"Ipapo Jakobho akatya zvikuru uye akatambudzika, akaparadzanisa vanhu vaakanga anavo mumapoka maviri, uye makwai nemombe nengamerawo."},{"book":"Genesisi","chapter":"32","verse":"8","text":"Akafunga akati, “Kana Esau akasvika akaparadza rimwe boka, boka rasara ringapunyuka.”"},{"book":"Genesisi","chapter":"32","verse":"9","text":"Ipapo Jakobho akanyengetera akati, “Haiwa Mwari wababa vangu Abhurahama, Mwari wababa vangu Isaka, imi Jehovha makati kwandiri, ‘Dzokera kunyika yokwako nokuhama dzako, uye ndichaita kuti ubudirire,’"},{"book":"Genesisi","chapter":"32","verse":"10","text":"ini handina kufanirwa nenyasha dzenyu dzose idzi uye nokutendeka kwamakaratidza muranda wenyu. Ndakanga ndichingova netsvimbo yangu bedzi pandakayambuka Jorodhani urwu, asi zvino ndava mapoka maviri."},{"book":"Genesisi","chapter":"32","verse":"11","text":"Ndinokumbira kuti mundiponese kubva muruoko rwomukoma wangu Esau, nokuti ndinotya kuti achasvika akandiuraya, uyewo madzimai aya navana vavo."},{"book":"Genesisi","chapter":"32","verse":"12","text":"Asi imi makati, ‘Zvirokwazvo ndichaita kuti ubudirire uye kuti zvizvarwa zvako zvive sejecha regungwa, risingagoni kuverengwa.’ ”"},{"book":"Genesisi","chapter":"32","verse":"13","text":"Akapedza usiku hwose ipapo, uye pane zvaakanga anazvo, akatsaurira mukoma wake Esau chipo chaiti:"},{"book":"Genesisi","chapter":"32","verse":"14","text":"mazana maviri enhunzvi dzemakwai namakumi maviri enhongo dzembudzi, mazana maviri amatunzvi amakwai namakondobwe makumi maviri,"},{"book":"Genesisi","chapter":"32","verse":"15","text":"ngamera hadzi, makumi matatu navana vadzo, mhou dzemombe makumi mana nehando gumi, mbongoro hadzi makumi maviri uye nehono gumi."},{"book":"Genesisi","chapter":"32","verse":"16","text":"Akaita kuti zvichengetwe navaranda vake, boka rimwe nerimwe riri roga, uye akati kuvaranda vake, “Tungamirai mberi kwangu, uye musiye nzvimbo pakati pamapoka.”"},{"book":"Genesisi","chapter":"32","verse":"17","text":"Akarayira uya akanga achitungamirira akati, “Mukoma wangu Esau paanosangana nemi uye akakubvunza achiti, ‘Uri waaniko iwe, uye uri kuendepi, uye pfuma yose iri mberi kwako ndeyani?’"},{"book":"Genesisi","chapter":"32","verse":"18","text":"ipapo iwe unofanira kupindura uchiti, ‘Ndezvomuranda wenyu Jakobho. Izvi zvipo zvatumirwa kuna she wangu Esau, uye iye ari kutevera mumashure medu.’ ”"},{"book":"Genesisi","chapter":"32","verse":"19","text":"Akarayirawo wechipiri, wechitatu uye navamwe vose vaitevera mapoka achiti, “Munofanira kutaura chinhu chimwe chete kuna Esau pamunosangana naye."},{"book":"Genesisi","chapter":"32","verse":"20","text":"Uye murangarire kuti, ‘Muranda wenyu Jakobho ari kuuya mumashure medu.’ ” Nokuti akafunga akati, “Ndamunyaradza nezvipo zvandiri kumutumira mberi; pandinozomuona, zvichida achandigamuchira.”"},{"book":"Genesisi","chapter":"32","verse":"21","text":"Saka chipo chaJakobho chakatungamira mberi kwake, asi iye pachake akavata mumusasa. Nokuti akafunga akati, “Ndichamunyaradza nezvipo zvandiri kutumira mberi; pandinozomuona, zvichida achandigamuchira.”"},{"book":"Genesisi","chapter":"32","verse":"22","text":"Usiku ihwohwo Jakobho akamuka akatora vakadzi vake vaviri, varandakadzi vake navanakomana vake gumi nomumwe vakayambuka pazambuko reJabhoki."},{"book":"Genesisi","chapter":"32","verse":"23","text":"Shure kwokuvayambutsa rukova, akayambutsawo zvose zvaakanga anazvo."},{"book":"Genesisi","chapter":"32","verse":"24","text":"Saka Jakobho akasara ari oga, uye mumwe murume akaita mutsimba naye kusvikira utonga hwatsvuka."},{"book":"Genesisi","chapter":"32","verse":"25","text":"Murume uye paakaona kuti akanga asingagoni kumukunda, akabata pahudyu yaJakobho zvokuti hudyu yakashodogoka paakanga achiita mutsimba nomunhu uyu."},{"book":"Genesisi","chapter":"32","verse":"26","text":"Ipapo murume uya akati, “Ndirege ndiende, nokuti utonga hwatsvuka.”"},{"book":"Genesisi","chapter":"32","verse":"27","text":"Murume uya akamubvunza akati, “Zita rako ndianiko?”"},{"book":"Genesisi","chapter":"32","verse":"28","text":"Ipapo murume uya akati, “Zita rako harichazonzi Jakobho, asi Israeri, nokuti wakarwa naMwari uye nomunhu ukakunda.”"},{"book":"Genesisi","chapter":"32","verse":"29","text":"Jakobho akati, “Ndapota hangu, ndiudzei zita renyu.”"},{"book":"Genesisi","chapter":"32","verse":"30","text":"Saka Jakobho akatumidza nzvimbo iyo zita rokuti Penieri, akati, “Nokuti ndaona Mwari chiso nechiso, asi handina kufa.”"},{"book":"Genesisi","chapter":"32","verse":"31","text":"Zuva rakakwira pamusoro pake, paakanga opfuura Penieri, uye akanga achikamhina nokuda kwehudyu yake."},{"book":"Genesisi","chapter":"32","verse":"32","text":"Naizvozvo kusvikira zuva ranhasi vaIsraeri havadyi runda rakabatanidzwa nehudyu, nokuti hudyu yaJakobho yakanga yakuvadzwa pedyo nerunda."}]}