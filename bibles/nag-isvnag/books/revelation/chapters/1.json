{"data":[{"book":"Revelation","chapter":"1","verse":"1","text":"Etu kotha to Jisu Khrista laga prokahit kori diya kotha khan ase jun Isor pora tai laga noukar khan ke dise, ki joldi pura hobole ase etu jonai dibole. Etu kotha khan to sorgodoth pora Tai laga sewak John ke pathai kene janibole dise1.1 Rev. 22:6.."},{"book":"Revelation","chapter":"1","verse":"2","text":"John pora Isor laga kotha aru gawahi dise aru Jisu Khrista ki kaam korise etu laga gawahi bhi dise, juntu khan sob tai dikhise."},{"book":"Revelation","chapter":"1","verse":"3","text":"Asirbad ase jun etu kotha untcha awaj te purey aru kun etu kotha laga bhabobani hune aru ki likha ase etu mani loi, kelemane ahibole thaka homoi to usor ahi ase."},{"book":"Revelation","chapter":"1","verse":"4","text":"John, Asia1.4 Turkey laga dakshin-paschim te Asia to Rome pora raj kora jaga thakise. te sat-ta girja thaka khan ke koi ase: Isor laga anugrah aru shanti apuni khan logote thaki bole dibi, Jun ase, Jun thakise, aru Jun ahibole ase, aru sat-ta atma jun Tai laga singhason usorte ase,"},{"book":"Revelation","chapter":"1","verse":"5","text":"aru Jisu Khrista pora, ekjon biswas te thaka gawahi, mora pora prothom ekjon jonom luwa, aru duniya laga raja khan ke cholai kene thaka aru ekjon kun amikhan ke morom kore aru Tai laga khun pora amikhan laga sob paap to maph kori dise1.5 Col. 1:8.-"},{"book":"Revelation","chapter":"1","verse":"6","text":"Khrista pora amikhan ke ekta rajyo bonai dise, Isor aru Baba laga ekjon purohit Tai laga mohima aru takot hodai nimite hobole dibi1.6 Exo. 19:6; Isa. 6:6.. Amen."},{"book":"Revelation","chapter":"1","verse":"7","text":"Sabi, Khrista badal logote ahi ase;"},{"book":"Revelation","chapter":"1","verse":"8","text":"“Moi Alpha aru Omega ase1.8 Alpha aru Omega to Yunani alphabet laga poila aru ses te ase. Isor hodai ase aru etu motlob loi kene Jisu Khrista ke bhi eneka mati ase: Rev. 21.6; in 22.13; Isa 41.4; 44.6.,” Probhu Isor koi ase, “Jun etiya ase, aru thakise, aru kun ahibole ase, sob pora Mohan.”"},{"book":"Revelation","chapter":"1","verse":"9","text":"Moi, John- apnikhan laga bhai aru ekjon jun Tai laga rajyo nimite eke logote mili kene dukh korise, aru nomro kori kene Jisu nimite sob kaam korise- Moi Patmos laga ekta majuli majote thakise, Isor laga kotha aru Jisu laga gawahi nimite."},{"book":"Revelation","chapter":"1","verse":"10","text":"Probhu laga din1.10 Khristan khan pora Isor ke shewa kora din. te, moi atma te thakise aru moi laga piche pora ekta bhigul nisena jor awaj hunise."},{"book":"Revelation","chapter":"1","verse":"11","text":"Aru koise, “Tumi ki dikhi ase etu kitab te likhibi, aru sat-ta girja khan te pathai dibi- Ephesus, Smyrna, Pergamum, Thyatira, Sardis, Philadelphia, aru Laodicea khan ke.”"},{"book":"Revelation","chapter":"1","verse":"12","text":"Etu pichete moi piche phale ghuri kene kun pora moike kotha kori ase etu saise, aru jitia moi ghuri kene saise ta te sat-ta suna pora bona deevat dikhise."},{"book":"Revelation","chapter":"1","verse":"13","text":"Aru etu deevat laga majote ekjon manu laga bacha nisena thakise, tai lagai kene thaka kapra tai laga theng niche tak thakise aru suna laga ekta kapra chati te lagai kene thakise1.13 Dan. 7:13; Eze. 1:26.."},{"book":"Revelation","chapter":"1","verse":"14","text":"Tai laga matha aru chuli to wool nisena boga thakise aru borop nisena boga thakise aru tai laga suku to juli thaka jui nisena thakise1.14 Dan. 7:9; 10:6.."},{"book":"Revelation","chapter":"1","verse":"15","text":"Tai laga theng khan to bhal pora sapha kori kene thaka pitol nisena thakise, jui pora sapha kori diya pitol nisena, aru tai laga awaj to nodi te pani jai thaka laga awaj nisena thakise1.15 Eze. 1:7; 43:2.."},{"book":"Revelation","chapter":"1","verse":"16","text":"Tai laga dyna hathte sat-ta tara thakise aru tai laga mukh pora dui phale bhi dhar thaka talwar ulaise. Tai laga chehera to suryo nisena ujala di thakise1.16 Mat. 17:2; Rev. 19:15.."},{"book":"Revelation","chapter":"1","verse":"17","text":"Jitia moi taike dikhise, moi Tai laga theng nichete ekjon mora manu giri juwa nisena giri jaise. Tai laga dyna hath pora moi uporte rakhise, aru koise, “Tumi bhoi nokoribi. Moi he shuru aru Moi he hekh ase1.17 Isa. 44:6; Dan. 8:17.,"},{"book":"Revelation","chapter":"1","verse":"18","text":"Aru etiya Moi jinda ase. Moi mori jaisele, kintu sabi, Moi hodai aru hodai nimite jinda ase! Aru Moi logote mora laga aru etu prithibi nichete thaka Hades laga chabi ase1.18 Rom. 6:9; 14:9.."},{"book":"Revelation","chapter":"1","verse":"19","text":"Etu nimite tumike ki dikhai ase etu sob likhi lobi aru etiya ki ahise aru pichete ki hobole ase etu sob likhibi."},{"book":"Revelation","chapter":"1","verse":"20","text":"Etu sat-ta tara aru sat-ta suna laga deevat laga lukai kene thaka motlob to etu ase: jun to tumi Moi laga dyna hathte dikhise, etu sat-ta tara to sat-ta girja laga sorgodoth khan ase aru etu sat-ta deevat khan to sat-ta girjakhan ase.”"}]}