{"data":[{"book":"1 Yohane","chapter":"4","verse":"1","text":"Anzanga okondedwa, musakhulupirire mzimu uliwonse, koma yesani mizimu ngati ikuchokera kwa Mulungu, chifukwa aneneri onama ambiri afalikira mʼdziko lapansi."},{"book":"1 Yohane","chapter":"4","verse":"2","text":"Mungathe kuzindikira Mzimu wa Mulungu motere: Mzimu uliwonse umene umavomereza kuti Yesu Khristu anabwera mʼthupi, ndi wochokera kwa Mulungu,"},{"book":"1 Yohane","chapter":"4","verse":"3","text":"koma mzimu uliwonse umene suvomereza Yesu, siwochokera kwa Mulungu. Uwu ndi mzimu wa wokana Khristu umene munawumva kuti ukubwera ndipo ngakhale tsopano wabwera kale mʼdziko lapansi."},{"book":"1 Yohane","chapter":"4","verse":"4","text":"Inu ana okondedwa, ndinu ochokera kwa Mulungu ndipo mwawagonjetsa aneneri onyengawa, chifukwa Iye amene ali mwa inu ndi wamkulu kuposa amene ali mʼdziko lapansi."},{"book":"1 Yohane","chapter":"4","verse":"5","text":"Aneneri onyengawa ndi ochokera mʼdziko lapansi, nʼchifukwa chake amayankhula za dziko lapansi, ndipo dziko lapansi limawamvera."},{"book":"1 Yohane","chapter":"4","verse":"6","text":"Ife ndi ochokera kwa Mulungu, ndipo aliyense amene amadziwa Mulungu amamvera zimene timayankhula. Koma aliyense amene sachokera kwa Mulungu samvera zimene timayankhula. Mmenemu ndiye mmene timasiyanitsira pakati pa mzimu wachoonadi ndi Mzimu wachinyengo."},{"book":"1 Yohane","chapter":"4","verse":"7","text":"Anzanga okondedwa, tiyeni tikondane wina ndi mnzake, pakuti chikondi chimachokera kwa Mulungu. Aliyense amene ali ndi chikondi ndi mwana wa Mulungu ndipo amadziwa Mulungu."},{"book":"1 Yohane","chapter":"4","verse":"8","text":"Aliyense amene alibe chikondi sadziwa Mulungu, chifukwa Mulungu ndiye chikondi."},{"book":"1 Yohane","chapter":"4","verse":"9","text":"Mmene Mulungu anaonetsera chikondi chake pakati pathu ndi umu: Iye anatumiza Mwana wake mmodzi yekha ku dziko lapansi kuti mwa Iyeyo tikhale ndi moyo."},{"book":"1 Yohane","chapter":"4","verse":"10","text":"Chikondi ndi ichi: osati kuti ife ndife amene tinamukonda Mulungu, koma kuti Iyeyo ndiye amene anatikonda ndipo anatumiza Mwana wake kuti akhale nsembe yopepesera machimo athu."},{"book":"1 Yohane","chapter":"4","verse":"11","text":"Anzanga okondedwa, popeza Mulungu anatikonda chotere, ifenso tiyenera kukondana wina ndi mnzake."},{"book":"1 Yohane","chapter":"4","verse":"12","text":"Palibe amene anaonapo Mulungu, koma tikakondana wina ndi mnzake, ndiye kuti Mulungu amakhala mwa ife ndipo chikondi chake chafika pachimake penipeni mwa ife."},{"book":"1 Yohane","chapter":"4","verse":"13","text":"Ife tikudziwa kuti timakhala mwa Iye ndipo Iyeyo amakhala mwa ife chifukwa anatipatsa Mzimu wake."},{"book":"1 Yohane","chapter":"4","verse":"14","text":"Ndipo taona ndipo tikuchitira umboni, kuti Atate anatuma Mwana wake kuti akhale Mpulumutsi wa dziko lapansi."},{"book":"1 Yohane","chapter":"4","verse":"15","text":"Ngati aliyense avomereza kuti Yesu ndi Mwana wa Mulungu, Mulungu amakhala mwa iye ndipo iyeyo amakhala mwa Mulungu."},{"book":"1 Yohane","chapter":"4","verse":"16","text":"Tikudziwa ndipo timadalira chikondi chimene Mulungu ali nacho pa ife."},{"book":"1 Yohane","chapter":"4","verse":"17","text":"Chikondi chafika pachimake penipeni pakati pathu, kotero kuti pa tsiku lachiweruzo tidzakhala olimba mtima chifukwa mʼdziko lapansi moyo wathu uli ngati wa Khristu."},{"book":"1 Yohane","chapter":"4","verse":"18","text":"Mulibe mantha mʼchikondi. Koma chikondi ndi changwiro chimachotsa mantha, chifukwa mantha amabwera chifukwa choopa chilango. Munthu amene ali ndi mantha, chikondi chake sichangwiro."},{"book":"1 Yohane","chapter":"4","verse":"19","text":"Ife timakonda Mulungu chifukwa ndiye anayamba kutikonda."},{"book":"1 Yohane","chapter":"4","verse":"20","text":"Ngati wina anena kuti, “Ine ndimakonda Mulungu,” koma namadana ndi mʼbale wake ndi wabodza ameneyo. Pakuti aliyense amene sakonda mʼbale wake, amene akumuona, sangathenso kukonda Mulungu amene sanamuone."},{"book":"1 Yohane","chapter":"4","verse":"21","text":"Ndipo Iye anatipatsa lamulo lakuti: Aliyense amene amakonda Mulungu ayenera kukondanso mʼbale wake."}]}