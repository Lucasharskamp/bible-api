{"data":[{"book":"2 Timote","chapter":"3","verse":"1","text":"Zaba kuaku ti mu bilumbu bitsuka, muela ba zithangu ziphasi."},{"book":"2 Timote","chapter":"3","verse":"2","text":"Bila batu bela ba buimi, bela ba bakundi ba zimbongo, bela ba luniemo, bela ba lunangu, bela ba mimvuezi mi mambu ma Nzambi, bela ba mitingu kuidi bambuta ziawu, bela zabanga ko vutula matondo, bela zabanga ko ba banlongo ;"},{"book":"2 Timote","chapter":"3","verse":"3","text":"bela ba batu bakambulu luzolo, bakambulu kiadi, bela vunina badiawu mambu, bela zabanga ko kukiyala, bela ba batu batsita ; bela ba bambeni zi mamboti."},{"book":"2 Timote","chapter":"3","verse":"4","text":"Bela yekulanga badiawu ; bela vika fuemanga, bela kukinangikanga mu luniemo, bela luta zolanga zikhini viokila Nzambi."},{"book":"2 Timote","chapter":"3","verse":"5","text":"Bela monikanga banga bazebi kinzikanga Nzambi vayi bela tunukanga mambu momo mammonisanga zingolo zi mambu ma Nzambi. Bika wutatukila batu ba phila yoyi."},{"book":"2 Timote","chapter":"3","verse":"6","text":"Bankaka mu bawu bankotanga mu zinzo ; ayi bambuilanga baketo bakambulu mayindu masikama, ayi bannatanga zitu ki masumu momo bavola ayi bammonanga tsatu yi mambu mambimbi ma phila mu phila."},{"book":"2 Timote","chapter":"3","verse":"7","text":"Baketo beti longukanga mu zithangu zioso vayi balendi baka bu tudila ku nzayilu yi mambu ma kiedika ko."},{"book":"2 Timote","chapter":"3","verse":"8","text":"Banga Yanesi ayi Yambelesi bamanga wilukila Moyize, buawu bobo batu beni bamengi wilukila kiedika ; bu badi batu babivusu mu diela diawu ayi minu kiawu kizimbalanga bu kieti toto."},{"book":"2 Timote","chapter":"3","verse":"9","text":"Balendi kuenda ku ntuala ko bila buvungisi buawu buela monika kuidi batu boso, banga bubela batu ba buadi bobo."},{"book":"2 Timote","chapter":"3","verse":"10","text":"Vayi kuidi ngeyo, wulandikini malongi mama, khadulu ama, zikhanu ziama, minu kiama ; lembama kuama luzolo luama ayi mvibudulu ama."},{"book":"2 Timote","chapter":"3","verse":"11","text":"Ngeyo wumona zinzomono ziama ayi ziphasi ziama, phila zimbuidila ku Antioshe, ku Ikone, ku Lisitele. Ayi phila zinzomono mbi ndikambu mona ! Vayi Pfumu wukhula mu zizioso."},{"book":"2 Timote","chapter":"3","verse":"12","text":"Muaki zaba ti babo bobo batidi zinga luzingu luvedila va meso ma Nzambi, mu lusadulu lu Yesu Klisto, bela zomo."},{"book":"2 Timote","chapter":"3","verse":"13","text":"Vayi batu bambimbi ayi bankua luvunu bela luta vanganga mambu mambimbi ; bela vuna bankaka ayi bawu veka bavunuka."},{"book":"2 Timote","chapter":"3","verse":"14","text":"Vayi ngeyo, kangama mu mambu momo wulonguka ayi momo mazabikini ti madi makuikama bu zebi mutu wulonga mawu."},{"book":"2 Timote","chapter":"3","verse":"15","text":"Tona mu kimuana kiaku, ngeyo zebi Masonuku Manlongo ; mawu malenda kuvana diela di kiedika mu diambu wubaka phulusu mu minu mu Klisto Yesu."},{"book":"2 Timote","chapter":"3","verse":"16","text":"Masonuku mamo masonimina mu lulendo lu Nzambi, madi mfunu mu longa, mu tubidila, mu ludika ayi longa mu diatila mu busonga,"},{"book":"2 Timote","chapter":"3","verse":"17","text":"muingi mutu wu Nzambi kaba wuduka ayi kaba wukubama mu vanga mavanga moso mamboti."}]}