{"data":[{"book":"Yohana","chapter":"14","verse":"1","text":"Yesu ngabalengela, “Makaechukaje mumyojo jinu. Muamini Nnoongo, nhwaminiange na nenga uyo."},{"book":"Yohana","chapter":"14","verse":"2","text":"Kachabe Awawa bango mubi niitamo ndu, ngoe nyenda kupanga paali kwa ajili jiinu. Ikabi yeneje kabi nanengalinge."},{"book":"Yohana","chapter":"14","verse":"3","text":"Anda nyabwile kumpanganakia paali kwa ajili jiinu, mambuja kuntolanga ili namangweto mmegange pambi nenga."},{"book":"Yohana","chapter":"14","verse":"4","text":"Mijimanyingite ndela ja kujenda kweno kunyenda.”"},{"book":"Yohana","chapter":"14","verse":"5","text":"Tomasi ngankonya, “Angwana, tumanyije ukwannyenda, tupakuotobo kujimanya ndela jene?”"},{"book":"Yohana","chapter":"14","verse":"6","text":"Yesu ngajanga, “Nenga nga ndela, na kweeli na bwomi, abije jwaotwile kujenda ka Awawa ila kukupetela kwango."},{"book":"Yohana","chapter":"14","verse":"7","text":"Ngabalengela, anda umanyi nenga, mammanyi na Awawa bango uyo. Na mpaka ngoe mammanyi, kabe mabweni.”"},{"book":"Yohana","chapter":"14","verse":"8","text":"Filipo ngannengela, “Angwana, mutulangile Awawa, na twe aputupala.”"},{"book":"Yohana","chapter":"14","verse":"9","text":"Yesu nganyanga, “Ndamite na mangwetumwe kingobu choeche, na gwe Filipo umanyije? Ojwa mweni neenga babweni Awawa. Nhwotobo kulenga ‘mutulangi Awawa’?"},{"book":"Yohana","chapter":"14","verse":"10","text":"Bo Filipo, kuaminije mbi nkati ja Awawa na Awawa babi nkati jango?” Kibokachapena Yesu ngabalengela akinapunji bakwe, “Malobe ganannenge kwa madalaka gangoje, nambu Awawa bababi nkati jango, bakamu maengo gabe."},{"book":"Yohana","chapter":"14","verse":"11","text":"Mpaligwa kuamini panenga nenga mbi nkati ja Awawa na Awawa babi nkati jango. Andaje, nhwaminiange kwa magambu ga ilebe yandenda."},{"book":"Yohana","chapter":"14","verse":"12","text":"Nanenge kweeli, ojwanhwamini apakutenda ilebe yambakutenda nenga, abakutenda ata makolongwa muno, kwa magambu nyenda kwa Awawa."},{"book":"Yohana","chapter":"14","verse":"13","text":"Na chachoa chela champa kujopa kwa liina lyango mandenda, kupala Awawa balumbigwe nkati ja mwana."},{"book":"Yohana","chapter":"14","verse":"14","text":"Anda unyopangite chachoa chela kwa liina lyango, mandenda."},{"book":"Yohana","chapter":"14","verse":"15","text":"“Anda umbailinge makamula Malagilo gango."},{"book":"Yohana","chapter":"14","verse":"16","text":"Nanenga manajopa Awawa nabenia mabampa jonge jukunnyangata, ojwapakutama na mangweto lemulemu pangapela."},{"book":"Yohana","chapter":"14","verse":"17","text":"Jweno nga Uhuke jwa kweeli jwa Nnoongo. Dunia kuotoje kumpokela magambu kuotoje kummona wala kummanya. Nambu mangweto mumanyi magambu baigi namangweto na babi nkati jiinu."},{"book":"Yohana","chapter":"14","verse":"18","text":"“Nanekangaje mangweto ukeba, mainka kabele kwinu."},{"book":"Yohana","chapter":"14","verse":"19","text":"Tango kachoko na jene dunia jimonaje kabele nambu mangweto mammona, na magambu ne namomi, namangweto uyo mamma mammomi."},{"book":"Yohana","chapter":"14","verse":"20","text":"Lichoba lyale palipa kuika mammanya nenga mbi nkati ja Awawa, na mangwetomwe mi nkati jango, nane nkati jinu."},{"book":"Yohana","chapter":"14","verse":"21","text":"“Ojwapokela amuli jango na kujikengama jweno nga ojwambala nenga. Na ojwambala nenga mapaligwa na Awawa bango na nenga manampala na kukilaya kujweno.”"},{"book":"Yohana","chapter":"14","verse":"22","text":"Yuda jweno Yuda Isikaliotije, ngannengela, “Angwana, kuotolabo mwe kukilaya kwito nukube kuduniaje?”"},{"book":"Yohana","chapter":"14","verse":"23","text":"Yesu ngannyanga, “Mundu anda ambaile akengame mapundicho gango, na Awawa bango mabampala, natwe matuika nukutama nabo."},{"book":"Yohana","chapter":"14","verse":"24","text":"Jwangambala ukengamaje maboulo gango. Nililobe elimilijoina lela ngiti lyangoje, ila lyabe Awawa abandumitage."},{"book":"Yohana","chapter":"14","verse":"25","text":"“Nannengilinge ilebe yene mangobu mbitango pamwe na mangweto."},{"book":"Yohana","chapter":"14","verse":"26","text":"Nambu Nnyangati, jweno Uhuke jwa Chwapi, jwombe Awawa bapakuntuma kwa liina lyango, mammola kila kilebe nukunkombokelanga yoa einanengalinge."},{"book":"Yohana","chapter":"14","verse":"27","text":"“Nanekela tengela, nampeganga tengela jango. Nampe andi pijitenda duniaje, makabe nambweleje wala kuechuka."},{"book":"Yohana","chapter":"14","verse":"28","text":"Nganyoanga panannengala, ‘Ne ndendakujabula, mambuja kabele kwinu.’ Makambailinge kabi mmi nalaa, kumagambu nyenda ka Awawa, benia akolongwa kumbeta ne."},{"book":"Yohana","chapter":"14","verse":"29","text":"Nannengelanga genia ngoe tango nukupitilaje, ibe pagapakupitila mme unhwamininge."},{"book":"Yohana","chapter":"14","verse":"30","text":"Nonge kabeje namangwetomwe ilebe ijingi kumagambu nkolongwa jwa dunia jeno atendakuwika, akwetije makakala kumbeta ne."},{"book":"Yohana","chapter":"14","verse":"31","text":"Nambu dunia jipaligwa kumanya napala Awawa, ngakwamana ndenda kila kilebe andi Awawa pabaamuliche."}]}