{"data":[{"book":"2 Moseboken","chapter":"12","verse":"1","text":"Herren (Jahve) hade talat till Mose och Aron i Egyptens land:"},{"book":"2 Moseboken","chapter":"12","verse":"2","text":"”Denna månad [Aviv/Nisan – på våren] ska vara den viktigaste månaden, den ska bli den första av årets månader."},{"book":"2 Moseboken","chapter":"12","verse":"3","text":"Berätta för hela Israels folk: På den 10:e dagen i denna månad ska varje familj ta ett lamm – ett lamm för varje hushåll."},{"book":"2 Moseboken","chapter":"12","verse":"4","text":"Om något hushåll är för litet för ett lamm [om man är färre än tio personer], så ska mannen och hans närmsta granne dela på ett lamm. Beroende på hur mycket varje person äter och antal familjemedlemmar ska ni beräkna hur många som kan dela på ett lamm."},{"book":"2 Moseboken","chapter":"12","verse":"5","text":"Lammet ska vara felfritt (fullkomligt, oskyldigt) [Heb 7:26; 1 Pet 1:19], av hankön, och ett år gammalt. Ni kan välja det bland fåren eller getterna."},{"book":"2 Moseboken","chapter":"12","verse":"6","text":"Ni ska ta hand om det fram till den 14:e i denna månad. [Lammet ska vara separerat fyra dagar från de andra fåren.] Sedan ska hela Israels folk slakta det vid skymningen."},{"book":"2 Moseboken","chapter":"12","verse":"7","text":"De ska ta från blodet och stryka det på de båda dörrposterna och på träslån över dörren i alla de husen där man ska äta det."},{"book":"2 Moseboken","chapter":"12","verse":"8","text":"De ska äta köttet samma natt, de ska äta det stekt över eld med bröd bakat utan jäst [som är en bild på att det inte har någon ondska i sig] och med bittra örter [för att påminna om slaveriet och lidandet i Egypten]."},{"book":"2 Moseboken","chapter":"12","verse":"9","text":"Ät inte köttet rått eller kokat i vatten, utan stekt över eld med huvudet, benen och innanmäte."},{"book":"2 Moseboken","chapter":"12","verse":"10","text":"Ni får inte lämna kvar något till nästa morgon, det som blir kvar måste ni bränna upp i eld."},{"book":"2 Moseboken","chapter":"12","verse":"11","text":"Så här ska ni äta det: Var klädda som inför en resa [ordagrant ”var omgjordade kring länderna” dvs. bind upp rocken för att vara redo att ge sig av], ha sandalerna på era fötter och staven i er hand. Ni ska äta det med hast. Detta är Herrens påsk (hebr. pesach)."},{"book":"2 Moseboken","chapter":"12","verse":"12","text":"För samma natt ska jag passera igenom Egyptens land och attackera allt förstfött i Egypten, både människor och djur. Jag ska döma alla Egyptens gudar – Jag Är Herren (Jahve)."},{"book":"2 Moseboken","chapter":"12","verse":"13","text":"Blodet som ni strukit på era hus ska vara ett tecken [för mig] på var ni är. När jag ser blodet ska jag passera förbi er (hebr. pasa), och denna plåga ska inte komma över er och förgöra er när jag attackerar Egyptens land."},{"book":"2 Moseboken","chapter":"12","verse":"14","text":"Denna dag ska bli en dag som ni ska komma ihåg. Ni ska fira den som en Herrens högtid genom alla släktled, gör det till en sed (vana, tradition) för evigt."},{"book":"2 Moseboken","chapter":"12","verse":"15","text":"Under sju dagar ska ni äta osyrat bröd (bröd bakat utan jäst – hebr. matsa). [Osyrat bröd är en bild på syndfrihet.] På den första dagen måste ni ta bort all jäst (surdeg – hebr. chamets) från era hus. Den som äter bröd bakat med jäst mellan den första och sjunde dagen [under högtiden] ska bli utestängd (avskuren) från Israel."},{"book":"2 Moseboken","chapter":"12","verse":"16","text":"På den första dagen av högtiden och även på den sjunde, samla alla till en helig sammankomst. Inget arbete ska göras på dessa två dagar, förutom att förbereda det som var och en behöver för att äta."},{"book":"2 Moseboken","chapter":"12","verse":"17","text":"Ni ska fira det osyrade brödets högtid, därför att det var just den dagen som jag förde era härar ut ur Egypten. Det ska vara en evig stadga för er att fira denna dag från släkte till släkte."},{"book":"2 Moseboken","chapter":"12","verse":"18","text":"Från kvällen den 14:e dagen i första månaden ända till kvällen den 21:a dagen i månaden ska ni äta osyrat bröd."},{"book":"2 Moseboken","chapter":"12","verse":"19","text":"Ingen jäst (surdeg) får finnas i era hus under dessa sju dagar [av högtid]. Den som äter något som har jäst i sig ska bli utestängd (avskuren) från Israel. Det spelar ingen roll om han är en främling eller född i landet [principen gäller alla]."},{"book":"2 Moseboken","chapter":"12","verse":"20","text":"Var ni än bor [eller samlas], se till att inte äta bröd med jäst [under den veckan].”"},{"book":"2 Moseboken","chapter":"12","verse":"21","text":"Sedan kallade Mose till sig alla de äldste och sade till dem: ”Gå och tag ett småboskap (får, lamm) för varje familj, och slakta påskalammet (hebr. pesach)."},{"book":"2 Moseboken","chapter":"12","verse":"22","text":"Tag en handfull isopstjälkar. [Isop har en styv och förgrenad stjälk och blir upp till 0,5 meter lång.] Doppa dem i skålen med blodet [som ni tömt från lammet] och stryk det ovanför dörren och ner på de båda dörrposterna. Ingen av er får sedan gå ut förrän nästa morgon."},{"book":"2 Moseboken","chapter":"12","verse":"23","text":"Herren (Jahve) ska gå fram [genom landet under natten] för att slå Egypten. Men när han ser blodet ovanför dörren och på de båda dörrposterna, ska han passera förbi dörren och inte tillåta fördärvaren [dödsängeln] att komma in i era hus och slå er."},{"book":"2 Moseboken","chapter":"12","verse":"24","text":"Ni och era barn ska hålla denna händelse som en stadga för evigt."},{"book":"2 Moseboken","chapter":"12","verse":"25","text":"Även efter det att ni kommit in i det land som Herren har lovat [Israel] ska ni hålla (bevara) denna högtid (ceremoni, gudstjänst)."},{"book":"2 Moseboken","chapter":"12","verse":"26","text":"När era barn frågar er: ”Varför firar vi den här högtiden?” [Ordagrant ”Vad betyder den här ceremonin för er?”]"},{"book":"2 Moseboken","chapter":"12","verse":"27","text":"Då ska ni svara: ”Det är påskalammet åt Herren, därför att han gick förbi Israels barns hus i Egypten när han slog egyptierna, men skonade våra hus.” Då böjde folket sig ner och tillbad."},{"book":"2 Moseboken","chapter":"12","verse":"28","text":"Sedan gick israeliterna och gjorde allt det som Herren hade befallt Mose och Aron."},{"book":"2 Moseboken","chapter":"12","verse":"29","text":"Så hände det vid midnatt att Herren (Jahve) slog allt förstfött i Egyptens land från faraos förstfödde som sitter på hans tron till den förstfödde bland fångarna i fängelsehålan, tillsammans med allt förstfött bland boskapen."},{"book":"2 Moseboken","chapter":"12","verse":"30","text":"Då reste sig farao upp i natten, han och hans tjänare och alla egyptier och där var ett högt klagorop i Egypten, eftersom där inte fanns ett enda hus där ingen hade dött."},{"book":"2 Moseboken","chapter":"12","verse":"31","text":"Han [farao] kallade på Mose och Aron mitt i natten och sade: ”Stå upp, gå ut från mitt folk, både ni och Israels söner (alla israeliter) och gå och betjäna (håll gudstjänst för) Herren (Jahve) som ni har sagt."},{"book":"2 Moseboken","chapter":"12","verse":"32","text":"Ta era fårflockar och boskapshjordar, som ni har sagt och försvinn! Men välsigna även mig.”"},{"book":"2 Moseboken","chapter":"12","verse":"33","text":"Nu uppmanade egyptierna folket ivrigt och enträget och skickade ut dem ur landet med hast, så fort de kunde, för de tänkte att annars dör vi allihop."},{"book":"2 Moseboken","chapter":"12","verse":"34","text":"Folket tog sin deg innan den hade hunnit jäsa och band upp sina baktråg i kläderna på sina axlar."},{"book":"2 Moseboken","chapter":"12","verse":"35","text":"På det viset gjorde Israels söner (folk) i enlighet med Mose ord. De bad egyptierna om föremål av silver och guld och kläder."},{"book":"2 Moseboken","chapter":"12","verse":"36","text":"Herren (Jahve) gav folket favör i egyptiernas ögon så att de lät dem få allt de bad om. Så blev egyptierna plundrade."},{"book":"2 Moseboken","chapter":"12","verse":"37","text":"Sedan vandrade Israels barn (söner) från Ramses [Tanis eller Zoan] till Sukkot [troligtvis Tell el Maskhuta, åt sydöst från Ramses], omkring 600 000 starka män [över 20 år] till fots, därtill barnen (familjerna). [I 4 Mos 1 vid räkningen efter uttåget är de 625 550 män över 20 år.]"},{"book":"2 Moseboken","chapter":"12","verse":"38","text":"Också en blandad skara (icke-judar) drog upp med dem tillsammans med fårflockar, boskapshjordar och mycket nötkreatur."},{"book":"2 Moseboken","chapter":"12","verse":"39","text":"De hade bakat osyrat (ojäst) bröd av degen som de tog med sig från Egypten. Den var ojäst eftersom de inte hann låta den jäsa när de blev utslängda från Egypten. Inte heller hade de hunnit proviantera (inför uttåget)."},{"book":"2 Moseboken","chapter":"12","verse":"40","text":"Tiden som Israels söner (folk) hade vistats i Egypten var 430 år."},{"book":"2 Moseboken","chapter":"12","verse":"41","text":"Och det hände sig att i slutet av de 430 åren, just på den dagen, att alla Herrens (Jahves) arméer drog ut från Egyptens land."},{"book":"2 Moseboken","chapter":"12","verse":"42","text":"Det var en vaknatt för Herren (Jahve) för att föra dem ut ur Egyptens land. Denna samma natt är en vaknatt för Herren (Jahve), för alla Israels barn (söner) genom generationerna."},{"book":"2 Moseboken","chapter":"12","verse":"43","text":"Och Herren (Jahve) sade till Mose och Aron: Detta är förordningen om påsken. [Syftar både på högtiden och själva måltiden, påskalammet.] Ingen främling får äta den,"},{"book":"2 Moseboken","chapter":"12","verse":"44","text":"men alla mäns tjänare som är köpta för pengar, när ni har omskurit dem ska de äta av det."},{"book":"2 Moseboken","chapter":"12","verse":"45","text":"En besökare och en inhyrd tjänare ska inte äta av det."},{"book":"2 Moseboken","chapter":"12","verse":"46","text":"I ett och samma hus ska det ätas, ni ska inte bära ut något av köttet ut ur huset, inte heller får något ben krossas."},{"book":"2 Moseboken","chapter":"12","verse":"47","text":"Hela Israels församling måste hålla detta."},{"book":"2 Moseboken","chapter":"12","verse":"48","text":"Men om någon utomstående som bor bland er vill hålla påsken för Herren (Jahve) måste alla män bli omskurna. Sedan kan de komma nära och hålla den. Han ska då räknas som en infödd i landet. Men ingen oomskuren ska äta av det."},{"book":"2 Moseboken","chapter":"12","verse":"49","text":"Samma undervisning (hebr. Torah) gäller för den infödde som för främlingen som bor bland er."},{"book":"2 Moseboken","chapter":"12","verse":"50","text":"Och alla Israels barn (söner) gjorde så. De gjorde precis som Herren (Jahve) hade befallt Mose och Aron."},{"book":"2 Moseboken","chapter":"12","verse":"51","text":"Det var på exakt den dagen som Herren förde Israels barn (söner) ut ur Egyptens land som en armé. [2 Mos 12:17]"}]}