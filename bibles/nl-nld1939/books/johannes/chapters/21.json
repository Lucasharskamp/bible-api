{"data":[{"book":"Johannes","chapter":"21","verse":"1","text":"Daarna verscheen Jesus nogmaals aan de leerlingen bij het meer van Tibérias. Hij verscheen op de volgende wijze:"},{"book":"Johannes","chapter":"21","verse":"2","text":"Eens waren Simon Petrus, Tomas, ook Didumus geheten, Natánaël uit Kana van Galilea, de zonen van Zebedeüs, en twee anderen van zijn leerlingen bijeen."},{"book":"Johannes","chapter":"21","verse":"3","text":"Simon Petrus zeide tot hen: Ik ga vissen. Ze zeiden hem: Dan gaan wij met u mee. Ze trokken er dan op uit, en gingen de boot in; maar die nacht vingen ze niets."},{"book":"Johannes","chapter":"21","verse":"4","text":"Toen reeds de morgen was aangebroken, stond Jesus aan het strand; maar de leerlingen wisten niet, dat het Jesus was."},{"book":"Johannes","chapter":"21","verse":"5","text":"Jesus sprak tot hen: Jonge mannen, hebt gij wat vis? Ze antwoordden Hem: Neen."},{"book":"Johannes","chapter":"21","verse":"6","text":"Hij zei hun: Werpt het net uit rechts van de boot, dan zult gij slagen. Ze wierpen het net uit; maar door het groot aantal vissen konden ze het niet meer ophalen."},{"book":"Johannes","chapter":"21","verse":"7","text":"Nu sprak de leerling, dien Jesus liefhad, tot Petrus: Het is de Heer! Toen Simon Petrus hoorde, dat het de Heer was, deed hij, daar hij ontkleed was, zijn mantel om, en wierp zich in het meer."},{"book":"Johannes","chapter":"21","verse":"8","text":"Daar men zich niet ver van de kust bevond, slechts ongeveer tweehonderd el, kwamen de andere leerlingen met de boot, en sleepten het net met de vissen achter zich aan."},{"book":"Johannes","chapter":"21","verse":"9","text":"Toen ze geland waren, zagen ze een kolenvuur liggen, en vis en brood er bovenop."},{"book":"Johannes","chapter":"21","verse":"10","text":"Jesus zeide hun: Haalt van de vissen, die ge nu gevangen hebt."},{"book":"Johannes","chapter":"21","verse":"11","text":"Simon Petrus ging aan boord, en sleepte het net aan wal; het was vol grote vissen, honderd drie en vijftig in getal; en ondanks dit aantal was het net niet gescheurd."},{"book":"Johannes","chapter":"21","verse":"12","text":"Jesus zei hun: Komt ontbijten. Niemand van de leerlingen durfde Hem vragen: Wie zijt Gij? Want ze wisten, dat het de Heer was."},{"book":"Johannes","chapter":"21","verse":"13","text":"Jesus kwam nader, nam het brood en gaf het hun, en de vis eveneens."},{"book":"Johannes","chapter":"21","verse":"14","text":"Zo verscheen Jesus nu de derde maal aan zijn leerlingen, na zijn verrijzenis uit de doden."},{"book":"Johannes","chapter":"21","verse":"15","text":"Toen ze hadden ontbeten, sprak Jesus tot Simon Petrus: Simon, zoon van Johannes, bemint ge Mij meer dan de anderen hier? Hij zei Hem: Ja, Heer, Gij weet, dat ik U liefheb. Hij zei hem: Weid mijn lammeren."},{"book":"Johannes","chapter":"21","verse":"16","text":"Hij sprak tot hem een tweede maal: Simon, zoon van Johannes, bemint ge Mij? Hij zei Hem: Ja Heer, Gij weet, dat ik U liefheb. Hij zei hem: Weid mijn schaapjes."},{"book":"Johannes","chapter":"21","verse":"17","text":"Hij sprak tot hem een derde maal: Simon, zoon van Johannes, bemint ge Mij? Petrus werd bedroefd, omdat Hij hem voor de derde maal had gezegd: Bemint ge Mij? En hij zeide Hem: Heer, Gij weet alles; Gij weet toch, dat ik U liefheb. Jesus sprak tot hem: Weid mijn schapen."},{"book":"Johannes","chapter":"21","verse":"18","text":"Voorwaar, voorwaar, Ik zeg u: Toen ge jong waart, deedt ge zelf uw gordel aan en zijt ge gegaan, waarheen ge zelf hebt gewild; maar wanneer ge oud zijt, zult ge uw handen uitstrekken, een ander zal u omgorden, en u brengen waar ge niet heen wilt."},{"book":"Johannes","chapter":"21","verse":"19","text":"Dit zeide Hij om aan te duiden, door welke dood hij God zou verheerlijken. En na deze woorden zeide Hij hem: Volg Mij."},{"book":"Johannes","chapter":"21","verse":"20","text":"Toen Petrus zich omkeerde, zag hij den leerling, dien Jesus liefhad, hen volgen; dezelfde namelijk, die bij de maaltijd aan zijn borst had gerust en gezegd had: Heer, wie is het, die U verraadt?"},{"book":"Johannes","chapter":"21","verse":"21","text":"Toen Petrus hem zag, sprak hij tot Jesus: Heer; en hij dan?"},{"book":"Johannes","chapter":"21","verse":"22","text":"Jesus zeide hem: Indien Ik hem wil laten blijven totdat Ik kom, wat maakt dit uit voor u? Volg Mij!"},{"book":"Johannes","chapter":"21","verse":"23","text":"Zo verspreidde zich het gerucht onder de broeders, dat deze leerling niet zou sterven. Maar Jesus had hem niet gezegd, dat hij niet sterven zou, maar: Indien Ik hem wil laten blijven tot Ik kom, wat maakt dit uit voor u?"},{"book":"Johannes","chapter":"21","verse":"24","text":"Dit is de leerling, die hiervan getuigt, en dit heeft geschreven; en we weten, dat zijn getuigenis waarachtig is."},{"book":"Johannes","chapter":"21","verse":"25","text":"Er is nog veel meer wat Jesus gedaan heeft; zo het stuk voor stuk werd beschreven, dan zou zelfs de wereld, dunkt me, de boeken niet kunnen bevatten, die er over te schrijven zijn."}]}