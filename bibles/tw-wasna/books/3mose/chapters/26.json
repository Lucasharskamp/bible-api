{"data":[{"book":"3 Mose","chapter":"26","verse":"1","text":"“ ‘Monnyɛ abosom. Monnsisi ahoni anaa aboɔ mma mo ho. Mommfa aboɔ a wɔatwa nsisi mo asase so sɛ morebɛkoto wɔn. Mene Awurade mo Onyankopɔn."},{"book":"3 Mose","chapter":"26","verse":"2","text":"“ ‘Ɛsɛ sɛ modi me Homeda, na mode anidie ma me kronkronbea. Mene Awurade."},{"book":"3 Mose","chapter":"26","verse":"3","text":"“ ‘Sɛ modi me mmara no nyinaa so a,"},{"book":"3 Mose","chapter":"26","verse":"4","text":"daa mɛtɔ osuo ama mo ama mo nnɔbaeɛ ayɛ yie abu so, na mo nnua nso bɛso aba a ɛbɛkyɛre wɔ nnua no so."},{"book":"3 Mose","chapter":"26","verse":"5","text":"Na sɛ ɛduru odua berɛ so bio koraa a, mo borɔdɔma bɛkɔ so abere. Mobɛdidi amee na moatena asase no so asomdwoeɛ mu,"},{"book":"3 Mose","chapter":"26","verse":"6","text":"“ ‘Ɛfiri sɛ, mɛma mo asomdwoeɛ, na mɛma mo ada a monnsuro hwee. Mɛpam mmoa bɔne afiri mo ho."},{"book":"3 Mose","chapter":"26","verse":"7","text":"Mobɛpam mo atamfoɔ; na wɔbɛwuwu wɔ mo asekan ano."},{"book":"3 Mose","chapter":"26","verse":"8","text":"Mo mu baanum bɛka ɔha agu, na mo mu ɔha aka ɔpedu agu! Mo atamfoɔ bɛtotɔ wɔ akofena ano wɔ mo anim."},{"book":"3 Mose","chapter":"26","verse":"9","text":"“ ‘Mɛhwɛ mo so na mama mo adɔre, na madi apam a me ne mo pameeɛ no so."},{"book":"3 Mose","chapter":"26","verse":"10","text":"Mo nnɔbaeɛ bɛbu so a sɛ otwa berɛ foforɔ duru so a, morenhunu deɛ mode bɛyɛ."},{"book":"3 Mose","chapter":"26","verse":"11","text":"Na mɛtena mo mu, na meremmu mo animtiaa."},{"book":"3 Mose","chapter":"26","verse":"12","text":"Me ne mo bɛnante, na mayɛ mo Onyankopɔn, na moayɛ me nkurɔfoɔ."},{"book":"3 Mose","chapter":"26","verse":"13","text":"Mene Awurade mo Onyankopɔn a ɔde mo firi Misraim asase so baeɛ sɛ ɔmpɛ sɛ moyɛ nkoa bio no. Mabubu mo nkɔnsɔnkɔnsɔn mu, na mɛma mo anante animuonyam so."},{"book":"3 Mose","chapter":"26","verse":"14","text":"“ ‘Na sɛ moantie me, anni mʼasɛm so,"},{"book":"3 Mose","chapter":"26","verse":"15","text":"na mopo me mmara a,"},{"book":"3 Mose","chapter":"26","verse":"16","text":"deɛ mɛyɛ mo nie: Mɛma mo akoma atutu na mama nsamanwa ayɛ mo, na atiridiinini abɔ mo. Mo ani bɛtutu, na mo nkwa so ahwan. Mobɛdua nnɔbaeɛ agu kwa, ɛfiri sɛ, mo atamfoɔ na wɔbɛdie."},{"book":"3 Mose","chapter":"26","verse":"17","text":"Mɛyi mʼani afiri mo so, na moadwane afiri mo atamfoɔ anim. Wɔn a wɔtan mo bɛdi mo so. Mobɛdwane ɛberɛ a obiara mpam mo."},{"book":"3 Mose","chapter":"26","verse":"18","text":"“ ‘Na sɛ mokɔ so yɛ asoɔden a, mɛtwe mo aso mmɔho nson a emu yɛ den wɔ mo bɔne no ho."},{"book":"3 Mose","chapter":"26","verse":"19","text":"Mɛsɛe mo ahantan tumi no na mayɛ mo soro sɛ dadeɛ ne mo fam sɛ kɔbere."},{"book":"3 Mose","chapter":"26","verse":"20","text":"Mobɛsɛe mo ahoɔden kwa, na mo asase nnya nnɔbaeɛ biara, na ɛso nnua nso renso aba."},{"book":"3 Mose","chapter":"26","verse":"21","text":"“ ‘Na sɛ tie ara na monntie me a, mo bɔne enti, mede ɔyaredɔm mmɔho nson bɛgu mo so."},{"book":"3 Mose","chapter":"26","verse":"22","text":"Mɛma nkekaboa abɛkunkum mo mma na wɔakunkum mo anantwie, na mate mo dodoɔ so, na mo akwan bɛda mpan a obi mfa so bio."},{"book":"3 Mose","chapter":"26","verse":"23","text":"“ ‘Na sɛ yei antumi ansesa mo, na mokɔ so tia mʼapɛdeɛ a,"},{"book":"3 Mose","chapter":"26","verse":"24","text":"me nso, mɛtia mo apɛdeɛ, na me ara mʼankasa mɛtwe mo aso mprɛnson wɔ mo bɔne ho."},{"book":"3 Mose","chapter":"26","verse":"25","text":"Menam ɔko so bɛbu mʼapam so ako atia mo de atua mo so ka. Mobɛdwane akɔ mo nkuro mu, na mede nyarewa bɛtoa mo wɔ hɔ. Na mo atamfoɔ bɛdi mo so."},{"book":"3 Mose","chapter":"26","verse":"26","text":"Mɛsɛe mo nnuane a mobɛnya nyinaa kɔsi sɛ mpo, fononoo baako burodo a ɛbɛto no na mmusuakuo edu bɛdi. Aduane kakra a mobɛdi no akyi, ɛkɔm bɛde mo."},{"book":"3 Mose","chapter":"26","verse":"27","text":"“ ‘Na sɛ mokɔ so yɛ asoɔden a,"},{"book":"3 Mose","chapter":"26","verse":"28","text":"mo bɔne enti, me bo bɛfu mo na matwe mo aso a emu yɛ den mmɔho nson."},{"book":"3 Mose","chapter":"26","verse":"29","text":"Mobɛwe mo mmammarima ne mo mmammaa ɛnam."},{"book":"3 Mose","chapter":"26","verse":"30","text":"Mɛsɛe mo sorɔnsorɔmmea. Mɛtwitwa mo aduhwam afɔrebukyia agu, na mahyehyɛ mo afunu wɔ mo ahoni a ɛnni nkwa no so; na mɛpo mo."},{"book":"3 Mose","chapter":"26","verse":"31","text":"Mɛma mo nkuro ayɛ amamfo na masɛe baabi a mosom nyinaa, na mapo mo ohwam afɔrebɔ no."},{"book":"3 Mose","chapter":"26","verse":"32","text":"Ampa ara, mɛma mo asase so ada mpan na mo atamfoɔ atena so, na deɛ mɛyɛ mo no ayɛ mo nwanwa."},{"book":"3 Mose","chapter":"26","verse":"33","text":"Mɛbɔ mo apete aman no a morekɔ so nyinaa, na mede ɔko asɛe mo. Mo asase bɛda mpan na wɔasɛe mo nkuro."},{"book":"3 Mose","chapter":"26","verse":"34","text":"Akyire no, asase no bɛda hɔ ahome de asi mfeɛ dodoɔ a moamma anhome no anan; ɛbɛda hɔ wɔ mmerɛ a mowɔ atamfoɔ nsam wɔ wɔn nsase so no nyinaa. Na asase no ahome, na anya ne home nna nso."},{"book":"3 Mose","chapter":"26","verse":"35","text":"Ɛberɛ a asase no da mpan nyinaa, ɛbɛnya home a moamma annya wɔ Homeda dodoɔ a motenaa soɔ no."},{"book":"3 Mose","chapter":"26","verse":"36","text":"“ ‘Wɔn a wɔgyaa wɔn hɔ a wɔnwuiɛ no nso, mɛma wɔatwe wɔn akɔ akyirikyiri nsase so sɛ ɔko mu nneduafoɔ ne nkoa. Ɛhɔ na wɔbɛtena daa wɔ ehu mu. Wɔte sɛ mframa rebɔ ahahan koraa a, wɔbɛdwane te sɛ deɛ obi a ɔkura akofena repam wɔn; wɔbɛhwehwe ase wɔ ɛberɛ a obi mpam wɔn."},{"book":"3 Mose","chapter":"26","verse":"37","text":"Obiara rempamo wɔn nanso ehu enti, wɔbɛsuntisunti wɔn ho wɔn ho te sɛ deɛ wɔredwane afiri akono a wɔnni tumi biara a wɔde bɛgyina wɔn atamfoɔ anim no."},{"book":"3 Mose","chapter":"26","verse":"38","text":"Mobɛyera wɔ aman mu, na mo atamfoɔ asɛe mo."},{"book":"3 Mose","chapter":"26","verse":"39","text":"Wɔn a wɔbɛka no, wɔn bɔne enti, wɔn ho bɛyera wɔn wɔ atamfoɔ nsase so, bɔne a wɔn agyanom yɛeɛ no enti."},{"book":"3 Mose","chapter":"26","verse":"40","text":"“ ‘Nanso akyire no, me nkurɔfoɔ bɛka wɔn bɔne ne wɔn agyanom bɔne. Wɔbɛka sɛdeɛ wɔdii me hwammɔ na wɔtiaa me no."},{"book":"3 Mose","chapter":"26","verse":"41","text":"Sɛ me nso metia wɔn te sɛ deɛ ɛsɛ na mede wɔn kɔ wɔn atamfoɔ asase so a, afei, wɔn akomaden no ano bɛbrɛ ase, na wɔbɛtua wɔn bɔne so ka."},{"book":"3 Mose","chapter":"26","verse":"42","text":"Afei, mɛkae apam a me ne Yakob, Isak ne Abraham ayɛ, na mɛkae asase no."},{"book":"3 Mose","chapter":"26","verse":"43","text":"Asase no da hɔ dinn no, ɛbɛdi ne homeda. Nanso akyire no, wɔbɛnya wɔn asotwe sɛ wɔanni me nhyehyɛeɛ so na wɔtiaa me mmara."},{"book":"3 Mose","chapter":"26","verse":"44","text":"Na deɛ wɔyɛɛ no nyinaa akyi no, merensɛe wɔne mʼapam no korakora, ɛfiri sɛ, mene Awurade wɔn Onyankopɔn."},{"book":"3 Mose","chapter":"26","verse":"45","text":"Mɛkae tete apam a me ne wɔn agyanom a meyii wɔn firii Misraim, ɛberɛ a amanaman nyinaa rehwɛ no, yɛeɛ no. Me Awurade ne wɔn Onyankopɔn.’ ”"},{"book":"3 Mose","chapter":"26","verse":"46","text":"Yeinom ne mmara ne ahyɛdeɛ a Awurade nam Mose so de maa Israelfoɔ no wɔ Sinai Bepɔ so no."}]}