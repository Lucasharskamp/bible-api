{"data":[{"book":"Acts","chapter":"27","verse":"1","text":"Aru jitia amikhan Italy te jabole faisla kori loise, taikhan Paul aru dusra bondh kora manu khan ke Julius koi kene Augustus Regiment laga henapoti ekjon laga hathte di dise."},{"book":"Acts","chapter":"27","verse":"2","text":"Titia amikhan Adramyttium pora ekta jahaaj Asia samundar phale jabole thaka te uthijaise. Aru amikhan safar korise. Thessalonica pora Macedonia laga ekjon Aristarchus koi kene bhi amikhan logote asele."},{"book":"Acts","chapter":"27","verse":"3","text":"Aru dusra dinte amikhan Sidon sheher te ahise, aru Julius pora Paul ke bisi morom korise aru tai sathi logote berabo dise, aru tai ki lage sob taike di thakise."},{"book":"Acts","chapter":"27","verse":"4","text":"Aru amikhan ta te pora jabole ulaise hoilebi hawa bisi jor pora mara karone jahaaj to Cyprus phale loi kene jaise."},{"book":"Acts","chapter":"27","verse":"5","text":"Aru amikhan Cilicia aru Pamphylia samundar paar kori Lycia laga sheher Myra te ahi jaise."},{"book":"Acts","chapter":"27","verse":"6","text":"Ta te henapoti he Alexandria laga ekta jahaaj Italy te jabole thaka paikene amikhan ke ta te uthai dise."},{"book":"Acts","chapter":"27","verse":"7","text":"Amikhan bisi din aste-aste jai thakise, aru bisi digdar pora Cnidus ponchise, kintu hawa bisi mara pora amikhan age jabole para nai, etu pora jahaaj ke loi kene Crete phale loi jaise, juntu Salmone usorte ase."},{"book":"Acts","chapter":"27","verse":"8","text":"Amikhan bisi digdar pora safar korise aru Lysea sheher usorte Bhal Jaga eneka te ponchise."},{"book":"Acts","chapter":"27","verse":"9","text":"Etiya bisi homoi jaise, panite bera bole digdar hoise, aru etiya to Yehudi khan laga upwas din bhi paar hoise, karone Paul taikhan ke hoshiar kori bole,"},{"book":"Acts","chapter":"27","verse":"10","text":"koise, “Hey manu khan, amikhan etiya yate pora jaise koile digdar aru bisi nuksan bhi hobo pare, khali saman aru jahaaj he nohoi, kintu manu jibon bhi jabo pare.”"},{"book":"Acts","chapter":"27","verse":"11","text":"Hoilebi henapoti pora Paul laga kotha namani kene jahaaj laga malik khan laga kotha he manise."},{"book":"Acts","chapter":"27","verse":"12","text":"Aru utu jaga to thanda dinte ta te thaki bole thik nohua karone bisi manu parile Phoenix te he thakile bhal hobo bhabise. Phoenix to Crete usorte ekta jaga ase, dakshin-paschim aru uttor-paschim phale bhi jabo para jagah ase."},{"book":"Acts","chapter":"27","verse":"13","text":"Titia dakshin pora halka-halka hawa ahise, jahaaj chola khan bhabise taikhan ki lage etu sob taikhan logot ase. Etu pora taikhan Crete phale jabole jahaaj khuli dise."},{"book":"Acts","chapter":"27","verse":"14","text":"Kintu bisi deri nohoi kene dangor hawa pani laga tufan ta te pora ahi taikhan ke lagise."},{"book":"Acts","chapter":"27","verse":"15","text":"Jitia tufan pora jahaaj ke dhorise, taikhan aru age jabo napari kene hawa pora jahaaj ke kote loi jabole ase, loijabo dise."},{"book":"Acts","chapter":"27","verse":"16","text":"Titia Cauda naam laga ekta majuli te bisi digdar pora punchise aru chutu naw ke dhori rakhibo parise."},{"book":"Acts","chapter":"27","verse":"17","text":"Titia taikhan chutu naw ke uthai anise aru niche pora bandi loise. Syrtis laga balu matite lagi bole bhoi pora jahaaj kapra khan khuli dise, aru jahaaj ke hawa pora loijabo dise."},{"book":"Acts","chapter":"27","verse":"18","text":"Kintu dusra din tak amikhan ke tufan pora bisi digdar di thakise, etu karone taikhan jahaaj pora saman khan samundar te phelai dise."},{"book":"Acts","chapter":"27","verse":"19","text":"Aru tin din pichete amikhan nijor hath pora jahaaj laga saman uthaikene samundar te phelai dise."},{"book":"Acts","chapter":"27","verse":"20","text":"Aru jitia bisi din tak suryo aru tara khan ula nai aru tufan bhi bisi mari thakise, titia amikhan bachibole asha sob chari dise."},{"book":"Acts","chapter":"27","verse":"21","text":"Titia bisi din pora kha-luwa nakora karone, Paul khara kori kene taikhan ke koise, “Sabi, apnikhan ami laga kotha mani kene Crete pora najaile bhal hobole asele, tinehoile amikhan eneka digdar aru nuksan nohobo asele."},{"book":"Acts","chapter":"27","verse":"22","text":"Kintu etiya moi apnikhan ke mon dangor rakhibole koi ase, kelemane khali jahaaj ke he nohoile, kunke bhi digdar nohobo."},{"book":"Acts","chapter":"27","verse":"23","text":"Kelemane moi jun laga ase, aru junke sewa kore, tai sorgodoth aji rati moi logote ahise."},{"book":"Acts","chapter":"27","verse":"24","text":"Aru koise, ‘Paul, tumi bhoi na koribi. Tumi Caesar age te khara hobo lagibo, aru sabi Isor tumike morom kori kene tumi logote juwa manu khan sob etiya bhi tumi logote he ase.’"},{"book":"Acts","chapter":"27","verse":"25","text":"Karone manu khan mon dangor hobi! Kelemane moi Isor ke biswas kore, jineka Tai koise tineka hobo."},{"book":"Acts","chapter":"27","verse":"26","text":"Hoilebi amikhan ekta majuli te loijai kene rakhibo pare.”"},{"book":"Acts","chapter":"27","verse":"27","text":"Titia choudah rati hoise, aru amikhan Adriatic Samundar majote loijai kene thaki jaise, aru adha rati te jahaaj chola khan bhabise taikhan to kunba mati usorte ahi punchise."},{"book":"Acts","chapter":"27","verse":"28","text":"Aru taikhan pani laga galta ke naapi sai sele bisi lamba galta thakise, ekta hath to choi feet ase, aru olop jai kene aru sai sele, pondro hath paise."},{"book":"Acts","chapter":"27","verse":"29","text":"Titia pathor te lagibo bhoi pora taikhan piche phale pora loha longor charta phelai dise, aru phojur hobole prathana kori thakise."},{"book":"Acts","chapter":"27","verse":"30","text":"Aru jahaaj chola manu khan jahaaj charikena polabole bhabise, taikhan jahaaj pora longor phelai diya nisena bahana pora chutu naw ke niche samundar te girai dise."},{"book":"Acts","chapter":"27","verse":"31","text":"Titia Paul pora henapoti aru sipahi khan ke koise, “Jodi eitu khan jahaaj te nathakile apnikhan kitia bhi bachibole na paribo.”"},{"book":"Acts","chapter":"27","verse":"32","text":"Titia sipahi khan jai kene chutu naw laga rusi khan kati girai dise."},{"book":"Acts","chapter":"27","verse":"33","text":"Aru jitia phojur hobole hoise, Paul sob manu ke kiba khabole koise. Tai koise, “Aji choudah din hoise apnikhan eku nakhai kene bhukha thaki ase."},{"book":"Acts","chapter":"27","verse":"34","text":"Karone moi apnikhan ke koi ase, kiba khai lobi, kelemane eneka korile bachibo paribo, tumi laga matha pora ekta chuli bhi na giribo.”"},{"book":"Acts","chapter":"27","verse":"35","text":"Aru jitia tai utu koi dise, tai roti loi kene Isor ke dhanyavad dise, aru taikhan khai loise."},{"book":"Acts","chapter":"27","verse":"36","text":"Titia taikhan bhi sob mon dangor hoi kene kha luwa kori loise."},{"book":"Acts","chapter":"27","verse":"37","text":"Aru amikhan jahaaj te thaka khan sob 276 jon asele."},{"book":"Acts","chapter":"27","verse":"38","text":"Karone jitia taikhan kha luwa kora hoise, taikhan jahaaj ke halka kori bole gehu uthaikene samundar te phelai dise."},{"book":"Acts","chapter":"27","verse":"39","text":"Jitia din hoise, taikhan kuntu jagate ase janibole para nai, kintu ekta mati jagah dikhise, aru jahaaj ke ta te loijai kene rakhibole bhabise."},{"book":"Acts","chapter":"27","verse":"40","text":"Titia taikhan longor khan ke samundar te chari dise, aru jahaaj cholai thaka khuri bandi thaka ke khuli dise, aru jahaaj laga kapra khan age phale thaka ke uthaikene hawa pora kinar te loija bole dise,"},{"book":"Acts","chapter":"27","verse":"41","text":"Kintu jahaaj to jai kene samundar laga duita pani laga takot pora dhuri loise, aru jahaaj matite lagi kene thaki jaise, aru piche phale pani pora mari kene bhangai dise."},{"book":"Acts","chapter":"27","verse":"42","text":"Aru koidi manu khan pani khilikena polai jabo bhoi pora sipahi khan taikhan ke morai dibole bhabise."},{"book":"Acts","chapter":"27","verse":"43","text":"Kintu henapoti pora Paul ke bachai dibo mon asele, etu karone taikhan ke rukhai dise, aru jun pani khilibo jane, jap mari kene poila sukha matite jai jabole hukum dise."},{"book":"Acts","chapter":"27","verse":"44","text":"Aru baki khan takhta pora aru kunba jahaaj bhanga tukra pora jabole hukum dise, aru sob bachi kene sukha matite punchise."}]}