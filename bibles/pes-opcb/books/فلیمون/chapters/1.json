{"data":[{"book":"فلیمون","chapter":"1","verse":"1","text":"این نامه از طرف پولس است، که به سبب اعلام مژدهٔ انجیل مسیحْ عیسی در زندان به سر می‌برد، و نیز از طرف برادر ما تیموتائوس."},{"book":"فلیمون","chapter":"1","verse":"2","text":"و نیز به خواهر ما اَپفیه، و به همسنگرمان، اَرخیپوس، و به کلیسایی که در خانه‌ات تشکیل می‌شود."},{"book":"فلیمون","chapter":"1","verse":"3","text":"از پدرمان، خدا، و خداوندمان، عیسی مسیح، خواستار فیض و آرامش برای شما هستم."},{"book":"فلیمون","chapter":"1","verse":"4","text":"فیلیمون عزیز، هر بار که برای تو دعا می‌کنم، ابتدا خدا را برای وجود تو شکر می‌کنم،"},{"book":"فلیمون","chapter":"1","verse":"5","text":"زیرا از دیگران می‌شنوم که چه ایمان استواری به عیسای خداوند داری، و چه محبتی در حق همۀ مقدّسان، یعنی در حق ایمانداران انجام می‌دهی."},{"book":"فلیمون","chapter":"1","verse":"6","text":"دعا می‌کنم که ایمان و اعتمادی را که به خداوند داری، با دیگران در میان بگذاری، تا ایشان نیز تحت تأثیر قرار گیرند و ببینند که چه نیکویی‌ها و مواهبی از عیسی مسیح نصیب تو شده است."},{"book":"فلیمون","chapter":"1","verse":"7","text":"من خودم از محبت تو ای برادر، شادی و تسلی پیدا کرده‌ام، زیرا مهربانی تو دلهای ایمانداران را تازه کرده است."},{"book":"فلیمون","chapter":"1","verse":"8","text":"از این رو، گرچه در مسیح حق دارم جسارت کنم و به تو دستور دهم تا آنچه را که درست است انجام دهی،"},{"book":"فلیمون","chapter":"1","verse":"9","text":"اما بر اساس محبت، ترجیح می‌دهم آن را به شکل خواهش مطرح کنم. بله، من، پولسِ پیر، که اکنون به خاطر خدمت به مسیحْ عیسی زندانی نیز شده‌ام،"},{"book":"فلیمون","chapter":"1","verse":"10","text":"از تو استدعا می‌کنم که با فرزندم، اُنیسیموس که در زمان حبس خود، پدرِ ایمانیِ او شدم، مهربان باشی."},{"book":"فلیمون","chapter":"1","verse":"11","text":"انیسیموس (با اینکه معنی نامش «مفید» است) در گذشته برای تو مفید نبوده است، اما اکنون چه برای تو و چه برای من مفید است."},{"book":"فلیمون","chapter":"1","verse":"12","text":"حال که او را نزد تو باز می‌گردانم، درست مانند این است که قلب خود را می‌فرستم."},{"book":"فلیمون","chapter":"1","verse":"13","text":"می‌خواستم او را نزد خود نگاه دارم، تا در این مدتی که به سبب اعلام پیغام انجیل در زندان به سر می‌برم، به جای تو مرا کمک کند."},{"book":"فلیمون","chapter":"1","verse":"14","text":"اما نخواستم بدون موافقت تو این کار را انجام دهم تا نیکوکاری تو از روی اجبار نباشد، بلکه از روی میل و اختیار."},{"book":"فلیمون","chapter":"1","verse":"15","text":"شاید او به این دلیل برای مدتی کوتاه از تو جدا شد تا برای همیشه نزد تو بازگردد،"},{"book":"فلیمون","chapter":"1","verse":"16","text":"اما نه دیگر به‌عنوان غلام و برده، بلکه برتر از غلام، به‌عنوان برادری عزیز. او برای من بسیار عزیز است، اما برای تو عزیزتر، هم به‌عنوان یک همنوع و هم به‌عنوان برادر در خداوند."},{"book":"فلیمون","chapter":"1","verse":"17","text":"اگر واقعاً مرا دوست خود می‌دانی، به همان صورت که از من استقبال می‌کردی، از او نیز استقبال کن و او را بپذیر."},{"book":"فلیمون","chapter":"1","verse":"18","text":"اگر هم پیش از این ضرری به تو رسانده یا چیزی به تو بدهکار باشد، آن را به حساب من بگذار."},{"book":"فلیمون","chapter":"1","verse":"19","text":"من، پولس، این را به دست خودم می‌نویسم که آن را پس خواهم داد. البته لازم به یادآوری نیست که تو خودت جانت را به من مدیونی."},{"book":"فلیمون","chapter":"1","verse":"20","text":"بله، برادر عزیزم، این محبت را در حق من انجام ده، تا دل خستهٔ من شاد شود و مسیح را سپاس گویم."},{"book":"فلیمون","chapter":"1","verse":"21","text":"این نامه را برایت می‌نویسم، چون یقین دارم که هر چه از تو تقاضا کنم، حتی بیشتر از آن را انجام خواهی داد."},{"book":"فلیمون","chapter":"1","verse":"22","text":"در ضمن، اتاقی نیز برای من آماده کن، زیرا امیدوارم که خدا دعای شما را مستجاب فرموده، اجازه دهد که به‌زودی نزد شما آیم."},{"book":"فلیمون","chapter":"1","verse":"23","text":"همزندانی من اِپافراس، که او نیز به سبب اعلام پیغام انجیل عیسی مسیح زندانی است، سلام می‌رساند."},{"book":"فلیمون","chapter":"1","verse":"24","text":"همچنین همکاران من، مرقس، اَرِستَرخوس، دیماس و لوقا سلام می‌رسانند."},{"book":"فلیمون","chapter":"1","verse":"25","text":"فیض خداوند ما عیسی مسیح با روح شما باد."}]}