{"data":[{"book":"उत्पत्ति","chapter":"28","verse":"1","text":"इसलिये यित्सहाक ने याकोब को आशीष दी और कहा: “कनानी कन्याओं से शादी मत करना."},{"book":"उत्पत्ति","chapter":"28","verse":"2","text":"पर पद्दन-अराम में अपने नाना बेथुएल के यहां चले जाओ. और वहां अपने मामा लाबान की पुत्रियों में से किसी से विवाह कर लेना."},{"book":"उत्पत्ति","chapter":"28","verse":"3","text":"सर्वशक्तिमान परमेश्वर की दया तुम पर बनी रहे तथा सुख और शांति से आगे बढ़ो."},{"book":"उत्पत्ति","chapter":"28","verse":"4","text":"परमेश्वर तुम्हें वे आशीषें दें, जिन्हें उन्होंने अब्राहाम को दी थी, तुम्हें और तुम्हारे वंश को, उस देश का अधिकारी बनाये.”"},{"book":"उत्पत्ति","chapter":"28","verse":"5","text":"इन सब आशीषित वचन के साथ यित्सहाक ने याकोब को विदा किया. याकोब अपनी और एसाव की माता रेबेकाह के भाई अरामवासी लाबान के यहां चले गए, जो पद्दन-अराम के बेथुएल के पुत्र थे."},{"book":"उत्पत्ति","chapter":"28","verse":"6","text":"एसाव को मालूम हो गया था कि यित्सहाक ने याकोब को आशीष देकर पद्दन-अराम में भेजा है ताकि वह अपने लिए पत्नी चुने, और आदेश भी दिया है कि वह कनानी स्त्री से विवाह न करे,"},{"book":"उत्पत्ति","chapter":"28","verse":"7","text":"और याकोब अपने पिता एवं माता की बात को मानते हुए पद्दन-अराम में चले गये."},{"book":"उत्पत्ति","chapter":"28","verse":"8","text":"तब एसाव को यह समझ में आ गया, कि उसके पिता को कनान देश की कन्याएं पसंद नहीं हैं."},{"book":"उत्पत्ति","chapter":"28","verse":"9","text":"इसलिये एसाव ने अपनी पत्नियों के अलावा अब्राहाम के पुत्र इशमाएल की पुत्री माहालाथ से, जो नेबाइयोथ की बहन थी, विवाह कर लिया."},{"book":"उत्पत्ति","chapter":"28","verse":"10","text":"याकोब बेअरशेबा से हारान की ओर गए."},{"book":"उत्पत्ति","chapter":"28","verse":"11","text":"जब वह एक जगह पहुंचा तब रात को उन्हें वहां रुकना पड़ा, क्योंकि तब तक सूरज ढल चुका था. उन्होंने एक पत्थर अपने सिर के नीचे रखा और लेट गए."},{"book":"उत्पत्ति","chapter":"28","verse":"12","text":"तब उन्होंने एक स्वप्न देखा: एक सीढ़ी पृथ्वी पर खड़ी है, उसका दूसरा सिरा स्वर्ग तक पहुंचा हुआ था. उन्होंने देखा कि परमेश्वर के स्वर्गदूत इस पर चढ़ रहे और उतर रहे हैं."},{"book":"उत्पत्ति","chapter":"28","verse":"13","text":"उन्होंने देखा कि ऊपर याहवेह खड़े हैं, और कह रहे हैं, “मैं ही याहवेह हूं, तुम्हारे पिता अब्राहाम तथा यित्सहाक का परमेश्वर. जिस भूमि पर तुम इस समय लेटे हुए हो, मैं वह भूमि तुम्हें तथा तुम्हारे वंश को दूंगा."},{"book":"उत्पत्ति","chapter":"28","verse":"14","text":"तुम्हारा वंश भूमि की धूल के समान आशीषित होकर पृथ्वी के चारों दिशाओं में फैल जायेगा. पृथ्वी पर सभी लोग तुम्हारे और तुम्हारे वंश के द्वारा आशीषित होंगे."},{"book":"उत्पत्ति","chapter":"28","verse":"15","text":"मैं तुम्हारे साथ रहूंगा और जहां कहीं तुम जाओगे, मैं तुम्हारी रक्षा करूंगा. और तुम्हें इसी देश में लौटा ले आऊंगा. जब तक मैं अपनी बात पूरी न कर लूं तब तक तुम्हें न छोडूंगा.”"},{"book":"उत्पत्ति","chapter":"28","verse":"16","text":"अचानक याकोब की नींद खुल गई और कहा, “निश्चय इस स्थान पर याहवेह की उपस्थिति है और मुझे यह मालूम ही न था.”"},{"book":"उत्पत्ति","chapter":"28","verse":"17","text":"याकोब भयभीत होकर कहने लगे, “अनोखा है यह स्थान! यह परमेश्वर के भवन के अलावा कुछ और नहीं हो सकता; ज़रूर यह स्वर्ग का द्वार ही होगा.”"},{"book":"उत्पत्ति","chapter":"28","verse":"18","text":"याकोब ने उस पत्थर को, जिसे उसने अपने सिर के नीचे रखा था, एक स्तंभ के जैसे खड़ा कर उस पर तेल डाला,"},{"book":"उत्पत्ति","chapter":"28","verse":"19","text":"याकोब ने उस स्थान का नाम बेथेल28:19 बेथेल अर्थात् परमेश्वर का भवन रखा; जबकि उस स्थान का नाम लूज़ था."},{"book":"उत्पत्ति","chapter":"28","verse":"20","text":"फिर याकोब ने प्रण लिया, “यदि परमेश्वर की उपस्थिति मेरे साथ साथ बनी रहेगी, और मुझे सुरक्षित रखेंगे, मुझे भोजन एवं वस्त्रों की कमी नहीं होगी"},{"book":"उत्पत्ति","chapter":"28","verse":"21","text":"और मुझे मेरे पिता के घर तक सुरक्षित पहुंचा देंगे, तो याहवेह ही मेरे परमेश्वर होंगे."},{"book":"उत्पत्ति","chapter":"28","verse":"22","text":"यह पत्थर, जिसे मैंने स्तंभ बनाकर खड़ा किया है, परमेश्वर का भवन होगा तथा आप मुझे जो कुछ देंगे, निश्चयतः मैं उसका दशमांश आपको ही समर्पित करूंगा.”"}]}