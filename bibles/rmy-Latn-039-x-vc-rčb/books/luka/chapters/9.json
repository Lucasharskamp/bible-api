{"data":[{"book":"Luka","chapter":"9","verse":"1","text":"O Isus akhardas e dešuduj apostolen thaj dijalen moć thaj vlast pe sa e bilačhe duhurja thaj te sastaren e nasvalimata."},{"book":"Luka","chapter":"9","verse":"2","text":"Bičhalda len te navestin e Devlesko carstvo thaj te sastaren e nasvalen."},{"book":"Luka","chapter":"9","verse":"3","text":"Thaj phendas lenđe: “Na te avel tumen tumenca po drom ni rovlji, ni trasta ni so hana, ni love thaj na te avel tumen tumenca po duj haljine!"},{"book":"Luka","chapter":"9","verse":"4","text":"Kana den ande varesko gav, ačhen ande jek ćher thaj na naćhen andar o ćher ando ćher dok či džan ande aver gav.9,4 Trubul te aven zadovoljne e habeja thaj e ćhereja ande savo o domaćino nudil lenđe; Či troman te roden majlačho smeštaj. Ali naravno šaj posetisaren aver ćhera te kote propovedisaren e Bahtali Nevimata."},{"book":"Luka","chapter":"9","verse":"5","text":"Ande savo gav či primin tumen, inkljen andar godova gav thaj ćhinon o praho katar tumare pungre.9,5 ćhinon o praho katar tumare pungre sas o izraz savo zurale odbinas ande godoja kultura. Godolesa sikavenas kaj čikamen te ni o praho andar godova gav ačhel lenca.  Godova avela znako kaj mukline les lešće sudošće.”"},{"book":"Luka","chapter":"9","verse":"6","text":"Thaj e učenikurja teljardine majdur: obilarzinas e gava, navestinas e Bahtali nevimata thaj sastarenas e nasvalen."},{"book":"Luka","chapter":"9","verse":"7","text":"Kana ašunda o vladiri o Irod so dogodisajlo, sas zbunime, kaj varesave phenenas kaj o Jovano savo bolelas uštilo andar e mule."},{"book":"Luka","chapter":"9","verse":"8","text":"Aver phenenas pojavisajlo pe phuv o Ilija, a aver palem phendine: “Uštilo andar e mule varesavo proroko andar e purani vrjama.”"},{"book":"Luka","chapter":"9","verse":"9","text":"A o Irod phendas: “Me čhindem e Jovanosko šoro. Ko si askal akava pale kaste gaći ašunav?” Thaj rodelas prilika te dićhel e Isuse."},{"book":"Luka","chapter":"9","verse":"10","text":"Kana e apostolurja boldinepe katar e okolne krajurja, phendine e Isusešće sa so ćerdine. Askal o Isus inđarda len pesa te avel lenca korkoro, paše pašo gav savo akhardol Vitsaida."},{"book":"Luka","chapter":"9","verse":"11","text":"Ali kana godova ašunda o them, teljarda pale leste. Vo primisarda len thaj phenelas lenđe pale Devlesko carstvo thaj sastardas savoren ko trubuja sastipe."},{"book":"Luka","chapter":"9","verse":"12","text":"Kana avilo majpaše o krajo e đesesko kasno mismere avile ko Isus majpaše e dešuduj učenikurja thaj phendine e Isusešće: “Te mukas e theme te džal pe okolne gava te araćhen kaj raćarena thaj so hana kaj sam akate ando samotno krajo?”"},{"book":"Luka","chapter":"9","verse":"13","text":"A o Isus phendas lenđe: “Tumen den len te han!”"},{"book":"Luka","chapter":"9","verse":"14","text":"A sas varekaj katar pandž milje manuša (či đinavenas pe e manušnja thaj e čhavra)."},{"book":"Luka","chapter":"9","verse":"15","text":"Thaj savora bešline."},{"book":"Luka","chapter":"9","verse":"16","text":"A o Isus lija e pandž mangre thaj e duj mačhe, dikhla ando nebo, blagoslovisarda len thaj phagla o mangro pa dija pire učenikonenđe te podelin e themešće."},{"book":"Luka","chapter":"9","verse":"17","text":"Savora haline dok či čaljile. Thaj katar okova so ačhilo e themešće ćidine dešuduj pherde korpe kotora mangre thaj mačhe."},{"book":"Luka","chapter":"9","verse":"18","text":"Jekhvar dok o Isus crdape po korkoro than te molilpe, lesa sas samo lešće dešuduj učenikurja. Pale godova phučla len: “So phenel o them, ko sem me?”"},{"book":"Luka","chapter":"9","verse":"19","text":"Von phendine: “Varesave phenen kaj san o Jovano savo bolelas, aver kaj san o proroko Ilija, a trite palem kaj uštilo andar e mule varesavo katar aver purane prorokurja.”"},{"book":"Luka","chapter":"9","verse":"20","text":"A vo phučla len: “A tumen, so tumen phenen, ko sem me?”"},{"book":"Luka","chapter":"9","verse":"21","text":"A o Isus zapovedisardas lenđe te na phenen khonikašće kaj si vo o Mesija."},{"book":"Luka","chapter":"9","verse":"22","text":"Thaj phendas: “Me, o Čhavo e Manušesko, trubul but te trpisarav. E starešine, e šorvale rašaja thaj e sikavne e Mojsiješće zakonestar odbacina man. Mudarena man, a me o trito đes uštava andar e mule.”"},{"book":"Luka","chapter":"9","verse":"23","text":"Pale godova o Isus phendas savorenđe: “Ako vareko kamel te avel mungro sledbeniko, neka odreknilpe korkoro pestar, nek svako đes lel piro trušul9,23 O zločinco savo već sas osudime te merel gajda te razapnles, indjarelas e oprano deo e gredako katar o trušul džiko than kaj avela mudardo: 1. Akale govoresa, o Isus kamlas te phenel te ako kamas te avas lešće učenikurja, moraš korkoro amen te smatris mulen prema amare vlastite želje thaj amare voljaće, thaj moraš te avas spremne potpuno poslušne e Isusešće. 2. Trubul te svako đes avas spremne te trpisaras thaj vi te meras ako trubul zbog o Isus kaj sam lešće učenikurja. 3. Moguće si liduj opcije.  thaj nek džal pale mande."},{"book":"Luka","chapter":"9","verse":"24","text":"Kaj svako ko kamel te spasil piro trajo, hasarela les; a ko hasarel piro trajo zbog mande, godova spasila les."},{"book":"Luka","chapter":"9","verse":"25","text":"Savi korist si e manušes, ako zadobil sa o them, a korkoro pes hasarel ili pešće naudil?”"},{"book":"Luka","chapter":"9","verse":"26","text":"Ko ladžal mandar thaj mungre alavendar, lestar vi me, o Čhavo e Manušesko, ladžava kana avava ande slava mungri thaj e slava mungre Dadešći thaj e svete anđelenđi."},{"book":"Luka","chapter":"9","verse":"27","text":"“Čačes phenav tumenđe: ‘Varesave save si akate tumendar či merena dok či dićhena e Devlesko carstvo.’”"},{"book":"Luka","chapter":"9","verse":"28","text":"A kana nakhla varekaj katar ohto đes katar godola alava o Isus lijas pesa e Petre, e Jovano thaj e Jakove ande gora te molinpe."},{"book":"Luka","chapter":"9","verse":"29","text":"Dok molilaspe, lesko muj promenisajlo, a e drze pe leste postanisardine parne thaj sjajne."},{"book":"Luka","chapter":"9","verse":"30","text":"Ande godova pojavisajle duj manuša thaj ćerenas svato e Isuseja. Sas godova o Mojsija thaj o Ilija."},{"book":"Luka","chapter":"9","verse":"31","text":"Pojavisajle ande slava thaj ćerenas lesa svato pale lesko smrto savo trubuja te podnesil ando Jerusalim te pherdol o Lil."},{"book":"Luka","chapter":"9","verse":"32","text":"E Petre thaj lešće drugaren lija e lindri. Kana džungadile, dikhline lešći slava thaj duj manušen save ačhenas lesa."},{"book":"Luka","chapter":"9","verse":"33","text":"Thaj dok godola duj džene džanastar lestar, o Petar phendas e Isusešće: “Sikavneja, lačhe kaj sam kate. Te ćeras trin senice: jek tuće, jek e Mojsijašće, thaj jek e Ilijašće.” Či džanelas so phenel."},{"book":"Luka","chapter":"9","verse":"34","text":"Dok vo godova još motholas, pojavisajlo o oblako thaj zasinisarda len. Kana o oblako učharda len lija len e bari dar."},{"book":"Luka","chapter":"9","verse":"35","text":"A o glaso ašundilo andar godova oblako: “Akava si mungro Čhavo saves odabirisardem! Leste čhon kan.”"},{"book":"Luka","chapter":"9","verse":"36","text":"Baš kana ašundilo o glaso, o Isus ačhilo korkoro. E učenikurja ačhenas thaj askal još khonikašće khanči či phendine pale okova so dikhline."},{"book":"Luka","chapter":"9","verse":"37","text":"A kana thejara o đes o Isus thaj lešće učenikurja fuljistine katar e gora, avilo angle leste o but o them."},{"book":"Luka","chapter":"9","verse":"38","text":"Askal varesosko manuš savo sas maškar o them čhuta muj: “Sikavneja, moliv tut dik mungre čhave, kaj si manđe jedinco."},{"book":"Luka","chapter":"9","verse":"39","text":"Inćarel les o bilačho duho. Andar jekhvar počnil te čhol muj; čhudel pes thaj e spuma del lešće po muj. Gata nikada či mućel les thaj uništil les."},{"book":"Luka","chapter":"9","verse":"40","text":"Molisardem ćire učenikonen te traden e bilačhe duho andar leste avri ali von naštik tradine les.”"},{"book":"Luka","chapter":"9","verse":"41","text":"A o Isus phendas lenđe: “O bilačhe thaj bi paćako manušalen!9,41 manušalen Ando original ramol: “naraštajona” Kozom semasa tumenca, a tuman či paćan. Phučaman kozom još trpiva tumen! An akaring ćire čhave!”"},{"book":"Luka","chapter":"9","verse":"42","text":"Dok o čhavro avelas paše, o bilačho duho harada les pe phuv thaj ćhinosarda les. A o Isus zapovedisardas e bilačhe duhošće thaj odma sastarda e čhave thaj dijale lešće dadešće."},{"book":"Luka","chapter":"9","verse":"43","text":"Savora divisajle okolešće so o Isus ćerdas."},{"book":"Luka","chapter":"9","verse":"44","text":"“Lačhe zapamtisaren so phenav tumenđe: Me, o Čhavo e Manušesko, avava dino ande vas e manušenđe.”"},{"book":"Luka","chapter":"9","verse":"45","text":"A von či haćardine so phenel lenđe kaj nas lenđe dino te haćaren; o značenje sas lendar garado a daranas te phučen les te objasnil lenđe."},{"book":"Luka","chapter":"9","verse":"46","text":"E učenikurja počnisardine te raspravinpe ko maškar lende šaj avilosas majbaro."},{"book":"Luka","chapter":"9","verse":"47","text":"O Isus džangla so si ande lenđe ile thaj lija e cikne čhavre, čhutale paše peste"},{"book":"Luka","chapter":"9","verse":"48","text":"thaj phendas lenđe: “Ko god primil akale cikne čhavre zbog mande, man primil. A ko man primil, primil e Devles savo bičhalda man. O Del smatril kaj si majvažno okova savo si maj ponizno maškar tumende!”"},{"book":"Luka","chapter":"9","verse":"49","text":"Askal o Jovano phendas: “Sikavneja, dikhlam jećhe kaj ande ćiro alav tradel e bilačhe duhonen. Amen phendam lešće te na ćerel godova, kaj či džal pale tute.”"},{"book":"Luka","chapter":"9","verse":"50","text":"A o Isus phendas lešće: “Na branin lešće! Kaj ko naj protiv tumende, pale tumende si!”"},{"book":"Luka","chapter":"9","verse":"51","text":"Kana avili majpaše e vrjama te o Isus boldelpe ando nebo, vo zurale odlučisarda te džan ando Jerusalimo."},{"book":"Luka","chapter":"9","verse":"52","text":"Thaj bičhalda e glasnikonen angle peste. Von đele thaj dine ande varesosko samarijsko gav te pripremin lešće than kaj raćarela."},{"book":"Luka","chapter":"9","verse":"53","text":"No okote o them či kamlas te primin les kaj sas po drom palo Jerusalim.9,53 E Samarijancurja thaj e Židovurja mrzanas pes maškar pende. Zato e Samarijancurja čikamline te pomožisaren e Isuse pe lesko drom ando Jerusalim, e židovengo glavno gav."},{"book":"Luka","chapter":"9","verse":"54","text":"Kana godova dikhline lešće učenikurja o Jakov thaj o Jovano, phučline les: “Gospode! Kames te amen phenas te fuljel o oganj andar o nebo thaj uništil len?”9,54 O Jakovo thaj o Jovano preložisardine akaja metoda osude kaj džangline kaj e prorokurja save sas sago o Ilija osudinas e theme save odbacisardine e Devles (2. Car 1,10–12)."},{"book":"Luka","chapter":"9","verse":"55","text":"A o Isus boldape lende thaj phendas lenđe kaj či gndin lačhe.9,55 phendas lenđe kaj či gndin lačhe Ando original ramol: “kaj ukorisardalen”"},{"book":"Luka","chapter":"9","verse":"56","text":"Thaj đeletar ande aver gav."},{"book":"Luka","chapter":"9","verse":"57","text":"Dok džanas dromesa, varesosko manuš phendas e Isusešće: “Džava pale tute kaj god tu te džas.”"},{"book":"Luka","chapter":"9","verse":"58","text":"A o Isus phendas lešće: “E lisicen si lenđe hvja, thaj e čirikljen lenđe gnezdurja, a man e Čhave e Manušešće naj kaj mungro šoro te čhav.”9,58 O Isus odgovoril e izlikava te poučil e manuše sar te avel lesko učeniko. O Isus podrazumil te ako godova manuš sledisardasas e Isuse, ni godole manuše či avilosas ćher."},{"book":"Luka","chapter":"9","verse":"59","text":"Varesave avrešće phenda o Isus: “Teljar pale mande!”"},{"book":"Luka","chapter":"9","verse":"60","text":"O Isus phendas lešće: “Muk e mulen te prahon pire mulen,9,60 O Isus či gndil doslovno kaj e mule prahona aver mulen. Moguće značenje pale “mule”: 1. godova si metafora pale okola save uskoro merena, ili 2. godova si metafora pale okola save či sledin e Isuse thaj si duhovno mule. Poanta si pale godova kaj o učeniko či tromal te dopustil khančešće te zadržil les katar godova te sledil e Isuse. a tu dža thaj navestisar e Devlesko carstvo.”"},{"book":"Luka","chapter":"9","verse":"61","text":"Još vareko phendas: “Me džava pale tute Gospode, ali muk man te džav prvo te jartoman katar mungri familija.”"},{"book":"Luka","chapter":"9","verse":"62","text":"A o Isus phendas lešće: “Ni jek savo lel o plugo ande pire vas te oril thaj askal dićhel palpale,9,62 Khonikal ko dićhel palpale dok oril naštik vodil o plugo kaj trubul te džal anglal. Godoja osoba trubul te usrodočilpes te dićhel angle peste te šaj lačhe te oril.  naj dostojno pale Devlesko carstvo.”9,62 Svako manuš savo postanisardas e Isusesko učeniko thaj askal kamel te boldel pes palpale ande piro purano trajo, naj korisno sago sluga ande Devlesko carstvo."}]}