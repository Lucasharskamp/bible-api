{"data":[{"book":"Marko","chapter":"10","verse":"1","text":"Isus ode iz Kafarnauma južnije, u judejski kraj te istočno od rijeke Jordana. I opet nagrne k njemu mnoštvo naroda te ih je po svojemu običaju poučavao."},{"book":"Marko","chapter":"10","verse":"2","text":"Priđu mu neki farizeji pa ga upitaju pokušavajući ga zaskočiti: “Smije li se muž razvesti od žene?”"},{"book":"Marko","chapter":"10","verse":"3","text":"“Što vam je o tome zapovjedio Mojsije?” upita ih Isus."},{"book":"Marko","chapter":"10","verse":"4","text":"“On je to dopustio”, odgovore mu. “Rekao je da muž mora ženi samo napisati otpusnicu i može ju otpustiti.”"},{"book":"Marko","chapter":"10","verse":"5","text":"“Mojsije vam je napisao ovu zapovijed zbog vaših tvrdih srca!"},{"book":"Marko","chapter":"10","verse":"6","text":"Jer Bog ih je još na početku stvorenja stvorio ‘muškim i ženskim’10:6 Postanak 1:27; 5:2.."},{"book":"Marko","chapter":"10","verse":"7","text":"‘Čovjek će ostaviti oca i majku da bi se sjedinio sa svojom ženom,"},{"book":"Marko","chapter":"10","verse":"8","text":"i njih će dvoje biti jedno tijelo.’10:8 Postanak 2:24. Njih dvoje, prema tome, nisu više dva, nego jedno."},{"book":"Marko","chapter":"10","verse":"9","text":"Neka dakle nijedan čovjek ne rastavlja one koje je Bog sjedinio!”"},{"book":"Marko","chapter":"10","verse":"10","text":"Kad su bili u kući, učenici ga ponovno o tomu upitaju."},{"book":"Marko","chapter":"10","verse":"11","text":"On im reče: “Tko god se razvede od svoje žene da bi se oženio drugom, čini preljub prema prvoj ženi."},{"book":"Marko","chapter":"10","verse":"12","text":"Rastavi li se žena od muža i preuda, ona također čini preljub.”"},{"book":"Marko","chapter":"10","verse":"13","text":"Isusu su dovodili djecu da ih dotakne i blagoslovi. Učenici su im to priječili."},{"book":"Marko","chapter":"10","verse":"14","text":"Kad je Isus to vidio, razljutio se te im reče: “Pustite dječicu k meni i ne tjerajte ih jer takvima pripada Božje kraljevstvo!"},{"book":"Marko","chapter":"10","verse":"15","text":"Zaista vam kažem, tko kraljevstvo Božje ne prihvati poput te dječice, nikada neće u njega ući!”"},{"book":"Marko","chapter":"10","verse":"16","text":"Tada izgrli djecu i blagoslovi ih polažući na njih ruke."},{"book":"Marko","chapter":"10","verse":"17","text":"Dok se spremao na put, pritrči mu neki čovjek, klekne pred njega i upita ga: “Dobri učitelju, što moram učiniti da dobijem vječni život?”"},{"book":"Marko","chapter":"10","verse":"18","text":"“Zašto me zoveš dobrim?”10:18 Epitet “dobar” upotrebljavao se samo za Boga. Isus postavlja pitanje da bi vidio da li čovjek ima pravilno razumijevanje Isusovog identiteta, odnosno, da je Isus Bog. Ukoliko ga čovjek prihvaća kao Boga, on će onda prihvatiti Isusov poziv da rasproda sve što ima i da ga slijedi. upita ga Isus. “Dobar je samo Bog."},{"book":"Marko","chapter":"10","verse":"19","text":"A zapovijedi znaš: ‘Ne ubij’, ‘Ne čini preljub’, ‘Ne ukradi’, ‘Ne svjedoči lažno’, ‘Ne varaj’, ‘Poštuj oca i majku!’”"},{"book":"Marko","chapter":"10","verse":"20","text":"“Gospodine, sve te zapovijedi držim još od mladosti”, odgovori čovjek."},{"book":"Marko","chapter":"10","verse":"21","text":"Isus ga promotri i zavoli ga. “Još ti jedno nedostaje”, reče mu, “idi i prodaj sve što imaš, a novac razdijeli siromasima pa ćeš imati blago na nebu. A onda dođi i slijedi me!”"},{"book":"Marko","chapter":"10","verse":"22","text":"Čovjek se na te riječi snuždi i žalosno ode jer je imao veliki imetak."},{"book":"Marko","chapter":"10","verse":"23","text":"Isus pogleda uokolo i reče učenicima: “Kako je teško bogatašima ući u kraljevstvo Božje!”"},{"book":"Marko","chapter":"10","verse":"24","text":"Oni se na to silno iznenade. Isus nastavi: “Djeco draga, kako je teško ući u kraljevstvo Božje!"},{"book":"Marko","chapter":"10","verse":"25","text":"Lakše bi devi bilo provući se kroz iglenu ušicu nego bogatašu ući u Božje kraljevstvo!”"},{"book":"Marko","chapter":"10","verse":"26","text":"Učenici se zaprepaste. “Pa tko se onda uopće može spasiti?” pitali su."},{"book":"Marko","chapter":"10","verse":"27","text":"Isus ih pozorno pogleda pa reče: “Ljudima je to potpuno nemoguće, ali ne i Bogu. Jer Bogu je sve moguće!”"},{"book":"Marko","chapter":"10","verse":"28","text":"Petar mu reče: “Evo, mi smo sve ostavili da te slijedimo.”"},{"book":"Marko","chapter":"10","verse":"29","text":"Isus odgovori: “Zaista vam kažem, nema takvoga tko se radi mene i radi Radosne vijesti odrekao kuće, braće, sestara, majke, oca, djece ili imanja,"},{"book":"Marko","chapter":"10","verse":"30","text":"a da uz progonstvo neće već u ovome svijetu dobiti natrag stostruko: kuće, braću, sestre, majku, oca, djecu i imanja, a u budućemu svijetu i vječni život."},{"book":"Marko","chapter":"10","verse":"31","text":"Ali mnogi koji su sada prvi tada će biti na zadnjemu mjestu, a mnogi koje ovdje smatraju zadnjima ondje će biti najveći.”"},{"book":"Marko","chapter":"10","verse":"32","text":"Uspinjali su se prema Jeruzalemu. Isus je išao pred zaprepaštenim učenicima. Ljudi koji su ga slijedili bili su prestrašeni. Isus povede Dvanaestoricu na stranu i počne im još jedanput govoriti o onomu što mu se imalo dogoditi:"},{"book":"Marko","chapter":"10","verse":"33","text":"“Evo, ulazimo u Jeruzalem. Tamo će Sina Čovječjega predati svećeničkim glavarima i pismoznancima, koji će ga osuditi na smrt i predati Rimljanima.10:33 U grčkome: poganima."},{"book":"Marko","chapter":"10","verse":"34","text":"Rugat će mu se, popljuvati ga, bičevati i ubiti. Ali on će nakon tri dana uskrsnuti.”"},{"book":"Marko","chapter":"10","verse":"35","text":"Zatim mu priđu Jakov i Ivan, Zebedejevi sinovi, i mu rekoše: “Učitelju, htjeli bismo da nam nešto učiniš.”"},{"book":"Marko","chapter":"10","verse":"36","text":"“A što?” upita ih Isus."},{"book":"Marko","chapter":"10","verse":"37","text":"“Dopusti nam, kad uđeš u svoju slavu, da sjedimo na počasnim mjestima do tebe, jedan s desne, a drugi s lijeve strane.”"},{"book":"Marko","chapter":"10","verse":"38","text":"Isus odgovori: “Ne znate što tražite. Možete li vi ispiti gorku čašu iz koje ću ja piti? Ili se krstiti krštenjem trpljenja kojim se ja moram krstiti?”"},{"book":"Marko","chapter":"10","verse":"39","text":"“Možemo!” odgovore oni. A on reče: “Zaista ćete piti iz moje čaše i krstit ćete se mojim krštenjem,"},{"book":"Marko","chapter":"10","verse":"40","text":"ali nije na meni da odredim tko će sjediti zdesna ili slijeva do mene. Ta mjesta pripadaju onima za koje su određena.”"},{"book":"Marko","chapter":"10","verse":"41","text":"Kad su to čula ostala desetorica učenika, naljute se na Jakova i Ivana."},{"book":"Marko","chapter":"10","verse":"42","text":"Zato ih Isus dozove k sebi i reče: “Vi znate da oni koji se smatraju vladarima svijeta okrutno postupaju s narodom i da moćnici nad njim vladaju stegom."},{"book":"Marko","chapter":"10","verse":"43","text":"Ali nije tako među vama! Naprotiv, tko želi biti najveći među vama, neka vam bude sluga."},{"book":"Marko","chapter":"10","verse":"44","text":"Tko želi biti najveći od svih, neka svima bude robom."},{"book":"Marko","chapter":"10","verse":"45","text":"Jer ni Sin Čovječji nije došao da mu služe, već da on služi drugima i dade svoj život kao otkupninu za mnoge.”"},{"book":"Marko","chapter":"10","verse":"46","text":"Stigli su tako u Jerihon. Kad je Isus izlazio iz Jerihona u pratnji učenika i velikog mnoštva, pokraj puta sjedio je slijepi prosjak Bartimej, Timejev sin."},{"book":"Marko","chapter":"10","verse":"47","text":"Kad je čuo da je stigao Isus iz Nazareta, počeo je vikati: “Isuse, sine Davidov, smiluj mi se!”"},{"book":"Marko","chapter":"10","verse":"48","text":"Mnogi su ga korili i opominjali ga da ušuti, ali on počne još jače vikati: “Sine Davidov, smiluj mi se!”"},{"book":"Marko","chapter":"10","verse":"49","text":"Kad Isus to začuje, zaustavi se i reče: “Recite mu da priđe.”"},{"book":"Marko","chapter":"10","verse":"50","text":"Bartimej zbaci sa sebe ogrtač, skoči i pritrči Isusu."},{"book":"Marko","chapter":"10","verse":"51","text":"“Što želiš da ti učinim?” upita ga Isus."},{"book":"Marko","chapter":"10","verse":"52","text":"“Hajde!”, odgovori mu Isus. “Tvoja te je vjera iscijelila!” Slijepac smjesta progleda i krene cestom za Isusom."}]}