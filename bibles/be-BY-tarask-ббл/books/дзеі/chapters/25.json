{"data":[{"book":"ДЗЕІ","chapter":"25","verse":"1","text":"Фэст, прыбыўшы ў вобласьць, праз тры дні выправіўся з Кесарыі ў Ерусалім."},{"book":"ДЗЕІ","chapter":"25","verse":"2","text":"Тады першасьвятар і самыя знакамітыя Юдэі зьявіліся да яго са скаргай на Паўла і перконвалі яго,"},{"book":"ДЗЕІ","chapter":"25","verse":"3","text":"просячы, каб ён зрабіў ласку, выклікаў яго ў Ерусалім; і ліхое задумалі - забіць яго ў дарозе."},{"book":"ДЗЕІ","chapter":"25","verse":"4","text":"Але Фэст адказваў, што Павал у Кесарыі пад вартаю, і што ён сам неўзабаве падасца туды."},{"book":"ДЗЕІ","chapter":"25","verse":"5","text":"І вось, сказаў ён, каторыя з вас могуць, няхай пойдуць са мною, і калі ёсьць што за гэтым чалавекам, хай зьвінавацяць яго."},{"book":"ДЗЕІ","chapter":"25","verse":"6","text":"Пабыўшы ў іх ня болей як восем ці дзесяць дзён, вярнуўся ў Кесарыю, і на другі дзень, сеўшы на суднае месца, загадаў прывесьці Паўла."},{"book":"ДЗЕІ","chapter":"25","verse":"7","text":"Калі ён зьявіўся, пасталі навокал Юдэі, якія прыйшлі зь Ерусаліма, і ўзводзілі на Паўла многія цяжкія абвінавачаньні, якіх не маглі даказаць."},{"book":"ДЗЕІ","chapter":"25","verse":"8","text":"А ён у апраўданьне сваё сказаў: я ня ўчыніў ніякага злачынства ні супраць закона Юдэйскага, ні супраць храма, ні супраць кесара."},{"book":"ДЗЕІ","chapter":"25","verse":"9","text":"Фэст, хочучы дагадзіць Юдэям, сказаў у адказ Паўлу: ці хочаш ісьці ў Ерусалім, каб я там судзіў цябе за гэта?"},{"book":"ДЗЕІ","chapter":"25","verse":"10","text":"Павал сказаў: я стаю перад судом кесаравым, дзе мяне і належыць судзіць; Юдэяў я нічым не пакрыўдзіў, як і ты добра ведаеш;"},{"book":"ДЗЕІ","chapter":"25","verse":"11","text":"бо, калі не мая праўда і зрабіў што-небудзь вартае сьмерці, дык не зракуся памерці; а калі нічога таго няма, у чым гэтыя вінавацяць мяне, дык ніхто ня можа выдаць мяне ім; патрабую суду кесаравага."},{"book":"ДЗЕІ","chapter":"25","verse":"12","text":"Тады Фэст, пагутарыўшы з радай, адказваў: ты спатрабаваў суду кесаравага, да кесара і выправішся."},{"book":"ДЗЕІ","chapter":"25","verse":"13","text":"Празь некалькі дзён цар Агрыпа і Вэрэніка прыбылі ў Кесарыю павіншаваць Фэста."},{"book":"ДЗЕІ","chapter":"25","verse":"14","text":"І як яны правялі там шмат дзён, дык Фэст выклаў цару справу Паўлаву, кажучы: тут ёсьць чалавек, пакінуты Феліксам у кайданах,"},{"book":"ДЗЕІ","chapter":"25","verse":"15","text":"на якога, у бытнасьць маю ў Ерусаліме, скардзіліся першасьвятары і старэйшыны Юдэйскія, дамагаючыся засудзіць яго."},{"book":"ДЗЕІ","chapter":"25","verse":"16","text":"Я адказваў ім, што ў Рымлян няма звычаю выдаваць якога-небудзь чалавека на згубу, перш чым абвінавачаны будзе мець скаржнікаў перад сабою і атрымае свабоду абараняцца ад абвінавачаньня."},{"book":"ДЗЕІ","chapter":"25","verse":"17","text":"Калі ж яны прыйшлі сюды, дык, бяз усякага адкладу, на другі дзень, сеў я на суднае месца і загадаў прывесьці таго чалавека."},{"book":"ДЗЕІ","chapter":"25","verse":"18","text":"Абступіўшы яго, скаржнікі не назвалі ніводнай віны ягонай, якое я чакаў;"},{"book":"ДЗЕІ","chapter":"25","verse":"19","text":"але яны мелі пэўныя спрэчкі зь ім пра іхняе богашанаваньне і пра нейкага мёртвага Ісуса, пра Якога Павал сьцьвярджаў, што Ён жывы."},{"book":"ДЗЕІ","chapter":"25","verse":"20","text":"Ня быўшы пэўны ў рашэньні гэтага пытаньня, я сказаў: ці ня хоча ён пайсьці ў Ерусалім і там прыняць суд у гэтым?"},{"book":"ДЗЕІ","chapter":"25","verse":"21","text":"Але як што Павал патрабаваў, каб яго пакінулі на разгляд Аўгустаў, дык я загадаў трымаць яго пад вартаю да таго часу, як адпраўлю яго да кесара."},{"book":"ДЗЕІ","chapter":"25","verse":"22","text":"Агрыпа ж сказаў Фэсту: хацеў бы і я паслухаць гэтага чалавека. Заўтра ж, адказваў той, пачуеш яго."},{"book":"ДЗЕІ","chapter":"25","verse":"23","text":"На другі дзень, калі Агрыпа і Вэрэніка прыйшлі зь вялікаю пышнасьцю і ўвайшлі ў судовы намёт з тысячнікамі і знакамітымі грамадзянамі, па загадзе Фэста прыведзены быў Павал."},{"book":"ДЗЕІ","chapter":"25","verse":"24","text":"І сказаў Фэст: цару Агрыпе і ўсе прысутныя з намі мужы! вы бачыце таго, супроць якога ўсё мноства Юдэяў прыступаліся да мяне ў Ерусаліме і тут і крычалі, што ён не павінен больш жыць;"},{"book":"ДЗЕІ","chapter":"25","verse":"25","text":"але я палічыў, што ён не зрабіў нічога вартага сьмерці, і як што ён сам дамагаўся суду ў Аўгуста, дык я рашыўся паслаць яго да кесара."},{"book":"ДЗЕІ","chapter":"25","verse":"26","text":"Я ня маю нічога пэўнага напісаць пра яго кесару; таму прывёў яго да вас, і найперш да цябе, цару Агрыпе, каб, пасьля разгляду, было мне што напісаць;"},{"book":"ДЗЕІ","chapter":"25","verse":"27","text":"бо мне здаецца, неразважліва паслаць вязьня і не паказаць абвінавачаньняў на яго."}]}