{"data":[{"book":"१ यूहन्ना","chapter":"1","verse":"1","text":"ऊ जीवन को वचन को बारे म हम लिखजे हय जो सुरू सी होतो, जेक हम न सुन्यो, अऊर जेक अपनी आंखी सी देख्यो, बल्की जेक हम न ध्यान सी देख्यो अऊर हाथों सी छूयो।"},{"book":"१ यूहन्ना","chapter":"1","verse":"2","text":"१:२ यूहन्ना १:१४यो जीवन प्रगट भयो, अऊर हम न ओख देख्यो, अऊर ओकी गवाही देजे हंय, अऊर तुम्ख ऊ अनन्त जीवन को समाचार देजे हंय जो बाप को संग होतो अऊर हम पर प्रगट भयो"},{"book":"१ यूहन्ना","chapter":"1","verse":"3","text":"जो कुछ हम न देख्यो अऊर सुन्यो हय ओको समाचार तुम्ख भी देजे हंय, येकोलायी कि तुम भी हमरो संग सामिल हो; अऊर हमरी या सहभागिता बाप को संग अऊर ओको बेटा यीशु मसीह को संग हय।"},{"book":"१ यूहन्ना","chapter":"1","verse":"4","text":"अऊर या बाते हम येकोलायी लिखजे हंय कि हमरी खुशी पूरी हो जाय।"},{"book":"१ यूहन्ना","chapter":"1","verse":"5","text":"जो समाचार हम न ओको सी सुन्यो अऊर तुम्ख सुनाजे हंय, ऊ यो आय कि परमेश्वर प्रकाश आय अऊर ओको म कुछ भी अन्धारो नहाय।"},{"book":"१ यूहन्ना","chapter":"1","verse":"6","text":"यदि हम कहबो कि ओको संग हमरी सहभागिता हय अऊर फिर अन्धारो म चले, त हम झूठो हंय अऊर सच पर नहीं चलजे;"},{"book":"१ यूहन्ना","chapter":"1","verse":"7","text":"पर यदि जसो ऊ प्रकाश म हय, वसोच हम भी प्रकाश म चले, त एक दूसरों सी सहभागिता रखजे हंय, अऊर ओको बेटा यीशु को खून हम्ख सब पापों सी शुद्ध करय हय।"},{"book":"१ यूहन्ना","chapter":"1","verse":"8","text":"यदि हम कहबो कि हम म कुछ भी पाप नहाय, त अपनो आप ख धोका देजे हंय, अऊर हम म सच नहाय।"},{"book":"१ यूहन्ना","chapter":"1","verse":"9","text":"यदि हम अपनो पापों ख मान ले, त परमेश्वर हमरो पापों ख माफ करन अऊर हम्ख सब पापों सी शुद्ध करन म विश्वास लायक अऊर सच्चो हय।"},{"book":"१ यूहन्ना","chapter":"1","verse":"10","text":"यदि हम कहबो कि हम न पाप नहीं करयो, त हम परमेश्वर ख झूठो ठहरायजे हंय, अऊर ओको वचन हम म नहाय।"}]}