{"data":[{"book":"АДКРЫЦЦЁ","chapter":"13","verse":"1","text":"І стаў я на пяску марскім і ўбачыў зьвера, які выходзіў з мора, зь сямю галовамі і дзесяцьцю рагамі: на рагах у яго было дзесяць дыядэмаў, а на галовах ягоных назовы богазьняважлівыя."},{"book":"АДКРЫЦЦЁ","chapter":"13","verse":"2","text":"Зьвер, якога я бачыў, быў падобны да барса; ногі ў яго - як у мядзьведзя, а пашча ў яго - як пашча ў ільва; і даў яму цмок сілу сваю і трон свой і вялікую ўладу."},{"book":"АДКРЫЦЦЁ","chapter":"13","verse":"3","text":"І бачыў я, што адна галава ў яго як бы сьмяротна была параненая, але гэтая сьмяротная рана загоілася. І дзівавала ўся зямля, сочачы за зьверам; і пакланіліся цмоку, які даў зьверу ўладу,"},{"book":"АДКРЫЦЦЁ","chapter":"13","verse":"4","text":"і пакланіліся зьверу, кажучы: хто падобны да зьвера гэтага і хто можа зваяваць яго?"},{"book":"АДКРЫЦЦЁ","chapter":"13","verse":"5","text":"І дадзены былі яму вусны, якія маўлялі ганарыста і богазьняважліва і дадзена яму ўлада дзейнічаць сорак два месяцы."},{"book":"АДКРЫЦЦЁ","chapter":"13","verse":"6","text":"І разьзявіў ён вусны свае для кляцьбы на Бога, каб клясьці імя Ягонае і жытлішча Ягонае і небажыхароў."},{"book":"АДКРЫЦЦЁ","chapter":"13","verse":"7","text":"І дадзена яму было весьці вайну са сьвятымі і перамагчы іх; і дадзена яму была ўлада над усякім каленам і народам, і родам і племенем."},{"book":"АДКРЫЦЦЁ","chapter":"13","verse":"8","text":"І паклоняцца яму ўсе, хто жыве на зямлі, чые імёны не напісаны ў кнізе жыцьця ў Ягняці, заколатага ад стварэньня сьвету."},{"book":"АДКРЫЦЦЁ","chapter":"13","verse":"9","text":"Хто мае вуха, хай чуе:"},{"book":"АДКРЫЦЦЁ","chapter":"13","verse":"10","text":"хто вядзе ў палон, той сам пойдзе ў палон; хто мечам забівае, той сам будзе забіты мечам. Тут цярплівасьць і вера сьвятых."},{"book":"АДКРЫЦЦЁ","chapter":"13","verse":"11","text":"І ўбачыў я другога зьвера, які выходзіў зь зямлі: ён меў два рагі, падобныя да Ягнячых, і гаварыў, як цмок."},{"book":"АДКРЫЦЦЁ","chapter":"13","verse":"12","text":"Ён дзейнічае перад ім з усёй уладай першага зьвера і прымушае ўсю зямлю і насельнікаў яе пакланяцца першаму зьверу, у якога сьмяротная рана загоілася;"},{"book":"АДКРЫЦЦЁ","chapter":"13","verse":"13","text":"і творыць вялікія азнакі, так што і вагонь зводзіць зь неба на зямлю перад людзьмі."},{"book":"АДКРЫЦЦЁ","chapter":"13","verse":"14","text":"І дзівосамі, якія дадзена было яму тварыць перад зьверам, ён наводзіць змусту на насельнікаў зямлі, кажучы насельнікам зямлі, каб яны зрабілі вобраз зьвера, які мае рану ад меча і жывы."},{"book":"АДКРЫЦЦЁ","chapter":"13","verse":"15","text":"І дадзена было яму ўкласьці дух у вобраз зьвера, каб вобраз зьвера і гаварыў і рабіў так, каб забіты быў кожны, хто ня будзе кланяцца вобразу зьвера."},{"book":"АДКРЫЦЦЁ","chapter":"13","verse":"16","text":"І ён зробіць тое, што ўсім - малым і вялікім, багатым і ўбогім, вольнікам і рабам - пакладзена будзе кляймо на правую руку іхнюю альбо на лоб іхні,"},{"book":"АДКРЫЦЦЁ","chapter":"13","verse":"17","text":"і што нікому нельга будзе ні купляць, ні прадаваць, акрамя таго, хто мае гэтае кляймо, альбо імя зьвера, альбо лічбу імя ягонага."},{"book":"АДКРЫЦЦЁ","chapter":"13","verse":"18","text":"Тут мудрасьць. Хто мае розум, той хай палічыць лічбу зьвера, бо гэтая лічба чалавечая; лічба ягоная шасьцьсот шасьцьдзясят шэсьць."}]}