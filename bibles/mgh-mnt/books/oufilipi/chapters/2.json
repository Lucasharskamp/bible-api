{"data":[{"book":"o Ufilipi","chapter":"2","verse":"1","text":"Chani ukhalha winyu nlhoko mmoka ni Kuristo unouvahani machiri? Chani uttuna wawe unouvahani mpuha uriwoothe? Chani nnoolhutaana ni Iphumu ya Nlhuku? Chani nhanaa nrima wo woonelhana ikiriri ni uchukulhelhana mwaashineneru?"},{"book":"o Ufilipi","chapter":"2","verse":"2","text":"Paahi etu nthepeke ukiteelhiha nrima wo ukhalha ni moopuwelho mamoka ni nrima mmoka wo uttunana ni nrima mmoka wo ulhakelha ittu imoka."},{"book":"o Ufilipi","chapter":"2","verse":"3","text":"Nhipange ittu iriyoothe wo nrima wo niwucho ama wo wiititihacha nansho mwiitimarikheke mwaashineneru, kila mmoka amwooneke nkhunanawe wiira phi ittu yoombone umpwaha mwanene."},{"book":"o Ufilipi","chapter":"2","verse":"4","text":"Kila ntu hilhohe mathananelho awe mwaneneru nansho alhoheke mathananelho a attu akina."},{"book":"o Ufilipi","chapter":"2","verse":"5","text":"Nkhalheke ni irusho thoko yolhe waarina awe Kuristo Yesu."},{"book":"o Ufilipi","chapter":"2","verse":"6","text":"Yoyo thoko chiri awe wo machokholhelho aari Nlhuku,"},{"book":"o Ufilipi","chapter":"2","verse":"7","text":"nansho wo uttuna wawe mwanene"},{"book":"o Ufilipi","chapter":"2","verse":"8","text":"Tho aheetimarikha mpaka ukhwa"},{"book":"o Ufilipi","chapter":"2","verse":"9","text":"Paahi etu Nlhuku ahomwiinulha uchulhu chinene"},{"book":"o Ufilipi","chapter":"2","verse":"10","text":"Wiira wo nchina na Yesu"},{"book":"o Ufilipi","chapter":"2","verse":"11","text":"ni kila nlhimi nirumelhelheke wiira"},{"book":"o Ufilipi","chapter":"2","verse":"12","text":"Paahi etu ashilhoko aka, thoko chenre inyu wo ukiiwelhelha ikatema chonkhaye, kuhii vaari aka tu, nansho ata vano vahiri aka va, nthepeke unvarelhelha noopo inyu mwoovaka ni uthukumelha,"},{"book":"o Ufilipi","chapter":"2","verse":"13","text":"ukhalhawaya Nlhuku phi nopanga ntheko nhina mwinyu ikatema choothe, mwoorie uttuna ni upanga chinothanana inyu wo utimiriha mathananelho awe oombone."},{"book":"o Ufilipi","chapter":"2","verse":"14","text":"Paahi etu, mpangacheke kila ittu wo uhitukutuwacha mena uvaanyihana,"},{"book":"o Ufilipi","chapter":"2","verse":"15","text":"wiira nkhalheke attu ahinokhuwachiya mena ahinoothacha. Nkhalheke ashaana omanya a Nlhuku anokhalha ilhapo yo uhilhoka ya attu apotenre, o uwonya. Mwoonieke munlhokoni mwaya thoko ittotwa chinomwalhia wiirimu,"},{"book":"o Ufilipi","chapter":"2","verse":"16","text":"uno nvarecheshaka rata nttenga unowiiha ukumi. Vavawo kinoowa kaapatta nlhatu wo wiishipa nihuku no uwa tho Kuristo nno, ukhalhawaya inowa yoonia wiira akivanre ntheko wo maphathi mena akihunve wo maphathi."},{"book":"o Ufilipi","chapter":"2","verse":"17","text":"Ata ukumi aka wakumihiyaka vamoka ni ntheko inyu wo nrima urii isadaka wa Nlhuku, kinootelhiya munrimani chinene ni ukawelhani mwaattiva onkhaye uteelhiya waka uwo."},{"book":"o Ufilipi","chapter":"2","verse":"18","text":"Ni inyu mwaatti chiicho nteelhiyeke, tho nteelhiyeke vamoka ni mii."},{"book":"o Ufilipi","chapter":"2","verse":"19","text":"Kinokhulhuvelha wa Athithi Yesu waaruma Natimotheo awe uwaninyu uwo chitema, ikhalhe iphiro yo ukihelha nrima vanohalha aka wiiwa mwaha inyu vawo."},{"book":"o Ufilipi","chapter":"2","verse":"20","text":"Ukhalhawaya akirina ntu nkina o nrima thoko yoyo nochenjeukelhani wo ikekhiaye."},{"book":"o Ufilipi","chapter":"2","verse":"21","text":"Kwaani attu akina ayo anochenjeukelhacha mwaha aya ashineneru, wo uhinchenjeukelha Yesu Kuristo."},{"book":"o Ufilipi","chapter":"2","verse":"22","text":"Ni inyu mwaattiva nhaachuwelha Natimotheo chinre aya wo weemelha rata uhimiacha Malhove Orera. Yayo ni mii ninovara ntheko vamoka thoko mwaana na athumwanawe."},{"book":"o Ufilipi","chapter":"2","verse":"23","text":"Wo chiichammo etu, kinokhulhuvelha waaruma awe uwaninyu chitema, vanottuna aka uchuwelha mwaha unohalha ukikhumelhelha."},{"book":"o Ufilipi","chapter":"2","verse":"24","text":"Ni mii kinorumelhelha wiira Athithi anookooriha uwa uwaninyu chitemaru."},{"book":"o Ufilipi","chapter":"2","verse":"25","text":"Kihoona wiira ihokhalha lazima unruma uwaninyu munnihu Epafrodito, namitheko nanaka munthekoni ni wiinanelhani Malhove Orera, rii karumiya inyu nokikaviha wo chittu chinothanana aka."},{"book":"o Ufilipi","chapter":"2","verse":"26","text":"Ukhalhawaya holhakelha chinene uwoonani mwaatti onkhaye, achukulhaka chinene ukhalhawaya thoko mwaheewa wiira aari nreta."},{"book":"o Ufilipi","chapter":"2","verse":"27","text":"Eiyo, aari nreta aatameriaka uriha ukumi awe, nansho Nlhuku ahomwoonelha ikiriri. Khoonelhiye ikiriri yo vekha aweru, ila ni mii chiicho wiira kihithepe ukelhiya ihuzuni chinene."},{"book":"o Ufilipi","chapter":"2","verse":"28","text":"Paahi etu, kihomananiha chinene unruma awe uwaninyu, wiira vanottuna inyu umwoona vawo nteelhiyeke mirima ni mii nikithame nipampa nna."},{"book":"o Ufilipi","chapter":"2","verse":"29","text":"Paahi etu mumpochereke wo nchina na Athithi ni uteelhiya, mmwaalhakelheke thoko ntu munlhokoni mwa attu o ulhohiya rata."},{"book":"o Ufilipi","chapter":"2","verse":"30","text":"Ukhalhawaya yoyo ahaatameria ukhwa wo nlhatu wo ntheko wa Kuristo wo uhelha ukumi awe ntatakoni wiira atimirihe ntheko wo ukikavihera mii chittu chahoonrie inyu ukipangelha mwaashinene."}]}