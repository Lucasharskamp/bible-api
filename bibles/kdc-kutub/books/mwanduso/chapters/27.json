{"data":[{"book":"Mwanduso","chapter":"27","verse":"1","text":"Isaka kakala mvele na kawa msuwameso. Avo kamkema mwanage imkulu Esau, kamulongela, “Mwanangu,” imwana kamwidika, “Tata, nabaha.”"},{"book":"Mwanduso","chapter":"27","verse":"2","text":"Isaka kalonga, “Lola, niye namvele, na siku ya kufa kwangu siijuwile bule."},{"book":"Mwanduso","chapter":"27","verse":"3","text":"Avo sola upinde na msale, uchole kumuhulo ukanisakile mnyama."},{"book":"Mwanduso","chapter":"27","verse":"4","text":"Nhelekele ndiya inondaga, ungalile ndie, ili nikutambikile ning'hali sinakufa.”"},{"book":"Mwanduso","chapter":"27","verse":"5","text":"Isaka viyakalile komulongela Esau, Lebeka kakala kotegeleza. Avo Esau viyacholile kusaka,"},{"book":"Mwanduso","chapter":"27","verse":"6","text":"Lebeka kamulongela mwanage Yakobo, “Nimuhulika tatako komulongela mkulu wako Esau,"},{"book":"Mwanduso","chapter":"27","verse":"7","text":"‘Ngalila mnyama, unhelekele, nahamala kuja nikutambikile mgameso ga Mndewa Imulungu ning'hali sinakufa.’"},{"book":"Mwanduso","chapter":"27","verse":"8","text":"Lelo mwanangu, nhegeleza goya na usang'hane kinikulongela."},{"book":"Mwanduso","chapter":"27","verse":"9","text":"Genda, kuna ifugo ya mbuzi, kangalile mabofu mabili ga mbuzi ganenehe, nimtelekele tatako ndiya ili mulile iyalondaga."},{"book":"Mwanduso","chapter":"27","verse":"10","text":"Abaho mgalile tatako yaje, ili yakutambikile yang'hali hanakufa.”"},{"book":"Mwanduso","chapter":"27","verse":"11","text":"Yakobo kamulongela mamake, Lebeka, “Lakini kojuwa kamba mkulu wangu Esau kana upipi mulukuli, niye nabule upipi mulukuli."},{"book":"Mwanduso","chapter":"27","verse":"12","text":"Kamba tatangu yahambabasa, nokoneka kamba nomvizila, avo noiduwila mwenyego kubanza kutambikiligwa.”"},{"book":"Mwanduso","chapter":"27","verse":"13","text":"Mamake kamwidika, “Mwanangu, kamba kuduwiligwa mbuli yako, leka nduwiligwe niye, genda kangalile gago gamabofu ga mbuzi.”"},{"book":"Mwanduso","chapter":"27","verse":"14","text":"Avo Yakobo kagenda kuwasola, kamgalila mamake, na heyo kateleka indiya iyalondaga tatake."},{"book":"Mwanduso","chapter":"27","verse":"15","text":"Abaho Lebeka kasola viwalo vinogile ng'hani va mwanage wa chaudele Esau, vikalile mng'anda, kamvaza mwanage imdodo Yakobo."},{"book":"Mwanduso","chapter":"27","verse":"16","text":"Kamvaza ng'hwembe za mbuzi mmakono gake na msingo mulibule upipi."},{"book":"Mwanduso","chapter":"27","verse":"17","text":"Abaho kamgwaa ayo indiya ili umulile na gamagate gayatandile."},{"book":"Mwanduso","chapter":"27","verse":"18","text":"Avo, Yakobo kachola kwa tatake, kamkema, “Tatangu!” Nayo kamwidika, “Mwanangu. Gweye kwa mwanangu nani?”"},{"book":"Mwanduso","chapter":"27","verse":"19","text":"Yakobo kamwidika tatake, “Niye na Esau, mwanago wa chaudele, nisang'hana kamba viunongele, chonde, lamuka uje ndiya inikugalile, ili unitambikile.”"},{"book":"Mwanduso","chapter":"27","verse":"20","text":"Isaka kalonga, “Mwanangu, vilihi hukawile bule kumpata?”"},{"book":"Mwanduso","chapter":"27","verse":"21","text":"Avo Isaka kamulongela Yakobo, “Kwesa behi mwanangu nikukwase, njuwe kamba kweli gweye kwa mwanangu Esau.”"},{"book":"Mwanduso","chapter":"27","verse":"22","text":"Yakobo kakwesa behi na tatake Isaka, nayo kamkwasa na kalonga, “Sauti ya Yakobo, lakini makono ga Esau.”"},{"book":"Mwanduso","chapter":"27","verse":"23","text":"Avo hamjuwile bule kwavija makono gake gakala na upipi kamba mkulu wake Esau, avo kaitanda kumtambikila."},{"book":"Mwanduso","chapter":"27","verse":"24","text":"Kamuuza kabili, “Vino gweye kweli kwa mwanangu Esau?”"},{"book":"Mwanduso","chapter":"27","verse":"25","text":"Avo, Isaka kamulongela, “Mwanangu ngalila inyama yuukomile nije, nahamambukiza nikutambikile.” Yakobo kamgalila indiya na heyo kaja, vivija kamgalila idivai na heyo kang'wa."},{"book":"Mwanduso","chapter":"27","verse":"26","text":"Abaho tatake Isaka, kamulongela, “Kwesa behi uninonele.”"},{"book":"Mwanduso","chapter":"27","verse":"27","text":"Avo, Yakobo kamgendela na kamnonela, Isaka viyahulike mnung'ho wa viwalo vake, kamtambikila, kalonga, “Oo, mnung'ho unogile wa mwanangu uigala na mnung'ho wa mgunda utambikiligwe na Mndewa Imulungu."},{"book":"Mwanduso","chapter":"27","verse":"28","text":"Nompula Imulungu yagale mvula mna imigunda yako na yakugwelele vinhu vose va mwiisi, na uigwise ndiya na zabibu."},{"book":"Mwanduso","chapter":"27","verse":"29","text":"Wanhu wa mziisi wakusang'hanile na wanhu wakufugamile, uwatawale ndugu zako na wanage mamako wakufugamile. Wonda wakuduwile, waduwiligwe na Imulungu na onda wakutambikile, nao watambikiligwe.”"},{"book":"Mwanduso","chapter":"27","verse":"30","text":"Isaka viyamambukize kumtambikila Yakobo, bahaja Yakobo viyasegele kwa tatake, mkulu wake Esau kabwela kulawa kusaka."},{"book":"Mwanduso","chapter":"27","verse":"31","text":"Na heyo vivija kateleka ndiya ili mulile, kamgalila tatake. Abaho kamulongela, “Tatangu lamuka uje nyama inikusakile, ili unitambikile.”"},{"book":"Mwanduso","chapter":"27","verse":"32","text":"Isaka kamuuza, “Gweye kwa nani?”"},{"book":"Mwanduso","chapter":"27","verse":"33","text":"Baho Isaka kagwaya ng'hani, kalonga, “Kumbe ija yasakile nyama na kungalila nani? Na niye nija gweye haunakwiza abaho nimtambikila, nayo kotambikiligwa kweli!”"},{"book":"Mwanduso","chapter":"27","verse":"34","text":"Esau viyahulike mbuli za tatake kaguta kwa sauti ng'hulu kalonga, “Tata, na niye vivija nitambikile!”"},{"book":"Mwanduso","chapter":"27","verse":"35","text":"Lakini Isaka kalonga, “Ndugu yako keza kamvizila, nayo kasola kutambikiligwa kwako.”"},{"book":"Mwanduso","chapter":"27","verse":"36","text":"Esau kalonga, “Uno mwanza wa kabili kamvizila, lekaavo twaga jake Yakobo! Tanhu kamboka ukulu wangu kamba mwana wa chaudele na sambi kasola kutambikiligwa kwangu!” Abaho kamuuza tatake, “Hundekele kutambikiligwa kokose?”"},{"book":"Mwanduso","chapter":"27","verse":"37","text":"Isaka kamwidika Esau, “Nimtenda yakutawale na niwatenda ndugu zake wose wawe wasang'hanaji zake na nimgwaa ndiya na zabibu. Sambi kuduhu kinhu chochose chonda nikutendele mwanangu.”"},{"book":"Mwanduso","chapter":"27","verse":"38","text":"Esau kamulongela tatake, “Gweye kuna kutambikila kumoja kwiiyeka tata? Nhambikile na niye vivija tatangu!” Abaho Esau kalila kwa usungu."},{"book":"Mwanduso","chapter":"27","verse":"39","text":"Tatake kamwidika Esau,"},{"book":"Mwanduso","chapter":"27","verse":"40","text":"Kokala kwa kuitowa kwa sime jako"},{"book":"Mwanduso","chapter":"27","verse":"41","text":"Avo, Esau kamwihila Yakobo kwavija tatake kamtambikila Yakobo. Esau kailongela, “Tatangu yahafa na siku za kumulilila zahesha, nomkoma ndugu yangu Yakobo.”"},{"book":"Mwanduso","chapter":"27","verse":"42","text":"Lakini Lebeka viyajuwile kiyolonda kutenda Esau, kamkema Yakobo, kamulongela, “Ukale meso ndugu yako Esau kokusamhukila na kuno kogelegeza yakukome."},{"book":"Mwanduso","chapter":"27","verse":"43","text":"Avo mwanangu tenda vinikulongela. Lopola ukimbile kwa lumbu jangu Labani ako Halani."},{"book":"Mwanduso","chapter":"27","verse":"44","text":"Kala kuko mbaka ng'hasiliki ya ndugu yako yahahola."},{"book":"Mwanduso","chapter":"27","verse":"45","text":"Ng'hasiliki ya mkulu wako yahesha na kuisemwa kija kiumtendele nomtuma munhu ubwele. Habali kwa siku dimoja nifiligwe na mweye wanangu wabili?”"},{"book":"Mwanduso","chapter":"27","verse":"46","text":"Lebeka kamulongela Isaka, “Niye nidonha mbuli ya wehe zake Esau wano Wahiti, kamba Yakobo vivija yahasola imoja wa watwanzi wano Wahiti, niye nokuwa na kilamuso gani cha kuwa mgima?”"}]}