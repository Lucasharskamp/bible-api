{"data":[{"book":"Marko","chapter":"5","verse":"1","text":"Wakafika upande wa pili wa ziwa wakaingia katika nchi ya Wagerasi."},{"book":"Marko","chapter":"5","verse":"2","text":"Yesu alipotoka kwenye mashua, mara mtu mmoja mwenye pepo mchafu akatoka makaburini akakutana naye."},{"book":"Marko","chapter":"5","verse":"3","text":"Mtu huyu aliishi makaburini, wala hakuna aliyeweza kumzuia hata kwa kumfunga minyororo."},{"book":"Marko","chapter":"5","verse":"4","text":"Kwa kuwa mara kwa mara alikuwa amefungwa minyororo mikononi na miguuni, lakini akaikata hiyo minyororo na kuzivunja zile pingu miguuni mwake. Hapakuwa na mtu yeyote aliyekuwa na nguvu za kumzuia."},{"book":"Marko","chapter":"5","verse":"5","text":"Usiku na mchana alikuwa makaburini na milimani, akipiga kelele na kujikatakata kwa mawe."},{"book":"Marko","chapter":"5","verse":"6","text":"Alipomwona Yesu kwa mbali, alimkimbilia, akapiga magoti mbele yake."},{"book":"Marko","chapter":"5","verse":"7","text":"Akapiga kelele kwa nguvu akisema, “Una nini nami, Yesu, Mwana wa Mungu Aliye Juu Sana? Ninakusihi kwa jina la Mungu, usinitese!”"},{"book":"Marko","chapter":"5","verse":"8","text":"Kwa kuwa Yesu alikuwa amemwambia, “Mtoke mtu huyu, wewe pepo mchafu!”"},{"book":"Marko","chapter":"5","verse":"9","text":"Yesu akamuuliza, “Jina lako ni nani?”"},{"book":"Marko","chapter":"5","verse":"10","text":"Akamsihi Yesu sana asiwapeleke nje ya nchi ile."},{"book":"Marko","chapter":"5","verse":"11","text":"Palikuwa na kundi kubwa la nguruwe lililokuwa likilisha karibu kando ya kilima."},{"book":"Marko","chapter":"5","verse":"12","text":"Wale pepo wachafu wakamsihi Yesu wakisema, “Tuamuru twende kwenye wale nguruwe. Turuhusu tuwaingie.”"},{"book":"Marko","chapter":"5","verse":"13","text":"Basi Yesu akawaruhusu, nao wale pepo wachafu wakatoka, wakawaingia hao nguruwe. Lile kundi lilikuwa na nguruwe wapatao 2,000, nao wote wakateremkia gengeni kwa kasi, nao wakatumbukia ziwani na kuzama."},{"book":"Marko","chapter":"5","verse":"14","text":"Wale watu waliokuwa wakichunga hao nguruwe wakakimbilia mjini na vijijini kueleza yaliyotukia. Watu wakatoka kwenda kuona hayo yaliyokuwa yametukia."},{"book":"Marko","chapter":"5","verse":"15","text":"Walipofika kwa Yesu, wakamwona yule mtu aliyekuwa amepagawa na pepo wachafu legioni akiwa ameketi hapo, amevaa nguo na mwenye akili timamu. Wakaogopa."},{"book":"Marko","chapter":"5","verse":"16","text":"Wale walioyaona mambo hayo wakawaeleza watu wengine yaliyomtokea yule mtu aliyekuwa amepagawa na pepo wachafu, na habari za lile kundi la nguruwe pia."},{"book":"Marko","chapter":"5","verse":"17","text":"Basi watu wakaanza kumwomba Yesu aondoke katika nchi yao."},{"book":"Marko","chapter":"5","verse":"18","text":"Yesu alipokuwa anaingia kwenye mashua, yule mtu aliyekuwa amepagawa na pepo wachafu akamsihi Yesu waende pamoja."},{"book":"Marko","chapter":"5","verse":"19","text":"Yesu hakumruhusu, bali alimwambia, “Nenda nyumbani kwa jamaa yako ukawaeleze mambo makuu aliyokutendea Bwana, na jinsi alivyokuhurumia.”"},{"book":"Marko","chapter":"5","verse":"20","text":"Yule mtu akaenda zake, akaanza kutangaza katika Dekapoli mambo makuu Yesu aliyomtendea. Nao watu wote wakastaajabu."},{"book":"Marko","chapter":"5","verse":"21","text":"Yesu alipokwisha kuvuka tena na kufika ngʼambo, umati mkubwa wa watu ukamzunguka yeye akiwa hapo kando ya bahari."},{"book":"Marko","chapter":"5","verse":"22","text":"Kisha mmoja wa viongozi wa sinagogi aliyeitwa Yairo akafika pale. Naye alipomwona Yesu, akapiga magoti miguuni pake,"},{"book":"Marko","chapter":"5","verse":"23","text":"akamsihi akisema, “Binti yangu mdogo ni mgonjwa mahututi. Tafadhali nakusihi, njoo uweke mikono yako juu yake ili apate kupona, naye atakuwa hai.”"},{"book":"Marko","chapter":"5","verse":"24","text":"Hivyo Yesu akaenda pamoja naye."},{"book":"Marko","chapter":"5","verse":"25","text":"Hapo palikuwa na mwanamke aliyekuwa amesumbuliwa na tatizo la kutokwa damu kwa miaka kumi na miwili."},{"book":"Marko","chapter":"5","verse":"26","text":"Mwanamke huyu alikuwa ameteseka sana kwa mikono ya matabibu wengi, na kutumia kila kitu alichokuwa nacho. Lakini badala ya kupona, hali yake ilizidi kuwa mbaya."},{"book":"Marko","chapter":"5","verse":"27","text":"Alikuwa amesikia habari za Yesu, naye akaja kwa nyuma yake kwenye umati wa watu, akaligusa vazi lake,"},{"book":"Marko","chapter":"5","verse":"28","text":"kwa maana alisema moyoni mwake, “Kama nikiweza kuligusa vazi lake tu, nitaponywa.”"},{"book":"Marko","chapter":"5","verse":"29","text":"Mara kutoka damu kwake kukakoma, naye akajisikia mwilini mwake amepona kabisa."},{"book":"Marko","chapter":"5","verse":"30","text":"Ghafula Yesu akatambua kuwa nguvu zimemtoka. Akaugeukia ule umati wa watu na kuuliza, “Ni nani aliyegusa mavazi yangu?”"},{"book":"Marko","chapter":"5","verse":"31","text":"Wanafunzi wake wakamjibu, “Unaona jinsi umati wa watu unavyokusonga. Wawezaje kuuliza, ‘Ni nani aliyenigusa?’ ”"},{"book":"Marko","chapter":"5","verse":"32","text":"Lakini Yesu akaangalia pande zote ili aone ni nani aliyemgusa."},{"book":"Marko","chapter":"5","verse":"33","text":"Yule mwanamke, akijua kilichomtokea, akaja, akaanguka miguuni pake akitetemeka kwa hofu, akamweleza ukweli wote."},{"book":"Marko","chapter":"5","verse":"34","text":"Yesu akamwambia, “Binti, imani yako imekuponya. Nenda kwa amani, upone kabisa ugonjwa wako.”"},{"book":"Marko","chapter":"5","verse":"35","text":"Alipokuwa bado anaongea, watu wakafika kutoka nyumbani kwa Yairo. Wakamwambia, “Binti yako amekufa. Kwa nini kuendelea kumsumbua Mwalimu?”"},{"book":"Marko","chapter":"5","verse":"36","text":"Aliposikia hayo waliyosema, Yesu akamwambia huyo kiongozi wa sinagogi, “Usiogope. Amini tu.”"},{"book":"Marko","chapter":"5","verse":"37","text":"Hakumruhusu mtu mwingine yeyote amfuate isipokuwa Petro, Yakobo na Yohana, nduguye Yakobo."},{"book":"Marko","chapter":"5","verse":"38","text":"Walipofika nyumbani kwa yule kiongozi wa sinagogi, Yesu akaona ghasia, watu wakilia na kuomboleza kwa sauti kubwa."},{"book":"Marko","chapter":"5","verse":"39","text":"Alipokwisha kuingia ndani, akawaambia, “Kwa nini mnafanya ghasia na kulia? Mtoto hajafa, bali amelala tu.”"},{"book":"Marko","chapter":"5","verse":"40","text":"Wale watu wakamcheka kwa dharau."},{"book":"Marko","chapter":"5","verse":"41","text":"Akamshika mtoto mkono, akamwambia, “Talitha koum!” 5:41 Talitha koum ni lugha ya Kiaramu. (maana yake ni, “Msichana, nakuambia: amka!”)"},{"book":"Marko","chapter":"5","verse":"42","text":"Mara yule msichana akasimama, akaanza kutembea (alikuwa na umri wa miaka kumi na miwili). Walipoona haya, wakastaajabu sana."},{"book":"Marko","chapter":"5","verse":"43","text":"Yesu akawaagiza kwa ukali wasimweleze mtu yeyote jambo hilo, naye akawaambia wampe yule msichana chakula."}]}