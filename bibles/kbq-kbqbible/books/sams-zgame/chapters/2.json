{"data":[{"book":"Sams-Zgame","chapter":"2","verse":"1","text":"Na'a agafare ama mopafima me'nea kumatamimpi vahe'mo'za hara hunakura oku'a nanekea retro nehazage'za, vahe'mo'za nena'a fore osia nanekea oku'a retro hu'za vano nehaze?"},{"book":"Sams-Zgame","chapter":"2","verse":"2","text":"Hagi Ra Anumzamo'ma masavema freno huhamprinte'nea kini ne'mofone, Anumzamofonena hara huznantenakura ama mopafi kini vahetamimo'za retrotra nehazageno, kva vahe'mo'zanena ome eritrua nehaze."},{"book":"Sams-Zgame","chapter":"2","verse":"3","text":"Ana hute'za anage nehaze, tagri'ma nofi'ma rerantena'a zana rukampru nehuta, kegavama huneranta'a zana zanatreta fru huta manisune hu'za nehaze."},{"book":"Sams-Zgame","chapter":"2","verse":"4","text":"Monafima kini tra'are'ma mani'nea kini ne'mo'a zamagiza neregeno, Ra Anumzamo'a kiza zokago ke hunezmante."},{"book":"Sams-Zgame","chapter":"2","verse":"5","text":"Ana nehuno arimpahe zampinti kea hunezmino, rimpa akahe ke huno zamazeri koro nehuno amanage hugahie,"},{"book":"Sams-Zgame","chapter":"2","verse":"6","text":"Nagra'ni'a Saioni ruotge agonanire kini ne'ni'a azeri oti'noe."},{"book":"Sams-Zgame","chapter":"2","verse":"7","text":"Ra Anumzamo'ma trakema anaki namiankea zmasamigahue, Ra Anumzamo'a amanage huno nasmie, Kagra nenamofoga maninke'na, menina nagra kavre'na negafa'za hue. (Hibru 1:5-5)"},{"book":"Sams-Zgame","chapter":"2","verse":"8","text":"Nantahigege'na ama mopafi kumatmina kami'nena erisanti haresankeno, maka mopamo'a kagri'za segahie."},{"book":"Sams-Zgame","chapter":"2","verse":"9","text":"Kazampina aini azompaka'a erinenka vahera kegava hunezmantenka, mopa kavo rufuzafupeankna hunka, ana vahetmina ana azompareti rufuzafupegahane. (Rev-Hufo hu'nea naneke 2:27)"},{"book":"Sams-Zgame","chapter":"2","verse":"10","text":"E'ina hu'negu menina kini vahetmimota knare antahi'za e'nerinkeno, ama mopafi kva vahe'mota tamavumro kea antahiho."},{"book":"Sams-Zgame","chapter":"2","verse":"11","text":"Ra Anumzamofona koro hunteta agoraga'a mani'neta eri'zana erinenteta, tamahirahi nere'na koro hunteta agoraga'a mani'neta musena hiho."},{"book":"Sams-Zgame","chapter":"2","verse":"12","text":"Aru arimpa ahesigeno'a tamahe fanane hanigi, nemofona agihene, agona hene hiho. Na'ankure teve anefakna huno arimpama he'zamo'a, ame huno ruhagna hugahie. Agripima frakisu'za vahe'mo'za muse hugahaze."}]}