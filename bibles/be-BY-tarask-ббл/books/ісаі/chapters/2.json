{"data":[{"book":"ІСАІ","chapter":"2","verse":"1","text":"Слова, якое было ва ўяве Ісаю, сыну Амосаваму, пра Юдэю і Ерусалім."},{"book":"ІСАІ","chapter":"2","verse":"2","text":"І будзе ў апошнія дні гара дома Гасподняга, будзе пастаўлена на чале гор, і ўзвысіцца над пагоркамі, і пацякуць да яе ўсе народы."},{"book":"ІСАІ","chapter":"2","verse":"3","text":"І пойдуць многія народы, і скажуць: прыйдзеце, і ўзыйдзем на гару Гасподнюю, у дом Бога Якаўлевага, і навучыць Ён нас Сваім шляхам; і хадзіцьмем па сьцежках Ягоных. Бо ад Сіёна выйдзе закон, і слова Гасподняе - зь Ерусаліма."},{"book":"ІСАІ","chapter":"2","verse":"4","text":"І будзе Ён судзіць народы, і выкрые многія плямёны; і перакуюць мячы свае на аралы, і дзіды свае - на сярпы; не падыме народ на народ меча, і ня будуць болей вучыцца ваяваць."},{"book":"ІСАІ","chapter":"2","verse":"5","text":"О, доме Якава! Прыйдзеце, і будзем хадзіць у сьвятле Гасподнім."},{"book":"ІСАІ","chapter":"2","verse":"6","text":"Але Ты адкінуў народ Твой, доме Якава, бо яны шмат перанялі ад усходу: і чарадзеі ў іх, як у Філістымлянаў, і з сынамі чужымі яны ў згодзе."},{"book":"ІСАІ","chapter":"2","verse":"7","text":"І напоўнілася зямля яго срэбрам і золатам, і ліку няма скарбам ягоным; і напоўнілася зямля яго конямі, і ліку няма калясьніцам ягоным;"},{"book":"ІСАІ","chapter":"2","verse":"8","text":"і напоўнілася зямля ягоная ідаламі; яны пакланяюцца творам рук сваіх, таму, што зрабілі пальцы іхнія."},{"book":"ІСАІ","chapter":"2","verse":"9","text":"І пакланіўся чалавек, і прынізіўся мужчына; і Ты не даруеш ім."},{"book":"ІСАІ","chapter":"2","verse":"10","text":"Ідзі ў скалу, і схавайся ў зямлю ад страху Госпада і ад славы велічы Ягонай."},{"book":"ІСАІ","chapter":"2","verse":"11","text":"Панікнуць гордыя вочы чалавека, і высокае людское прынізіцца; і адзін Гасподзь будзе высокі ў той дзень."},{"book":"ІСАІ","chapter":"2","verse":"12","text":"Бо ідзе дзень Госпада Саваофа на ўсё ганарыстае і пыхлівае і на ўсё ўзьнесенае, - і яно будзе прыніжана,"},{"book":"ІСАІ","chapter":"2","verse":"13","text":"і на ўсе кедры Ліванскія, высокія і выносныя, і на ўсе дубы Васанскія,"},{"book":"ІСАІ","chapter":"2","verse":"14","text":"і на ўсе высокія горы, і на ўсе пагоркі, якія ўзвышаюцца,"},{"book":"ІСАІ","chapter":"2","verse":"15","text":"і на ўсякую вежу высокую, і на ўсякі моцны мур,"},{"book":"ІСАІ","chapter":"2","verse":"16","text":"і на ўсе караблі Тарсіскія, і на ўсе панадныя акрасы іхнія."},{"book":"ІСАІ","chapter":"2","verse":"17","text":"І ўпадзе чалавечая веліч, і высокае людское прынізіцца; і адзін Гасподзь будзе высокі ў той дзень."},{"book":"ІСАІ","chapter":"2","verse":"18","text":"І ідалы зьнікнуць зусім."},{"book":"ІСАІ","chapter":"2","verse":"19","text":"І ўвойдуць людзі ў расколіны скал і ў прорвы зямлі ад страху Госпада і ад славы велічы Яго, калі Ён паўстане сьцерці зямлю."},{"book":"ІСАІ","chapter":"2","verse":"20","text":"У той дзень чалавек кіне кратам і кажанам сваіх срэбраных і залатых сваіх ідалаў, якіх зрабіў сабе на пакланеньне ім,"},{"book":"ІСАІ","chapter":"2","verse":"21","text":"каб увайсьці ў цясьніны скал і ў расколіны гор ад страху Госпада і ад славы велічы Яго, калі Ён паўстане сьцерці зямлю."},{"book":"ІСАІ","chapter":"2","verse":"22","text":"Перастаньце вы спадзявацца на чалавека, чыё дыханьне ў ноздрах у яго: бо што ён значыць?"}]}