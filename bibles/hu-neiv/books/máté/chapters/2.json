{"data":[{"book":"Máté","chapter":"2","verse":"1","text":"Amikor pedig megszületett Jézus a júdeai Betlehemben, Heródes király idejében, íme, napkeletről bölcsek jöttek Jeruzsálembe, és ezt mondták:"},{"book":"Máté","chapter":"2","verse":"2","text":"„Hol van a zsidók királya, aki megszületett? Mert láttuk csillagát napkeleten, és azért jöttünk, hogy tisztességet tegyünk neki.“"},{"book":"Máté","chapter":"2","verse":"3","text":"Amikor Heródes király ezt meghallotta, felháborodott, és vele együtt az egész Jeruzsálem."},{"book":"Máté","chapter":"2","verse":"4","text":"Egybegyűjtött minden főpapot és a nép írástudóit, és tudakozódott tőlük, hogy hol kell Krisztusnak megszületnie."},{"book":"Máté","chapter":"2","verse":"5","text":"Azok pedig ezt mondták neki: „A júdeai Betlehemben, mert így írta meg a próféta:"},{"book":"Máté","chapter":"2","verse":"6","text":"»És te, Betlehem, Júdának földje,"},{"book":"Máté","chapter":"2","verse":"7","text":"Ekkor Heródes titkon hívatta a bölcseket, szorgalmasan megtudakolta tőlük a csillag megjelenésének idejét."},{"book":"Máté","chapter":"2","verse":"8","text":"Elküldte őket Betlehembe, és azt mondta nekik: „Menjetek el, szorgalmasan kérdezősködjetek a gyermek felől, mihelyt pedig megtaláljátok, adjátok tudtomra, hogy én is elmenjek, és tisztességet tegyek neki.“"},{"book":"Máté","chapter":"2","verse":"9","text":"Ők pedig a király beszédét meghallgatták, és elindultak. És íme, a csillag, amelyet napkeleten láttak, előttük ment mindaddig, amíg odaérve megállt a hely fölött, ahol a gyermek volt."},{"book":"Máté","chapter":"2","verse":"10","text":"Amikor meglátták a csillagot, igen nagy örömmel örvendeztek."},{"book":"Máté","chapter":"2","verse":"11","text":"Bementek a házba, ott találták a gyermeket anyjával, Máriával, és leborulva tisztességet tettek neki, kincseiket kitárva ajándékot adtak neki: aranyat, tömjént és mirhát."},{"book":"Máté","chapter":"2","verse":"12","text":"Mivel álmukban intést kaptak, hogy Heródeshez vissza ne menjenek, más úton tértek vissza hazájukba."},{"book":"Máté","chapter":"2","verse":"13","text":"Mikor pedig elmentek, megjelent Józsefnek az Úr angyala álmában, és mondta neki: „Kelj fel, vedd a gyermeket és anyját, fuss Egyiptomba, és maradj ott, amíg én mondom neked, mert Heródes halálra fogja keresni a gyermeket.“"},{"book":"Máté","chapter":"2","verse":"14","text":"Ő pedig felkelt, vette a gyermeket és anyját még éjjel, és Egyiptomba ment."},{"book":"Máté","chapter":"2","verse":"15","text":"És ott volt egészen Heródes haláláig, hogy beteljesedjék, amit az Úr mondott a próféta által, aki így szólt: „Egyiptomból hívtam ki az én fiamat.“"},{"book":"Máté","chapter":"2","verse":"16","text":"Ekkor Heródes látta, hogy a bölcsek megcsúfolták őt, szerfölött felháborodott, kiküldte embereit, és megöletett Betlehemben és annak egész környékén minden kétesztendős és azon aluli gyermeket a szerint az idő szerint, ahogyan azt pontosan megtudta a bölcsektől."},{"book":"Máté","chapter":"2","verse":"17","text":"Ekkor teljesedett be, amit Jeremiás próféta mondott, midőn így szólt:"},{"book":"Máté","chapter":"2","verse":"18","text":"„Szó hallatszott Rámában,"},{"book":"Máté","chapter":"2","verse":"19","text":"Mikor pedig Heródes meghalt, íme, az Úr angyala megjelent álmában Józsefnek Egyiptomban,"},{"book":"Máté","chapter":"2","verse":"20","text":"és ezt mondta: „Kelj fel, vedd a gyermeket és anyját, és eredj Izrael földjére, mert meghaltak, akik a gyermeket halálra keresték.“"},{"book":"Máté","chapter":"2","verse":"21","text":"Ő pedig felkelt, magához vette a gyermeket és anyját, és elment Izrael földjére."},{"book":"Máté","chapter":"2","verse":"22","text":"Amikor pedig hallotta, hogy Júdeában Arkhelaosz uralkodik Heródesnek, atyjának helyén, nem mert odamenni, hanem miután álmában figyelmeztetést kapott, Galileába ment."},{"book":"Máté","chapter":"2","verse":"23","text":"Odaérkezve a Názáret nevű városkában lakott, hogy beteljesedjék, amit a próféták mondtak, hogy názáretinek fogják nevezni."}]}