{"data":[{"book":"Žalmy","chapter":"103","verse":"1","text":"Davidův. Dobrořeč duše má Hospodinu, a všecky vnitřnosti mé jménu svatému jeho."},{"book":"Žalmy","chapter":"103","verse":"2","text":"Dobrořeč duše má Hospodinu, a nezapomínej se na všecka dobrodiní jeho,"},{"book":"Žalmy","chapter":"103","verse":"3","text":"Kterýž odpouští tobě všecky nepravosti, kterýž uzdravuje všecky nemoci tvé,"},{"book":"Žalmy","chapter":"103","verse":"4","text":"Kterýž vysvobozuje od zahynutí život tvůj, kterýž tě korunuje milosrdenstvím a mnohým slitováním,"},{"book":"Žalmy","chapter":"103","verse":"5","text":"Kterýž nasycuje dobrými věcmi ústa tvá, tak že se obnovuje jako orlice mladost tvá."},{"book":"Žalmy","chapter":"103","verse":"6","text":"Èiní, což spravedlivého jest, Hospodin, a soudy všechněm utištěným."},{"book":"Žalmy","chapter":"103","verse":"7","text":"Známé učinil Mojžíšovi cesty své, synům Izraelským skutky své."},{"book":"Žalmy","chapter":"103","verse":"8","text":"Lítostivý a milostivý jest Hospodin, dlouhoshovívající a mnohého milosrdenství."},{"book":"Žalmy","chapter":"103","verse":"9","text":"Nebudeť ustavičně žehrati, ani na věky hněvu držeti."},{"book":"Žalmy","chapter":"103","verse":"10","text":"Ne podlé hříchů našich nakládá s námi, ani vedlé nepravostí našich odplacuje nám."},{"book":"Žalmy","chapter":"103","verse":"11","text":"Nebo jakož jsou vysoko nebesa nad zemí, tak jest vyvýšené milosrdenství jeho nad těmi, kteříž se ho bojí."},{"book":"Žalmy","chapter":"103","verse":"12","text":"A jak daleko jest východ od západu, tak daleko vzdálil od nás přestoupení naše."},{"book":"Žalmy","chapter":"103","verse":"13","text":"Jakož se slitovává otec nad dítkami, tak se slitovává Hospodin nad těmi, kteříž se hobojí."},{"book":"Žalmy","chapter":"103","verse":"14","text":"Onť zajisté zná slepení naše, v paměti má, že prach jsme."},{"book":"Žalmy","chapter":"103","verse":"15","text":"Dnové člověka jsou jako tráva, a jako květ polní, tak kvete."},{"book":"Žalmy","chapter":"103","verse":"16","text":"Jakž vítr na něj povane, anť ho není, aniž ho již více pozná místo jeho."},{"book":"Žalmy","chapter":"103","verse":"17","text":"Milosrdenství pak Hospodinovo od věků až na věky nad těmi, kteříž se ho bojí, a spravedlnost jeho nad syny synů,"},{"book":"Žalmy","chapter":"103","verse":"18","text":"Kteříž ostříhají smlouvy jeho, a pamatují na přikázaní jeho, aby je činili."},{"book":"Žalmy","chapter":"103","verse":"19","text":"Hospodin na nebesích utvrdil trůn svůj, a kralování jeho nade vším panuje."},{"book":"Žalmy","chapter":"103","verse":"20","text":"Dobrořečte Hospodinu andělé jeho, kteříž jste mocní v síle, a činíte slovo jeho, poslušní jsouc hlasu slova jeho."},{"book":"Žalmy","chapter":"103","verse":"21","text":"Dobrořečte Hospodinu všickni zástupové jeho, služebníci jeho, kteříž činíte vůli jeho."},{"book":"Žalmy","chapter":"103","verse":"22","text":"Dobrořečte Hospodinu všickni skutkové jeho, na všech místech panování jeho. Dobrořeč duše má Hospodinu."}]}