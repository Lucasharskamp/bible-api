{"data":[{"book":"Esekiyɛli","chapter":"10","verse":"1","text":"N yi n yɛɛn nakeli, n yi manga gbɛdɛn yiyaan to kore walaxa maligan fari naxan yi maleka gubugubu kanne xun ma. A mayilenma alo safiri gɛmɛna."},{"book":"Esekiyɛli","chapter":"10","verse":"2","text":"Xɛmɛn naxan yi maxidixi taa dugini, Ala yi a fala na xa, a naxa, “Sa so san digilinxine longonna ra naxanye maleka gubugubu kanne labe ra, i yi i yiine rafe tɛɛ wolonne ra, i sa e woli taan xun xɔn.” N yi xɛmɛn to sigɛ mɛnni."},{"book":"Esekiyɛli","chapter":"10","verse":"3","text":"Maleka gubugubu kanne yi tixi Ala Batu Banxin dɛxɔn sogeteden yiifari fɔxɔni na muxun yi fama waxatin naxan yi. Kundaan yi Ala Batu Banxin yinna kui xiin nafexi."},{"book":"Esekiyɛli","chapter":"10","verse":"4","text":"Alatala nɔrɔn yi keli maleka gubugubu kanne xun ma, a siga Ala Batu Banxin so dɛɛn na. Banxin yi rafe kundaan na, yinna kuiin yi rafe Alatala nɔrɔn kɛnɛnna ra."},{"book":"Esekiyɛli","chapter":"10","verse":"5","text":"Malekane gubugubune xuiin yi siga minɛ han yinna fari ma xiina. Na yi luxi alo Ala Sɛnbɛ Kanna xuina, a nɛma falan tiyɛ."},{"book":"Esekiyɛli","chapter":"10","verse":"6","text":"Xɛmɛn naxan yi maxidixi taa dugini, a to na yamari, a naxa, “Tɛɛn tongo san digilinxine longonna ra naxanye maleka gubugubu kanne tagi,” xɛmɛn yi sa ti san digilinxina nde dɛxɔn alo wontoro sanna."},{"book":"Esekiyɛli","chapter":"10","verse":"7","text":"Nayi, maleka gubugubu kan keden yi a yiin nasiga tɛɛn ma naxan yi maleka gubugubu kanne longonna ra. A yi tɛɛ wolonne tongo, a yi e sa xɛmɛn yii naxan yi maxidixi taa dugini. Na yi tɛɛ wolonne tongo, a mini."},{"book":"Esekiyɛli","chapter":"10","verse":"8","text":"Sena nde yi malekane gubugubune bun ma alo muxu yiina."},{"book":"Esekiyɛli","chapter":"10","verse":"9","text":"N yi a matoma, n yi san digilinxi naanin to maleka gubugubu kan keden kedenne dɛxɔn alo wontoro sanna. Sanna ne yi mayilenma alo kirisoliti gɛmɛ faɲina."},{"book":"Esekiyɛli","chapter":"10","verse":"10","text":"E birin yi maliga. E yi rafalaxi nɛn alo san digilinxin kankanxina san digilinxi gbɛtɛ kui."},{"book":"Esekiyɛli","chapter":"10","verse":"11","text":"E nɛma sigɛ, e yi nɔɛ sigɛ e fɔxɔ naaninne birin ma nɛn hali e mi e firifiri. Maleka gubugubu kanne yi xun tixi dɛnaxan biri ra, san digilinxine yi sigama mɛn binna nin, hali e mi e firifiri."},{"book":"Esekiyɛli","chapter":"10","verse":"12","text":"Yɛɛne nan yi maleka gubugubu kanne fatin birin ma, e fanna nun e yiine nun e gubugubune birin e nun e san digilinxi naaninne."},{"book":"Esekiyɛli","chapter":"10","verse":"13","text":"N yi a mɛ e na sanne xilima, a “wuluwunle.”"},{"book":"Esekiyɛli","chapter":"10","verse":"14","text":"Yɛtagi naanin nan yi malekane birin ma. A singen yi maligaxi maleka gubugubu kanna yɛtagin nan na, a firindena, muxu yɛtagina, a saxandena, yata yɛtagina, a naanindena, singbin yɛtagina."},{"book":"Esekiyɛli","chapter":"10","verse":"15","text":"Maleka gubugubu kanne yi te. Daliseene nan yi ne ra n naxanye to Kebari baan dɛ."},{"book":"Esekiyɛli","chapter":"10","verse":"16","text":"Maleka gubugubu kanne nɛma yi sigɛ, e san digilinxine fan yi sigama nɛn e fɔxɔ ra. Malekane na yi e gubugubune yite alogo e xa tugan bɔxɔn ma, e san digilinxine mi yi kelima e dɛxɔn."},{"book":"Esekiyɛli","chapter":"10","verse":"17","text":"E na yi ti, e sanne fan yi tima nɛn. E na yi tugan, e sanne fan yi tugan, amasɔtɔ niin naxan yi daliseene yi, na yi e fan yi."},{"book":"Esekiyɛli","chapter":"10","verse":"18","text":"Alatala nɔrɔn yi keli Ala Batu Banxin so dɛɛn na, a sa ti maleka gubugubu kanne xun ma."},{"book":"Esekiyɛli","chapter":"10","verse":"19","text":"Nayi, maleka gubugubu kanne yi e gubugubune yifulun, e tugan bɔxɔn ma n yɛɛ xɔri, e san digilinxine fan yi te e fɔxɔ ra. E yi sa ti Alatalaa banxin yinna so dɛɛn na sogeteden binni. Isirayilaa Ala nɔrɔn yi lu e xun ma kore."},{"book":"Esekiyɛli","chapter":"10","verse":"20","text":"Daliseene nan yi e ra n naxanye to Isirayilaa Ala bun ma Kebari baan dɛ, n yi a kolon a maleka gubugubu kanne nan yi e ra."},{"book":"Esekiyɛli","chapter":"10","verse":"21","text":"Yɛtagi naanin nan yi e birin ma, e nun gubugubu naanin. Sena nde yi e birin gubugubune bun ma alo muxu yiina."},{"book":"Esekiyɛli","chapter":"10","verse":"22","text":"E yɛtagine yi maliga daliseene yɛtagine ra n naxanye to Kebari baan dɛ. E birin yi sigama e yɛɛ ra e tinxinna nin."}]}