{"data":[{"book":"Rom","chapter":"5","verse":"1","text":"Hanchu taksônna sika dik intuma omin, ei Pumapa Jisua Khrista jârin Pathien leh inngêiin ei om zoi."},{"book":"Rom","chapter":"5","verse":"2","text":"Ama jârin hi ei omna moroina nuoia hin taksônna ei lut zoi Pathien inlalna sabeina sikin insongin, râisânin ei om ani."},{"book":"Rom","chapter":"5","verse":"3","text":"Mapêna ei intakna khom ei insong ani, intaknân tuongdierna asuoka,"},{"book":"Rom","chapter":"5","verse":"4","text":"Tuongdierna'n Pathien pomna amusuoka, detna han sabeina asuok ti ei riet ani."},{"book":"Rom","chapter":"5","verse":"5","text":"Ha sabeina han ei bei mindong maka, asikchu Pathien'n Ratha Inthieng renga a lungkhamna hah ei mulung sûnga a juong vura, maha eini ranga Pathien manboipêk ani."},{"book":"Rom","chapter":"5","verse":"6","text":"Asan rang boi ei ni lâitak han, azora taka Khrista chu mi nunsie ngei rangin a juong thi zoia."},{"book":"Rom","chapter":"5","verse":"7","text":"midik ranga thi chu a nuom om khet noni ngei, misa ta rangin chu tumakhat athi ngam khom an om duoi thei."},{"book":"Rom","chapter":"5","verse":"8","text":"Nikhomrese, Pathien'n mi lungkham tatak ti a minlang zoi, mi nunsie ei la ni lâitakin Khrista hah ei ta rangin a juong thi zoi."},{"book":"Rom","chapter":"5","verse":"9","text":"A thisen sika han Pathien'n dik mi juong mintum zoia, a taksina renga khom ama jârin mi sanminjôk ngêt atih."},{"book":"Rom","chapter":"5","verse":"10","text":"Pathien leh râl ei lei nia, aniatachu a nâipasal thina sikin a malngeiin mi sin zoi. Atûn chu Pathien malngei ei ni zoia, Khrista ringna sikin vângchu idôra sanminring mo ei ni rang na!"},{"book":"Rom","chapter":"5","verse":"11","text":"Ma mang hah nimaka, atûna inngêina mi pêkpu ei Pumapa Jisua Khrista jâra han Pathiena ei râiasân ani."},{"book":"Rom","chapter":"5","verse":"12","text":"Rammuola hin mi inkhat sikin nunsie ahong lûta, nunsie sika han thina ahong om zoia hanchu rammuola mi murdi'n nunsie an sin zoi sikin, thina han mi murdi ahuom zoi."},{"book":"Rom","chapter":"5","verse":"13","text":"Balam aom mân khomin rammuola nunsie aom zoia, hannirese balam aom loi sikin nunsie hah nunsiea be nimak."},{"book":"Rom","chapter":"5","verse":"14","text":"Hannirese, Adam zora renga Moses zora dênin mi murdi chunga Adamin Pathien chongpêk jômloia nunsie a tho sikin nunsie tho loi ngei chunga khom thina han racham aneia."},{"book":"Rom","chapter":"5","verse":"15","text":"Hannirese, Pathien manboipêk hah chu Adam nunsie leh han in-ang tet mah, ha mi inkhat nunsie sika han mi tamtak an thia. Aniatachu, Pathien moroina chu alien oka male mi inkhat Jisua Khrista sika a manboipêk chu mi tamtakin an chang ani."},{"book":"Rom","chapter":"5","verse":"16","text":"Pathien manboipêk leh mi inkhat nunsie hah in-ang riek mak, mi inkhat nunsie sikin theiloi changna ahong oma, nikhomrese, mi tamtak nunsie sikin moroinân thei inchangna ahong om nôk zoi."},{"book":"Rom","chapter":"5","verse":"17","text":"Mi inkhat nunsiena sikin rammuola hin thina'n roi a jêka, hanchu, mi inkhat nanâk, Jisua Khrista sikin Pathien moroina lientak leh a manboipêka thei inchanga omngei han ringna changin inlaltakin roi la jêk ngêt an tih."},{"book":"Rom","chapter":"5","verse":"18","text":"Ma anghan, mi inkhat nunsie sikin mi murdi theiloi intum an nia, ma angdênin mi inkhat dikna sikin mi murdi dik intumin an ring thei zoi ani."},{"book":"Rom","chapter":"5","verse":"19","text":"Mi inkhat chong jômloina sikin mi tamtak nunsie an ni zoia, ha angdênin mi inkhat chong jôm sikin mi tamtak dik intum an tih."},{"book":"Rom","chapter":"5","verse":"20","text":"Hanchu, nunsie apung nôk uol theina rangin balam ajuong oma, hannirese, nunsie apung nôk uolin Pathien moroina apung nôk uol ani."},{"book":"Rom","chapter":"5","verse":"21","text":"Hanchu nunsie chu thina'n roi a jêka ei Pumapa Jisua Khrista jâra kumtuong ringna ei man theina rangin Pathien moroina han thei intumnân roi a jêk ani."}]}