{"data":[{"book":"Gẹnẹsisi","chapter":"5","verse":"1","text":"Èyí ni àkọsílẹ̀ ìran Adamu."},{"book":"Gẹnẹsisi","chapter":"5","verse":"2","text":"Àti akọ àti abo ni Ó dá wọn, ó sì súre fún wọn, ó sì pe orúkọ wọ́n ní Adamu ní ọjọ́ tí ó dá wọn."},{"book":"Gẹnẹsisi","chapter":"5","verse":"3","text":"Nígbà tí Adamu di ẹni àádóje ọdún, ó bí ọmọkùnrin kan tí ó jọ ọ́, tí ó jẹ́ àwòrán ara rẹ̀, ó sì pe orúkọ rẹ̀ ní Seti."},{"book":"Gẹnẹsisi","chapter":"5","verse":"4","text":"Ọjọ́ Adamu, lẹ́yìn ìgbà tí ó bí Seti, jẹ́ ẹgbẹ̀rin (800) ọdún, ó sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"5","text":"Àpapọ̀ ọdún tí Adamu gbé ní orí ilẹ̀ jẹ́ ẹ̀ẹ́dẹ́gbẹ̀rún ọdún ó lé ọgbọ̀n (930), ó sì kú."},{"book":"Gẹnẹsisi","chapter":"5","verse":"6","text":"Nígbà tí Seti pé àrùnlélọ́gọ́rùn-ún ọdún, ó bí Enoṣi."},{"book":"Gẹnẹsisi","chapter":"5","verse":"7","text":"Lẹ́yìn ìgbà tí ó bí Enoṣi, Seti sì gbé fún ẹgbẹ̀rin ọdún ó lé méje (807), ó sì bí àwọn; ọmọkùnrin àti ọmọbìnrin."},{"book":"Gẹnẹsisi","chapter":"5","verse":"8","text":"Àpapọ̀ ọdún Seti sì jẹ́ ẹ̀ẹ́dẹ́gbẹ̀rún ọdún ó lé méjìlá (912), ó sì kú."},{"book":"Gẹnẹsisi","chapter":"5","verse":"9","text":"Nígbà tí Enoṣi di ẹni àádọ́rùn-ún ọdún ni ó bí Kenani."},{"book":"Gẹnẹsisi","chapter":"5","verse":"10","text":"Lẹ́yìn tí ó bí Kenani, Enoṣi sì wà láààyè fún ẹgbẹ̀rin ọdún ó lé mẹ́ẹ̀ẹ́dógún (815), ó sì bí àwọn ọkùnrin àti obìnrin."},{"book":"Gẹnẹsisi","chapter":"5","verse":"11","text":"Àpapọ̀ ọdún Enoṣi jẹ́ ẹ̀ẹ́dẹ́gbẹ̀rún ọdún ó lé márùn-ún (905), ó sì kú."},{"book":"Gẹnẹsisi","chapter":"5","verse":"12","text":"Nígbà tí Kenani di àádọ́rin ọdún ni ó bí Mahalaleli."},{"book":"Gẹnẹsisi","chapter":"5","verse":"13","text":"Lẹ́yìn tí ó bí Mahalaleli, Kenani wà láààyè fún òjìlélẹ́gbẹ̀rin ọdún (840), ó sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"14","text":"Àpapọ̀ ọjọ́ Kenani jẹ́ ẹ̀ẹ́dẹ́gbẹ̀rún ọdún ó lé mẹ́wàá (910), ó sì kú."},{"book":"Gẹnẹsisi","chapter":"5","verse":"15","text":"Nígbà tí Mahalaleli pé ọmọ àrùnlélọ́gọ́ta ọdún ni ó bí Jaredi."},{"book":"Gẹnẹsisi","chapter":"5","verse":"16","text":"Mahalaleli sì gbé fún ẹgbẹ̀rin ọdún ó lé ọgbọ̀n (830) lẹ́yìn ìgbà tí ó bí Jaredi, ó sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"17","text":"Àpapọ̀ iye ọdún Mahalaleli jẹ́ ẹ̀ẹ́dẹ́gbẹ̀rún ọdún ó dín márùn-ún (895), ó sì kú."},{"book":"Gẹnẹsisi","chapter":"5","verse":"18","text":"Nígbà tí Jaredi pé ọmọ ọgọ́jọ ọdún ó lé méjì ni ó bí Enoku."},{"book":"Gẹnẹsisi","chapter":"5","verse":"19","text":"Lẹ́yìn èyí, Jaredi wà láààyè fún ẹgbẹ̀rin (800) ọdún Enoku sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"20","text":"Àpapọ̀ ọdún Jaredi sì jẹ́ ẹgbẹ̀rún dín méjìdínlógójì (962), ó sì kú."},{"book":"Gẹnẹsisi","chapter":"5","verse":"21","text":"Nígbà tí Enoku pé ọmọ ọgọ́ta ọdún ó lé márùn ni ó bí Metusela."},{"book":"Gẹnẹsisi","chapter":"5","verse":"22","text":"Lẹ́yìn tí ó bí Metusela, Enoku sì bá Ọlọ́run rìn ní ọ̀ọ́dúnrún (300) ọdún, ó sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"23","text":"Àpapọ̀ ọjọ́ Enoku sì jẹ́ irinwó ọdún dín márùndínlógójì (365)."},{"book":"Gẹnẹsisi","chapter":"5","verse":"24","text":"Enoku bá Ọlọ́run rìn; a kò sì rí i mọ́ nítorí Ọlọ́run mú un lọ."},{"book":"Gẹnẹsisi","chapter":"5","verse":"25","text":"Nígbà tí Metusela pé igba ọdún dín mẹ́tàlá ní o bí Lameki."},{"book":"Gẹnẹsisi","chapter":"5","verse":"26","text":"Lẹ́yìn èyí Metusela wà láààyè fún ẹgbẹ̀rin ọdún dín méjìdínlógún (782), lẹ́yìn ìgbà tí ó bí Lameki, ó sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"27","text":"Àpapọ̀ ọdún Metusela jẹ́ ẹgbẹ̀rún ọdún dín mọ́kànlélọ́gbọ̀n (969), ó sì kú."},{"book":"Gẹnẹsisi","chapter":"5","verse":"28","text":"Nígbà tí Lameki pé ọdún méjìlélọ́gọ́sàn án ni ó bí ọmọkùnrin kan."},{"book":"Gẹnẹsisi","chapter":"5","verse":"29","text":"Ó sì pe orúkọ rẹ̀ ní Noa, ó sì wí pé, “Eléyìí ni yóò tù wá nínú ni iṣẹ́ àti làálàá ọwọ́ wa, nítorí ilẹ̀ tí Olúwa ti fi gégùn ún.”"},{"book":"Gẹnẹsisi","chapter":"5","verse":"30","text":"Lẹ́yìn tí ó bí Noa, Lameki gbé fún ẹgbẹ̀ta ọdún dín márùn-ún (595), ó sì bí àwọn ọmọkùnrin àti ọmọbìnrin."},{"book":"Gẹnẹsisi","chapter":"5","verse":"31","text":"Àpapọ̀ ọdún Lameki sì jẹ́ ẹgbẹ̀rin ọdún dín mẹ́tàlélógún (777), ó sì kú."},{"book":"Gẹnẹsisi","chapter":"5","verse":"32","text":"Lẹ́yìn tí Noa pé ọmọ ẹ̀ẹ́dẹ́gbẹ̀ta (500) ọdún ni ó bí Ṣemu, Hamu àti Jafeti."}]}