{"data":[{"book":"Mulʼata","chapter":"5","verse":"1","text":"Anis harka mirga isa teessoo irra taaʼe sanaa irratti kitaaba maramaa keessaa fi duubaan itti barreeffamee chaappaa torbaan cufame tokko nan arge."},{"book":"Mulʼata","chapter":"5","verse":"2","text":"Anis ergamaa Waaqaa isa jabaa sagalee guddaadhaan, “Chaappaa hiikuun, kitaaba maramaas banuun kan maluuf eenyu inni?” jedhee labsu tokko nan arge."},{"book":"Mulʼata","chapter":"5","verse":"3","text":"Garuu namni tokko iyyuu samii keessaa yookaan lafa irraa yookaan lafa jalaa kitaaba maramaa banuu yookaan keessa isaa iyyuu ilaaluu hin dandeenye."},{"book":"Mulʼata","chapter":"5","verse":"4","text":"Anis waan namni kitaaba maramaa banuun yookaan keessa isaa ilaaluun maluuf tokko iyyuu dhabameef baayʼisee nan booʼe."},{"book":"Mulʼata","chapter":"5","verse":"5","text":"Ergasiis maanguddoota sana keessaa inni tokko, “Hin booʼin! Kunoo, Leenci gosa Yihuudaa, Hiddi Daawit moʼateera. Inni kitaabicha maramaa banuu, chaappaa isaa torbanuus hiikuu ni dandaʼa” naan jedhe."},{"book":"Mulʼata","chapter":"5","verse":"6","text":"Anis Hoolaa waan qalame fakkaatee teessoo walakkaa uumamawwan lubbuu qabeeyyii afranii fi maanguddootaan marfamee dhaabatu tokko arge. Hoolichis gaanfa torbaa fi ija torba5:6 Gaanfa torbaa fi ija torba – kitaaba Qulqulluu keessatti gaafni fakkeenya jabinaatii fi humnaa ti. “Gaanfi torba” Humna akka malee guddaa argisiisa; iji immoo dandeettii Waaqni ittiin waan hunda arguu fi beeku argisiisa. qaba ture; iji torban kunneenis Hafuurota Waaqaa kanneen gara lafa hundaatti ergaman torbanii dha."},{"book":"Mulʼata","chapter":"5","verse":"7","text":"Innis dhufee harka mirgaa isa teessoo irra taaʼee jiru sanaa irraa kitaaba maramaa fudhate."},{"book":"Mulʼata","chapter":"5","verse":"8","text":"Yommuu inni kitaaba maramaa sana fudhatettis uumamawwan lubbuu qabeeyyii afranii fi maanguddoonni digdamii afran fuula Hoolichaa duratti kufan. Tokkoon tokkoon isaanii baganaa qabu turan; isaanis miʼa ixaanaa kan warqee irraa hojjetamee fi kan ixaanni keessa guute harkaa qabu turan; ixaanni kunis kadhannaa qulqullootaa ti."},{"book":"Mulʼata","chapter":"5","verse":"9","text":"Isaanis akkana jedhanii faarfannaa haaraa faarfatan;"},{"book":"Mulʼata","chapter":"5","verse":"10","text":"Akka isaan mootummaa fi luboota Waaqa keenyaa taʼanis gooteerta;"},{"book":"Mulʼata","chapter":"5","verse":"11","text":"Anis ilaalee sagalee ergamoota baayʼee dhagaʼe; baayʼinni isaaniis kumaatamaa fi kuma kumaatama ture. Isaanis teessoo sanatti, uumamawwan lubbuu qabeeyyii fi maanguddootatti naannaʼanii turan."},{"book":"Mulʼata","chapter":"5","verse":"12","text":"Isaanis akkana jedhanii sagalee guddaadhaan faarfatan;"},{"book":"Mulʼata","chapter":"5","verse":"13","text":"Anis ergasii uumamni samii keessa jiru, kan lafa irra jiru, kan lafa jala jiruu fi kan galaana keessa jiru hundi, uumamni isaan keessa jiru hundinuus,"},{"book":"Mulʼata","chapter":"5","verse":"14","text":"Uumamawwan lubbuu qabeeyyiin afran, “Ameen” jedhan; maanguddoonnis kufanii sagadan."}]}