{"data":[{"book":"YOHANA","chapter":"21","verse":"1","text":"Abaho, Yesu kawalawilila wanahina zake mwanza uyagwe Kudilamba da Tibelia. Vino vivo viyawalawilile."},{"book":"YOHANA","chapter":"21","verse":"2","text":"Simoni Petulo, na Tomaso yakemigwe Ubasa, na Natanieli ayo yakalile yolawa Kana ako Galilaya, na wana wa Zebedayo, na wanahina wayagwe wabili wa Yesu wakala hamoja."},{"book":"YOHANA","chapter":"21","verse":"3","text":"Simoni Petulo kawalongela wayage, “Nie nochola kuloa somba.”"},{"book":"YOHANA","chapter":"21","verse":"4","text":"Imitondo ng'hani, Yesu kema mulugigo lwa igamazi, ila wanahina zake hawamtangile kamba kakala heyo."},{"book":"YOHANA","chapter":"21","verse":"5","text":"Kawauza, “wambwiga zangu, muna somba?”"},{"book":"YOHANA","chapter":"21","verse":"6","text":"Kawalongela, “Tandeni nhando yenu ng'ambu ya ukulume ya ingalawa, na mokonza.” Avo waitanda inhando na hawadahile kuikwega waibweze mngalawa, kwavija wawonza somba bwando."},{"book":"YOHANA","chapter":"21","verse":"7","text":"Ija imwanahina Yesu iyamnogele kamulongela Petulo, “Kumbe Mndewa!” Petulo viyahulike kumbe Mndewa, kaizinga mkigudi kivalo chake cha kuigubika, na kuzumha mmazi, kwavija kakala yavulile vivalo vake."},{"book":"YOHANA","chapter":"21","verse":"8","text":"Wanahina wayagwe weza kuingalawa na kuikwekwesa inhando imemile somba, kwavija hawakalile kutali kulawa muisi inyalile, ikala kamba meta mia."},{"book":"YOHANA","chapter":"21","verse":"9","text":"Viwavikile muisi inyalile, wona moto wa misizi, uchana yake kukala somba na mkate."},{"book":"YOHANA","chapter":"21","verse":"10","text":"Abaho, Yesu kawalongela, “Ngalileni somba kidogo wumonzile sambisambi.”"},{"book":"YOHANA","chapter":"21","verse":"11","text":"Simoni Petulo kachola mngalawa na kuibululila kunyalile inhando imemile somba wakulu mia imwe na malongo matano na wadatu. Wakala somba bwando hata avo inhando haidegeke."},{"book":"YOHANA","chapter":"21","verse":"12","text":"Yesu kawalongela, “Izoni mje.” Haduhu hata mwanahina imwe yagezile kumuuza, “Gweye iyo yalihi?” kwavija wavitanga kamba kakala Mndewa."},{"book":"YOHANA","chapter":"21","verse":"13","text":"Avo Yesu kachola kasola umkate na kuwagwelela, abaho, katenda vivija na isomba."},{"book":"YOHANA","chapter":"21","verse":"14","text":"Uno ukala mwanza wa ikadatu Yesu kuwalawilila wanahina zake songela hayazukile."},{"book":"YOHANA","chapter":"21","verse":"15","text":"Viweshile kuja, Yesu kamulongela Simoni Petulo, “Simoni, mwana wa Yohana, koninogela nie kubanza wano wayagwe viwoninogela?”"},{"book":"YOHANA","chapter":"21","verse":"16","text":"Yesu kamulongela mwanza wa ikabili, “Simoni, mwana wa Yohana, koninogela nie?”"},{"book":"YOHANA","chapter":"21","verse":"17","text":"Yesu kalonga mwanza wa ikadatu, “Simoni, mwana wa Yohana, koninogela?”"},{"book":"YOHANA","chapter":"21","verse":"18","text":"Nokulongela ikweli, vuukalile mmhale, kukala ukiifunga mkwiji na kuchola kokose kuulondile kuchola. Ila uhalala, kogogolosa makono gako na munhu iyagwe kokufunga na kukusola yakugale hanhu hukulondile kuchola.”"},{"book":"YOHANA","chapter":"21","verse":"19","text":"Mkulonga gano, Yesu kalagusa ifa ilihi Petulo yondayafe na yondaimgalile yenzi Mulungu. Abaho, kamulongela, “Nikweleleze.”"},{"book":"YOHANA","chapter":"21","verse":"20","text":"Petulo kahinduka kuchugu kamona ija imwanahina Yesu iyamnogele kowakweleleza. Ino iyo munhu ija yakalile behi na Yesu viwakalile woja mkate wa ugima na iyo yalongile, “Mndewa, yalihi yondayakuhonze?”"},{"book":"YOHANA","chapter":"21","verse":"21","text":"Petulo viyamuwene, kamuuza Yesu, “Mndewa, vilihi na ino?”"},{"book":"YOHANA","chapter":"21","verse":"22","text":"Yesu kamwidika, “Kamba nihalonda yakale mbaka niheza, ikudwanzaze? Nikweleleze!”"},{"book":"YOHANA","chapter":"21","verse":"23","text":"Avo mbuli zenela mwa wanahina wa Yesu kamba mwanahina ino hadanganhika. Ila Yesu halongile vija kamba hadanganhika, ila kalonga, “Kamba nihalonda yakale mbaka niheza, ikudwanzaze?”"},{"book":"YOHANA","chapter":"21","verse":"24","text":"Heyo iyo ija imwanahina yazilongile mbuli zino, na vivija iyo yazandike, na tuvimanya kamba gaja gayalongile kalonga kweli."},{"book":"YOHANA","chapter":"21","verse":"25","text":"Na kuna mbuli bwando ziyagwe zayatendile Yesu. Kamba zose zihandikwe, nokwagiza kamba ulumwengu wose sambiudahe kuvipapa ivitabu vandikigwe."}]}