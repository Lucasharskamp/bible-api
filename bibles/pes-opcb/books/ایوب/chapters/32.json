{"data":[{"book":"ایوب","chapter":"32","verse":"1","text":"آن سه دوست ایوب، دیگر به او جواب ندادند، چون ایوب بر بی‌گناهی خود پافشاری می‌کرد."},{"book":"ایوب","chapter":"32","verse":"2","text":"شخصی به نام الیهو، پسر برکئیل بوزی، از طایفهٔ رام، که شاهد این گفتگو بود خشمگین شد، زیرا ایوب نمی‌خواست قبول کند که گناهکار است و خدا به حق او را مجازات کرده است."},{"book":"ایوب","chapter":"32","verse":"3","text":"او از آن سه رفیق ایوب نیز خشمگین بود، چون بدون اینکه پاسخ قانع کننده‌ای برای ایوب داشته باشند، او را محکوم می‌کردند."},{"book":"ایوب","chapter":"32","verse":"4","text":"الیهو برای سخن گفتن با ایوب صبر کرده بود چون سایرین از او بزرگتر بودند."},{"book":"ایوب","chapter":"32","verse":"5","text":"اما وقتی که دید آنها دیگر جوابی ندارند، برآشفت."},{"book":"ایوب","chapter":"32","verse":"6","text":"الیهو به سخن آمده چنین گفت:"},{"book":"ایوب","chapter":"32","verse":"7","text":"زیرا گفته‌اند که پیران داناترند."},{"book":"ایوب","chapter":"32","verse":"8-9","text":"ولی حکمت و دانایی فقط بستگی به سن و سال ندارد، بلکه آن روحی که در انسان قرار دارد و نفس خدای قادر مطلق است، به انسان حکمت می‌بخشد."},{"book":"ایوب","chapter":"32","verse":"10","text":"پس به من گوش بدهید و بگذارید عقیده‌ام را بیان کنم."},{"book":"ایوب","chapter":"32","verse":"11-12","text":"من در تمام این مدت صبر کردم و با دقت به سخنان و دلایل شما گوش دادم. هیچ‌کدام از شما نتوانستید پاسخ ایوب را بدهید و یا ثابت کنید که او گناهکار است."},{"book":"ایوب","chapter":"32","verse":"13","text":"به من نگویید: «ایوب بسیار حکیم است. فقط خدا می‌تواند او را قانع کند.»"},{"book":"ایوب","chapter":"32","verse":"14","text":"اگر ایوب با من به مباحثه پرداخته بود، با این نوع منطق پاسخ او را نمی‌دادم!"},{"book":"ایوب","chapter":"32","verse":"15","text":"شما حیران نشسته‌اید و هیچ جوابی ندارید."},{"book":"ایوب","chapter":"32","verse":"16","text":"آیا حال که شما سکوت کرده‌اید من هم باید همچنان صبر کنم و ساکت بمانم؟"},{"book":"ایوب","chapter":"32","verse":"17","text":"نه، من به سهم خود جواب می‌دهم."},{"book":"ایوب","chapter":"32","verse":"18","text":"حرفهای زیادی برای گفتن دارم و دیگر نمی‌توانم صبر کنم."},{"book":"ایوب","chapter":"32","verse":"19","text":"مانند مشکی هستم که از شراب پر شده و نزدیک ترکیدن است."},{"book":"ایوب","chapter":"32","verse":"20","text":"باید حرف بزنم تا راحت شوم. پس بگذارید من هم به سهم خود جواب بدهم."},{"book":"ایوب","chapter":"32","verse":"21","text":"من قصد ندارم از کسی طرفداری کنم و سخنان تملق‌آمیز بگویم،"},{"book":"ایوب","chapter":"32","verse":"22","text":"چون انسان چاپلوسی نیستم و گرنه خالقم مرا هلاک می‌کرد."}]}