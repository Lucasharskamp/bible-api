{"data":[{"book":"1 Weche Mag Ndalo","chapter":"17","verse":"1","text":"Bangʼ ka Daudi nosedonjo e ode mar ruoth, nowacho ni Nathan janabi niya, “Koro anto adak e od ruoth moger gi yiend sida, to Sandug Muma mar singruok mar Jehova Nyasaye to osiko e bwo hema.”"},{"book":"1 Weche Mag Ndalo","chapter":"17","verse":"2","text":"Nathan nodwoko Daudi niya, “gimoro amora manie chunyi to dhi nyime mondo itim nikech Nyasaye ni kodi.”"},{"book":"1 Weche Mag Ndalo","chapter":"17","verse":"3","text":"Otienono wach mar Nyasaye nobiro ni Nathan kawacho niya,"},{"book":"1 Weche Mag Ndalo","chapter":"17","verse":"4","text":"“Dhiyo mondo inyis jatichna Daudi niya, ‘Ma e gima Jehova Nyasaye wacho: In ok nigerna ot mondo adagie."},{"book":"1 Weche Mag Ndalo","chapter":"17","verse":"5","text":"Pok adak e ot chakre ndalo mane agolo jo-Israel e piny Misri nyaka kawuono. Asebedo kawuotho e kuonde mogurie hema ka adar e kuonde dak mopogore."},{"book":"1 Weche Mag Ndalo","chapter":"17","verse":"6","text":"Kuonde duto masewuothoe gi jo-Israel duto, bende asewachoe ni jotendgi mane aketo jokwadh joga niya, “Angʼo momiyo pok ugerona ot mar yiend sida?” ’"},{"book":"1 Weche Mag Ndalo","chapter":"17","verse":"7","text":"“Omiyo koro wach ni jatichna Daudi niya, ‘Ma e gima Jehova Nyasaye Maratego wacho kama: Ne agoli e lek kuma ne ikwayoe rombe mondo ibed jatend joga Israel."},{"book":"1 Weche Mag Ndalo","chapter":"17","verse":"8","text":"Asebedo kodi kuonde duto misedhiye, kendo asetieko wasiki duto e nyimi. Koro abiro miyo nyingi bed kaka humb jomadongo manie piny."},{"book":"1 Weche Mag Ndalo","chapter":"17","verse":"9","text":"Kendo abiro chiwo piny ni joga Israel kendo abiro gurogi mondo gibed gi pinygi giwegi mondo kik chandgi kendo. Jomahundu ok nochak osandgi kendo kaka negitimonegi mokwongo,"},{"book":"1 Weche Mag Ndalo","chapter":"17","verse":"10","text":"kendo kaka gisetimo nyaka chakre ne ayier jotelo marito joga Israel. Bende abiro loyo wasiki duto."},{"book":"1 Weche Mag Ndalo","chapter":"17","verse":"11","text":"Ka ndaloni orumo mitho kendo iluwo kwereni, to abiro keto kothi moro mondo okaw kari, achiel kuom yawuoti minywolo kendo anagur pinyruodhe."},{"book":"1 Weche Mag Ndalo","chapter":"17","verse":"12","text":"En ema noger ot ni nyinga kendo anagur lochne osik nyaka chiengʼ."},{"book":"1 Weche Mag Ndalo","chapter":"17","verse":"13","text":"Anabed wuon-gi, to enobed wuoda. Ok nagol herana kuome kaka ne agolo herana kuom ruoth mane ikawo loch kuome."},{"book":"1 Weche Mag Ndalo","chapter":"17","verse":"14","text":"Anakete motegno e oda kendo kuom pinyruodhe nyaka chiengʼ, lochne nogur motegno manyaka chiengʼ.’ ”"},{"book":"1 Weche Mag Ndalo","chapter":"17","verse":"15","text":"Nathan nonyiso Daudi weche duto mane ofwenyne."},{"book":"1 Weche Mag Ndalo","chapter":"17","verse":"16","text":"Eka Ruoth Daudi nodonjo e hema mobet piny e nyim Jehova Nyasaye mowacho niya,"},{"book":"1 Weche Mag Ndalo","chapter":"17","verse":"17","text":"To ka gima kamano ok oromo e nyim wangʼi, yaye Jehova Nyasaye, to isewuoyo kuom gima biro timore e od jatichni. Isengʼiya mana ka gima an ngʼat motingʼ malo moloyo ji duto, yaye Jehova Nyasaye."},{"book":"1 Weche Mag Ndalo","chapter":"17","verse":"18","text":"“En angʼo ma Daudi dimed wachoni kuom duongʼ ma isemiyo jatichni? Nikech ingʼeyo jatichni,"},{"book":"1 Weche Mag Ndalo","chapter":"17","verse":"19","text":"yaye Jehova Nyasaye. Nikech wach misewacho kendo koluwore gi dwaroni, isetimo tim maduongʼni bende isemiyo singruok madongogi ongʼere."},{"book":"1 Weche Mag Ndalo","chapter":"17","verse":"20","text":"“Yaye Jehova Nyasaye, onge ngʼama chalo kodi kendo onge Nyasaye moro makmana in, mana kaka wasewinjo gi itwa wawegi."},{"book":"1 Weche Mag Ndalo","chapter":"17","verse":"21","text":"Ere oganda machal gi jogi Israel? Bende nitiere oganda moro mane Nyasache osedhi moreso ka gin wasumbini milokogi jogi? Donge isemiyo nyingi duongʼ kuom timbe madongo kendo malich, nimar iseriembo ogendini mamoko e nyim jogi mane ireso kigolo Misri?"},{"book":"1 Weche Mag Ndalo","chapter":"17","verse":"22","text":"Ne imiyo jogi ma jo-Israel obedo jogi iwuon nyaka chiengʼ to bende in Jehova Nyasaye isebedo Nyasachgi."},{"book":"1 Weche Mag Ndalo","chapter":"17","verse":"23","text":"“To koro Jehova Nyasaye, mi singruok misetimo kuom jatichni kod ode mondo ogurre nyaka chiengʼ. Tim mana kaka ne isingori,"},{"book":"1 Weche Mag Ndalo","chapter":"17","verse":"24","text":"mondo mi ogurre kendo nyingi obed maduongʼ nyaka chiengʼ. Eka ji biro wacho ni, ‘Jehova Nyasaye Maratego, en Nyasach jo-Israel!’ Kendo dhood jatichni Daudi nogurre e nyimi."},{"book":"1 Weche Mag Ndalo","chapter":"17","verse":"25","text":"“In, Nyasacha isefwenyo ni jatichni ni ibiro gerona ot omiyo jatichni osebet gi chir mondo olami."},{"book":"1 Weche Mag Ndalo","chapter":"17","verse":"26","text":"Yaye Jehova Nyasaye, in e Nyasaye! Kendo isesingo gik mabeyogi ni jatichni."},{"book":"1 Weche Mag Ndalo","chapter":"17","verse":"27","text":"Emomiyo iseyie mondo igwedh od jatichni mondo osik e nyimi nyaka chiengʼ nikech isegwedhe kendo inigwedhe nyaka chiengʼ, yaye Jehova Nyasaye.”"}]}