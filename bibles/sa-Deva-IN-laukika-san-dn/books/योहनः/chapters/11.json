{"data":[{"book":"योहनः","chapter":"11","verse":"1","text":"अनन्तरं मरियम् तस्या भगिनी मर्था च यस्मिन् वैथनीयाग्रामे वसतस्तस्मिन् ग्रामे इलियासर् नामा पीडित एक आसीत्।"},{"book":"योहनः","chapter":"11","verse":"2","text":"या मरियम् प्रभुं सुगन्धितेलैन मर्द्दयित्वा स्वकेशैस्तस्य चरणौ सममार्जत् तस्या भ्राता स इलियासर् रोगी।"},{"book":"योहनः","chapter":"11","verse":"3","text":"अपरञ्च हे प्रभो भवान् यस्मिन् प्रीयते स एव पीडितोस्तीति कथां कथयित्वा तस्य भगिन्यौ प्रेषितवत्यौ।"},{"book":"योहनः","chapter":"11","verse":"4","text":"तदा यीशुरिमां वार्त्तां श्रुत्वाकथयत पीडेयं मरणार्थं न किन्त्वीश्वरस्य महिमार्थम् ईश्वरपुत्रस्य महिमप्रकाशार्थञ्च जाता।"},{"book":"योहनः","chapter":"11","verse":"5","text":"यीशु र्यद्यपिमर्थायां तद्भगिन्याम् इलियासरि चाप्रीयत,"},{"book":"योहनः","chapter":"11","verse":"6","text":"तथापि इलियासरः पीडायाः कथं श्रुत्वा यत्र आसीत् तत्रैव दिनद्वयमतिष्ठत्।"},{"book":"योहनः","chapter":"11","verse":"7","text":"ततः परम् स शिष्यानकथयद् वयं पुन र्यिहूदीयप्रदेशं यामः।"},{"book":"योहनः","chapter":"11","verse":"8","text":"ततस्ते प्रत्यवदन्, हे गुरो स्वल्पदिनानि गतानि यिहूदीयास्त्वां पाषाणै र्हन्तुम् उद्यतास्तथापि किं पुनस्तत्र यास्यसि?"},{"book":"योहनः","chapter":"11","verse":"9","text":"यीशुः प्रत्यवदत्, एकस्मिन् दिने किं द्वादशघटिका न भवन्ति? कोपि दिवा गच्छन् न स्खलति यतः स एतज्जगतो दीप्तिं प्राप्नोति।"},{"book":"योहनः","chapter":"11","verse":"10","text":"किन्तु रात्रौ गच्छन् स्खलति यतो हेतोस्तत्र दीप्ति र्नास्ति।"},{"book":"योहनः","chapter":"11","verse":"11","text":"इमां कथां कथयित्वा स तानवदद्, अस्माकं बन्धुः इलियासर् निद्रितोभूद् इदानीं तं निद्रातो जागरयितुं गच्छामि।"},{"book":"योहनः","chapter":"11","verse":"12","text":"यीशु र्मृतौ कथामिमां कथितवान् किन्तु विश्रामार्थं निद्रायां कथितवान् इति ज्ञात्वा शिष्या अकथयन्,"},{"book":"योहनः","chapter":"11","verse":"13","text":"हे गुरो स यदि निद्राति तर्हि भद्रमेव।"},{"book":"योहनः","chapter":"11","verse":"14","text":"तदा यीशुः स्पष्टं तान् व्याहरत्, इलियासर् अम्रियत;"},{"book":"योहनः","chapter":"11","verse":"15","text":"किन्तु यूयं यथा प्रतीथ तदर्थमहं तत्र न स्थितवान् इत्यस्माद् युष्मन्निमित्तम् आह्लादितोहं, तथापि तस्य समीपे याम।"},{"book":"योहनः","chapter":"11","verse":"16","text":"तदा थोमा यं दिदुमं वदन्ति स सङ्गिनः शिष्यान् अवदद् वयमपि गत्वा तेन सार्द्धं म्रियामहै।"},{"book":"योहनः","chapter":"11","verse":"17","text":"यीशुस्तत्रोपस्थाय इलियासरः श्मशाने स्थापनात् चत्वारि दिनानि गतानीति वार्त्तां श्रुतवान्।"},{"book":"योहनः","chapter":"11","verse":"18","text":"वैथनीया यिरूशालमः समीपस्था क्रोशैकमात्रान्तरिता;"},{"book":"योहनः","chapter":"11","verse":"19","text":"तस्माद् बहवो यिहूदीया मर्थां मरियमञ्च भ्यातृशोकापन्नां सान्त्वयितुं तयोः समीपम् आगच्छन्।"},{"book":"योहनः","chapter":"11","verse":"20","text":"मर्था यीशोरागमनवार्तां श्रुत्वैव तं साक्षाद् अकरोत् किन्तु मरियम् गेह उपविश्य स्थिता।"},{"book":"योहनः","chapter":"11","verse":"21","text":"तदा मर्था यीशुमवादत्, हे प्रभो यदि भवान् अत्रास्थास्यत् तर्हि मम भ्राता नामरिष्यत्।"},{"book":"योहनः","chapter":"11","verse":"22","text":"किन्त्विदानीमपि यद् ईश्वरे प्रार्थयिष्यते ईश्वरस्तद् दास्यतीति जानेऽहं।"},{"book":"योहनः","chapter":"11","verse":"23","text":"यीशुरवादीत् तव भ्राता समुत्थास्यति।"},{"book":"योहनः","chapter":"11","verse":"24","text":"मर्था व्याहरत् शेषदिवसे स उत्थानसमये प्रोत्थास्यतीति जानेऽहं।"},{"book":"योहनः","chapter":"11","verse":"25","text":"तदा यीशुः कथितवान् अहमेव उत्थापयिता जीवयिता च यः कश्चन मयि विश्वसिति स मृत्वापि जीविष्यति;"},{"book":"योहनः","chapter":"11","verse":"26","text":"यः कश्चन च जीवन् मयि विश्वसिति स कदापि न मरिष्यति, अस्यां कथायां किं विश्वसिषि?"},{"book":"योहनः","chapter":"11","verse":"27","text":"सावदत् प्रभो यस्यावतरणापेक्षास्ति भवान् सएवाभिषिक्त्त ईश्वरपुत्र इति विश्वसिमि।"},{"book":"योहनः","chapter":"11","verse":"28","text":"इति कथां कथयित्वा सा गत्वा स्वां भगिनीं मरियमं गुप्तमाहूय व्याहरत् गुरुरुपतिष्ठति त्वामाहूयति च।"},{"book":"योहनः","chapter":"11","verse":"29","text":"कथामिमां श्रुत्वा सा तूर्णम् उत्थाय तस्य समीपम् अगच्छत्।"},{"book":"योहनः","chapter":"11","verse":"30","text":"यीशु र्ग्राममध्यं न प्रविश्य यत्र मर्था तं साक्षाद् अकरोत् तत्र स्थितवान्।"},{"book":"योहनः","chapter":"11","verse":"31","text":"ये यिहूदीया मरियमा साकं गृहे तिष्ठन्तस्ताम् असान्त्वयन ते तां क्षिप्रम् उत्थाय गच्छन्तिं विलोक्य व्याहरन्, स श्मशाने रोदितुं याति, इत्युक्त्वा ते तस्याः पश्चाद् अगच्छन्।"},{"book":"योहनः","chapter":"11","verse":"32","text":"यत्र यीशुरतिष्ठत् तत्र मरियम् उपस्थाय तं दृष्ट्वा तस्य चरणयोः पतित्वा व्याहरत् हे प्रभो यदि भवान् अत्रास्थास्यत् तर्हि मम भ्राता नामरिष्यत्।"},{"book":"योहनः","chapter":"11","verse":"33","text":"यीशुस्तां तस्याः सङ्गिनो यिहूदीयांश्च रुदतो विलोक्य शोकार्त्तः सन् दीर्घं निश्वस्य कथितवान् तं कुत्रास्थापयत?"},{"book":"योहनः","chapter":"11","verse":"34","text":"ते व्याहरन्, हे प्रभो भवान् आगत्य पश्यतु।"},{"book":"योहनः","chapter":"11","verse":"35","text":"यीशुना क्रन्दितं।"},{"book":"योहनः","chapter":"11","verse":"36","text":"अतएव यिहूदीया अवदन्, पश्यतायं तस्मिन् किदृग् अप्रियत।"},{"book":"योहनः","chapter":"11","verse":"37","text":"तेषां केचिद् अवदन् योन्धाय चक्षुषी दत्तवान् स किम् अस्य मृत्युं निवारयितुं नाशक्नोत्?"},{"book":"योहनः","chapter":"11","verse":"38","text":"ततो यीशुः पुनरन्तर्दीर्घं निश्वस्य श्मशानान्तिकम् अगच्छत्। तत् श्मशानम् एकं गह्वरं तन्मुखे पाषाण एक आसीत्।"},{"book":"योहनः","chapter":"11","verse":"39","text":"तदा यीशुरवदद् एनं पाषाणम् अपसारयत, ततः प्रमीतस्य भगिनी मर्थावदत् प्रभो, अधुना तत्र दुर्गन्धो जातः, यतोद्य चत्वारि दिनानि श्मशाने स तिष्ठति।"},{"book":"योहनः","chapter":"11","verse":"40","text":"तदा यीशुरवादीत्, यदि विश्वसिषि तर्हीश्वरस्य महिमप्रकाशं द्रक्ष्यसि कथामिमां किं तुभ्यं नाकथयं?"},{"book":"योहनः","chapter":"11","verse":"41","text":"तदा मृतस्य श्मशानात् पाषाणोऽपसारिते यीशुरूर्द्व्वं पश्यन् अकथयत्, हे पित र्मम नेवेसनम् अशृणोः कारणादस्मात् त्वां धन्यं वदामि।"},{"book":"योहनः","chapter":"11","verse":"42","text":"त्वं सततं शृणोषि तदप्यहं जानामि, किन्तु त्वं मां यत् प्रैरयस्तद् यथास्मिन् स्थाने स्थिता लोका विश्वसन्ति तदर्थम् इदं वाक्यं वदामि।"},{"book":"योहनः","chapter":"11","verse":"43","text":"इमां कथां कथयित्वा स प्रोच्चैराह्वयत्, हे इलियासर् बहिरागच्छ।"},{"book":"योहनः","chapter":"11","verse":"44","text":"ततः स प्रमीतः श्मशानवस्त्रै र्बद्धहस्तपादो गात्रमार्जनवाससा बद्धमुखश्च बहिरागच्छत्। यीशुरुदितवान् बन्धनानि मोचयित्वा त्यजतैनं।"},{"book":"योहनः","chapter":"11","verse":"45","text":"मरियमः समीपम् आगता ये यिहूदीयलोकास्तदा यीशोरेतत् कर्म्मापश्यन् तेषां बहवो व्यश्वसन्,"},{"book":"योहनः","chapter":"11","verse":"46","text":"किन्तु केचिदन्ये फिरूशिनां समीपं गत्वा यीशोरेतस्य कर्म्मणो वार्त्ताम् अवदन्।"},{"book":"योहनः","chapter":"11","verse":"47","text":"ततः परं प्रधानयाजकाः फिरूशिनाश्च सभां कृत्वा व्याहरन् वयं किं कुर्म्मः? एष मानवो बहून्याश्चर्य्यकर्म्माणि करोति।"},{"book":"योहनः","chapter":"11","verse":"48","text":"यदीदृशं कर्म्म कर्त्तुं न वारयामस्तर्हि सर्व्वे लोकास्तस्मिन् विश्वसिष्यन्ति रोमिलोकाश्चागत्यास्माकम् अनया राजधान्या सार्द्धं राज्यम् आछेत्स्यन्ति।"},{"book":"योहनः","chapter":"11","verse":"49","text":"तदा तेषां कियफानामा यस्तस्मिन् वत्सरे महायाजकपदे न्ययुज्यत स प्रत्यवदद् यूयं किमपि न जानीथ;"},{"book":"योहनः","chapter":"11","verse":"50","text":"समग्रदेशस्य विनाशतोपि सर्व्वलोकार्थम् एकस्य जनस्य मरणम् अस्माकं मङ्गलहेतुकम् एतस्य विवेचनामपि न कुरुथ।"},{"book":"योहनः","chapter":"11","verse":"51","text":"एतां कथां स निजबुद्ध्या व्याहरद् इति न,"},{"book":"योहनः","chapter":"11","verse":"52","text":"किन्तु यीशूस्तद्देशीयानां कारणात् प्राणान् त्यक्ष्यति, दिशि दिशि विकीर्णान् ईश्वरस्य सन्तानान् संगृह्यैकजातिं करिष्यति च, तस्मिन् वत्सरे कियफा महायाजकत्वपदे नियुक्तः सन् इदं भविष्यद्वाक्यं कथितवान्।"},{"book":"योहनः","chapter":"11","verse":"53","text":"तद्दिनमारभ्य ते कथं तं हन्तुं शक्नुवन्तीति मन्त्रणां कर्त्तुं प्रारेभिरे।"},{"book":"योहनः","chapter":"11","verse":"54","text":"अतएव यिहूदीयानां मध्ये यीशुः सप्रकाशं गमनागमने अकृत्वा तस्माद् गत्वा प्रान्तरस्य समीपस्थायिप्रदेशस्येफ्रायिम् नाम्नि नगरे शिष्यैः साकं कालं यापयितुं प्रारेभे।"},{"book":"योहनः","chapter":"11","verse":"55","text":"अनन्तरं यिहूदीयानां निस्तारोत्सवे निकटवर्त्तिनि सति तदुत्सवात् पूर्व्वं स्वान् शुचीन् कर्त्तुं बहवो जना ग्रामेभ्यो यिरूशालम् नगरम् आगच्छन्,"},{"book":"योहनः","chapter":"11","verse":"56","text":"यीशोरन्वेषणं कृत्वा मन्दिरे दण्डायमानाः सन्तः परस्परं व्याहरन्, युष्माकं कीदृशो बोधो जायते? स किम् उत्सवेऽस्मिन् अत्रागमिष्यति?"},{"book":"योहनः","chapter":"11","verse":"57","text":"स च कुत्रास्ति यद्येतत् कश्चिद् वेत्ति तर्हि दर्शयतु प्रधानयाजकाः फिरूशिनश्च तं धर्त्तुं पूर्व्वम् इमाम् आज्ञां प्राचारयन्।"}]}