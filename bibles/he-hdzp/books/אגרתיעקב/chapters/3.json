{"data":[{"book":"אגרת יעקב","chapter":"3","verse":"1-2","text":"אחים יקרים, אל תמהרו למתוח ביקורת של מעשיהם של אחרים, שכן כולנו טועים ושוגים לעתים תכופות; וכאשר אנחנו, מוריכם, טועים ואיננו משמשים לכם דוגמה טובה, עונשנו יהיה חמור הרבה יותר מעונשם של אחרים."},{"book":"אגרת יעקב","chapter":"3","verse":"3","text":"באמצעות הרסן שבפי הסוס יכולים אנו לשלוט בכל גופו,"},{"book":"אגרת יעקב","chapter":"3","verse":"4","text":"הגה קטן שולט באנייה גדולה, ועל־אף גלים סוערים ורוח חזקה, יכול ההגה להוביל את האנייה לכל מקום שירצה רב החובל."},{"book":"אגרת יעקב","chapter":"3","verse":"5","text":"גם הלשון היא איבר קטן, אך עלולה לגרום נזק רב, כשם שניצוץ אש מסוגל להצית יער שלם."},{"book":"אגרת יעקב","chapter":"3","verse":"6","text":"הלשון היא להבת אש, מלאה זדון ורשע ומרעילה את אופיינו. הלשון בוערת באש גיהינום ועלולה להביא הרס וכליון על חיינו."},{"book":"אגרת יעקב","chapter":"3","verse":"7","text":"אדם יכול לאלף כל מיני חיות, ציפורים, רמשים ודגים,"},{"book":"אגרת יעקב","chapter":"3","verse":"8","text":"אבל איש אינו מסוגל לאלף את הלשון, שמוכנה בכל רגע לשלח חיצי רעל."},{"book":"אגרת יעקב","chapter":"3","verse":"9","text":"אותה לשון מברכת ומהללת את אלוהים, ואף מקללת אנשים שונים שנבראו בצלם אלוהים,"},{"book":"אגרת יעקב","chapter":"3","verse":"10","text":"כך שמפה אחד יוצאות ברכות וקללות. אחים יקרים, אתם מסכימים איתי שאין זה יאה למאמינים."},{"book":"אגרת יעקב","chapter":"3","verse":"11","text":"האם ממעין אחד יכולים לנבוע מים מתוקים ומים מרים?"},{"book":"אגרת יעקב","chapter":"3","verse":"12","text":"כשם שאינכם יכולים לקטוף זיתים מעץ תאנה או תאנים מעץ גפן, כך אינכם יכולים לשאוב מים מתוקים ומים מרים ממעין אחד."},{"book":"אגרת יעקב","chapter":"3","verse":"13","text":"על החכמים והנבונים שביניכם להוכיח את חכמתם במעשים טובים שייעשו בצניעות ובענווה."},{"book":"אגרת יעקב","chapter":"3","verse":"14","text":"אם לבכם מר עליכם, הקנאה אוכלת אתכם ואתם רוצים לריב עם הזולת, אל תנסו לשקר ולהתפאר בחכמתכם ובטוב־לבכם."},{"book":"אגרת יעקב","chapter":"3","verse":"15","text":"שכן קנאה ומריבה אינם ”חכמה“ שמעניק האלוהים, אלא ”חכמת“ העולם שניתנת על־ידי השטן בכבודו ובעצמו."},{"book":"אגרת יעקב","chapter":"3","verse":"16","text":"בכל מקום שיש קנאה או מריבה, יש גם אי־סדר ומעשי שטן למיניהם."},{"book":"אגרת יעקב","chapter":"3","verse":"17","text":"לעומת זאת, החכמה שמעניק האלוהים היא טהורה, עדינה, רודפת־שלום, מנומסת, ותרנית, מלאת רוך, כנה, רצינית, וניתנת מכל הלב."},{"book":"אגרת יעקב","chapter":"3","verse":"18","text":"שוחרי השלום, שזורעים ברוח של שלום, יקצרו יבול של צדק ואמת."}]}