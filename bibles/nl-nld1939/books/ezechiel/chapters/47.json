{"data":[{"book":"Ezechiel","chapter":"47","verse":"1","text":"Toen bracht hij mij terug naar de ingang van de tempel, en daar zag ik van onder de drempel van de tempel water stromen in oostelijke richting; want de voorzijde van de tempel ligt op het oosten. Het water vloeide onder de rechterzijwand van de tempel door, zuidelijk langs het altaar."},{"book":"Ezechiel","chapter":"47","verse":"2","text":"Hij bracht me door de noorderpoort naar buiten, en voerde me buitenom naar de oosterpoort: daar borrelde het water op van de rechterzijwand!"},{"book":"Ezechiel","chapter":"47","verse":"3","text":"De man ging in oostelijke richting verder, met een duimstok in zijn hand; hij mat een afstand af van duizend el, en liet mij door het water waden: het water reikte tot de hiel."},{"book":"Ezechiel","chapter":"47","verse":"4","text":"Weer mat hij een afstand af van duizend el, en liet mij door het water waden: het water reikte tot de knieën. Weer mat hij een afstand af van duizend el, en liet mij door het water waden: het water reikte tot mijn middel."},{"book":"Ezechiel","chapter":"47","verse":"5","text":"Nog eens mat hij een afstand af van duizend el, nu was het een ondoorwaadbare beek; want het water was zo diep, dat men er in zwemmen kon: een ondoorwaadbare beek."},{"book":"Ezechiel","chapter":"47","verse":"6","text":"Hij vroeg mij: Ziet ge dat mensenkind? Toen liet hij mij teruggaan langs de rand van de beek,"},{"book":"Ezechiel","chapter":"47","verse":"7","text":"en onderweg zag ik aan beide oevers van de beek een zeer groot aantal bomen."},{"book":"Ezechiel","chapter":"47","verse":"8","text":"En hij zeide tot mij: Dit water stroomt naar de oostelijke landstreek, verloopt naar de steppe, en mondt uit in de zee, de zoutwaterzee, waarvan het water drinkbaar wordt."},{"book":"Ezechiel","chapter":"47","verse":"9","text":"Alle levende wezens, alles wat zich beweegt, zal overal waar de beek komt, kunnen leven. Er zal een overvloed aan vis daarin zijn; want wanneer dit water erin uitmondt, wordt het zeewater drinkbaar, en alles, waar de beek bijkomt, kan leven."},{"book":"Ezechiel","chapter":"47","verse":"10","text":"Dan zullen van En-Gedi tot En-Egláim vissers aan de kant staan; droogplaatsen voor netten zullen aan haar rechteroever liggen; haar visstand zal even overvloedig zijn als in de grote zee."},{"book":"Ezechiel","chapter":"47","verse":"11","text":"Maar het water van haar poelen en wadden wordt niet drinkbaar; dat is voor zoutwinning bestemd."},{"book":"Ezechiel","chapter":"47","verse":"12","text":"Langs de beek zullen aan weerszijden van haar oever allerlei vruchtbomen groeien, wier bladeren niet verwelken en wier vrucht niet opraakt. Elk seizoen dragen ze weer nieuwe vruchten; want het water, dat hen drenkt, stroomt uit het heiligdom. Hun vruchten zullen eetbaar zijn, hun bladeren zullen geneeskracht hebben."},{"book":"Ezechiel","chapter":"47","verse":"13","text":"Dit zegt Jahweh, de Heer: Zo zal de grens lopen, waarbinnen ge het land aan de twaalf stammen van Israël in erfbezit moet toewijzen, en waarvan Josef twee delen ontvangt."},{"book":"Ezechiel","chapter":"47","verse":"14","text":"Ieder van u zal een even groot deel bezitten van het land, dat Ik aan uw vaderen onder ede beloofd heb, en dat u als erfbezit werd toegewezen."},{"book":"Ezechiel","chapter":"47","verse":"15","text":"Zo loopt de grens van het land. Aan de noordkant: van de grote zee af langs Chetlon in de richting van Chamat;"},{"book":"Ezechiel","chapter":"47","verse":"16","text":"dan over Sedad, Berota en Sibráim, dat tussen het grondgebied van Damascus en dat van Chamat ligt; dan tot Chaser-Enon, dat tot het gebied van de Hauran behoort;"},{"book":"Ezechiel","chapter":"47","verse":"17","text":"zodat de grens loopt van de zee tot Chaser-Enon, en het grondgebied van Damascus en dat van Chamat er noordelijk van ligt. Dit is de noordkant."},{"book":"Ezechiel","chapter":"47","verse":"18","text":"Aan de oostkant: van Chaser-Enon, tussen de Hauran en Damascus, vormt de Jordaan de grens tussen Gilad en het land Israël tot de oostelijke zee, tot Tamar. Dit is de oostkant."},{"book":"Ezechiel","chapter":"47","verse":"19","text":"Aan de kant van de Négeb, ten zuiden: van Tamar tot het water van Meribat-Kadesj, langs de beek naar de grote zee. Dit is de kant van de Négeb, ten zuiden."},{"book":"Ezechiel","chapter":"47","verse":"20","text":"Aan de westkant vormt de grote zee de grens tot het punt, van waaruit men Chamat bereikt."},{"book":"Ezechiel","chapter":"47","verse":"21","text":"Dit land moet ge volgens de stammen van Israël onder elkaar verdelen."},{"book":"Ezechiel","chapter":"47","verse":"22","text":"Ge moet het als bezit toewijzen aan u zelf, en aan de vreemdelingen die onder u verblijven en die kinderen onder u verwekt hebben. Ge moet ze beschouwen als geboren Israëlieten, en ze zullen onder Israëls stammen een erfdeel toegewezen krijgen;"},{"book":"Ezechiel","chapter":"47","verse":"23","text":"ge moet hun een erfdeel geven in de stam, waarin de vreemdeling woont, zegt Jahweh, de Heer."}]}