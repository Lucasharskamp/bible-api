{"data":[{"book":"Deuteronomium","chapter":"17","verse":"1","text":"Gij moogt Jahweh, uw God, geen rund of schaap offeren, dat een gebrek heeft, of waaraan iets scheelt, want dit is een gruwel voor Jahweh, uw God."},{"book":"Deuteronomium","chapter":"17","verse":"2","text":"Wanneer in een van uw steden, die Jahweh, uw God, u zal geven, onder u een man of een vrouw wordt gevonden, die kwaad doet in de ogen van Jahweh, uw God, en zijn Verbond overtreedt,"},{"book":"Deuteronomium","chapter":"17","verse":"3","text":"die vreemde goden gaat dienen en aanbidden, zon, maan of heel het heir des hemels, wat ik u verboden heb,"},{"book":"Deuteronomium","chapter":"17","verse":"4","text":"dan moet ge, zodra ge bericht ervan krijgt, een zorgvuldig onderzoek instellen. En wanneer het ontwijfelbaar vaststaat, dat die gruwel in Israël is gepleegd,"},{"book":"Deuteronomium","chapter":"17","verse":"5","text":"dan moet ge dien man of die vrouw, die dat kwaad heeft bedreven, buiten de poort leiden en ze stenigen tot ze sterven."},{"book":"Deuteronomium","chapter":"17","verse":"6","text":"Op het woord van twee of drie getuigen zal de schuldige met de dood worden gestraft; maar hij mag niet worden gedood op het woord van slechts één getuige."},{"book":"Deuteronomium","chapter":"17","verse":"7","text":"De hand van de getuigen moet het eerst tegen hem worden geheven, om hem te doden, en daarna de hand van het hele volk. Zo zult gij dit kwaad uit uw midden uitroeien."},{"book":"Deuteronomium","chapter":"17","verse":"8","text":"Wanneer bij een moordzaak, een rechtsgeschil, een kwetsuur, of een twistgeding de uitspraak binnen uw poorten u te moeilijk valt, moet ge de zitting opheffen en naar de plaats gaan, die Jahweh, uw God, zal uitverkiezen."},{"book":"Deuteronomium","chapter":"17","verse":"9","text":"Daar moet gij u bij de levietische priesters vervoegen en bij den rechter, die er dan zetelt, en hen raadplegen; zij zullen u de beslissing geven."},{"book":"Deuteronomium","chapter":"17","verse":"10","text":"En gij moet handelen volgens de uitspraak, die zij u op de plaats, die Jahweh zal uitverkiezen, zullen geven, en u nauwgezet houden aan al wat zij voor u zullen beslissen."},{"book":"Deuteronomium","chapter":"17","verse":"11","text":"Gij moet handelen naar de uiteenzetting, die zij u hebben gegeven en naar het oordeel, dat zij voor u hebben geveld, en noch ter rechter- noch ter linkerzijde afwijken van de uitspraak, die zij u hebben meegedeeld."},{"book":"Deuteronomium","chapter":"17","verse":"12","text":"De man, die vermetel genoeg is, niet te luisteren naar den priester, die daar staat, om Jahweh, uw God, te dienen, of naar den rechter, zal sterven. Zo zult ge dit kwaad uit Israël uitroeien;"},{"book":"Deuteronomium","chapter":"17","verse":"13","text":"want heel het volk zal het horen en vrezen, en niet meer opstandig zijn."},{"book":"Deuteronomium","chapter":"17","verse":"14","text":"Wanneer gij in het land zijt gekomen, dat Jahweh, uw God, u zal geven, het in bezit hebt genomen, en u daar zult hebben gevestigd, en zegt: Ik wil een koning over mij aanstellen, zoals alle volken, die mij omringen,"},{"book":"Deuteronomium","chapter":"17","verse":"15","text":"dan moogt gij slechts als koning over u aanstellen, dien Jahweh, uw God, zal uitverkiezen. Het moet iemand uit uw broeders zijn, dien gij als koning over u aanstelt; in geen geval moogt gij een buitenlander, iemand die niet tot uw broeders behoort, aan uw hoofd plaatsen."},{"book":"Deuteronomium","chapter":"17","verse":"16","text":"Hij mag geen talrijke paarden gaan houden, en het volk niet naar Egypte terugvoeren om meer paarden te krijgen; want Jahweh heeft u gezegd: Nooit keert ge meer terug langs die weg!"},{"book":"Deuteronomium","chapter":"17","verse":"17","text":"Ook mag hij geen talrijke vrouwen nemen, om niet afvallig te worden, en niet veel zilver en goud ophopen."},{"book":"Deuteronomium","chapter":"17","verse":"18","text":"En zodra hij de koningstroon heeft beklommen, moet hij zich op een boekrol een afschrift van de Wet laten maken, die bij de levietische priesters berust,"},{"book":"Deuteronomium","chapter":"17","verse":"19","text":"het bij zich houden en er iedere dag van zijn leven in lezen, om Jahweh, zijn God, te leren vrezen en alle geboden van deze Wet en deze bepalingen nauwgezet te volbrengen."},{"book":"Deuteronomium","chapter":"17","verse":"20","text":"Zo zal hij zich niet trots boven zijn broeders verheffen, noch ter rechter- of ter linkerzijde van de geboden afwijken, en lange tijd met zijn zonen zijn koningschap in Israël behouden."}]}