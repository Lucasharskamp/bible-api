{"data":[{"book":"Handelingen","chapter":"14","verse":"1","text":"In Ikónium gingen ze eveneens de synagoge der Joden binnen, en spraken er zó, dat een grote menigte Joden en heidenen geloofde."},{"book":"Handelingen","chapter":"14","verse":"2","text":"Maar de Joden, die niet geloofden, hitsten de heidenen op, en verbitterden ze tegen de broeders."},{"book":"Handelingen","chapter":"14","verse":"3","text":"Toch bleven ze er geruime tijd, en traden met vrijmoedigheid op; ze vertrouwden op den Heer, die getuigenis gaf voor het woord zijner genade, en door hun handen tekenen en wonderen deed."},{"book":"Handelingen","chapter":"14","verse":"4","text":"De bevolking der stad bleef verdeeld: enigen waren voor de Joden, anderen voor de apostelen."},{"book":"Handelingen","chapter":"14","verse":"5","text":"Toen er nu onder de heidenen en onder de Joden met hun oversten een sterke beweging ontstond, om hen te mishandelen en te stenigen,"},{"book":"Handelingen","chapter":"14","verse":"6","text":"vluchtten ze, zodra ze het merkten, naar Lustra en Derbe, de steden van Lukaónië en haar omgeving."},{"book":"Handelingen","chapter":"14","verse":"7","text":"Ook daar verkondigden ze het evangelie."},{"book":"Handelingen","chapter":"14","verse":"8","text":"Nu was er te Lustra een man, die geen kracht in zijn voeten bezat, en moest blijven zitten; hij was lam van zijn geboorte af, en had nog nooit kunnen lopen."},{"book":"Handelingen","chapter":"14","verse":"9","text":"Ook hij hoorde Paulus spreken. Deze nam hem nauwkeurig op, zag, dat hij het geloof bezat, om redding te bekomen,"},{"book":"Handelingen","chapter":"14","verse":"10","text":"en riep met luider stem: Sta recht op uw voeten. En hij sprong op, en liep."},{"book":"Handelingen","chapter":"14","verse":"11","text":"Toen de menigte zag, wat Paulus gedaan had, jubelde ze in het lukaonisch: De goden zijn in menselijke gedaante tot ons neergedaald."},{"book":"Handelingen","chapter":"14","verse":"12","text":"Bárnabas noemden ze Júpiter, en Paulus Hermes omdat deze het woord had gevoerd."},{"book":"Handelingen","chapter":"14","verse":"13","text":"En de priester van Júpiter, den beschermgod der stad, bracht stieren en kransen in de portieken, en wilde met het volk een offer brengen."},{"book":"Handelingen","chapter":"14","verse":"14","text":"Maar toen de apostelen Bárnabas en Paulus dit hoorden, scheurden ze hun kleren, wierpen zich onder de menigte,"},{"book":"Handelingen","chapter":"14","verse":"15","text":"en riepen: Mannen, wat gaat gij beginnen? Ook wij zijn sterfelijke mensen, evenals gij. We komen u juist verkondigen, dat gij u van deze dwaasheden moet bekeren tot den levenden God. Hij is het, die de hemel, de aarde, de zee en al wat erin is, gemaakt heeft;"},{"book":"Handelingen","chapter":"14","verse":"16","text":"die in het verleden wel toeliet, dat alle volkeren hun eigen weg zouden gaan,"},{"book":"Handelingen","chapter":"14","verse":"17","text":"maar die Zich toch nooit onbetuigd heeft gelaten, juist door zijn weldaden: door van de hemel regen en vruchtbare tijden te geven, door u in overvloed voedsel en vreugde des harten te schenken."},{"book":"Handelingen","chapter":"14","verse":"18","text":"En zelfs door zó te spreken, konden ze ternauwernood het volk weerhouden, om offers aan hen te brengen."},{"book":"Handelingen","chapter":"14","verse":"19","text":"Maar nu kwamen er Joden van Antiochië en Ikónium. Ze praatten het volk om, stenigden Paulus, en sleurden hem buiten de stad, in de mening, dat hij dood was."},{"book":"Handelingen","chapter":"14","verse":"20","text":"Doch toen de leerlingen om hem heen kwamen staan, richtte hij zich op, en ging de stad binnen. De volgende dag vertrok hij met Bárnabas naar Derbe."},{"book":"Handelingen","chapter":"14","verse":"21","text":"En nadat ze in die stad het evangelie hadden verkondigd, en veel leerlingen hadden gewonnen, keerden ze over Lustra en Ikónium naar Antiochië terug."},{"book":"Handelingen","chapter":"14","verse":"22","text":"Ze bevestigden de leerlingen in hun goede gezindheid, vermaanden hen, om in het geloof te volharden, en zeiden, dat we door veel verdrukkingen het koninkrijk Gods moeten ingaan."},{"book":"Handelingen","chapter":"14","verse":"23","text":"In elke gemeente stelden ze, na bidden en vasten, door oplegging der handen priesters over hen aan, en bevalen ze aan bij den Heer, in wien ze hadden geloofd."},{"book":"Handelingen","chapter":"14","verse":"24","text":"Vervolgens trokken ze Pisidië door, en kwamen in Pamfúlië."},{"book":"Handelingen","chapter":"14","verse":"25","text":"En na te Perge het woord te hebben verkondigd, gingen ze naar Attália."},{"book":"Handelingen","chapter":"14","verse":"26","text":"Vandaar keerden ze per schip naar Antiochië3 terug, waar men hen aan Gods genade had toevertrouwd voor het werk, dat ze thans hadden volbracht."},{"book":"Handelingen","chapter":"14","verse":"27","text":"Na hun aankomst riepen ze de gemeente bijeen, en verhaalden, wat grote dingen God door hen had verricht, en hoe Hij voor de heidenen de deur van het geloof had geopend."},{"book":"Handelingen","chapter":"14","verse":"28","text":"Geruime tijd bleven ze daar bij de leerlingen."}]}