{"data":[{"book":"2WAKOLINTO","chapter":"3","verse":"1","text":"Tosonga kuitopa wenyego kabili? Ama tulonde mhwilili za usindila kamba viwatendaga wanhu wayagwe kwiza kumwenu ama kulawa kumwenu?"},{"book":"2WAKOLINTO","chapter":"3","verse":"2","text":"Mweye wenyego mwa lupwilili lwetu lwandikigwe mmioyo yetu, lutangigwa na kusomigwa na wanhu wose."},{"book":"2WAKOLINTO","chapter":"3","verse":"3","text":"Mulagusa kamba mweye mwa lupwilili lwa Kilisto, lawililo da sang'hano yetu, lwandikigwe na Loho wa Mulungu mwene ugima na sio na wino, na halwandikigwe mmibwe, ila lwandikigwe mmioyo ya wanhu."},{"book":"2WAKOLINTO","chapter":"3","verse":"4","text":"Togalonga gano kwavija tuna nhamanila ng'hulu ha Mulungu kubitila Kilisto."},{"book":"2WAKOLINTO","chapter":"3","verse":"5","text":"Si kamba tweye twa magalu wa kutenda kinhu chochose tweye wenyego, ila ugalu wetu wolawa ha Mulungu,"},{"book":"2WAKOLINTO","chapter":"3","verse":"6","text":"ayo yatutendile tweye tuwe wasang'hana magalu wa lagano da isambi, sio wa malagizo gandikigwe, ila wa malagizo ga Loho wake. Kwavija malagizo gandikigwe gogala ifa, ila Loho wa Mulungu kogala ugima."},{"book":"2WAKOLINTO","chapter":"3","verse":"7","text":"Gaja Malagizo ga Musa gasongoligwe na kuwa helufi uchana ya vidanga va mibwe, na yenzi ya Mulungu yoneka kipigiti vigalavigwe. Hata kamba unang'hazi ukalile mkihanga cha Musa uvulala, ukala na mhiko ng'hulu ng'hani hata wanhu wa Islaeli hawadahile kukilola kihanga chake. Kamba Malagizo gaja, gogala ifa kipigiti vigagaligwe na mhiko, geza na yenzi iija,"},{"book":"2WAKOLINTO","chapter":"3","verse":"8","text":"sang'hano ya Loho wa Mulungu haiwa na yenzi ng'hani kubanza gaja?"},{"book":"2WAKOLINTO","chapter":"3","verse":"9","text":"Kamba Malagizo gaja gotagusa wanhu gagala yenzi, avo sang'hano ino ya Loho wa Mulungu isegeza uzenzeleganye haiwa na yenzi ng'hulu ng'hani kubanza gaja?"},{"book":"2WAKOLINTO","chapter":"3","verse":"10","text":"Kwavija gaja gakalile na yenzi, sambisambi gabule yenzi uhalinganya na yenzi ng'hulu ya nzila ino ya sambi."},{"book":"2WAKOLINTO","chapter":"3","verse":"11","text":"Na kamba gaja gavulale gakala gezile na yenzi, avo ija ikala milongo yose ina yenzi ng'hulu ng'hani!"},{"book":"2WAKOLINTO","chapter":"3","verse":"12","text":"Avo kwavija tuna tamanilo kamba dino, totenda bila kudumba."},{"book":"2WAKOLINTO","chapter":"3","verse":"13","text":"Tweye hatuli kamba Musa yekile kiziweziwe mkihanga chake kuwatenda Waislaeli sambiwamulole ng'hani kipigiti unang'hazi vuuvulala."},{"book":"2WAKOLINTO","chapter":"3","verse":"14","text":"Ila nzonzi zao ziluluwazwa, kwavija mbaka kipigiti kino Lagano da Umwaka dihasomigwa, kiziweziwe kikija chogendelela kusigala bahaja. Kiziweziwe kija hakisegezwe, kwavija Kilisto yeiyeka iyo yodaha kukisegeza."},{"book":"2WAKOLINTO","chapter":"3","verse":"15","text":"Hata lelo wahagasoma Malagizo ga Musa, kiziweziwe king'hali kigubika nzonzi zao."},{"book":"2WAKOLINTO","chapter":"3","verse":"16","text":"Ila munhu yoyose yahamuhindukila Mndewa, kiziweziwe chosegezigwa."},{"book":"2WAKOLINTO","chapter":"3","verse":"17","text":"Avo Mndewa iyo Loho, na hanhu hali na Loho wa Mndewa kuna ulegeho."},{"book":"2WAKOLINTO","chapter":"3","verse":"18","text":"Na tweye tuli na vihanga vilibule kiziweziwe tose tolagusa yenzi ya Mndewa, tugaluzwa na kuwa kamba heyo na kugweleligwa yenzi ikongezeka mazua gose, ilawa ha Mndewa, ayo yali Loho."}]}