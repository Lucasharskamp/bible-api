{"data":[{"book":"הבשורה על-פי לוקס","chapter":"24","verse":"1","text":"ביום ראשון השכם בבוקר לקחו הנשים את המרקחת שהכינו והלכו אל הקבר."},{"book":"הבשורה על-פי לוקס","chapter":"24","verse":"2","text":"בהגיען אל המקום גילו כי האבן הגדולה שסתמה את פתח הקבר הוזזה ממקומה."},{"book":"הבשורה על-פי לוקס","chapter":"24","verse":"3","text":"הן נכנסו פנימה, אך לא מצאו את גופתו של האדון ישוע."},{"book":"הבשורה על-פי לוקס","chapter":"24","verse":"4","text":"הנשים היו במבוכה גדולה ולא הבינו מה קרה. לפתע נגלו אליהן שני אנשים לבושים גלימות מבריקות ונוצצות."},{"book":"הבשורה על-פי לוקס","chapter":"24","verse":"5","text":"בפחד רב השתחוו הנשים לפני השניים. ”מדוע אתן מחפשות את החי בין המתים?“ שאלו השניים."},{"book":"הבשורה על-פי לוקס","chapter":"24","verse":"6-7","text":"”הוא אינו נמצא כאן, הוא קם לתחייה! זיכרו שעוד בהיותו בגליל סיפר לכן שעל בן־האדם להימסר לידי אנשים רשעים, שיצלבו אותו, אבל ביום השלישי יקום לתחייה!“"},{"book":"הבשורה על-פי לוקס","chapter":"24","verse":"8","text":"הנשים נזכרו בדברי ישוע"},{"book":"הבשורה על-פי לוקס","chapter":"24","verse":"9","text":"ומיהרו לשוב העירה, כדי לספר את החדשות לאחד־עשר התלמידים ולכל השאר."},{"book":"הבשורה על-פי לוקס","chapter":"24","verse":"10","text":"(אלה הנשים שהלכו אל הקבר: מרים המגדלית, יוחנה, מרים אמו של יעקב ואחרות)."},{"book":"הבשורה על-פי לוקס","chapter":"24","verse":"11","text":"אולם דברי הנשים נשמעו באוזניהם כסיפור דמיוני, והם לא האמינו להן."},{"book":"הבשורה על-פי לוקס","chapter":"24","verse":"12","text":"אך פטרוס קם ורץ אל הקבר. בהביטו פנימה ראה את התכריכים מונחים במקומם, אך הגופה לא הייתה שם. הוא לא הבין מה קרה ועזב את המקום."},{"book":"הבשורה על-פי לוקס","chapter":"24","verse":"13","text":"באותו יום הלכו שניים מתלמידיו של ישוע בדרך המובילה לעמאוס – כפר המרוחק כאחד עשר ק״מ מירושלים."},{"book":"הבשורה על-פי לוקס","chapter":"24","verse":"14","text":"בעודם משוחחים ביניהם על מות ישוע,"},{"book":"הבשורה על-פי לוקס","chapter":"24","verse":"15","text":"הופיע לפתע ישוע עצמו ונלווה אליהם."},{"book":"הבשורה על-פי לוקס","chapter":"24","verse":"16","text":"אך השניים לא הכירוהו, כי עיניהם היו אחוזות."},{"book":"הבשורה על-פי לוקס","chapter":"24","verse":"17","text":"”על מה אתם משוחחים?“ שאל אותם ישוע. השניים נעצרו, וישוע ראה שפניהם הביעו צער וכאב."},{"book":"הבשורה על-פי לוקס","chapter":"24","verse":"18","text":"אחד מהשניים, קליופס שמו, השיב: ”אתה ודאי האדם היחיד בכל ירושלים שאינו יודע מה קרה בעיר בימים האחרונים.“"},{"book":"הבשורה על-פי לוקס","chapter":"24","verse":"19","text":"”מה קרה בעיר?“ שאל ישוע."},{"book":"הבשורה על-פי לוקס","chapter":"24","verse":"20","text":"אבל ראשי הכוהנים ורבים ממנהיגנו אסרו אותו ומסרוהו לידי הרומאים, כדי שיגזרו עליו דין מוות, ואלה צלבו אותו."},{"book":"הבשורה על-פי לוקס","chapter":"24","verse":"21","text":"ואילו אנחנו חשבנו וקיווינו שהוא המשיח העתיד לגאול את עם־ישראל. כל מה שסיפרנו לך קרה לפני שלושה ימים,"},{"book":"הבשורה על-פי לוקס","chapter":"24","verse":"22-23","text":"אך בזאת לא תם הסיפור! מספר נשים מקבוצתנו הלכו הבוקר אל הקבר, וכשחזרו היה בפיהן סיפור בלתי רגיל. הנשים סיפרו כי גופתו של ישוע נעלמה, וכי פגשו בקבר שני מלאכים שאמרו להן כי ישוע חי!"},{"book":"הבשורה על-פי לוקס","chapter":"24","verse":"24","text":"כמה מאנשינו מיהרו אל הקבר כדי לבדוק את דברי הנשים, ונוכחו שהן צדקו; גופתו של ישוע באמת נעלמה.“"},{"book":"הבשורה על-פי לוקס","chapter":"24","verse":"25","text":"”כסילים!“ קרא ישוע. ”האם כל־כך קשה לכם להאמין לדברי הנביאים בכתבי־הקודש?"},{"book":"הבשורה על-פי לוקס","chapter":"24","verse":"26","text":"האם לא ניבאו הנביאים באופן ברור שהמשיח יסבול את העינויים הנוראים האלה, לפני שיתגלה כבודו והדרו?“"},{"book":"הבשורה על-פי לוקס","chapter":"24","verse":"27","text":"לאחר מכן הוא ציטט להם פסוקים מן התנ״ך והסביר להם את כל מה שנאמר עליו בכתובים, החל מבראשית וכלה בדברי הנביאים."},{"book":"הבשורה על-פי לוקס","chapter":"24","verse":"28","text":"בינתיים התקרבו השלושה לעמאוס – הכפר שאליו היו מועדות פניהם. ישוע נראה כעומד להמשיך בדרכו,"},{"book":"הבשורה על-פי לוקס","chapter":"24","verse":"29","text":"אולם השניים הפצירו בו ללון בביתם, כי הייתה שעת ערב, וישוע נענה להזמנתם."},{"book":"הבשורה על-פי לוקס","chapter":"24","verse":"30","text":"כשהתיישבו לאכול ברך ישוע על הלחם, פרס אותו והגישו להם."},{"book":"הבשורה על-פי לוקס","chapter":"24","verse":"31","text":"לפתע כאילו נפקחו עיניהם, והם הכירו את ישוע. באותו רגע הוא נעלם מעיניהם."},{"book":"הבשורה על-פי לוקס","chapter":"24","verse":"32","text":"השניים החלו לספר זה לזה כיצד התרגשו בשעה שישוע דיבר אליהם וביאר להם את הכתוב בתנ״ך."},{"book":"הבשורה על-פי לוקס","chapter":"24","verse":"33","text":"בלי לאבד זמן קמו השניים וחזרו לירושלים, שם מצאו את אחד־עשר התלמידים ואחרים מתלמידי ישוע אשר קיבלו את פניהם בקריאה:"},{"book":"הבשורה על-פי לוקס","chapter":"24","verse":"34","text":"”האדון באמת קם לתחייה! הוא נגלה לפטרוס!“"},{"book":"הבשורה על-פי לוקס","chapter":"24","verse":"35","text":"השניים מעמאוס סיפרו כיצד נגלה ישוע גם אליהם כשהלכו בדרך, וכיצד הכירו אותו כשפרס את הלחם."},{"book":"הבשורה על-פי לוקס","chapter":"24","verse":"36","text":"בשעה שדיברו הופיע ישוע בחדר ואמר: ”שלום לכם!“"},{"book":"הבשורה על-פי לוקס","chapter":"24","verse":"37","text":"הופעתו הבהילה אותם, כי חשבו שרוח רפאים לפניהם!"},{"book":"הבשורה על-פי לוקס","chapter":"24","verse":"38","text":"”מדוע נבהלתם?“ שאל ישוע. ”מדוע אינכם מאמינים שאני הוא העומד לפניכם?"},{"book":"הבשורה על-פי לוקס","chapter":"24","verse":"39","text":"הביטו בידי! הביטו ברגלי! אתם יכולים לראות ללא ספק שאני הוא העומד לפניכם! געו בי והיווכחו שאינני רוח, שהרי לרוח אין בשר ועצמות כפי שיש לי!“"},{"book":"הבשורה על-פי לוקס","chapter":"24","verse":"40","text":"בשעה שדיבר הראה להם ישוע את נקבי המסמרים בידיו ואת הפצעים ברגליו."},{"book":"הבשורה על-פי לוקס","chapter":"24","verse":"41","text":"על אף שמחתם הרבה עדיין הטילו התלמידים ספק ולא האמינו. משום כך שאל אותם ישוע: ”האם יש לכם כאן משהו לאכול?“"},{"book":"הבשורה על-פי לוקס","chapter":"24","verse":"42","text":"הם הגישו לו חתיכת דג צלוי,"},{"book":"הבשורה על-פי לוקס","chapter":"24","verse":"43","text":"וישוע אכל את הדג לנגד עיניהם."},{"book":"הבשורה על-פי לוקס","chapter":"24","verse":"44","text":"לאחר מכן אמר ישוע: ”האם אינכם זוכרים שעוד בהיותי אתכם סיפרתי לכם שכל מה שאמרו עלי משה, הנביאים ובתהלים חייב להתקיים?“"},{"book":"הבשורה על-פי לוקס","chapter":"24","verse":"45","text":"ישוע פתח את לבם כדי שסוף סוף יבינו את הכתובים,"},{"book":"הבשורה על-פי לוקס","chapter":"24","verse":"46","text":"והוסיף: ”עוד לפני זמן רב נכתב שעל המשיח להתענות, למות ולקום לתחייה ביום השלישי."},{"book":"הבשורה על-פי לוקס","chapter":"24","verse":"47","text":"ועוד כתוב כי דבר אלוהים יצא אל כל העמים, החל מירושלים, וכי כל מי שיאמין בי ויחזור בתשובה יסלחו לו חטאיו."},{"book":"הבשורה על-פי לוקס","chapter":"24","verse":"48","text":"אתם עדים לקיום הנבואות האלה."},{"book":"הבשורה על-פי לוקס","chapter":"24","verse":"49","text":"עתה אני עומד לשלוח אליכם את אשר הבטיח אבי. הישארו כאן בירושלים עד שיבוא רוח הקודש וימלא אתכם בכוח ובגבורה מן השמים.“"},{"book":"הבשורה על-פי לוקס","chapter":"24","verse":"50","text":"לאחר מכן הוא הוביל אותם אל בית־עניה, שם נשא את ידיו אל השמים וברך אותם."},{"book":"הבשורה על-פי לוקס","chapter":"24","verse":"51","text":"תוך כדי ברכתו נפרד מהם ישוע ועלה השמיימה."},{"book":"הבשורה על-פי לוקס","chapter":"24","verse":"52","text":"התלמידים השתחוו לו וחזרו לירושלים מלאי שמחה,"},{"book":"הבשורה על-פי לוקס","chapter":"24","verse":"53","text":"ואת כל זמנם בילו בבית־המקדש כשהם מהללים ומברכים את האלוהים."}]}