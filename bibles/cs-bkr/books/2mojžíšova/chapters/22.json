{"data":[{"book":"2 Mojžíšova","chapter":"22","verse":"1","text":"Jestliže by kdo ukradl vola aneb dobytče, a zabil by je neb prodal: pět volů navrátí za toho vola, a čtvero dobytčat za to dobytče."},{"book":"2 Mojžíšova","chapter":"22","verse":"2","text":"(Jestliže by zloděj zastižen byl při podkopávání a ubit jsa, umřel by: ten, kdo ho ranil, nebude vinen smrtí."},{"book":"2 Mojžíšova","chapter":"22","verse":"3","text":"Pakli by to ve dne učinil, smrtí vinen bude.) Bez prodlévání ať navrátí; pakli nemá co, prodán bude pro zlodějství své."},{"book":"2 Mojžíšova","chapter":"22","verse":"4","text":"Jestliže nalezena bude v rukou jeho krádež, buď vůl, neb osel, buď dobytče ještě živé, dvénásobně navrátí."},{"book":"2 Mojžíšova","chapter":"22","verse":"5","text":"Jestliže by kdo spásl pole neb vinici, a vpustil hovado své, aby se páslo na cizím poli: což nejlepšího má na poli svém neb vinici své, tím tu škodu nahradí."},{"book":"2 Mojžíšova","chapter":"22","verse":"6","text":"Vyšel-li by oheň, a chytilo by se trní, a shořel by stoh neb stojaté obilí neb pole: nahradí ten, kdož zapálil, to, což shořelo."},{"book":"2 Mojžíšova","chapter":"22","verse":"7","text":"Kdyby někdo dal schovati bližnímu svému peníze neb nádoby, a bylo by ukradeno z domu muže toho, jestliže nalezen bude zloděj, dvojnásobně navrátí."},{"book":"2 Mojžíšova","chapter":"22","verse":"8","text":"Pakli nebude zloděj nalezen, tedy postaven bude pán domu toho před soudce, a přisáhne, že nevztáhl ruky své na věc bližního svého."},{"book":"2 Mojžíšova","chapter":"22","verse":"9","text":"O všelijakou věc, o niž by byla nesnáz, buď o vola neb osla, dobytče neb roucho, pro všelikou věc ztracenou, když by kdo pravil, že to jest: před soudce přijde pře obou dvou; ten, kohož oni vinného usoudí, dvojnásobně navrátí bližnímu svému."},{"book":"2 Mojžíšova","chapter":"22","verse":"10","text":"Jestliže by kdo dal bližnímu svému k chování osla neb vola, neb dobytče a jakékoli hovado, a umřelo by neb ochromělo, neb zajato bylo, že žádný neviděl:"},{"book":"2 Mojžíšova","chapter":"22","verse":"11","text":"Přísaha Hospodinova vkročí mezi oba, že nevztáhl ruky své k věci bližního svého; a přijme jej v tom pán věci té, a onen nebude povinen navraceti."},{"book":"2 Mojžíšova","chapter":"22","verse":"12","text":"Pakli by krádeží vzato bylo od něho, navrátiti zase má pánu jeho."},{"book":"2 Mojžíšova","chapter":"22","verse":"13","text":"Pakli by udáveno bylo, postaví svědka a nebude povinen upláceti toho, což udáveno jest."},{"book":"2 Mojžíšova","chapter":"22","verse":"14","text":"Kdyby pak někdo vypůjčil něčeho od bližního svého, a ochromělo by aneb umřelo v nepřítomnosti pána jeho, bez výmluvy navrátí zase."},{"book":"2 Mojžíšova","chapter":"22","verse":"15","text":"Pakli by pán jeho byl s ním, není povinen platiti, poněvadž bylo za peníze najaté, a přišlo za mzdu svou."},{"book":"2 Mojžíšova","chapter":"22","verse":"16","text":"Jestliže by kdo namluvil pannu, kteráž není zasnoubena, a spal by s ní: dáť jí věno, a vezme ji sobě za manželku."},{"book":"2 Mojžíšova","chapter":"22","verse":"17","text":"Pakli by otec její nikoli nechtěl jí dáti jemu, odváží stříbra podlé obyčeje věna panenského."},{"book":"2 Mojžíšova","chapter":"22","verse":"18","text":"Èarodějnici nedáš živu býti."},{"book":"2 Mojžíšova","chapter":"22","verse":"19","text":"Kdo by koli scházel se s hovadem, smrtí ať umře."},{"book":"2 Mojžíšova","chapter":"22","verse":"20","text":"Kdo by obětoval bohům, kromě samému Hospodinu, jako proklatý vyhlazen bude."},{"book":"2 Mojžíšova","chapter":"22","verse":"21","text":"Příchozímu neučiníš křivdy, aniž utiskneš ho; nebo příchozí byli jste v zemi Egyptské."},{"book":"2 Mojžíšova","chapter":"22","verse":"22","text":"Žádné vdovy neb sirotka trápiti nebudete."},{"book":"2 Mojžíšova","chapter":"22","verse":"23","text":"Pakli bez lítosti trápiti je budete, a oni by volali ke mně, vězte, že vyslyším křik jejich."},{"book":"2 Mojžíšova","chapter":"22","verse":"24","text":"A rozhněvá se prchlivost má, i zbiji vás mečem; a budou ženy vaše vdovy a děti vaši sirotci."},{"book":"2 Mojžíšova","chapter":"22","verse":"25","text":"Půjčíš-li peněz lidu mému chudému, kterýž jest s tebou: nebudeš jemu jako lichevník, aniž ho lichvou obtížíš."},{"book":"2 Mojžíšova","chapter":"22","verse":"26","text":"Pakli v základu vezmeš roucho bližního svého, do západu slunce jemu je navrátíš."},{"book":"2 Mojžíšova","chapter":"22","verse":"27","text":"Nebo ten jediný má oděv, to jest roucho, jímž přikrývá tělo své, a na němž spí. Když bude volati ke mně, tedy uslyším, nebo jsem milosrdný."},{"book":"2 Mojžíšova","chapter":"22","verse":"28","text":"Soudcům nebudeš utrhati, a knížeti lidu svého zlořečiti nebudeš."},{"book":"2 Mojžíšova","chapter":"22","verse":"29","text":"Z hojnosti obilí, a tekutých věcí svých neobmeškáš prvotin obětovati. Prvorozeného z synů svých mně dáš."},{"book":"2 Mojžíšova","chapter":"22","verse":"30","text":"Tak učiníš s volem svým a s dobytkem svým: Sedm dní bude s matkou svou, dne pak osmého mně je dáš."},{"book":"2 Mojžíšova","chapter":"22","verse":"31","text":"Lid svatý budete mi, a nebudete jísti masa z udáveného na poli; psu je vržete."}]}