{"data":[{"book":"ЛЯВІТ","chapter":"8","verse":"1","text":"І наказаў Гасподзь Майсею сказаць:"},{"book":"ЛЯВІТ","chapter":"8","verse":"2","text":"вазьмі сыноў Аарона і сыноў ягоных зь ім, і вопратку і алей памазаньня, і цяля на ахвяру за грэх і двух бараноў, і кош праснакоў,"},{"book":"ЛЯВІТ","chapter":"8","verse":"3","text":"і зьбяры ўсё супольства каля ўваходу ў скінію сходу."},{"book":"ЛЯВІТ","chapter":"8","verse":"4","text":"Майсей зрабіў так, як загадаў яму Гасподзь, і сабралася супольства каля ўваходу ў скінію сходу."},{"book":"ЛЯВІТ","chapter":"8","verse":"5","text":"І сказаў Майсей супольству: вось што загадаў Гасподзь зрабіць."},{"book":"ЛЯВІТ","chapter":"8","verse":"6","text":"І прывёў Майсей Аарона і сыноў ягоных і абмыў іх вадою;"},{"book":"ЛЯВІТ","chapter":"8","verse":"7","text":"І ўсклаў на яго хітон, і аперазаў яго поясам, і апрануў на яго верхнюю шату, і ўсклаў на яго эфод, і аперазаў яго поясам эфода і змацаваў ім эфод на ім,"},{"book":"ЛЯВІТ","chapter":"8","verse":"8","text":"і ўсклаў на яго нагруднік, і на нагруднік паклаў урым і тумім,"},{"book":"ЛЯВІТ","chapter":"8","verse":"9","text":"і ўсклаў на галаву яму кідар, а на кідар зь відавога боку яго паклаў паліраваную дошчачку, дыядэму сьвятыні, як загадаў Гасподзь Майсею."},{"book":"ЛЯВІТ","chapter":"8","verse":"10","text":"І ўзяў Майсей алей памазаньня, і памазаў скінію і ўсё, што ў ёй, і асьвяціў гэта;"},{"book":"ЛЯВІТ","chapter":"8","verse":"11","text":"і пакрапіў ім на ахвярнік сем разоў, і памазаў ахвярнік і ўсе прылады яго, і ўмывальнік і падножжа яго, каб асьвяціць іх;"},{"book":"ЛЯВІТ","chapter":"8","verse":"12","text":"і выліў алей памазаньня на галаву Аарону і памазаў яго, каб асьвяціць яго."},{"book":"ЛЯВІТ","chapter":"8","verse":"13","text":"І прывёў Майсей сыноў Ааронавых, і апрануў іх у хітоны, і аперазаў іх поясам, і ўсклаў на іх кідары, як загадаў Гасподзь Майсею."},{"book":"ЛЯВІТ","chapter":"8","verse":"14","text":"І прывёў цяля дзеля ахвяры за грэх, і Аарон і сыны ягоныя паклалі рукі свае на галаву цяляці за грэх;"},{"book":"ЛЯВІТ","chapter":"8","verse":"15","text":"і закалоў яго і ўзяў крыві, і пальцам сваім паклаў на рогі ахвярніка з усіх бакоў, і ачысьціў ахвярнік, а рэшту крыві выліў да падножжа ахвярніка, і асьвяціў яго, каб зрабіць яго чыстым."},{"book":"ЛЯВІТ","chapter":"8","verse":"16","text":"І ўзяў увесь тлушч, што на вантробах, і сальнік на печані, і абедзьве ныркі і здор зь іх, і спаліў Майсей на ахвярніку;"},{"book":"ЛЯВІТ","chapter":"8","verse":"17","text":"а цяля і скуру зь яго, і мяса яго, і нячыстасьць яго спаліў на агні па-за табарам, як загадаў Гасподзь Майсею."},{"book":"ЛЯВІТ","chapter":"8","verse":"18","text":"І прывёў барана на цэласпаленьне, і ўсклаў Аарон і сыны ягоныя рукі свае на галаву барана;"},{"book":"ЛЯВІТ","chapter":"8","verse":"19","text":"і закалоў яго Майсей і пакрапіў крывёю на ахавярнік з усіх бакоў;"},{"book":"ЛЯВІТ","chapter":"8","verse":"20","text":"і расьцяў барана на кавалкі, і спаліў Майсей галаву і кавалкі і тлушч,"},{"book":"ЛЯВІТ","chapter":"8","verse":"21","text":"а вантробы і ногі вымыў вадою, і спаліў Майсей усяго барана на ахвярніку: гэта ўсё спаленьне дзеля прыемнай духмянасьці, гэта ахвяра Госпаду, як загадаў Гасподзь Майсею."},{"book":"ЛЯВІТ","chapter":"8","verse":"22","text":"І прывёў другога барана, барана прысьвячэньня, і паклалі Аарон і сыны ягоныя рукі свае на галаву барана;"},{"book":"ЛЯВІТ","chapter":"8","verse":"23","text":"і закалоў яго Майсей, і ўзяў крыві зь яго, і паклаў на край правага вуха Ааронавага і на вялікі палец правай рукі ягонай і на вялікі палец правай нагі ягонай."},{"book":"ЛЯВІТ","chapter":"8","verse":"24","text":"І прывёў Майсей сыноў Ааронавых, і паклаў крыві на край правага вуха іхняга і на вялікі палец правай рукі іхняй і на вялікі палец правай нагі іхняй, і пакрапіў Майсей крывёю на ахвярнік з усіх бакоў."},{"book":"ЛЯВІТ","chapter":"8","verse":"25","text":"І ўзяў тлушч і курдзюк і ўвесь здор, што на вантробах, і сальнік на печані, і абедзьве ныркі і здор зь іх і правую лапатку;"},{"book":"ЛЯВІТ","chapter":"8","verse":"26","text":"і з каша з праснакамі, які перад Госпадам, узяў адзін праснак і адзін хлеб з алеем і адну ляпёшку, і паклаў на тлушч і на правую лапатку;"},{"book":"ЛЯВІТ","chapter":"8","verse":"27","text":"і паклаў усё гэта на рукі Аарону і на рукі сынам ягоным, і прынёс гэта, трасучы перад абліччам Гасподнім;"},{"book":"ЛЯВІТ","chapter":"8","verse":"28","text":"і ўзяў гэта Майсей з рук іхніх і спаліў на ахвярніку з цэласпаленьнем: гэта ахвяра прысьвячэньня ў прыемную духмянасьць, гэта ахвяра Госпаду."},{"book":"ЛЯВІТ","chapter":"8","verse":"29","text":"І ўзяў Майсей грудзіну і прынёс яе, трасучы прад абліччам Гасподнім: гэта была доля Майсеевая ад барана прысьвячэньня, як загадаў Гасподзь Майсею."},{"book":"ЛЯВІТ","chapter":"8","verse":"30","text":"І ўзяў Майсей алею памазаньня і крыві, якая на ахвярніку, і пакрапіў Аарона і вопратку ягоную, і сыноў ягоных і вопратку сыноў ягоных зь ім; і так асьвяціў Аарона і вопратку ягоную, і сыноў ягоных і вопратку сыноў ягоных зь ім."},{"book":"ЛЯВІТ","chapter":"8","verse":"31","text":"І сказаў Майсей Аарону і сынам ягоным: згатуйце мяса каля ўваходу ў скінію сходу і там ежце яго з хлебам, які ў кашы прысьвячэньня, як мне загадана і сказана: Аарон і сыны ягоныя павінны есьці яго;"},{"book":"ЛЯВІТ","chapter":"8","verse":"32","text":"а рэшту мяса і хлеба спалеце на агні;"},{"book":"ЛЯВІТ","chapter":"8","verse":"33","text":"сем дзён не адыходзьце ад дзьвярэй скініі сходу, пакуль ня мінуцца дні прысьвячэньня вашага, бо сем дзён павінна доўжыцца прысьвячэньне ваша;"},{"book":"ЛЯВІТ","chapter":"8","verse":"34","text":"як сёньня было зроблена, так загадаў Гасподзь рабіць дзеля ачышчэньня вас:"},{"book":"ЛЯВІТ","chapter":"8","verse":"35","text":"каля ўваходу ў скінію сходу будзьце дзень і ноч на працягу сямі дзён і будзьце на варце ў Госпада, каб не памерці, бо так мне загадана."},{"book":"ЛЯВІТ","chapter":"8","verse":"36","text":"І выканаў Аарон і сыны ягоныя ўсё, што загадаў Гасподзь праз Майсея."}]}