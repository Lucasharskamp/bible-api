{"data":[{"book":"1 Watesaloniki","chapter":"1","verse":"1","text":"Neni paulu na Silwanu na Timotewu kwa shipinga sha wantu yawamjimira Yesu wa Tesaloniki, ndo wantu wakuwi Tati Mlungu, na gwa Mtuwa Yesu Kristu. Manemu na ponga gaweri pamuhera na mwenga."},{"book":"1 Watesaloniki","chapter":"1","verse":"2","text":"Mashaka goseri nonga maya gashii Mlungu kwajili ya mwenga, na kuhola mashaka goseri mkuluwa kwetu."},{"book":"1 Watesaloniki","chapter":"1","verse":"3","text":"Kulongolu kwa Mlungu Tati gwetu tuwahola ntambu yamlanguziya njimiru yenu kwa matendu, ufiru wenu ntambu yauweza kutenda lihengu kwa kugangamala, na ntambu litumbiru lyenu mumtuwa gwetu Yesu Kristu."},{"book":"1 Watesaloniki","chapter":"1","verse":"4","text":"Walongu wayetu tuvimana handa Mlungu kawafira na handa kawasyagula muweri wantu wakuwi."},{"book":"1 Watesaloniki","chapter":"1","verse":"5","text":"Toziya shipindi patuwabwelireni Shisoweru Shiwagira shilii shiweriti ndiri shisoweru hera, kwa likakala lya Rohu Mnanagala patuwera na unakaka handa ujumbi awu uweriti wanakaka. Muvimana ntambu yatulikaliti pamuhera na mwenga, tulikala kwa mota ya mwenga."},{"book":"1 Watesaloniki","chapter":"1","verse":"6","text":"Mwenga mfatiti mfanu gwetu, mumjera Mtuwa. Tembera mbeziwitwi nentu, muuyangiti ujumbi awu kwa nemeleru kulawa kwa Rohu Mnanagala."},{"book":"1 Watesaloniki","chapter":"1","verse":"7","text":"Hangu mwenga mwa mfanu guherepa kwa shipinga sha wajimira woseri wa Makedoniya na Akaya."},{"book":"1 Watesaloniki","chapter":"1","verse":"8","text":"Toziya kulawirana na gangamalu ya mwenga ujumbi wa Mtuwa upikinirika aku ndiri Makedoniya na Akaya hera, kumbiti njimiru yenu kwa Mlungu yenea poseri. Kayi tufira ndiri kutakula nentu."},{"book":"1 Watesaloniki","chapter":"1","verse":"9","text":"Wantu awa wankuyowera kutyangira kwetu kwiza kwa mwenga, ntambu yamvilekiti kuviguwira vinyagu, wamtenderi Mlungu yakawera mkomu na gwa nakaka."},{"book":"1 Watesaloniki","chapter":"1","verse":"10","text":"Na vinu wangumhepera Mwana gwakuwi kasuluki kulawa kumpindi kwa Mlungu, Mwana ayu ndo Yesu, mweni Mlungu kamzyukisiyiti kulawa kwa wahowiti na mweni kankutulopoziya mumaya ga Mlungu yagayiza."}]}