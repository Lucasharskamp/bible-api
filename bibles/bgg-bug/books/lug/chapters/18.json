{"data":[{"book":"Lug","chapter":"18","verse":"1","text":"Chiihphado Isu è ji pha najang è awai samoythek shii idang sia ne lubu ìu arek rabo ne yuaphi."},{"book":"Lug","chapter":"18","verse":"2","text":"Thawun jia shii Hamangkhung-aphuii shii de arum chiih-è bran shii de ilab aphi pha chua pha jia um."},{"book":"Lug","chapter":"18","verse":"3","text":"Chiih-è ji pha thawun shii misiungmuii de jia rai, ai è aishii nyawuii lumua ne khung ne yao, guro rangsua jishii gu mak pha gidieg è ragia rek phi bo!"},{"book":"Lug","chapter":"18","verse":"4","text":"Nai phrak jia ne chua pha bran ji è ji pha blia rek pha anuii phi, iidohhè shii awailum ne yao, gu Hamangkhung-aphuii shii arum magunde chiih-è bran shii lab arek magunde,"},{"book":"Lug","chapter":"18","verse":"5","text":"nyieliieshii thiih thog pha hì pha misiungmuii è gu shii diig phi muii, gu airo rangsua ji awai mua yi pha riig chid phi phro. Gu ji arek phi shii ne, ai nyawuii lumua ne iidohhè gu shii jid yi phro!"},{"book":"Lug","chapter":"18","verse":"6","text":"Chiih-è de Ithong è yao, nuii bo awie pha chua pha bran ji è nyie yao."},{"book":"Lug","chapter":"18","verse":"7","text":"Ji-è hanyie è aishii nong lia srane hanai nane habiu choh srane lia arone, Hamangkhung-aphuii è awai nyu pha bran shii aphi ne bey? Aishii nong rek phi pha ne chia ne bey?"},{"book":"Lug","chapter":"18","verse":"8","text":"Gu nathek shii yao, ai ne awai nyu pha ji shii ne khthiie chua ne rek phi phro. Jishii Bran Dufuii sohnyiak hà wuii shii migi doh ne bey?"},{"book":"Lug","chapter":"18","verse":"9","text":"Isu hì pha najang yi hanyie è awai shii ne wie ro è yao, chiih-è gaithek shii ne awie ro è yao ne snai ji pha bran shii yao."},{"book":"Lug","chapter":"18","verse":"10","text":"Luang jia shii bran nyie yi Misiahò hà sia pha wuii dun: jia yi Pharisi, chiih-è gai yi mijin thanpho pha ji ro."},{"book":"Lug","chapter":"18","verse":"11","text":"Pharisi ji è riu srane awai lubu shii sia,18:11: awai shii yoh riu rone chiih-è sia; giak jigizey shii ne um jai srane nawai shii sia bo. gu na shii laso phi, Hamangkhung-aphuii, ji è gu ne agiichak ro, anuii pha de arek, chiih-è ithek gai duiine siulao de arek, gu na shii laso phi, nyieliieshii gu ne mijin thanpho duiine de asi ro."},{"book":"Lug","chapter":"18","verse":"12","text":"Gu ne habda jia shii danyi minyie nyie phro, chiih-è gu miwiang pha zab ji è de na shii jiasua phi ro."},{"book":"Lug","chapter":"18","verse":"13","text":"Jishii mijin thanpho pha ji è ruang hà riu srane mizia Hamangkhung hà de ahù dang pha awai lubutho shii phe srane yao, Hamangkhung-aphuii layog gu shii de bushun rek bo!"},{"book":"Lug","chapter":"18","verse":"14","text":"18:14: Mth 23:12; Lug 14:11Isu è yao, gu nathek shii yao, “Ai nyi è hò dun shii Pharisi shii asi pha, mijin thanpho pha ji ne Hamangkhung-aphuii rog shii rangsua rey dun. Ji-è hanyie magunde awai shii boh rek arone aishii ne ìu rey ruii phro, chiih-è hanyie magunde awai shii ìu rek arone aishii boh rab ruii phro.”"},{"book":"Lug","chapter":"18","verse":"15","text":"Giak branthek è aniphiing lakhung shii wad ruii ne khirzey phi yi pha Isu shii noh thog. Samoythek è ithek mirek ji riig srane ithek shii giung,"},{"book":"Lug","chapter":"18","verse":"16","text":"Jishii Isu è aniphiing shii awai moe hà ho srane ithek shii yao, aniphiing shii gu hà wuii yi bo, chiih-è ithek shii agak rabo, nyieliieshii Hamangkhung-aphuii pha boh Sajathua pha ji ne hì è rek pho ro ro."},{"book":"Lug","chapter":"18","verse":"17","text":"Hì now mage bo! Hanyie-magunde Hamangkhung-aphuii pha boh Sajathua pha ji shii aniphiing duiine acho arone ji pha iliing akhud mua phro."},{"book":"Lug","chapter":"18","verse":"18","text":"Jewish pha dumuii jia è Isu shii sai, “Wie Masdo, khuchunde a-iy pha chai mua pha gu nyie rek chid phlei?”"},{"book":"Lug","chapter":"18","verse":"19","text":"Isu è aishii yao, “Gu shii nyie re ne wie ro è ho phlei?” Hanyie de wie asi ro, wie ne Hamangkhung-aphuii jia bey ro."},{"book":"Lug","chapter":"18","verse":"20","text":"18:20: Mul 20:14; Iphy 5:18; Mul 20:13; Iphy 5:17; Mul 20:15; Iphy 5:19; Mul 20:16; Iphy 5:20; Mul 20:12; Iphy 5:16Na ne muyungthek thieg, siulao arek rabo; khishii a-ua rabo; mugo agow rabo; chiih-è hanyie shii de biidiie athe rabo; chiih-è aphuii amuii shii ilab rekbo."},{"book":"Lug","chapter":"18","verse":"21","text":"Bran ji è chang, “Gu ne filiao mujo è hì thek pha miyao ne nuii ne lua phro.”"},{"book":"Lug","chapter":"18","verse":"22","text":"Isu è jithek yoi ne, ai è aishii yao, “Thiih de nane blia jia rek chid ba pha um ro. Na shii um pha jithek zab liu srane bang yi dushothek shii phi muii bo, chiih-è na gu rog shii luagieng bo; ji arone nane Hamangkhung hà bajo bukho rey ruii phro.”"},{"book":"Lug","chapter":"18","verse":"23","text":"Jishii ji pha bran è ji pha miyao yoi mage ne, ai ne bajo duhug rey dun, nyieliieshii ai ne bajo bukho."},{"book":"Lug","chapter":"18","verse":"24","text":"Ai bajo duhug rek pha ji Isu è riig srane yao, “Bukho branthek ne Hamangkhung-aphuii pha Sajathua ji hà khud pha ne khama nang ro!"},{"book":"Lug","chapter":"18","verse":"25","text":"Bukho branthek è Hamangkhung-aphuii pha Sajathua hà khud pha ji shii ne ùd è simen cho shii khud pha ji wie liak ba ro.”"},{"book":"Lug","chapter":"18","verse":"26","text":"Ai miyao nuii pha branthek è aishii sai, “Chiihphado, hanyie shii ragia rey phlei?”"},{"book":"Lug","chapter":"18","verse":"27","text":"Isu è chang, “Bran è nyie arey mua pha ji ne Hamangkhung-aphuii è nya rey mua phro.”"},{"book":"Lug","chapter":"18","verse":"28","text":"Phithar è yao, riig mage bo! gathek ne hòthek thoh srane na iidoh shii lua gieng."},{"book":"Lug","chapter":"18","verse":"29","text":"Isu è ithek shii yao, gu nathek shii izai yao, hanyie magunde hò, yiy khuiino, aphuii, amuii, ani thoh srane Hamangkhung-aphuii pha Sajathua pha ji shii sow arone"},{"book":"Lug","chapter":"18","verse":"30","text":"duchung pha idam shii de bajo mua ne dinne thog ruii pha idam shii de idang pha chai mua ruii phro."},{"book":"Lug","chapter":"18","verse":"31","text":"Isu è awairo snanyi samoythek shii yoh pha ithua hà noh srane ithek shii yao, “Yoi mage bo! Gethek ne Jerusalem hà wuii sha pha ro, thiisa hà chaigthek è Bran Dufuii chiang shii zey pha ji ne zab izai rey phro."},{"book":"Lug","chapter":"18","verse":"32","text":"Aishii ne gai branthek wad shii phi muii chiih-è ai mirek ji nui ne, chiih-è aishii chan cho phro."},{"book":"Lug","chapter":"18","verse":"33","text":"Ithek è aishii zuang srane ua muii phro, chiih-è da-uom pha iidoh shii ne chai hòi din phro.”"},{"book":"Lug","chapter":"18","verse":"34","text":"Jishii samoythek è ai nyie yao pha ji yi nyie de athieg mua; miyaogamthek sbang ne ithek è ug dun, ji è Isu è nyie yao pha ji agao muii gieng."},{"book":"Lug","chapter":"18","verse":"35","text":"Isu yi Jerikho hà wuiiramuii shii, lumuii hà miegthi jia chayem than ne rai iang."},{"book":"Lug","chapter":"18","verse":"36","text":"Ibrogthek yi ai è rek dun pha yoi srane, ai è sai, “Hì nyielei?”"},{"book":"Lug","chapter":"18","verse":"37","text":"Ithek è aishii yao, “Nazareth pha Isu rek ramuii ro.”"},{"book":"Lug","chapter":"18","verse":"38","text":"Chiih-è ai choh srane yao, “Isu, Dawid pha dufuii! gu shii de bushun rek bo!”"},{"book":"Lug","chapter":"18","verse":"39","text":"Thiichiih ibi shii um pha branthek è aishii giung srane aishii yao aro dang rabo, jimagunde ai è dinne de ji è lahuak bo ziak ne yao, “Dawid pha dufuii! Gu shii bushun rek bo!”"},{"book":"Lug","chapter":"18","verse":"40","text":"Ji-è Isu thiihchiih riu srane yung, ji pha miegthi shii gu moe hà now mage bo. Ai yi nui hà wuii thog mage shii, Isu è aishii sai,"},{"book":"Lug","chapter":"18","verse":"41","text":"“Gu è na shii nyie rek phi bo è now lei?”"},{"book":"Lug","chapter":"18","verse":"42","text":"Isu è aishii yao, “Chiihphado doh mage bo! Nawai migi è na shii wie rek ge ro.”"},{"book":"Lug","chapter":"18","verse":"43","text":"Thiihchiih shii ai ne doh muii dang dun, chiih-è ai ne Isu rog shii lua gieng srane Hamangkhung-aphuii shii laso phi. Ibrogthek è ji riig srane ithek de zab Hamangkhung-aphuii shii laso phi."}]}