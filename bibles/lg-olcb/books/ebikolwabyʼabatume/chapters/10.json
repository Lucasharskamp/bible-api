{"data":[{"book":"Ebikolwa byʼAbatume","chapter":"10","verse":"1","text":"Awo mu kibuga Kayisaliya mwalimu omusajja omuserikale, erinnya lye Koluneeriyo, eyakuliranga ekitongole ky’abaserikale ekikumi ekyayitibwanga Ekitaliano."},{"book":"Ebikolwa byʼAbatume","chapter":"10","verse":"2","text":"Yali ayagala nnyo Katonda era ng’amusaamu nnyo ekitiibwa, ye n’ab’omu maka ge bonna, ng’agabira nnyo abaavu, era ng’asaba Katonda bulijjo."},{"book":"Ebikolwa byʼAbatume","chapter":"10","verse":"3","text":"Lwali lumu ku ssaawa nga mwenda ez’olweggulo, n’ayolesebwa, n’alabira ddala malayika wa Katonda ng’ajja gy’ali, n’amuyita nti, “Koluneeriyo!”"},{"book":"Ebikolwa byʼAbatume","chapter":"10","verse":"4","text":"Koluneeriyo n’amutunuulira enkaliriza ng’atidde nnyo. N’amubuuza nti, “Mukama wange, ogamba ki?”"},{"book":"Ebikolwa byʼAbatume","chapter":"10","verse":"5","text":"Kale nno, tuma basajja bo e Yopa bakimeyo omuntu erinnya lye Simooni era ayitibwa Peetero ajje akukyalire."},{"book":"Ebikolwa byʼAbatume","chapter":"10","verse":"6","text":"Abeera wa Simooni omuwazi w’amaliba, era enju ye eri ku lubalama lw’ennyanja.”"},{"book":"Ebikolwa byʼAbatume","chapter":"10","verse":"7","text":"Malayika yali yaakagenda, Koluneeriyo n’ayita abaweereza be babiri n’omuserikale atya Katonda, omu ku baweereza,"},{"book":"Ebikolwa byʼAbatume","chapter":"10","verse":"8","text":"n’abannyonnyola byonna ebibaddewo, n’abatuma e Yopa."},{"book":"Ebikolwa byʼAbatume","chapter":"10","verse":"9","text":"Ku lunaku olwaddirira bwe baali basemberera ekibuga, essaawa zaali ziwera nga mukaaga ez’omu ttuntu, Peetero n’alinnya waggulu ku kasolya k’ennyumba akaali akatereevu, okusaba."},{"book":"Ebikolwa byʼAbatume","chapter":"10","verse":"10","text":"Yali ali eyo enjala n’emuluma, naye bwe baali bamuteekerateekera ekyokulya embeera ye n’ewaanyisibwa n’ayolesebwa."},{"book":"Ebikolwa byʼAbatume","chapter":"10","verse":"11","text":"N’alaba eggulu nga libikkuse, ekintu ekifaanana ng’essuuka ennene ennyo, nga kinywezebbwa ku nsonda zaakyo ennya, nga kikka wansi ku ttaka."},{"book":"Ebikolwa byʼAbatume","chapter":"10","verse":"12","text":"Kyalimu ebisolo ebirina amagulu ana byonna, n’ebyewalula byonna eby’oku nsi n’ennyonyi zonna ez’omu bbanga."},{"book":"Ebikolwa byʼAbatume","chapter":"10","verse":"13","text":"Awo n’awulira eddoboozi nga ligamba nti, “Peetero, situka osale, olye!”"},{"book":"Ebikolwa byʼAbatume","chapter":"10","verse":"14","text":"Peetero n’addamu nti, “Nedda, Mukama wange, kubanga siryanga ku kintu kya muzizo oba ekitali kirongoofu.”"},{"book":"Ebikolwa byʼAbatume","chapter":"10","verse":"15","text":"Eddoboozi ne liddamu okwogera naye omulundi ogwokubiri nti, “Ekyo Katonda ky’amaze okulongoosa tokiyitanga ekitali kirongoofu.”"},{"book":"Ebikolwa byʼAbatume","chapter":"10","verse":"16","text":"Ne kiba bwe kityo emirundi esatu, amangwago ekintu ekyo ekiri ng’essuuka ne kizzibwayo mu ggulu."},{"book":"Ebikolwa byʼAbatume","chapter":"10","verse":"17","text":"Peetero n’abeera awo ng’asamaaliridde. Ne yeebuuza amakulu g’okwolesebwa okwo, ne yeebuuza ne ky’asaana okukola, byonna nga bimusobedde. Mu kiseera ekyo ababaka abaatumibwa Koluneeriyo, ennyumba baali baakagizuula era nga bayimiridde wabweru ku luggi"},{"book":"Ebikolwa byʼAbatume","chapter":"10","verse":"18","text":"nga babuuza obanga awo Simooni ayitibwa Peetero we yabeeranga."},{"book":"Ebikolwa byʼAbatume","chapter":"10","verse":"19","text":"Awo Peetero bwe yali ng’akyebuuza eby’okwolesebwa okwo, Mwoyo Mutukuvu n’amugamba nti, “Laba, abasajja basatu bakunoonya."},{"book":"Ebikolwa byʼAbatume","chapter":"10","verse":"20","text":"Situka okke wansi ogende nabo awatali kulwa kubanga nze mbatumye.”"},{"book":"Ebikolwa byʼAbatume","chapter":"10","verse":"21","text":"Bw’atyo Peetero n’akka wansi, n’agamba abasajja abaatumibwa nti, “Ye nze gwe munoonya. Kiki ekibaleese?”"},{"book":"Ebikolwa byʼAbatume","chapter":"10","verse":"22","text":"Ne bamuddamu nti, “Koluneeriyo omukulu w’ekitongole y’atutumye. Musajja mwegendereza, atya Katonda era Abayudaaya bonna bamussaamu ekitiibwa. Yalabikirwa malayika wa Katonda n’amugamba akuyite ojje mu nnyumba ye omutegeeze Katonda by’ayagala akole.”"},{"book":"Ebikolwa byʼAbatume","chapter":"10","verse":"23","text":"Awo Peetero n’abayingiza mu nnyumba ne basulawo ekiro ekyo. Enkeera n’agenda n’abo ng’awerekerwako abooluganda abamu ab’omu Yopa."},{"book":"Ebikolwa byʼAbatume","chapter":"10","verse":"24","text":"Ku lunaku olwaddirira Peetero n’atuuka e Kayisaliya. Yasanga Koluneeriyo amulindiridde, ng’ali ne baganda be ne mikwano gye be yayita balabe Peetero."},{"book":"Ebikolwa byʼAbatume","chapter":"10","verse":"25","text":"Peetero bwe yayingira mu nnyumba, Koluneeriyo n’agwa wansi mu maaso ge n’amusinza."},{"book":"Ebikolwa byʼAbatume","chapter":"10","verse":"26","text":"Naye Peetero n’amuyimusa n’amugamba nti, “Golokoka! Nange ndi muntu buntu.”"},{"book":"Ebikolwa byʼAbatume","chapter":"10","verse":"27","text":"N’agolokoka ne boogeramu, ne bayingira munda mu kisenge abalala bangi mwe baali bakuŋŋaanidde."},{"book":"Ebikolwa byʼAbatume","chapter":"10","verse":"28","text":"Awo Peetero n’abagamba nti, “Mumanyi nga mu mateeka gaffe ag’Ekiyudaaya, ffe tetuyingira mu maka g’Abamawanga. Naye Katonda yandaze mu kwolesebwa nga sisaanira kuddayo kuyisa muntu yenna ng’atali mulongoofu."},{"book":"Ebikolwa byʼAbatume","chapter":"10","verse":"29","text":"Noolwekyo olwantumira nange ne nsitukiramu. Kale, ompitidde nsonga ki?”"},{"book":"Ebikolwa byʼAbatume","chapter":"10","verse":"30","text":"Awo Koluneeriyo n’addamu nti, “Ennaku nnya eziyise, nnali mu nnyumba yange nga nsaba mu ssaawa nga bwe ziti omwenda ez’olweggulo. Amangwago omusajja n’ayimirira mu maaso gange ng’ayambadde engoye ezitemagana."},{"book":"Ebikolwa byʼAbatume","chapter":"10","verse":"31","text":"N’aŋŋamba nti, ‘Koluneeriyo, Katonda awulidde okusaba kwo, era ajjukidde ebirabo byo by’ogabira abaavu."},{"book":"Ebikolwa byʼAbatume","chapter":"10","verse":"32","text":"Kale nno, tuma e Yopa, oyite Simooni ayitibwa Peetero, eyakyala mu maka ga Simooni omuwazi w’amaliba ali ku lubalama lw’ennyanja.’"},{"book":"Ebikolwa byʼAbatume","chapter":"10","verse":"33","text":"Bwe ntyo ne nkutumira mangu, era naawe n’okola bulungi n’ojjirawo. Kaakano ffenna tuli wano mu maaso ga Katonda nga tulindirira okuwulira ky’akutumye okutubuulira!”"},{"book":"Ebikolwa byʼAbatume","chapter":"10","verse":"34","text":"Awo Peetero n’agamba nti, “Kaakano ntegeeredde ddala nga Katonda tasosola mu bantu,"},{"book":"Ebikolwa byʼAbatume","chapter":"10","verse":"35","text":"wabula ayaniriza abantu bonna ab’omu mawanga gonna kasita baba nga bamutya era nga bakola by’asiima."},{"book":"Ebikolwa byʼAbatume","chapter":"10","verse":"36","text":"Kino kye kigambo kye yaweereza abaana ba Isirayiri ng’ababuulira emirembe mu Yesu Kristo, Mukama wa bonna."},{"book":"Ebikolwa byʼAbatume","chapter":"10","verse":"37","text":"Mumanyi ebyabaawo mu Buyudaaya mwonna okusookera mu Ggaliraaya oluvannyuma lw’okubatizibwa Yokaana kwe yabuulira."},{"book":"Ebikolwa byʼAbatume","chapter":"10","verse":"38","text":"Era mumanyi bulungi Yesu Omunnazaaleesi nga Katonda bwe yamufukako amafuta ne Mwoyo Mutukuvu n’amaanyi, eyatambula ng’agenda akola ebirungi, ng’awonya abaanyigirizibwanga Setaani, kubanga Katonda yali naye."},{"book":"Ebikolwa byʼAbatume","chapter":"10","verse":"39","text":"“Ffe bajulirwa ab’ebyo byonna bye yakola mu nsi y’Abayudaaya ne mu Yerusaalemi, gye yattirwa ku musaalaba."},{"book":"Ebikolwa byʼAbatume","chapter":"10","verse":"40","text":"Oyo Katonda yamuzuukiza ku lunaku olwokusatu era n’amulaga eri abantu."},{"book":"Ebikolwa byʼAbatume","chapter":"10","verse":"41","text":"Teyalabibwa bantu bonna, wabula abajulirwa Katonda be yali amaze okulonda, be baffe abaalya naye, ne tunywa naye ng’amaze okuzuukira mu bafu."},{"book":"Ebikolwa byʼAbatume","chapter":"10","verse":"42","text":"N’atutuma okubuulira abantu Enjiri nga tujulira nti Yesu y’oyo, Katonda gwe yalonda okubeera omulamuzi w’abantu bonna, abalamu n’abafu."},{"book":"Ebikolwa byʼAbatume","chapter":"10","verse":"43","text":"Era ne bannabbi bonna bamuweera obujulirwa nti buli amukkiriza asonyiyibwa ebibi mu linnya lye.”"},{"book":"Ebikolwa byʼAbatume","chapter":"10","verse":"44","text":"Awo Peetero bwe yali akyayogera ebigambo ebyo, Mwoyo Mutukuvu n’akka ku abo bonna abali bawuliriza ekigambo!"},{"book":"Ebikolwa byʼAbatume","chapter":"10","verse":"45","text":"Abakkiriza abakomole bangi abaawerekera ku Peetero ne beewuunya nnyo okulaba ng’ekirabo kya Mwoyo Mutukuvu kifukibbwa ne ku baamawanga."},{"book":"Ebikolwa byʼAbatume","chapter":"10","verse":"46","text":"Kubanga baabawulira nga boogera mu nnimi endala nga batendereza Katonda."},{"book":"Ebikolwa byʼAbatume","chapter":"10","verse":"47","text":"“Waliwo ayinza okuziyiza abantu bano okubatizibwa n’amazzi abafunye Mwoyo Mutukuvu nga ffe bwe twamufuna?”"},{"book":"Ebikolwa byʼAbatume","chapter":"10","verse":"48","text":"Bw’atyo n’alagira babatizibwe mu linnya lya Yesu Kristo. Ne basaba Peetero agira abeera nabo okumala ennaku ntonotono."}]}