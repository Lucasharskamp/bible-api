{"data":[{"book":"Leviticus","chapter":"20","verse":"1","text":"Jahweh sprak tot Moses:"},{"book":"Leviticus","chapter":"20","verse":"2","text":"Zeg tot de kinderen Israëls: Wie van de Israëlieten en van de vreemden, die in Israël wonen, een van zijn kinderen aan den Molok offert, moet worden gedood. Het volk van het land moet hem stenigen."},{"book":"Leviticus","chapter":"20","verse":"3","text":"Ik zal zo iemand mijn gramschap doen voelen en hem van zijn volk afsnijden, omdat hij een van zijn kinderen aan den Molok heeft geofferd, om mijn heiligdom te verontreinigen en mijn heilige Naam te ontwijden."},{"book":"Leviticus","chapter":"20","verse":"4","text":"En al zouden de bewoners van het land voor zo iemand de ogen sluiten en hem niet doden, ofschoon hij een van zijn kinderen aan den Molok heeft geofferd,"},{"book":"Leviticus","chapter":"20","verse":"5","text":"Ik zal zo iemand en zijn geslacht mijn gramschap doen voelen, en hem, en allen, die hem volgen in zijn afgodische verering van den Molok, van hun volk afsnijden."},{"book":"Leviticus","chapter":"20","verse":"6","text":"Ook hem, die zijn toevlucht neemt tot spoken of waarzeggende geesten, en ze achterna loopt, zal Ik mijn gramschap doen voelen, en hem van zijn volk afsnijden."},{"book":"Leviticus","chapter":"20","verse":"7","text":"Gij moet u heilig gedragen en heilig zijn; want Ik, Jahweh, ben uw God!"},{"book":"Leviticus","chapter":"20","verse":"8","text":"Gij moet mijn voorschriften onderhouden, en daarnaar handelen. Ik, Jahweh, ben het, die u heilig!"},{"book":"Leviticus","chapter":"20","verse":"9","text":"Iemand die zijn vader of moeder vervloekt, moet worden gedood. Zo hij zijn vader of moeder heeft vervloekt, rust bloedschuld op hem."},{"book":"Leviticus","chapter":"20","verse":"10","text":"Wie overspel begaat met de vrouw van een ander, moet ter dood worden gebracht; de echtbreker zowel als de echtbreekster."},{"book":"Leviticus","chapter":"20","verse":"11","text":"Wie gemeenschap heeft met de vrouw van zijn vader, onteert zijn vader; beiden moeten ter dood worden gebracht: er rust bloedschuld op hen."},{"book":"Leviticus","chapter":"20","verse":"12","text":"Wanneer iemand gemeenschap met zijn schoondochter houdt, moeten beiden ter dood worden gebracht; zij hebben een schanddaad begaan: er rust bloedschuld op hen."},{"book":"Leviticus","chapter":"20","verse":"13","text":"Wanneer iemand bij een man ligt als bij een vrouw, bedrijven beiden een gruweldaad; zij moeten ter dood worden gebracht: er rust bloedschuld op hen."},{"book":"Leviticus","chapter":"20","verse":"14","text":"Wanneer iemand een dochter tegelijk met haar moeder neemt, begaat hij bloedschande; men moet die beiden verbranden: bloedschande mag onder u niet voorkomen."},{"book":"Leviticus","chapter":"20","verse":"15","text":"Wie een dier misbruikt, moet ter dood worden gebracht; ook het dier moet worden gedood."},{"book":"Leviticus","chapter":"20","verse":"16","text":"Wanneer een vrouw zich door een of ander dier laat schenden, moet gij de vrouw en het dier doden; zij moeten worden gedood: er rust bloedschuld op hen."},{"book":"Leviticus","chapter":"20","verse":"17","text":"Wanneer iemand zijn zuster neemt, de dochter van zijn vader of die van zijn moeder, en zij gemeenschap met elkaar houden, dan is dat bloedschande, en zij moeten voor de ogen van hun volksgenoten worden uitgeroeid; zo hij gemeenschap met zijn zuster heeft gehad, moet hij zijn schuld boeten."},{"book":"Leviticus","chapter":"20","verse":"18","text":"Wanneer iemand slaapt bij een vrouw in haar stonden en gemeenschap met haar houdt, zodat hij de plaats van haar vloeiing onthult en zij de plaats van haar bloedvloeiing ontbloot, dan moeten beiden van hun volk worden afgesneden."},{"book":"Leviticus","chapter":"20","verse":"19","text":"Gij moogt geen gemeenschap houden met de zuster van uw moeder of met die van uw vader; want dan heeft men gemeenschap met zijn naaste bloedverwant: hun schuld zullen ze boeten."},{"book":"Leviticus","chapter":"20","verse":"20","text":"Wanneer iemand gemeenschap heeft met zijn tante, onteert hij zijn oom; hun zonde zullen ze boeten en kinderloos sterven."},{"book":"Leviticus","chapter":"20","verse":"21","text":"Wanneer iemand de vrouw van zijn broer neemt, bedrijft hij iets afschuwelijks; hij onteert zijn broer; zij zullen kinderloos blijven."},{"book":"Leviticus","chapter":"20","verse":"22","text":"Onderhoudt al mijn voorschriften en wetten, en volbrengt ze, opdat het land, waarheen Ik u breng, om er te wonen, u niet uitspuwt."},{"book":"Leviticus","chapter":"20","verse":"23","text":"Leeft niet naar de zeden van de volken, die Ik voor u zal verjagen. Want omdat zij dit alles hebben gedaan, heb Ik een afschuw van hen gekregen,"},{"book":"Leviticus","chapter":"20","verse":"24","text":"en u gezegd: Neemt gij hun land in bezit; Ik geef het u in eigendom, een land, dat druipt van melk en honing: Ik Jahweh, uw God, die u van de volken heb afgezonderd!"},{"book":"Leviticus","chapter":"20","verse":"25","text":"Maakt dus onderscheid tussen reine en onreine viervoetige dieren, tussen onreine en reine vogels, en bezoedelt u niet aan de viervoetige dieren, de vogels, en aan al wat over de aarde kruipt, die Ik u als onrein heb onthouden."},{"book":"Leviticus","chapter":"20","verse":"26","text":"Gij moet heilig voor Mij zijn, omdat Ik, Jahweh, heilig ben en u van de volken heb afgezonderd, om Mij toe te behoren."},{"book":"Leviticus","chapter":"20","verse":"27","text":"De man of vrouw, die onder u als tovenaar of waarzegger optreedt, moet worden gedood; men moet hen stenigen, er rust bloedschuld op hen."}]}