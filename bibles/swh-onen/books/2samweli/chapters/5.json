{"data":[{"book":"2 Samweli","chapter":"5","verse":"1","text":"Makabila yote ya Israeli yakamjia Daudi huko Hebroni na kumwambia, “Sisi tu nyama yako na damu yako hasa."},{"book":"2 Samweli","chapter":"5","verse":"2","text":"Zamani, wakati Sauli alikuwa mfalme juu yetu, wewe ndiwe uliyeiongoza Israeli vitani. Naye Bwana alikuambia, ‘Wewe utawachunga watu wangu Israeli, na utakuwa mtawala wao.’ ”"},{"book":"2 Samweli","chapter":"5","verse":"3","text":"Wazee wote wa Israeli wakamwendea Mfalme Daudi huko Hebroni, mfalme akafanya mapatano nao huko Hebroni mbele za Bwana, nao wakamtia Daudi mafuta kuwa mfalme wa Israeli."},{"book":"2 Samweli","chapter":"5","verse":"4","text":"Daudi alikuwa na miaka thelathini alipoanza kutawala, naye akatawala Israeli miaka arobaini."},{"book":"2 Samweli","chapter":"5","verse":"5","text":"Huko Hebroni alitawala Yuda kwa miaka saba na miezi sita, na katika Yerusalemu alitawala Israeli yote na Yuda kwa miaka thelathini na mitatu."},{"book":"2 Samweli","chapter":"5","verse":"6","text":"Mfalme na watu wake wakaenda Yerusalemu kuwashambulia Wayebusi walioishi humo. Wayebusi wakamwambia Daudi, “Wewe hutaingia humu, kwani hata vipofu na viwete wanaweza kukufukuza.” Walidhani, “Daudi hawezi kuingia humu.”"},{"book":"2 Samweli","chapter":"5","verse":"7","text":"Hata hivyo, Daudi akaiteka ngome ya Sayuni, Mji wa Daudi."},{"book":"2 Samweli","chapter":"5","verse":"8","text":"Siku ile, Daudi akasema, “Yeyote ambaye atawashinda Wayebusi, atatumia huo mfereji kuwafikia hao ‘viwete na vipofu’ ambao ni adui za Daudi.” Ndiyo sababu wanasema, “ ‘Vipofu na viwete’ hawataingia kwenye jumba la ufalme.”"},{"book":"2 Samweli","chapter":"5","verse":"9","text":"Ndipo Daudi akafanya makao ndani ya ngome na kuiita Mji wa Daudi. Akajenga eneo linalozunguka kuanzia Milo5:9 Milo maana yake Boma la Ngome. kuelekea ndani."},{"book":"2 Samweli","chapter":"5","verse":"10","text":"Daudi akazidi kuwa na nguvu zaidi na zaidi, kwa sababu Bwana Mungu Mwenye Nguvu Zote alikuwa pamoja naye."},{"book":"2 Samweli","chapter":"5","verse":"11","text":"Basi Hiramu mfalme wa Tiro akawatuma wajumbe kwa Daudi, wakiwa na magogo ya mierezi, maseremala na waashi, nao wakajenga jumba la kifalme kwa ajili ya Daudi."},{"book":"2 Samweli","chapter":"5","verse":"12","text":"Naye Daudi akafahamu kuwa Bwana amemwimarisha kuwa mfalme juu ya Israeli na ameinua ufalme wake kwa ajili ya Israeli, watu wake."},{"book":"2 Samweli","chapter":"5","verse":"13","text":"Baada ya Daudi kuondoka Hebroni, akajitwalia masuria zaidi na wake huko Yerusalemu, nao wana na binti wengi walizaliwa kwake."},{"book":"2 Samweli","chapter":"5","verse":"14","text":"Haya ndiyo majina ya watoto waliozaliwa kwake huko: Shamua, Shobabu, Nathani, Solomoni,"},{"book":"2 Samweli","chapter":"5","verse":"15","text":"Ibihari, Elishua, Nefegi, Yafia,"},{"book":"2 Samweli","chapter":"5","verse":"16","text":"Elishama, Eliada na Elifeleti."},{"book":"2 Samweli","chapter":"5","verse":"17","text":"Wafilisti waliposikia kuwa Daudi ametiwa mafuta kuwa mfalme wa Israeli, wakapanda na jeshi lao lote kwenda kumsaka, lakini Daudi akapata habari hizo, naye akateremka kwenye ngome."},{"book":"2 Samweli","chapter":"5","verse":"18","text":"Basi Wafilisti walikuwa wamekuja na kusambaa kwenye Bonde la Warefai,"},{"book":"2 Samweli","chapter":"5","verse":"19","text":"kwa hiyo Daudi akamuuliza Bwana, “Je, niende kuwashambulia Wafilisti? Je, utawatia mikononi mwangu?”"},{"book":"2 Samweli","chapter":"5","verse":"20","text":"Ndipo Daudi akaenda mpaka Baal-Perasimu, na huko akawashinda Wafilisti. Akasema, “Kama mafuriko yafurikavyo, Bwana amewafurikia adui zangu mbele yangu.” Kwa hiyo mahali hapo pakaitwa Baal-Perasimu.5:20 Maana yake Bwana Afurikae."},{"book":"2 Samweli","chapter":"5","verse":"21","text":"Wafilisti wakaiacha miungu yao huko, naye Daudi na watu wake wakaichukua."},{"book":"2 Samweli","chapter":"5","verse":"22","text":"Wafilisti walikwea kwa mara nyingine na kusambaa katika Bonde la Warefai."},{"book":"2 Samweli","chapter":"5","verse":"23","text":"Kwa hiyo Daudi akamuuliza Bwana, naye akamjibu, “Usipande moja kwa moja, bali wazungukie kwa nyuma na uwashambulie mbele ya miti ya miforosadi."},{"book":"2 Samweli","chapter":"5","verse":"24","text":"Mara utakaposikia sauti ya kutembea kutoka kwenye vilele vya miti ya miforosadi, nenda haraka, kwa sababu hiyo itamaanisha kuwa Bwana ametangulia mbele yako kupiga jeshi la Wafilisti.”"},{"book":"2 Samweli","chapter":"5","verse":"25","text":"Basi Daudi akafanya kama Bwana alivyomwagiza, naye akawaangusha Wafilisti njia yote kuanzia Geba5:25 Kwa Kiebrania mji huu uliitwa Gibeoni (ona 1Nya 14:16). hadi Gezeri."}]}