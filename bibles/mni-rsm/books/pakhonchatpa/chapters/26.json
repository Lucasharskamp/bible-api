{"data":[{"book":"Pakhonchatpa","chapter":"26","verse":"1","text":"Adudagi Agrippa-na Paul-da hairak-i, “Nangna nasagidamak wa ngangnaba ayaba pire.” Paul-na magi makhut tingthoktuna masabu ngakthokchanaba wa haiba hourak-i,"},{"book":"Pakhonchatpa","chapter":"26","verse":"2","text":"“Iningthou Agrippa, ngasi Jihudising asina eingonda iral siriba pumnamaksing asidagi nahakki mangda eigi ngakthokchaba wa haijabasi eigi laibak phabani haina khanjei."},{"book":"Pakhonchatpa","chapter":"26","verse":"3","text":"Thoidokpa maramdi Jihudisinggi chatnabi amadi wathoksing pumnamak nahakna yamna phajana khangbi. Aduna nahakna khaangbibaga loinana eigi wa tabinaba nonjari.”"},{"book":"Pakhonchatpa","chapter":"26","verse":"4","text":"“Angang oiringeidagi houna eina karamna hinglakpage haiba Jihudi pumnamakna khang-i. Ahanbada eigi iramdamda adudagi Jerusalem-da karamna eigi punsi lellakpage haiba makhoina khang-i."},{"book":"Pakhonchatpa","chapter":"26","verse":"5","text":"26:5 Pakhon 23:6; Phil 3:5Matam kuinadagi makhoina eibu khang-i. Karigumba makhoina sakhi pininglabadi piba yai madudi eikhoigi laininggi khwaidagi cheksinba kanglup Pharisee ama oina eina leirammi."},{"book":"Pakhonchatpa","chapter":"26","verse":"6","text":"Amasung houjikti eina eikhoigi ipa ipusingda Tengban Mapuna wasakpiramba aduda asa thamba maramgidamak eibu wayennaba maphamsida ei lepli."},{"book":"Pakhonchatpa","chapter":"26","verse":"7","text":"Madumak eikhoigi salai taranithoinasu madu phangjagani haina asa toujaduna makhoina ahing nungthil animakta Tengban Mapubu khurumjei. Iningthou Agrippa, asa asigidamak Jihudising asina eibu iral siribani."},{"book":"Pakhonchatpa","chapter":"26","verse":"8","text":"Asibasingbu Tengban Mapuna hinggat-hanbi haibasi mapham asida leiriba nakhoina karigidamak thajaba ngamdribano?”"},{"book":"Pakhonchatpa","chapter":"26","verse":"9","text":"“Nazareth-ki Jisugi ming asigi maiyokta eina touba ngamba khudingmak tougadabani haina ei isanasu khallammi."},{"book":"Pakhonchatpa","chapter":"26","verse":"10","text":"Madumak eina Jerusalem-da toukhi. Eina athoiba purohitsingdagi ayaba phanglammi aduga Tengban Mapugi mi kayabu keisumsangda thamlammi. Amasung makhoibu sibagi cheirak piba matamda einasu ayaba pirammi."},{"book":"Pakhonchatpa","chapter":"26","verse":"11","text":"Kayarak hanna eina synagogue amadagi synagogue amada chattuna makhoibu cheirak piduna namphuda makhoigi thajababu yahandanaba hotnakhi. Eina makhoibu mei houna saorammi maram aduna mireibakki saharsing phaobada makhoibu ot-neinaba eihak chatlammi."},{"book":"Pakhonchatpa","chapter":"26","verse":"12","text":"“Pandam asigidamak eihakna athoiba purohitsingdagi ayaba amadi yathang phangduna Damascus tanna chatlammi."},{"book":"Pakhonchatpa","chapter":"26","verse":"13","text":"Iningthou, numit yungba matam aduwaidani, eina lambida chatlingeida numittagi henna nganba mangal ama atiyadagi lakpa amasung eigi amadi eiga chatminnaribasinggi akoibada nganba eina ukhi."},{"book":"Pakhonchatpa","chapter":"26","verse":"14","text":"Eikhoi pumnamak leimaida tukhi. Aduga eingonda khonjel amana Hebrew londa asumna haiba eina takhi, ‘Saul, Saul, nahakna eibu karigi ot neiribano? Sal labana mapugi sajeida kaosinbagumna nangna nasabu sok-hanjare.’"},{"book":"Pakhonchatpa","chapter":"26","verse":"15","text":"‘Ibungo, nahak kanano?’ haina eina hangkhi. Maduda Mapu Ibungona eingonda paokhum pirak-i, ‘Eihak nahakna ot neiriba Jisu aduni."},{"book":"Pakhonchatpa","chapter":"26","verse":"16","text":"Adubu hougattuna lepkhatlu. Eigi inai oina khannaba eina nangonda uhanbibani. Ngasi nangna eingondagi ukhiba amasung tungda uhanbigadabasing adugi maramda misingda nahakna haigadabani."},{"book":"Pakhonchatpa","chapter":"26","verse":"17","text":"Eina nangbu thagadaba Israel-gi mising amadi Jihudi nattaba misingdagi eina nangbu kanbigani."},{"book":"Pakhonchatpa","chapter":"26","verse":"18","text":"Nangna makhoigi mit panghanduna makhoibu amambadagi mangalda amasung Satan-gi panggaldagi Tengban Mapuda olhallak-u, maramdi makhoina eingonda thajabagi mapanna makhoigi pap kokpiba phangnaba amasung Tengban Mapugi khandoklaba misinggi marakta mapham phangnanabani.’"},{"book":"Pakhonchatpa","chapter":"26","verse":"19","text":"“Maram aduna, Iningthou Agrippa, eihakna swargadagi ukhiba adu eina haiba indaba toujade."},{"book":"Pakhonchatpa","chapter":"26","verse":"20","text":"26:20 Pakhon 9:20,28,29Ahanbada Damascus-ta mathangda Jerusalem-da adudagi Israel-gi lam pumnamakta amasung Jihudi nattabasinggi marakta makhoigi papsingdagi pukning hongduna Tengban Mapuda onsillaknaba amasung pukning hongle haiba utpa thabaksing tougadabani haina eina pao sandokle."},{"book":"Pakhonchatpa","chapter":"26","verse":"21","text":"Maram asigidamak eina Mapugi Sanglenda leiringeida Jihudising asina eibu pharammi aduga eibu hatnaba hotnarammi."},{"book":"Pakhonchatpa","chapter":"26","verse":"22","text":"Adubu ngasigi numit asi phaobada Tengban Mapuna eibu pangbiri. Maram aduna mapham asida apikpa amadi achouba mioi pumnamakta eina lepchaduna eigi sakhi pijari. Eina hairiba asimak Moses amadi Tengban Mapugi wa phongdokpiba maichousingna thoklagani hairamba adumakni:"},{"book":"Pakhonchatpa","chapter":"26","verse":"23","text":"26:23 1 Cor 15:20; Isa 42:6; 49:6Christtana awaba khangba tai amasung asibasingdagi hinggatpa ahanba adu oigani aduga Jihudisingda amadi Jihudi nattabasingda aran-khubhamgi mangal adu laothokpigani.”"},{"book":"Pakhonchatpa","chapter":"26","verse":"24","text":"Asumna Paul-na masa ngakthokchanaba wa nganglingeida Festus-na marak thattuna mangonda laorak-i, “Paul, nahak ngaore! Nahakna mahei yamna tamlubana nahakpu ngaohalle.”"},{"book":"Pakhonchatpa","chapter":"26","verse":"25","text":"Maduda Paul-na khumlak-i, “Matik chaoba Festus, eihak ngaoba natte! Eina haijariba asi achumbani amadi maram chabani."},{"book":"Pakhonchatpa","chapter":"26","verse":"26","text":"Iningthou Agrippa, nahakna hiramsing asigi maramda khangbiba maramna eina naphamda akiba leitana ngangjaba ngambani. Thoudoksing asi kachin amada thokkhiba nattaba oidabanina nahakna soidana khangbiramgani haiba eina thajei."},{"book":"Pakhonchatpa","chapter":"26","verse":"27","text":"Iningthou Agrippa, nahakna maichousingbu thajabra? Nahakna thajei haiba eina khangjei.”"},{"book":"Pakhonchatpa","chapter":"26","verse":"28","text":"Agrippa-na Paul-da hairak-i, “Atenba matam asida nahakna eibu Christian oihan-gani khanbra?”"},{"book":"Pakhonchatpa","chapter":"26","verse":"29","text":"Paul-na paokhum pirak-i, “Atenba matam oirabasu nattraga asangba matam oirabasu yot-lhing phalangsing asi khak nattana nahak amadi ngasi eigi wa tariba nakhoi pumnamakpu eina oibagumna oiraknaba Tengban Mapuda eina haijari.”"},{"book":"Pakhonchatpa","chapter":"26","verse":"30","text":"Adudagi ningthou, leingak mapu, Bernice amasung atei pumnamak hougatlakle"},{"book":"Pakhonchatpa","chapter":"26","verse":"31","text":"aduga ka adu thadokle aduga makhoi masel amaga amaga hainarak-i, “Mi asina mahak siba yaba nattraga keisumsangda thamba yaba karisu toukhide.”"},{"book":"Pakhonchatpa","chapter":"26","verse":"32","text":"Aduga Festus-na Agrippa-da hairak-i, “Mi asina karigumaba Ningthourelda wakatlamdrabadi mahak thadokpasu yaramlabani.”"}]}