{"data":[{"book":"Handelingen","chapter":"9","verse":"1","text":"Intussen ziedde Saul nog altijd van dreigementen en moordlust tegen de leerlingen des Heren. Hij ging naar den hogepriester,"},{"book":"Handelingen","chapter":"9","verse":"2","text":"en vroeg hem brieven voor de synagogen te Damascus, om alle lieden van dit soort, mannen als vrouwen, geboeid naar Jerusalem te voeren."},{"book":"Handelingen","chapter":"9","verse":"3","text":"Maar toen hij op zijn reis Damascus naderde, bliksemde eensklaps een licht uit de hemel om hem heen."},{"book":"Handelingen","chapter":"9","verse":"4","text":"Hij viel op de grond, en hoorde een stem, die hem zeide: Saul, Saul, waarom vervolgt ge Mij?"},{"book":"Handelingen","chapter":"9","verse":"5","text":"Hij sprak: Wie zijt Gij Heer? En de stem: Ik ben Jesus, dien gij vervolgt; (het valt u hard terug te slaan tegen de prikkel"},{"book":"Handelingen","chapter":"9","verse":"6","text":"Sidderend van angst zeide hij: Heer, wat wilt Gij, dat ik doe? En de Heer zeide tot hem:) Sta op, en ga naar de stad; daar zal men u zeggen, wat ge moet doen."},{"book":"Handelingen","chapter":"9","verse":"7","text":"De mannen, die met hem reisden, stonden sprakeloos van verbazing; want ze hoorden wel de stem maar zagen niemand."},{"book":"Handelingen","chapter":"9","verse":"8","text":"Nu stond Saul op van de grond; maar al waren zijn ogen open, hij zag niets. Men leidde hem dus bij de hand, en bracht hem naar Damascus."},{"book":"Handelingen","chapter":"9","verse":"9","text":"Hij bleef er drie dagen zonder te zien; hij at niet en dronk niet."},{"book":"Handelingen","chapter":"9","verse":"10","text":"Te Damascus woonde een leerling, Ananias genaamd. De Heer sprak tot hem in een visioen: Ananias. Hij antwoordde: Hier ben ik, Heer."},{"book":"Handelingen","chapter":"9","verse":"11","text":"De Heer zeide hem: Sta op, en ga naar de straat, de Rechte genaamd, en vraag in het huis van Judas naar een man uit Tarsus Saul geheten. Zie, hij is in gebed,"},{"book":"Handelingen","chapter":"9","verse":"12","text":"en hij heeft een man zien binnenkomen, die Ananias heet, en hem de handen oplegt, om hem weer te doen zien."},{"book":"Handelingen","chapter":"9","verse":"13","text":"Maar Ananias antwoordde: Heer, ik heb van velen gehoord, hoeveel kwaad die man uw heiligen te Jerusalem heeft berokkend."},{"book":"Handelingen","chapter":"9","verse":"14","text":"En hij is hier met een volmacht van de opperpriesters, om allen, die uw Naam aanroepen, in boeien te slaan."},{"book":"Handelingen","chapter":"9","verse":"15","text":"Maar de Heer sprak tot hem: Ga. Want die man is Mij een uitverkoren werktuig, om mijn Naam te verkondigen voor volkeren en vorsten, en Israëls zonen;"},{"book":"Handelingen","chapter":"9","verse":"16","text":"en Ikzelf zal hem tonen, hoeveel hij lijden moet voor mijn Naam."},{"book":"Handelingen","chapter":"9","verse":"17","text":"Nu ging Ananias heen, trad het huis binnen, legde hem de handen op, en sprak: Broeder Saul, de Heer Jesus, die u onderweg is verschenen, heeft mij gezonden, opdat ge weer zien moogt, en vervuld moogt worden van den Heiligen Geest."},{"book":"Handelingen","chapter":"9","verse":"18","text":"Aanstonds vielen hem, om zo te zeggen, de schillen van de ogen, en hij zag weer. Hij stond op, en werd gedoopt."},{"book":"Handelingen","chapter":"9","verse":"19","text":"Toen nam hij voedsel, en kwam weer op krachten. Nu bleef hij enige dagen bij de leerlingen te Damascus,"},{"book":"Handelingen","chapter":"9","verse":"20","text":"en aanstonds begon hij in de synagogen te preken, dat Jesus Gods Zoon is."},{"book":"Handelingen","chapter":"9","verse":"21","text":"Allen die het hoorden, stonden verbaasd, en zeiden: Is dat niet de man, die te Jerusalem allen trachtte uit te roeien, die deze Naam aanroepen; en is hij niet hierheen gekomen, om ze in boeien voor de opperpriesters te slepen?"},{"book":"Handelingen","chapter":"9","verse":"22","text":"Maar Saul trad steeds krachtiger op, en bracht de Joden, die te Damascus woonden, van hun stuk, door te bewijzen: Hij is de Christus"},{"book":"Handelingen","chapter":"9","verse":"23","text":"Na enige tijd spanden de Joden dan ook samen, om hem te doden."},{"book":"Handelingen","chapter":"9","verse":"24","text":"Hun plan werd echter aan Saul bekend. En daar ze dag en nacht wacht bij de poorten hielden, om hem te vermoorden,"},{"book":"Handelingen","chapter":"9","verse":"25","text":"namen de leerlingen hem op een nacht mee, en lieten hem over de stadsmuur in een mand naar beneden."},{"book":"Handelingen","chapter":"9","verse":"26","text":"Te Jerusalem aangekomen, trachtte hij zich bij de leerlingen aan te sluiten. Maar allen waren bang voor hem; want ze geloofden niet, dat hij een leerling was."},{"book":"Handelingen","chapter":"9","verse":"27","text":"Doch Bárnabas nam hem bij zich op, bracht hem bij de apostelen en deelde hun mee, hoe hij onderweg den Heer had gezien en deze hem had toegesproken, en hoe hij te Damascus vrijmoedig gepreekt had in Jesus’ naam."},{"book":"Handelingen","chapter":"9","verse":"28","text":"Toen ging hij te Jerusalem vertrouwelijk met hen om, trad met vrijmoedigheid op in de naam des Heren,"},{"book":"Handelingen","chapter":"9","verse":"29","text":"en redetwistte met de hellenisten maar die zochten hem te doden."},{"book":"Handelingen","chapter":"9","verse":"30","text":"Toen de broeders dit bemerkten, brachten ze hem naar Cesarea, en lieten hem vandaar naar Tarsus vertrekken."},{"book":"Handelingen","chapter":"9","verse":"31","text":"Nu genoot de kerk vrede in heel Judea, Galilea en Samaria; steeds meer nam ze toe in de vreze des Heren, en breidde zich uit door de inspraak van den Heiligen Geest."},{"book":"Handelingen","chapter":"9","verse":"32","text":"Eens op een rondreis bezocht Petrus ook de heiligen die te Ludda woonden."},{"book":"Handelingen","chapter":"9","verse":"33","text":"Daar vond hij een man, Eneas genaamd. die sinds acht jaren bedlegerig was en verlamd."},{"book":"Handelingen","chapter":"9","verse":"34","text":"En Petrus zeide hem: Eneas, Jesus, de Christus, geneest u; sta op, en spreid uw eigen bed. Ogenblikkelijk stond hij op."},{"book":"Handelingen","chapter":"9","verse":"35","text":"Al de inwoners van Ludda en van de Sjarónvlakte zagen hem, en bekeerden zich tot den Heer."},{"book":"Handelingen","chapter":"9","verse":"36","text":"Nu woonde er te Joppe een leerlinge, Tabita genaamd, wat Dorkas betekent; ze deed vele goede werken en gaf veel aalmoezen."},{"book":"Handelingen","chapter":"9","verse":"37","text":"Juist in die dagen werd ze ziek en stierf; men waste haar, en legde haar in de opperzaal neer."},{"book":"Handelingen","chapter":"9","verse":"38","text":"Daar Ludda dicht bij Joppe ligt, en de leerlingen hadden vernomen, dat Petrus zich dáár bevond, zonden ze twee mannen naar hem toe, met het verzoek: Kom zonder uitstel naar ons over."},{"book":"Handelingen","chapter":"9","verse":"39","text":"Petrus stond op, en ging met hen mee. Bij zijn aankomst bracht men hem in de opperzaal. Wenend stonden daar alle weduwen om hem heen, en toonden hem al de mantels en kleren, die Dorkas gemaakt had, toen ze nog leefde."},{"book":"Handelingen","chapter":"9","verse":"40","text":"Petrus zond allen heen, knielde neer, en bad. Toen keerde hij zich tot de dode, en sprak: Tabita, sta op. Ze opende haar ogen, en ging overeind zitten, toen ze Petrus zag;"},{"book":"Handelingen","chapter":"9","verse":"41","text":"hij reikte haar de hand, en richtte ze op. Nu riep hij de heiligen en de weduwen binnen, en plaatste haar levend in hun midden."},{"book":"Handelingen","chapter":"9","verse":"42","text":"Dit werd in heel Joppe bekend, en velen geloofden in den Heer."},{"book":"Handelingen","chapter":"9","verse":"43","text":"Nog geruime tijd bleef hij te Joppe, bij zekeren Simon, een leerlooier."}]}