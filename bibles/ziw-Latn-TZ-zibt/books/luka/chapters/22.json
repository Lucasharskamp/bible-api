{"data":[{"book":"Luka","chapter":"22","verse":"1","text":"Zuwa kulu dye migate heijeligwe hamila, ikwitagwa Pasaka nadisogela."},{"book":"Luka","chapter":"22","verse":"2","text":"Walavyantambiko wakulu na wahinya sigilizi nawakalonda mbuli ya kumkoma Yesu mna nawakogoha wantu."},{"book":"Luka","chapter":"22","verse":"3","text":"Shetani amwingila Yuda akwitangwa Isikaliyote, yumwenga mgati mwa wadya wasigilwa mlongo na waidi wa Yesu."},{"book":"Luka","chapter":"22","verse":"4","text":"Yuda aita akulonga na Walavyantambiko wakulu na wadya wadimi we nyumba nkulu yo kuvikila, ivyo akunga amhituke Yesu chani wamgwile."},{"book":"Luka","chapter":"22","verse":"5","text":"Niyo welelwa wamgamba nawamwinke hela anadamanya ivyo."},{"book":"Luka","chapter":"22","verse":"6","text":"Yuda azumila, niyo akonga kulonda hantu hedi hakumhituka Yesu chani wamgwile, mna wantu wasekumanya."},{"book":"Luka","chapter":"22","verse":"7","text":"Niyo dyabula zuwa dya migate heijeligwe hamila, zuwa idyo nidyo idizuwa dyo ukuchinjwa mwanangoto we Pasaka."},{"book":"Luka","chapter":"22","verse":"8","text":"Ivyo Yesu awasigila Petulo na Yohana awagamba, Hitani mkachikiye vintu vye ngasu chani chidahe kudya Pasaka."},{"book":"Luka","chapter":"22","verse":"9","text":"Mna niyo wamuza, “Waunga chikaikiye kuhi?”"},{"book":"Luka","chapter":"22","verse":"10","text":"Yesu awahitula, Tegelezani umo mkaita ko mzi namdugane na mgosi ketwika biga dya mazi, mtimileni kubula aho he nyumba akunga engile."},{"book":"Luka","chapter":"22","verse":"11","text":"Mgambileni mta inyumba iyo mhinyi akuza chikuhi icho ichumba hunga nidile Pasaka hamwenga na wanampina wangu?"},{"book":"Luka","chapter":"22","verse":"12","text":"Naye nawenkeni chumba chikulu cha kulanga chihambigwe vyedi, ikani umo ivintu."},{"book":"Luka","chapter":"22","verse":"13","text":"Niyo waita wabwila saviya wagambilwe ni Yesu, niyo waika ivintu vye ingasu ye dizuwa dye Pasaka."},{"book":"Luka","chapter":"22","verse":"14","text":"Ichipindi chize chibule Yesu niyo ekala adye inkande hamwenga na wasigilwa wakwe."},{"book":"Luka","chapter":"22","verse":"15","text":"Yesu niyo awagamba, siungisa chidye hamwenga mwe ingasu ino ye dizuwa dye Pasaka umo sinati kusulumizwa."},{"book":"Luka","chapter":"22","verse":"16","text":"Nawagambilani ichindedi sanidye vituhu kubula ize idamanyike mwe idizuwa idyo dyo useuta wa Chohile hadinati kubula."},{"book":"Luka","chapter":"22","verse":"17","text":"Niyo achiguha ichikombe amtogola Chohile agamba, “Guhani chino ichikombe mhokelezane kunywa."},{"book":"Luka","chapter":"22","verse":"18","text":"Nawagambilani chindedi kukongela haluse saninywe naho divai ino ikudamanywa na zabibu, kubula Useuta wa Chohile nawizile.”"},{"book":"Luka","chapter":"22","verse":"19","text":"Niyo aguha umgate, amtogola Chohile niyo aubesula, awenka, awagamba, uno nuwo umwili wangu, ukulavigwa kwa chausa cha nyuwe, mdamanye savino chani mnikumbuke chila mkadamanya."},{"book":"Luka","chapter":"22","verse":"20","text":"Niyo adamanya saivyo ne ichikombe nacho, weze wabinde ukudya, niyo agamba, chikombe chino ni lagano hya dya Chohile dikuukulwa kwa sila ya sakame yangu, ikwitika kwachausa cha nyuwe."},{"book":"Luka","chapter":"22","verse":"21","text":"Mna kaulani yudya akunga anihituke ehano he meza."},{"book":"Luka","chapter":"22","verse":"22","text":"Chindedi Mwana ywa mntu aita akukomwa saviya vikigwe, mna hangi mwenye yudya mntu akunga amhituke."},{"book":"Luka","chapter":"22","verse":"23","text":"Ahadya niyo wakonga kuuzana wo wenye ni yuhi akunga amhituke Zumbe ywawo."},{"book":"Luka","chapter":"22","verse":"24","text":"Wadya wasigilwa niyo wakonga kuhigana wo wenye ni yuhi mgati mwetu akunga atende chilongozi mwa weyawe."},{"book":"Luka","chapter":"22","verse":"25","text":"Yesu niyo awagamba, “Maseuta wa si ntuhu wawalongoza wantu wawo kwa nguvu, na wadya wakulongoza ‘Wakwetanga wambuya wachila mntu’."},{"book":"Luka","chapter":"22","verse":"26","text":"Mna visekutenda ivyo mwenyu mna yudya akunga atende mkulu mwenyu aungwa atende mdodo kujinka wose akunga atende chilongozi aungwa atende mndima."},{"book":"Luka","chapter":"22","verse":"27","text":"Nauza mkulu ni yuhi ni yudya akwikala mwe meza akagoja nkande hegu ni yudya akumwigaila? Nafanyanya ni yudya ekale he meza akagoja inkande hegu miye sikala hano enga mndima ywenyu."},{"book":"Luka","chapter":"22","verse":"28","text":"“Nyuwe namwihamwenga na miye umo hasulumila."},{"book":"Luka","chapter":"22","verse":"29","text":"Saviya Tate aninkile Useuta saivyo miye nami naniwenkeni nyuwe Useuta."},{"book":"Luka","chapter":"22","verse":"30","text":"Nidye na kunywa he meza yangu mwe useuta wangu naho namwikale mwe vigoda vyenyu vyo useuta mkayakantila makabila mlongo na maidi ya izulaeli."},{"book":"Luka","chapter":"22","verse":"31","text":"“Simoni, Simoni! Tegeleza! Shetani kalekelwa chipindi cha kuwajezani nyuwe, saviya mntu akuheta ngano."},{"book":"Luka","chapter":"22","verse":"32","text":"Mna miye sikulombezeza kwa Chohile chani uzumizi unanawo usekuhunguka naunihituke mna unauya uwajele moyo walukolo wako.”"},{"book":"Luka","chapter":"22","verse":"33","text":"Petulo niyo amhitula amgamba, “Zumbe, miye semalanya kale nite na weye kwedigeleza hata habanika sina mbuli.”"},{"book":"Luka","chapter":"22","verse":"34","text":"Yesu amhitula, “Nakugambila, Petulo,” “Zogolo hadinati kwila neichilo naunilemele nkanana ntatu kugamba hunimanyize.”"},{"book":"Luka","chapter":"22","verse":"35","text":"Yesu niyo awauza wanampina wakwe “Umo nawasigilagani msekutoza hela hegu mkwiji hegu vilatu mwahungukilagwa ni chibwani?”"},{"book":"Luka","chapter":"22","verse":"36","text":"Yesu awagamba mna yudya mta mkwiji wa hela naguhe, mta mkwiji we vintu naye naguhe. Seivyo hene bamba natage isuche yakwe chani agule."},{"book":"Luka","chapter":"22","verse":"37","text":"Nawagambila imbuli ino ya mawandiko yano Yakukile yekigwa hamwenga na wata ubanasi yongigwa yadamanywe. Yadya hungigwa nidamanye yehaguhi kubula"},{"book":"Luka","chapter":"22","verse":"38","text":"Wanampina wakwe niyo wamgamba, “Zumbe, kaula hano!” Yesu niyo awahitula, “Vichinta!”."},{"book":"Luka","chapter":"22","verse":"39","text":"Yesu niyo ahalawa enga viya nakadamanya niyo aita ko lugulu we imizaituni mna wanampina wakwe niyo wambasa."},{"book":"Luka","chapter":"22","verse":"40","text":"Eze abule uko niyo awagamba mkalombeza sima mwingile mwe majezo."},{"book":"Luka","chapter":"22","verse":"41","text":"Niyo awasa aita hale hadodo utali wa mntu akudula yuwe hadya dikugwela. Niyo afika madi alombeza."},{"book":"Luka","chapter":"22","verse":"42","text":"“Tate,” uneva hegu ukaunga, unusize chikombe cha masulumizo. Mna visekutenda viya hunga miye, mna “Ivyo ukunga navitendeke.”"},{"book":"Luka","chapter":"22","verse":"43","text":"Aho mndima ywa kwembingu kulaila kwa Chohile niyo eza amjela moyo."},{"book":"Luka","chapter":"22","verse":"44","text":"Umo emwe masulumizo makulu niyo ajendeleza kulombeza niyo alawa chiluke saviya madwentwe ya sakame niyo yajuluzika kubula hasi."},{"book":"Luka","chapter":"22","verse":"45","text":"Eze abinde ukulombeza niyo auya hadya hantu awasize wanampina wakwe niyo awambwila wagona, kwaviya nawana chinyulu."},{"book":"Luka","chapter":"22","verse":"46","text":"Niyo awagamba kwambwani mgona? Inukani mlombeze chani msekwingila mwe majezo."},{"book":"Luka","chapter":"22","verse":"47","text":"Umo hanati kubinda ukulonga fyo dya wantu niyo dyeza dikalongozwa ni Yuda yumwenga mwe wadya wasigilwa mlongo na waidi, Yuda niyo ambasa Yesu chani amlamse kwa kumsesa."},{"book":"Luka","chapter":"22","verse":"48","text":"Mna Yesu niyo amgamba vino Yuda, wamhituka Mwana ywa mntu kwa kumsesa?"},{"book":"Luka","chapter":"22","verse":"49","text":"Wadya wanampina wakwe weze wawone izimbuli zikudamanywa, niyo wagamba Zumbe chiwasenge mabamba?"},{"book":"Luka","chapter":"22","verse":"50","text":"Yumwenga mwe wadya wanampina niyo amsenga bamba mndima ywa Mlavyantambiko Mkulu, niyo amsenga idigutwi dyakwe dya kulume"},{"book":"Luka","chapter":"22","verse":"51","text":"Aho Yesu niyo amgamba, leka, “Vyachinta!” Niyo adonta idigutwi dya yudya mntu na kumhonya."},{"book":"Luka","chapter":"22","verse":"52","text":"Yesu niyo awagamba wadya Walavyantambiko wakulu, wadalahala wa wadimi we nyumba nkulu ya Chohile na wantu wakulu wose wezile kumgwila vino mwiza mtoza mabamba na makome mwiza kunigwila enga miye ni mbavi?"},{"book":"Luka","chapter":"22","verse":"53","text":"Umo nanihamwenga na nyuwe mwe nyumba nkulu ya Chohile kwa chila zuwa hamnigwile mna chindedi chino nicho ichipindi chenyu, chino nicho chipindi cho udahi wa shetani."},{"book":"Luka","chapter":"22","verse":"54","text":"Niyo wamgwila wamguha wamwigala kubula kwe inyumba ya Mlavyantambiko mkulu mna Petulo nakamtimila Yesu kwa kunyuma luhalehale."},{"book":"Luka","chapter":"22","verse":"55","text":"Moto naujimbwa hagati ho uwa wo mdugano wose nawekala hamwenga, Petulo naye nehadya."},{"book":"Luka","chapter":"22","verse":"56","text":"Mndima yumwenga mvyele eze amwone Petulo kekala haguhi ho moto, niyo amng'oila meso amgamba, Yuno mntu nehamwenga na Yesu."},{"book":"Luka","chapter":"22","verse":"57","text":"Mna Petulo niyo alemela agamba, We mvyele miye simmanyize."},{"book":"Luka","chapter":"22","verse":"58","text":"Chize chijinke chipindi chidodo mntu mtuhu niyo amwona Petulo amgamba, Weye wiyumo mwe wano wagwiligwe,"},{"book":"Luka","chapter":"22","verse":"59","text":"Enga saa dimwinga dijinkile mntu yumwenga niyo eza kumvilikiza chindedi yuno ne ehamwenga na Yesu, hambwe kalaila Galilaya."},{"book":"Luka","chapter":"22","verse":"60","text":"Mna Petulo niyo amgamba, we mbwawe simanyize icho ukulonga,"},{"book":"Luka","chapter":"22","verse":"61","text":"Zumbe Yesu niyo ahituka na kumsinya Petulo, ahadya Petulo niyo akumbuka yadya agambilwe ni Zumbe, dyelo zogolo hadinati kwila naunihituke nkanana ntatu."},{"book":"Luka","chapter":"22","verse":"62","text":"Aho Petulo niyo afosa kweise, na kwila vidala."},{"book":"Luka","chapter":"22","verse":"63","text":"Wadya wantu nawakamdima Yesu niyo wamtila nakumtowa."},{"book":"Luka","chapter":"22","verse":"64","text":"Wamgubiga ameso niyo wamuza, “Akutoile ni yuhi? Hebu bunkula chikaule?”"},{"book":"Luka","chapter":"22","verse":"65","text":"Niyo wamhuluta vidala."},{"book":"Luka","chapter":"22","verse":"66","text":"Kwize kuche, wakulu wo mzi na wantu niyo wekala chitala, Wahinya Sigilizi na walavyantambiko wakulu naweyumo mwe icho chitala, Yesu niyo egalwa he chitala."},{"book":"Luka","chapter":"22","verse":"67","text":"Niyo wamuza, “Chigambile,” “Weye nuyo masiya?”"},{"book":"Luka","chapter":"22","verse":"68","text":"naho hegu ninawauzani hamnihitule."},{"book":"Luka","chapter":"22","verse":"69","text":"Mna kukongela vino haluse Mwana ywa Mntu nekale haguhi na Chohile Mta nguvu.”"},{"book":"Luka","chapter":"22","verse":"70","text":"Wose niyo wamuza, “Elo, chigambile weye nuyo Mwana ywa Chohile?”"},{"book":"Luka","chapter":"22","verse":"71","text":"Niyo wagamba, “Hachikunga ukuzi mtuhu mwakwe! Suwe wenye chimwiva ivyo alongile!”"}]}