{"data":[{"book":"Sang'hano","chapter":"10","verse":"1","text":"Kukala na munhu imoja mwiisi ya Kaisalia yakemigwe Kolinelio, kalala mkulu wa kibumbila cha wakalizi gana wa Kilumi kikemigwe, “Kibumbila cha Italia.”"},{"book":"Sang'hano","chapter":"10","verse":"2","text":"Kakala munhu yomdumba Mulungu, heyo na wanhu wose wa mulubuga lwake wamgwaa ukulu Mulungu. Vivija kasang'hana ng'hani kuwataza wanhu wakiwa na kakala yompula Mulungu siku zose."},{"book":"Sang'hano","chapter":"10","verse":"3","text":"Siku dimoja saa tisa imisi, Mulungu kamulagusila kinhu, kamona msenga wa kuulanga wa Mulungu kamwizila kamulongela, “Kolinelio!”"},{"book":"Sang'hano","chapter":"10","verse":"4","text":"Kolinelio kamulola bunhuu msenga ayo wa kuulanga kwa bwembwe kamulongela, “Go mkulu, kuna choni?”"},{"book":"Sang'hano","chapter":"10","verse":"5","text":"Watume wanhu sambi baha, wachole Yopa kwa munhu imoja yokemigwa Simoni Petulo."},{"book":"Sang'hano","chapter":"10","verse":"6","text":"Heyo mgeni mna ikae ya munhu yokemigwa Simoni, muwamba ng'hwembe, kokala behi ya Bahali.”"},{"book":"Sang'hano","chapter":"10","verse":"7","text":"Abaho msenga ayo wa kuulanga kasegela, Kolinelio kawakema wasang'hanaji zake wabili na mkalizi wake imoja wa iwasang'hanaji zake, yomdumba Mulungu."},{"book":"Sang'hano","chapter":"10","verse":"8","text":"Kawalongela kija kilawilile, abaho kawatuma wachole Yopa."},{"book":"Sang'hano","chapter":"10","verse":"9","text":"Siku diyagwe viwakalile mnzila behi na Yopa, imisi Petulo kachola kudigati da uchanha kumpula Mulungu."},{"book":"Sang'hano","chapter":"10","verse":"10","text":"Kona nzala na kalonda kuja kinhu chochose, lujo vilukalile lotandigwa, Mulungu kamulagusila kinhu."},{"book":"Sang'hano","chapter":"10","verse":"11","text":"Kona ulanga ugubuka na kona kinhu kamba mgolole mkulu uwambigwe mhande zake nne wohumulusigwa hasi."},{"book":"Sang'hano","chapter":"10","verse":"12","text":"Mgati yake kukala na wanyama wose na wang'onyo wotambala na ndege."},{"book":"Sang'hano","chapter":"10","verse":"13","text":"Kahulika sauti yomulongela, “Petulo, lamuka uchinje uje!”"},{"book":"Sang'hano","chapter":"10","verse":"14","text":"Lakini Petulo kalonga, “Aka, Mndewa, sinakuja bule kinhu kigomigwe hebu kihile.”"},{"book":"Sang'hano","chapter":"10","verse":"15","text":"Sauti imulongela kabili, “Sekeuvikeme viha vinhu viyatendile Mulungu vinoge.”"},{"book":"Sang'hano","chapter":"10","verse":"16","text":"Mbuli ino ilawilila miyanza midatu, abaho kinhu acho kigaligwa kuulanga."},{"book":"Sang'hano","chapter":"10","verse":"17","text":"Petulo viyakalile kokanganya fambulo da kinhu acho, wanhu watumigwe na Kolinelio wavika hana ing'anda ya Simoni, na wakala wemile haulongozi wa ulwivi."},{"book":"Sang'hano","chapter":"10","verse":"18","text":"Wakema, wauza, “Vino hano hana mgeni yoyose yokemigwa Simoni Petulo?”"},{"book":"Sang'hano","chapter":"10","verse":"19","text":"Petulo kakala yang'hali yogelegeza fambulo da kinhu acho, baho Loho Yang'alile kamulongela, “Tegeleza! Kuna wanhu wadatu wokuzahila."},{"book":"Sang'hano","chapter":"10","verse":"20","text":"Avo sekeunyawenyawe, itande uchole nao, kwavija niye iyo niwatumile.”"},{"book":"Sang'hano","chapter":"10","verse":"21","text":"Avo Petulo kahumuluka kawalongela wanhu wao, “Niye iyo yumumzahila. Muwinza choni?”"},{"book":"Sang'hano","chapter":"10","verse":"22","text":"Wamwidika, “Mkulu Kolinelio katutuma. Munhu ayo kanoga na komdumba Mulungu na katogoligwa ng'hani na Wayahudi. Msenga yang'alile wa kuulanga kamulongela yakugoneke gweye ukayake. Muladi yahulike chondaulonge.”"},{"book":"Sang'hano","chapter":"10","verse":"23","text":"Petulo kawagoneka wanhu awo kumwake, ikilo acho kawagwaa hanhu ha kuwasa."},{"book":"Sang'hano","chapter":"10","verse":"24","text":"Imitondo yake wavika mwiisi ya Kaisalia. Kolinelio kakala kowabeta, hamoja na ndugu na mbwiga zake wa behi yawagoneke."},{"book":"Sang'hano","chapter":"10","verse":"25","text":"Petulo viyakalile behi kuvika, Kolinelio kenuka kamcholela, kagwa kingubanguba kamtambikila."},{"book":"Sang'hano","chapter":"10","verse":"26","text":"Petulo kamwinula, kamulongela, “Inuka, niye mwenyego na munhu kamba gweye.”"},{"book":"Sang'hano","chapter":"10","verse":"27","text":"Petulo kagendelela kulonga na Kolinelio viyakalile kokwingila mng'anda, mumo kawavika wanhu wengi waiting'hana."},{"book":"Sang'hano","chapter":"10","verse":"28","text":"Petulo kawalongela, “Mweye wenyego mujuwa goya kamba Muyahudi kagomigwa na malagizo gake sekeyamtembelele hebu kuilumba na munhu hali Muyahudi. Lakini Mulungu kandagusila sekenimkeme munhu yoyose keha hebu hafaya."},{"book":"Sang'hano","chapter":"10","verse":"29","text":"Na viundagize, silemile bule niza, avo nokuuza kabili kung'hemela choni?”"},{"book":"Sang'hano","chapter":"10","verse":"30","text":"Kolinelio kalonga, “Siku ndatu zibitile mna isaa kamba ino, saa tisa imisi, ng'hala nimpula Mulungu mng'anda yangu. Bahaja munhu yavalile viwalo vizelu chuwee, kema haulongozi wangu,"},{"book":"Sang'hano","chapter":"10","verse":"31","text":"kalonga, ‘Kolinelio! Mulungu kahulika viumpulile na kazitogola sang'hano zako za kuwataza wanhu wakiwa."},{"book":"Sang'hano","chapter":"10","verse":"32","text":"Mtume munhu yachole Yopa kwa munhu yokemigwa Simoni Petulo. Kokala mwiikae ya Simoni muwamba ng'hwembe, kokala behi na Bahali.’"},{"book":"Sang'hano","chapter":"10","verse":"33","text":"Avo bahaja niwatuma wanhu kumwako, na kutenda goya viwizile. Sambi wose twabaha haulongozi wa Mulungu, tobetela kuhulika mbuli yoyose yakulagize Mndewa ulonge.”"},{"book":"Sang'hano","chapter":"10","verse":"34","text":"Baho Petulo kasonga kulonga, “Sambi nojuwa kweli Mulungu hambagula munhu yoyose."},{"book":"Sang'hano","chapter":"10","verse":"35","text":"Wose womgwaa ukulu na kutenda ganogile kowatogola, hatonga wolawa isi gani."},{"book":"Sang'hano","chapter":"10","verse":"36","text":"Muujuwa usenga uyaugalile kwa wanhu wa Izilaeli, kuwapetela wanhu Mbuli Inogile igala tindiwalo kubitila Yesu Kilisito yeli Mndewa wa wanhu wose."},{"book":"Sang'hano","chapter":"10","verse":"37","text":"Muzijuwa mbuli ng'hulu zitendeke mwiisi yose ya Wayahudi, kusongela Galilaya, Yohana viyamalile kuwapetela wanhu usenga wake wa ubatizo."},{"book":"Sang'hano","chapter":"10","verse":"38","text":"Mumjuwa Mulungu viyamsagule Yesu wa Nazaleti kwa kumgwaa Loho Yang'alile na udahi. Kila hanhu hayacholile katenda ganogile na kuwahonya wanhu wose wakalile mmakono ga Mwenembago, kwavija Mulungu kakala nayo."},{"book":"Sang'hano","chapter":"10","verse":"39","text":"Tweye tuchona kila kinhu kiyatendile mwiisi ya Wayahudi na Yelusalemu. Abaho wamkoma kwa kumuwamba mumsalaba."},{"book":"Sang'hano","chapter":"10","verse":"40","text":"Lakini siku ya kadatu Mulungu kamzilibula kulawa kwa wafile na kamtenda yaoneke,"},{"book":"Sang'hano","chapter":"10","verse":"41","text":"siyo kwa kila munhu, lakini kwa waja wazonile mbuli azo, wasaguligwe mwaka na Mulungu, wao tweye tudile na kung'wa hamoja nayo viyazilibuke kulawa kwa wafile."},{"book":"Sang'hano","chapter":"10","verse":"42","text":"Katulagiza tuwapetela wanhu Mbuli Inogile na kuwalongela kamba Yesu iyo yasaguligwe na Mulungu kuwatagusa wanhu wagima na wafile."},{"book":"Sang'hano","chapter":"10","verse":"43","text":"Watula ndagu wose wa Mulungu walonga mbuli yake, walonga wanhu wose womtogola nzambi zao zogeligwa kumgongo kwa udahi wa twaga da Yesu.”"},{"book":"Sang'hano","chapter":"10","verse":"44","text":"Petulo viyakalile yang'hali yolonga, Loho Yang'alile kawahumulukila wanhu wose wakalile womtegeleza."},{"book":"Sang'hano","chapter":"10","verse":"45","text":"Wayahudi wamtogole Yesu wezile kulawa Yopa hamoja na Petulo wakanganya viwone Mulungu vivija kawagwaa wanhu haweli Wayahudi nhunza ya Loho Yang'alile."},{"book":"Sang'hano","chapter":"10","verse":"46","text":"Kwavija wawahulika wolonga kwa ulonzi wa sambi na kuutogola ukulu wa Mulungu. Petulo kawalongela,"},{"book":"Sang'hano","chapter":"10","verse":"47","text":"“Wanhu wano wambokela Loho Yang'alile, kamba vitumbokele tweye. Vino munhu yoyose kodaha kuwagomesa sekewabatizigwe kwa mazi?”"},{"book":"Sang'hano","chapter":"10","verse":"48","text":"Avo kalagiza wabatizigwe kwa twaga da Yesu Kilisito. Abaho wampula yakale nao kwa siku ndodo."}]}