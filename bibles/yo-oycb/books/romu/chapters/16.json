{"data":[{"book":"Romu","chapter":"16","verse":"1","text":"Mo fi Febe arábìnrin wa le yin lọ́wọ́, ẹni tí ó jẹ́ díákónì nínú ìjọ tí ó wà ní Kenkerea."},{"book":"Romu","chapter":"16","verse":"2","text":"Mo rọ̀ yín kí ẹ gbà á ní orúkọ Olúwa, bí ó ti yẹ fún àwọn ènìyàn mímọ́, kí ẹ̀yin kí ó sì ràn án lọ́wọ́ ní gbogbo ọ̀nà, nítorí pé òun jẹ́ olùrànlọ́wọ́ fún ọ̀pọ̀lọpọ̀ ènìyàn àti fún èmi náà pẹ̀lú."},{"book":"Romu","chapter":"16","verse":"3","text":"Ẹ kí Priskilla àti Akuila, àwọn tí ó ti jẹ́ alábáṣiṣẹ́pọ̀ mi nínú Kristi Jesu."},{"book":"Romu","chapter":"16","verse":"4","text":"Àwọn tí wọ́n ti fi ẹ̀mí wọn wéwu nítorí mi. Kì í ṣe èmi nìkan àti gbogbo àwọn ìjọ àwọn aláìkọlà ń dúpẹ́ lọ́wọ́ wọn."},{"book":"Romu","chapter":"16","verse":"5","text":"Kí ẹ sì kí ìjọ tí ń péjọpọ̀ ní ilé wọn."},{"book":"Romu","chapter":"16","verse":"6","text":"Ẹ kí Maria, ẹni tí ó ṣe làálàá púpọ̀ lórí wa."},{"book":"Romu","chapter":"16","verse":"7","text":"Ẹ kí Androniku àti Junia, àwọn ìbátan mi tí wọ́n wà ní ẹ̀wọ̀n pẹ̀lú mi. Àwọn wọ̀nyí ní ìtayọ láàrín àwọn aposteli, wọ́n sì ti wà nínú Kristi ṣáájú mi."},{"book":"Romu","chapter":"16","verse":"8","text":"Ẹ kí Ampliatu, ẹni tí ó jẹ́ olùfẹ́ mi nínú Olúwa."},{"book":"Romu","chapter":"16","verse":"9","text":"Ẹ kí Urbani, alábáṣiṣẹ́pọ̀ wa nínú Kristi àti olùfẹ́ mi ọ̀wọ́n Staki."},{"book":"Romu","chapter":"16","verse":"10","text":"Ẹ kí Apelle, ẹni tí a mọ̀ dájú nínú Kristi."},{"book":"Romu","chapter":"16","verse":"11","text":"Ẹ kí Herodioni, ìbátan mi."},{"book":"Romu","chapter":"16","verse":"12","text":"Ẹ kí Trifena àti Trifosa, àwọn obìnrin tí wọ́n ṣe iṣẹ́ takuntakun nínú Olúwa."},{"book":"Romu","chapter":"16","verse":"13","text":"Ẹ kí Rufusi, ẹni tí a yàn nínú Olúwa, àti ìyá rẹ̀ àti ẹni tí ó ti jẹ́ ìyá fún èmi náà pẹ̀lú."},{"book":"Romu","chapter":"16","verse":"14","text":"Ẹ kí Asinkritu, Flegoni, Herma, Patroba, Hermesi àti àwọn arákùnrin àti arábìnrin tí ó wà pẹ̀lú wọn."},{"book":"Romu","chapter":"16","verse":"15","text":"Ẹ kí Filologu, àti Julia, Nereu, àti arábìnrin rẹ̀, àti Olimpa, àti gbogbo àwọn ènìyàn mímọ́ tí ó wà pẹ̀lú wọn."},{"book":"Romu","chapter":"16","verse":"16","text":"Ẹ fi ìfẹnukonu mímọ́ kí ara yín."},{"book":"Romu","chapter":"16","verse":"17","text":"Èmí rọ̀ yín, ara, kí ẹ máa sọ àwọn tí ń fa ìyapa, àti àwọn tí ń mú ohun ìkọ̀sẹ̀ wá sí ọ̀nà yín, èyí tí ó lòdì sí ẹ̀kọ́ tí ẹ̀yin kọ́. Ẹ yà kúrò ní ọ̀dọ̀ wọn."},{"book":"Romu","chapter":"16","verse":"18","text":"Nítorí irú àwọn ẹni bẹ́ẹ̀ kò sin Kristi Olúwa wa, bí kò ṣe ikùn ara wọn. Nípa ọ̀rọ̀ rere àti ọ̀rọ̀ dídùndídùn ni wọ́n fi ń yí àwọn aláìmọ̀kan ní ọkàn padà."},{"book":"Romu","chapter":"16","verse":"19","text":"Nítorí ìgbọ́ràn yín tànkálẹ̀ dé ibi gbogbo, nítorí náà mo ní ayọ̀ lórí yín; ṣùgbọ́n èmi fẹ́ kí ẹ jẹ́ ọlọ́gbọ́n sí ohun tí ó ṣe rere, kí ẹ sì ṣe òpè sí ohun tí í ṣe búburú."},{"book":"Romu","chapter":"16","verse":"20","text":"Ọlọ́run àlàáfíà yóò sì tẹ Satani mọ́lẹ̀ ní àtẹ́lẹsẹ̀ yín ní lọ́ọ́lọ́ọ́ yìí."},{"book":"Romu","chapter":"16","verse":"21","text":"Timotiu alábáṣiṣẹ́ mi, àti Lukiu, àti Jasoni, àti Sosipateru, àwọn ìbátan mi, kí yín."},{"book":"Romu","chapter":"16","verse":"22","text":"Èmi Tertiu tí ń kọ lẹ́tà yìí, kí yín nínú Olúwa."},{"book":"Romu","chapter":"16","verse":"23","text":"Gaiusi, ẹni tí èmi àti gbogbo ìjọ gbádùn ìtọ́jú wa tí ó ṣe náà fi ìkíni ránṣẹ́."},{"book":"Romu","chapter":"16","verse":"25","text":"Ǹjẹ́ fún ẹni tí ó ní agbára láti fi ẹsẹ̀ yín múlẹ̀ nípa ìyìnrere mi àti ìpolongo Jesu Kristi, gẹ́gẹ́ bí ìṣípayá ohun ìjìnlẹ̀ tí a ti pamọ́ láti ìgbà ayérayé,"},{"book":"Romu","chapter":"16","verse":"26","text":"ṣùgbọ́n, nísinsin yìí, a ti fihàn nípa ìwé mímọ́ àwọn wòlíì, àti gẹ́gẹ́ bí àṣẹ tí Ọlọ́run ayérayé pa, kí gbogbo orílẹ̀-èdè le ní ìgbọ́ràn tí ó wá láti inú ìgbàgbọ́;"},{"book":"Romu","chapter":"16","verse":"27","text":"kí ògo wà fún Ọlọ́run, ẹnìkan ṣoṣo tí ọgbọ́n í ṣe tirẹ̀ nípa Jesu Kristi títí láé! Àmín."}]}