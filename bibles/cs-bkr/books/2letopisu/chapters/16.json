{"data":[{"book":"2 Letopisu","chapter":"16","verse":"1","text":"Léta třidcátého šestého kralování Azova vytáhl Báza král Izraelský proti Judovi, a stavěl Ráma, aby nedal vyjíti ani jíti k Azovi králi Judskému."},{"book":"2 Letopisu","chapter":"16","verse":"2","text":"Tedy vzav Aza stříbro i zlato z pokladů domu Hospodinova i domu královského, poslal k Benadadovi králi Syrskému, kterýž bydlil v Damašku, řka:"},{"book":"2 Letopisu","chapter":"16","verse":"3","text":"Smlouva jest mezi mnou a mezi tebou, mezi otcem mým a mezi otcem tvým. Aj, posílámť teď stříbro a zlato, jdi, zruš smlouvu svou s Bázou králem Izraelským, ať odtrhne ode mne."},{"book":"2 Letopisu","chapter":"16","verse":"4","text":"I uposlechl Benadad krále Azy, a poslal knížata s vojsky svými proti městům Izraelským. I dobyli Jon a Dan, též Abelmaim i všech měst Neftalímových, v nichž měli sklady."},{"book":"2 Letopisu","chapter":"16","verse":"5","text":"To když uslyšel Báza, přestal stavěti Ráma, a zanechal díla svého."},{"book":"2 Letopisu","chapter":"16","verse":"6","text":"V tom Aza král pojal všecken lid Judský, a pobrali kamení z Ráma i dříví, z něhož stavěl Báza, a vystavěl z něho Gabaa a Masfa."},{"book":"2 Letopisu","chapter":"16","verse":"7","text":"V ten pak čas přišel Chanani prorok k Azovi králi Judskému, a řekl jemu: Že jsi zpolehl na krále Syrského, a nezpolehl jsi na Hospodina Boha svého, proto ušlo vojsko krále Syrského z ruky tvé."},{"book":"2 Letopisu","chapter":"16","verse":"8","text":"Zdaliž jsou Chussimští a Lubimští neměli vojsk velmi velikých, s vozy a jezdci náramně mnohými? A když jsi zpolehl na Hospodina, vydal je v ruku tvou."},{"book":"2 Letopisu","chapter":"16","verse":"9","text":"Oči zajisté Hospodinovy spatřují všecku zemi, aby dokazoval síly své při těch, kteříž jsou k němu srdce upřímého. Bláznivě jsi učinil v té věci, protož od toho času budou proti tobě války."},{"book":"2 Letopisu","chapter":"16","verse":"10","text":"Tedy rozhněvav se Aza na proroka, dal ho do vězení; nebo se byl rozhněval na něj pro tu věc. A utiskal Aza některé z lidu toho času."},{"book":"2 Letopisu","chapter":"16","verse":"11","text":"O jiných pak věcech Azových, prvních i posledních, zapsáno jest v knize o králích Judských a Izraelských."},{"book":"2 Letopisu","chapter":"16","verse":"12","text":"Potom léta třidcátého devátého kralování svého nemocen byl Aza na nohy své těžkou nemocí, a však v nemoci své nehledal Boha, ale lékařů."},{"book":"2 Letopisu","chapter":"16","verse":"13","text":"A tak usnul Aza s otci svými, a umřel léta čtyřidcátého prvního kralování svého."},{"book":"2 Letopisu","chapter":"16","verse":"14","text":"A pochovali jej v hrobě jeho, kterýž byl vytesal sobě v městě Davidově, a položili ho na lůžku, kteréž byl naplnil vonnými věcmi a mastmi dílem apatykářským připravenými. I pálili to jemu ohněm velmi velikým."}]}