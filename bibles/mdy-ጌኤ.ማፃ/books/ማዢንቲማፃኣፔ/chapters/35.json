{"data":[{"book":"ማዢንቲ ማፃኣፔ","chapter":"35","verse":"1","text":"ፆኦሲ ያይቆኦቤም፦ «ሃሢ ዔቂ ቤኤቴኤሌ ዓኣዺጋፓ ዒኢካ ናንጌ፤ ሚና ኔ ቶይዲ ዔኤሳዎይዳፓ ዓኣሺንቲ ኔ ዓኣዼያና ኔኤም ጴዼ ፆኦዛሢ፥ ታኣም ዒንጎ ባኣዚ ዒንጊ ካኣሽኮ ቤሲ ሹቺና ዒኢካ ኮሼ» ጌዔኔ። 35፡1 ማዢ. ማፃ 28፡11-17።"},{"book":"ማዢንቲ ማፃኣፔ","chapter":"35","verse":"2","text":"ዬያሮ ያይቆኦቤ ዒዛኮ ማኣሮ ዓሶና ዒዛና ዎላ ዓኣ ዓሶናም፦ «ዒንሢ ኮራ ዓኣ ሜሌ ፆኦዞ ቢያ ባይዙዋቴ፤ ዒንሢያ ጌኤሹዋቴ፤ ሃሣ ጌኤሺ ዓፒላ ማይንቱዋቴ፤"},{"book":"ማዢንቲ ማፃኣፔ","chapter":"35","verse":"3","text":"ሃካፓ ኑ ዔቂ ቤኤቴኤሌ ዓኣዻንዳኔ፤ ሃያኮ ቤርታ ታ ሜታዼ ዎዶና ታና ማኣዴሢና ታ ዓኣዼ ቤዞ ቢያይዳ ታ ኮራፓ ዱማዺባኣ ፆኦሲም ዒንጎ ባኣዚ ዒንጊ ካኣሽኮ ቤሲ ዒኢካ ታ ኮሻንዳኔ» ጌዔኔ።"},{"book":"ማዢንቲ ማፃኣፔ","chapter":"35","verse":"4","text":"ዬያሮ ዔያቶኮ ካኣሽኮ ሜሌ ፆኦዞ ቢያ ዔኪ ሙኪ ያይቆኦቤም ዔያታ ዒንጌኔ፤ ዬያጉዲ ሃሣ ዔያቶኮ ዋዮይዳ ዓኣሦና ጉዴቻሢያ ቢያ ኬሲ ዒዛም ዒንጋዛ፥ ዒዚ ዬያ ቢያ ዔካዖ ሴኬሜ ዓጮይዳ ዓኣ ሻኣቦ ዴማ ዱኡኬኔ።"},{"book":"ማዢንቲ ማፃኣፔ","chapter":"35","verse":"5","text":"ዬካፓ ያይቆኦቤንታ ናኣቶንታ ዬኖ ቤዞ ሃሺ ዴንዳኒ ዔቄኔ፤ ፆኦሲ ዬኖ ዓጮይዳ ዓኣ ዓሶ ዑፃ ዒጊቹሞና ዲቃቲሢና ጌልዜሢሮ ዖኦኒያ ዔያቶ ዳውሳኒ ጫርቂባኣሴ።"},{"book":"ማዢንቲ ማፃኣፔ","chapter":"35","verse":"6","text":"ያይቆኦቤ ዒዛና ዓኣ ዓሶና ዎላ ሎኦዛ ዴንዲ ሄሌኔ፤ ዬና ቤዜላ ቤኤቴኤሌኬ፤ ዒዛ ዓጬላ ካኣናኔይዳ ዓኣ ቤሲኬ።"},{"book":"ማዢንቲ ማፃኣፔ","chapter":"35","verse":"7","text":"ያይቆኦቤ ዒኢካ ፆኦሲም ዒንጎ ባኣዚ ዒንጊ ካኣሽኮ ቤሲ ኮሻዖ «ዔልቤኤቴኤሌ»35፡7 ዔልቤኤቴኤሌ ጌይፃ፦ ዔብሬ ዓሶ ሙኡቺና «ቤኤቴኤሌ ፆኦሲ» ጌይሢኬ። ጌዒ ሱንሢ ጌሤኔ፤ ዓይጎሮ ጌዔቶ ቤርታ ዒዚ ዒሾ ኮራፓ ዓኣሺንቲ ዓኣዼያና ፆኦሲ ዒዛና ካኣሜሢ ዬኖ ቤዜሎይዳ ማዔሢሮኬ።"},{"book":"ማዢንቲ ማፃኣፔ","chapter":"35","verse":"8","text":"ዒኢካ ዒርቢቃኮ ማዾ ማዻ ዲቦራ ጎዖዛ ሃይቄኔ፤ ዒዛ ቤኤቴኤሌኮ ዓባ ኬስኪ ጌላሢኮ ዾኦሎ ዛሎና ዓኣ ሻኣባሢ ዴማ ዱኡቴሢሮ፥ ዬይ ሚፃሢ ዬኤፒ ሻኣቢ ጌይንቴኔ።"},{"book":"ማዢንቲ ማፃኣፔ","chapter":"35","verse":"9","text":"ያይቆኦቤ ሜሶፖታሚያ ዓጫፓ ማዔ ዎዶና ፆኦሲ ዒዛም ላሚ ጴዺ ዓንጄኔ።"},{"book":"ማዢንቲ ማፃኣፔ","chapter":"35","verse":"10","text":"ሃሣ ጊንሣ፦ «ሃሢ ሱንፃ ኔኤኮ ያይቆኦቤኬ፤ ሃካፓ ሴካ ጋዓንቴ ሱንፃ ኔኤኮ ዒስራዔኤሌ ጌይንታንዳኔ፥ ያይቆኦቤ ጌይንቲ ኔ ዔኤሊንታዓኬ» ጌዒ፥ ፆኦሲ ያይቆኦቤኮ ሱንፆ «ዒስራዔኤሌ» ጌዒ ጌሤኔ። 35፡10 ማዢ. ማፃ 32፡28።"},{"book":"ማዢንቲ ማፃኣፔ","chapter":"35","verse":"11","text":"ላሚ ሃሣ ፆኦሲ ያይቆኦቤም፦ «ቢያ ባኮ ዳንዳዓ ፆኦዛሢ ታናኬ፤ ሚርጌ ናይ ሾዔ፤ ዜርፃኣ ኔኤኮ ሚርጎንጎ፤ ሚርጌ ዴሬኮ ዓዶ ማዔ፤ ካኣታ ኔ ዜርፃፓ ኬስኮንጎ፤"},{"book":"ማዢንቲ ማፃኣፔ","chapter":"35","verse":"12","text":"ኔ ማዖ ዓብራሃሜና ኔ ዓዶ ዪሳኣቄናም ታ ዒንጌ ዓጮ ኔኤም ታ ዒንጋንዳኔ፤ ሃኖ ዓጬሎ ኔኤኮ ጊንፃፓ ሙካ ዜርፆም ታ ዒንጋንዳኔ» ጌዔኔ። 35፡12 ማዢ. ማፃ 17፡4-8።"},{"book":"ማዢንቲ ማፃኣፔ","chapter":"35","verse":"13","text":"ፆኦሲ ያይቆኦቤና ዎላ ጌስታዖ ዬኖ ቤዛፓ ሌካ ዔቂ ዓኣዼኔ።"},{"book":"ማዢንቲ ማፃኣፔ","chapter":"35","verse":"14","text":"ያይቆኦቤ ፆኦሲና ዎላ ጌስቴ ቤዞይዳ ማላታ ማዓንዳጉዲ ሹቺ ዻኣባዖ ሹጬሎ ፆኦሲም ዱማሳኒ ዎይኔይዳፓ ኮሾና ዑሺንታ ዛይቴያ ሹጮ ዑፆይዳ ዋሄኔ፤"},{"book":"ማዢንቲ ማፃኣፔ","chapter":"35","verse":"15","text":"ያይቆኦቤ ፆኦሲ ዒዛና ጌስቴ ቤዜሎኮ ሱንፆ «ቤኤቴኤሌ» ጌዒ ጌሤኔ። 35፡15 ማዢ. ማፃ 28፡18-19።"},{"book":"ማዢንቲ ማፃኣፔ","chapter":"35","verse":"16","text":"ያይቆኦቤና ማኣሮ ዓሶና ቤቴዔኤሌ ዓጮ ሃሺ ዓኣዼኔ፤ ዬማና ዔያታ ዔፕራታ ጎዖ ቤዜሎ ሄላኒ ዑካዛ ራኣሄሎ ሾይቺ ዓርቄኔ።"},{"book":"ማዢንቲ ማፃኣፔ","chapter":"35","verse":"17","text":"ሾይፃ ዒዞ ሚርጌና ሜታሴ ዎዶና ዒዞ ዓርቂ ዓኣ ላኣሌላ «ራኣሄሌ፥ ሜሌ ዓቲንቄ ናይ ኔ ሾዓንዳሢሮ ዒጊጪፖ ዶዴ!» ዒዞም ጌዔኔ።"},{"book":"ማዢንቲ ማፃኣፔ","chapter":"35","verse":"18","text":"ዒዛ ጋዓንቴ ሃይቃኒ ሳዛ ጋሽካዖ ሃይቃንዳሢኮ ቤርታ ናዓሢኮ ሱንፆ «ቢኒዖኦኒ»35፡18 ቢኒዖኦኒ ጌይፃ፦ ዔብሬ ዓሶ ሙኡቺና «ሲዮ ናዓሢ» ጌይሢኬ። ጋዓዛ፥ ዓዳሢ ጊንሣ «ቢኢኒዓሜ»35፡18 ቢኢኒዓሜ ጌይፃ፦ ዔብሬ ዓሶ ሙኡቺና «ቢኢኒያሚኔ» ጌይሢ ማዓዛ ቡሊፃ «ኮሺ ባሊቲ ዓኣ ናዓሢ» ጌይሢኬ። ጌዔኔ።"},{"book":"ማዢንቲ ማፃኣፔ","chapter":"35","verse":"19","text":"ዬማፓ ቤዞማና ራኣሄላ ሃይቂ፥ ዔፕራታ ዓኣዻ ጎይፆ ዓጫ ዱኡቴኔ፤ ዬና ቤዜላ ሃኖ ቤኤቴሌሄሜ ጌይንታዞኬ።"},{"book":"ማዢንቲ ማፃኣፔ","chapter":"35","verse":"20","text":"ያይቆኦቤ ማቾ ራኣሄሎኮ ዱኡፖ ዑፃ ማላታ ማዓንዳጉዲ ሹቺ ዻኣቤኔ። ዬይ ዻኣባ ሃኖ ሄላንዳኣና ዬይ ራኣሄሎ ዱኡፖታሢ ዔርዛኔ።"},{"book":"ማዢንቲ ማፃኣፔ","chapter":"35","verse":"21","text":"ዬካፓ ያይቆኦቤ ዓኣዺ ዔዴሬ ጌይንታ ሹጮና ዼጊሲ ኮሾና ቤዞኮ ሶ ሱካ ዓፒላፓ ማዦና ማኣሮ ዾቂ ዒኢካ ዱንኪ ዴዔኔ።"},{"book":"ማዢንቲ ማፃኣፔ","chapter":"35","verse":"22","text":"ያይቆኦቤ ዬኖ ዓጬሎይዳ ናንጋንቴ፥ ዒዛኮ ናኣዚ ቶይዲ ሮኦቤኤሌ ዒዛኮ ጊንፃኣ ማቾ፥ ባኣላና ዎላ ላሄሢ ዒ ዋይዜኔ። ያይቆኦቤኮ ዓቲንቆ ናኣታ ታጶ ላምዖኬ። 35፡22 ማዢ. ማፃ 49፡4።"},{"book":"ማዢንቲ ማፃኣፔ","chapter":"35","verse":"23","text":"ያይቆኦቤ ማቾ ሊያ ናኣታ፦ ቶይዳሢ ሮኦቤኤሌ ማዓዛ ሃንጎዋታ ሲሞኦኔ፥ ሌዊ፥ ዪሁዳ፥ ዪሳኮኦሬንታ ዛብሎኦኔንታኬ።"},{"book":"ማዢንቲ ማፃኣፔ","chapter":"35","verse":"24","text":"ራኣሄሎ ናኣታ፦ ዮሴፔና ቢኢኒዓሜናኬ።"},{"book":"ማዢንቲ ማፃኣፔ","chapter":"35","verse":"25","text":"ራኣሄሎም ማዾ ማዻ ባኣላ ናኣታ፦ ዳኣኔና ኒፕታኣሌኤሜናኬ።"},{"book":"ማዢንቲ ማፃኣፔ","chapter":"35","verse":"26","text":"ሊያም ማዾ ማዻ ዚሊፓ ጎዖዜሎ ናኣታ፦ ጋኣዴና ዓሴኤሬናኬ። ዬንሢ ዓቲንቆ ናኣቶንሢ ያይቆኦቤ ሜሶፖታሚያይዳ ዓኣንቴ ሾይንቴያኬ።"},{"book":"ማዢንቲ ማፃኣፔ","chapter":"35","verse":"27","text":"ያይቆኦቤ ኬብሮኦኔ ዓጫ፥ ሜሚሬይዳ ናንጋ ፔ ዓዶ ዪሳኣቄ ኮራ ዓኣዼኔ፤ ዬና ቤዛ ዓብራሃሜና ዪሳኣቄና ናንጌ ቤዞኬ። 35፡27 ማዢ. ማፃ 13፡18።"},{"book":"ማዢንቲ ማፃኣፔ","chapter":"35","verse":"28","text":"ዪሳኣቄ ፄኤታና ሳሊታሚና ሌዔ ናንጋዖ፥"},{"book":"ማዢንቲ ማፃኣፔ","chapter":"35","verse":"29","text":"ሚርጌ ጋርቺ ሃይቃዛ ዒዛኮ ናኣታ ዔኤሳዎና ያይቆኦቤና ዒዛ ዱኡኬኔ።"}]}