{"data":[{"book":"يَيَ","chapter":"13","verse":"1","text":"بٍينُن سَيَمَلٍكّ دَنفِ سَلِ شَ عَ لِ، عِسَ نَشَ عَ كٌلٌن عَ فبٍ مُ نُ لُشِ عَ شَ كٍلِ دُنِحَ مَ فبِلٍنقٍ رَ بَبَ عَلَ مَ. عَ قْشِرَبِرّيٍ عَ نَشٍيٍ سْتْ دُنِحَ مَ، نٍيٍ نُ رَقَن عَ مَ. هَن عَ قَشَ تّمُي نَشّ، عٍ شَ شَنُنتٍيَ نُ نَ عَ بّ."},{"book":"يَيَ","chapter":"13","verse":"2","text":"نُنمَرٍ، عٍ بِرِن نُ عٍ دّفٍقٍ. عِبُلِسَ حَن نُ بَرَ سٌ سِمْن عِسِكَرِيٌتِ شَ دِ يُدَ سِ شَشِلِ كُي، عَ شَ عِسَ يَنقَ."},{"book":"يَيَ","chapter":"13","verse":"3","text":"عِسَ تٌ نُ عَ كٌلٌن عَ بَبَ عَلَ بَرَ قٍ بِرِن سَ عَ سَفٌي، عَ مَن تٌ عَ كٌلٌن عَ عَ كٍلِشِ عَلَ نَن مَ، عَ مَن فبِلٍنقٍ عَ تَن نَن مَ،"},{"book":"يَيَ","chapter":"13","verse":"4","text":"عَ نَشَ كٍلِ عٍ دّفٍدٍ، عَ عَ شَ دٌنمَ قَرِ عِفٌرٌي بَ عَ مَ، عَ قَ دُفِ ندٍ شِرِ عَ تَفِ."},{"book":"يَيَ","chapter":"13","verse":"5","text":"عَ نَشَ يٍ سَ ثَانِ كُي، عَ قَ سٌ عَ قْشِرَبِرّيٍ سَنيِيٍ مَشَقٍ، عَ نُ عٍ مَقُرُكُ نَ دُفِ رَ."},{"book":"يَيَ","chapter":"13","verse":"6","text":"عَ تٌ سِمْن ثِيّرِ لِ، نَ نَشَ عَ قَلَ عَ بّ، «مَرِفِ، عِ وَشِ نّ عِ شَ ﭑ تَن سَنيِيٍ مَشَ؟»"},{"book":"يَيَ","chapter":"13","verse":"7","text":"عِسَ نَشَ عَ يَابِ، «ﭑ نَشَن نَبَقٍ يِ كِ، عِ مُ عَ قَهَامُمَ يِ وَشَتِ تَن مَ، كْنْ عِ قَمَ نّ عَ كُي كٌلٌندٍ يَرٍ.»"},{"book":"يَيَ","chapter":"13","verse":"8","text":"ثِيّرِ نَشَ عَ قَلَ عَ بّ، «عَدٍ، عِ تَن مُ ﭑ سَنيِ مَشَمَ قٍوٌ!» عِسَ نَشَ عَ يَابِ، «شَ ﭑ مُ عِ سَنيِيٍ مَشَ، وٌن مُ لُمَ قٍ كٍرٍن سْنْن.»"},{"book":"يَيَ","chapter":"13","verse":"9","text":"سِمْن ثِيّرِ نَشَ عَ قَلَ عَ بّ، «ﭑ مَرِفِ، شَ عَ نَ نَ كِ نّ، عِ نَشَ ﭑ سَنيِ فبَنسَن شَ مَشَ. عِ شَ ﭑ بّلّشّيٍ نُن ﭑ شُنيِ بِرِن مَشَ.»"},{"book":"يَيَ","chapter":"13","verse":"10","text":"عِسَ نَشَ عَ يَابِ، «مِشِ نَشَن بَرَ عَ مَشَ، عَ هَيِ مُ نَ عَ قَتٍ مَشَقٍ مَ بَقٍ عَ سَنيِ رَ. عَ حَن بَرَ سّنِيّن قٍوٌ! وٌ سّنِيّنشِ، كْنْ وٌ بِرِن مُ عَ رَ.»"},{"book":"يَيَ","chapter":"13","verse":"11","text":"عَ عَ قَلَ نّ عَ عٍ بِرِن مُ سّنِيّنشِ، بَرِ مَ عَ عَ قْشِرَبِرّ كٌلٌن نَشَن قَمَ عَ يَنقَدٍ."},{"book":"يَيَ","chapter":"13","verse":"12","text":"عِسَ تٌ فّ عٍ سَنيِيٍ مَشَدٍ، عَ مَن نَشَ عَ شَ دٌنمَ قَرِ عِفٌرٌي رَفٌرٌ عَ مَ، عَ مَن عَ مَفٌرٌ عٍ دّفٍدٍ، عَ عَ قَلَ عٍ بّ، «ﭑ نَشَن نَبَشِ وٌ بّ يِ كِ، وٌ عَ قَهَامُشِ؟"},{"book":"يَيَ","chapter":"13","verse":"13","text":"وٌ تٌ عَ قَلَمَ ﭑ بّ ‹كَرَ مْشْ›، شَ نَ مُ عَ رَ ‹مَرِفِ›، وٌ نْندِ نَن عَ رَ، بَرِ مَ نَ نَن يَتِ ﭑ نَ."},{"book":"يَيَ","chapter":"13","verse":"14","text":"نَ كُي، ﭑ تَن نَشَن قِندِشِ وٌ مَرِفِ نُن وٌ كَرَ مْشْ رَ، شَ ﭑ تَن بَرَ وٌ سَنيِيٍ مَشَ، وٌ قَن لَن نّ وٌ شَ وٌ بٌرٍ سَنيِيٍ مَشَ."},{"book":"يَيَ","chapter":"13","verse":"15","text":"ﭑ نَشَن نَبَشِ وٌ بّ، عَ شَ قِندِ مِسَالِ نَن نَ، عَلَكٌ وٌ قَن شَ نَ مْولِ نَن نَبَ وٌ بٌرٍ تَفِ."},{"book":"يَيَ","chapter":"13","verse":"16","text":"ﭑ شَ عَ قَلَ وٌ بّ عَ نْندِ كِ مَ، كٌنيِ مُ دَنفِ عَ مَرِفِ رَ، شّيرَ قَن مُ دَنفِ عَ شّيمَ رَ."},{"book":"يَيَ","chapter":"13","verse":"17","text":"وٌ تٌ بَرَ قَهَامُي سْتْ يِ قٍيٍ مَ، هّيرِ نَ وٌ بّ شَ وٌ عٍ رَبَ.»"},{"book":"يَيَ","chapter":"13","verse":"18","text":"«ﭑ مُ وٌ بِرِن شَ مَ. ﭑ تَن نَشَن وٌ سُفَندِشِ، ﭑ وٌ كٌلٌن. كْنْ نَشَن نَ كِتَابُي كُي، قٌ عَ شَ كَمَلِ نّ، عَ تٌ سّبّشِ، ‹مُشُ نُن نَشَن بّلّشّ نَ لٍنفٍ كٍرٍن كُي، نَ بَرَ عَ كٌبٍ سٌ ﭑ نَ.›"},{"book":"يَيَ","chapter":"13","verse":"19","text":"ﭑ نَ قٍ قَلَشِ نّ وٌ بّ بٍينُن عَ شَ رَبَ، عَلَكٌ عَ رَبَ تّمُي وٌ شَ عَ كٌلٌن عَ ﭑ تَن نَن نَ نَشَن نَ عَبَدَن."},{"book":"يَيَ","chapter":"13","verse":"20","text":"ﭑ شَ عَ قَلَ وٌ بّ عَ نْندِ كِ مَ، نَشَن يٌ نَ ﭑ مَ شّيرَ رَ سّنّ، عَ ﭑ تَن نَن نَسّنّشِ. نَشَن يٌ نَ ﭑ قَن نَسّنّ، نَ كَنيِ ﭑ شّيمَ نَن نَسّنّشِ.»"},{"book":"يَيَ","chapter":"13","verse":"21","text":"عَ نَ قَلَ شَنبِ، عِسَ بْحّ نَشَ سُننُن، عَ قَ عَ قَلَ، «ﭑ شَ عَ قَلَ وٌ بّ عَ نْندِ كِ مَ، مِشِ كٍرٍن نَ وٌ يَ مَ، عَ ﭑ يَنقَمَ نّ، عَ ﭑ سَ كُنتِفِيٍ بّلّشّ.»"},{"book":"يَيَ","chapter":"13","verse":"22","text":"عَ قْشِرَبِرّيٍ نَشَ عٍ بٌرٍ مَتٌ، عٍ مُ عَ كٌلٌن عِسَ نُ مِشِ يٌ شَ قٍ قَلَقٍ."},{"book":"يَيَ","chapter":"13","verse":"23","text":"عِسَ قْشِرَبِرّ، عَ نَشَن شَنُشِ، عَ نُ نَ عَ قّ مَ تٍيبِلِ رَ."},{"book":"يَيَ","chapter":"13","verse":"24","text":"نَ كُي، سِمْن ثِيّرِ نَشَ عَ بّلّشّ مَفِرَ نَ بّ، عَ شَ عِسَ مَشْرِن عَ كَنيِ مَ، عِسَ نُ بَشِ نَشَن مَ قٍ قَلَدٍ."},{"book":"يَيَ","chapter":"13","verse":"25","text":"نَ قْشِرَبِرّ نَشَ عَ مَسٌ عِسَ رَ، عَ عَ مَشْرِن، «مَرِفِ، ندٍ عَ رَ؟»"},{"book":"يَيَ","chapter":"13","verse":"26","text":"عِسَ نَشَ عَ يَابِ، «ﭑ نُ تَامِ رَفٌرٌ بْرّ شْورَ، ﭑ عَ سٌ مِشِ نَشَن يِ رَ، عَ تَن نَن نَ كِ.» عِسَ تٌ فّ نَ قَلَدٍ، عَ نَشَ تَامِ رَ سِن بْرّ شْورَ، عَ عَ سٌ سِمْن عِسِكَرِيٌتِ شَ دِ يُدَ سِ يِ رَ."},{"book":"يَيَ","chapter":"13","verse":"27","text":"يُدَ سِ تٌ نَ تَامِ رَ سُشُ، سٍنتَنّ نَشَ عَ بْحّ مَسَرَ كٍرٍن نَ. عِسَ نَشَ عَ قَلَ عَ بّ، «عِ وَ مَ نَشَن نَبَقٍ، عَ رَبَ مَقُرٍن مَقُرٍن.»"},{"book":"يَيَ","chapter":"13","verse":"28","text":"نَشٍيٍ نُ مَفٌرٌشِ عٍ دّفٍدٍ، عٍ سٍسٍ مُ عَ كٌلٌن عِسَ نَ قَلَقٍ عَ بّ قٍ نَشَن مَ."},{"book":"يَيَ","chapter":"13","verse":"29","text":"يُدَ سِ تٌ قِندِ عٍ شَ كْبِرِ رَفَتّ رَ، ندٍيٍ نَشَ عَ مَحْشُن عَ عِسَ نُ عَ شّيقٍ سَرٍ ندٍ سٌدٍ سَلِ شَ قٍ رَ، شَ نَ مُ عَ رَ عَ شَ سَ مِسِكِينّيٍ كِ."},{"book":"يَيَ","chapter":"13","verse":"30","text":"يُدَ سِ تٌ نَ تَامِ شُنتُنيِ رَ سُشُ، عَ نَشَ مِنِ كٍرٍن نَ. كْي نُ بَرَ سٌ."},{"book":"يَيَ","chapter":"13","verse":"31","text":"يُدَ سِ تٌ مِنِ، عِسَ نَشَ عَ مَسٍن، «وَشَتِ بَرَ عَ لِ قَ، عَدَ مَ شَ دِ شَ شُننَكٍلِ شَ مَكّنّن، عَلَ قَن شَ نْرّ شَ مَكّنّن عَ سَابُي رَ."},{"book":"يَيَ","chapter":"13","verse":"32","text":"عَلَ شَ نْرّ تٌ مَكّنّنمَ عَ سَابُي رَ، عَلَ يّتّ قَن عَدَ مَ شَ دِ شَ شُننَكٍلِ مَكّنّنمَ نّ. عَ قَقٍ نَ نَن نَبَدٍ يَكْسِ."},{"book":"يَيَ","chapter":"13","verse":"33","text":"ﭑ مَ دِيٍ، عَ فبٍ مُ لُشِ ﭑ شَ كٍلِ وٌ شُن مَ. وٌ ﭑ قٍنمَ نّ، كْنْ ﭑ نَشَن قَلَ يُوِقِ كُنتِفِيٍ بّ، ﭑ قَ نَ نَن قَلَمَ وٌ قَن بّ، ‹ﭑ سِفَمَ دّننَشّ، وٌ تَن مُ نْمَ سِفَدٍ نَا.›»"},{"book":"يَيَ","chapter":"13","verse":"34","text":"«ﭑ شَ يَامَرِ نّينّ قِ وٌ مَ؛ وٌ شَ وٌ بٌرٍ شَنُ نّ. ﭑ تَن وٌ شَنُشِ كِ نَشّ، وٌ قَن شَ وٌ بٌرٍ شَنُ نَ كِ."},{"book":"يَيَ","chapter":"13","verse":"35","text":"دُنِحَ بِرِن وٌ كٌلٌنمَ ﭑ قْشِرَبِرّيٍ رَ نَ قٍ نَن مَ، شَ وٌ وٌ بٌرٍ شَنُ.»"},{"book":"يَيَ","chapter":"13","verse":"36","text":"سِمْن ثِيّرِ نَشَ عَ مَشْرِن، «مَرِفِ، عِ سِفَمَ مِندٍن؟» عِسَ نَشَ عَ يَابِ، «ﭑ سِفَقٍ دّننَشّ، عِ مُ نْمَ بِرَدٍ ﭑ قْشْ رَ سِندٍن، كْنْ عِ قَن قَمَ بِرَدٍ ﭑ قْشْ رَ هَن نَا.»"},{"book":"يَيَ","chapter":"13","verse":"37","text":"سِمْن ثِيّرِ مَن نَشَ عَ مَشْرِن، «مَرِفِ، مُنقٍ رَ ﭑ مُ نْمَ بِرَدٍ عِ قْشْ رَ يَكْسِ؟ ﭑ تِنشِ ﭑ شَ قَشَ عِ شَ قٍ رَ!»"},{"book":"يَيَ","chapter":"13","verse":"38","text":"عِسَ نَشَ عَ يَابِ، «عِ تِنشِ عِ شَ قَشَ ﭑ مَ قٍ رَ؟ ﭑ شَ نْندِ يَتِ نَن قَلَ عِ بّ، بٍينُن كٌنكٌرٍ شَ عَ رَتٍ، عِ عِ يّتّ رَ سَنمَ نّ ﭑ مَ سَنمَيَ سَشَن.»"}]}