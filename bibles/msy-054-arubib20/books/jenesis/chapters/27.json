{"data":[{"book":"Jenesis","chapter":"27","verse":"1","text":"Ezɨ dughiar kamɨn Aisak ghurigha an damaziba ikufi. Ezɨ a uan otarir ekiam Ison diazɨ a izima an a mɨgɨa ghaze, “Nan otarim.”"},{"book":"Jenesis","chapter":"27","verse":"2","text":"Ezɨ Aisak ghaze, “Nɨ nan gan, kɨ bar ghurigha ovengamin dughiam bar roghɨra ize."},{"book":"Jenesis","chapter":"27","verse":"3","text":"Kamaghɨn nɨ uan asɨziba burir barir pim ko bariba inigh ruarimɨn mangɨ, egh na bagh asɨzitam batogh a mɨsokegh."},{"book":"Jenesis","chapter":"27","verse":"4","text":"Egh na bagh asɨzim isamigh dagher aghuir kɨ ifongezim inigh na bagh izɨ. Eghtɨ kɨ anemegh deravɨra nɨ damigh egh gɨn ovengam.”"},{"book":"Jenesis","chapter":"27","verse":"5","text":"Ezɨ dughiar kamɨn Aisak Iso mɨgeima Rebeka oraki. Ezɨ Iso asɨzibar amuasa ghuzɨ,"},{"book":"Jenesis","chapter":"27","verse":"6","text":"Rebeka kamagh Jekop mɨgei, “Kɨ datɨrɨghɨrama orazi, nɨn afeziam kamagh Iso mɨgei,"},{"book":"Jenesis","chapter":"27","verse":"7","text":"nɨ na bagh asɨzitam inigh izɨ na bagh a isamigh. Eghtɨ kɨ aneremeghɨva, Ikiavɨra Itir Godɨn damazimɨn deragh nɨ damighvɨrama, egh gɨn ovengam.”"},{"book":"Jenesis","chapter":"27","verse":"8","text":"Egha Rebeka maghɨra kamaghɨn mɨgei, “Nan otarim, nɨ na baregh egh bizir kɨ nɨ mɨkɨmamim na damu."},{"book":"Jenesis","chapter":"27","verse":"9","text":"Nɨ mangɨ memen igiar pumuning inigh izɨ, eghtɨ kɨ aning isamighɨva nɨn afeziam bar ifongezɨ moghɨn a bagh dagher aghuiba isamam."},{"book":"Jenesis","chapter":"27","verse":"10","text":"Eghtɨ nɨ a inigh uan afeziam bagh mangɨtɨ an anemam, egh deragh nɨ damighvɨrama, gɨn ovengam.”"},{"book":"Jenesis","chapter":"27","verse":"11","text":"Ezɨ Jekop kamagh uan amebam mɨgei, “Nɨ kamagh fo Iso a gumazir arɨzɨvatarim, ezɨ nan mɨkarzim arɨzɨvatarizir pu."},{"book":"Jenesis","chapter":"27","verse":"12","text":"Nan afeziam nan suighsuigh egh fogham, kɨ a gifari, egh a deravɨra na damuan fɨrɨn, a ua na gasɨghasigham.”"},{"book":"Jenesis","chapter":"27","verse":"13","text":"Ezɨ an amebam ghaze, “Nan otarim, nɨ, kɨ nɨ mɨgei moghɨn damu. Egh mangɨ na bagh memening inigh. Bizir nɨ gasɨghasɨghamba, da nɨ giran kogham, da na giram, nɨ puvatɨ.”"},{"book":"Jenesis","chapter":"27","verse":"14","text":"Ezɨ a ghua aning inigha egha iza uan amebam ganɨngi, ezɨ Rebeka an afeziam damasa bar ifongezɨ moghɨrama a dagheba isai."},{"book":"Jenesis","chapter":"27","verse":"15","text":"Rebekan otarir ekiam Iso, a faragha uan korotiar aghuiba isa amebamɨn purirpenim gatɨzɨ da iti. Ezɨ datɨrɨghɨn Rebeka da inigha uan otarir dozim Jekop gaghui."},{"book":"Jenesis","chapter":"27","verse":"16","text":"Egha a memen igiabar arɨziba an agharibagh arigha, an tuemɨn danganir arɨziba puvatɨzibagh aghui."},{"book":"Jenesis","chapter":"27","verse":"17","text":"Egha Rebeka dagher isɨngtɨzir kaba ko bretɨn tueziba isa Jekop ganɨngi."},{"book":"Jenesis","chapter":"27","verse":"18","text":"Ezɨ Jekop uan afeziam bagha ghuava an dɨa ghaze, “Afeziam!”"},{"book":"Jenesis","chapter":"27","verse":"19","text":"Jekop a ikaragha ghaze, “Kɨ nɨn otarir ivariam Iso. Kɨ nɨ mɨkemezɨ moghɨrama amigha gɨfa. Ezɨ nɨ dɨkavigh kɨ nɨ bagha inigha izezir asɨzim amegh egh deragh na damu.”"},{"book":"Jenesis","chapter":"27","verse":"20","text":"Ezɨ Aisak ghaze, “Nan otarim, nɨ manmaghɨra zuamɨra asɨzir kam bato?”"},{"book":"Jenesis","chapter":"27","verse":"21","text":"Ezɨ Aisak a mɨgɨa ghaze, “Nɨ nan boroghɨn izɨtɨ, kɨ nɨn suighsuigh foka, nɨ guizbangɨra Iso, o puvatɨ?”"},{"book":"Jenesis","chapter":"27","verse":"22","text":"Ezɨ Jekop sɨvagha uan afeziamɨn boroghɨn ghu, ezɨ an an suigha ghaze, “Nɨn tiarim a Jekopɨn tiarimɨn mɨrara mɨgei, ezɨ nɨn aghariba kɨ dar suigha dar barazi, da mati Ison aghariba.”"},{"book":"Jenesis","chapter":"27","verse":"23","text":"Ezɨ an aghariba Ison agharibar mɨn arɨzɨvatari, ezɨ Aisak kamaghɨn fozir pu, kar Jekop. Kamaghɨn amizɨ a deragha a damuasa,"},{"book":"Jenesis","chapter":"27","verse":"24","text":"egha uam an azara, “Nɨ guizbangɨra Iso, o puvatɨ?”"},{"book":"Jenesis","chapter":"27","verse":"25","text":"Ezɨ Aisak ghaze, “Nɨ na bagh asɨzitaba inigh izɨ. Kɨ damegh gɨvagh egh arazir aghuimɨn nɨ damuam.”"},{"book":"Jenesis","chapter":"27","verse":"26","text":"Ezɨ an afeziam a mɨgɨa ghaze, “Nan otarim, nɨ nan boroghɨn izɨ nan toregh.”"},{"book":"Jenesis","chapter":"27","verse":"27","text":"Ezɨ an an torima Aisak an korotiabar mughuriam baregha deravɨrama a gami. Egha ghaze:"},{"book":"Jenesis","chapter":"27","verse":"28","text":"Kɨ Godɨn azai, a dɨmagaribar ghuariabar dɨpabar amutɨ"},{"book":"Jenesis","chapter":"27","verse":"29","text":"Kɨ kamaghɨn Godɨn azai, nguazimɨn itir gumazamiziba"},{"book":"Jenesis","chapter":"27","verse":"30","text":"Ezɨ Aisak deragha Jekop gamizɨ, a zuima, dughiar kamra an avebam Iso asɨzibagh amigha uamategha izi."},{"book":"Jenesis","chapter":"27","verse":"31","text":"Egha a uaghan dagher isɨngtɨzir mabagh amigha uan afeziam bagha da inigha izi. Egha ghaze, “Afeziam, nɨ dɨkavigh daperagh asɨzir kɨ nɨ bagha inigha izir katabar ameghɨva, deraghvɨra na damu.”"},{"book":"Jenesis","chapter":"27","verse":"32","text":"Ezɨ Aisak an azara, “Nɨ tina?” Ezɨ a ghaze, “Kɨ nɨn otarir ivariam Iso.”"},{"book":"Jenesis","chapter":"27","verse":"33","text":"Ezɨ Aisak dɨgavir kuram gamigha an mɨkarzim nɨgha, an azara, “Ezɨ kar ti tinara faragha asɨzir mam mɨsuegha na bagha a inigha ize? Ezɨ kɨ anemegha gɨvazɨ nɨ oto. Ezɨ kɨ deragha a gamigha gɨfa, eghtɨ da a ko ikɨ mamaghɨra ikiam!”"},{"book":"Jenesis","chapter":"27","verse":"34","text":"Ezɨ Iso kamaghɨn oregha, a bar puvɨram azia ghaze, “Afeziam, uaghan deragh na damigh!”"},{"book":"Jenesis","chapter":"27","verse":"35","text":"Ezɨ Aisak a ikaragha ghaze, “Nɨn dozim iza na gifarazɨ kɨ deraghavɨram a gami.”"},{"book":"Jenesis","chapter":"27","verse":"36","text":"Ezɨ Iso ghaze, “A faragha na gifaragha, datɨrɨghɨn ua na gifara. Ezɨ an ziam Jekop.27:36 Hibrun akamɨn, ziar kam Jekop, mong akar kamɨn mɨrara ghu, “An danganim ini.” Ziar kam Jekop an amir arazibar mɨrara ghu. A faragha kɨ otarir ivariamɨn mɨn itir danganim na dama a ini, egha datɨrɨghɨn nɨ gifarazɨ nɨ deragha a gami. Ezɨ Afeziam, manmaghɨn ami, nɨ deraghvɨra na damuamin bizitam ua ikɨtɨ, nɨ a inigh na danɨngigh?”"},{"book":"Jenesis","chapter":"27","verse":"37","text":"Ezɨ Aisak a ikaragha ghaze, “A nɨ gativaghamin gavgavim kɨ a ganigha gɨfa, egha kɨ ghaze, nɨn adarazi bar an ingangarir gumazibar ikiam. Egha kɨ witɨn avɨriba ko wainɨn avɨriba a ganigha gɨfa. Ezɨ nan otarim, kɨ datɨrɨghɨn nɨ bagh damuamin biziba bar puvatɨ.”"},{"book":"Jenesis","chapter":"27","verse":"38","text":"Ezɨ Iso uan afeziam mɨgɨavɨra ikia ghaze, “Nɨ ti bizir aghuir vamɨra iti? Nɨ God ko mɨkɨmtɨ, a uaghan deragh na damigh.” A kamagh mɨgɨa egha bar puvɨrama azi."},{"book":"Jenesis","chapter":"27","verse":"39","text":"Ezɨ Aisak a mɨgɨa ghaze:"},{"book":"Jenesis","chapter":"27","verse":"40","text":"Egh nɨ uan mɨdorozir sabamɨn amodoghɨn mɨsogh daghebar amɨ,"},{"book":"Jenesis","chapter":"27","verse":"41","text":"Iso fo, Jekop ifarazɨ, Aisak deragha a gami. Ezɨ bizir kamɨn Iso osemegha Jekopɨn apanimɨn iti. Egha nɨmɨra ghaze, “Nan afeziam ovengamin dughiam roghɨra izi. An oveghtɨ e anefaghɨva, an ikegh gɨvaghɨva, kɨ Jekop mɨsueghtɨ an aremegham.”"},{"book":"Jenesis","chapter":"27","verse":"42","text":"Ezɨ Rebeka Ison mɨgɨrɨgɨar kam baregha, Jekop bagha akam amadagha ghaze, “Nɨ orakigh, nɨn avebam Iso bar nɨn osemegha ikarvagham tuavim buria, nɨ mɨsueghtɨ nɨ aremeghasa nɨghnɨsi."},{"book":"Jenesis","chapter":"27","verse":"43","text":"Kamagh amizɨ, nan otarim, nɨ kɨ nɨ mɨgei moghɨra nɨ bizibar amu. Nɨ zuamɨra dɨkavigh nan tuebam Labanɨn bighan Haranɨn nguibamɨn mangɨ,"},{"book":"Jenesis","chapter":"27","verse":"44","text":"egh a ko ikɨ mangɨtɨ nɨn avebamɨn navim mar amɨragh."},{"book":"Jenesis","chapter":"27","verse":"45","text":"Eghtɨ a nɨ a gamizir bizir kam gɨn amadaka. Eghtɨ gɨn kɨ gumazitam amadaghtɨ a nɨ bagh izɨ ua nɨ inigh izam. Guizbangɨra, nan otarimning dughiar vamɨran ovengan kɨ aghua.”"},{"book":"Jenesis","chapter":"27","verse":"46","text":"Ezɨ Rebeka Aisak mɨgɨa ghaze, “Kɨ Hitian amizir Ison itir kamningɨn aghua. Egh kɨ ti oveghtɨ Jekop uaghan Hitian amizir roghɨra itir katamɨn ikɨtɨ deragham.”"}]}