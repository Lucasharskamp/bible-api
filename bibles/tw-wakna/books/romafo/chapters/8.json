{"data":[{"book":"Romafo","chapter":"8","verse":"1","text":"Enti afɔbu nni hɔ ma wɔn a wɔwɔ Kristo Yesu mu,"},{"book":"Romafo","chapter":"8","verse":"2","text":"efisɛ Honhom Kronkron no ama mo nkwa a efi Kristo Yesu nkyɛn, na agye mo afi mmara a ɛde owu ba."},{"book":"Romafo","chapter":"8","verse":"3","text":"Esiane ɔhonam mmerɛwyɛ nti, Mose Mmara no antumi annye yɛn. Enti Onyankopɔn yɛɛ nea Mmara no antumi anyɛ. Ɔnam nʼankasa ne Ba a ɔsomaa no wɔ onipa bɔnesu so no ba bɛbɔɔ afɔre maa yɛn, na obebuu bɔne atɛn de pepaa yɛn bɔne."},{"book":"Romafo","chapter":"8","verse":"4","text":"Onyankopɔn yɛɛ eyi, sɛnea ɛbɛyɛ a Kristo bɛyɛ Mmara no asɛde ama yɛn, yɛn a yɛnnantew ɔhonam fam, na mmom yɛnantew honhom mu no."},{"book":"Romafo","chapter":"8","verse":"5","text":"Wɔn a ɔhonam mmerɛwyɛ hyɛ wɔn so no dwene bɔne nko ara ho. Wɔn a wɔnam Honhom mu no dwene Honhom de."},{"book":"Romafo","chapter":"8","verse":"6","text":"Wɔn a wɔwɔ ɔhonam mmerɛwyɛ adwene no bewu. Wɔn nso a wɔnam Honhom mu no benya nkwa ne asomdwoe."},{"book":"Romafo","chapter":"8","verse":"7","text":"Adwene a ɛdwene ɔhonam mu no tan Onyankopɔn, efisɛ ɛmmrɛ ne ho ase mma Onyankopɔn mmara; na mpo ɛrentumi."},{"book":"Romafo","chapter":"8","verse":"8","text":"Wɔn a wodwen ɔhonam mu no rentumi nsɔ Onyankopɔn ani."},{"book":"Romafo","chapter":"8","verse":"9","text":"Sɛ Onyankopɔn Honhom te mo mu a, ɛnyɛ ɔhonam mmrɛwyɛ na edi mo so. Na sɛ obi nni Kristo Honhom a, ɔnyɛ Kristo dea."},{"book":"Romafo","chapter":"8","verse":"10","text":"Ɛwɔ mu sɛ bɔne bɛma mo nipadua yi awu de, nanso sɛ Kristo te mo mu a, ne trenee nti mo honhom te ase."},{"book":"Romafo","chapter":"8","verse":"11","text":"Sɛ Onyankopɔn Honhom a onyan Yesu fii awufo mu no te mo mu a, ɛno de, nea onyan Kristo fii awufo mu no nso nam ne Honhom a ɛwɔ mo mu no so bɛma mo nipadua a ewu yi nso nkwa."},{"book":"Romafo","chapter":"8","verse":"12","text":"Enti anuanom, yɛwɔ asodi bi, nanso yɛnyɛ mma ɔhonam no sɛnea ɔpɛ."},{"book":"Romafo","chapter":"8","verse":"13","text":"Sɛ motena ase ma ɔhonam a, mubewu. Nanso sɛ moma Honhom no kum bɔne a nipadua no yɛ a, mubenya nkwa."},{"book":"Romafo","chapter":"8","verse":"14","text":"Wɔn a Onyankopɔn Honhom di wɔn so no yɛ Onyankopɔn mma."},{"book":"Romafo","chapter":"8","verse":"15","text":"Efisɛ moannya honhom a ɛma mo yɛ nkoa bio ma osuro, na mmom moanya mmayɛ Honhom na yɛnam ne so su se, “Abba, Agya!”"},{"book":"Romafo","chapter":"8","verse":"16","text":"Na Honhom no ankasa ne yɛn honhom di adanse sɛ yɛyɛ Onyankopɔn mma."},{"book":"Romafo","chapter":"8","verse":"17","text":"Esiane sɛ yɛyɛ Onyankopɔn mma nti yɛyɛ adedifo; Onyankopɔn adedifo a yɛne Kristo wɔ kyɛfa wɔ mu, nanso gye sɛ yɛne no kyɛ nʼamanehunu ansa na yɛne no akyɛ nʼanuonyam no."},{"book":"Romafo","chapter":"8","verse":"18","text":"Minim sɛ amane a yɛrehu no saa bere yi nyɛ nea wɔde toto anuonyam a wɔbɛhyɛ yɛn no ho."},{"book":"Romafo","chapter":"8","verse":"19","text":"Abɔde nyinaa de anigyina rehwɛ da a Onyankopɔn mma bɛda wɔn ho adi no kwan."},{"book":"Romafo","chapter":"8","verse":"20","text":"Efisɛ bere a emfi abɔde pɛ mu no, wɔnam Onyankopɔn tumi mu buu abɔde fɔ sɛ ɛnnan ade hunu. Nanso na saa anidaso yi wɔ hɔ"},{"book":"Romafo","chapter":"8","verse":"21","text":"sɛ, da bi, abɔde no bɛde ne ho afi nkoayɛ ne ɔporɔw mu na ɛne Onyankopɔn mma anya ahofadi mu anuonyam."},{"book":"Romafo","chapter":"8","verse":"22","text":"Yenim sɛ ebesi saa bere yi abɔde nyinaa pene sɛ ɔpemfo a awo aka no."},{"book":"Romafo","chapter":"8","verse":"23","text":"Nanso ɛnyɛ abɔde nko, na yɛn a yɛwɔ Onyankopɔn Honhom sɛ Onyankopɔn akyɛde no nso si apini bere a yɛretwɛn sɛ Onyankopɔn de yɛn bɛyɛ ne mma. Eyi kyerɛ sɛ yɛbɛde yɛn ho wɔ ɔhonam fam nso."},{"book":"Romafo","chapter":"8","verse":"24","text":"Na wɔnam saa anidaso yi so gyee yɛn nkwa. Sɛ yehu nea yɛn ani da so no de a, na ɛnyɛ anidaso bio. Na hena na nʼani tumi da ade a ɔwɔ dedaw so?"},{"book":"Romafo","chapter":"8","verse":"25","text":"Na sɛ yɛn ani da ade a yɛn nsa nkae so a, yɛde boasetɔ twɛn."},{"book":"Romafo","chapter":"8","verse":"26","text":"Saa ara na Honhom no boa yɛn wɔ yɛn mmerɛwyɛ mu, efisɛ, yennim ɔkwan a wɔfa so bɔ mpae sɛnea ɛsɛ. Honhom no ankasa de apinisi de nsɛm a enni kabea di ma yɛn."},{"book":"Romafo","chapter":"8","verse":"27","text":"Onyankopɔn a ohu nnipa koma mu no nim Honhom no nsusuwii, efisɛ Honhom no nam Onyankopɔn pɛ so di ma Onyankopɔn mma wɔ nʼanim."},{"book":"Romafo","chapter":"8","verse":"28","text":"Yenim sɛ ade nyinaa mu no Onyankopɔn di boa wɔn a wɔdɔ no ma ewie wɔn yiye. Edi boa wɔn a ɔnam nʼatirimpɔw so afrɛ wɔn."},{"book":"Romafo","chapter":"8","verse":"29","text":"Wɔn a Onyankopɔn ayi wɔn dedaw no, ɔde wɔn asi hɔ sɛ wɔnyɛ sɛ ne Ba no, na ne Ba no ayɛ anuanom pii mu abakan."},{"book":"Romafo","chapter":"8","verse":"30","text":"Onyankopɔn frɛɛ wɔn a oyii wɔn sii hɔ no, na wɔn a oyii wɔn no, obuu wɔn bem. Na wɔn a obuu wɔn bem no, ɔhyɛɛ wɔn anuonyam nso."},{"book":"Romafo","chapter":"8","verse":"31","text":"Afei, asɛm bɛn; dɛn na yɛbɛka afa eyinom ho? Onyankopɔn wɔ yɛn afa a, hena na ɔne yɛn bedi asi?"},{"book":"Romafo","chapter":"8","verse":"32","text":"Nea wankame nʼankasa ne Ba, na mmom yɛn nyinaa nti oyii no mae no, ɛbɛyɛ dɛn na ɔmfa ade nyinaa nso nka ne ho mmɛdom yɛn?"},{"book":"Romafo","chapter":"8","verse":"33","text":"Hena na obebu wɔn a Onyankopɔn ayi wɔn no atɛn? Onyankopɔn nko na obu bem."},{"book":"Romafo","chapter":"8","verse":"34","text":"Hena na obu fɔ? Kristo Yesu ne nea owui na wonyan no na ɔte Onyankopɔn nifa so di ma yɛn wɔ Onyankopɔn anim no."},{"book":"Romafo","chapter":"8","verse":"35","text":"Hena na obetumi atetew ɔdɔ a ɛda yɛne Kristo ntam no mu? Ahohia anaa ahometew anaa ɔtaa anaa ɔkɔm anaa adagyaw anaa amanenya anaa owu na ebetumi atetew ɔdɔ a ɛda yɛne Kristo ntam no mu no ana?"},{"book":"Romafo","chapter":"8","verse":"36","text":"Dabi da! Wɔakyerɛw se,"},{"book":"Romafo","chapter":"8","verse":"37","text":"Nanso eyinom nyinaa mu no, yɛnam nea ɔdɔɔ yɛn no so di nkonim boro so."},{"book":"Romafo","chapter":"8","verse":"38","text":"Migye di ampa sɛ owu anaa nkwa anaa abɔfo anaa atumfo anaa nneɛma a ɛwɔ hɔ anaa nneɛma a ɛrebɛba anaa tumi"},{"book":"Romafo","chapter":"8","verse":"39","text":"anaa ɔsoro anaa fam anaa abɔde foforo biara rentumi ntetew yɛn ne Onyankopɔn dɔ a ɛwɔ Kristo Yesu, yɛn Awurade, mu no mu da."}]}