{"data":[{"book":"هوشع","chapter":"6","verse":"1","text":"قوم اسرائیل می‌گویند: «بیایید به سوی خداوند بازگشت نماییم. او ما را دریده و خودش نیز ما را شفا خواهد داد. او ما را مجروح ساخته و خود بر زخم ما مرهم خواهد گذاشت."},{"book":"هوشع","chapter":"6","verse":"2","text":"بعد از دو سه روز ما را دوباره زنده خواهد کرد و ما در حضور او زندگی خواهیم نمود."},{"book":"هوشع","chapter":"6","verse":"3","text":"بیایید تلاش کنیم تا خداوند را بشناسیم! همان‌طور که دمیدن سپیدهٔ صبح و ریزش باران بهاری حتمی است، اجابت دعای ما از جانب او نیز حتمی است.»"},{"book":"هوشع","chapter":"6","verse":"4","text":"اما خداوند می‌فرماید: «ای اسرائیل و یهودا، من با شما چه کنم؟ زیرا محبت شما مانند ابر صبحگاهی زودگذر است و همچون شبنم به زودی ناپدید می‌شود."},{"book":"هوشع","chapter":"6","verse":"5","text":"به این دلیل است که من انبیای خود را فرستاده‌ام تا کلام داوری مرا بیان کنند و از هلاکتی که در انتظارتان است شما را آگاه سازند. پس بدانید که داوری من چون صاعقه بر شما فرود خواهد آمد."},{"book":"هوشع","chapter":"6","verse":"6","text":"من از شما محبت می‌خواهم نه قربانی. من از هدایای شما خشنود نیستم بلکه خواهان آنم که مرا بشناسید."},{"book":"هوشع","chapter":"6","verse":"7","text":"«ولی شما نیز مانند آدم6‏:7 در اینجا «آدم» می‌تواند به معنی حضرت آدم یا به معنی انسان باشد.، عهد مرا شکستید و به من خیانت ورزیدید."},{"book":"هوشع","chapter":"6","verse":"8","text":"جلعاد، شهر گناهکاران و قاتلان است."},{"book":"هوشع","chapter":"6","verse":"9","text":"اهالی آن راهزنان تبهکاری هستند که برای قربانیان خود در کمین می‌نشینند. کاهنان در طول راه شکیم، کشتار می‌کنند و دست به هر نوع گناهی می‌زنند."},{"book":"هوشع","chapter":"6","verse":"10","text":"آری، من عملی هولناک در اسرائیل دیده‌ام؛ مردم به دنبال خدایان دیگر رفته و به کلی نجس شده‌اند."},{"book":"هوشع","chapter":"6","verse":"11","text":"«ای یهودا، مجازاتهای بسیاری نیز در انتظار توست، هرچند می‌خواستم سعادت را به قوم خویش بازگردانم."}]}