{"data":[{"book":"Rom","chapter":"3","verse":"1","text":"Beree ayhudiyots Ik' ashwoterawwotsiyere bok'an eegoneya? Gof amo ayhudiwotssh eebi b́ k'aliti?"},{"book":"Rom","chapter":"3","verse":"2","text":"Arikon Ayhudi woto ay weeron k'anefe, bog keewo Ik'o aap'o ayhudiyotssh adaro bíimtsoniye."},{"book":"Rom","chapter":"3","verse":"3","text":"Eshe Ayhudiyotsitsere ik ikuwots amanek wotar daatseyo bok'azal, bo amanetsuwotsi wotbok'azo Ik'o amanek b́ woto ooritúwa?"},{"book":"Rom","chapter":"3","verse":"4","text":"3:4 Dub. 51:4  B́ jamon oriratse!"},{"book":"Rom","chapter":"3","verse":"5","text":"Ernmó no morro Ik' kááwo b́ kitsitka wotiyal eshe eebi no'eteti? Ik'o nomorrosh noon b́seziyal kááwon angshratse eteya b́ wotiti? Hanoke t keewiruwo ashkok'one."},{"book":"Rom","chapter":"3","verse":"6","text":"B́ jamon woteratse! hank'o b́wotitkawotiyal Ik'o datsuwats aak'oneya b́ angshiti?"},{"book":"Rom","chapter":"3","verse":"7","text":"Ernmó kootetsi twoto Ik'o ar keewutsi b́woto kitsre, b́mangi ayono kitsitk b́ wotiyal, bere taa morretsok'o tiyats angshet eegoshe?"},{"book":"Rom","chapter":"3","verse":"8","text":"Ik ik ashuwots «Bére, Sheeng keewo b́weyish gond keewo eege nok'aliyala?» etaat tdaniruwok'o woshdek't taan bo s'aamiyir, mansh mank'owwotsats angshet angsho kááwe."},{"book":"Rom","chapter":"3","verse":"9","text":"Bére no ayhudiyots Ik' ash woterawwotsyere k'anefone eteya? Mank'o woteratse! k'osh ash jamo Ayhudi wotowa Ik' ashwoterawwotsi wotowa morretsuwotsi bowottsok'o shin shin kitsre."},{"book":"Rom","chapter":"3","verse":"10","text":"Hank'o ett guut'etsok'on,"},{"book":"Rom","chapter":"3","verse":"11","text":"Nibetsonuwere aaliye,"},{"book":"Rom","chapter":"3","verse":"12","text":"Jametsuwotswere weeratse k'az keshrne,"},{"book":"Rom","chapter":"3","verse":"13","text":"Bogogo k'eshets dook'oyiye, bo alberonowere antelcerne, bonoon keewi shuwonwere dawnz marziyok'oyiye"},{"book":"Rom","chapter":"3","verse":"14","text":"Bonoonuwere c'ashonat s'aamon bín s'eenwtskee."},{"book":"Rom","chapter":"3","verse":"15","text":"Botufo ash úd'osh káárke,"},{"book":"Rom","chapter":"3","verse":"16","text":"Boweeratse daatsetuwere t'afonat dash aanone."},{"book":"Rom","chapter":"3","verse":"17","text":"Jeeni weeronowere danatsne,"},{"book":"Rom","chapter":"3","verse":"18","text":"Ik'onowere b́ jamon sharaatsne.»"},{"book":"Rom","chapter":"3","verse":"19","text":"Muse nemi tzaziyo b́ s'iilfo nemmaniyere dashe fa'úwotsi b́wottsok'o danfone, manatse tuutson ashuwots bíyats boweebituwo t'ut't s'k bo etiri, dats jamonuwere Ik'i angshi shirots wotitwe."},{"book":"Rom","chapter":"3","verse":"20","text":"Mansha asho konuwor Ik'o shinatse, Muse nemo s'eentson Kasheratse, Nemman b́kitsir ash jamo morretsi b́wotoniye."},{"book":"Rom","chapter":"3","verse":"21","text":"Andmó Ik'o ashuwotsi kááwu b́ woshit weero nemalon b́ woteraawok'o be'ere, manuwere Muse nemonat nebiyiwots mas'aafotse gawere."},{"book":"Rom","chapter":"3","verse":"22","text":"3:22 Gel. 2:16  Mansha eshe Ik'o b́ k'osh k'oshirawon Iyesus Krstosi amanon amaniru jamosh kááwu woto imetuwe."},{"book":"Rom","chapter":"3","verse":"23","text":"Ash jamwots morro finernre, Ik'o boosh b́'imts mangonowere t'ut'rnee."},{"book":"Rom","chapter":"3","verse":"24","text":"Mansh ashuwots Iyesus Krstos b́ k'alts kashiyi fino Ik'i s'aat mec'ron kááw wotitune."},{"book":"Rom","chapter":"3","verse":"25","text":"Ik'o Iyesus Krstosi wosho woshdek't b́ t'ints bín amanitu jamwots b́ s'atson bomorrosh oorowe eto bodatsishee, Ik'o man b́k'al b́k'amoon morr shintso k'azoon ar wotts b́took kááwo kitsoshe."},{"book":"Rom","chapter":"3","verse":"26","text":"And dúranatse Ik'o b́ tookon kááwu b́woto b́kitsir Iyesusi amants jamwotsi kááwu woshoshe."},{"book":"Rom","chapter":"3","verse":"27","text":"Haniyak bín noít'et keewo eebi fa'oni? Eegonor id'atsone! bín no id'awok'o woshitwonúwere eebi? Nemo no s'eenirwosheya? Woteratse, ernmó imneti nemone."},{"book":"Rom","chapter":"3","verse":"28","text":"Mansh eshe Ik'i asho kááwu b́ woshit, asho nemi fino b́kaltsosh b́woterawo imnetiyon b́wottsok'o t'iwintsdek'etwone."},{"book":"Rom","chapter":"3","verse":"29","text":"Himó Izar Izewer ayhudiwots s'uzshe Ik' b́woti? Izar Izewer Ik'i ash woterawwotsshor bokooshna? Arikon Izar Izewer Ik' ash woterawwotsshor boke."},{"book":"Rom","chapter":"3","verse":"30","text":"3:30 Iwi. 26:4; Gel. 3:20  Ik'o ike, ayhudiwotsi wotowa Ik' ash woterawwotsi bo amanere kááwu woshituwo bíne."},{"book":"Rom","chapter":"3","verse":"31","text":"Bére, imnetiyatse tuutson nemo gaketuwone eteya? Iya'a, iki nemo kup'ide'erniye nodetsetiye."}]}