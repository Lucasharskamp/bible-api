{"data":[{"book":"2 Bhakolinto","chapter":"9","verse":"1","text":"Ga liengo lyenunji lya kwaapeleshelanga indu bhandunji bha ukonjelo bha ku Yudea ngakulibhona ligongo lya kunnjandishilanga kabhili."},{"book":"2 Bhakolinto","chapter":"9","verse":"2","text":"Nimumanyi shinshite kolanga ntima gwa jangutila, na naitapile ga lyenelyo ku bhandunji bha ku Makedonia nilinkuti, “Ashaalongo ajetu bha ku Akaya bhatandubhenje kushoya kuumila masheyo.” Kwa nneyo, kutenda kwenunji kushikwaakwiyanga bhandu bhabhagwinji bhapundanje kushoya."},{"book":"2 Bhakolinto","chapter":"9","verse":"3","text":"Bhai, njikwatumanga ashaalongo ajetubho, nkupinga kuitapa kwetu kunabhe malobhe jika, ikabhe kubhoneshe kutumbilila kwenunji nkujangutila malinga shinjite bheleketa."},{"book":"2 Bhakolinto","chapter":"9","verse":"4","text":"Inabhe kuti bhandunji bha ku Makedonia pushibhaikangananje na nne nikunng'imananga nkanabhe bhanganga tayali, shitujiye kola oni kupunda oni jishinkolanje mwaashayene, pabha twankulupalilenje kwa kaje."},{"book":"2 Bhakolinto","chapter":"9","verse":"5","text":"Kwa nneyo, njibhona inapinjikwa twaajuganje ashaalongo ajetubha, bhalongolelanje kwiya kunngwenunji, nkupinga bhabhikanje tayali indu ya jangutila, inkupinga shoyanga kwa engwa kwenunji. Yenei ibhaga tayali, shiilanguye kuti nshishoyanga kwa engwa na nngabha kwa shishilishiywa."},{"book":"2 Bhakolinto","chapter":"9","verse":"6","text":"Nkumbushilanje kuti, apanda ishoko ashaune ishoko, apanda yaigwinji ashaune yaigwinji."},{"book":"2 Bhakolinto","chapter":"9","verse":"7","text":"Bhai, kila mundu ashoye malinga shaengwilwe muntima na nngabha kwa injika eu kwa shishilishiwa, pabha a Nnungu bhanakumpinga mundu ashoya kwa angalala."},{"book":"2 Bhakolinto","chapter":"9","verse":"8","text":"Na a Nnungu bhanakombola kumpanganga indu ya punda inkupinganga, nkupinga mobha gowe nkolanje indu inkwiipinganga, mpundanje kujangutila maengo gowe ga mmbone."},{"book":"2 Bhakolinto","chapter":"9","verse":"9","text":"Malinga shigalugula Majandiko ga Ukonjelo,"},{"book":"2 Bhakolinto","chapter":"9","verse":"10","text":"A Nnungu ni bhakumpa mmbeju nkupanda na nkate kubha shalya, shibhampanganje mmbeju inkupinganga na kwiitenda imele nikumpanganga mauno gamagwinji nkupinga ntima gwenunji gwa ntuka upunde."},{"book":"2 Bhakolinto","chapter":"9","verse":"11","text":"Kwa nneyo shimmanganje matajili kwa indu yowe, nkupinga mobha gowe bhandunji bhaatendelanje eja a Nnungu, kwa ligongo lya ntuka gwenunji."},{"book":"2 Bhakolinto","chapter":"9","verse":"12","text":"Pabha liengo lya shoya linkutendangali nngabha kwa jangutilape bhandunji bha ukonjelo, ikabheje bhandunji bhabhagwinji shibhapundanje kutenda eja kwa a Nnungu."},{"book":"2 Bhakolinto","chapter":"9","verse":"13","text":"Kwa ligongo lya ukong'ondelo gwa lyene liengoli, bhandu shibhaakuyanje a Nnungu kwa ligongo lya kunda kwenunji, na kong'ondela ga Ngani ja Mmbone ja a Kilishitu, na ntuka gunkwaatendelanga bhanganyabho na bhandu bhowe."},{"book":"2 Bhakolinto","chapter":"9","verse":"14","text":"Kwa nneyo shibhannjujilanje kwa a Nnungu, kwa ntima gwa kumpinganga, kwa ligongo lya nema jimpegwilwelenje na a Nnungu."},{"book":"2 Bhakolinto","chapter":"9","verse":"15","text":"Tutende eja kwa a Nnungu kwa ligongo lya upo yabho yangali sha landanya!"}]}