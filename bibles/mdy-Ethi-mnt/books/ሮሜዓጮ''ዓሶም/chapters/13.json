{"data":[{"book":"ሮሜ ዓጮ'' ዓሶም","chapter":"13","verse":"1","text":"ዓይጎ ቢታንቶዋ ማዖም ዒንጊንታሢ ፆኦሲ ማሊሢና ማዔሢሮ ሓሢ ዓኣ ዎይሣ ዓሶዋ ዶኦሬሢ ፆኦሲታሢሮ ዓሲ ቢያ ዎይሣ ዓሲም ዓይሢንታንዳያ ኮይሳኔ።"},{"book":"ሮሜ ዓጮ'' ዓሶም","chapter":"13","verse":"2","text":"ዬያሮ ዓጮ'' ዎይሣ ዓሶም ዓይሢንቶ ዒፃሢ ቢያ ፆኦሲ ዓይሢፆዋ ዒፃያኬ፤ ዓይሢንቶ ዒፃሢ ፔ ቶኦካ ሜቶ ዔኪ ሙካንዳኔ።"},{"book":"ሮሜ ዓጮ'' ዓሶም","chapter":"13","verse":"3","text":"ዎይቲ ጌዔቴ ዓጮ'' ዎይሣ ዓሳ ዒጊቻሢ ፑርቶ ማዻዞንሢ ማዓንዳኣፓዓቴም ኮሺ ማዻዞንሢቱዋሴ፤ ዓጮ'' ዎይሣ ዓሶ «ዒጊጫዓ» ኔ ጋዓ? ሂዴያታቴ ኮሺ ባኣዚ'' ማዼ፤ ዎይሣ ዓሳ ኔና ጋላታንዳኔ።"},{"book":"ሮሜ ዓጮ'' ዓሶም","chapter":"13","verse":"4","text":"ዓጮ'' ዎይሣ ዓሳ ኔኤም ኮሺ ማዻንዳጉዲ ፆኦሲ ዶኦሬም ማዻያኬ፤ ዓጮ'' ዎይሣ ዓሳ ዓንጋሞ ዓርቃሢ ጉሪቱዋኣሢሮ ፑርታ ኔ ማዻያ ማዔቴ ዓጮ'' ዎይሣ ዓሶ ዒጊጬ፤ ዒዚ ፑርታ ማዻ ዓሶ ዓርቂ ሜቶ ሄሊ''ሳንዳጉዲ ፆኦሲ ጌሤያ ዒዛኮ ዓንጋሞኬ።"},{"book":"ሮሜ ዓጮ'' ዓሶም","chapter":"13","verse":"5","text":"ዬያሮ ዓጮ'' ዎይሣ ዓሶም ዓይሢንታንዳያ ዒንሢ ኮይሳኔ፤ ዒንሢ ዓይሢንታንዳሢ ፆኦሲ ዒንሢዳ ዔኪ ሙካንዳ ጎሪ''ንቶሮ ሌሊቱዋንቴ ዒና'' ዒንሢኮ ዬያይዶንዶሢ ዔራያታሢሮኬ።"},{"book":"ሮሜ ዓጮ'' ዓሶም","chapter":"13","verse":"6","text":"ዓካሪ ጊኢራ ዒንሢ ጪጋሢ ዬያሮኬ፤ ዓጮ'' ዎይሣ ዓሳ ዬያ ማዺሻንዳጉዲ ፆኦሲ ጌሤዞንሢኬ።"},{"book":"ሮሜ ዓጮ'' ዓሶም","chapter":"13","verse":"7","text":"ዬያሮ ዓጮ'' ዎይሣ ዓሶ ዛሎ''ና ዒንሢዳፓ ኮይንታ ባኮ ቢያ ኩንሡዋቴ፤ ጊኢራ ኮይሳሢም ጊኢራ፥ ሻንቾ ባኮ ዛሎ'' ጪጎሢታቴያ ጪጉዋቴ፤ ዒጊጪንታኒ ኮይሳሢ ዒጊጩዋቴ፤ ቦንቻኒ ኮይሳሢያ ቦንቹዋቴ።"},{"book":"ሮሜ ዓጮ'' ዓሶም","chapter":"13","verse":"8","text":"ዒንሢ ዎሊ ሴካና ሃንጋና ናሽኩዋቴ፤ ዖ ጊዳ''ኣ ዒንሢኮ ናሹሞ ጋሌ ባኣያ ማዖንጎ፤ ዓይጎሮ ጌዔቴ ዓሲ ናሽካሢ ዎጎ ኩንሤኔ ጌይሢኬ።"},{"book":"ሮሜ ዓጮ'' ዓሶም","chapter":"13","verse":"9","text":"«ማቾ ሃሣ ዓኒ ማዒ ባኣያና ላሂፖ፤ ዓሲ ዎዺፖ፤ ዉኡቂፖ፤ ዓሲሮ ማዔ ባኣዚ'' ዓይጎዋ ዛጊ ሱኡካዺፖ» ጋዓ ዓይሢፆንታ ሃንጎ ዓይሢፃኣ ቢያ «ዓሲ ቢያ ኔና ማሂ ናሽኬ» ጋዓ ዬኖ ፔቴ'' ዓይሢፆ ዎጌሎ ጋራ ማዓኔ።"},{"book":"ሮሜ ዓጮ'' ዓሶም","chapter":"13","verse":"10","text":"ዓሲ ናሽካሢ ቢያ፡ ዓሲም ፑርታ ባኣዚ'' ማዹዋሴ፤ ዬያሮ ዓሲ ናሽካሢ ዎጎ ቢያ ኩንሤኔ ጌይሢኬ።"},{"book":"ሮሜ ዓጮ'' ዓሶም","chapter":"13","verse":"11","text":"ዓካሪ ጊንዓስካፓ ዒንሢ ጴጫንዳ ዎዳ'' ሄሌ''ሢ ዔሪጋፓ ዬያ ቢያ ማዹዋቴ፤ ዓይጎሮ ጌዔቴ ቤርታ ኑኡኒ ኪሪስቶሴ ጉሙርቄ ዎዶ''ይዳፓ ባሼ ሃሢ ኑኡኮ ዻቂንቶ ኬላ'' ኑ ባንሢ ኮሺ ዑኬኔ።"},{"book":"ሮሜ ዓጮ'' ዓሶም","chapter":"13","verse":"12","text":"ዹማ ካራኒ ማዔሢሮ ዹሞ ማዾ'' ሃሺ''፥ ፖዖኮ ዓኣ ዖሎ ዓንጋሞ ኑ ዓርቆም።"},{"book":"ሮሜ ዓጮ'' ዓሶም","chapter":"13","verse":"13","text":"ሮኦሪና ሃንታ ዓሲጉዲ ዔሪ፥ ኮይሳ ናንጊ ኑ ናንጎም፤ ኮይሱዋ ኮሢና ማሢንቲሢና፥ ማቾ ሃሣ ዓኒ ማዒባኣያና ላሂሢ፥ ላኣሊ ዓርቃኒ ኮዒ ዑሢ ዓርቂ ዓማሊ''ሢ፥ ማርሞና ፑርታ ቂኢሩሞዋ ኑ ሃሾ''ም።"},{"book":"ሮሜ ዓጮ'' ዓሶም","chapter":"13","verse":"14","text":"ዬያይዳፓ ጎዳ ዬሱስ ኪሪስቶሴና ዎላ'' ፔቴ'' ማዑዋቴ፤ ዒንሢኮ ጎሞ ማሊፆዋ ኩንሣኒ ማሊፖቴ።"}]}