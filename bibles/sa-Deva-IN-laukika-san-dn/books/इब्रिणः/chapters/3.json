{"data":[{"book":"इब्रिणः","chapter":"3","verse":"1","text":"हे स्वर्गीयस्याह्वानस्य सहभागिनः पवित्रभ्रातरः, अस्माकं धर्म्मप्रतिज्ञाया दूतोऽग्रसरश्च यो यीशुस्तम् आलोचध्वं।"},{"book":"इब्रिणः","chapter":"3","verse":"2","text":"मूसा यद्वत् तस्य सर्व्वपरिवारमध्ये विश्वास्य आसीत्, तद्वत् अयमपि स्वनियोजकस्य समीपे विश्वास्यो भवति।"},{"book":"इब्रिणः","chapter":"3","verse":"3","text":"परिवाराच्च यद्वत् तत्स्थापयितुरधिकं गौरवं भवति तद्वत् मूससोऽयं बहुतरगौरवस्य योग्यो भवति।"},{"book":"इब्रिणः","chapter":"3","verse":"4","text":"एकैकस्य निवेशनस्य परिजनानां स्थापयिता कश्चिद् विद्यते यश्च सर्व्वस्थापयिता स ईश्वर एव।"},{"book":"इब्रिणः","chapter":"3","verse":"5","text":"मूसाश्च वक्ष्यमाणानां साक्षी भृत्य इव तस्य सर्व्वपरिजनमध्ये विश्वास्योऽभवत् किन्तु ख्रीष्टस्तस्य परिजनानामध्यक्ष इव।"},{"book":"इब्रिणः","chapter":"3","verse":"6","text":"वयं तु यदि विश्वासस्योत्साहं श्लाघनञ्च शेषं यावद् धारयामस्तर्हि तस्य परिजना भवामः।"},{"book":"इब्रिणः","chapter":"3","verse":"7","text":"अतो हेतोः पवित्रेणात्मना यद्वत् कथितं, तद्वत्, \"अद्य यूयं कथां तस्य यदि संश्रोतुमिच्छथ।"},{"book":"इब्रिणः","chapter":"3","verse":"8","text":"तर्हि पुरा परीक्षाया दिने प्रान्तरमध्यतः। मदाज्ञानिग्रहस्थाने युष्माभिस्तु कृतं यथा। तथा मा कुरुतेदानीं कठिनानि मनांसि वः।"},{"book":"इब्रिणः","chapter":"3","verse":"9","text":"युष्माकं पितरस्तत्र मत्परीक्षाम् अकुर्व्वत। कुर्व्वद्भि र्मेऽनुसन्धानं तैरदृश्यन्त मत्क्रियाः। चत्वारिंशत्समा यावत् क्रुद्ध्वाहन्तु तदन्वये।"},{"book":"इब्रिणः","chapter":"3","verse":"10","text":"अवादिषम् इमे लोका भ्रान्तान्तःकरणाः सदा। मामकीनानि वर्त्मानि परिजानन्ति नो इमे।"},{"book":"इब्रिणः","chapter":"3","verse":"11","text":"इति हेतोरहं कोपात् शपथं कृतवान् इमं। प्रेवेक्ष्यते जनैरेतै र्न विश्रामस्थलं मम॥\""},{"book":"इब्रिणः","chapter":"3","verse":"12","text":"हे भ्रातरः सावधाना भवत, अमरेश्वरात् निवर्त्तको योऽविश्वासस्तद्युक्तं दुष्टान्तःकरणं युष्माकं कस्यापि न भवतु।"},{"book":"इब्रिणः","chapter":"3","verse":"13","text":"किन्तु यावद् अद्यनामा समयो विद्यते तावद् युष्मन्मध्ये कोऽपि पापस्य वञ्चनया यत् कठोरीकृतो न भवेत् तदर्थं प्रतिदिनं परस्परम् उपदिशत।"},{"book":"इब्रिणः","chapter":"3","verse":"14","text":"यतो वयं ख्रीष्टस्यांशिनो जाताः किन्तु प्रथमविश्वासस्य दृढत्वम् अस्माभिः शेषं यावद् अमोघं धारयितव्यं।"},{"book":"इब्रिणः","chapter":"3","verse":"15","text":"अद्य यूयं कथां तस्य यदि संश्रोतुमिच्छथ, तर्ह्याज्ञालङ्घनस्थाने युष्माभिस्तु कृतं यथा, तथा मा कुरुतेदानीं कठिनानि मनांसि व इति तेन यदुक्तं,"},{"book":"इब्रिणः","chapter":"3","verse":"16","text":"तदनुसाराद् ये श्रुत्वा तस्य कथां न गृहीतवन्तस्ते के? किं मूससा मिसरदेशाद् आगताः सर्व्वे लोका नहि?"},{"book":"इब्रिणः","chapter":"3","verse":"17","text":"केभ्यो वा स चत्वारिंशद्वर्षाणि यावद् अक्रुध्यत्? पापं कुर्व्वतां येषां कुणपाः प्रान्तरे ऽपतन् किं तेभ्यो नहि?"},{"book":"इब्रिणः","chapter":"3","verse":"18","text":"प्रवेक्ष्यते जनैरेतै र्न विश्रामस्थलं ममेति शपथः केषां विरुद्धं तेनाकारि? किम् अविश्वासिनां विरुद्धं नहि?"},{"book":"इब्रिणः","chapter":"3","verse":"19","text":"अतस्ते तत् स्थानं प्रवेष्टुम् अविश्वासात् नाशक्नुवन् इति वयं वीक्षामहे।"}]}