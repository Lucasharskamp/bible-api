{"data":[{"book":"Sams-Zgame","chapter":"13","verse":"1","text":"Ra Anumzamoka nama'a knafi kagera kaninantegahane? Ana maka kna kaganera kaninantegahampi? Nama'a knafi kamefira hunaminka onagegosane? Ra Anumzamoka za'za knafi kagera kaninantane. Za'za kna kamefira hunaminka onagane."},{"book":"Sams-Zgame","chapter":"13","verse":"2","text":"Nagra za'zate nasuzampina nemanugeno nagu'namemo'a knazampina manino nevie. Nahigenka natranke'za ha' vahe'nimo'za nazeri havizama haza zankura zamavufaga rana nehaze?"},{"book":"Sams-Zgame","chapter":"13","verse":"3","text":"Rukrahe hunka nenagenka Ra Anumzana nagri Anumzamoka kenona hunanto. Ru mase'nurega frinugi, navurga eri hari hunka hanavea namige'na, ofri kasefa hu'na mani'neno."},{"book":"Sams-Zgame","chapter":"13","verse":"4","text":"Hagi ha' vahe'nimo'za amanage hugahaze, tagra hara hugateronkeno'e hu'za musena hugahaze."},{"book":"Sams-Zgame","chapter":"13","verse":"5","text":"Hianagi nagra vagaore kavesi zanka'agu namentintia nehu'na, nagra nagu'ma nevazina zanku musena nehue."},{"book":"Sams-Zgame","chapter":"13","verse":"6","text":"Nagra Ra Anumzamofonku zagamera hugahue. Na'ankure Agra knare'zana rama'a hunante'ne."}]}