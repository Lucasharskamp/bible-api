{"data":[{"book":"אגרת פולוס השנייה אל-הקורנתים","chapter":"7","verse":"1","text":"ידידים יקרים, הואיל ויש לנו הבטחות נפלאות כאלה, הבה נטהר את עצמנו מכל טומאה רוחנית וגופנית. הבה נחיה ביראת אלוהים ונקדיש לו את עצמנו."},{"book":"אגרת פולוס השנייה אל-הקורנתים","chapter":"7","verse":"2","text":"אנא, פתחו לנו את לבכם. הרי לא פגענו באיש, לא רימינו ולא ניצלנו איש מכם."},{"book":"אגרת פולוס השנייה אל-הקורנתים","chapter":"7","verse":"3","text":"איני אומר זאת כדי להרשיע אתכם, שהרי כבר אמרתי שאתם כה יקרים לי, עד כי אחיה ואמות עמכם."},{"book":"אגרת פולוס השנייה אל-הקורנתים","chapter":"7","verse":"4","text":"יש לי ביטחון רב בכם, ואני גאה בכם מאוד. עודדתם ושימחתם אותי למרות סבלי וצרותי."},{"book":"אגרת פולוס השנייה אל-הקורנתים","chapter":"7","verse":"5","text":"בהגיענו למקדוניה, לא מצאנו מנוחה לגופנו. הצרות הקיפונו מכל עבר: מריבות מבחוץ וחרדה מבפנים."},{"book":"אגרת פולוס השנייה אל-הקורנתים","chapter":"7","verse":"6","text":"אך אלוהים המעודד את הנדכאים ניחם אותנו בבואו של טיטוס."},{"book":"אגרת פולוס השנייה אל-הקורנתים","chapter":"7","verse":"7","text":"לא רק נוכחותו שימחה אותנו, אלא גם החדשות על שעזרתם לו ועודדתם אותו. הוא סיפר לנו על געגועיכם אלי, על השתתפותכם בסבלי, על נאמנותכם ואהבתכם אלי. חדשות אלה ממלאות אותי שמחה רבה."},{"book":"אגרת פולוס השנייה אל-הקורנתים","chapter":"7","verse":"8","text":"גם אם העצבתי אתכם במכתבי האחרון, איני מתחרט על כך. האמת היא שבתחילה הצטערתי מאוד, כי ידעתי שיכאיב לכם, אך הוא הכאיב לכם לזמן קצר בלבד."},{"book":"אגרת פולוס השנייה אל-הקורנתים","chapter":"7","verse":"9","text":"עתה אני שמח, לא בגלל שהכאיב לכם, אלא בגלל שהכאב הביא אתכם לידי תשובה. שכן נעצבתם ברצון אלוהים, ואנו לא גרמנו לכם כל נזק."},{"book":"אגרת פולוס השנייה אל-הקורנתים","chapter":"7","verse":"10","text":"עצב הבא עלינו ברצון אלוהים מביא אותנו לידי תשובה וישועה, ואיש אינו מתחרט על כך. לעומת זאת, עצב הבא על הלא־מאמינים אינו מביא לידי תשובה, אלא למוות."},{"book":"אגרת פולוס השנייה אל-הקורנתים","chapter":"7","verse":"11","text":"ראו מה עורר בכם העצב מאלוהים: נמלאתם חריצות וחפצתם להיפטר מהחטא שעליו כתבתי לכם. נבהלתם ממה שקרה והשתוקקתם שאבוא לעזרתכם. מיד נקטתם צעדים לפתור את הבעיה (והענשתם את החוטא). בכל מעשיכם הוכחתם שבעניין ההוא אין בכם דופי."},{"book":"אגרת פולוס השנייה אל-הקורנתים","chapter":"7","verse":"12","text":"לא כתבתי את המכתב למען האדם שחטא, ואף לא למען זה שנפגע מהחטא; כתבתי כדי שאלוהים יראה לכם באיזו מידה אתם אוהבים אותנו."},{"book":"אגרת פולוס השנייה אל-הקורנתים","chapter":"7","verse":"13","text":"מלבד נחמתנו מאהבתכם, שמחנו במיוחד בשמחתו של טיטוס, שכן קיבלתם אותו בחמימות וגרמתם לנו נחת רוח."},{"book":"אגרת פולוס השנייה אל-הקורנתים","chapter":"7","verse":"14","text":"התגאיתי בכם לפניו, ואני שמח שלא אכזבתם אותי. הלא תמיד דיברתי אליכם אמת, ואף הפעם התפארותי הוכחה כאמת."},{"book":"אגרת פולוס השנייה אל-הקורנתים","chapter":"7","verse":"15","text":"טיטוס אוהב אתכם יותר מתמיד בזכרו כיצד הקשבתם לו בדריכות, וקיבלתם אותו ביראה ובחרדה."},{"book":"אגרת פולוס השנייה אל-הקורנתים","chapter":"7","verse":"16","text":"מה שמח אני על ששוב אני יכול לסמוך עליכם ולבטוח בכם בכל דבר."}]}