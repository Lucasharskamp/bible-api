{"data":[{"book":"1. Korintským","chapter":"6","verse":"1","text":"Smutné je i to, že mezi sebou vedete spory před světskými soudy. Není vám hanba?"},{"book":"1. Korintským","chapter":"6","verse":"2","text":"Cožpak křesťané, kterým jednou bude svěřen soud nad celým světem, nejsou schopni dohodnout se sami mezi sebou?"},{"book":"1. Korintským","chapter":"6","verse":"3","text":"Nevíte, že jednou máte soudit i anděly?"},{"book":"1. Korintským","chapter":"6","verse":"4","text":"Co jsou proti tomu nějaké obchodní záležitosti? Styďte se, že vám tohle musím vytýkat."},{"book":"1. Korintským","chapter":"6","verse":"5-8","text":"To se mezi vámi nenajde ani jeden, kdo by vás rozsoudil? Není v takovém případě lepší nést křivdu než žalovat na svého bratra u nekřesťanů? Určitě tím uděláte svému Pánu větší čest."},{"book":"1. Korintským","chapter":"6","verse":"9","text":"Myslíte, že do Božího království se dostane někdo hříšný? Neklamte sami sebe. Žádný chamtivec a požitkář, ani cizoložník nebo homosexuál,"},{"book":"1. Korintským","chapter":"6","verse":"10","text":"ani zloděj, opilec a hrubián do Božího království nevkročí!"},{"book":"1. Korintským","chapter":"6","verse":"11","text":"I vy jste takoví bývali ale byli jste očištěni, prohlášeni za bezúhonné a odděleni pro Boha prostřednictvím jeho Ducha, a to zásluhou Ježíše Krista."},{"book":"1. Korintským","chapter":"6","verse":"12","text":"Křesťanství – to není žádný seznam „smíš – nesmíš“. Nic nám není zakázáno, ne všechno nám však prospívá. Ke všemu smíme přistupovat svobodně – ale ne tak, aby nás to nakonec ovládlo."},{"book":"1. Korintským","chapter":"6","verse":"13","text":"Bůh nám dal chuť k jídlu a žaludek pro přijímání potravy; ovšem ani jedno ani druhé tu nebude věčně."},{"book":"1. Korintským","chapter":"6","verse":"14","text":"A stejnou mocí, jakou vzkřísil Bůh Krista, vzkřísí také nás."},{"book":"1. Korintským","chapter":"6","verse":"15","text":"Naše těla jsou vlastně buňkami těla Kristova."},{"book":"1. Korintským","chapter":"6","verse":"16","text":"Jak bychom mohli něco takového spojovat s prodejnou ženou? Mojžíš říká, že „dva se stanou jedním tělem“. Je myslitelné a lze si vůbec představit jedno tělo ze dvou tak rozdílných „materiálů“?"},{"book":"1. Korintským","chapter":"6","verse":"17","text":"My přece máme usilovat o jinou jednotu – o jednotu s Kristem!"},{"book":"1. Korintským","chapter":"6","verse":"18","text":"Proto se varujte smilstva. Ostatní přestupky se těla přímo nedotýkají, ale smilstvem se proviňujete na svém vlastním těle."},{"book":"1. Korintským","chapter":"6","verse":"19","text":"Mějte na paměti, že vaše tělo je chrámem svatého Ducha, který v něm bydlí a kterého vám dal Bůh."},{"book":"1. Korintským","chapter":"6","verse":"20","text":"Nepatříte už sami sobě, byli jste koupeni – a velmi draze koupeni. Ať tedy i vaše tělo dělá Bohu čest!"}]}