{"data":[{"book":"Uumama","chapter":"38","verse":"1","text":"Yeroo kanatti Yihuudaan obboloota isaa biraa deemee namicha Adulaam kan Hiiraam jedhamu tokko bira jiraachuuf gad buʼe."},{"book":"Uumama","chapter":"38","verse":"2","text":"Achittis Yihuudaan intala namicha Kanaʼaan kan Shuuwaan jedhamu tokkoo arge; innis ishee fuudhee ishee bira gaʼe;"},{"book":"Uumama","chapter":"38","verse":"3","text":"isheenis ulfooftee ilma deesse; maqaan isaas Eer jedhame."},{"book":"Uumama","chapter":"38","verse":"4","text":"Ammas ulfooftee ilma deesse; maqaa isaas Oonaan jettee moggaafte."},{"book":"Uumama","chapter":"38","verse":"5","text":"Ammas ittuma dabaltee ulfooftee ilma biraa deessee maqaa isaa Sheelaa jettee moggaafte. Isheenis Kiziibitti isa deesse."},{"book":"Uumama","chapter":"38","verse":"6","text":"Yihuudaanis Eer ilma isaa hangafticha niitii fuusise; maqaan ishee Taamaar jedhama ture."},{"book":"Uumama","chapter":"38","verse":"7","text":"Garuu Eer ilmi Yihuudaa hangaftichi sun fuula Waaqayyoo duratti hamaa ture; kanaafuu Waaqayyo isa ajjeese."},{"book":"Uumama","chapter":"38","verse":"8","text":"Yihuudaanis Oonaaniin, “Obboleessa keetiif sanyii dhaabuuf jedhiitii niitii obboleessa keetii bira gaʼiitii dirqama waarsummaa keetii isheef guuti” jedhe."},{"book":"Uumama","chapter":"38","verse":"9","text":"Oonaan garuu akka ijoolleen dhalattu sun kan isaa hin taane beeke; kanaafuu akka obboleessa isaatiif sanyii hin dhaabneef jedhee yeroo niitii obboleessa isaa bira gaʼu hunda afeetaa lafatti dhangalaasa ture."},{"book":"Uumama","chapter":"38","verse":"10","text":"Wanni inni hojjete sun fuula Waaqayyoo duratti hamaa ture; kanaafuu Waaqayyo isas ni ajjeese."},{"book":"Uumama","chapter":"38","verse":"11","text":"Ergasii Yihuudaan niitii ilma isaa Taamaariin, “Hamma ilmi koo Sheelaa guddatutti haadha hiyyeessaa taʼiitii mana abbaa keetii jiraadhu” jedhe. Inni, “Mucaan kunis akkuma obboloota isaa duʼaa laata” jedhee yaadee tureetii. Kanaafuu Taamaar mana abbaa ishee jiraachuu dhaqxe."},{"book":"Uumama","chapter":"38","verse":"12","text":"Bara dheeraa booddees intalli Shuuwaa niitiin Yihuudaa duute. Yihuudaanis gadda isaa irraa bayyanannaan gara Tiimnaahitti lafa warra hoolota isaa irraa rifeensa murmuraniitti ol baʼe; michuun isaa Hiiraam namichi Adulaam isa wajjin deeme."},{"book":"Uumama","chapter":"38","verse":"13","text":"Taamaaris, “Kunoo abbaan dhirsa keetii hoolota isaa irraa rifeensa murmuruuf jedhee Tiimnaahitti ol baʼaa jira” jedhanii yeroo itti himanitti,"},{"book":"Uumama","chapter":"38","verse":"14","text":"wayyaa haadha hiyyeessaa of irraa baaftee of dhoksuuf haguuggii haguuggatte; ergasiis balbala Enaayimitti ol galchu kan daandii Tiimnaahitti geessu irra jiru dura teesse. Sheelaa guddatu iyyuu isheen akka niitummaadhaan isaaf hin kennamin beektee turteetii."},{"book":"Uumama","chapter":"38","verse":"15","text":"Yihuudaan yommuu ishee argetti sababii isheen fuula ishee haguuggattee turteef sagaagaltuu ishee seʼe."},{"book":"Uumama","chapter":"38","verse":"16","text":"Innis utuu akka isheen niitii ilma isaa taate hin beekin karaa cina iddoo isheen jirtu ishee bira dhaqee, “Mee kottu si wajjin nan ciisaa” jedheen."},{"book":"Uumama","chapter":"38","verse":"17","text":"Inni immoo, “Ani bushaayee koo keessaa ilmoo reʼee tokko siifin erga” jedheen."},{"book":"Uumama","chapter":"38","verse":"18","text":"Innis, “Ani qabsiisa maalin siif kenna?” jedheen."},{"book":"Uumama","chapter":"38","verse":"19","text":"Erga achii deemtee booddee haguuggii ishee of irraa baaftee wayyaa dhirsi ishee irraa duunaan uffattee turte sana deebiftee uffatte."},{"book":"Uumama","chapter":"38","verse":"20","text":"Yihuudaan waan qabsiisa kenne dubartii sana irraa deebifachuuf jedhee karaa michuu isaa namicha Adulaam sanaatiin ilmoo reʼee ergeef; namichi garuu ishee hin argine."},{"book":"Uumama","chapter":"38","verse":"21","text":"Namichis, “Sagaagaltuun38:21 Sagaagaltuun dubartii waaqeffannaa waaqa sobaatiif jettee mana sagadaa keessatti gocha sagaagalummaa hojjettuu dha. Enaayim bira, daandii irra taaʼaa turte sun eessa jirti?” jedhee warra achi jiraatan gaafate."},{"book":"Uumama","chapter":"38","verse":"22","text":"Innis gara Yihuudaatti deebiʼee, “Ani dubartittii arguu hin dandeenye. Akkasumas warri iddoo sana jiraatan, ‘Sagaagaltuun tokko iyyuu as hin turre’ jedhan” jedheen."},{"book":"Uumama","chapter":"38","verse":"23","text":"Yihuudaanis, “Isheen waan qabatte sana haa hambifattu; yoo kanaa achii nu waan kolfaa taanaa. Kunoo ani ilmoo reʼee kana isheef ergeera; ati garuu ishee dhabde” jedhe."},{"book":"Uumama","chapter":"38","verse":"24","text":"Gara jiʼa sadii booddee, “Taamaar niitiin ilma keetii sagaagaltuu taateerti; kanaanis isheen amma ulfoofteerti” jedhanii Yihuudaatti himan."},{"book":"Uumama","chapter":"38","verse":"25","text":"Isheenis utuma gad baafamaa jirtuu, “Ani abbaa miʼa kanaa irraa ulfaaʼeera” jettee abbaa dhirsa isheetti ergaa ergite. Akkasumas, “Chaappaa fi kirriin isaa, uleen kunis kan eenyuu akka taʼe mee ilaalii addaan baafadhu” jetteen."},{"book":"Uumama","chapter":"38","verse":"26","text":"Yihuudaanis miʼa kana beekee, “Sababii ani ilma koo Sheelaatti ishee hin heerumsiisiniif, isheen na caalaa qajeeltuu dha” jedhe. Innis deebiʼee ishee bira hin geenye."},{"book":"Uumama","chapter":"38","verse":"27","text":"Yommuu yeroon daʼumsa ishee gaʼetti, kunoo, ilmaan lakkuutu gadameessa ishee keessa ture."},{"book":"Uumama","chapter":"38","verse":"28","text":"Utuu isheen daʼumsa irra jirtuu inni tokko harka isaa gad baafate; deessiftuunis qabdee, “Isa kanatu dura lafa gaʼe” jettee kirrii diimaa harka isaatti hiite."},{"book":"Uumama","chapter":"38","verse":"29","text":"Akkuma inni harka isaa ol deebifateen kunoo obboleessi isaa dhalate; deessiftuunis, “Ati akkamiin ofuma keetiin cabsitee baate?” jette. Maqaan isaas Faares jedhame."},{"book":"Uumama","chapter":"38","verse":"30","text":"Obboleessi isaa kan kirrii diimaa harka irraa qabu sunis ni dhalate; innis Zaaraa jedhamee moggaafame."}]}