{"data":[{"book":"Acts","chapter":"1","verse":"1","text":"O Theophilus, moi laga prothom kitab te1.1 Luke laga susamachar., Jisu pora ki hikai se aru ki korise,"},{"book":"Acts","chapter":"1","verse":"2","text":"Taike sorgote loi najuwa din tak, aru Pobitro Atma laga hokti pora Jisu nijor basi luwa apostle khan ke hukum diya khan laga likhi dise."},{"book":"Acts","chapter":"1","verse":"3","text":"Tai bisi dukh kori kene morise aru wapas jee uthija-a pichete, Tai chalis din tak hosa pora jinda hoise koi kene dikhai dise, aru Isor rajyo laga kotha taikhan ke koi dise."},{"book":"Acts","chapter":"1","verse":"4","text":"Tai jitia taikhan logote thakise, tai hukum dise Jerusalem chari kene najabole, aru Baba laga itcha rukhi thaki bole juntu laga kotha Tai koise, “Tumikhan etu kotha moi pora huni loise"},{"book":"Acts","chapter":"1","verse":"5","text":"John to pani pora Baptizma dise, kintu tumikhan to olop din pichete Pobitro Atma pora baptizma pabo.”"},{"book":"Acts","chapter":"1","verse":"6","text":"Jitia Jisu aru chela khan eke logot joma korise, titia taikhan eneka hudise, “Probhu Apuni etu homoi te Israel laga rajyo wapas dibo naki?”"},{"book":"Acts","chapter":"1","verse":"7","text":"Kintu Tai taikhan ke koise, “Etu tumikhan janibole din aru homoi aha nai, Baba he nijor adhikar aru hokti pora koribo."},{"book":"Acts","chapter":"1","verse":"8","text":"Kintu tumikhan hokti pabo, jitia Pobitro Atma ahibo, aru tumikhan Moi laga gawahi dibo, Jerusalem te, aru Judea aru Samaria te aru prithibi laga sob jagate.”"},{"book":"Acts","chapter":"1","verse":"9","text":"Jitia Probhu Jisu taikhan ke etu kotha khan koi dise, aru taikhan upor phale sai thakise, titia Taike uporte uthai loi jaise, aru badal ahi kene taike bondh kori dise aru taikhan laga suku pora eku nadikha hoi jaise."},{"book":"Acts","chapter":"1","verse":"10","text":"Jitia taikhan Jisu ke sorgote loijai thaka to sai thakise, achanak pora, duijon manu boga kapra lagai kene taikhan usorte khara hoi jaise."},{"book":"Acts","chapter":"1","verse":"11","text":"Aru tai duijon pora koise, “Galilee laga manu khan, tumikhan kele sorgo phale saikene khara kori ase? Jisu junke sorgote loi jaise, Taike sorgote loi juwa dikha nisena aru Tai wapas eneka aha dikhibo.”"},{"book":"Acts","chapter":"1","verse":"12","text":"Titia chela khan Jerusalem sheher te ahise, Oliv Pahar pora, jun to Jerusalem pora ekta Bisram din nisena dur te ase1.12 Ek ghanta laga safar.."},{"book":"Acts","chapter":"1","verse":"13","text":"Taikhan ponchi kene upor kamra te jaise, aru ta te Peter, James, John, aru Andrew, Philip aru Thomas, Bartholomew, Matthew, Alpheus laga chokra James, Simon Zealot aru James laga chokra Judas khan bohi thakise."},{"book":"Acts","chapter":"1","verse":"14","text":"Taikhan sob eke mon hoi kene prathana korise, ta te mahila khan bhi thakise, aru Jisu laga ama Mary aru Tai bhai khan bhi thakise."},{"book":"Acts","chapter":"1","verse":"15","text":"Aru etu homoi te eksoh bis nisena bhai khan joma thakise, titia Peter koise,"},{"book":"Acts","chapter":"1","verse":"16","text":"“Bhai khan, Shastro te ki likha ase etu pura hobo lagibo, Pobitro Atma dwara David laga mukh pora Judas nimite koi disele, jun he Jisu ke dhoribole manu khan ke loi anise."},{"book":"Acts","chapter":"1","verse":"17","text":"Kelemane Judas bhi amikhan logote ginti korise, aru Isor laga kaam kori bole tai laga bhag bhi thakise.”"},{"book":"Acts","chapter":"1","verse":"18","text":"- Ekjon manu tai laga letera kamai pora kheti kinise, aru etu jagate tai poila matha ulta kori kene girise, aru tai laga pet phati jaise, aru pet nari sob bahar te ulai jaise."},{"book":"Acts","chapter":"1","verse":"19","text":"Aru Jerusalem sheher te thaka manu sob etu kotha janise, aru titia taikhan nijor kotha1.19 Aramaic bhasa. pora etu kheti laga naam “Akeldama,” rakhidise juntu laga motlob ase, “Khun laga Kheti.”-"},{"book":"Acts","chapter":"1","verse":"20","text":"“Kelemane Bhajan Geet laga Kitab te likha ase,"},{"book":"Acts","chapter":"1","verse":"21","text":"Etu dorkar ase, kelemane, Probhu Jisu thaka homoi pora Tai naja tak kunkhan amikhan logote thakise,"},{"book":"Acts","chapter":"1","verse":"22","text":"shuru pora John ke baptizma diya homoi aru Jisu ke amikhan logot pora uthai loi naja tak- etu majot pora, ekjon manu amikhan logote mili kene Tai arubi jee uthija-a laga gawahi kori bole lage.”"},{"book":"Acts","chapter":"1","verse":"23","text":"Aru taikhan duijon manu ke age te rakhise, Joseph junke Barsabbas aru Justus bhi mate, aru Matthias."},{"book":"Acts","chapter":"1","verse":"24","text":"Aru taikhan prathana kori kene koise, “Apuni, Probhu, sob manu laga mon jane, etu nimite duijon majote kunke basi loise etu jonai dibi"},{"book":"Acts","chapter":"1","verse":"25","text":"kun he sewa laga jaga lobo juntu Judas pora chari kene nijor jagate jai jaise.”"},{"book":"Acts","chapter":"1","verse":"26","text":"Titia taikhan chithi korise, aru chithi te Matthias laga naam ulaise, aru egaroh jon chela majote tai bhi ginti hoi jaise."}]}