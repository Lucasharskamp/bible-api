{"data":[{"book":"Yohani","chapter":"20","verse":"1","text":"Lukela hamba kucha Dominika, kwakona chitita, Maliya mkolonjinji wa Magidala akahamba kulitinda, na kulola liganga liwusiwi pamlyangu wa litinda."},{"book":"Yohani","chapter":"20","verse":"2","text":"Hinu, akajumba kuhamba kwa Simoni Petili na yula muwuliwa yungi, Yesu mwamganili, akavajovela, “Vamuwusili Bambu mulitinda, nakumanya kwevamvikili.”"},{"book":"Yohani","chapter":"20","verse":"3","text":"Petili na muwuliwa yungi yula vakahamba kulitinda."},{"book":"Yohani","chapter":"20","verse":"4","text":"Voha vavili, vakajumba kuhamba, yungi yula ajumbili kanyata neju kuliku Petili, akalongolela kuhika kulitinda."},{"book":"Yohani","chapter":"20","verse":"5","text":"Peagundimi na kulingulila, ayiwene nyula ya msopi, nambu nakuyingila mugati."},{"book":"Yohani","chapter":"20","verse":"6","text":"Simoni Petili namwene, akabwela akumulanda akayingila mu litinda, mwenumo ayiwene nyula za msopi zila,"},{"book":"Yohani","chapter":"20","verse":"7","text":"chitambala chevamtindisili Yesu kumutu chila. Chitambala chenicho nakuvikwa pamonga na nyula ya msopi yeniyo, muni chagunyiwi na kuvikwa pandu pene."},{"book":"Yohani","chapter":"20","verse":"8","text":"Kangi muwuliwa yungi yula mwealongolili kuhika kulitinda, akayingila mugati akalola na kusadika."},{"book":"Yohani","chapter":"20","verse":"9","text":"Vavi vakona kumanya, Mayandiku Gamsopi gegijova Yamganili kuyuka."},{"book":"Yohani","chapter":"20","verse":"10","text":"Hinu, Vawuliwa vala vakawuya kunyumba."},{"book":"Yohani","chapter":"20","verse":"11","text":"Maliya ayimili kuvala ya litinda, kuni ivemba. Na peayendalili kuvemba, avi mukugundama na kulingulila mu litinda,"},{"book":"Yohani","chapter":"20","verse":"12","text":"avawene Vamitumu va kunani kwa Chapanga vavili vevawalili nyula za msopi vatamili pala peyavili higa ya Yesu mmonga kumutu na yungi kumagendelu."},{"book":"Yohani","chapter":"20","verse":"13","text":"Vamitumu vala vakamkota, “Mau, ndava kyani wivemba?”"},{"book":"Yohani","chapter":"20","verse":"14","text":"Maliya peamalili kujova genago, ang'anamwiki mumbele, amuwene Yesu ayimili penapo, nambu amanyili lepi kuvya ndi Yesu."},{"book":"Yohani","chapter":"20","verse":"15","text":"Yesu akamkota, “Mau, ndava kyani uvemba? Ukumlonda yani?”"},{"book":"Yohani","chapter":"20","verse":"16","text":"Yesu akamjovela, “Maliya!”"},{"book":"Yohani","chapter":"20","verse":"17","text":"Yesu akamjovela, “Kotoka kunikamula, nakona kuhamba kunani kwa Dadi. Nambu hamba kwa valongo vangu uvajovela, nihamba kunani kwa Dadi wangu na Dadi winu, Chapanga wangu na Chapanga winu.”"},{"book":"Yohani","chapter":"20","verse":"18","text":"Maliya wa Magidala, akahamba kuvajovela mambu gala vawuliwa, kuvya amuwene Bambu, ndi amjovili genago."},{"book":"Yohani","chapter":"20","verse":"19","text":"Yavili kimihi ya ligono lenilo la Dominika. Vawuliwa vakonganiki pamonga mugati ya nyumba, kuni milyangu yavi yidindiwi, ndava ya kuvayogopa vachilongosi va Vayawudi. Yesu akabwela, akayima pagati yavi, akavajovela, “Uteke uvya na nyenye!”"},{"book":"Yohani","chapter":"20","verse":"20","text":"Peamali kujova genago, akavalangisa mawoko gaki na luvafu lwaki. Ndi vawuliwa venavo vakasangaluka neju kumlola Bambu."},{"book":"Yohani","chapter":"20","verse":"21","text":"Yesu akavajovela kavili, “Uteke uvya na nyenye! Ngati Dadi cheanitumili nene, na nene nikuvatuma nyenye.”"},{"book":"Yohani","chapter":"20","verse":"22","text":"Peamali kujova genago, akavapulila na kuvajovela, “Mpokela Mpungu Msopi."},{"book":"Yohani","chapter":"20","verse":"23","text":"Vandu vemukuvalekekesa kumbudila Chapanga kwavi, yati vilekekeswa, na vandu mwavangalekekesa, yati vilekekeswa lepi.”"},{"book":"Yohani","chapter":"20","verse":"24","text":"Tomasi mmonga wa vawuliwa kumi na vavili vala, mweikemiwa mapaha, avi lepi pamonga nawu lukumbi Yesu peabweli."},{"book":"Yohani","chapter":"20","verse":"25","text":"Vawuliwa vangi vala, vakamjovela, “Timuwene Bambu.”"},{"book":"Yohani","chapter":"20","verse":"26","text":"Magono nane gegagelekili, vawuliwa vavi pamonga mugati mula, na Tomasi namwene avi. Milyangu yavi hidindiwi, nambu Yesu akabwela, akayima pagati yavi, akajova, “Uteke uvya na nyenye!”"},{"book":"Yohani","chapter":"20","verse":"27","text":"Kangi akamjovela Tomasi, “Vika lukonji lwaku ulola mawoko gangu, leta chiwoko chaku mu luvafu lwangu. Leka mtahu, nambu usadikayi!”"},{"book":"Yohani","chapter":"20","verse":"28","text":"Tomasi akamyangula, “Bambu wangu na Chapanga wangu!”"},{"book":"Yohani","chapter":"20","verse":"29","text":"Yesu akavajovela, “Ndava uniwene nene ndi usadiki, vamotisiwa vala vanganiwona nambu vanisadiki.”"},{"book":"Yohani","chapter":"20","verse":"30","text":"Yesu akitili gachinamtiti gangi gamahele, palongolo ya vawuliwa vaki, nambu gayandikwi lepi muchitabu ichi."},{"book":"Yohani","chapter":"20","verse":"31","text":"Nambu zenizi zeziyandikwi, muni mpata kusadika kuvya Yesu ndi Kilisitu Msangula, Mwana wa Chapanga, ndava ya kusadika mpata na wumi kwa liina laki."}]}