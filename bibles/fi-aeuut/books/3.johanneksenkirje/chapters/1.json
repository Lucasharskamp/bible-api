{"data":[{"book":"3. Johanneksen kirje","chapter":"1","verse":"1","text":"Lähettäjä: Johannes, seurakunnan johtaja."},{"book":"3. Johanneksen kirje","chapter":"1","verse":"2","text":"Toivon, että voit hyvin ja olet ruumiillisesti yhtä hyvässä kunnossa kuin hengellisesti."},{"book":"3. Johanneksen kirje","chapter":"1","verse":"3","text":"Tulin kovin iloiseksi, kun kuulin täällä käyneiltä uskonveljiltä, että taistelet totuuden puolesta ja elät niin kuin Jumalan sana edellyttää."},{"book":"3. Johanneksen kirje","chapter":"1","verse":"4","text":"Tällaiset uutiset lapsistani ilahduttavat minua enemmän kuin mikään muu."},{"book":"3. Johanneksen kirje","chapter":"1","verse":"5","text":"Teet hyvää työtä, kun pidät huolta kiertävistä opettajista ja lähetystyöntekijöistä."},{"book":"3. Johanneksen kirje","chapter":"1","verse":"6","text":"He ovat kertoneet meidän seurakunnallemme ystävällisyydestäsi ja avustasi. Olen iloinen, kun autat heitä heidän matkallaan."},{"book":"3. Johanneksen kirje","chapter":"1","verse":"7","text":"Herran asioissahan he matkustavat eivätkä ota vastaan minkäänlaista avustusta niiltä, jotka eivät ole kristittyjä."},{"book":"3. Johanneksen kirje","chapter":"1","verse":"8","text":"Siksi meidän on pidettävä heistä huolta ja toimittava yhdessä heidän kanssaan totuuden puolesta."},{"book":"3. Johanneksen kirje","chapter":"1","verse":"9","text":"Kirjoitin tästä seurakunnalle, mutta Diotrefes, joka haluaa kovasti esiintyä johtajana, ei tunnusta minun asemaani."},{"book":"3. Johanneksen kirje","chapter":"1","verse":"10","text":"Kerron sitten kun tulen, mitä hän puuhailee ja mitä huhuja hän meistä levittää. Hän ei suostu ottamaan vastaan kiertäviä Jumalan sanan julistajia ja estää muitakin tekemästä niin. Jos joku ei tottele häntä, hän erottaa tämän seurakunnasta."},{"book":"3. Johanneksen kirje","chapter":"1","verse":"11","text":"Älä vain noudata hänen esimerkkiään! Ota sinä oppia sellaisesta, mikä on hyvää. Muista, että ne, jotka tekevät oikein, osoittavat olevansa Jumalan lapsia. Jos joku jatkuvasti tekee pahaa, hän on kaukana Jumalasta."},{"book":"3. Johanneksen kirje","chapter":"1","verse":"12","text":"Demetriuksesta kaikilla on vain hyvää sanottavana. Totuus itse puhuu hänen puolestaan, samoin minä, ja tiedät, että puhun totta."},{"book":"3. Johanneksen kirje","chapter":"1","verse":"13","text":"Minulla on paljon asiaa, mutta en halua kertoa kaikkea kirjeessä."},{"book":"3. Johanneksen kirje","chapter":"1","verse":"14","text":"Toivon, että tapaamme pian ja saamme puhua kaikesta."},{"book":"3. Johanneksen kirje","chapter":"1","verse":"15","text":"Siis näkemiin! Ystävät lähettävät sinulle täältä terveisensä. Sanothan sinne jokaiselle erikseen minulta terveisiä."}]}