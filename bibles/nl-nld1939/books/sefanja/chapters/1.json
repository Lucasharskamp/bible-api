{"data":[{"book":"Sefanja","chapter":"1","verse":"1","text":"Het woord van Jahweh, dat gericht werd tot Sofonias, den zoon van Koesji, zoon van Gedalja, zoon van Amarja, zoon van Ezekias, in de dagen van Josias, den zoon van Amon en koning van Juda."},{"book":"Sefanja","chapter":"1","verse":"2","text":"Ik sleep alles, alles Van de aardbodem weg, Is de godsspraak van Jahweh:"},{"book":"Sefanja","chapter":"1","verse":"3","text":"Ik sleep de mensen weg en het vee! De vogels uit de lucht sleep Ik weg, met de vissen der zee; De goddelozen zal Ik doen struikelen, De mensen van de aarde verdelgen: Is de godsspraak van Jahweh!"},{"book":"Sefanja","chapter":"1","verse":"4","text":"Ik strek mijn hand tegen Juda uit, En tegen alle bewoners van Jerusalem: Ik zal uit die plaats de rest van Báal verdelgen, De naam van afgodendienaars en priesters."},{"book":"Sefanja","chapter":"1","verse":"5","text":"Hen, die op de daken het heir van de hemel vereren, Die Jahweh aanbidden, en bij Milkom zweren;"},{"book":"Sefanja","chapter":"1","verse":"6","text":"Hen, die Jahweh hebben verlaten, Die Jahweh niet zoeken, tot Hem niet naderen."},{"book":"Sefanja","chapter":"1","verse":"7","text":"Stilte: voor Jahweh den Heer; Want Jahweh’s Dag is nabij! Jahweh heeft een offermaaltijd bereid, En zijn gasten gewijd!"},{"book":"Sefanja","chapter":"1","verse":"8","text":"Op de dag van het offer van Jahweh Zal Ik Mij wreken op de vorsten, Op het huis van den koning, Op allen, die uitheemse kleding dragen."},{"book":"Sefanja","chapter":"1","verse":"9","text":"Ik zal Mij wreken op die dag Op allen, die over drempels springen, Die het huis van hun meesters vullen Met geweld en bedrog."},{"book":"Sefanja","chapter":"1","verse":"10","text":"Op die dag, is de godsspraak van Jahweh: Stijgt er een jammerklacht op uit de Vispoort, Een gehuil uit de Voorstad, Een luid gekraak uit de Heuvels."},{"book":"Sefanja","chapter":"1","verse":"11","text":"Huilt maar, Vijzel-bewoners, Want al het kramersvolk wordt verdelgd; Uitgeroeid worden Al die zilver-wegers."},{"book":"Sefanja","chapter":"1","verse":"12","text":"Op die dag zoek Ik Jerusalem af met een lamp, Om Mij op de mannen te wreken, Die rustig op hun droesem liggen, en denken: Jahweh doet niets, geen kwaad en geen goed!"},{"book":"Sefanja","chapter":"1","verse":"13","text":"Hun schatten worden geplunderd, Hun huizen verwoest; Ze zullen huizen bouwen, maar niet erin wonen, Gaarden planten, maar geen wijn ervan drinken."},{"book":"Sefanja","chapter":"1","verse":"14","text":"Nabij is de grote Dag van Jahweh, Hij is nabij, en haast zich snel! Hoort, de Dag van Jahweh: Ook de held schreeuwt het uit van benauwdheid!"},{"book":"Sefanja","chapter":"1","verse":"15","text":"Die Dag is een dag van gramschap, Een dag van benauwing en nood, Een dag van ruïne en vernieling, Een dag van duister en donker. Een dag van wolken en nevel,"},{"book":"Sefanja","chapter":"1","verse":"16","text":"Een dag van bazuin en alarm: Over de versterkte steden, En hoge torens."},{"book":"Sefanja","chapter":"1","verse":"17","text":"Ik benauw de mensen, ze tasten als blinden, Want ze hebben tegen Jahweh gezondigd; Hun bloed wordt uitgestort als stof, Hun ingewanden als drek."},{"book":"Sefanja","chapter":"1","verse":"18","text":"Hun goud en zilver kan hen niet redden Op de Dag van de gramschap van Jahweh; Door het vuur van zijn nijd wordt de hele aarde verteerd, Vernielt en verdelgt Hij alle bewoners der aarde!"}]}