{"data":[{"book":"Imitendele","chapter":"14","verse":"1","text":"Kint'hu enga iicho nekilaila uko Ikonia. Paulo na Banaba wengilaga mwe nyumba yo kuvikila no kubilikiza, vitendile wayahudi wengi na want'hu hi Wayahudi wande wahuwila."},{"book":"Imitendele","chapter":"14","verse":"2","text":"Mna wadya Wayahudi wandaga hiwahuwila, wawachakulaga want'hu awo wahuwila hi Wayahudi, na kuwatenda wande wawahiga awa wandugu wahuwila."},{"book":"Imitendele","chapter":"14","verse":"3","text":"Wegala ulosi wekalaga ahadya kwa lupisi lutali wakabilikiza kwa weduvi mwe mbuli ya Mnungu uyo awalagise mo uwedi wakwe na kuwenk'ha udahi wa kudamanya vilagiso na vihungi."},{"book":"Imitendele","chapter":"14","verse":"4","text":"Want'hu mo mzi wakepangaga, wamwenga kwa Wayahudi, wamwenga nao kwe Wegala Ulosi."},{"book":"Imitendele","chapter":"14","verse":"5","text":"Naho wayahudi wamwenga, hamwenga ne vilongozi vawe, wafanyanyaga kuwatendela vihile Wagela Ulosi no kuwatoa maiwe."},{"book":"Imitendele","chapter":"14","verse":"6","text":"Wagela Ulosi weze wabunk'hule ayo wanyilikilaga kwe mizi ya Lisitila na Debe, mwe isi ya Likonia na isi zimgihi mwakwe."},{"book":"Imitendele","chapter":"14","verse":"7","text":"Uko wabilikizaga Mbuli Yedi."},{"book":"Imitendele","chapter":"14","verse":"8","text":"Uko Lisitila kwandaga mnt'hu kiwete heekudaha kugenda kukongela kwelekwa kwakwe."},{"book":"Imitendele","chapter":"14","verse":"9","text":"Ekalaga aho akategeleza milosi ya Paulo, Paulo amuonaga kugamba ahuwilaga naho naakadaha kuhonyigwa, ivo niyo amkaulisa mnt'hu uyo"},{"book":"Imitendele","chapter":"14","verse":"10","text":"no kumlonga kwa izwi kulu, “Kimala uchuluke ne viga vako!” Yudya mnt'hu niyo akimaala no kupilika niyo akonga kugenda."},{"book":"Imitendele","chapter":"14","verse":"11","text":"Idifyo dyose dya want'hu dize dione kiya Paulo adamanye, wakongaga kugutila mwe milosi yawe ya Kilikonia, “Milungu indile enga want'hu iza kwetu!”"},{"book":"Imitendele","chapter":"14","verse":"12","text":"Wamwink'haga Banaba zina dya Zeusi, Paulo naye zina dya Hemesi, kwaviya niye andile mlongi umkulu."},{"book":"Imitendele","chapter":"14","verse":"13","text":"Mlava nt'hambiko ywa Zeusi yumwenga mwe milungu mta nyumba yakwe yandile kuse ludodo ye mzi, egalaga majeku no unga he nk'hili, kwaviya yehe ne difyo dya want'hu waungaga kulava nt'hambiko kwe wegala ulosi wa Yesu."},{"book":"Imitendele","chapter":"14","verse":"14","text":"Umwo Banaba na Paulo weze weve ivo nawakaunga watende, walwebulaga zisuke zawe kulagisa kulemela kiya nekikalaila, niyo wagenda kukimala mgati mwe nk'hisanyo ya want'hu wakalonga kwa izwi kulu."},{"book":"Imitendele","chapter":"14","verse":"15","text":"“Nii mwadamanya ivi? Suwe na swe kiwant'hu enga nyuwe! Kiaha kwa kubilikiza mbuli ya Mnungu, kuwahitula mfose mnengembuli hezina ukulu kwa Mnungu ywetu mto udahi aumbile ulanga ne isi ne bahali ne vose viumo."},{"book":"Imitendele","chapter":"14","verse":"16","text":"Uko kale awalekelaga want'hu wadamanye viya wakuunga wenye."},{"book":"Imitendele","chapter":"14","verse":"17","text":"Mna alavaga vilagiso vikulavanya ikindedi cho undiilo wakwe kwa mbuli zedi akudamanya, amwink'hani fula kulawa kulanga, no uwedi kwa hadya ukuunga, amink'hani mkande no kuwenk'hani kinyemi mwe mioyo.”"},{"book":"Imitendele","chapter":"14","verse":"18","text":"Hamwenga ne milosi iyo ye wegala ulosinevinda vidala kwa kuwafingiza want'hu awo kuwatambikila wegala ulosi."},{"book":"Imitendele","chapter":"14","verse":"19","text":"Wayahudi wamwenga kulawa Antiokia, uko Pisidia, na Ikonia, wawaluvyaga weyawe no kukelunga nao niyo wamtoa Paulo kwa maiwe no kumbulumuila kuse yo mzi wakamanya kugamba kabanika kale."},{"book":"Imitendele","chapter":"14","verse":"20","text":"Mna wanamp'hina wa Kilisito weze wamduganyikile hamwenga, enukilaga niyo auya ko mzi. Zuwa ditimile yehe na Banaba waitaga uko Debe."},{"book":"Imitendele","chapter":"14","verse":"21","text":"Paulo na Banaba wabilikizaga Mbuli Yedi uko Debe na want'hu wengi wahuwilaga. Weze walawe aho niyo wauya Lisitila na uko Ikonia hamwenga na Antiokia uko Pesidia."},{"book":"Imitendele","chapter":"14","verse":"22","text":"Wawagelaga nguvu wanamp'hina no kuwasangalaza wekale kindedi mo mhuwi. Wahinizaga kugamba, “Chaungwa kombokela mwe mank'hunto mengi ko kwingila ko Useuta wa Mnungu,”"},{"book":"Imitendele","chapter":"14","verse":"23","text":"Mwe kila fyo dya wahuwila wa Kilisito, dyasagulaga wadala vilongozi, naho kwa kufunga no kumlombeza Mnungu wawaikaga mo udimi wa Zumbe, waikaga ukawiilo wawe mwa Yehe."},{"book":"Imitendele","chapter":"14","verse":"24","text":"Weze waite kombokela mwe isi ya Pisidia wabulaga Pamfilia."},{"book":"Imitendele","chapter":"14","verse":"25","text":"Kudya wabilikizaga ulosi uko Pega niyo naho waita Atalia,"},{"book":"Imitendele","chapter":"14","verse":"26","text":"naho weze walawe aho, wagendelaga mwe ngalawa kuuya Antiokia, kudya kunt'hu wakeikaga mo udimi wa uwedi wa Mnungu, no undiilo wakwe kwe ndima idya waibindilize."},{"book":"Imitendele","chapter":"14","verse":"27","text":"Wagela Ulosi weze wabule antokia wawaduganyaga hamwenga want'hu we difyo dya wahuwila wa Kilisito, nokuwagambila yose yadya Mnungu adamanye hamwenga nao, na ivo Mnungu awakomoele wayahudi isila yo kuhuwila."},{"book":"Imitendele","chapter":"14","verse":"28","text":"Naho wekalisaga nawo wanamp'hina."}]}