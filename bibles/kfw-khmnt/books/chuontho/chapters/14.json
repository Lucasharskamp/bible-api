{"data":[{"book":"Chuontho","chapter":"14","verse":"1","text":"Halli Iconiumma khawale in-angrip ah asuokjei, Paul li Barnabas Jihudi ngai synagogue ah inluut suomma chong inleirilpha, Jihudi khat-um zaatlop mikatamtak in Pathian inleingamna jei."},{"book":"Chuontho","chapter":"14","verse":"2","text":"Takkha Jihudi ngamna kaneimak ngai'n zaatlop ngaikha inmasok ah kangamna ngai chungnga kathamak inleimasuok."},{"book":"Chuontho","chapter":"14","verse":"3","text":"Khawa jarra tirton ngai'n Pumi jarra kachi omleiya chong inrilla khawakhan apha kasoottak inleiom, inmani khan jetnasik khat-um inlak-inlak ngaikha aminthoa Pathian riangwai hi adik ti sakhi inleipeii."},{"book":"Chuontho","chapter":"14","verse":"4","text":"Khawa khuopuiya mi ngaikha inlei-inthenjei, lekkhat in Jihudi ngai khat-um lekkhat in tirton ngai injuijei."},{"book":"Chuontho","chapter":"14","verse":"5","text":"Halli zaatlop ngai khat-um Jihudi ngai'n inmani lamkakei ngai khale ininchunna, tirton ngaikha minjaknasik li lungnga deengnasik inngaidon kha,"},{"book":"Chuontho","chapter":"14","verse":"6","text":"inmani'n injet-ah, Lycaonia khuopui Lystra, Derbe khat-um asir-apangnga kaom ram ngaikhan inleitaanjei,"},{"book":"Chuontho","chapter":"14","verse":"7","text":"khawakhan inmani'n chongkatha kha inleiril."},{"book":"Chuontho","chapter":"14","verse":"8","text":"Lystra ah akeii insial, anu'n neiya inphut akeii kakiak, kasitheimak pasal inkhat aleiom:"},{"book":"Chuontho","chapter":"14","verse":"9","text":"hiwa pasalpa'n in-ongnga Paul chongril kha aleirangai, namindam matorte tia inngamna kha Paul in amu jarra amadiang katha ah alei-en,"},{"book":"Chuontho","chapter":"14","verse":"10","text":"rasa inringnga ati, “Nakeii khan katuunna ngirro!” halli ama'n inchoomma asi-ahongjei."},{"book":"Chuontho","chapter":"14","verse":"11","text":"Halli Paul in angme ithokha mipui'n inmupha, Lycaonia chongnga, “pathian ngai'n miring inhong angnga einidiang injuochum jei tia, rasa inringnga inhong-oong!”"},{"book":"Chuontho","chapter":"14","verse":"12","text":"Halli inmani'n Barnabas kha Jupiter khat-um Paul in, chongkaril kalian ejarra, Hermes tia inkoi inphutjei."},{"book":"Chuontho","chapter":"14","verse":"13","text":"Jupiter pathian biak-inn kha khuopui raaltiang omjarra thiampu'n saraatchal khat-um reirui ngaikha, suongkuung khan inhongchoiya, amale mipui ngai'n tirton ngaikha chubei kathosik inleimanuomjei."},{"book":"Chuontho","chapter":"14","verse":"14","text":"Tirton, Barnabas khat-um Paul in khawa injetpha inpuon inkatherra mipui karra inluut-ah inhongkheek,"},{"book":"Chuontho","chapter":"14","verse":"15","text":"“Angsikme hiwahi nangni'n ningtho? keini-um nangni ka-ang miring kin-eii, marwaanle nuoipil halli tuipui asuungnga kaom rakip kabool akaring Pathian diang, hiwa anemna kaboi omchanna inphut heikirnasik, keini chongkahoi karilsik hin kinhong eii."},{"book":"Chuontho","chapter":"14","verse":"16","text":"Akatheng khang khan Pumi'n zaat rakipkha inlungdou lamma sinasik azootpijei."},{"book":"Chuontho","chapter":"14","verse":"17","text":"Takkha Pumi ama sakhi omleiya leidamak, Pumi ama'n akatha chuon athopiya marwaanna inphut ruo khat-um ansia-suulpa kara esik kumli tha apejei, halli bakphur le karok khan nangni malung amintaijei."},{"book":"Chuontho","chapter":"14","verse":"18","text":"Hiwa chong ngaihi tirton ngai'n inrilpiya khadengnga chubei thosik-ah inphut mipui ngaikha inleikhaapjei.”"},{"book":"Chuontho","chapter":"14","verse":"19","text":"Pisidia ah kaom Antioch khat-um Iconiumma kaom Jihudi ngai'n khawa munkhan inhongnga, halli inmani'n mipui ngaikha inmasok-ah, Paul kha lungnga indeengnga, ama athijei tia, khuopui raaltiang amakha inleikeisuo."},{"book":"Chuontho","chapter":"14","verse":"20","text":"Takkha asiamruoi ngaikhan asirra inngirlai, ama'n intheiya, khuopui khan aluut jei, halli ziingkhuo ahongwarli Barnabas le inruoiya Derbe tiang insijei."},{"book":"Chuontho","chapter":"14","verse":"21","text":"Halli inmani'n khuopui khan Chong Kahoi inrilla siamruoi katamtak inboolli, Lystra, Iconium, khat-um Antioch ah inheikirjei."},{"book":"Chuontho","chapter":"14","verse":"22","text":"Kangamna ngaikha malung inminngar piya, in-inngamna khan katuunna inchatleiya in-omnasik inmani inmasok-ah, poongraalna angjetle inruoiya eini'n Pathian Rengram hi niluutsik ejei tia inleiminchu."},{"book":"Chuontho","chapter":"14","verse":"23","text":"Khat-um inmani'n koisuok rakip ah uparup inkadangnga, bu-ngei khat-um nipinale inruoiya inmani'n kangamna ngaikha Pumi diang inleipeluutjei."},{"book":"Chuontho","chapter":"14","verse":"24","text":"Halli inmani'n Pisidia inrakaanna Pamphylia tiang inhongjei."},{"book":"Chuontho","chapter":"14","verse":"25","text":"Inmani'n Perga khan Pathian chong inleirilli, Attalia tiangkhan inchumjei,"},{"book":"Chuontho","chapter":"14","verse":"26","text":"khawa makheiya inchuon kha inmatorra Pathian riangwaiya inmani inheitirna mun, Antioch tiang rakuong inchuongnga inheikirjei."},{"book":"Chuontho","chapter":"14","verse":"27","text":"Halli inmani'n Antioch inheitungpha koisuok mi ngai inkoichunna, Pathian in inmanile inruoiya ileitho chuon rakip khat-um zaatlop ngaisik Pumi in ngamna kot malongpijei tia inmani diang inleirilpi."},{"book":"Chuontho","chapter":"14","verse":"28","text":"Halli khawakhan siamruoi ngaile inruoiya apha kasoottak inleiom jei."}]}