{"data":[{"book":"САФОНА","chapter":"2","verse":"1","text":"Дасьледуйце сябе ўважліва, дасьледуйце люд неакілзаны,"},{"book":"САФОНА","chapter":"2","verse":"2","text":"пакуль ня прыйшло вызначэньне - дзень праляціць, як мякіна - пакуль ня прыйшоў на вас палымяны гнеў Гасподні, пакуль не настаў вам дзень лютасьці Гасподняй."},{"book":"САФОНА","chapter":"2","verse":"3","text":"Знайдзеце Госпада, усе пакорліўцы зямлі, выканаўцы законаў Яго; знайдзеце праўду, знайдзеце пакорлівую мудрасьць; можа стацца, вы схаваецеся ў дзень гневу Гасподняга."},{"book":"САФОНА","chapter":"2","verse":"4","text":"Бо Газа будзе пакінутая і Аскалон апусьцее, Азот будзе выгнаны сярод дня і Экрон выкараніцца."},{"book":"САФОНА","chapter":"2","verse":"5","text":"Гора жыхарам прыморскай краіны, народу Крыцкаму! Слова Гасподняе - на вас, Хананэі, зямля Філістымская! Я зьнішчу цябе, і ня будзе ў цябе жыхароў,"},{"book":"САФОНА","chapter":"2","verse":"6","text":"і будзе прыморская краіна пастушынай аўчарняй і кашарай пад быдла."},{"book":"САФОНА","chapter":"2","verse":"7","text":"І дастанецца гэты край рэшце дому Юдавага, і будуць пасьвіць там, і ў дамах Аскалона будуць вечарам адпачываць, бо Гасподзь Бог іх наведае і верне палон іхні."},{"book":"САФОНА","chapter":"2","verse":"8","text":"Чуў Я паганьбеньне Маава і лаянку сыноў Амонавых, як яны зьдзекаваліся з Майго народу і велічаліся на межах ягоных."},{"book":"САФОНА","chapter":"2","verse":"9","text":"Таму, жыву Я! кажа Гасподзь Саваоф, Бог Ізраілеў: Мааў будзе, як Садома, і сыны Амона будуць, як Гамора, здабыткам крапівы, салянаю калдобінаю, пусткаю навекі; рэшта народу Майго возьме іх здабычаю, і ацалелыя зь людзей Маіх атрымаюць іх у спадчыну."},{"book":"САФОНА","chapter":"2","verse":"10","text":"Гэта ім - за пыху іхнюю, за тое, што яны зьдзекаваліся і велічаліся над народам Госпада Саваофа."},{"book":"САФОНА","chapter":"2","verse":"11","text":"Страшны будзе для іх Гасподзь; бо вынішчыць усіх багоў зямлі, і Яму будуць пакланяцца - кожны месца зь месца свайго - усе выспы народаў."},{"book":"САФОНА","chapter":"2","verse":"12","text":"І вы, Эфіопы, пабітыя будзеце мечам Маім."},{"book":"САФОНА","chapter":"2","verse":"13","text":"І працягне Ён руку Сваю на поўнач - і зьнішчыць Асура і ператворыць Нінэвію ў руіны, у месца сухое, як пустыня,"},{"book":"САФОНА","chapter":"2","verse":"14","text":"і пакоіцца будуць сярод яе статкі і ўсякага роду жывёлы; пелікан і вожык будуць начаваць - у розных аздобах яе; голас іхні будзе гучаць у вокнах, разбурэньне выявіцца на касяках дзьвярэй, бо не застанецца на іх кедровай шалёўкі."},{"book":"САФОНА","chapter":"2","verse":"15","text":"Вось чым будзе горад пераможна-радасны, які жыве бесклапотна, які кажа ў сэрцы сваім: «я - і няма іншага апроч мяне». Як ён зрабіўся руінаю, логвішчам для зьвяроў! Кожны, праходзячы міма яго, пасьвішча й рукою махне."}]}