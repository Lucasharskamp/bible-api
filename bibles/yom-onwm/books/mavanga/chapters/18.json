{"data":[{"book":"Mavanga","chapter":"18","verse":"1","text":"Mambu momo bu mavioka, Polo wukatuka mu Atene, wuyenda ku Kolinto."},{"book":"Mavanga","chapter":"18","verse":"2","text":"Wubuana Nyuda wumosi, dizina diandi Akilasi, wubutukila ku Ponti ; buna bosi kuandi kabedi ku Itali ayi nketoꞌandi Pilisiye. Bila ntinu Klode wutuma ti bamana kuka Bayuda boso baba ku Loma. Polo wufubakana yawu."},{"book":"Mavanga","chapter":"18","verse":"3","text":"Sumbu baba salanga kisalu kimosi kitunga zinzo zi ngoto, Polo wuvuandayawu ayi basala va kimosi."},{"book":"Mavanga","chapter":"18","verse":"4","text":"Kadika lumbu ki saba, Polo wuba longanga mu nzo lukutukunu, wuwilukisa Bayuda ayi basi Ngelese."},{"book":"Mavanga","chapter":"18","verse":"5","text":"Sila ayi Timote bu baba ku Maseduani, buna Polo wukiyekula mu kisalu ki longa ayi telimina Yesu kimbangi kuidi Bayuda ti niandi Klisto."},{"book":"Mavanga","chapter":"18","verse":"6","text":"Vayi Bayuda bu bantinguna ayi bu bavueza Klisto, Polo wunikuna minledi miandi ayi wuba kamba :"},{"book":"Mavanga","chapter":"18","verse":"7","text":"Bu kabotuka vana, wukota ku nzo mutu wumosi, dizina diandi Titiusi Yusitusi, wuba sadilanga Nzambi. Nzoꞌandi yiba yifikama ayi nzo lukutukunu."},{"book":"Mavanga","chapter":"18","verse":"8","text":"Vayi Kilisipusi, pfumu nzo lukutukunu ayi basi nzoꞌandi boso bawilukila Pfumu. Basi Kolinto bawombo, bu banwa buna bawilukila ayi babotama."},{"book":"Mavanga","chapter":"18","verse":"9","text":"Lumbu kimosi va builu, Pfumu wukamba Polo mu tsongolo ti :"},{"book":"Mavanga","chapter":"18","verse":"10","text":"Bila minu ndidi yaku ! Kadi mutu kalendi kubuila ko mukuvanga phasi bila ndidi mu divula diadi !"},{"book":"Mavanga","chapter":"18","verse":"11","text":"Polo mvu mvimba ayi zingondi zisambanu kakadila ku Kolinto, wuba longanga mambu ma Nzambi."},{"book":"Mavanga","chapter":"18","verse":"12","text":"Vayi thangu Ngalioni kabiadila mu Akayi, Bayuda bu bawizana va kimosi bayendila Polo manenga, bankanga ayi bannata ku ntiliminadu."},{"book":"Mavanga","chapter":"18","verse":"13","text":"Kuna bamfundila :"},{"book":"Mavanga","chapter":"18","verse":"14","text":"Vayi Polo bu kedi katona yoluka, Ngalioni wukamba Bayuda ti :"},{"book":"Mavanga","chapter":"18","verse":"15","text":"Vayi enati bidi biuvu bitedi mambu, mazina ayi Mina mieno, buna bika lutala mawu beno veka. Minu mbengi ba zuzi mu mambu momo."},{"book":"Mavanga","chapter":"18","verse":"16","text":"Wuba kuka ku ntiliminadu."},{"book":"Mavanga","chapter":"18","verse":"17","text":"Batu boso bu babuila Sositeni, pfumu nzo lukutukunu, bamfuza khuba vana nganda ntiliminadu. Vayi Ngalioni kasi kota mambu beni ko."},{"book":"Mavanga","chapter":"18","verse":"18","text":"Polo wubuela kala kuna bilumbu biwombo, buna wubika bakhomba, wukota mu masuwa mu kuenda ku Sili va kimosi ayi Akilasi ayi Pilisiye. Bu kavukusu dikungulu ku Sansela, bila tsila kavana."},{"book":"Mavanga","chapter":"18","verse":"19","text":"Bu katula ku Efeso, Polo wubika Akilasi ayi Pilisiye ayi wukotaniandi veka mu nzo lukutukunu ; wusolula ayi Bayuda."},{"book":"Mavanga","chapter":"18","verse":"20","text":"Banleba kakala yawu bilumbu biwombo vayi wumanga kuandi."},{"book":"Mavanga","chapter":"18","verse":"21","text":"Wubabika ayi wuba kamba :"},{"book":"Mavanga","chapter":"18","verse":"22","text":"Bu katula ku Sezale, wuyenda ku Yelusalemi mu vana badibundu mboti. Kuzimunina, wuyenda ku Antioshi."},{"book":"Mavanga","chapter":"18","verse":"23","text":"Bu kakala kuna ndambu bilumbu, wuyenda ayi wuviokila mu zunga ki Ngalatiya ayi ki Filingi mu kindisa minlonguki mioso."},{"book":"Mavanga","chapter":"18","verse":"24","text":"Nyuda wumosi, dizina diandi Apolo, wuyiza ku Efeso wuba muisi Alekisandiya wuba mutu wumosi wuludede ayi wuzaba bumboti masonoko."},{"book":"Mavanga","chapter":"18","verse":"25","text":"Niandi wukilongolo nzila yi Pfumu, wuba wu fuluka mu Pheve, wutuba, wulonga boso bufueni mambu mitedi Yesu. Niandi wuzaba kaka malongi ma mbotokolo yi botika Yowani."},{"book":"Mavanga","chapter":"18","verse":"26","text":"Niandi wulonga mu nzo yi lukutukunu mu kambu memata. Pilisiye ayi Akilasi bu banwa buna bannata ku nzoꞌawu ; batona ku nsudikisa bumboti nzila yi Nzambi."},{"book":"Mavanga","chapter":"18","verse":"27","text":"Sumbu kaba mayindu makuenda ku Akayi, bakhomba zisonikina minlonguki ayi baba kindisa muingi banyakula bumboti. Buna katula kuna, wusadisa batu bobo bawilukila mu nlemvo wowo katambula."},{"book":"Mavanga","chapter":"18","verse":"28","text":"Bila wuba bedisanga Bayuda va nyalu nguba, wumonisa mu masonoko ti Yesu niandi Klisto."}]}