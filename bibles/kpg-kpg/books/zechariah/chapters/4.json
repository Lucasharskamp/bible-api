{"data":[{"book":"Zechariah","chapter":"4","verse":"1","text":"Tangada di langi dela nogo leelee mai gi di au gu hanimoi labelaa gu hangahanga au be tangada nogo kii."},{"book":"Zechariah","chapter":"4","verse":"2","text":"Mee ga heeu, “Ma di aha dela e mmada ginai goe?”"},{"book":"Zechariah","chapter":"4","verse":"3","text":"Nia laagau olib e lua i baahi di lohongo malama deelaa, e dahi i di baahi e dahi.”4.3 Hagagida 11.4"},{"book":"Zechariah","chapter":"4","verse":"4","text":"Au ga heeu gi tangada di langi, “Meenei, nia mee aanei le e hagamodongoohia nadau aha?”"},{"book":"Zechariah","chapter":"4","verse":"5","text":"Mee ga heeu mai, “Goe e deiloo?”"},{"book":"Zechariah","chapter":"4","verse":"6","text":"Tangada di langi ga hai mai bolo gi wanga ina gi Zerubbabel nia helekai a Dimaadua aanei: “Goe gaa gila, hagalee mai baahi o maaloo dauwa, be mai oo mahi donu, gei mai hua i baahi dogu hagataalunga.4.6 Ezra 5.2"},{"book":"Zechariah","chapter":"4","verse":"7","text":"Nia hagadeaadee llauehe gadoo be nia gonduu ga hagalee i oo mua. Goe gaa hau labelaa di Hale Daumaha, i do madagoaa ma ga haganoho di hadu muliagi loo gi dono lohongo, gei nia daangada gaa wwolo, ‘E madamada, e madamada!’”"},{"book":"Zechariah","chapter":"4","verse":"8","text":"Nia helekai labelaa gu lloomoi gi di au mai i baahi Dimaadua."},{"book":"Zechariah","chapter":"4","verse":"9","text":"Mee ne helekai, “Zerubbabel gu haganoho di hagamau di Hale Daumaha, gei mee ga hagalawa di hale. Di madagoaa di mee deenei ga gila aga, gei agu daangada ga iloo bolo ma ko Au dela ne hagau goe gi digaula."},{"book":"Zechariah","chapter":"4","verse":"10","text":"Digaula e lodo huaidu idimaa di Hale Daumaha le e duainau. Malaa, digaula ga gidee Zerubbabel e hauhau di Hale Daumaha e hagalee noho, gei digaula ga tenetene.”"},{"book":"Zechariah","chapter":"4","verse":"11","text":"Gei au ga heeu gi mee, “Nia laagau olib e lua ala i nia baahi dagidahi o di lohongo malama le e hai dono hadinga bolo aha?4.11 Hagagida 11.4"},{"book":"Zechariah","chapter":"4","verse":"12","text":"Tadinga o nia manga laagau olib e lua ala i baahi nia paip goolo e lua ala e halihali ai nia lolo olib le e hai bolo aha?”"},{"book":"Zechariah","chapter":"4","verse":"13","text":"Mee ga heeu mai gi di au, “Goe e deiloo?”"},{"book":"Zechariah","chapter":"4","verse":"14","text":"Mee ga helekai, “Aanei la go nia daane dogolua ala ne hilihili, ge gu hagatulu go Dimaadua belee hege ang gi de Ia, go di Tagi o henuailala hagatau.”"}]}