{"data":[{"book":"Waebulania","chapter":"2","verse":"1","text":"Lekaavo tolondigwa kugagoga goya gatuhulike, ili sikutusonge mholemhole kuleka kutamanila."},{"book":"Waebulania","chapter":"2","verse":"2","text":"Baho umwaka usenga ulongigwe kubitila wasenga wa kuulanga ulagusa wa ukweli, na munhu yoyose yalekile kuukweleleza hebu kuugoga katagusigwa kamba viilondeke."},{"book":"Waebulania","chapter":"2","verse":"3","text":"Vino tohonyeka vilihi kamba hatuutonga ukombola mkulu kamba uno? Tanhu Mndewa mwenyego iyo yanduse kulonga mbuli ino ya ukombola, na waja wamuhulike watulagusila kuwa ya ukweli."},{"book":"Waebulania","chapter":"2","verse":"4","text":"Vivija Imulungu mwenyego kalagusa kumwao kwa kutenda unzonza mwingi na vifukuzi na kuwagolela wanhu nhunza za Loho Yang'alile kamba viyalondile."},{"book":"Waebulania","chapter":"2","verse":"5","text":"Imulungu hawekile wasenga wa kuulanga wawe watawala wa isi ayo, isi ayo ya sambi itulonga mbuli zake."},{"book":"Waebulania","chapter":"2","verse":"6","text":"Lakini hana hanhu mna Gamaandiko Gang'alile holonga,"},{"book":"Waebulania","chapter":"2","verse":"7","text":"Kwa kipindi kidodo kumtenda yawe munhu mdodo kubanza wasenga wa kuulanga,"},{"book":"Waebulania","chapter":"2","verse":"8","text":"na kumtenda mtawala wa vinhu vose.”"},{"book":"Waebulania","chapter":"2","verse":"9","text":"Lakini tomona Yesu yatendigwe munhu mdodo kubanza wasenga wa kuulanga kwa kipindi kidodo, ili mbuli ya ng'hekewa ya Imulungu kumwetu Yesu kafa mbuli ya wanhu wose. Sambi tomona kavazigwa taji ya ukulu na kutegelezigwa mbuli ya kugaya kwake mbaka kufa."},{"book":"Waebulania","chapter":"2","verse":"10","text":"Ikala vinoga kwa Imulungu, yaumbile na kuvika goya vinhu vose, na kamtenda Yesu yawe viyali kubitila madununzo, ili yawagale wana wengi muukulu wake. Kwavija Yesu ayo yowakombola wanhu."},{"book":"Waebulania","chapter":"2","verse":"11","text":"Yesu kowasunha wanhu nzambi zao, heyo hamoja na iwaja wasunhigwe, wose Tatao imoja. Lekaavo Yesu hakona kinyala kuwakema ndugu zake."},{"book":"Waebulania","chapter":"2","verse":"12","text":"Kalonga kwa Imulungu,"},{"book":"Waebulania","chapter":"2","verse":"13","text":"Vivija kalonga, “Nomtamanila Imulungu.” Na kagendelela kulonga, “Niye na hano hamoja na wanhu nigweleligwe na Imulungu, wawe wanangu.”"},{"book":"Waebulania","chapter":"2","verse":"14","text":"Avo kwavija wana awo ni wanhu weli na lukuli na damu, vivija Yesu nayo keza kawa kamba wao na kuilumba muunhu wao. Katenda vivo, ili kubitila ifa yake yamuhume Mwenembago, yakalile na udahi wa ifa."},{"book":"Waebulania","chapter":"2","verse":"15","text":"Lakini vivija Yesu kafa kuwalekesa waja kwa bwembwe da ifa wakala watumwa muugima wao wose."},{"book":"Waebulania","chapter":"2","verse":"16","text":"Kwavija yojuwika kuwa Yesu hezile kuwataza wasenga wa kuulanga, ila kowataza lukolo lwa Abulahamu."},{"book":"Waebulania","chapter":"2","verse":"17","text":"Lekaavo kalondigwa yaigale na ndugu zake kwa kila nzila, ili yawe Mulava nhosa Mkulu yotamaniligwa na yeli na bazi mwiisang'hano yake kwa Imulungu, ili nzambi za wanhu zigeligwe kumgongo."},{"book":"Waebulania","chapter":"2","verse":"18","text":"Kwavija heyo mwenyego viyagezigwe na kudununzigwa kafunga umoyo, kodaha kuwataza iwaja ogezigwa."}]}