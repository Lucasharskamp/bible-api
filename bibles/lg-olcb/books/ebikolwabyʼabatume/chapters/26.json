{"data":[{"book":"Ebikolwa byʼAbatume","chapter":"26","verse":"1","text":"Agulipa n’agamba Pawulo nti, “Okkirizibbwa okuwoza ensonga zo.” Awo Pawulo n’agolola omukono gwe, n’awoza nti,"},{"book":"Ebikolwa byʼAbatume","chapter":"26","verse":"2","text":"“Kabaka Agulipa, nnina omukisa okuwoleza mu maaso go leero, nga nnyanukula byonna Abayudaaya bye banvunaana,"},{"book":"Ebikolwa byʼAbatume","chapter":"26","verse":"3","text":"kubanga mmanyi ng’empisa z’Ekiyudaaya, zonna ozitegeera bulungi. Kyenva nkusaba ompulirize n’obugumiikiriza."},{"book":"Ebikolwa byʼAbatume","chapter":"26","verse":"4","text":"“Nayigirizibwa n’obwegendereza mu mpisa z’Ekiyudaaya okuviira ddala mu buto bwange mu kibuga ky’ewaffe e Taluso ne mu Yerusaalemi, era ne ntambulira mu mpisa ezo obulamu bwange bwonna. Ebyo byonna Abayudaaya bonna babimanyi bulungi."},{"book":"Ebikolwa byʼAbatume","chapter":"26","verse":"5","text":"Era bammanyidde ebbanga ddene nnyo, singa babadde baagala bandinjulidde, nga ndi munnakibiina eky’Abafalisaayo, eky’omu ddiini yaffe ekisingira ddala okunonooza mu buli nsonga ey’Ekiyudaaya."},{"book":"Ebikolwa byʼAbatume","chapter":"26","verse":"6","text":"Kaakano nnyimiridde nga nvunaanibwa, kubanga nnina essuubi mu ebyo Katonda bye yasuubiza bajjajjaffe,"},{"book":"Ebikolwa byʼAbatume","chapter":"26","verse":"7","text":"ebika byaffe ekkumi n’ebibiri bye basuubira okutuukako nga banyiikira okusinza emisana n’ekiro; era olw’essuubi eryo, ayi kabaka, Abayudaaya kyebavudde banvunaana."},{"book":"Ebikolwa byʼAbatume","chapter":"26","verse":"8","text":"Kiki ekibalowoozesa nti tekiyinzika Katonda okuzuukiza abafu?"},{"book":"Ebikolwa byʼAbatume","chapter":"26","verse":"9","text":"“Nze ku lwange nalowooza nti kiŋŋwanidde okuyigganya erinnya lya Yesu Omunnazaaleesi, n’obukambwe bungi."},{"book":"Ebikolwa byʼAbatume","chapter":"26","verse":"10","text":"Bwe ntyo ne mbikola ne mu Yerusaalemi era ne nsiba abatuukirivu bangi mu makomera, era ne mpeebwa n’obuyinza okuva eri bakabona abakulu; abatukuvu ne bwe battibwanga, nga nkiwagira."},{"book":"Ebikolwa byʼAbatume","chapter":"26","verse":"11","text":"Ne mu makuŋŋaaniro gonna wonna ne mbasindiikirizanga nga mbawalirizanga okuvvoola, ne mbasunguwaliranga nnyo, ne mbayigganyanga okutuuka ne mu bibuga eby’ewala."},{"book":"Ebikolwa byʼAbatume","chapter":"26","verse":"12","text":"“Awo bwe nnali nga ndaga e Damasiko, nga ndagiddwa era nga mpeereddwa obuyinza okuva eri bakabona abakulu,"},{"book":"Ebikolwa byʼAbatume","chapter":"26","verse":"13","text":"nga ndi mu kkubo mu ttuntu, ayi Kabaka, ne ndaba ekitangaala ekyaka okusinga eky’enjuba, ne kinjakira ne bannange be nnali ntambula nabo."},{"book":"Ebikolwa byʼAbatume","chapter":"26","verse":"14","text":"Ffenna bwe twagwa wansi, ne mpulira eddoboozi nga liŋŋamba mu Lwebbulaniya nti, ‘Sawulo, Sawulo, onjigganyiza ki? Weerumya wekka bw’osamba ku nkato.’"},{"book":"Ebikolwa byʼAbatume","chapter":"26","verse":"15","text":"Ne mbuuza nti, ‘Ggwe ani Mukama wange?’ Mukama waffe n’addamu nti, ‘Nze Yesu, gw’oyigganya."},{"book":"Ebikolwa byʼAbatume","chapter":"26","verse":"16","text":"Naye golokoka. Nkulabikidde, nkulonde obeere omuweereza wange era omujulirwa w’ebyo mw’ondabidde era ow’ebyo mwe nnaakulabikiranga."},{"book":"Ebikolwa byʼAbatume","chapter":"26","verse":"17","text":"Era ndikuwonya mu bantu bano ne mu baamawanga gye ndikutuma"},{"book":"Ebikolwa byʼAbatume","chapter":"26","verse":"18","text":"okuzibula amaaso gaabwe bakyuke bave mu kizikiza badde eri omusana, n’okuva mu buyinza bwa Setaani, badde eri Katonda balyoke basonyiyibwe ebibi bafunire wamu omugabo gwa Katonda n’abo abatukuzibwa olw’okunzikiriza.’"},{"book":"Ebikolwa byʼAbatume","chapter":"26","verse":"19","text":"“Bwe ntyo, Ayi Kabaka Agulipa, ne sinyooma kwolesebwa okwo okwava mu ggulu,"},{"book":"Ebikolwa byʼAbatume","chapter":"26","verse":"20","text":"naye ne nsookera ku b’omu Damasiko, ne nzizaako ab’omu Yerusaalemi ne mu Buyudaaya mwonna, n’eri Abaamawanga, nga mbategeeza beenenye bakyukire Katonda, era bakolenga ebikolwa eby’okwenenya ebisaanira."},{"book":"Ebikolwa byʼAbatume","chapter":"26","verse":"21","text":"Eyo y’ensonga Abayudaaya kyebaava bankwata nga ndi mu Yeekaalu ne bagezaako n’okunzita."},{"book":"Ebikolwa byʼAbatume","chapter":"26","verse":"22","text":"Katonda kyavudde ankuuma okutuusa leero ndyoke nyimirire nga ndi mujulirwa eri ab’ekitiibwa era n’aba bulijjo, nga sirina kirala kye njogera, wabula ebyo bannabbi ne Musa bye baategeeza nga bigenda okujja"},{"book":"Ebikolwa byʼAbatume","chapter":"26","verse":"23","text":"nti Kristo kimugwanira okubonaabona, era abeere omubereberye mu kuzuukira kw’abafu, alyoke aleetere abantu bano n’Abamawanga omusana.”"},{"book":"Ebikolwa byʼAbatume","chapter":"26","verse":"24","text":"Awo Pawulo bwe yali akyawoza Fesuto n’aleekaana mu ddoboozi ery’omwanguka nti, “Pawulo, olaluse! Okusoma ennyo kukusudde eddalu!”"},{"book":"Ebikolwa byʼAbatume","chapter":"26","verse":"25","text":"Pawulo n’addamu nti, “Siraluse, Oweekitiibwa Fesuto. Ebigambo bye njogera bya nsonga era bya mazima."},{"book":"Ebikolwa byʼAbatume","chapter":"26","verse":"26","text":"Era ebintu bino Kabaka Agulipa abitegeera, noolwekyo nnyinza okubimubuulira nga seekomoma. Era nkakasa nga tewali na kimu ku bintu bino ky’ataamanya, kubanga tebyakolerwa mu nkiso!"},{"book":"Ebikolwa byʼAbatume","chapter":"26","verse":"27","text":"Kabaka Agulipa, bannabbi obakkiriza? Mmanyi ng’obakkiriza.”"},{"book":"Ebikolwa byʼAbatume","chapter":"26","verse":"28","text":"Agulipa n’agamba Pawulo nti, “Onsendasenda nfuuke Omukristaayo mu kaseera kano akatono bwe kati?”"},{"book":"Ebikolwa byʼAbatume","chapter":"26","verse":"29","text":"Pawulo n’addamu nti, “Nsaba Katonda, mu kaseera katono oba mu kiseera kinene, ggwe ne bonna abampuliriza kaakano, bafuuke nga nze, okuggyako enjegere zino ezinsibiddwa.”"},{"book":"Ebikolwa byʼAbatume","chapter":"26","verse":"30","text":"Awo Kabaka, ne gavana ne Berenike, n’abalala bwe baali batudde, ne basituka ne bafuluma."},{"book":"Ebikolwa byʼAbatume","chapter":"26","verse":"31","text":"Bwe badda ebbali ne bakkiriziganya ne bagamba nti, “Omusajja ono talina ky’akoze kimusaanyiza kuttibwa wadde okusibwa mu njegere.”"},{"book":"Ebikolwa byʼAbatume","chapter":"26","verse":"32","text":"Agulipa kwe kugamba Fesuto nti, “Omusajja ono yanditeereddwa singa teyajulira wa Kayisaali.”"}]}