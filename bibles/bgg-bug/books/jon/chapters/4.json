{"data":[{"book":"Jon","chapter":"4","verse":"1","text":"Pharisithek è yoi, Isu ne Jon è de yang ne bajo Khowo phiramuii ro."},{"book":"Jon","chapter":"4","verse":"2","text":"(Zai, Isu è ne hanyie shii de khowo aphi ro, airo samoythek è phi bie ro.)"},{"book":"Jon","chapter":"4","verse":"3","text":"Nyie yao phaji ne Isu yoi mage shii, ai Judea thoh srane iidoh Galili hà dun din marui;"},{"book":"Jon","chapter":"4","verse":"4","text":"ji duiine ai de Samaria è dong ne dun pha rey."},{"book":"Jon","chapter":"4","verse":"5","text":"Chiih-è ai Samaria pha thiig Sykhar beng pha ithua Jakhob è awai dufuii Joseph shii phi pha raig è lumuii ruang asi pha ji hà wuii thog."},{"book":"Jon","chapter":"4","verse":"6","text":"Jakhob ro khabang de thiichiih shii um iang, chiih-è Isu lua srane jid ne thiichiih khabang shii dugdun, ji è rek shii hanai duchoi rey sha."},{"book":"Jon","chapter":"4","verse":"7","text":"Samarithan pha hò-amuii jia kho chau pha wuii thog shii, Isu è ji pha hò-amuii ji shii yao, “Gu shii de kho niing pha phi bo.”"},{"book":"Jon","chapter":"4","verse":"8","text":"(Ji pha ishak shii airo samoythek yi michie pheg pha bajarai hà wuii dun.)"},{"book":"Jon","chapter":"4","verse":"9","text":"Chiih-è hò-amuii è chang, na ne Jew ro, chiih-è gune Samarithan ro—ji-è na ne gu shii kho niing pha khi è lia mage phlei? (Nyieliishii Jew ne Samarithan è giong pha shiikhiia nane gog shii agiong ro)"},{"book":"Jon","chapter":"4","verse":"10","text":"Isu è chang, “Hamangkhung-aphuii è nyie phi pha ji na ne ìd arone, na shii kho lia pha ji ne hanyie na ne thieg ne, aishii na ne lia ruii phro, chiih-è ai è na shii chai phi pha kho phi ruii phro.”"},{"book":"Jon","chapter":"4","verse":"11","text":"Hò-amuii è aishii yao, “Masdo,” Na shii ne kho chao pha sikhen de oi, chiih-è khabang de bajo bucho hà. Ji-è na ne chai phi pha kho khi è mua mage phlei?"},{"book":"Jon","chapter":"4","verse":"12","text":"Hì pha khabang ne gathek ro blang Jakhob è phi marui ro; ai nane airo dufuii chiih-è airo miiram de ji pha khabang è niing ro. Chiih-è na ne Jakhob è de boh ba rone yao ne bey?"},{"book":"Jon","chapter":"4","verse":"13","text":"Isu è chang, “Hanyie magungde hì pha kho niing arone dinne gahang-ahang sha phro.”"},{"book":"Jon","chapter":"4","verse":"14","text":"Jishii gu è phi pha kho yi hanyie è niing ai ne dinne gakhang-ahang phro. Gu è aishii phi pha kho jine gasuang duiine noi ruii phro, ji pha kho niing arone khuchung de gahang-ahang pha aishii ne idang pha chai phi ruii phro."},{"book":"Jon","chapter":"4","verse":"15","text":"Chiih-è ji pha hò-amuii è chang, “Masdo,” Chiihphado ji pha kho gu shii de phi bo! Chiih-è khuchung de gahang-ahang sha phro, chiih-è dinne ichiih shii kho han phade awuii sha chid phro."},{"book":"Jon","chapter":"4","verse":"16","text":"Isu è hò-amuii jishii yao, “Chiihphado na gey shii noh srane iidoh wuii din ruii bo.”"},{"book":"Jon","chapter":"4","verse":"17","text":"Ai è chang, “Gune thuh de gey oi ba ro.” Isu è hò-amuii jishii yao, na è gey oi ba rone yao pha ji ne izai chak ro."},{"book":"Jon","chapter":"4","verse":"18","text":"Na ne bran guii shii geyjong ro, chiih-è thuh shii na rog shii um pha bran ji de na ro izai gey asi ro, jiè na miyao ji ne izai chak ro."},{"book":"Jon","chapter":"4","verse":"19","text":"Hò-amuii è yao, “Masdo” gu riig shii na ne chaig ro."},{"book":"Jon","chapter":"4","verse":"20","text":"Guro Samarithan blangthek è ne Hamangkhung-aphuii yi phiing shii sia, jimagungde Jewthek nathek miyao ne Hamangkhung-aphuii shii sia pha ithua ne Jerusalem shii ro è yao."},{"book":"Jon","chapter":"4","verse":"21","text":"Isu è Hò-amuii shii yao, na ne gu shii migi now bo, doh jia shii ji è rek pha ishak thog ruii phro, bran ne phiing lakhung shii de Aphuii shii asia chid phro, chiih-è Jerusalem shii de asia chid phro."},{"book":"Jon","chapter":"4","verse":"22","text":"Samarithan nathek è sia pha jishii ne nathek è athieg, chiih-è Jewthek gathek è sia pha ji shii ne gathek è thieg, nyieliieshii giawo rey phane gathek Jewthek è thog ro."},{"book":"Jon","chapter":"4","verse":"23","text":"Jishii ishak de thog sha ruii ro, chiih-è thuh shii de ji rek pha ishak ne umjong ro, chiih-è bran ne Hamangkhung-aphuii pha ragung pha blu izai Aphuii shii sia mage shii, ai nyie khi è chid pha ji izai misia ji aishii zid ruii phro."},{"book":"Jon","chapter":"4","verse":"24","text":"Hamangkhung-aphuii ne Ragung ro, chiih-è Ragung pha blu è bran ne ai duiine izai è sia mua ruii phro."},{"book":"Jon","chapter":"4","verse":"25","text":"Chiih-è hò-amuii jiè aishii yao, “Gu ne thieg Masi ne wuii ruii, chiih-è ai wuii thog srane zab miyao yao ruii phro."},{"book":"Jon","chapter":"4","verse":"26","text":"Isu è chang, gu na rog shii muloramuii pha ji ne ji ro.”"},{"book":"Jon","chapter":"4","verse":"27","text":"Ji-è rekramuii shii Isu ro samoythek iidoh dun thog, chiih-è Isu yi hò-amuii rog shii mulo pha ji riig srane bajo wiengphleg dun. Jishii ithek è, na nyie chid phlei? “Hanyie de hò-amuii shii nyie de ayao,” “Chiih-è ithek nyie rek ne hì pha hò-amuii rog shii mulo phlei ne de asai ro?”"},{"book":"Jon","chapter":"4","verse":"28","text":"Chiihphado hò-amuii jiè awairo kho jariie thiichiih thoh marui srane iidoh thawun hà dun ne bran shii yao,"},{"book":"Jon","chapter":"4","verse":"29","text":"Thawuii ne ji pha bran shii riig bo, gu è nyie rek pha ji ne, ai è zab yao ro. Yang ne Masi ne ai asi bey?"},{"book":"Jon","chapter":"4","verse":"30","text":"Ji-è ai thawun shii thoh srane Isu hà wuii dun."},{"book":"Jon","chapter":"4","verse":"31","text":"Hanai duchoi rey mage shii samoythek è Isu shii khung ne yao, Masdo, nyie magunde chie bo!"},{"book":"Jon","chapter":"4","verse":"32","text":"Jishii ai è chang, “Gu shii ne ji rek pha michie um ro, nathek ne athieg ba ro.”"},{"book":"Jon","chapter":"4","verse":"33","text":"Ji-è samoythek è awaithek chung yao rai, “Aishii gai è michie yi rey ne bey?”"},{"book":"Jon","chapter":"4","verse":"34","text":"Isu è aishii chang, “Gu michie ne ji ro,” hanyie è gu shii thoh ge pha airo miyao nuii ne lua, chiih-è ai è phi pha blia ji zab rek phi pha ji ro."},{"book":"Jon","chapter":"4","verse":"35","text":"Nathek ne hì è yao? Raig pha ishak ne habie wi um ba ro. Jishii gu nathek shii yao, raig shii wie è riig mage bo, yamiing chiig pha ishak reyjong sha ro."},{"book":"Jon","chapter":"4","verse":"36","text":"Ji-è yamiing chiig pho ne riinang mua ne idang pha chai iwoi chiig ruii phro, nyieliieshii raig hai pha Ithong nane raig chiig pha bran ne bajo ò shii sang ruii phro."},{"book":"Jon","chapter":"4","verse":"37","text":"Hì è yao pha miyao ne izai chak ro, bran jia yi hai, chiih-è gai bran yi chiig."},{"book":"Jon","chapter":"4","verse":"38","text":"Gu è nathek shii khi hà blia arek pha gai è rek pha raig shii yamiing chiig pha thoh ge ruii phro ro, nyieliieshii nathek ne gai è blia rek pha raig è de phua yi."},{"book":"Jon","chapter":"4","verse":"39","text":"Samarithan thawun pha bajo bran è Isu shii migi rek, nyieliieshii hò-amuii ji è yao, Isu è gu è rek pha ji zab yao."},{"book":"Jon","chapter":"4","verse":"40","text":"Ji-è Samarithanthek è Isu shii wuii ne khung srane ai rog shii rai bo è yao, jiè Isu ai rog shii inai danyi rai."},{"book":"Jon","chapter":"4","verse":"41","text":"Isu mua ji è dinne branthek de aishii migi rek,"},{"book":"Jon","chapter":"4","verse":"42","text":"Chiih-è bran è ji pha hò-amuii jishii yao na miyao ji jia è migi now bie pha asi ro, nyieliieshii gathek è de ai miyao ji yoijong ro, chiih-è gathek ne thieg jong hì ai ne sohjambling shii ragia rek pha izai ji chak ro."},{"book":"Jon","chapter":"4","verse":"43","text":"Thiisa hà danyi rai marui pha iidoh, Isu yi ithek shii thoh maruii srane Galili hà wuii dun."},{"book":"Jon","chapter":"4","verse":"44","text":"Awai è yao, “Chaigthek shii ne awai soh hà ne khuchung magunde ilab aphi ro.”"},{"book":"Jon","chapter":"4","verse":"45","text":"Ai Galili hà thog mage shii, Galili pho è ilab rek ne ho iang, nyieliieshii Hiìadun Sai pha ishak shii Jerusalem hà ai è rek pha blia wie ji ithek è riig."},{"book":"Jon","chapter":"4","verse":"46","text":"Chiihphado ai è kho è phuii rab muii pha ithua Galili pha thawun Khana shii iidoh wuii thog mage shii, thiisa hà Khaphernaum pha badri pha dumuii jia ro ani rad ne um iang."},{"book":"Jon","chapter":"4","verse":"47","text":"Ai è Isu yi Judea è Galili hà wuii thog pha yoi mage shii, Isu shii wuii thog srane yao, Khaphernaum hà wuii ne gu dufuii shii gang rek phi bo, nyieliieshii ai ne iy sha pha rek muii ro."},{"book":"Jon","chapter":"4","verse":"48","text":"Isu è aishii yao, “Na ne buangthek pha blia ariig sapho shii ne migi arek ro.”"},{"book":"Jon","chapter":"4","verse":"49","text":"Ophis pha dumuii jiè chang, “Masdo,” gu dufuii a-iy ba pha ibi shii gu rog wuii gieng bo."},{"book":"Jon","chapter":"4","verse":"50","text":"Isu è aishii yao, dun sha bo, “Na ro dufuii ne wie rey ge ro!” Chiihphado ji pha bran è Isu miyaogamthek ji migi now srane dun dun."},{"book":"Jon","chapter":"4","verse":"51","text":"Ji-è rek ne ai dunramuii shii airo khiaothek si ne mua yao iang, “Naro dufuii ne wiejong sha ro!”"},{"book":"Jon","chapter":"4","verse":"52","text":"Chiih-è ji pha bran è aishii sai nyie ishak shii gu dufuii ne wie rey ge phlei? Chiihphado ai è chang, “Diyu ishak jia rey shii airo khrug rak pha ji ne wie rey ge ro.”"},{"book":"Jon","chapter":"4","verse":"53","text":"Chiihphado ai aphuii è nowkhlei, ji pha ishak ne diyu Isu è airo dufuii wie rey sha ro è yao pha ishak ji ro. “Ji-è ai nane airo hòpho zab migi rek dun.”"},{"book":"Jon","chapter":"4","verse":"54","text":"Judea è Galili hà wuii pha iidoh Isu è buang pha blia yi nyi chiieng rek sha ro."}]}