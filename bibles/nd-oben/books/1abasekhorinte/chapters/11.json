{"data":[{"book":"1 AbaseKhorinte","chapter":"11","verse":"1","text":"Landelani isibonelo sami, njengalokhu lami ngilandela isibonelo sikaKhristu."},{"book":"1 AbaseKhorinte","chapter":"11","verse":"2","text":"Ngiyalibonga ngokungikhumbula ezintweni zonke langokubambelela emfundisweni njengokuyethula kwami kini."},{"book":"1 AbaseKhorinte","chapter":"11","verse":"3","text":"Kodwa ngifuna ukuba likwazi ukuthi inhloko yamadoda wonke nguKhristu, lenhloko yowesifazane yindoda, lenhloko kaKhristu nguNkulunkulu."},{"book":"1 AbaseKhorinte","chapter":"11","verse":"4","text":"Yonke indoda ekhuleka loba iphrofithe ikhanda layo limboziwe ihlayaza ikhanda layo."},{"book":"1 AbaseKhorinte","chapter":"11","verse":"5","text":"Lowesifazane wonke okhuleka loba aphrofithe ikhanda lakhe lingembozwanga uhlayaza ikhanda lakhe, kufana lokuthi ikhanda lakhe liphuciwe."},{"book":"1 AbaseKhorinte","chapter":"11","verse":"6","text":"Nxa owesifazane engambozi ikhanda lakhe, angagela inwele zakhe; kodwa nxa kulihlazo ukuthi owesifazane agele loba aphuce inwele zakhe, kumele alimboze ikhanda lakhe."},{"book":"1 AbaseKhorinte","chapter":"11","verse":"7","text":"Indoda akumelanga imboze ikhanda layo, ngoba ingumfanekiso lodumo lukaNkulunkulu kodwa owesifazane uludumo lwendoda."},{"book":"1 AbaseKhorinte","chapter":"11","verse":"8","text":"Ngoba indoda kayivelanga kowesifazane kodwa owesifazane wavela endodeni"},{"book":"1 AbaseKhorinte","chapter":"11","verse":"9","text":"njalo indoda kayidalelwanga owesifazane kodwa owesifazane wadalelwa indoda."},{"book":"1 AbaseKhorinte","chapter":"11","verse":"10","text":"Ngakho-ke, njalo ngenxa yezingilosi, owesifazane kumele abe lophawu lwamandla ekhanda lakhe."},{"book":"1 AbaseKhorinte","chapter":"11","verse":"11","text":"Kodwa eNkosini, owesifazane weyeme endodeni, lendoda yeyeme kowesifazane."},{"book":"1 AbaseKhorinte","chapter":"11","verse":"12","text":"Ngoba njengoba owesifazane wavela endodeni, ngokunjalo indoda layo izalwa ngowesifazane. Kodwa izinto zonke zivela kuNkulunkulu."},{"book":"1 AbaseKhorinte","chapter":"11","verse":"13","text":"Zahluleleni ngokwenu: Kulungile yini ukuba owesifazane akhuleke kuNkulunkulu ikhanda lakhe lingembozwanga?"},{"book":"1 AbaseKhorinte","chapter":"11","verse":"14","text":"Imvelo yezinto uqobo kayilifundisi yini ukuba nxa owesilisa elenwele ezinde, kulihlazo kuye,"},{"book":"1 AbaseKhorinte","chapter":"11","verse":"15","text":"kodwa owesifazane nxa elenwele ezinde, kuludumo lwakhe? Ngoba waphiwa inwele ezinde njengesimbozo."},{"book":"1 AbaseKhorinte","chapter":"11","verse":"16","text":"Nxa umuntu efuna ukuba lenkani ngalokho, kasilawo omunye umkhuba, lamabandla kaNkulunkulu kawalawo."},{"book":"1 AbaseKhorinte","chapter":"11","verse":"17","text":"Kuziqondiso ezilandelayo angilincomi, ngoba imihlangano yenu yenza ububi obunengi kulobuhle."},{"book":"1 AbaseKhorinte","chapter":"11","verse":"18","text":"Okokuqala, ngizwa kuthiwa nxa libuthene njengebandla, kulokwahlukana phakathi kwenu, njalo ngiphosa ngikholwe."},{"book":"1 AbaseKhorinte","chapter":"11","verse":"19","text":"Akuthandabuzeki ukuthi kufanele kube lokungavumelani phakathi kwenu ukuba kubonakale ukuthi yibaphi abenu abamukelwe nguNkulunkulu."},{"book":"1 AbaseKhorinte","chapter":"11","verse":"20","text":"Lapho libuthene, akusiSidlo seNkosi elisidlayo,"},{"book":"1 AbaseKhorinte","chapter":"11","verse":"21","text":"ngoba ekudleni kwenu, lowo lalowo wenu uyaqhubeka engamelelanga omunye. Omunye usala elambile, omunye adakwe."},{"book":"1 AbaseKhorinte","chapter":"11","verse":"22","text":"Kanti kalilamakhaya yini okudlela lokunathela kuwo? Kumbe liyaleyisa yini ibandla likaNkulunkulu lidumaza lalabo abangelalutho na? Ngizakuthini kini na? Ngingalincoma ngenxa yalokhu na? Impela hatshi!"},{"book":"1 AbaseKhorinte","chapter":"11","verse":"23","text":"Ngoba eNkosini ngamukela lokho lami engakudlulisela kini ukuthi: INkosi uJesu, ngalobobusuku eyanikelwa ngabo, yathatha isinkwa,"},{"book":"1 AbaseKhorinte","chapter":"11","verse":"24","text":"kwathi isibongile, yasihlephuna yathi, “Lokhu kungumzimba wami, ongowenu; yenzani lokhu njengesikhumbuzo sami.”"},{"book":"1 AbaseKhorinte","chapter":"11","verse":"25","text":"Ngokunjalo, emva kokudla yathatha inkezo, yathi, “Inkezo le iyisivumelwano esitsha egazini lami; yenzani lokhu izikhathi zonke lapho liyinatha, njengesikhumbuzo sami.”"},{"book":"1 AbaseKhorinte","chapter":"11","verse":"26","text":"Ngoba lapho lisidla isinkwa lesi linatha lenkezo le, litshumayela ukufa kweNkosi ize ibuye."},{"book":"1 AbaseKhorinte","chapter":"11","verse":"27","text":"Ngakho-ke, lowo odla isinkwa loba anathe inkezo yenkosi ngokungafanelanga uzakuba lecala lokwenza isono ngomzimba langegazi leNkosi."},{"book":"1 AbaseKhorinte","chapter":"11","verse":"28","text":"Umuntu kumele azihlole phambi kokuba adle isinkwa loba anathe inkezo."},{"book":"1 AbaseKhorinte","chapter":"11","verse":"29","text":"Ngoba lowo odlayo anathe engawukholwa umzimba kaKhristu udla anathe ukwahlulelwa kwakhe."},{"book":"1 AbaseKhorinte","chapter":"11","verse":"30","text":"Yikho-nje abanengi phakathi kwenu bebuthakathaka begula, njalo labanye benu sebelele."},{"book":"1 AbaseKhorinte","chapter":"11","verse":"31","text":"Kodwa nxa sizahlulela kasiyikwahlulelwa."},{"book":"1 AbaseKhorinte","chapter":"11","verse":"32","text":"Lapho sisahlulelwa yiNkosi, siyajeziswa ukuze singalahlwa lomhlaba."},{"book":"1 AbaseKhorinte","chapter":"11","verse":"33","text":"Ngakho-ke, bazalwane bami, nxa libuthene ukuba lidle, kumele lidle ndawonye."},{"book":"1 AbaseKhorinte","chapter":"11","verse":"34","text":"Nxa omunye elambile, kabokudla ekhaya, ukuze kuthi lapho selibuthene kungabi lokwahlulelwa."}]}