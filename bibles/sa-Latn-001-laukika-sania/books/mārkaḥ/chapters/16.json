{"data":[{"book":"mārkaḥ","chapter":"16","verse":"1","text":"atha viśrāmavāre gate magdalīnī mariyam yākūbamātā mariyam śālomī cemāstaṁ marddayituṁ sugandhidravyāṇi krītvā"},{"book":"mārkaḥ","chapter":"16","verse":"2","text":"saptāhaprathamadine'tipratyūṣe sūryyodayakāle śmaśānamupagatāḥ|"},{"book":"mārkaḥ","chapter":"16","verse":"3","text":"kintu śmaśānadvārapāṣāṇo'tibṛhan taṁ ko'pasārayiṣyatīti tāḥ parasparaṁ gadanti!"},{"book":"mārkaḥ","chapter":"16","verse":"4","text":"etarhi nirīkṣya pāṣāṇo dvāro 'pasārita iti dadṛśuḥ|"},{"book":"mārkaḥ","chapter":"16","verse":"5","text":"paścāttāḥ śmaśānaṁ praviśya śuklavarṇadīrghaparicchadāvṛtamekaṁ yuvānaṁ śmaśānadakṣiṇapārśva upaviṣṭaṁ dṛṣṭvā camaccakruḥ|"},{"book":"mārkaḥ","chapter":"16","verse":"6","text":"so'vadat, mābhaiṣṭa yūyaṁ kruśe hataṁ nāsaratīyayīśuṁ gaveṣayatha sotra nāsti śmaśānādudasthāt; tai ryatra sa sthāpitaḥ sthānaṁ tadidaṁ paśyata|"},{"book":"mārkaḥ","chapter":"16","verse":"7","text":"kintu tena yathoktaṁ tathā yuṣmākamagre gālīlaṁ yāsyate tatra sa yuṣmān sākṣāt kariṣyate yūyaṁ gatvā tasya śiṣyebhyaḥ pitarāya ca vārttāmimāṁ kathayata|"},{"book":"mārkaḥ","chapter":"16","verse":"8","text":"tāḥ kampitā vistitāśca tūrṇaṁ śmaśānād bahirgatvā palāyanta bhayāt kamapi kimapi nāvadaṁśca|"},{"book":"mārkaḥ","chapter":"16","verse":"9","text":"aparaṁ yīśuḥ saptāhaprathamadine pratyūṣe śmaśānādutthāya yasyāḥ saptabhūtāstyājitāstasyai magdalīnīmariyame prathamaṁ darśanaṁ dadau|"},{"book":"mārkaḥ","chapter":"16","verse":"10","text":"tataḥ sā gatvā śokarodanakṛdbhyo'nugatalokebhyastāṁ vārttāṁ kathayāmāsa|"},{"book":"mārkaḥ","chapter":"16","verse":"11","text":"kintu yīśuḥ punarjīvan tasyai darśanaṁ dattavāniti śrutvā te na pratyayan|"},{"book":"mārkaḥ","chapter":"16","verse":"12","text":"paścāt teṣāṁ dvāyo rgrāmayānakāle yīśuranyaveśaṁ dhṛtvā tābhyāṁ darśana dadau!"},{"book":"mārkaḥ","chapter":"16","verse":"13","text":"tāvapi gatvānyaśiṣyebhyastāṁ kathāṁ kathayāñcakratuḥ kintu tayoḥ kathāmapi te na pratyayan|"},{"book":"mārkaḥ","chapter":"16","verse":"14","text":"śeṣata ekādaśaśiṣyeṣu bhojanopaviṣṭeṣu yīśustebhyo darśanaṁ dadau tathotthānāt paraṁ taddarśanaprāptalokānāṁ kathāyāmaviśvāsakaraṇāt teṣāmaviśvāsamanaḥkāṭhinyābhyāṁ hetubhyāṁ sa tāṁstarjitavān|"},{"book":"mārkaḥ","chapter":"16","verse":"15","text":"atha tānācakhyau yūyaṁ sarvvajagad gatvā sarvvajanān prati susaṁvādaṁ pracārayata|"},{"book":"mārkaḥ","chapter":"16","verse":"16","text":"tatra yaḥ kaścid viśvasya majjito bhavet sa paritrāsyate kintu yo na viśvasiṣyati sa daṇḍayiṣyate|"},{"book":"mārkaḥ","chapter":"16","verse":"17","text":"kiñca ye pratyeṣyanti tairīdṛg āścaryyaṁ karmma prakāśayiṣyate te mannāmnā bhūtān tyājayiṣyanti bhāṣā anyāśca vadiṣyanti|"},{"book":"mārkaḥ","chapter":"16","verse":"18","text":"aparaṁ taiḥ sarpeṣu dhṛteṣu prāṇanāśakavastuni pīte ca teṣāṁ kāpi kṣati rna bhaviṣyati; rogiṇāṁ gātreṣu karārpite te'rogā bhaviṣyanti ca|"},{"book":"mārkaḥ","chapter":"16","verse":"19","text":"atha prabhustānityādiśya svargaṁ nītaḥ san parameśvarasya dakṣiṇa upaviveśa|"},{"book":"mārkaḥ","chapter":"16","verse":"20","text":"tataste prasthāya sarvvatra susaṁvādīyakathāṁ pracārayitumārebhire prabhustu teṣāṁ sahāyaḥ san prakāśitāścaryyakriyābhistāṁ kathāṁ pramāṇavatīṁ cakāra| iti|"}]}