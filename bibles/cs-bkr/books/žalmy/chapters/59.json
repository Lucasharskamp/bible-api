{"data":[{"book":"Žalmy","chapter":"59","verse":"1","text":"Přednímu z kantorů, jako: Nevyhlazujž, Davidův žalm zlatý, když poslal Saul, aby střehouc domu, zabili ho."},{"book":"Žalmy","chapter":"59","verse":"2","text":"Vytrhni mne od nepřátel mých, Bože můj; před těmi, kteříž povstávají proti mně, bezpečna mne učiň."},{"book":"Žalmy","chapter":"59","verse":"3","text":"Vytrhni mne od těch, kteříž páší nepravost, a od mužů vražedlných zachovej mne."},{"book":"Žalmy","chapter":"59","verse":"4","text":"Neb aj, zálohy činí duši mé, sbírají se proti mně mocní, bez mého provinění a bez hříchu mého, ó Hospodine."},{"book":"Žalmy","chapter":"59","verse":"5","text":"Beze vší mé nepravosti sbíhají se, a strojí; povstaniž mně vstříc, a popatř."},{"book":"Žalmy","chapter":"59","verse":"6","text":"Sám ty, Hospodine Bože zástupů, Bože Izraelský, prociť, abys navštívil všecky národy, aniž se smilovávej nad kterým z těch převrácenců nešlechetných. Sélah."},{"book":"Žalmy","chapter":"59","verse":"7","text":"Navracejí se k večerou, štěkají jako psi, a běhají okolo města."},{"book":"Žalmy","chapter":"59","verse":"8","text":"Aj, coť vynášejí ústy svými! Mečové jsou ve rtech jejich, nebo říkají: Zdaliž kdo slyší?"},{"book":"Žalmy","chapter":"59","verse":"9","text":"Ale ty, Hospodine, směješ se jim, posmíváš se všechněm národům."},{"book":"Žalmy","chapter":"59","verse":"10","text":"Když on moc provozuje, na tebe pozor míti budu, nebo ty, Bože, jsi hrad můj vysoký."},{"book":"Žalmy","chapter":"59","verse":"11","text":"Bůh mně milosrdný předejdeť mne, Bůh dá mi viděti pomstu nad nepřátely mými."},{"book":"Žalmy","chapter":"59","verse":"12","text":"Nezbijej jich, aby nezapomněl lid můj, ale zmítej jimi mocí svou, a sházej je, pavézo naše, ó Pane."},{"book":"Žalmy","chapter":"59","verse":"13","text":"Hřích úst svých, slova rtů svých, (postiženi jsouce v pýše své, pro prokletí a chřadnutí), ať vypravují."},{"book":"Žalmy","chapter":"59","verse":"14","text":"Zahlaď v prchlivosti, zahlaď je, ať jich není, ať poznají, že Bůh panuje v Jákobovi i do končin země. Sélah."},{"book":"Žalmy","chapter":"59","verse":"15","text":"I nechažť se pak zase navracejí k večerou, štěkají jako psi, a běhají okolo města."},{"book":"Žalmy","chapter":"59","verse":"16","text":"Nechať těkají, a potravy hledají, však hladovití jsouce, uložiti se musejí."},{"book":"Žalmy","chapter":"59","verse":"17","text":"Já pak zpívati budu o síle tvé, hned z jitra hlasitě slaviti budu milosrdenství tvé, nebo jsi byl hrad můj vysoký, a útočiště v den ssoužení mého."},{"book":"Žalmy","chapter":"59","verse":"18","text":"A posilen jsa, žalmy tobě zpívati budu; nebo jsi Bůh, vysoký hrad můj, Bůh mně milosrdný."}]}