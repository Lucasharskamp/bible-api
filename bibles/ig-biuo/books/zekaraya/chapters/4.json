{"data":[{"book":"Zekaraya","chapter":"4","verse":"1","text":"Mgbe ahụ, mmụọ ozi ahụ nke na-agwa m okwu lọghachiri kpọtee m, dịka e si akpọte onye nọ nʼụra."},{"book":"Zekaraya","chapter":"4","verse":"2","text":"Ọ sịrị m, “Gịnị ka ị na-ahụ?”"},{"book":"Zekaraya","chapter":"4","verse":"3","text":"Ahụkwara m osisi oliv abụọ nke dị nʼakụkụ ihe ịdọba oriọna ahụ. Otu dị nʼotu akụkụ ya, nke ọzọ, nʼakụkụ nke ọzọ.”"},{"book":"Zekaraya","chapter":"4","verse":"4","text":"A sịrị m mmụọ ozi ahụ na-ekwuru m okwu, “Nna m ukwu, gịnị ka nke a pụtara?”"},{"book":"Zekaraya","chapter":"4","verse":"5","text":"Mmụọ ozi ahụ na-agwa m okwu sịrị m, “Ị na-ekwu na ị maghị ihe ha bụ?”"},{"book":"Zekaraya","chapter":"4","verse":"6","text":"Ọ sịrị m, “Nke a bụ okwu nke Onyenwe anyị nye Zerubabel. ‘Ọ bụghị site nʼike, maọbụ site nʼume, kama ọ bụ site na Mmụọ m,’ ka Onyenwe anyị, Onye pụrụ ime ihe niile kwuru."},{"book":"Zekaraya","chapter":"4","verse":"7","text":"“Gịnị ka ị bụ, gị ugwu dị ukwuu? Ị ga-aghọ ala dị larịị nʼihu Zerubabel. Mgbe ahụ, ọ ga-awapụta isi nkume ahụ site nʼiti oke mkpu ọṅụ, ‘Amara! Amara dịrị ya!’ ”"},{"book":"Zekaraya","chapter":"4","verse":"8","text":"Mgbe ahụ, okwu Onyenwe anyị ruru m ntị sị,"},{"book":"Zekaraya","chapter":"4","verse":"9","text":"“Zerubabel wara ntọala ụlọnsọ ukwu a, ọ bụ ya ga-ewuchakwa ya. Mgbe ahụ, ị ga-amata na ọ bụ Onyenwe anyị, Onye pụrụ ime ihe niile zitere m ịbịakwute unu."},{"book":"Zekaraya","chapter":"4","verse":"10","text":"“Onye na-eleda ụbọchị ihe nta anya ebe ọ bụ nʼanya asaa nke Onyenwe anyị, Onye pụrụ ime ihe niile na-ejegharị na-elezu ụwa dum, ga-aṅụ ọṅụ mgbe ha hụrụ nkume eji atụ mgbidi nʼaka Zerubabel?”"},{"book":"Zekaraya","chapter":"4","verse":"11","text":"Mgbe ahụ, a sịrị m ya, “Gịnị bụ osisi oliv abụọ ahụ dị nʼaka nri na nʼaka ekpe ihe ịdọba oriọna ahụ?”"},{"book":"Zekaraya","chapter":"4","verse":"12","text":"A sịkwara m ya nke ugboro abụọ, “Gịnị bụ alaka osisi oliv abụọ ndị a dị nʼakụkụ okporo ọlaedo abụọ ahụ, nke e si na ha na-awụpụta mmanụ ọlaedo?”"},{"book":"Zekaraya","chapter":"4","verse":"13","text":"Ọ sịrị m, “Ọ pụtara na ị maghị ihe ha bụ?”"},{"book":"Zekaraya","chapter":"4","verse":"14","text":"Mgbe ahụ, ọ sịrị m, “Ndị a bụ mmadụ abụọ a họpụtara tee mmanụ, ife ya ofufe bụ Onyenwe ụwa niile.”"}]}