{"data":[{"book":"1 Koryntian","chapter":"7","verse":"1","text":"Teraz chciałbym odpowiedzieć na pytania z waszego listu. Uważam, że najlepiej jest się nie żenić."},{"book":"1 Koryntian","chapter":"7","verse":"2","text":"Ale ze względu na niebezpieczeństwo rozwiązłości seksualnej niech każdy mężczyzna ma żonę, a kobieta—męża."},{"book":"1 Koryntian","chapter":"7","verse":"3","text":"Mąż ma dbać o seksualną stronę życia żony, a żona—męża."},{"book":"1 Koryntian","chapter":"7","verse":"4","text":"Żona przekazuje władzę nad swoim ciałem mężowi, a mąż—żonie."},{"book":"1 Koryntian","chapter":"7","verse":"5","text":"Nie zaprzestawajcie współżycia ze sobą, chyba że za wspólną zgodą na krótki czas, aby skupić się na modlitwie. Potem jednak powróćcie do siebie, aby szatan nie kusił was, wykorzystując to, że nie potraficie zapanować nad waszymi pragnieniami."},{"book":"1 Koryntian","chapter":"7","verse":"6","text":"Jest to tylko moje zalecenie, nie absolutny nakaz."},{"book":"1 Koryntian","chapter":"7","verse":"7","text":"Chciałbym bowiem, żeby wszyscy, tak jak ja, mogli obejść się bez małżeństwa. Ale każdy z nas ma inny dar od Boga: jeden taki jak ja, drugi—inny."},{"book":"1 Koryntian","chapter":"7","verse":"8","text":"Tym, którzy jeszcze nie zawarli małżeństwa, i tym, którzy owdowieli, radzę, aby pozostali w stanie wolnym, tak jak ja."},{"book":"1 Koryntian","chapter":"7","verse":"9","text":"Jeśli jednak trudno im wytrzymać, niech wstąpią w związek małżeński. Lepiej jest tak postąpić, niż płonąć wskutek niezaspokojonych pragnień."},{"book":"1 Koryntian","chapter":"7","verse":"10","text":"Małżonkom nakazuję—już nie ja, ale sam Pan: Żona niech nie odchodzi od męża."},{"book":"1 Koryntian","chapter":"7","verse":"11","text":"Jeśli jednak odejdzie, niech pozostanie samotna albo niech się pogodzi z mężem. Także mąż niech nie porzuca swojej żony."},{"book":"1 Koryntian","chapter":"7","verse":"12","text":"Pozostałym małżonkom mówię teraz od siebie, nie z nakazu Pana: Jeśli wierzący mężczyzna ma niewierzącą żonę, a ona chce z nim żyć, niech jej nie opuszcza."},{"book":"1 Koryntian","chapter":"7","verse":"13","text":"I jeśli wierząca żona ma niewierzącego męża, a ten chce z nią zostać, też niech go nie opuszcza."},{"book":"1 Koryntian","chapter":"7","verse":"14","text":"Wierząca żona przybliża bowiem do Boga niewierzącego męża, a wierzący mąż przybliża do Boga niewierzącą żonę. W przeciwnym razie dzieci należałoby uznać za nieprawe, a tak—są święte."},{"book":"1 Koryntian","chapter":"7","verse":"15","text":"Jeśli jednak niewierząca strona chce odejść, niech to zrobi. Strona wierząca nie musi pozostawać w tym małżeństwie—Bóg powołał was bowiem do życia w pokoju."},{"book":"1 Koryntian","chapter":"7","verse":"16","text":"Przecież nie masz pewności, żono, że doprowadzisz niewierzącego męża do zbawienia. Ani ty, mężu, nie jesteś pewien, że twoja żona przyjmie zbawienie."},{"book":"1 Koryntian","chapter":"7","verse":"17","text":"Poza tym, niech każdy pozostanie w takim stanie, w jakim Pan go do siebie powołał. Takie zalecenie zostawiam we wszystkich kościołach."},{"book":"1 Koryntian","chapter":"7","verse":"18","text":"Jeśli ktoś uwierzył Panu, będąc obrzezanym, niech takim pozostanie. Jeśli jednak był nieobrzezany, niech nie dokonuje obrzezania."},{"book":"1 Koryntian","chapter":"7","verse":"19","text":"Ani obrzezanie, ani jego brak nie mają bowiem znaczenia. Ważne jest tylko to, aby podobać się Bogu i przestrzegać Jego przykazań."},{"book":"1 Koryntian","chapter":"7","verse":"20","text":"Niech więc każdy pozostanie w takim stanie, w jakim Bóg go do siebie powołał."},{"book":"1 Koryntian","chapter":"7","verse":"21","text":"Uwierzyłeś jako niewolnik? Nie martw się tym. Jeśli jednak możesz odzyskać wolność, skorzystaj z tego."},{"book":"1 Koryntian","chapter":"7","verse":"22","text":"Wierzący niewolnik jest wolny dla Pana, a wolny wierzący staje się niewolnikiem Pana."},{"book":"1 Koryntian","chapter":"7","verse":"23","text":"Zostaliście wykupieni za wysoką cenę. Nie stawajcie się więc niewolnikami ludzi!"},{"book":"1 Koryntian","chapter":"7","verse":"24","text":"A zatem, przyjaciele, niezależnie od stanu, w jakim kto uwierzył, niech każdy z was żyje dla Boga."},{"book":"1 Koryntian","chapter":"7","verse":"25","text":"W sprawie niezamężnych dziewcząt nie mam nakazu od Pana. Chciałbym wam jednak coś poradzić jako ten, który doświadczył Jego miłości i jest godny zaufania."},{"book":"1 Koryntian","chapter":"7","verse":"26","text":"Sądzę, że w obecnej, trudnej sytuacji dobrze jest stosować taką zasadę:"},{"book":"1 Koryntian","chapter":"7","verse":"27","text":"Jeśli jesteś żonaty, nie dąż do separacji. Jeśli nie jesteś żonaty, nie żeń się."},{"book":"1 Koryntian","chapter":"7","verse":"28","text":"Jeśli się jednak ożenisz, nie grzeszysz. Również dziewczyna, która wyjdzie za mąż, nie popełnia grzechu. Jednak małżonkowie narażają się na trudności życiowe, których chciałbym wam oszczędzić."},{"book":"1 Koryntian","chapter":"7","verse":"29","text":"Przyjaciele, zostało niewiele czasu. Dlatego nawet żonaci powinni być do dyspozycji Pana."},{"book":"1 Koryntian","chapter":"7","verse":"30","text":"Nie pozwólcie, aby smutek, radość, praca zawodowa"},{"book":"1 Koryntian","chapter":"7","verse":"31","text":"lub przyjemności tego świata odciągały was od pracy dla Niego. Ten świat wkrótce przeminie,"},{"book":"1 Koryntian","chapter":"7","verse":"32","text":"a ja chciałbym oszczędzić wam kłopotów. Nieżonaty mężczyzna skupia się na sprawach Pana i chce się Mu podobać."},{"book":"1 Koryntian","chapter":"7","verse":"33","text":"Żonaty troszczy się również o sprawy tego świata, o to, jak podobać się żonie."},{"book":"1 Koryntian","chapter":"7","verse":"34","text":"Doznaje przez to rozterek. Podobnie kobieta niezamężna zajmuje się służbą dla Pana i zabiega o świętość ciała i ducha. Mężatka zaś troszczy się o sprawy przyziemne i o to, aby podobać się mężowi."},{"book":"1 Koryntian","chapter":"7","verse":"35","text":"Mówię to tylko dla waszego dobra, nie po to, aby narzucić wam jakiś ciężar. Pragnę bowiem, abyście godnie i wytrwale służyli Panu."},{"book":"1 Koryntian","chapter":"7","verse":"36","text":"Jeśli więc ktoś czuje, że powinien się ożenić z narzeczoną, bo nie jest w stanie opanować swoich pragnień, niech to zrobi. Małżeństwo nie jest grzechem."},{"book":"1 Koryntian","chapter":"7","verse":"37","text":"Ale jeśli ktoś postanowi w sercu—bez przymusu, dobrowolnie i panując nad sobą—że chce pozostać wolnym, też dobrze zrobi."},{"book":"1 Koryntian","chapter":"7","verse":"38","text":"Zatem dobrze robi ten, kto się żeni. Lecz kto w obecnej sytuacji nie zawiera związku małżeńskiego, dokonuje lepszego wyboru."},{"book":"1 Koryntian","chapter":"7","verse":"39","text":"Żona związana jest z mężem aż do jego śmierci. Gdy jednak on umrze, może ponownie wyjść za mąż za kogo chce, pod warunkiem, że mężczyzna ten również wierzy Panu."},{"book":"1 Koryntian","chapter":"7","verse":"40","text":"Moim zdaniem będzie jednak szczęśliwsza, jeżeli nie wyjdzie za mąż, a w moich radach również poddaję się kierownictwu Ducha Świętego."}]}