{"data":[{"book":"Ugubukulo","chapter":"18","verse":"1","text":"Pagamaliki genago, namuwene mtumu yungi wa kunani kwa Chapanga ihelela kuhuma kunani kwa Chapanga. Avi na uhotola mkulu, na mulima wang'asimi kwa kung'asima kwaki."},{"book":"Ugubukulo","chapter":"18","verse":"2","text":"Hinu, akakwesa lwami akajova. “Ugwili, Babeli mkulu ugwili! Hinu uvi matamilu ga masetani na mizuka mihakau, uvi matamilu ga videge vihakau na kuyomesa neju."},{"book":"Ugubukulo","chapter":"18","verse":"3","text":"Ndava muni vandu va milima yoha, vagalili kwa divayi yikali ya ukemi waki, vene vankosi vahengili ukemi nayu, na vevigulisa vindu va pamulima vapatili chiyonjokesu chivaha neju ndava ya mnogu wa kujisangalusa kwavi.”"},{"book":"Ugubukulo","chapter":"18","verse":"4","text":"Kangi nayuwini lwami kuhuma kunani kwa Chapanga kwijova,"},{"book":"Ugubukulo","chapter":"18","verse":"5","text":"Ndava muni mabudilu gaki gamahele neju, galundikini mbaka kunani kwa Chapanga,"},{"book":"Ugubukulo","chapter":"18","verse":"6","text":"Mumkitila mewawa ngati cheavakitili."},{"book":"Ugubukulo","chapter":"18","verse":"7","text":"Mumpela mang'ahiso na mvinisu"},{"book":"Ugubukulo","chapter":"18","verse":"8","text":"Ndava yeniyo matovilu gaki yati gakumkolela kwa ligono limonga,"},{"book":"Ugubukulo","chapter":"18","verse":"9","text":"Vankosi va mulima vahengili ukemi nayu na kutama nayu muwumi wa ukemi yati vivemba lukumbi pevilola lyohi la muji wenuwo wewitinyika."},{"book":"Ugubukulo","chapter":"18","verse":"10","text":"Viyima cha kutali ndava ya kuyogopa mang'ahiso gaki na kujova, “Lola chewing'aika muji ukulu, Babeli, muji una makakala lukumbi lwa saa yimonga ndu mbunu waku ukukolili.”"},{"book":"Ugubukulo","chapter":"18","verse":"11","text":"Vandu vevigulisa na kugula va mulima yati vivemba na kuwombeleza, ndava avi lepi mundu mweigula vindu vyavi kavili,"},{"book":"Ugubukulo","chapter":"18","verse":"12","text":"avi lepi kavili wa kugula vindu vyevitenganizwi kwa zahabu yavi, feza na maganga ga mashonga gamahele na lulu na nyula zezing'asima neju na nyula za langi ya zambalau na nyula za vitambala vya halili na nyula yidung'u na vindu vya kila aina vyevitengenizwi kwa mikongo ya mashonga gamahele na vindu vya mang'elu ga ndembu na vindu vyevitenganizwi kwa shaba vya lyuma na malumalu,"},{"book":"Ugubukulo","chapter":"18","verse":"13","text":"na mdalasini, ndimbilu na ubani wa manemane na udi na divayi na mahuta ga zeituni na uhembe wa nganu na ng'ombi na limbelele, mutuka wa kuhutwa na falasi na vavanda hati wumi wa vandu."},{"book":"Ugubukulo","chapter":"18","verse":"14","text":"Vevigulisa vindu vakumjovela, “Vindu vyoha vyabwina vyeuvili navyu viyagilii, na vindu vyamahele na ulumba vikujumbili, amala ukivilola lepi kavili!”"},{"book":"Ugubukulo","chapter":"18","verse":"15","text":"Vevigulisa na kugula vapatili vindu kuhuma muji wenuwo, yati viyima kutali ndava ya wogohi wa mang'ahiso gala gakotoka kuvakolela vene yati vivemba na kujova."},{"book":"Ugubukulo","chapter":"18","verse":"16","text":"Vakajova, “Lola chewing'ahika muji wenuwo mkulu. Weuyovalili kuwala nyula zezing'asima na nyula za langi ya zambalau na langi yidung'u, na kujinyambisa kwa vindu vyevitengenizwi kwa zahabu, na maganga ga mashonga gamahele na lusalu lwa lulu."},{"book":"Ugubukulo","chapter":"18","verse":"17","text":"Mulukumbi lwa saa yimonga ndu vindu vyamahele vihalabiki!”"},{"book":"Ugubukulo","chapter":"18","verse":"18","text":"yati vakuliwona lyohi la motu wula weutinyisi, vakavemba kwa lwami, “Kawaka muji wungi weuwanangana na muji uwu mkulu!”"},{"book":"Ugubukulo","chapter":"18","verse":"19","text":"Vajibilindwisi mulububu mitu yavi kulangisa vana mvinisu, vakavemba kwa lwami na kujova, “Lola chewing'ahika veve muji mkulu! Ndi muji woha weuvi na watu zezigenda munyanja vapatili vindu vyamahele ndava yaki. Nambu mulukumbi lumonga ndu uyagisi kila chindu!”"},{"book":"Ugubukulo","chapter":"18","verse":"20","text":"Mhekelelayi, nyenye kunani kwa Chapanga! Mhekelelayi nyenye vandu va Chapanga na vamitumi na vamlota va Chapanga, ndava Chapanga akitili uhamula ndava yinu nyenye!"},{"book":"Ugubukulo","chapter":"18","verse":"21","text":"Kangi, mtumu wa kunani kwa Chapanga mmonga mweavi na makakala kayinula liganga livaha ngati la kuyagila, akalitaga munyanja akajova, “Chenichi ndi chewihamuliwa njwe Babeli muji mkulu yati wiwonekana lepi kavili."},{"book":"Ugubukulo","chapter":"18","verse":"22","text":"Lwami lwa vandu veviyimba na vabeta chitolilo vinjeke na vapyula mapenenga ziyuwanika lepi kavili mugati yaki ng'o. Kawaka fundi wa namuna yoyoha yila mweapatikini mugati yaku, amala lwami lwa liganga la kuyagila yati liyuwanika lepi kavili mugati yaku ng'o."},{"book":"Ugubukulo","chapter":"18","verse":"23","text":"Lumuli lwa hahi lulangasa lepi kavili mugati mwaku ng'o, lwami lwa mkolo ndowa na mgegewa ndowa luyuwanika lepi kavili mugati mwaku ng'o. Vevigulisa na kugula vavi na makakala ga pamulima. Na kwa uhavi waku uvayagisi vandu va milima yoha!”"},{"book":"Ugubukulo","chapter":"18","verse":"24","text":"Muji wenuwo wa Babuloni uhukumiwi ndava mugati yaki uwonikini ngasi ya vamlota va Chapanga na vandu vaki pamonga na ngasi ya vandu voha vevakomiwi pamulima."}]}