{"data":[{"book":"1 Timoteju","chapter":"6","verse":"1","text":"Kršćani koji su robovi trebaju svoje gospodare držati dostojnima časti da se ne pogrđuje Božje ime i naše učenje."},{"book":"1 Timoteju","chapter":"6","verse":"2","text":"A oni koji za gospodara imaju kršćanina neka ga ne cijene manje zbog toga što su braća. Trebali bi mu još bolje služiti jer svojim trudom koriste vjerniku i ljubljenome bratu."},{"book":"1 Timoteju","chapter":"6","verse":"3","text":"Zastupa li tko drukčije učenje, odbacujući zdrave riječi našega Gospodina Isusa Krista, koje su temelj pobožnog života,"},{"book":"1 Timoteju","chapter":"6","verse":"4","text":"taj je ohol i neznalica koji boluje od rasprava i prepiranja. A one vode u zavist, svađu, pogrde i zla sumnjičenja."},{"book":"1 Timoteju","chapter":"6","verse":"5","text":"Takvi ljudi uvijek izazivaju trvenja. Pokvarenog su uma, lišeni istine, a vjeru smatraju izvorom zarade."},{"book":"1 Timoteju","chapter":"6","verse":"6","text":"Pa ipak, prava je vjera veliko bogatstvo ako je čovjek zadovoljan onime što ima."},{"book":"1 Timoteju","chapter":"6","verse":"7","text":"Na ovaj svijet nismo ništa donijeli, pa ništa ne možemo ni ponijeti s njega."},{"book":"1 Timoteju","chapter":"6","verse":"8","text":"Imamo li dakle dostatno odjeće i hrane, budimo time zadovoljni!"},{"book":"1 Timoteju","chapter":"6","verse":"9","text":"Ali ljudi koji se žele obogatiti upadaju u napast, u zamku mnogih nerazumnih i štetnih požuda koje ih strovaljuju u propast i uništenje."},{"book":"1 Timoteju","chapter":"6","verse":"10","text":"Jer ljubav prema novcu korijen je svakoga zla. Ima ljudi koji su, žudeći za novcem, odlutali od vjere i sami sebi nanijeli mnogo patnje."},{"book":"1 Timoteju","chapter":"6","verse":"11","text":"Ali ti si, Timoteju, Božji čovjek. Kloni se zato toga. Teži za pravednošću, pobožnošću, vjerom, ljubavlju, postojanošću i blagošću."},{"book":"1 Timoteju","chapter":"6","verse":"12","text":"Bij dobru bitku vjere. Teži za vječnim životom koji ti je Bog dao i o kojemu si tako lijepo svjedočio pred brojnim svjedocima."},{"book":"1 Timoteju","chapter":"6","verse":"13","text":"Zapovijedam ti pred Bogom, koji svima daje život, i pred Kristom Isusom, koji je dao lijepo svjedočanstvo pred Poncijem Pilatom:"},{"book":"1 Timoteju","chapter":"6","verse":"14","text":"vrši ovu zapovijed neokaljano i besprijekorno od sada pa do dolaska našega Gospodina Isusa Krista."},{"book":"1 Timoteju","chapter":"6","verse":"15","text":"Jer kad za to dođe vrijeme, Krista će pokazati blaženi i jedini Vladar, Kralj kraljeva i Gospodar gospodara."},{"book":"1 Timoteju","chapter":"6","verse":"16","text":"On je jedini besmrtan. Prebiva u tako sjajnom svjetlu da mu se nitko ne može približiti. Nitko ga od ljudi nije vidio niti ga može vidjeti. Njemu neka je čast i vlast uvijeke. Amen."},{"book":"1 Timoteju","chapter":"6","verse":"17","text":"Bogatašima u ovome svijetu reci da ne budu bahati i da se ne pouzdaju u svoje nesigurno bogatstvo, nego u Boga koji nam sve obilno daje na uživanje."},{"book":"1 Timoteju","chapter":"6","verse":"18","text":"Reci im neka svojim novcem čine dobro. Neka se bogate dobrim djelima i neka budu darežljivi, spremni s drugima podijeliti ono što im je Bog dao."},{"book":"1 Timoteju","chapter":"6","verse":"19","text":"Tako će prikupiti pravo blago u nebu—jedini i siguran ulog za vječnost—te postignuti pravi život."},{"book":"1 Timoteju","chapter":"6","verse":"20","text":"Timoteju, čuvaj blago koje ti je Bog povjerio. Kloni se svjetovnih i ispraznih rasprava s onima koji ti se suprotstavljaju svojim nazoviznanjem!"},{"book":"1 Timoteju","chapter":"6","verse":"21","text":"Neki su, pristajući uz takve, zastranili od vjere."}]}