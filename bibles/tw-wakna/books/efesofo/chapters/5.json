{"data":[{"book":"Efesofo","chapter":"5","verse":"1","text":"Esiane sɛ moyɛ Onyankopɔn mma a ɔdɔ wɔn no nti, munsuasua no"},{"book":"Efesofo","chapter":"5","verse":"2","text":"na motena ase ɔdɔ mu sɛnea Kristo dɔɔ yɛn, na ɔde ne nkwa too hɔ maa yɛn sɛ afɔrebɔde a ɛyɛ huam ma Onyankopɔn no."},{"book":"Efesofo","chapter":"5","verse":"3","text":"Nanso ɛnsɛ sɛ wɔte aguamammɔ anaa afide anaa anibere ho asɛm wɔ mo mu, efisɛ eyinom mfata Onyankopɔn nkurɔfo kronkron."},{"book":"Efesofo","chapter":"5","verse":"4","text":"Saa ara nso na ɛmfata sɛ moka kasa fi, ahuhusɛm anaa sɛ muyi aseresɛm, mmom monna ase."},{"book":"Efesofo","chapter":"5","verse":"5","text":"Munnya ntease sɛ, obiara a ɔbɔ aguaman na ɔyɛ afide, na ɔyɛ oniberefo (anibere yɛ abosonsom) no rennya kyɛfa biara wɔ Kristo ne Onyankopɔn Ahenni no mu bi."},{"book":"Efesofo","chapter":"5","verse":"6","text":"Mommma obiara mmfa nsɛm a aba nni mu nnaadaa mo. Efisɛ saa nneɛma no na ɛma Onyankopɔn bo fuw wɔn a wɔyɛ asoɔden no."},{"book":"Efesofo","chapter":"5","verse":"7","text":"Enti mo ne saa nnipa no nyɛ biribiara."},{"book":"Efesofo","chapter":"5","verse":"8","text":"Bere bi, na moyɛ sum, nanso mprempren de, moyɛ hann wɔ Awurade mu. Ne saa nti montena ase sɛ hann mma."},{"book":"Efesofo","chapter":"5","verse":"9","text":"Efisɛ hann no ma moyɛ papa, atreneefo ne nokwafo,"},{"book":"Efesofo","chapter":"5","verse":"10","text":"na ɛhwehwɛ nea ɛsɔ Awurade ani."},{"book":"Efesofo","chapter":"5","verse":"11","text":"Montwe mo ho mfi nneɛma hunu a wɔyɛ wɔ sum mu ho, na mompa ho ntama."},{"book":"Efesofo","chapter":"5","verse":"12","text":"Ɛyɛ aniwu sɛ wɔbɔ nneɛma a asoɔdenfo yɛ no wɔ sum mu no so."},{"book":"Efesofo","chapter":"5","verse":"13","text":"Nanso sɛ hann no tɔ wɔn so a, yebehu nnebɔne biara a wɔyɛ."},{"book":"Efesofo","chapter":"5","verse":"14","text":"Efisɛ hann da biribiara adi. Enti na wɔaka se,"},{"book":"Efesofo","chapter":"5","verse":"15","text":"Enti monhwɛ mo akwan yiye, ɛnyɛ sɛ wɔn a wonnim nyansa, na mmom sɛ wɔn a wonim nyansa."},{"book":"Efesofo","chapter":"5","verse":"16","text":"Monyɛ mo akwannya biara so ade, efisɛ, nna yi yɛ nna bɔne."},{"book":"Efesofo","chapter":"5","verse":"17","text":"Monnyɛ adwene mu harefo, na mmom monte Awurade apɛde ase."},{"book":"Efesofo","chapter":"5","verse":"18","text":"Monnnom nsa mmmow na amfa mo ankɔ ahohwibɔ mu. Na mmom momma Honhom no nhyɛ mo ma."},{"book":"Efesofo","chapter":"5","verse":"19","text":"Momfa nnwom, ayeyi nnwom ne honhom mu nnwom nkasa nkyerɛ mo ho mo ho. Monto dwom mma Awurade na monkamfo no wɔ koma mu,"},{"book":"Efesofo","chapter":"5","verse":"20","text":"na monna Agya Onyankopɔn ase bere biara wɔ biribiara ho wɔ yɛn Awurade Yesu Kristo din mu."},{"book":"Efesofo","chapter":"5","verse":"21","text":"Mumfi nidi a mowɔ ma Kristo mu no mmrɛ mo ho ase mma mo ho mo ho."},{"book":"Efesofo","chapter":"5","verse":"22","text":"Ɔyerenom, mommrɛ mo ho ase mma mo kununom sɛnea mobrɛ mo ho ase ma Awurade no,"},{"book":"Efesofo","chapter":"5","verse":"23","text":"efisɛ okunu yɛ ɔyere no ti sɛnea Kristo yɛ asafo no ti ne ne Gyefo no. Asafo no yɛ Kristo nipadua."},{"book":"Efesofo","chapter":"5","verse":"24","text":"Sɛnea asafo no brɛ ne ho ase ma Kristo no, saa ara na ɛsɛ sɛ ɔyerenom brɛ wɔn ho ase wɔ biribiara mu ma wɔn kununom."},{"book":"Efesofo","chapter":"5","verse":"25","text":"Okununom, monnodɔ mo yerenom sɛnea Kristo dɔɔ asafo no na ɔde ne kra too hɔ maa no,"},{"book":"Efesofo","chapter":"5","verse":"26","text":"na ɔnam asɛm no so de nsu guaree no yɛɛ no kronkron,"},{"book":"Efesofo","chapter":"5","verse":"27","text":"de maa ne ho sɛ asafo a ɛhyerɛn, a enni nkekae anaasɛ mpomponoe anaasɛ dɛm biara, na mmom ɛyɛ kronkron a enni sintɔ."},{"book":"Efesofo","chapter":"5","verse":"28","text":"Saa ara na ɛsɛ sɛ mmarima dɔ wɔn yerenom sɛnea wɔdɔ wɔn nipadua no. Ɔbarima a ɔdɔ ne yere no dɔ nʼankasa ne ho."},{"book":"Efesofo","chapter":"5","verse":"29","text":"Obiara ntan ne ho. Mmom ɔma no aduan hwɛ no yiye sɛnea Kristo yɛ asafo no,"},{"book":"Efesofo","chapter":"5","verse":"30","text":"na yɛn nso yɛyɛ ne nipadua no ho akwaa."},{"book":"Efesofo","chapter":"5","verse":"31","text":"“Eyi nti, ɔbarima begyaw nʼagya ne ne na, na ɔde ne ho akɔbɔ ne yere na wɔn baanu no nyinaa abɛyɛ ɔhonam baako.”"},{"book":"Efesofo","chapter":"5","verse":"32","text":"Eyi yɛ ahintasɛm a mu dɔ, nanso mereka Kristo ne asafo no ho asɛm."},{"book":"Efesofo","chapter":"5","verse":"33","text":"Enti ɛsɛ sɛ okunu biara dɔ ne yere sɛ nʼankasa ne ho, na ɔyere biara nso de nidi ma ne kunu."}]}