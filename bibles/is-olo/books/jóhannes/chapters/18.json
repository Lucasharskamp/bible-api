{"data":[{"book":"Jóhannes","chapter":"18","verse":"1","text":"Að svo mæltu, fór Jesús ásamt lærisveinum sínum yfir Kedronlækinn og kom í grasgarð sem þar er."},{"book":"Jóhannes","chapter":"18","verse":"2","text":"Júdas, sá sem sveik hann, vissi um þennan stað, því að oft hafði Jesús farið þangað áður með lærisveinum sínum."},{"book":"Jóhannes","chapter":"18","verse":"3","text":"Júdas lagði af stað ásamt flokki hermanna og lögreglu, sem æðstu prestarnir og farísearnir sendu með honum. Skyndilega birtust þeir, í grasgarðinum, vopnaðir, með lugtir og logandi blys."},{"book":"Jóhannes","chapter":"18","verse":"4-5","text":"Jesú var fullljóst hvað til stóð og verða mundi. Hann gekk því fram til að taka á móti þeim og spurði: „Að hverjum leitið þið?“ „Jesú frá Nasaret,“ svöruðu þeir."},{"book":"Jóhannes","chapter":"18","verse":"6","text":"Um leið og hann sagði þetta hopuðu þeir á hæl og féllu til jarðar!"},{"book":"Jóhannes","chapter":"18","verse":"7","text":"Hann spurði aftur: „Hvers leitið þið?“"},{"book":"Jóhannes","chapter":"18","verse":"8","text":"„Ég sagði ykkur að ég væri hann,“ sagði Jesús, „og fyrst þið eruð aðeins að leita að mér, leyfið þá hinum að fara.“"},{"book":"Jóhannes","chapter":"18","verse":"9","text":"Þetta sagði hann til að spádómurinn rættist, sem sagði: „Ég gætti allra þeirra sem þú gafst mér.“"},{"book":"Jóhannes","chapter":"18","verse":"10","text":"Allt í einu dró Símon Pétur upp sverð og hjó hægra eyrað af Malkusi, þjóni æðsta prestsins."},{"book":"Jóhannes","chapter":"18","verse":"11","text":"Þá sagði Jesús við Pétur: „Slíðraðu sverðið! Á ég ekki að drekka bikarinn sem faðirinn hefur rétt mér?“"},{"book":"Jóhannes","chapter":"18","verse":"12","text":"Hermennirnir, ásamt foringja sínum og lögreglu, handtóku nú Jesú og bundu hann."},{"book":"Jóhannes","chapter":"18","verse":"13","text":"Fyrst fóru þeir með hann til Annasar, tengdaföður Kaífasar, sem það árið var æðsti prestur."},{"book":"Jóhannes","chapter":"18","verse":"14","text":"Kaífas var sá sem sagt hafði við hina forystumennina: „Betra er að einn deyi fyrir alla.“"},{"book":"Jóhannes","chapter":"18","verse":"15","text":"Símon Pétur fylgdi í humátt á eftir, auk annars lærisveins, sem kunnugur var æðsta prestinum. Þeim lærisveini var nú leyft að koma inn í garðinn ásamt Jesú,"},{"book":"Jóhannes","chapter":"18","verse":"16","text":"en Pétur varð að standa utan við hliðið. Hinn lærisveinninn talaði við dyravörðinn, sem þá leyfði Pétri að koma inn."},{"book":"Jóhannes","chapter":"18","verse":"17","text":"Þjónustustúlkan, sem gætti dyranna, sneri sér að Pétri og spurði: „Ert þú ekki einn af lærisveinum Jesú?“"},{"book":"Jóhannes","chapter":"18","verse":"18","text":"Lögreglan og þjónustufólkið í húsinu stóðu umhverfis eld sem kveiktur hafði verið, því að kalt var í veðri. Stóð Pétur þar ásamt þeim og vermdi sig."},{"book":"Jóhannes","chapter":"18","verse":"19","text":"Inni í húsinu var æðsti presturinn að hefja rannsókn í máli Jesú. Spurði hann Jesú um fylgjendur hans og hvað hann hefði kennt þeim."},{"book":"Jóhannes","chapter":"18","verse":"20","text":"„Það er öllum ljóst,“ svaraði Jesús, „því ég predikaði reglulega í samkomuhúsunum og musterinu. Allir leiðtogar Gyðinga hafa hlustað á mig. Það sem ég kenndi, kenndi ég opinberlega."},{"book":"Jóhannes","chapter":"18","verse":"21","text":"Hvers vegna spyrðu mig þessarar spurningar? Spyrðu heldur þá sem hafa hlustað á mál mitt. Hér eru til dæmis nokkrir þeirra. Þeir vita hvað ég hef sagt.“"},{"book":"Jóhannes","chapter":"18","verse":"22","text":"Einn af hermönnunum, sem þarna stóð, sló þá Jesú og spurði hranalega: „Svarar þú æðsta prestinum svona?“"},{"book":"Jóhannes","chapter":"18","verse":"23","text":"„Ef þetta eru ósannindi, þá skaltu sanna það,“ svaraði Jesús, „en ef það er satt, hvers vegna slærðu mig þá?“"},{"book":"Jóhannes","chapter":"18","verse":"24","text":"Eftir þetta sendi Annas Jesú, í böndum, til Kaífasar æðsta prests."},{"book":"Jóhannes","chapter":"18","verse":"25","text":"Á meðan þetta fór fram, stóð Pétur við eldinn og nú fékk hann aftur að heyra sömu spurninguna: „Ert þú ekki einn af lærisveinum hans?“"},{"book":"Jóhannes","chapter":"18","verse":"26","text":"Þá spurði einn af þjónum æðsta prestsins – en sá var skyldur manninum sem Pétur hjó af eyrað: „Sá ég þig ekki úti í garðinum með Jesú?“"},{"book":"Jóhannes","chapter":"18","verse":"27","text":"En Pétur neitaði enn og um leið galaði hani."},{"book":"Jóhannes","chapter":"18","verse":"28","text":"Rannsókn Kaífasar í máli Jesú lauk árla morguns og að því loknu var farið með hann til hallar rómverska landstjórans. Sjálfir vildu ákærendur hans ekki fara þangað inn, því að þá hefðu þeir „óhreinkast“, að eigin sögn, og þar með ekki mátt neyta páskalambsins."},{"book":"Jóhannes","chapter":"18","verse":"29","text":"Pílatus landstjóri fór því út til þeirra og spurði: „Hvað hafið þið á móti þessum manni? Hver er ákæra ykkar?“"},{"book":"Jóhannes","chapter":"18","verse":"30","text":"„Ef hann væri ekki afbrotamaður, hefðum við ekki handtekið hann.“ svöruðu þeir hvassyrtir."},{"book":"Jóhannes","chapter":"18","verse":"31","text":"„Farið þá með hann og dæmið hann sjálfir, eftir ykkar eigin lögum,“ sagði Pílatus."},{"book":"Jóhannes","chapter":"18","verse":"32","text":"Með þessum orðum rættist spádómur Jesú, um hvernig dauða hans bæri að."},{"book":"Jóhannes","chapter":"18","verse":"33","text":"Pílatus fór þá aftur inn í höllina og lét leiða Jesú fram fyrir sig. „Ert þú konungur Gyðinga?“ spurði hann."},{"book":"Jóhannes","chapter":"18","verse":"34","text":"„Hvað áttu við með orðinu „konungur“?“ spurði Jesús, „leggur þú í það skilning Rómverja eða Gyðinga?“"},{"book":"Jóhannes","chapter":"18","verse":"35","text":"„Er ég þá Gyðingur?“ spurði Pílatus byrstur. „Samlandar þínir og æðstu prestarnir komu með þig hingað. En hvers vegna gerðu þeir það? Hvað hefur þú aðhafst?“"},{"book":"Jóhannes","chapter":"18","verse":"36","text":"„Ríki mitt er ekki af þessum heimi,“ svaraði Jesús. „Ef svo væri, hefðu fylgjendur mínir barist þegar leiðtogar Gyðinga handtóku mig. Nei, mitt ríki er ekki af þessum heimi.“"},{"book":"Jóhannes","chapter":"18","verse":"37","text":"„Þú ert þá konungur?“ spurði Pílatus."},{"book":"Jóhannes","chapter":"18","verse":"38","text":"„Hvað er sannleikur?“ sagði þá Pílatus. Síðan fór hann aftur út til fólksins og sagði: „Þessi maður er ekki sekur um neinn glæp."},{"book":"Jóhannes","chapter":"18","verse":"39","text":"Það er venja hjá ykkur að biðja mig að sleppa einhverjum fanga um páskana og ég skal gjarnan láta lausan „konung Gyðinga“, ef þið viljið.“"},{"book":"Jóhannes","chapter":"18","verse":"40","text":"En mannfjöldinn hrópaði á móti og sagði: „Nei! Ekki hann, heldur Barrabas!“ En Barrabas var ræningi."}]}