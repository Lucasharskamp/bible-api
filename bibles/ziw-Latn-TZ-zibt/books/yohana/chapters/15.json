{"data":[{"book":"Yohana","chapter":"15","verse":"1","text":"“Miye ni mzabibu wa chindedi, Tate nuyo mlimi."},{"book":"Yohana","chapter":"15","verse":"2","text":"Chila tambi mndani mwangu hedikweleka matunda uyo adyusa, chila tambi dikweleka, adisaswila dikale hatana chani dyelekese."},{"book":"Yohana","chapter":"15","verse":"3","text":"Nyuwe mlenguka kale kwa chausa cha yadya mahinyo niwagambileni."},{"book":"Yohana","chapter":"15","verse":"4","text":"Ikalani mndani mwangu, miye nami nikale mndani mwenyu. Tambi hadikudaha kweleka matunda hadinasigale mo mzabibu. Seivyo nyuwe nanywi hamkudaha kweleka matunda hamnekale mndani mwangu."},{"book":"Yohana","chapter":"15","verse":"5","text":"“Miye ni mzabibu, na nyuwe mwi matambi. Akwikala mndani mwangu, nami hekala mndani mwakwe, eleka matunda yalozize, kwaviya hamkudaha kudamanya chochose hamnatendile na miye."},{"book":"Yohana","chapter":"15","verse":"6","text":"Mntu yeyose hanekale mndani mwangu adulwa kuse saviya tambi dikudulwa kuse niyo dyanyala, tambi saidyo wadilogota na kudidula mo moto, chani dihye."},{"book":"Yohana","chapter":"15","verse":"7","text":"Mnekala mndani mwangu, na milosi yangu inekala mndani mwenyu, lombezani chochose mkunga, nanywi namwingwe."},{"book":"Yohana","chapter":"15","verse":"8","text":"Tate atunywa uneva mkeleka matunda yalozize, na kutenda wanampina wangu."},{"book":"Yohana","chapter":"15","verse":"9","text":"Saviya Tate akununga, miye nawaungani saivyo, ikalani mwe ungi wangu."},{"book":"Yohana","chapter":"15","verse":"10","text":"Uneva mkatoza malagizo yangu, namwikale mwe ungi wangu, saviya miye hutoza malagizo ya Tate na kwikala mwe ungi wakwe."},{"book":"Yohana","chapter":"15","verse":"11","text":"“Siwagambilani izimbuli izo chani chinyemi changu chikale mndani mwenyu na chinyemi chenyu nacho chichinte."},{"book":"Yohana","chapter":"15","verse":"12","text":"Ino niyo sigilizi yangu, mungane, saviya niwaungileni nyuwe."},{"book":"Yohana","chapter":"15","verse":"13","text":"Hahana mta ungi mkulu ukujinka ungi wa mntu akulavya ujima wakwe kwa chausa cha wambuya zakwe."},{"book":"Yohana","chapter":"15","verse":"14","text":"Na nyuwe mwi wambuya zangu uneva mkadamanya yadya niwasigileni."},{"book":"Yohana","chapter":"15","verse":"15","text":"Nyuwe sikuwetangani wandima vituhu, kwaviya mndima hamanyize chikudamanywa ni zumbe dyakwe. Mna, miye siwetangani nyuwe wambuya, kwaviya siwagambilani yose yadya nimwivile Tate."},{"book":"Yohana","chapter":"15","verse":"16","text":"Nyuwe hamnisagule miye, mna miye siwasagulani nyuwe na kuwasigila mwite mkeleke matunda, matunda yadya yakwikala. Tate naye nawenkeni chochose namlombeze kwa zina dyangu."},{"book":"Yohana","chapter":"15","verse":"17","text":"Dino, nidyo, lagizo dyangu huwenkani, Mungane."},{"book":"Yohana","chapter":"15","verse":"18","text":"“Uneva wantu we isi ino wanawaihiwani nyuwe, mmanye kugamba nawakonga kunihiwa miye."},{"book":"Yohana","chapter":"15","verse":"19","text":"Hegu mwendile ni wantu we isi, isi naiwawaungani nyuwe sa wantu wakwe. Mna miye siwasagulani mgati mwe isi, nivyo vikuleka wantu we isi wakuwaihiwani."},{"book":"Yohana","chapter":"15","verse":"20","text":"Kumbukani yadya niwagambileni, ‘Mtumwa suyo mkulu kujinka zumbe dyakwe.’ Uneva wantu wanisulumiza miye, nawawasulumize nyuwe nanywi, naho uneva watoza mahinyo yangu, nawatoze mahinyo yenyu."},{"book":"Yohana","chapter":"15","verse":"21","text":"Mna nawawadamanyizeni nyuwe kwaviya mwi wangu, kwaviya hawammanyize yudya anisigile."},{"book":"Yohana","chapter":"15","verse":"22","text":"Uneva sezile na kulonga nawo nahewana masa, mna haluse hawakudaha kwegombela kugamba hawana masa."},{"book":"Yohana","chapter":"15","verse":"23","text":"Mntu akunihiwa miye amwihiwa na Tate."},{"book":"Yohana","chapter":"15","verse":"24","text":"Uneva sadamanye kwawo mbuli ziya hehali mntu mtuhu azidamanye nkongo, nahawena masa, mna haluse wayawona yadya nidamanye, niyo wanihiwa miye hamwenga na Tate."},{"book":"Yohana","chapter":"15","verse":"25","text":"Yano, yalaila chani yadya yawandikwe mwe Sigilizi yawo yachinte, ‘Wanihiwa vya bule.’"},{"book":"Yohana","chapter":"15","verse":"26","text":"“Aho akwizila Mwambizi Muye, nikunga nimsigile kwenyu kulaila kwa Tate. Muye Ukukile wa chindedi akulaila kwa Tate, naukule chindedi chikununga miye."},{"book":"Yohana","chapter":"15","verse":"27","text":"Nyuwe nanywi, ivyo namukule chindedi chikununga miye kwaviya namna miye kukongela nkongo."}]}