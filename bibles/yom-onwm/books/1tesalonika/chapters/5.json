{"data":[{"book":"1 Tesalonika","chapter":"5","verse":"1","text":"Zikhomba, kadi kuandi mfunu balusonikina mu diambu di mambu matedizithangu ayi zitsungi."},{"book":"1 Tesalonika","chapter":"5","verse":"2","text":"Bila beno veka luzebi mbote ti lumbu ki Pfumu kiela kuiza banga muivi va builu."},{"book":"1 Tesalonika","chapter":"5","verse":"3","text":"Batu bu bela tuba : “Beto tuidi mu ndembama ayi mu luvovomo” Buna mbivusu yingolo yela babuila mu kinzimbukila banga mianga mi nketo weka buta ayi balendi baka bu tinina ko."},{"book":"1 Tesalonika","chapter":"5","verse":"4","text":"Vayi beno bakhomba, luisi mu tombi ko muingi lumbu beni kibika kulubuila banga muivi."},{"book":"1 Tesalonika","chapter":"5","verse":"5","text":"Bila beno boso luidi bana ba kiezila, bana ba muini. Bila beto tuisibana ba tombi ayi ba builu ko."},{"book":"1 Tesalonika","chapter":"5","verse":"6","text":"Diawu tubika leka tulu banga bankaka vayi tuzibula meso ayi tubika ba phulu yi dia ayi yi nua."},{"book":"1 Tesalonika","chapter":"5","verse":"7","text":"Bobo banlekanga, va builu beta leka ; ayi batu bobo bankolongo, va builu beti kolo."},{"book":"1 Tesalonika","chapter":"5","verse":"8","text":"Vayi beto bana ba muini, bika tubika ba phulu yi dia ayi yi nua. Bika tuvuata minu ayi luzolo banga nkaku vayi diana di phulusu diawubudu kieto."},{"book":"1 Tesalonika","chapter":"5","verse":"9","text":"Bila Nzambi kasia kutukubikila ko nganzi vayi wutukubikila mu tambula phulusu mu Pfumuꞌeto Yesu Klisto,"},{"book":"1 Tesalonika","chapter":"5","verse":"10","text":"niandi wufua mu diambu dieto, mu diambu buba ti tulembo zingi voti tuidi bafua, tuzinga yandi va kimosi."},{"book":"1 Tesalonika","chapter":"5","verse":"11","text":"Diawu lulubasana ayi lutungasana beno na beno boso bu lueti vangila."},{"book":"1 Tesalonika","chapter":"5","verse":"12","text":"Zikhomba ; tueti kululeba mu kinzikanga batu bobo bansalanga ngolo va khatitsikꞌeno, bobo bakulutuadisanga mu dizina di Pfumu ayi bakululubulanga."},{"book":"1 Tesalonika","chapter":"5","verse":"13","text":"Luba kinzika buwombo ayi luba zola ngolo mu diambu di kisalu kiawu. Bika luzingilanga mu ndembama mu beno na beno."},{"book":"1 Tesalonika","chapter":"5","verse":"14","text":"A bakhomba, tueti kululeba mu lubula batu bobo banzingilanga mubukambu fuana ; lubomba batu bobo badi bakambulu bufula, lusadisa batu balebakana, luba luvibidila batu boso."},{"book":"1 Tesalonika","chapter":"5","verse":"15","text":"Lukeba mboti muingi mutu kabika vutudila ndiandi mbimbi mu mbimbivayi lutombanga vanga mambote mu beno na beno ayi kuidi batu boso."},{"book":"1 Tesalonika","chapter":"5","verse":"16","text":"Lumonanga khini mu zithangu zioso."},{"book":"1 Tesalonika","chapter":"5","verse":"17","text":"Lusambilanga mu kambu vonga."},{"book":"1 Tesalonika","chapter":"5","verse":"18","text":"Luvutulanga matondo mu mambu moso bila buawu bobo buididi luzolo lu Nzambi, mu diambu dieno, mu Klisto Yesu."},{"book":"1 Tesalonika","chapter":"5","verse":"19","text":"Lubika zima pheve."},{"book":"1 Tesalonika","chapter":"5","verse":"20","text":"Lubika lenzanga zimbikudulu."},{"book":"1 Tesalonika","chapter":"5","verse":"21","text":"Vayi lufionguninanga mambu moso ; bika lusimbidila mambote."},{"book":"1 Tesalonika","chapter":"5","verse":"22","text":"Lutina mambu mambimbi, mu ziphila zioso."},{"book":"1 Tesalonika","chapter":"5","verse":"23","text":"Bika niandi veka Nzambi yi ndembama kaluvedisa ayi kakeba bumboti pheve eno, muela ayi nitu eno yimvimba mu kambulu tsembolo nate mu lumbu kiela kuiza Pfumuꞌeto Yesu Klisto."},{"book":"1 Tesalonika","chapter":"5","verse":"24","text":"Mutu wulutela widi wukuikama ayi niandi wela vanga buawu."},{"book":"1 Tesalonika","chapter":"5","verse":"25","text":"A bakhomba ; luzambilanga mu diambu dieto."},{"book":"1 Tesalonika","chapter":"5","verse":"26","text":"Luvana bakhomba zioso mbote mu besi kinlongo."},{"book":"1 Tesalonika","chapter":"5","verse":"27","text":"Ndikululeba mu Pfumu ti nkanda wawu wutangulu bakhomba zioso."},{"book":"1 Tesalonika","chapter":"5","verse":"28","text":"Bika nlemvo wu Pfumu eto Yesu Klisto wubanga yeno."}]}