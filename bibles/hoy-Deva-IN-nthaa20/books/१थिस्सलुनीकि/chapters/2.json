{"data":[{"book":"१ थिस्सलुनीकि","chapter":"2","verse":"1","text":"हे वार्टुरा अदिक आकतींगेरा, नीव खुद अच जान्सतीर कि नाम नीम हात्‍ती बरोद बेकार आगीदील"},{"book":"१ थिस्सलुनीकि","chapter":"2","verse":"2","text":"२:२ प्रेरितगोळ १६:१९-२४; प्रेरितगोळ १७:१-९लेकीन नीव खुद अच जान्सतीर नीम हात्‍ती बरोर से पयले फिलिप्पी दा दुख नेगुली अदिक अपमान सहन माळदुर मा भी नाम परमेश्वर नामी ईत्‍ता साहस कोट्टुन, कि नाव परमेश्वर उन खुशखबरी भारी विरोधगोळ ईरतेला भी नीमी केळसेव."},{"book":"१ थिस्सलुनीकि","chapter":"2","verse":"3","text":"यतिकी नाम्द उपदेश गलतीगोळ से हैलेच अदिक अशुध्द विचार देल, अदिक चालाकी इन सांगुळ हैलेच;"},{"book":"१ थिस्सलुनीकि","chapter":"2","verse":"4","text":"लेकीन ह्यांग परमेश्वर नामी योग्य ठहरूस्कु खुशखबरी सौप्सदुन, नाव हांग अच हेळतेव, अदिक इदुर दा मंळसागोळी इक ईला, लेकीन परमेश्वर उक, जो नाम मन इन उद्देशगोळी जाच तान, प्रसन्न माळतेव."},{"book":"१ थिस्सलुनीकि","chapter":"2","verse":"5","text":"यतिकी नीव जान्सतीर, नाव ना रा यागलु चापलुसी माळेव अदिक ना पैस्या अन लालच इन साटी येनारा बहाना माळेव परमेश्वर नाम गवाह आन"},{"book":"१ थिस्सलुनीकि","chapter":"2","verse":"6","text":"अदिक नाव ना मंळसागोळ देल, ना दुसरा से, अदिक ना खुद देल प्रशंसा चाहसदेव."},{"book":"१ थिस्सलुनीकि","chapter":"2","verse":"7","text":"यीशु मसीह अन प्रेरित आगा नाता देल नाम नीम मा बोझ हाक सकेव. लेकीन याता प्रकार मोय तान चिकोर्द पालन पोषण माळतार हांग अच नाव भी नीम न्याड्या दा ईतकु धोळ्द कोमलता तोर्सदेव;"},{"book":"१ थिस्सलुनीकि","chapter":"2","verse":"8","text":"अदिक हांग अच नाव नीमी हापाळ प्यार माळतेला, नाव खुशी इन सांगुळ परमेश्वर उन खुशखबरी दा नाम जीवन इन द्वारा पुरा तरीका देल सामर्थ्य देल नीम्द मदत माळली तयार ईरेव, इदुरसाटी कि नीव नाम प्रिय आगेगीदीर."},{"book":"१ थिस्सलुनीकि","chapter":"2","verse":"9","text":"यतिकी, हे वार्टुरा अदिक आकतींगेरा, निश्चित अच नीव नाम मेहनत अदिक कष्ट इक याद ईटतीर; नाव इदुरसाटी ईळ्लक हागुल क्याल्सा धंदा माळतेला नीम दा परमेश्वर उन खुशखबरी प्रचार माळदेव कि नीम दा टु यारदु मा भार आगबाळुल."},{"book":"१ थिस्सलुनीकि","chapter":"2","verse":"10","text":"नीव ई मात इन गवाह हुईर, अदिक हांग अच परमेश्वर भी आन, कि नाव नीम विश्वासीगोळ सांगुळ पवित्रता, लायकत अदिक निर्दोषता अन व्यवहार माळेव."},{"book":"१ थिस्सलुनीकि","chapter":"2","verse":"11","text":"नीव जान्सतीर कि नाव नीम सांगुळ हांग अच व्यवहार माळतेव ह्यांग आप्प तान चिकोरगोळ सांगुळ व्यवहार माळतान."},{"book":"१ थिस्सलुनीकि","chapter":"2","verse":"12","text":"कि नाव नीमी प्रोत्साहित माळदेव दिलासा कोट्टेव नाव नीमी विनती माळतेला ईत्‍तेव कि तान जीवन हिंग बितुसी कि परमेश्वर खुश आगुल, याव नीमी तान महिमा अदिक राज्य दा सहभागी आगोर साटी कारदान."},{"book":"१ थिस्सलुनीकि","chapter":"2","verse":"13","text":"इदुरसाटी नाव भी परमेश्वर उन धन्यवाद लगातार माळतेव कि याग नाम द्वारा परमेश्वर उन खुशखबरी इन वचन नीम हात्‍ती पोहचुस्त, रा नीव अदरी मंळसागोळ्द ईला लेकीन परमेश्वर उन वचन सम्सकु ग्रहण माळदीर; अदिक सही दा ईद हिंग अच आद; अदिक अद नीम विश्वासीगोळ दा जो विश्वास ईटतीर, प्रभावशाली आद."},{"book":"१ थिस्सलुनीकि","chapter":"2","verse":"14","text":"२:१४ प्रेरितगोळ १७:५इदुरसाटी हे वार्टुरा अदिक आकतींगेरा, नीम सांगुळ भी अदा मात आगतद ह्यांग मसीह यीशु दा परमेश्वर उन आ मंडलीगोळ्द यहूदिया दा आद, यतिकी नीव तान लॉकुर से हांग अच छल सहन माळतीर, ह्यांग आंदुर भी यहूदीगोळ द्वारा सहन माळीदुर,"},{"book":"१ थिस्सलुनीकि","chapter":"2","verse":"15","text":"२:१५ प्रेरितगोळ ९:२३,२९; १३:४५,५०; १४:२,५,१९; १७:५,१३; १८:१२यार प्रभु यीशु उक अदिक भविष्यवक्तागोळी भी कोंद कोंडुर अदिक नाम सांगुळ छल माळदुर, अदिक परमेश्वर आंदुर से प्रसन्न हैलेच, अदिक आंदुर सप्पा मंळसागोळ्द विरोध माळतार,"},{"book":"१ थिस्सलुनीकि","chapter":"2","verse":"16","text":"अदिक आंदुर गैरयहूदीगोळी आंदुर उद्धार इन साटी परमेश्वर उन खुशखबरी हेळोर साटी नामी रोक्सतार कि हमेशा तान पाप इन घळा तुमतेला ईरूल; लेकीन आंदुर मा परमेश्वर उन भयानक प्रकोप होट बंदाद."},{"book":"१ थिस्सलुनीकि","chapter":"2","verse":"17","text":"हे वार्टुरा अदिक आकतींगेरा, याग नाव थ्वाळासा समय इन साटी, मन दा ईला लेकीन मय देल, नीम से अलग आगेगीदेव, रा नाव हापाळ कोशिशगोळ सांगुळ नीमी नोळोर साटी हापाळ कोशिश माळदेव."},{"book":"१ थिस्सलुनीकि","chapter":"2","verse":"18","text":"इदुरसाटी नाव ऊंद धन ईला लेकीन घळी-घळी नीम हात्‍ती बरोद चाहसदेव, लेकीन शैतान नामी रोक्सकु ईटदुन."},{"book":"१ थिस्सलुनीकि","chapter":"2","verse":"19","text":"भला नाम आशा या आनन्द या बळाई इन मुकुट येन आद? येन नाम प्रभु यीशु उन मुंद आऊन बरोद समय नीम अच ईरतीदील?"},{"book":"१ थिस्सलुनीकि","chapter":"2","verse":"20","text":"नाम बळाई अदिक खुशी नीव अच हुईर."}]}