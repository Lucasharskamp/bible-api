{"data":[{"book":"2 Mose","chapter":"6","verse":"1","text":"Awurade ka kyerɛɛ Mose sɛ, “Wobɛhunu deɛ mede bɛyɛ Farao. Menam me tumi so bɛhyɛ no na wama me nkurɔfoɔ no akɔ. Nokorɛm, mɛhyɛ no ama wapam wɔn afiri asase no so.”"},{"book":"2 Mose","chapter":"6","verse":"2","text":"Na Onyankopɔn ka kyerɛɛ Mose sɛ, “Mene Awurade no."},{"book":"2 Mose","chapter":"6","verse":"3","text":"Meyii me ho adi kyerɛɛ Abraham, Isak ne Yakob sɛ Onyankopɔn tumfoɔ. Nanso, mammɔ me din sɛ Awurade no ankyerɛ wɔn."},{"book":"2 Mose","chapter":"6","verse":"4","text":"Na me ne wɔn hyehyɛɛ apam sɛ mede Kanaan asase a na tete no wɔte so sɛ ahɔhoɔ no bɛma wɔn ne wɔn asefoɔ."},{"book":"2 Mose","chapter":"6","verse":"5","text":"Afei, mate Israelfoɔ apinisie ne nya a Misraimfoɔ di wɔn no nyinaa na makae me ne wɔn apam no."},{"book":"2 Mose","chapter":"6","verse":"6","text":"“Enti, ka kyerɛ Israelfoɔ no sɛ, ‘Me, Awurade, menam me tumi so bɛyɛ anwanwadeɛ de ayi wɔn afiri nkoasom mu ama wɔade wɔn ho."},{"book":"2 Mose","chapter":"6","verse":"7","text":"Mɛgye wɔn atom sɛ me nkurɔfoɔ na mayɛ wɔn Onyankopɔn. Na wɔbɛhunu sɛ mene Awurade, wɔn Onyankopɔn a wagye wɔn afiri Misraimfoɔ nsam no."},{"book":"2 Mose","chapter":"6","verse":"8","text":"Mede wɔn bɛba asase a mehyɛɛ bɔ sɛ mede bɛma Abraham, Isak ne Yakob no so. Saa asase no bɛyɛ mo agyapadeɛ. Mene Awurade no.’ ”"},{"book":"2 Mose","chapter":"6","verse":"9","text":"Enti, Mose kaa asɛm a Onyankopɔn ka kyerɛɛ no no kyerɛɛ nnipa no, nanso wɔantie, ɛsiane abasamutuo a ɛfiri ɔhyɛ ntrasoɔ enti."},{"book":"2 Mose","chapter":"6","verse":"10","text":"Afei, Awurade ka kyerɛɛ Mose sɛ,"},{"book":"2 Mose","chapter":"6","verse":"11","text":"“Sane kɔ Farao nkyɛn kɔka kyerɛ no sɛ ɔmma Israelfoɔ no ɛkwan na wɔnkɔ.”"},{"book":"2 Mose","chapter":"6","verse":"12","text":"Nanso, Mose kaa sɛ, “Dabi, afei deɛ, me ara me nkurɔfoɔ no rentie asɛm a mɛka biara bio. Na mʼano nso nteeɛ yi, ɛbɛyɛ dɛn na matumi akasa ama atɔ Farao asom?”"},{"book":"2 Mose","chapter":"6","verse":"13","text":"Afei, Awurade hyɛɛ Mose ne Aaron sɛ wɔnsane nkɔ Israelfoɔ no ne Farao a ɔyɛ Misraimfoɔ ɔhene no nkyɛn nkɔka nkyerɛ no sɛ ɔmma Israelfoɔ no ɛkwan na wɔmfiri Misraim asase so nkɔ."},{"book":"2 Mose","chapter":"6","verse":"14","text":"Nnipa a na wɔtuatua Israel mmusuakuo no ano no edin na ɛdidi so yi:"},{"book":"2 Mose","chapter":"6","verse":"15","text":"Simeon mmammarima:"},{"book":"2 Mose","chapter":"6","verse":"16","text":"Lewi mmammarima:"},{"book":"2 Mose","chapter":"6","verse":"17","text":"Gerson mmammarima:"},{"book":"2 Mose","chapter":"6","verse":"18","text":"Kohat mmammarima:"},{"book":"2 Mose","chapter":"6","verse":"19","text":"Merari mmammarima:"},{"book":"2 Mose","chapter":"6","verse":"20","text":"Amram waree nʼagya nuabaa Yokebed na wɔwoo Mose ne Aaron."},{"book":"2 Mose","chapter":"6","verse":"21","text":"Ishar mmammarima:"},{"book":"2 Mose","chapter":"6","verse":"22","text":"Usiel mmammarima:"},{"book":"2 Mose","chapter":"6","verse":"23","text":"Aaron waree Aminadab babaa Elisaba a ɔyɛ Nahson nuabaa Wɔn mma edin nie: Nadab, Abihu, Eleasa ne Itamar."},{"book":"2 Mose","chapter":"6","verse":"24","text":"Kora mmammarima:"},{"book":"2 Mose","chapter":"6","verse":"25","text":"Aaron babarima Eleasa waree Putiel mmammaa no baako. Na Pinehas yɛ wɔn mma no mu baako."},{"book":"2 Mose","chapter":"6","verse":"26","text":"Saa Aaron ne Mose yi ara na Awurade ka kyerɛɛ wɔn sɛ, “Monkɔyi Israelfoɔ nyinaa mfiri Misraim asase so” no."},{"book":"2 Mose","chapter":"6","verse":"27","text":"Na wɔn na wɔkɔɔ Farao hɔ kɔsrɛɛ no ɛkwan sɛ ɔmma wɔnni Israelfoɔ no anim nyi wɔn mfiri asase no so."},{"book":"2 Mose","chapter":"6","verse":"28","text":"Ɛda a Awurade kasa kyerɛɛ Mose wɔ Misraim asase so no,"},{"book":"2 Mose","chapter":"6","verse":"29","text":"ɔkaa sɛ, “Mene Awurade no. Ka asɛm biara a mereka yi kyerɛ Farao a ɔyɛ Misraim ɔhempɔn no.”"},{"book":"2 Mose","chapter":"6","verse":"30","text":"Na Mose ka kyerɛɛ Awurade bio sɛ “Mʼano nteeɛ yi, ɛbɛyɛ dɛn na asɛm a mɛka no bɛtɔ Farao asom ama watie me?”"}]}