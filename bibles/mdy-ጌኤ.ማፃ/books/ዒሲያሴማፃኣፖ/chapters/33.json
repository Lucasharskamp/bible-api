{"data":[{"book":"ዒሲያሴ ማፃኣፖ","chapter":"33","verse":"1","text":"ዖኦኒያ ኔና ባይዙዋንቴ ባይዛሢዮ! ዖኦኒያ ኔኤም ጌኔ ማዺባኣንቴ ጌኔ ማዻሢዮ ኔና ባዴዔ! ኔኤኒ ባይዚፆ ሃሻኣና ኔኤሮ ኔ ባይቃንዳኔ፤ ጌኖ ማዾ ኔ ሃሻኣና ኔኤም ጌኔ ማዺንታንዳኔ።"},{"book":"ዒሲያሴ ማፃኣፖ","chapter":"33","verse":"2","text":"ናንጊና ናንጋ ጎዳሢዮ! ኑና ማኣሬ፥ ኔና ኑኡኒ ጉሙርቃኔ፤ ኬላ ኬላ ኔኤኮ ካፒፃ ኑኡፓ ሺኢኮፓ፥ ኑ ሜታዻኣና ኑና ዓውሴ።"},{"book":"ዒሲያሴ ማፃኣፖ","chapter":"33","verse":"3","text":"ኔኤኮ ዑኡዛ ጉጉንሣኣና ዴራ ዓኣሺንታኔ፤ ኔኤኒ ዔዔቃኣና ካኣታ ዴንዲ ባይቃኔ።"},{"book":"ዒሲያሴ ማፃኣፖ","chapter":"33","verse":"4","text":"ዓቢሢ ቡኩሲንታሢጉዲ ሜሌ ዴራ ዲዒንቲ ዔውታንዳኔ፤ ማካ ኮኦማሢጉዲ ዓሳ ዲዒፆሮ ሩኡራንዳኔ።"},{"book":"ዒሲያሴ ማፃኣፖ","chapter":"33","verse":"5","text":"ናንጊና ናንጋ ጎዳ ቢያኮ ዑፃኣኬ! ጫሪንጮይዳ ዒ ናንጋኔ፤ ፂዮኔይዳ ፂሉሞና ፒዜ ዎጌና ኩሙሢ ማዺንታያ ዒ ማሃንዳኔ።"},{"book":"ዒሲያሴ ማፃኣፖ","chapter":"33","verse":"6","text":"ዴሮኮ ፃጳሢ ዒዛኬ፤ ዴሮም ዻቂንታንታ ዔራቶንታ ዒዚ ዒንጋኔ፤ ዒዛ ዒጊጪፃ ዔያቶኮ ዼኤፒ ቆሎ ማዓንዳኔ።"},{"book":"ዒሲያሴ ማፃኣፖ","chapter":"33","verse":"7","text":"ዔያቶ ዼጌሢ ማኣዶ ዴንቃኒ ጎይፆይዳ ዎማይዲ ዒላታቴ፥ ኮሹሞ ኪኢቶ ዔኪ ዓኣዼዞንሢ ዎማይዲ ጎጋይቂ ዬኤካያታቴያ ሂንዳ ዛጉዋቴ።"},{"book":"ዒሲያሴ ማፃኣፖ","chapter":"33","verse":"8","text":"ዳልጎ ጎይፃ ጉሪ ማዔኔ፤ ዬያ ጎይፆና ዓኣዻ ዓሲ ባኣሴ፤ ጫኣቆና ጫኣቁማ ሃሺንቴኔ፤ ሳላዾና ሳላኣ ሻሂንቴኔ፤ ዞሮ ዞራ ዓሳ ቶኦቺንቴኔ።"},{"book":"ዒሲያሴ ማፃኣፖ","chapter":"33","verse":"9","text":"ሳዔላ ሜሌኔ፤ ጉሪያ ማዔኔ፤ ሊባኖኦሴ ዴኤላ ሹሊ ቦርሳያ ማዔኔ፤ ሳኣሮኔ ዶኦጫ ዳውሌ ማዔኔ፤ ባኣሳኔንታ ቄርሜሎሴ ዹኮንታይዳ ዓኣ ሚፆኮ ዒላዣ ዲኢኔኔ።"},{"book":"ዒሲያሴ ማፃኣፖ","chapter":"33","verse":"10","text":"ናንጊና ናንጋ ጎዳ ሂዚ ጋዓኔ፦ «ዓካሪ ታኣኒ ዔቃንዳኔ፥ ቦንቺንታንዳኔ፥ ዼግ ዼጊያ ጋዓንዳኔ።"},{"book":"ዒሲያሴ ማፃኣፖ","chapter":"33","verse":"11","text":"ዒንሢ ሃኣኮኮ ጎቦ ጎጳዺ ዲልባ ሾዓኔ፤ ዑኡዛ ዒንሢኮ ታሚ ማዒ ዒንሢ ጌኤካኔ።"},{"book":"ዒሲያሴ ማፃኣፖ","chapter":"33","verse":"12","text":"ዒንሢ ቦኦሪንቶ ኬሳኒ ሚቺንታ ሹጮጉዲ፥ ጊንሣ ሃሣ ታሚዳ ሚቺንታ ዓንጊሢጉዲ ማዓንዳኔ።"},{"book":"ዒሲያሴ ማፃኣፖ","chapter":"33","verse":"13","text":"ዒንሢ ሃኬይዳ ዓኣዞንሢ ታ ማዼ ባኮ ዋይዙዋቴ፤ ዒንሢ ዑኬ ዓኣ ዓሳ ዎልቆ ታኣኮ ዔሩዋቴ።»"},{"book":"ዒሲያሴ ማፃኣፖ","chapter":"33","verse":"14","text":"ፂዮኔይዳ ዓኣ ጎሞ ዓሳ ዒጊጫኔ፤ «ኑ ዒዛ ዔሩዋሴ» ጋዓ ዓሳ ጎጋይቃኔ፤ «ኑ ባኣኮይዳፓ ሚቻ ታሚና ዎላ፥ ጊንሣ ሃሣ ናንጊና ዔኤቴ ጎይሣ ዴዓ ታሚናኣ ዎላ ናንጋኒ ዳንዳዓይ ዖናዳይ?» ጋዓኔ።"},{"book":"ዒሲያሴ ማፃኣፖ","chapter":"33","verse":"15-16","text":"ፂሎ ባኣዚ ማዻዞንሢ፥ ፒዜ ባኣዚ ጌስታዞንሢ፥ ጌሺሢና ዴንቆ ሚኢሼ ቦሂ ሃሻዞንሢ፥ ዴሜና ዒንጎ ሚኢሼ ኩቻ ካኣማኒ ኮዑዋዞንሢ፥ ዓሲ ዎዻኒ ዞርቶ ዞሮ ዋይዛኒ ናሽኩዋዞንሢንታ ፑርታ ባኣዚ ዛጊሢፓ ፔ ዓኣፖ ሺርሻዞንሢ ዼጌ ቤሲዳ ናንጋንዳኔ፤ ዔያቶ ጎኦቢ ዓውሳሢ ዼኤፖ ሹጮ ማዓንዳኔ፥ ሙዖ ባኣዚያ ዔያታ ዴንቃንዳኔ፥ ዑሽኮ ዋኣፃኣ ዔያቶኮ ባይቃዓኬ።"},{"book":"ዒሲያሴ ማፃኣፖ","chapter":"33","verse":"17","text":"ዒንሢ ዒንሢ ዓኣፖና ቦንቺንቴ ካኣታሢ ዛጋንዳኔ፤ ዒዚ ዎይሣንዳ ዳልጎ ዓጮ ሃኬና ዒንሢ ዛጋንዳኔ።"},{"book":"ዒሲያሴ ማፃኣፖ","chapter":"33","verse":"18","text":"ዒንሢዳ ሃያኮ ቤርታ ሄሌ ሜታሢ ጶቂሲ፦ «ሱኡጋሢ ዎካ ዓኣይ? ጊኢሮ ጊኢሪሻሢ ዓንካዳይ? ካፒፆ ካፓ ዓሶኮ ሱኡጋሢያ ዎካዳይ?» ዒንሢ ጋዓንዳኔ።"},{"book":"ዒሲያሴ ማፃኣፖ","chapter":"33","verse":"19","text":"ዒንሢ ማሊ ጶቂሣኒና ዔራኒያ ዳንዳዑዋ ሻኣካ ዻንጎና ሄርሺንታ ሜሌ ዴሮ ማይ ሃይፓ ሴካ ዒንሢ ዛጋዓኬ።"},{"book":"ዒሲያሴ ማፃኣፖ","chapter":"33","verse":"20","text":"ዔርቴ ካኣዦ ቦንቾ ኑኡኒ ቦንቻ ፂዮኔ ካታሞ ዛጉዋቴ፤ ኮሹሞና ዒንሢ ናንጋንዳጉዲ ጊኢጊንቴ ዬሩሳላሜ ዛጉዋቴ! ፃውና ዒዞኮ ቱጊንቱዋ፥ ሱዛ ዒዞኮ ዱጱዋያና ቤዛፓ ዓጊፁዋ ዓፒላ ማኣሪ ዒዛ ማዔኔ።"},{"book":"ዒሲያሴ ማፃኣፖ","chapter":"33","verse":"21","text":"ናንጊና ናንጋ ጎዳ ኑኡኮ ዎልቃሢ ማዔም ዒኢካ ዖኦኒያ ዋኣፆና ፒንቆ ጎንጎ ዒሺ፥ ዼኤፖ ዋኣፆ ካኣሚሎዋ ቶጊ ኑና ዖላኒ ሙኩዋ ዳልጊ ዎርዚ ኑኡኮ ዓኣያ ማዓንዳኔ።"},{"book":"ዒሲያሴ ማፃኣፖ","chapter":"33","verse":"22","text":"ናንጊና ናንጋ ጎዳ ኑኡኮ ዎጋሢ፥ ዎጎ ኑኡም ዒንጋሢና ካኣታሢናኬ፤ ኑና ዻቂሻሢያ ዒዛኬ።"},{"book":"ዒሲያሴ ማፃኣፖ","chapter":"33","verse":"23","text":"ዴራ ዒንሢኮ ጋዓንቴ ቱርቱሮ ሱዛ ዴልፔያ፥ ቱርቱራኣ ዶዲሺ ዾቂንቲባኣ፥ ሻሮ ጌይንታ ባካኣ ዑፃ ዓጊንቲባኣ ዋኣሢ ካኣሚሌጉዲኬ፤ ዬያሮ ሚርጌ ባኣዚ ዲዒንቲ ዔውታንዳኔ፤ ዎቦ ዓሳኣ ዓቱዋዖ ጌሊ ዔካንዳኔ።"},{"book":"ዒሲያሴ ማፃኣፖ","chapter":"33","verse":"24","text":"ፂዮኔይዳ ናንጋ ዓሶ ባኣካፓ፦ «ታና ሃርጌኔ!» ጋዓንዳይ ባኣሴ፤ ዬካ ናንጋ ዓሳ ቢያ ጎሜፓ ማኣሪንቲሢ ዴንቃንዳኔ።"}]}