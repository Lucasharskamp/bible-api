{"data":[{"book":"1WAKOLINTO","chapter":"5","verse":"1","text":"Kuna mbuli za kweli zilonga kamba kuna ugoni hagatigati yenu, ugoni wa namna hiyo haunakoneka hata mwa Wamhazi, munhu kutenda ugoni na mtwanzi wa tataake."},{"book":"1WAKOLINTO","chapter":"5","verse":"2","text":"Na hata avo moitopa! Hamulondigwa kusudagala, na ija yatendile gano yasegezwe kulawa mmwenu?"},{"book":"1WAKOLINTO","chapter":"5","verse":"3","text":"Hata kamba sili hamoja namwe mulukuli, ila na hamoja namwe mngelegeza. Kamba vija nikala baho, nisha kumtagusa"},{"book":"1WAKOLINTO","chapter":"5","verse":"4","text":"mtwaga da Mndewa wetu Yesu Kilisto munhu yatendile gano. Muhaiting'hana hamoja, na nie na hamoja namwe muloho, na mhiko za Mndewa wetu Yesu zowa hamoja na tweye."},{"book":"1WAKOLINTO","chapter":"5","verse":"5","text":"Abaho molondigwa mum'bagule munhu ino kulawa mmwanza wa wanhu wamtogole Kilisto, mumgwelele Mwenembago, giladi lukuli lwake lubanangigwe, na loho yake ikomboligwe mdizua dija vondayeze Mndewa Yesu."},{"book":"1WAKOLINTO","chapter":"5","verse":"6","text":"Havinogile mweye kuitopa! Muutange ulonzi ulonga, “Mela dodo dotenda tonge jose da ngano kululumuka.”"},{"book":"1WAKOLINTO","chapter":"5","verse":"7","text":"Segezeni mela da umwaka da vilozo giladi muwe tonge da ngano da sambi dilibule mela kamba vija vimuli. Kwavija Kilisto, Mwana Ng'hondolo wetu wa Pasaka, kesha kulavigwa nhosa."},{"book":"1WAKOLINTO","chapter":"5","verse":"8","text":"Kamba lusona lwa Pasaka vulukalile lutendigwa na mkate ulibule mela, avo natukale ukazi wa bila mela da mwaka, mela da vilozo na mbuli zihile, ila tuwe na ukazi ulibule mela, ukazi wa kuleka vilozo."},{"book":"1WAKOLINTO","chapter":"5","verse":"9","text":"Niwandikila mulupwilili lwangu lubitile kamba, sambimuiduganye na wanhu wagoni."},{"book":"1WAKOLINTO","chapter":"5","verse":"10","text":"Si kamba sambimuiduganye na wanhu wa ulumwengu uno wali wagoni ama wali wagila ama wabokonyi ama watambikila miwegu, kwavija kamba ihawile vino muhalondigwe msegele muulumwengu uno."},{"book":"1WAKOLINTO","chapter":"5","verse":"11","text":"Ila sambi nie nowandikila kamba, sambimuiduganye na munhu yoyose yokiikema munhu yamtogole Kilisto na kuno kotenda ugoni ama mgila ama yotambikila miwegu ama mwene maligo ama mng'wa ugimbi ama m'bokonyi. Munhu kamba ino hamulondigwa hata kuja nayo."},{"book":"1WAKOLINTO","chapter":"5","verse":"12","text":"Sang'hano yangu sio kuwatagusa awo walekile kumtogola Kilisto. Mweye molondigwa muwataguse awo wamtogole Kilisto."},{"book":"1WAKOLINTO","chapter":"5","verse":"13","text":"Mulungu kowalamula awo walekile kumtogola Kilisto. Kamba Nyandiko Zing'alile vuzilonga, “Muwingeni munhu yehile yalawe mmwenu.”"}]}