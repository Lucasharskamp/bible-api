{"data":[{"book":"Rapar Mar Chik","chapter":"27","verse":"1","text":"Musa kod jodong Israel duto ne ochiko oganda niya, “Rituru chikegi ma amiyou kawuono"},{"book":"Rapar Mar Chik","chapter":"27","verse":"2","text":"Ka usengʼado aora Jordan ma uchopo e piny ma Jehova Nyasaye ma Nyasachu miyou, keturu kite moko kendo uwirgi maber."},{"book":"Rapar Mar Chik","chapter":"27","verse":"3","text":"Ndikuru kuomgi weche duto manie chike ka usengʼado ma uchopo e piny ma Jehova Nyasaye ma Nyasachu miyou ma en piny mopongʼ gi chak kod mor kich, mana kaka Jehova Nyasaye ma Nyasach kwereu nosingonu."},{"book":"Rapar Mar Chik","chapter":"27","verse":"4","text":"Ka usengʼado aora Jordan, chunguru kitegi e Got Ebal mana kaka achikou kawuono ka uwirogi maber."},{"book":"Rapar Mar Chik","chapter":"27","verse":"5","text":"Geruru kendo mar misango ne Jehova Nyasaye ma Nyasachu, ma en kendo mar misango molos gi kite. Kitego kik paa gi chuma."},{"book":"Rapar Mar Chik","chapter":"27","verse":"6","text":"Geruru kendo mar misango mar Jehova Nyasaye ma Nyasachu gi kite ma ok opa, kendo utim misango miwangʼo pep kanyo ne Jehova Nyasaye ma Nyasachu."},{"book":"Rapar Mar Chik","chapter":"27","verse":"7","text":"Timuru misengini mag lalruok kanyo, ka uchiemo kendo ubedo gi mor e nyim Jehova Nyasaye ma Nyasachu."},{"book":"Rapar Mar Chik","chapter":"27","verse":"8","text":"Kendo ndikuru weche duto mag chikni mochanore e kite ma usechungono.”"},{"book":"Rapar Mar Chik","chapter":"27","verse":"9","text":"Eka Musa kod jodolo ma gin jo-Lawi nowachone jo-Israel duto niya, “Lingʼuru, yaye Israel, bende chikuru itu! Koro usebedo jo-Jehova Nyasaye ma Nyasachu."},{"book":"Rapar Mar Chik","chapter":"27","verse":"10","text":"Luor Jehova Nyasaye ma Nyasachi kendo mondo iluw chikene kod buchene ma amiyi kawuono.”"},{"book":"Rapar Mar Chik","chapter":"27","verse":"11","text":"E odiechiengʼ onogono Musa nochiko oganda kowachonegi niya,"},{"book":"Rapar Mar Chik","chapter":"27","verse":"12","text":"Ka usengʼado aora Jordan, to dhoudigi nobi e Got Gerizim mondo gigwedh ji: Simeon, Lawi, Juda, Isakar, Josef kod Benjamin."},{"book":"Rapar Mar Chik","chapter":"27","verse":"13","text":"Kendo dhoudigi nochungʼ e Got Ebal ka gihulo weche mag kwongʼ: Reuben, Gad, Asher, Zebulun, Dan kod Naftali."},{"book":"Rapar Mar Chik","chapter":"27","verse":"14","text":"Jo-Lawi biro somone jo-Israel gi dwol maduongʼ niya,"},{"book":"Rapar Mar Chik","chapter":"27","verse":"15","text":"“Okwongʼ ngʼat moloso kido milamo, kata nyiseche mopa, ma en gima mono e nyim Jehova Nyasaye, tij lwedo mar japecho kendo mochungi kama opondo.”"},{"book":"Rapar Mar Chik","chapter":"27","verse":"16","text":"“Okwongʼ ngʼat ma ok oluoro wuon kata min.”"},{"book":"Rapar Mar Chik","chapter":"27","verse":"17","text":"“Okwongʼ ngʼat masudo tongʼ mar jakiepe.”"},{"book":"Rapar Mar Chik","chapter":"27","verse":"18","text":"“Okwongʼ ngʼat ma wito muofu e yo.”"},{"book":"Rapar Mar Chik","chapter":"27","verse":"19","text":"“Okwongʼ ngʼat maketho buch japiny moro, nyathi kich kod dhako ma chwore otho.”"},{"book":"Rapar Mar Chik","chapter":"27","verse":"20","text":"“Okwongʼ ngʼat ma terore gi chi wuon, nimar odwanyo kitanda wuon.”"},{"book":"Rapar Mar Chik","chapter":"27","verse":"21","text":"“Okwongʼ ngʼat ma oterore gi chiayo.”"},{"book":"Rapar Mar Chik","chapter":"27","verse":"22","text":"“Okwongʼ ngʼat ma terore gi nyamin kata nyar wuon kata nyar min mare.”"},{"book":"Rapar Mar Chik","chapter":"27","verse":"23","text":"“Okwongʼ ngʼat ma oterore gi mar-mare.”"},{"book":"Rapar Mar Chik","chapter":"27","verse":"24","text":"“Okwongʼ ngʼat ma onego nyawadgi lingʼ-lingʼ.”"},{"book":"Rapar Mar Chik","chapter":"27","verse":"25","text":"“Okwongʼ ngʼat ma okawo asoya mondo oneg ngʼat maonge ketho.”"},{"book":"Rapar Mar Chik","chapter":"27","verse":"26","text":"“Okwongʼ ngʼat ma ok orito weche mag chikni kata luwogi ka ojiwogi.”"}]}