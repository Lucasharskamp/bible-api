{"data":[{"book":"لوقا","chapter":"3","verse":"1","text":"پھر روم کے شہنشاہ تبریُس کی حکومت کا پندرھواں سال آ گیا۔ اُس وقت پنطیُس پیلاطس صوبہ یہودیہ کا گورنر تھا، ہیرودیس انتپاس گلیل کا حاکم تھا، اُس کا بھائی فلپّس اتوریہ اور ترخونیتس کے علاقے کا، جبکہ لسانیاس ابلینے کا۔"},{"book":"لوقا","chapter":"3","verse":"2","text":"حنّا اور کائفا دونوں امامِ اعظم تھے۔ اُن دنوں میں اللہ یحییٰ بن زکریاہ سے ہم کلام ہوا جب وہ ریگستان میں تھا۔"},{"book":"لوقا","chapter":"3","verse":"3","text":"پھر وہ دریائے یردن کے پورے علاقے میں سے گزرا۔ ہر جگہ اُس نے اعلان کیا کہ توبہ کر کے بپتسمہ لو تاکہ تمہیں اپنے گناہوں کی معافی مل جائے۔"},{"book":"لوقا","chapter":"3","verse":"4","text":"یوں یسعیاہ نبی کے الفاظ پورے ہوئے جو اُس کی کتاب میں درج ہیں:"},{"book":"لوقا","chapter":"3","verse":"5","text":"لازم ہے کہ ہر وادی بھر دی جائے،"},{"book":"لوقا","chapter":"3","verse":"6","text":"اور تمام انسان اللہ کی نجات دیکھیں گے۔‘"},{"book":"لوقا","chapter":"3","verse":"7","text":"جب بہت سے لوگ یحییٰ کے پاس آئے تاکہ اُس سے بپتسمہ لیں تو اُس نے اُن سے کہا، ”اے زہریلے سانپ کے بچو! کس نے تم کو آنے والے غضب سے بچنے کی ہدایت کی؟"},{"book":"لوقا","chapter":"3","verse":"8","text":"اپنی زندگی سے ظاہر کرو کہ تم نے واقعی توبہ کی ہے۔ یہ خیال مت کرو کہ ہم تو بچ جائیں گے کیونکہ ابراہیم ہمارا باپ ہے۔ مَیں تم کو بتاتا ہوں کہ اللہ اِن پتھروں سے بھی ابراہیم کے لئے اولاد پیدا کر سکتا ہے۔"},{"book":"لوقا","chapter":"3","verse":"9","text":"اب تو عدالت کی کلہاڑی درختوں کی جڑوں پر رکھی ہوئی ہے۔ ہر درخت جو اچھا پھل نہ لائے کاٹا اور آگ میں جھونکا جائے گا۔“"},{"book":"لوقا","chapter":"3","verse":"10","text":"لوگوں نے اُس سے پوچھا، ”پھر ہم کیا کریں؟“"},{"book":"لوقا","chapter":"3","verse":"11","text":"اُس نے جواب دیا، ”جس کے پاس دو کُرتے ہیں وہ ایک اُس کو دے دے جس کے پاس کچھ نہ ہو۔ اور جس کے پاس کھانا ہے وہ اُسے کھلا دے جس کے پاس کچھ نہ ہو۔“"},{"book":"لوقا","chapter":"3","verse":"12","text":"ٹیکس لینے والے بھی بپتسمہ لینے کے لئے آئے تو اُنہوں نے پوچھا، ”اُستاد، ہم کیا کریں؟“"},{"book":"لوقا","chapter":"3","verse":"13","text":"اُس نے جواب دیا، ”صرف اُتنے ٹیکس لینا جتنے حکومت نے مقرر کئے ہیں۔“"},{"book":"لوقا","chapter":"3","verse":"14","text":"کچھ فوجیوں نے پوچھا، ”ہمیں کیا کرنا چاہئے؟“"},{"book":"لوقا","chapter":"3","verse":"15","text":"لوگوں کی توقعات بہت بڑھ گئیں۔ وہ اپنے دلوں میں سوچنے لگے کہ کیا یہ مسیح تو نہیں ہے؟"},{"book":"لوقا","chapter":"3","verse":"16","text":"اِس پر یحییٰ اُن سب سے مخاطب ہو کر کہنے لگا، ”مَیں تو تمہیں پانی سے بپتسمہ دیتا ہوں، لیکن ایک آنے والا ہے جو مجھ سے بڑا ہے۔ مَیں اُس کے جوتوں کے تسمے کھولنے کے بھی لائق نہیں۔ وہ تمہیں روح القدس اور آگ سے بپتسمہ دے گا۔"},{"book":"لوقا","chapter":"3","verse":"17","text":"وہ ہاتھ میں چھاج پکڑے ہوئے اناج کو بھوسے سے الگ کرنے کے لئے تیار کھڑا ہے۔ وہ گاہنے کی جگہ کو بالکل صاف کر کے اناج کو اپنے گودام میں جمع کرے گا۔ لیکن بھوسے کو وہ ایسی آگ میں جھونکے گا جو بجھنے کی نہیں۔“"},{"book":"لوقا","chapter":"3","verse":"18","text":"اِس قسم کی بہت سی اَور باتوں سے اُس نے قوم کو نصیحت کی اور اُسے اللہ کی خوش خبری سنائی۔"},{"book":"لوقا","chapter":"3","verse":"19","text":"لیکن ایک دن یوں ہوا کہ یحییٰ نے گلیل کے حاکم ہیرودیس انتپاس کو ڈانٹا۔ وجہ یہ تھی کہ ہیرودیس نے اپنے بھائی کی بیوی ہیرودیاس سے شادی کر لی تھی اور اِس کے علاوہ اَور بہت سے غلط کام کئے تھے۔"},{"book":"لوقا","chapter":"3","verse":"20","text":"یہ ملامت سن کر ہیرودیس نے اپنے غلط کاموں میں اَور اضافہ یہ کیا کہ یحییٰ کو جیل میں ڈال دیا۔"},{"book":"لوقا","chapter":"3","verse":"21","text":"ایک دن جب بہت سے لوگوں کو بپتسمہ دیا جا رہا تھا تو عیسیٰ نے بھی بپتسمہ لیا۔ جب وہ دعا کر رہا تھا تو آسمان کھل گیا"},{"book":"لوقا","chapter":"3","verse":"22","text":"اور روح القدس جسمانی صورت میں کبوتر کی طرح اُس پر اُتر آیا۔ ساتھ ساتھ آسمان سے ایک آواز سنائی دی، ”تُو میرا پیارا فرزند ہے، تجھ سے مَیں خوش ہوں۔“"},{"book":"لوقا","chapter":"3","verse":"23","text":"عیسیٰ تقریباً تیس سال کا تھا جب اُس نے خدمت شروع کی۔ اُسے یوسف کا بیٹا سمجھا جاتا تھا۔ اُس کا نسب نامہ یہ ہے: یوسف بن عیلی"},{"book":"لوقا","chapter":"3","verse":"24","text":"بن متات بن لاوی بن ملکی بن ینّا بن یوسف"},{"book":"لوقا","chapter":"3","verse":"25","text":"بن متِتیاہ بن عاموس بن ناحوم بن اسلیاہ بن نوگہ"},{"book":"لوقا","chapter":"3","verse":"26","text":"بن ماعت بن متِتیاہ بن شمعی بن یوسیخ بن یوداہ"},{"book":"لوقا","chapter":"3","verse":"27","text":"بن یوحناہ بن ریسا بن زرُبابل بن سیالتی ایل بن نیری"},{"book":"لوقا","chapter":"3","verse":"28","text":"بن ملکی بن ادّی بن قوسام بن اِلمودام بن عیر"},{"book":"لوقا","chapter":"3","verse":"29","text":"بن یشوع بن اِلی عزر بن یوریم بن متات بن لاوی"},{"book":"لوقا","chapter":"3","verse":"30","text":"بن شمعون بن یہوداہ بن یوسف بن یونام بن اِلیاقیم"},{"book":"لوقا","chapter":"3","verse":"31","text":"بن ملیاہ بن مِنّاہ بن متّتاہ بن ناتن بن داؤد"},{"book":"لوقا","chapter":"3","verse":"32","text":"بن یسّی بن عوبید بن بوعز بن سلمون بن نحسون"},{"book":"لوقا","chapter":"3","verse":"33","text":"بن عمی نداب بن ادمین بن ارنی بن حصرون بن فارص بن یہوداہ"},{"book":"لوقا","chapter":"3","verse":"34","text":"بن یعقوب بن اسحاق بن ابراہیم بن تارح بن نحور"},{"book":"لوقا","chapter":"3","verse":"35","text":"بن سروج بن رعو بن فلج بن عِبر بن سلح"},{"book":"لوقا","chapter":"3","verse":"36","text":"بن قینان بن ارفکسد بن سِم بن نوح بن لمک"},{"book":"لوقا","chapter":"3","verse":"37","text":"بن متوسلح بن حنوک بن یارد بن مہلل ایل بن قینان"},{"book":"لوقا","chapter":"3","verse":"38","text":"بن انوس بن سیت بن آدم۔ آدم کو اللہ نے پیدا کیا تھا۔"}]}