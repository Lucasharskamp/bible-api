{"data":[{"book":"Дії Апостолів","chapter":"6","verse":"1","text":"У ті дні, коли число учнів збільшилось, почалося нарікання з боку грекомовних євреїв на помісних євреїв, що їхніми вдовами нехтують при щоденному служінні в розподілі їжі."},{"book":"Дії Апостолів","chapter":"6","verse":"2","text":"Тоді дванадцятеро скликали всю спільноту учнів та сказали: «Не годиться нам залишати Слово Боже та служити при столах."},{"book":"Дії Апостолів","chapter":"6","verse":"3","text":"Тому оберіть з-поміж вас сімох братів, які мають гарну репутацію і які наповнені Святим Духом та мудрістю. На них ми покладемо відповідальність за цю необхідну справу."},{"book":"Дії Апостолів","chapter":"6","verse":"4","text":"А ми будемо продовжувати служіння молитвою та Словом»."},{"book":"Дії Апостолів","chapter":"6","verse":"5","text":"Це слово сподобалось усій громаді; і обрали Стефана, чоловіка сповненого віри та Святого Духа, Филипа, Прохора, Никанора, Тимона, Пармена та Миколу, прозеліта з Антіохії."},{"book":"Дії Апостолів","chapter":"6","verse":"6","text":"Їх поставили перед апостолами, і ті, помолившись, поклали на них руки."},{"book":"Дії Апостолів","chapter":"6","verse":"7","text":"Слово Боже поширювалось, число учнів у Єрусалимі збільшувалось швидко, і навіть багато священників підкорилися вірі."},{"book":"Дії Апостолів","chapter":"6","verse":"8","text":"Стефан, сповнений Божої благодаті та сили, робив великі чудеса та знамення в народі."},{"book":"Дії Апостолів","chapter":"6","verse":"9","text":"Деякі чоловіки з так званої синагоги Звільнених, киренійців та олександрійців повстали разом з юдеями з Килікії та Азії й почали сперечатися зі Стефаном;"},{"book":"Дії Апостолів","chapter":"6","verse":"10","text":"проте вони не могли протистояти мудрості та Духові, Яким він говорив."},{"book":"Дії Апостолів","chapter":"6","verse":"11","text":"Тоді вони таємно підкупили деяких людей, щоб вони сказали: «Ми чули, як він казав слова богохульства проти Мойсея та Бога»."},{"book":"Дії Апостолів","chapter":"6","verse":"12","text":"Вони підбурили народ, старійшин та книжників і, несподівано напавши, схопили Стефана та привели в Синедріон."},{"book":"Дії Апостолів","chapter":"6","verse":"13","text":"Потім привели фальшивих свідків, які сказали: «Цей чоловік не припиняє висловлюватися проти цього Святого Місця та Закону."},{"book":"Дії Апостолів","chapter":"6","verse":"14","text":"Ми чули, як він казав, що Ісус із Назарета знищить це місце та змінить звичаї, які передав нам Мойсей»."},{"book":"Дії Апостолів","chapter":"6","verse":"15","text":"Усі, що сиділи в Синедріоні, уважно дивилися на Стефана та побачили його обличчя, немов обличчя ангела."}]}