{"data":[{"book":"यूहन्ना","chapter":"15","verse":"1","text":"“सच्ची अँगूरा री बेल आऊँ ई ये और मेरा पिता जिम्मीदार ए।"},{"book":"यूहन्ना","chapter":"15","verse":"2","text":"जो डाल़ी मांदे ए और फल़दी नि, से तेसा खे बाडी देओआ और जो फल़ोई, से तेसा री कांट छांट करोआ, ताकि ओर बी जादा फल़ो।"},{"book":"यूहन्ना","chapter":"15","verse":"3","text":"तुसे तो तेस उपदेशो री बजअ ते, जो मैं तुसा खे बोली राखेया, शुद्ध ए।"},{"book":"यूहन्ना","chapter":"15","verse":"4","text":"तुसे मांदे बणे रे रओ और आऊँ तुसा रे। जिंयाँ डाल़ी जे अँगूरा री बेला रे बणी री नि रओ, तो आपणे आपू ते नि फल़ी सकदी, तिंयाँ ई तुसे बी जे मांदे बणे रे नि रओगे, तो फल़ी नि सकदे।"},{"book":"यूहन्ना","chapter":"15","verse":"5","text":"आऊँ अँगूरा री बेल ए, तुसे डाल़िया ए, जो मांदे बणेया रा रओआ और आऊँ तेसरे, तिदे बऊत फल़ लगोआ, कऊँकि मांते लग रई की तुसे कुछ पनि करी सकदे।"},{"book":"यूहन्ना","chapter":"15","verse":"6","text":"जे कोई मांदे बणेया रा नि रओ, तो से तेसा बेकार और सूकी डाल़िया जेड़ा सेटेया जाओआ और लोक तिजी खे कट्ठे करी की आगी रे सेटी देओए और सेयो फूखी जाओईया।"},{"book":"यूहन्ना","chapter":"15","verse":"7","text":"जे तुसे मांदे बणे रे रओ और मेरे उपदेश तुसा रे बणे रे रओ, तो जो चाओ, से माँगो और से तुसा खे ऊई जाणा।"},{"book":"यूहन्ना","chapter":"15","verse":"8","text":"मेरे पिते री महिमा इजी साथे ई ओई कि तुसे बऊत सारा फल़ ल्याओ। तेबेई तुसे मेरे चेले ऊणे।"},{"book":"यूहन्ना","chapter":"15","verse":"9","text":"“जेड़ा पिते मां साथे प्यार राखेया, तेड़ा ई मैं तुसा साथे प्यार राखेया। मेरे प्यारो रे बणे रओ।"},{"book":"यूहन्ना","chapter":"15","verse":"10","text":"जे तुसे मेरी आज्ञा खे मानोगे, तो मेरे प्यारो रे बणे रे रणे, जिंयाँ मैं आपणे पिते री आज्ञा मानी राखिया और तेसरे प्यारो रे बणेया रा रऊँआ।"},{"book":"यूहन्ना","chapter":"15","verse":"11","text":"मैं तुसा खे यो गल्ला तेबे बोलिया ताकि मेरी खुशी तुसा रे बणी री रओ और तुसा री खुशी पूरी ऊई जाओ।"},{"book":"यूहन्ना","chapter":"15","verse":"12","text":"मेरी आज्ञा ये कि जेड़ा मैं तुसा साथे प्यार राखेया, तेड़ा ई प्यार तुसे बी एकी-दूजे साथे राखो।"},{"book":"यूहन्ना","chapter":"15","verse":"13","text":"इजी ते बड़ा प्यार केसी रा निए कि कोई आपणे दोस्ता खे आपणा प्राण देओ।"},{"book":"यूहन्ना","chapter":"15","verse":"14","text":"जो कुछ आज्ञा आऊँ तुसा खे देऊँआ, जे तुसे मानो, तो तुसे मेरे दोस्त ए।"},{"book":"यूहन्ना","chapter":"15","verse":"15","text":"आजो ते आऊँ तुसा खे दास नि बोलूँगा, कऊँकि दास नि जाणदा कि मालक क्या करोआ, पर मैं तुसा खे दोस्त बोलेया, कऊँकि मैं जो गल्ला आपणे पिते ते सुणिया, सेयो सब तुसा खे बताई तिया।"},{"book":"यूहन्ना","chapter":"15","verse":"16","text":"तुसे आऊँ नि चुणेया, पर मैं तुसे चुणी राखे और तुसे ठराए, ताकि तुसे जाई की फल़ ल्याओ और तुसा रा फल़ बणेया रा रओ कि जो कुछ तुसे मेरे नाओं ते पिते ते माँगो, से तुसा खे देओ।"},{"book":"यूहन्ना","chapter":"15","verse":"17","text":"इना गल्ला री आज्ञा आऊँ तुसा खे तेबे देऊँआ, ताकि तुसे एकी-दूजे साथे प्यार राखो।"},{"book":"यूहन्ना","chapter":"15","verse":"18","text":"“जे दुनिया रे लोक तुसा ते बैर राखोए, तो तुसे जाणोए कि तिने तुसा ते पईले मांते बी बैर राखेया।"},{"book":"यूहन्ना","chapter":"15","verse":"19","text":"जे तुसे दुनिया रे ऊँदे, तो दुनिया रे लोक तुसा साथे आपणेया जेड़ा प्यार राखदे, कऊँकि तुसे दुनिया रे निए, बल्कि मैं तुसे चुणी ले रे, तेबेई तो दुनिया तुसा ते बैर राखोई।"},{"book":"यूहन्ना","chapter":"15","verse":"20","text":"याद राखो कि मैं तुसा खे क्या बोलेया था कि दास आपणे मालको ते बड़ा नि ऊँदा, जे तिने आऊँ सताया, तो तुसे बी सताणे, जे तिने मेरा उपदेश मानी ला, तो तुसा रा बी मानी लणा।"},{"book":"यूहन्ना","chapter":"15","verse":"21","text":"मां पाँदे विश्वास करने री बजअ ते तिना तुसा साथे बुरा बर्ताव करना, कऊँकि सेयो मेरे पेजणे वाल़े परमेशरो खे नि जाणदे।"},{"book":"यूहन्ना","chapter":"15","verse":"22","text":"जे आऊँ नि आऊँदा और तिना साथे गल्ला नि करदा, तो सेयो पापी नि ठईरदे, पर एबे तिना खे तिना रे पापो खे कोई बाह्ना निए।"},{"book":"यूहन्ना","chapter":"15","verse":"23","text":"जो मांते बैर राखोआ, से मेरे पिते ते बी बैर राखोआ।"},{"book":"यूहन्ना","chapter":"15","verse":"24","text":"“जे आऊँ तिना बीचे सेयो चमत्कारा रे काम नि करदा, जो ओरी किने नि कित्ते, तो सेयो पापी नि ठईरदे, पर एबे तो तिने आऊँ तिना चमत्कारा रे काम करदे ऊए देखी ला रा और तिने मांते और मेरे पिता दूँईं ते बैर कित्तेया।"},{"book":"यूहन्ना","chapter":"15","verse":"25","text":"और ये तेबे ऊआ, ताकि से वचन पूरा ओ, जो तिना रे पवित्र शास्त्रो रे लिखी राखेया, ‘तिने मांते बेकार बैर कित्तेया।’"},{"book":"यूहन्ना","chapter":"15","verse":"26","text":"पर जेबे से मददगार आऊणा, जो मां तुसा गे पेजणा, मतलब-सच्चो रा आत्मा, जो पिते री तरफा ते निकल़ी रा, तो तेस मेरी गवाई देणी"},{"book":"यूहन्ना","chapter":"15","verse":"27","text":"और तुसे बी गवा ए, कऊँकि तुसे शुरूओ तेई मां साथे रई रे।”"}]}