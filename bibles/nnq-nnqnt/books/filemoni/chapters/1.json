{"data":[{"book":"Filemoni","chapter":"1","verse":"1","text":"Ne Napaulo, ndabigwe magambu ga kummegele Kilisto Yesu. Nenga pamwe na nnongo gwito Timoteo."},{"book":"Filemoni","chapter":"1","verse":"2","text":"na bandu abunhwamini Kilisto abakongana kachinu na ku nnombo gwito Afia nu ku lityala nnyito Alikipo."},{"book":"Filemoni","chapter":"1","verse":"3","text":"Nnoongo Awabito mampegange tengela nu upeele na Angwana bito ana Yesu Kilisto."},{"book":"Filemoni","chapter":"1","verse":"4","text":"Kila kingobu pang'ongalela, nankombake mwe ma Filemoni nu kunnumba Nnoongo,"},{"book":"Filemoni","chapter":"1","verse":"5","text":"gambu nyoine pamaamini Angwana bito ana Yesu na pamapala bandu ba Nnoongo boa."},{"book":"Filemoni","chapter":"1","verse":"6","text":"Nannyope ku Nnoongo mme na makakala gakalenge bandu bange imani inu kupala bamanye kipola gwambone gutubi nago twenga tatulondine na Kilisto."},{"book":"Filemoni","chapter":"1","verse":"7","text":"Malongo bango, lipalano linu linhalali muno na limbi mwojo! Mwenga mijikalamwie myojo ja bandu ba Nnoongo."},{"book":"Filemoni","chapter":"1","verse":"8","text":"Kwa magambu genia, ne nalongo binu kukulondana na Kilisto, kabi nhotwi kunhwamulu panga jogopa nkamule champaligwa kamula,"},{"book":"Filemoni","chapter":"1","verse":"9","text":"nambu magambu nde mpala, mbaya nannyope. Ndenda yene iganukube ne Paulo ng'oime na ngoe ne mbi napungwa kwa magambu ga kummegele Yesu Kilisto."},{"book":"Filemoni","chapter":"1","verse":"10","text":"Nannyopa mannyangate Onesimo jwenio ngoe manango kukunhwamini kwakwe Kilisto ne mbi na awamundu panakiba mikipungo."},{"book":"Filemoni","chapter":"1","verse":"11","text":"Pukutumbula akiba kile chamboneje kwinu nambu ngoe kile chambone kwango uyo na kwinu."},{"book":"Filemoni","chapter":"1","verse":"12","text":"Ngoe nammuya kabele kwinu, jwombe mbi kumpala muno."},{"book":"Filemoni","chapter":"1","verse":"13","text":"Kabimbai atame nanenga anyangate pampala kunyangata mwe kiti mbi pamba mukipungo magambu gu kutangacha Nhwalo Gwambone."},{"book":"Filemoni","chapter":"1","verse":"14","text":"Nambu mbaije kunnachimicha unyangate, nambu mbala ntendi pampala mmene yene ngamuje chachoa mpaka nnyeketele."},{"book":"Filemoni","chapter":"1","verse":"15","text":"Pangaje Onesimo ngaboka kwinu kukingobu kichoko tu, kupala abuje kabena ntame nakwe machoba goa pangapela."},{"book":"Filemoni","chapter":"1","verse":"16","text":"Jwenio mmanda kabeje, nambu kupeta mmanda, jwenio ngoe nga nnongo gwito mukulondana na Kilisto. Ambala nenga na ampala mwenga chenge muno, gambu jwenio andi mmanda na andi nnongo mukulondana na Angwana."},{"book":"Filemoni","chapter":"1","verse":"17","text":"Bai, anda umona ne kube nalongo binu, kwa Angwana, mampoke Onesimo andi umboke nenga."},{"book":"Filemoni","chapter":"1","verse":"18","text":"Anda akiba annemwite kilebe, andaje akiba na ligambo kwinu, nannepa nenga."},{"book":"Filemoni","chapter":"1","verse":"19","text":"Ne Paulo andika namwene ku lukobo lwango, manannepage! Mbaije kunkombake kutenda nkweti ligambo lya bwomi kwango."},{"book":"Filemoni","chapter":"1","verse":"20","text":"Elo, malongo bango, undende yene kukunyangata nenga ka magambu ga Angwana, ngoe mwe malongo bango mukulondana na Kilisto muwalali mwojo gwango."},{"book":"Filemoni","chapter":"1","verse":"21","text":"Nunhwamine magambu nunhwandaki ganga, manyi mankamula kupeta genia ganannengile."},{"book":"Filemoni","chapter":"1","verse":"22","text":"Pamwe na genia, umbangi chumbi chukutama gambu nhyobale Nnoongo majanga kujopa kwinu nu kumbanga kwinu."},{"book":"Filemoni","chapter":"1","verse":"23","text":"Epafulo, mpungwa nnyango kwa magambu gukummegele Kilisto Yesu, ampata abali."},{"book":"Filemoni","chapter":"1","verse":"24","text":"Maluko na Alistako na Dema na Luka, akakamwa maengo ajango, uyo bampatanga abali."},{"book":"Filemoni","chapter":"1","verse":"25","text":"Nnoongo ampegange upeele kuboka ka Angwana bito ana Yesu Kilisto ube pamwe na mangweto mumyojo jinu."}]}