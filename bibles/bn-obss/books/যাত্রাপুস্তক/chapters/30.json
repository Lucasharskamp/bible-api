{"data":[{"book":"যাত্রা পুস্তক","chapter":"30","verse":"1","text":"“ধূপ জ্বালানোর জন্য বাবলা কাঠ দিয়ে একটি বেদি তৈরি কোরো।"},{"book":"যাত্রা পুস্তক","chapter":"30","verse":"2","text":"এটি 45 সেন্টিমিটার করে লম্বা ও চওড়া, এবং 90 সেন্টিমিটার উঁচু30:2 অর্থাৎ, প্রায় এক হাত করে লম্বা ও চওড়া এবং দু-হাত উঁচু বর্গাকার হবে—এর শিংগুলি এর সাথে একই টুকরো দিয়ে গড়া হবে।"},{"book":"যাত্রা পুস্তক","chapter":"30","verse":"3","text":"এর চূড়া ও সবদিক এবং শিংগুলি খাঁটি সোনা দিয়ে মুড়ে দিয়ো, এবং এর চারপাশে সোনার এক ছাঁচ তৈরি কোরো।"},{"book":"যাত্রা পুস্তক","chapter":"30","verse":"4","text":"সেই ছাঁচের তলায় বেদিটির জন্য সোনার দুটি আংটা তৈরি কোরো—বেদিটি বহন করার ক্ষেত্রে ব্যবহৃত খুঁটিগুলি ধরে রাখার জন্য বিপরীত দিকগুলির প্রত্যেকটিতে দুটি দুটি করে আংটা তৈরি কোরো।"},{"book":"যাত্রা পুস্তক","chapter":"30","verse":"5","text":"বাবলা কাঠ দিয়ে খুঁটিগুলি তৈরি কোরো এবং সেগুলি সোনা দিয়ে মুড়ে দিয়ো।"},{"book":"যাত্রা পুস্তক","chapter":"30","verse":"6","text":"যে পর্দাটি বিধিনিয়মের সিন্দুকটিকে আড়াল করে রাখে, সেটির সামনের দিকে—যে প্রায়শ্চিত্ত-আচ্ছাদনটি বিধিনিয়মের ফলকগুলির উপরে থাকে, সেটির সামনে—সেই বেদিটি রেখো, যেখানে আমি তোমার সাথে দেখা করব।"},{"book":"যাত্রা পুস্তক","chapter":"30","verse":"7","text":"“প্রতিদিন সকালে হারোণ যখন প্রদীপগুলি পরিষ্কার করবে তখন তাকে বেদিতে সুগন্ধি ধূপ জ্বালাতে হবে।"},{"book":"যাত্রা পুস্তক","chapter":"30","verse":"8","text":"আবার গোধূলিবেলায় সে যখন প্রদীপগুলি জ্বালাবে তখনও তাকে ধূপ জ্বালাতে হবে, যেন আগামী বংশপরম্পরায় সদাপ্রভুর সামনে নিয়মিতভাবে ধূপ জ্বলে।"},{"book":"যাত্রা পুস্তক","chapter":"30","verse":"9","text":"এই বেদিতে আর অন্য কোনো ধূপ বা কোনো হোমবলি বা শস্য-নৈবেদ্য উৎসর্গ কোরো না, এটির উপরে কোনো পেয়-নৈবেদ্য ঢেলো না।"},{"book":"যাত্রা পুস্তক","chapter":"30","verse":"10","text":"বছরে একবার হারোণ বেদির শিংগুলির উপরে প্রায়শ্চিত্ত সাধন করবে। এই বাৎসরিক প্রায়শ্চিত্তটি আগামী বংশপরম্পরায় প্রায়শ্চিত্তকারক পাপার্থক বলির30:10 অথবা, শুদ্ধিকারক নৈবেদ্যর রক্ত দিয়ে করতে হবে। সদাপ্রভুর উদ্দেশে এটি অতি পবিত্র।”"},{"book":"যাত্রা পুস্তক","chapter":"30","verse":"11","text":"পরে সদাপ্রভু মোশিকে বললেন,"},{"book":"যাত্রা পুস্তক","chapter":"30","verse":"12","text":"“ইস্রায়েলীদের সংখ্যা গণনা করার জন্য যখন তুমি তাদের জনগণনা করবে, তখন গণিত হওয়ার সময় প্রত্যেককে তার জীবনের জন্য সদাপ্রভুকে এক মুক্তিপণ দিতে হবে। তুমি তাদের সংখ্যা গণনা করার সময় তখন আর তাদের উপর কোনও আঘাত নেমে আসবে না।"},{"book":"যাত্রা পুস্তক","chapter":"30","verse":"13","text":"যারা ইতিমধ্যেই গণিত হয়ে গিয়েছে, সেই লোকজনের মধ্যে যে কেউ আসবে, তাকে পবিত্রস্থানের শেকল অনুসারে আধ শেকল30:13 অর্থাৎ, প্রায় 5.8 গ্রাম দিতে হবে, এক শেকলের ওজন কুড়ি গেরা। এই আধ শেকল সদাপ্রভুর উদ্দেশে দত্ত এক উপহার।"},{"book":"যাত্রা পুস্তক","chapter":"30","verse":"14","text":"এদিকে আসা যাদের বয়স কুড়ি বছর বা তার বেশি, তারা সদাপ্রভুর উদ্দেশে এক নৈবেদ্য উৎসর্গ করবে।"},{"book":"যাত্রা পুস্তক","chapter":"30","verse":"15","text":"তোমাদের জীবনের জন্য প্রায়শ্চিত্ত করতে গিয়ে তুমি যখন সদাপ্রভুর উদ্দেশে নৈবেদ্য উৎসর্গ করবে, তখন ধনবান লোক আধ শেকলের বেশি দেবে না এবং দরিদ্রও কম দেবে না।"},{"book":"যাত্রা পুস্তক","chapter":"30","verse":"16","text":"ইস্রায়েলীদের কাছ থেকে প্রায়শ্চিত্তকারী অর্থ গ্রহণ কোরো এবং সেই অর্থ সমাগম তাঁবুর সেবাকাজে ব্যবহার কোরো। সদাপ্রভুর সামনে ইস্রায়েলীদের জন্য এক স্মারক হয়ে থেকে তা তোমাদের জীবনের জন্য প্রায়শ্চিত্ত করবে।”"},{"book":"যাত্রা পুস্তক","chapter":"30","verse":"17","text":"পরে সদাপ্রভু মোশিকে বললেন,"},{"book":"যাত্রা পুস্তক","chapter":"30","verse":"18","text":"“ধোয়াধুয়ি করার জন্য ব্রোঞ্জের একটি গামলা ও ব্রোঞ্জ দিয়ে সেটির মাচাও তৈরি কোরো। সমাগম তাঁবুর ও বেদির মাঝখানে সেটি রেখো, এবং সেটিতে জল ভরে দিয়ো।"},{"book":"যাত্রা পুস্তক","chapter":"30","verse":"19","text":"সেখান থেকে জল নিয়ে হারোণ ও তার ছেলেদের তাদের হাত পা ধুতে হবে।"},{"book":"যাত্রা পুস্তক","chapter":"30","verse":"20","text":"যখনই তারা তাঁবুর ভিতরে প্রবেশ করবে, তারা জল দিয়ে নিজেদের ধুয়ে ফেলবে, যেন তারা মারা না যায়। এছাড়াও, যখন তারা সদাপ্রভুর উদ্দেশে এক ভক্ষ্য-নৈবেদ্য উৎসর্গ করার মাধ্যমে পরিচর্যা করার জন্য সেই বেদির নিকটবর্তী হবে,"},{"book":"যাত্রা পুস্তক","chapter":"30","verse":"21","text":"তখনও তারা তাদের হাত পা ধুয়ে নেবে, যেন তারা মারা না যায়। আগামী বংশপরম্পরায় হারোণ ও তার বংশধরদের জন্য এ এক দীর্ঘস্থায়ী বিধি হবে।”"},{"book":"যাত্রা পুস্তক","chapter":"30","verse":"22","text":"পরে সদাপ্রভু মোশিকে বললেন,"},{"book":"যাত্রা পুস্তক","chapter":"30","verse":"23","text":"“তুমি এই সুন্দর সুন্দর মশলাগুলি নিও: 500 শেকল30:23 অর্থাৎ, প্রায় 5.8 কিলোগ্রাম; 24 পদের ক্ষেত্রেও একই কথা প্রযোজ্য তরল গন্ধরস, এর অর্ধেক পরিমাণ (অর্থাৎ 250 শেকল) সুগন্ধি দারুচিনি, 250 শেকল30:23 অর্থাৎ, প্রায় 2.9 কিলোগ্রাম সুগন্ধি বচ,"},{"book":"যাত্রা পুস্তক","chapter":"30","verse":"24","text":"500 শেকল নীরসে ধরনের দারুচিনি—সবই পবিত্রস্থানের শেকল অনুসারে—এবং এক হিন30:24 অর্থাৎ, খুব সম্ভবত প্রায় 3.8 লিটার জলপাই তেল।"},{"book":"যাত্রা পুস্তক","chapter":"30","verse":"25","text":"এগুলি দিয়ে সুগন্ধি দ্রব্যাদির প্রস্তুতকারকের হস্তকলার মতো করে পবিত্র এক অভিষেক-তেল, সুগন্ধি এক মিশ্রণ তৈরি কোরো।"},{"book":"যাত্রা পুস্তক","chapter":"30","verse":"26","text":"পরে সমাগম তাঁবু, বিধিনিয়মের সিন্দুক,"},{"book":"যাত্রা পুস্তক","chapter":"30","verse":"27","text":"টেবিল ও তার সব জিনিসপত্র, দীপাধার ও তার আনুষঙ্গিক উপকরণ, ধূপবেদি,"},{"book":"যাত্রা পুস্তক","chapter":"30","verse":"28","text":"হোমবলির বেদি ও তার সব বাসনপত্র, এবং গামলা ও তার মাচাটি অভিষিক্ত করার জন্য তা ব্যবহার কোরো।"},{"book":"যাত্রা পুস্তক","chapter":"30","verse":"29","text":"সেগুলি তুমি পবিত্র করবে, যেন সেগুলি অতি পবিত্র হয়ে যায় এবং যা কিছু সেগুলির সংস্পর্শে আসবে সেগুলিও পবিত্র হয়ে যাবে।"},{"book":"যাত্রা পুস্তক","chapter":"30","verse":"30","text":"“হারোণ ও তার ছেলেদের অভিষিক্ত এবং পবিত্র কোরো, যেন তারা যাজকরূপে আমার সেবা করতে পারে।"},{"book":"যাত্রা পুস্তক","chapter":"30","verse":"31","text":"ইস্রায়েলীদের বোলো, ‘আগামী বংশপরম্পরায় এটিই হবে আমার পবিত্র অভিষেক-তেল।"},{"book":"যাত্রা পুস্তক","chapter":"30","verse":"32","text":"অন্য কোনো মানুষের দেহে এটি ঢেলো না এবং একই প্রস্তুতপ্রণালী ব্যবহার করে অন্য কোনো তেল তৈরি কোরো না। এটি পবিত্র, আর তোমাদের এটি পবিত্র বলেই গণ্য করতে হবে।"},{"book":"যাত্রা পুস্তক","chapter":"30","verse":"33","text":"যে কেউ এটির মতো সুগন্ধি তৈরি করে এবং একজন যাজক ছাড়া অন্য কোনো মানুষের গায়ে ঢেলে দেয়, তাকে তার লোকজনদের কাছ থেকে বিচ্ছিন্ন হতে হবে। ’ ”"},{"book":"যাত্রা পুস্তক","chapter":"30","verse":"34","text":"পরে সদাপ্রভু মোশিকে বললেন, “তুমি সমপরিমাণে সুগন্ধি মশলাপাতি—আঠা রজন, নখী, কুন্দুরু—এবং খাঁটি গুগগুল নিয়ো,"},{"book":"যাত্রা পুস্তক","chapter":"30","verse":"35","text":"এবং একজন সুগন্ধি দ্রব্যাদি প্রস্তুতকারকের হস্তকলার মতো করে ধূপের এক সুগন্ধি মিশ্রণ তৈরি কোরো। এটি যেন লবণাক্ত এবং খাঁটি ও পবিত্র হয়।"},{"book":"যাত্রা পুস্তক","chapter":"30","verse":"36","text":"তা থেকে কিছুটা পিষে গুঁড়ো করে নিও এবং তা সমাগম তাঁবুতে বিধিনিয়মের সেই সিন্দুকটির সামনে এনে রেখো, যেখানে আমি তোমার সাথে দেখা করব। এটি তোমাদের কাছে অতি পবিত্র হবে।"},{"book":"যাত্রা পুস্তক","chapter":"30","verse":"37","text":"এই প্রস্তুতপ্রণালী দিয়ে নিজেদের জন্য তোমরা কোনো ধূপ তৈরি কোরো না; সদাপ্রভুর উদ্দেশে এটি পবিত্র বলে গণ্য কোরো।"},{"book":"যাত্রা পুস্তক","chapter":"30","verse":"38","text":"যে কেউ এটির সুগন্ধ উপভোগ করার জন্য এটির মতো ধূপ তৈরি করবে, তাকে তার লোকজনদের কাছ থেকে বিচ্ছিন্ন হতে হবে।”"}]}