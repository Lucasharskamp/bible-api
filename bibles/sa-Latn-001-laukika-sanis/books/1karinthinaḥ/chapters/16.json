{"data":[{"book":"1 karinthinaḥ","chapter":"16","verse":"1","text":"pavitralōkānāṁ kr̥tē yō'rthasaṁgrahastamadhi gālātīyadēśasya samājā mayā yad ādiṣṭāstad yuṣmābhirapi kriyatāṁ|"},{"book":"1 karinthinaḥ","chapter":"16","verse":"2","text":"mamāgamanakālē yad arthasaṁgrahō na bhavēt tannimittaṁ yuṣmākamēkaikēna svasampadānusārāt sañcayaṁ kr̥tvā saptāhasya prathamadivasē svasamīpē kiñcit nikṣipyatāṁ|"},{"book":"1 karinthinaḥ","chapter":"16","verse":"3","text":"tatō mamāgamanasamayē yūyaṁ yānēva viśvāsyā iti vēdiṣyatha tēbhyō'haṁ patrāṇi dattvā yuṣmākaṁ taddānasya yirūśālamaṁ nayanārthaṁ tān prēṣayiṣyāmi|"},{"book":"1 karinthinaḥ","chapter":"16","verse":"4","text":"kintu yadi tatra mamāpi gamanam ucitaṁ bhavēt tarhi tē mayā saha yāsyanti|"},{"book":"1 karinthinaḥ","chapter":"16","verse":"5","text":"sāmprataṁ mākidaniyādēśamahaṁ paryyaṭāmi taṁ paryyaṭya yuṣmatsamīpam āgamiṣyāmi|"},{"book":"1 karinthinaḥ","chapter":"16","verse":"6","text":"anantaraṁ kiṁ jānāmi yuṣmatsannidhim avasthāsyē śītakālamapi yāpayiṣyāmi ca paścāt mama yat sthānaṁ gantavyaṁ tatraiva yuṣmābhirahaṁ prērayitavyaḥ|"},{"book":"1 karinthinaḥ","chapter":"16","verse":"7","text":"yatō'haṁ yātrākālē kṣaṇamātraṁ yuṣmān draṣṭuṁ nēcchāmi kintu prabhu ryadyanujānīyāt tarhi kiñcid dīrghakālaṁ yuṣmatsamīpē pravastum icchāmi|"},{"book":"1 karinthinaḥ","chapter":"16","verse":"8","text":"tathāpi nistārōtsavāt paraṁ pañcāśattamadinaṁ yāvad iphiṣapuryyāṁ sthāsyāmi|"},{"book":"1 karinthinaḥ","chapter":"16","verse":"9","text":"yasmād atra kāryyasādhanārthaṁ mamāntikē br̥had dvāraṁ muktaṁ bahavō vipakṣā api vidyantē|"},{"book":"1 karinthinaḥ","chapter":"16","verse":"10","text":"timathi ryadi yuṣmākaṁ samīpam āgacchēt tarhi yēna nirbhayaṁ yuṣmanmadhyē varttēta tatra yuṣmābhi rmanō nidhīyatāṁ yasmād ahaṁ yādr̥k sō'pi tādr̥k prabhōḥ karmmaṇē yatatē|"},{"book":"1 karinthinaḥ","chapter":"16","verse":"11","text":"kō'pi taṁ pratyanādaraṁ na karōtu kintu sa mamāntikaṁ yad āgantuṁ śaknuyāt tadarthaṁ yuṣmābhiḥ sakuśalaṁ prēṣyatāṁ| bhrātr̥bhiḥ sārddhamahaṁ taṁ pratīkṣē|"},{"book":"1 karinthinaḥ","chapter":"16","verse":"12","text":"āpalluṁ bhrātaramadhyahaṁ nivēdayāmi bhrātr̥bhiḥ sākaṁ sō'pi yad yuṣmākaṁ samīpaṁ vrajēt tadarthaṁ mayā sa punaḥ punaryācitaḥ kintvidānīṁ gamanaṁ sarvvathā tasmai nārōcata, itaḥparaṁ susamayaṁ prāpya sa gamiṣyati|"},{"book":"1 karinthinaḥ","chapter":"16","verse":"13","text":"yūyaṁ jāgr̥ta viśvāsē susthirā bhavata pauruṣaṁ prakāśayata balavantō bhavata|"},{"book":"1 karinthinaḥ","chapter":"16","verse":"14","text":"yuṣmābhiḥ sarvvāṇi karmmāṇi prēmnā niṣpādyantāṁ|"},{"book":"1 karinthinaḥ","chapter":"16","verse":"15","text":"hē bhrātaraḥ, ahaṁ yuṣmān idam abhiyācē stiphānasya parijanā ākhāyādēśasya prathamajātaphalasvarūpāḥ, pavitralōkānāṁ paricaryyāyai ca ta ātmanō nyavēdayan iti yuṣmābhi rjñāyatē|"},{"book":"1 karinthinaḥ","chapter":"16","verse":"16","text":"atō yūyamapi tādr̥śalōkānām asmatsahāyānāṁ śramakāriṇāñca sarvvēṣāṁ vaśyā bhavata|"},{"book":"1 karinthinaḥ","chapter":"16","verse":"17","text":"stiphānaḥ pharttūnāta ākhāyikaśca yad atrāgaman tēnāham ānandāmi yatō yuṣmābhiryat nyūnitaṁ tat taiḥ sampūritaṁ|"},{"book":"1 karinthinaḥ","chapter":"16","verse":"18","text":"tai ryuṣmākaṁ mama ca manāṁsyāpyāyitāni| tasmāt tādr̥śā lōkā yuṣmābhiḥ sammantavyāḥ|"},{"book":"1 karinthinaḥ","chapter":"16","verse":"19","text":"yuṣmabhyam āśiyādēśasthasamājānāṁ namaskr̥tim ākkilapriskillayōstanmaṇḍapasthasamitēśca bahunamaskr̥tiṁ prajānīta|"},{"book":"1 karinthinaḥ","chapter":"16","verse":"20","text":"sarvvē bhrātarō yuṣmān namaskurvvantē| yūyaṁ pavitracumbanēna mithō namata|"},{"book":"1 karinthinaḥ","chapter":"16","verse":"21","text":"paulō'haṁ svakaralikhitaṁ namaskr̥tiṁ yuṣmān vēdayē|"},{"book":"1 karinthinaḥ","chapter":"16","verse":"22","text":"yadi kaścid yīśukhrīṣṭē na prīyatē tarhi sa śāpagrastō bhavēt prabhurāyāti|"},{"book":"1 karinthinaḥ","chapter":"16","verse":"23","text":"asmākaṁ prabhō ryīśukhrīṣṭasyānugrahō yuṣmān prati bhūyāt|"},{"book":"1 karinthinaḥ","chapter":"16","verse":"24","text":"khrīṣṭaṁ yīśum āśritān yuṣmān prati mama prēma tiṣṭhatu| iti||"}]}