{"data":[{"book":"مزامیر","chapter":"37","verse":"1","text":"به سبب بدکاران خود را آزرده‌خاطر نکن و بر آدمهای شرور حسد مبر."},{"book":"مزامیر","chapter":"37","verse":"2","text":"آنها مانند علف بی‌دوام، به‌زودی پژمرده شده، از بین خواهند رفت."},{"book":"مزامیر","chapter":"37","verse":"3","text":"بر خداوند توکل نما و نیکویی کن تا در زمین خود در کمال امنیت زندگی کنی."},{"book":"مزامیر","chapter":"37","verse":"4","text":"با خداوند خوش باش و او آرزوی دلت را به تو خواهد داد."},{"book":"مزامیر","chapter":"37","verse":"5","text":"خودت را به خداوند بسپار و بر او تکیه کن و او تو را یاری خواهد داد؛"},{"book":"مزامیر","chapter":"37","verse":"6","text":"او از حق تو دفاع خواهد کرد و خواهد گذاشت حقانیت تو مانند روز روشن بر همه آشکار شود."},{"book":"مزامیر","chapter":"37","verse":"7","text":"در حضور خداوند ساکت باش و با صبر و شکیبایی انتظار او را بکش. با دیدن کسانی که با نیرنگ و حیله در زندگی موفق می‌شوند، خود را پریشان نکن."},{"book":"مزامیر","chapter":"37","verse":"8","text":"خشم و غضب را ترک کن. خاطر خود را آزرده مساز تا گناه نکنی."},{"book":"مزامیر","chapter":"37","verse":"9","text":"بدکاران هلاک خواهند شد اما کسانی که انتظار خداوند را می‌کشند از برکات او برخوردار خواهند گردید."},{"book":"مزامیر","chapter":"37","verse":"10","text":"اشخاص شرور چندان دوامی نخواهند داشت؛ مدتی خواهند بود، ولی بعد از نظر ناپدید خواهند شد."},{"book":"مزامیر","chapter":"37","verse":"11","text":"اما فروتنان وارث زمین خواهند شد و در صلح و صفا خواهند زیست."},{"book":"مزامیر","chapter":"37","verse":"12","text":"آدم شرور از انسانهای با ایمان و نیکوکار نفرت دارد و برای آنها توطئه می‌چیند،"},{"book":"مزامیر","chapter":"37","verse":"13","text":"اما خداوند به او می‌خندد، زیرا می‌بیند که روز داوری او نزدیک است."},{"book":"مزامیر","chapter":"37","verse":"14","text":"اشخاص شرور شمشیرهای خود را کشیده‌اند و کمانهای خود را زه کرده‌اند تا فقیران و نیازمندان را هدف حملات خود قرار دهند و درستکاران را نابود سازند."},{"book":"مزامیر","chapter":"37","verse":"15","text":"اما شمشیرهای آنها به قلب خودشان فرو خواهند رفت و کمانهایشان شکسته خواهند شد."},{"book":"مزامیر","chapter":"37","verse":"16","text":"اندک دارایی یک عادل با ارزشتر از ثروت هنگفت شریران است."},{"book":"مزامیر","chapter":"37","verse":"17","text":"زیرا خداوند نیروی شریران را از آنها سلب خواهد کرد، اما عادلان را محافظت خواهد نمود."},{"book":"مزامیر","chapter":"37","verse":"18","text":"خداوند از زندگی افراد درستکار و امین مراقبت می‌کند؛ او به ایشان ارثی فسادناپذیر خواهد بخشید!"},{"book":"مزامیر","chapter":"37","verse":"19","text":"آنها در زمان بلا زحمت نخواهند دید و حتی در ایام قحطی سیر خواهند بود."},{"book":"مزامیر","chapter":"37","verse":"20","text":"اما بدکاران نابود خواهند شد و دشمنان خداوند همچون گلهای وحشی زودگذر، پژمرده و فانی خواهند گردید و مانند دود ناپدید خواهند شد."},{"book":"مزامیر","chapter":"37","verse":"21","text":"آدم شرور قرض می‌گیرد و پس نمی‌دهد، اما شخص نیک با سخاوتمندی به دیگران کمک می‌کند."},{"book":"مزامیر","chapter":"37","verse":"22","text":"کسانی که برکت خداوند بر آنها باشد وارث زمین خواهند شد، اما آنانی که زیر لعنت خداوند قرار دارند ریشه‌کن خواهند شد."},{"book":"مزامیر","chapter":"37","verse":"23","text":"خداوند قدمهای دوستداران خود را استوار می‌سازد؛"},{"book":"مزامیر","chapter":"37","verse":"24","text":"اگر بیفتند به آنان آسیبی نخواهد رسید، زیرا خداوند دست ایشان را می‌گیرد."},{"book":"مزامیر","chapter":"37","verse":"25","text":"از دوران جوانی تا امروز که پیر هستم ندیده‌ام که انسان عادل را خداوند ترک گفته باشد و فرزندانش گرسنه و محتاج نان باشند!"},{"book":"مزامیر","chapter":"37","verse":"26","text":"انسان نیکوکار با سخاوتمندی می‌بخشد و قرض می‌دهد و خداوند فرزندانش را نیز برکت می‌دهد."},{"book":"مزامیر","chapter":"37","verse":"27","text":"اگر از بدی دوری نمایی و نیکویی کنی در زندگی پایدار و کامیاب خواهی شد."},{"book":"مزامیر","chapter":"37","verse":"28","text":"زیرا خداوند انصاف را دوست دارد و عزیزان خود را ترک نمی‌کند، بلکه همیشه از آنها مراقبت می‌نماید."},{"book":"مزامیر","chapter":"37","verse":"29","text":"عادلان دنیا را به ارث خواهند برد و تا به ابد در آن سکونت خواهند نمود."},{"book":"مزامیر","chapter":"37","verse":"30","text":"از دهان عادل حکمت بیرون می‌آید و زبان او آنچه را راست است بیان می‌کند."},{"book":"مزامیر","chapter":"37","verse":"31","text":"او شریعت خداوند را در دل خود جای داده است و از راه راست منحرف نخواهد شد."},{"book":"مزامیر","chapter":"37","verse":"32","text":"شریران، عادلان را هدف قرار می‌دهند و درصددند آنها را از بین ببرند."},{"book":"مزامیر","chapter":"37","verse":"33","text":"اما خداوند ایشان را به دست شریران نخواهد سپرد و نخواهد گذاشت به هنگام داوری محکوم شوند."},{"book":"مزامیر","chapter":"37","verse":"34","text":"به خداوند امیدوار باش و احکام او را نگاه دار و او به موقع تو را برکت خواهد داد و سرافراز خواهد نمود و تو به چشم خود نابودی شریران را خواهی دید."},{"book":"مزامیر","chapter":"37","verse":"35","text":"شخص شریر و ظالمی را دیدم که همچون درختی سبز به هر سو شاخ و برگ گسترده بود."},{"book":"مزامیر","chapter":"37","verse":"36","text":"اما طولی نکشید که از بین رفت و اثری از او باقی نماند؛ سراغش را گرفتم، ولی پیدا نشد."},{"book":"مزامیر","chapter":"37","verse":"37","text":"اما شخص پاک و درستکار را ملاحظه کن! او عاقبت به خیر خواهد شد."},{"book":"مزامیر","chapter":"37","verse":"38","text":"اما عاقبت بدکاران نابودیست و همهٔ آنها هلاک خواهند شد."},{"book":"مزامیر","chapter":"37","verse":"39","text":"خداوند عادلان را نجات خواهد داد و در سختیهای زندگی حامی آنها خواهد بود."},{"book":"مزامیر","chapter":"37","verse":"40","text":"خداوند به کمک آنها خواهد شتافت و آنها را از چنگ شریران خواهد رهانید، زیرا به او پناه می‌برند."}]}