{"data":[{"book":"ADA","chapter":"25","verse":"1","text":"Nba, Iburahima ka muso gbɛrɛ furu, mɛn tɔɔ ko Ketura."},{"book":"ADA","chapter":"25","verse":"2","text":"Wo ka dencɛilu sɔrɔn Iburahima yɛ: Simiran, Jokisan, Medan, Madiyan, Sisibaki a ni Suwahi."},{"book":"ADA","chapter":"25","verse":"3","text":"Iburahima dencɛ Jokisan fanan ka dencɛ fila sɔrɔn: Seba ni Dedan. Dedan dencɛilu kɛra Asirikailu ni Letusikailu ni Lemikailu le ri."},{"book":"ADA","chapter":"25","verse":"4","text":"Iburahima dencɛ Madiyan dencɛilu le ten: Efa, Efɛri, Hanɔki, Abida a ni Elida. Wo bɛɛ ye Ketura bɔnsɔn de ri."},{"book":"ADA","chapter":"25","verse":"5","text":"Iburahima ka a cɛ bɛɛ di Isiyaka le ma,"},{"book":"ADA","chapter":"25","verse":"6","text":"kɔni a ka a jɔn muso tɔilu dencɛilu fanan sɔ fen doilu rɔ. Sani a ye sa, Iburahima ka woilu lawa telebɔ jamana rɔ, ka ii mabɔ a dencɛ Isiyaka la."},{"book":"ADA","chapter":"25","verse":"7","text":"Iburahima si san bɛɛ ladɛnnin kɛra san kɛmɛ ni san biwɔrɔnwula ni san loolu le ri."},{"book":"ADA","chapter":"25","verse":"8","text":"A ka a la kɔrɔya diya bɔ kosɛbɛ ka sa ka la a benbailu kan."},{"book":"ADA","chapter":"25","verse":"9","text":"A dencɛ fila, mɛnilu ye Isiyaka ni Isumayila ri, woilu ka a su don Makipela falan na, Mamere fan fɛ. Dinkira wo tɛrɛ ye Hɛtika Sohari dencɛ Efurɔn bolo kɔrɔman na,"},{"book":"ADA","chapter":"25","verse":"10","text":"kɔni Iburahima ka wo le san a ma. A ni a muso Saran su donda ye."},{"book":"ADA","chapter":"25","verse":"11","text":"Iburahima sani kɔ rɔ, Alla ka baraka don a dencɛ Isiyaka la kɔ rɔ. Isiyaka siini tɛrɛ Bɛri Lasayi Rɔyi le la."},{"book":"ADA","chapter":"25","verse":"12","text":"Nba, Iburahima dencɛ Isumayila bɔnsɔn de ɲin di, Saran na jɔnmuso Misiranka Hajara a ka mɛn sɔrɔn Iburahima yɛ."},{"book":"ADA","chapter":"25","verse":"13","text":"Isumayila dencɛilu tɔɔ le ɲin di, ka bɛn ii sɔrɔn waati ma. A dencɛ fɔlɔ tɔɔ ko Nebayɔti, ka Kedari tuun wo la, ka Adibɛli tuun wo la, ka Mibisamu tuun wo la,"},{"book":"ADA","chapter":"25","verse":"14","text":"ka Misima tuun wo la, ka Duma tuun wo la, ka Masa tuun wo la,"},{"book":"ADA","chapter":"25","verse":"15","text":"ka Hadadi tuun wo la, ka Tema tuun wo la, ka Jeturi tuun wo la, ka Nafisi tuun wo la, ka Kedima tuun wo la."},{"book":"ADA","chapter":"25","verse":"16","text":"Isumayila dencɛilu le wo ri, mɛnilu kɛra faama tan ni fila le ri, ka ii sii kabila tan ni fila kun na, bɛɛ ni ii la so."},{"book":"ADA","chapter":"25","verse":"17","text":"Isumayila ka san kɛmɛ ni san bisawa ni san wɔrɔnwula le sɔrɔn, ka sa ka la a benbailu kan."},{"book":"ADA","chapter":"25","verse":"18","text":"A bɔnsɔn siini tɛrɛ Asuri so sila la, Misiran telebɔ fan fɛ, Habila ni Suri soilu tɛma. Ii ni ii badenma tɛrɛ ma i sii i ɲɔɔn fɛ."},{"book":"ADA","chapter":"25","verse":"19","text":"Nba, Iburahima dencɛ Isiyaka bɔnsɔn de ɲin di. Iburahima ka Isiyaka sɔrɔn."},{"book":"ADA","chapter":"25","verse":"20","text":"Isiyaka sɔrɔn ka san binaanin bɔ tuma mɛn na, a ka Rebeka furu. Rebeka fa le tɛrɛ Betuwɛli ri. Betuwɛli ye Aramu bɔnsɔn do le ri ka bɔ Padani Aramu. Rebeka kɔrɔcɛ le tɛrɛ Aramu bɔnsɔn Laban di."},{"book":"ADA","chapter":"25","verse":"21","text":"Isiyaka ka Allabatala matara a muso yɛ ka a masɔrɔn a tɛrɛ densɔrɔnbali le ri. Allabatala ka a la tarali kan mira, Rebeka ka filani kɔnɔ ta."},{"book":"ADA","chapter":"25","verse":"22","text":"Ka a tɛrɛn ii ma sɔrɔn fɔlɔ, denilu bilara i ɲɔɔn na ii na kɔnɔ rɔ. Rebeka ka a fɔ ko: «Nfenna ɲin ye kɛla n na?» A wara Allabatala maɲininka ko wo ma."},{"book":"ADA","chapter":"25","verse":"23","text":"Allabatala ka a jabi:"},{"book":"ADA","chapter":"25","verse":"24","text":"Nba, Rebeka moyi lon seni, a moyira filani le la."},{"book":"ADA","chapter":"25","verse":"25","text":"Mɛn fɔlɔma sɔrɔnda, wo wulenni de tɛrɛ, si le tɛrɛ ye a fari ma. Wo rɔ ii ka wo tɔɔ la ko Esawu."},{"book":"ADA","chapter":"25","verse":"26","text":"Wo kɔ rɔ, a dɔɔcɛ nara, a kɔrɔcɛ sen tintiri mirani a bolo. Ii ka wo tɔɔ la ko Yakuba. Rebeka ka ii sɔrɔn ka a tɛrɛn Isiyaka sɔrɔn da san biwɔɔrɔ bɔ."},{"book":"ADA","chapter":"25","verse":"27","text":"Denilu bonyara ka kɛ kanberen di. Esawu kɛra donso fadiman di, waa rɔ taama diyara a yɛ. Kɔni, Yakuba kɛra mɔɔ masumanin di, a tun tɛ a mabɔla faaninbon na kosɛbɛ."},{"book":"ADA","chapter":"25","verse":"28","text":"Esawu duman tɛrɛ Isiyaka yɛ, ka a masɔrɔn a tɛrɛ ye sobo sɔrɔnna Esawu le sababu le rɔ. Yakuba duman tɛrɛ Rebeka yɛ."},{"book":"ADA","chapter":"25","verse":"29","text":"Lon do rɔ, Yakuba tɛrɛ ye sɔsɔ tibila. Esawu kɔnkɔto ba nara ka bɔ wula kɔndɔ."},{"book":"ADA","chapter":"25","verse":"30","text":"A ka a fɔ Yakuba yɛ ko: «Kɔnkɔ ba le n na ɲin. I jaandi, i ye n sɔ i la sɔsɔ wulen dɔ. N ye a dɔɔn.» Nba, kuma wo kɛra sababu ri, mɔɔilu ka a fɔ Esawu ma ko Edɔmu25.30 Edɔmu kɔrɔ ye le ko wulɛman."},{"book":"ADA","chapter":"25","verse":"31","text":"Yakuba ka a jabi: «Ni i ka i la kɔrɔmamɔɔya di n ma fɔlɔ, n di i sɔ.»"},{"book":"ADA","chapter":"25","verse":"32","text":"Esawu ka a fɔ ko: «Kɔnkɔ kɛtɔ n faala. Kɔrɔmamɔɔya ye nfen ɲala n ma?»"},{"book":"ADA","chapter":"25","verse":"33","text":"Yakuba ka a jabi: «I kali Alla la fɔlɔ.» Esawu ka a kali a yɛ, ka a la kɔrɔmamɔɔya falen Yakuba ma wo ɲa le ma."},{"book":"ADA","chapter":"25","verse":"34","text":"Wo rɔ Yakuba ka a sɔ sɔsɔ ni buru rɔ. Esawu ka a dɔɔn ka ji min ka a wuli ka wa."}]}