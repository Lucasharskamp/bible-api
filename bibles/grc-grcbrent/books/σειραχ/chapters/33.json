{"data":[{"book":"ΣΕΙΡΑΧ","chapter":"33","verse":"1","text":"Ἐλέησον ἡμᾶς, δέσποτα ὁ Θεὸς πάντων, καὶ ἐπίβλεψον·"},{"book":"ΣΕΙΡΑΧ","chapter":"33","verse":"2","text":"καὶ ἐπίβαλε τὸν φόβον σου ἐπὶ πάντα τὰ ἔθνη."},{"book":"ΣΕΙΡΑΧ","chapter":"33","verse":"3","text":"Ἔπαρον τὴν χεῖρά σου ἐπὶ ἔθνη ἀλλότρια, καὶ ἰδέτωσαν τὴν δυναστείαν σου."},{"book":"ΣΕΙΡΑΧ","chapter":"33","verse":"4","text":"Ὥσπερ ἐνώπιον αὐτῶν ἡγιάσθης ἐν ἡμῖν, οὕτως ἐνώπιον ἡμῶν μεγαλυνθείης ἐν αὐτοῖς·"},{"book":"ΣΕΙΡΑΧ","chapter":"33","verse":"5","text":"Καὶ ἐπιγνώτωσάν σε καθάπερ καὶ ἡμεῖς ἐπέγνωμεν, ὅτι οὐκ ἔστι Θεὸς πλήν σου Κύριε."},{"book":"ΣΕΙΡΑΧ","chapter":"33","verse":"6","text":"Ἐγκαίνισον σημεῖα, καὶ ἀλλοίωσον θαυμάσια·"},{"book":"ΣΕΙΡΑΧ","chapter":"33","verse":"7","text":"δόξασον χεῖρα καὶ βραχίονα δεξιόν· ἔγειρον θυμὸν, καὶ ἔκχεον ὀργήν· ἔξαρον ἀντίδικον, καὶ ἔκτριψον ἐχθρόν."},{"book":"ΣΕΙΡΑΧ","chapter":"33","verse":"8","text":"Σπεῦσον καιρὸν, καὶ μνήσθητι ὁρκισμοῦ, καὶ ἐκδιηγησάσθωσαν τὰ μεγαλεῖά σου."},{"book":"ΣΕΙΡΑΧ","chapter":"33","verse":"9","text":"Ἐν ὀργῇ πυρὸς καταβρωθήτω ὁ σωζόμενος, καὶ οἱ κακοῦντες τὸν λαόν σου εὕροισαν ἀπώλειαν."},{"book":"ΣΕΙΡΑΧ","chapter":"33","verse":"10","text":"Σύντριψον κεφαλὰς ἀρχόντων ἐχθρῶν λεγόντων, οὐκ ἔστι πλὴν ἡμῶν."},{"book":"ΣΕΙΡΑΧ","chapter":"33","verse":"11","text":"Σύναγε πάσας φυλὰς Ἰακώβ."},{"book":"ΣΕΙΡΑΧ","chapter":"33","verse":"12","text":"Λαμπρὰ καρδία καὶ ἀγαθὴ ἐπὶ ἐδέσμασιν τῶν βρωμάτων αὐτῆς ἐπιμελήσεται."}]}