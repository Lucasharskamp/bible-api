{"data":[{"book":"Lukáš","chapter":"7","verse":"1","text":"A když vykonal všecka slova svá při přítomnosti lidu, všel do Kafarnaum."},{"book":"Lukáš","chapter":"7","verse":"2","text":"Setníka pak jednoho služebník nemocen jsa, k smrti se přibližoval, kteréhož on sobě mnoho vážil."},{"book":"Lukáš","chapter":"7","verse":"3","text":"I uslyšav o Ježíšovi, poslal k němu starší z Židů, prose ho, aby přišel a uzdravil služebníka jeho."},{"book":"Lukáš","chapter":"7","verse":"4","text":"A oni přišedše k Ježíšovi, prosili ho snažně, řkouce: Hoden jest, abys jemu to učinil."},{"book":"Lukáš","chapter":"7","verse":"5","text":"Nebo miluje národ náš, a školu on nám vystavěl."},{"book":"Lukáš","chapter":"7","verse":"6","text":"Tedy Ježíš šel s nimi. A když již nedaleko byl od domu, poslal k němu setník přátely, řka jemu: Pane, nepřidávej sobě práce. (Nejsem zajisté hoden, abys všel pod střechu mou."},{"book":"Lukáš","chapter":"7","verse":"7","text":"A protožť jsem i sebe samého za nehodného položil, abych přišel k tobě.) Ale rci slovem, a budeť uzdraven služebník můj."},{"book":"Lukáš","chapter":"7","verse":"8","text":"Nebo i já jsem člověk pod mocí postavený, maje pod sebou žoldnéře, a dím tomuto: Jdi, a jde, a jinému: Přijď, a přijde, a služebníku svému: Učiň toto, a učiní."},{"book":"Lukáš","chapter":"7","verse":"9","text":"Tedy uslyšav to Ježíš, podivil se jemu, a obrátiv se k zástupu, kterýž za ním šel, řekl: Pravím vám, že ani v Izraeli nenalezl jsem tak veliké víry."},{"book":"Lukáš","chapter":"7","verse":"10","text":"Vrátivše se pak do domu ti, kteříž posláni byli, nalezli služebníka, kterýž nemocen byl, zdravého."},{"book":"Lukáš","chapter":"7","verse":"11","text":"I stalo se potom, šel Ježíš do města, kteréž slove Naim, a šli s ním učedlníci jeho mnozí a zástup veliký."},{"book":"Lukáš","chapter":"7","verse":"12","text":"A když se přiblížil k bráně města, aj, mrtvý byl nesen ven, syn jediný matky své, a ta vdova byla, a zástup města mnohý s ní."},{"book":"Lukáš","chapter":"7","verse":"13","text":"Kteroužto uzřev Pán, milosrdenstvím hnut jsa nad ní, řekl jí: Neplačiž."},{"book":"Lukáš","chapter":"7","verse":"14","text":"A přistoupiv, dotekl se már. (Ti pak, kteříž nesli, zastavili se.) I řekl: Mládenče, toběť pravím, vstaň."},{"book":"Lukáš","chapter":"7","verse":"15","text":"I pozdvih se mrtvý, sedl, a počal mluviti. I dal jej mateři jeho."},{"book":"Lukáš","chapter":"7","verse":"16","text":"Tedy podjala všecky bázeň, i velebili Boha, řkouce: Že prorok veliký povstal mezi námi, a že Bůh navštívil lid svůj."},{"book":"Lukáš","chapter":"7","verse":"17","text":"I vyšla řeč ta o něm po všem Judstvu i po vší okolní krajině."},{"book":"Lukáš","chapter":"7","verse":"18","text":"I zvěstovali Janovi učedlníci jeho o všech těchto věcech. A zavolav kterýchs dvou z učedlníků svých Jan,"},{"book":"Lukáš","chapter":"7","verse":"19","text":"Poslal k Ježíšovi, řka: Ty-li jsi ten, kterýž přijíti má, čili jiného čekati máme?"},{"book":"Lukáš","chapter":"7","verse":"20","text":"Přišedše pak k němu muži ti, řekli: Jan Křtitel poslal nás k tobě, řka: Ty-li jsi ten, kterýž přijíti má, čili jiného čekati máme?"},{"book":"Lukáš","chapter":"7","verse":"21","text":"A v touž hodinu mnohé uzdravil od neduhů, od nemocí a duchů zlých, a slepým mnohým zrak dal."},{"book":"Lukáš","chapter":"7","verse":"22","text":"Odpověděv pak Ježíš, řekl jim: Jdouce, povězte Janovi, co jste viděli a slyšeli, že slepí vidí, kulhaví chodí, malomocní očištění přijímají, hluší slyší, mrtví z mrtvých vstávají, chudým se zvěstuje evangelium."},{"book":"Lukáš","chapter":"7","verse":"23","text":"A blahoslavený jest, kdož by se na mně nezhoršil."},{"book":"Lukáš","chapter":"7","verse":"24","text":"A když odešli poslové Janovi, počal praviti k zástupům o Janovi: Co jste vyšli na poušť spatřovati? Třtinu-li, kteráž se větrem klátí?"},{"book":"Lukáš","chapter":"7","verse":"25","text":"Anebo nač jste hleděti vyšli? Na člověka-li měkkým rouchem oděného? Aj, kteříž v rouše slavném a v rozkoši jsou, v domích královských jsou."},{"book":"Lukáš","chapter":"7","verse":"26","text":"Aneb co jste vyšli viděti? Proroka-li? Ovšem pravím vám, i více nežli proroka."},{"book":"Lukáš","chapter":"7","verse":"27","text":"Tentoť jest, o kterémž jest psáno: Aj, já posílám anděla svého před tváří tvou, jenž připraví cestu tvou před tebou."},{"book":"Lukáš","chapter":"7","verse":"28","text":"Nebo pravím vám, většího proroka mezi syny ženskými nad Jana Křtitele není žádného, ale kdož jest menší v království Božím, většíť jest nežli on."},{"book":"Lukáš","chapter":"7","verse":"29","text":"Tedy všecken lid slyše to i publikáni, velebili Boha, byvše pokřtěni křtem Janovým."},{"book":"Lukáš","chapter":"7","verse":"30","text":"Ale farizeové a zákoníci pohrdli radou Boží sami proti sobě, nebyvše pokřtěni od něho."},{"book":"Lukáš","chapter":"7","verse":"31","text":"I řekl Pán: Komu tedy přirovnám lidi pokolení tohoto a čemu podobni jsou?"},{"book":"Lukáš","chapter":"7","verse":"32","text":"Podobni jsou dětem, jenž na rynku sedí a jedni na druhé volají, říkajíce: Pískali jsme vám, a neskákali jste; žalostně jsme naříkali vám, a neplakali jste."},{"book":"Lukáš","chapter":"7","verse":"33","text":"Nebo přišel Jan Křtitel, nejeda chleba, ani pije vína, a pravíte: Ïábelství má."},{"book":"Lukáš","chapter":"7","verse":"34","text":"Přišel Syn člověka, jeda a pije, a pravíte: Aj, člověk žráč a pijan vína, přítel publikánů a hříšníků."},{"book":"Lukáš","chapter":"7","verse":"35","text":"Ale ospravedlněna jest moudrost ode všech synů svých."},{"book":"Lukáš","chapter":"7","verse":"36","text":"Prosil ho pak jeden z farizeů, aby jedl s ním. Pročež všed do domu toho farizea, posadil se za stůl."},{"book":"Lukáš","chapter":"7","verse":"37","text":"A aj, žena jedna v městě, kteráž byla hříšnice, zvěděvši, že by seděl za stolem v domě farizea, přinesla nádobu alabastrovou masti."},{"book":"Lukáš","chapter":"7","verse":"38","text":"A stojeci zzadu u noh jeho, s pláčem počala slzami smáčeti nohy jeho, a vlasy hlavy své vytírala, a líbala nohy jeho, a mastí mazala."},{"book":"Lukáš","chapter":"7","verse":"39","text":"Uzřev pak to farizeus, kterýž ho byl pozval, řekl sám v sobě: Byť tento byl prorok, vědělť by, která a jaká jest to žena, kteráž se ho dotýká; nebo hříšnice jest."},{"book":"Lukáš","chapter":"7","verse":"40","text":"I odpověděv Ježíš, dí k němu: Šimone, mámť něco povědíti. A on řekl: Mistře, pověz."},{"book":"Lukáš","chapter":"7","verse":"41","text":"I řekl Ježíš: Dva dlužníky měl jeden věřitel. Jeden dlužen byl pět set peněz, a druhý padesát."},{"book":"Lukáš","chapter":"7","verse":"42","text":"A když neměli, odkud by zaplatili, odpustil oběma. Pověziž tedy, který z nich více jej bude milovati?"},{"book":"Lukáš","chapter":"7","verse":"43","text":"I odpověděv Šimon, řekl: Mám za to, že ten, kterémuž více odpustil. A on řekl jemu: Právě jsi rozsoudil."},{"book":"Lukáš","chapter":"7","verse":"44","text":"A obrátiv se k ženě, řekl Šimonovi: Vidíš tuto ženu? Všel jsem do domu tvého, vody nohám mým nepodal jsi, ale tato slzami smáčela nohy mé, a vlasy hlavy své vytřela."},{"book":"Lukáš","chapter":"7","verse":"45","text":"Nepolíbil jsi mne, ale tato, jakž jsem všel, nepřestala líbati noh mých."},{"book":"Lukáš","chapter":"7","verse":"46","text":"Olejem hlavy mé nepomazal jsi, ale tato mastí mazala nohy mé."},{"book":"Lukáš","chapter":"7","verse":"47","text":"Protož pravím tobě: Odpuštěniť jsou jí hříchové mnozí, neboť jest milovala mnoho. Komuť se pak málo odpouští, málo miluje."},{"book":"Lukáš","chapter":"7","verse":"48","text":"I řekl k ní: Odpuštěniť jsou tobě hříchové."},{"book":"Lukáš","chapter":"7","verse":"49","text":"Tedy počali, kteříž tu spolu seděli za stolem, říci sami mezi sebou: Kdo jest tento, kterýž i hříchy odpouští?"},{"book":"Lukáš","chapter":"7","verse":"50","text":"I řekl k ženě: Víra tvá tebe k spasení přivedla. Jdiž u pokoji."}]}