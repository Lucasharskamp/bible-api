{"data":[{"book":"Tim Jo-Lawi","chapter":"19","verse":"1","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"19","verse":"2","text":"“Wuo gi kanyakla mar Israel duto kendo inyisgi ni: ‘Beduru maler nikech an Jehova Nyasaye ma Nyasachu aler."},{"book":"Tim Jo-Lawi","chapter":"19","verse":"3","text":"“ ‘Ngʼato ka ngʼato kuomu nyaka luor min gi wuon kendo nyaka urit Sabato maga. An e Jehova Nyasaye ma Nyasachu."},{"book":"Tim Jo-Lawi","chapter":"19","verse":"4","text":"“ ‘Kik uluw bangʼ nyiseche manono, kendo kik ubed gi nyiseche mothedhi mag nyinyo. An e Jehova Nyasaye ma Nyasachu."},{"book":"Tim Jo-Lawi","chapter":"19","verse":"5","text":"“ ‘Ka uchiwo misango mar lalruok ne Jehova Nyasaye, to timeuru e yo mowinjore ma Jehova Nyasaye oyiego."},{"book":"Tim Jo-Lawi","chapter":"19","verse":"6","text":"Misangono ibiro chame e odiechiengno muchiwee kata kinyne, to ringʼo mane odongʼ nyaka chiengʼ mar adek nyaka wangʼ e mach."},{"book":"Tim Jo-Lawi","chapter":"19","verse":"7","text":"Ka lemo moro amora kuom ringʼoni ocham chiengʼ mar adek, to Jehova Nyasaye ok noyie kodu nikech en gima kwero."},{"book":"Tim Jo-Lawi","chapter":"19","verse":"8","text":"Ngʼato angʼata manocham ringʼono nokwan ka jaketho nikech osedwanyo kama ler mar Jehova Nyasaye, kendo ngʼatno nyaka ngʼad kare oko kuom ogandane."},{"book":"Tim Jo-Lawi","chapter":"19","verse":"9","text":"“ ‘Ka ukayo cham manie puotheu, to kik ugol cham duto nyaka manie giko puodho, kata kik uhul nyaka cham modongʼ."},{"book":"Tim Jo-Lawi","chapter":"19","verse":"10","text":"Kupono olembeu mag mzabibu, to kik upon-gi duto, bende mago molwar piny kik ukwany. Mago weuru ni joma odhier kod jodak manie dieru. An e Jehova Nyasaye ma Nyasachu."},{"book":"Tim Jo-Lawi","chapter":"19","verse":"11","text":"“ ‘Kik ikwal."},{"book":"Tim Jo-Lawi","chapter":"19","verse":"12","text":"“ ‘Kik ikwongʼri gi miriambo ni ngʼato gi nyinga nimar kitimo kamano to ichayo Jehova Nyasaye ma Nyasachu. An e Jehova Nyasaye."},{"book":"Tim Jo-Lawi","chapter":"19","verse":"13","text":"“ ‘Kik ima wadu e yor wuond kata kik imaye gire."},{"book":"Tim Jo-Lawi","chapter":"19","verse":"14","text":"“ ‘Kik ikwongʼ ngʼama ite odino, kata kik iket gimoro e nyim muofu monyalo chwanyoree, luoruru Nyasachu. An e Jehova Nyasaye."},{"book":"Tim Jo-Lawi","chapter":"19","verse":"15","text":"“ ‘Kik iketh buch ngʼato, to ngʼad bura kare ma kik idogne jachan kata luoro wangʼ ngʼama duongʼ, to ngʼadne wadu bura makare kichungʼ e adiera."},{"book":"Tim Jo-Lawi","chapter":"19","verse":"16","text":"“ ‘Kik iketh nying jowadu koni gi koni e yor kuoth, kendo kik ihangne jowadu wach ma ok nikare. An e Jehova Nyasaye."},{"book":"Tim Jo-Lawi","chapter":"19","verse":"17","text":"“ ‘Kik ibwon owadu gi chunyi. Nyis wadu kethone e wangʼe, mondo kik iriwri kode e richone."},{"book":"Tim Jo-Lawi","chapter":"19","verse":"18","text":"“ ‘Kik idwar chulo kuor, kendo kik ibed ngʼama mon gi jowadgi, to her wadu kaka iherori iwuon. An e Jehova Nyasaye."},{"book":"Tim Jo-Lawi","chapter":"19","verse":"19","text":"“ ‘Rituru yorena."},{"book":"Tim Jo-Lawi","chapter":"19","verse":"20","text":"“ ‘Ka ngʼato oterore gi misumba ma nyako mapok okendi mosewinjore gi ngʼama onego kende, kata mapok omi thuolo mar dhi, to wachno nyaka none maber. Kik neg nyakono gi ngʼat moterore kodeno nikech pod en misumba."},{"book":"Tim Jo-Lawi","chapter":"19","verse":"21","text":"Ngʼat motimo kode tim makamanono nyaka kel im e nyim Jehova Nyasaye e dho Hemb Romo mondo timgo misango mar pwodhruok e ketho."},{"book":"Tim Jo-Lawi","chapter":"19","verse":"22","text":"Jadolo notim misango mar golo richo e nyim Jehova Nyasaye gi imno kuom pwodho ngʼatno e kethone, eka richo mosetimo nowene."},{"book":"Tim Jo-Lawi","chapter":"19","verse":"23","text":"“ ‘Ka udonjo e pinyno kendo upidho kit yiend olemo moro amora to ukwan olembene ka gik makwero. Kuom higni adek kik umul olembego kendo kik uchamgi."},{"book":"Tim Jo-Lawi","chapter":"19","verse":"24","text":"E higa mar angʼwen to olembege duto nobed maler, ma en chiwo mar pak ni Jehova Nyasaye."},{"book":"Tim Jo-Lawi","chapter":"19","verse":"25","text":"To e higa mar abich, unyalo chamo olembege. Kuom mano keyo magu nomedre. An e Jehova Nyasaye ma Nyasachu."},{"book":"Tim Jo-Lawi","chapter":"19","verse":"26","text":"“ ‘Kik ucham ringʼo motimo remo."},{"book":"Tim Jo-Lawi","chapter":"19","verse":"27","text":"“ ‘Kik utit yie wiu kata kik utit yie tiku."},{"book":"Tim Jo-Lawi","chapter":"19","verse":"28","text":"“ ‘Kik usar dendu kuywago ngʼama otho, kendo kik usar kido moro amora e dendu. An e Jehova Nyasaye."},{"book":"Tim Jo-Lawi","chapter":"19","verse":"29","text":"“ ‘Kik utime timbe manyalo miyo nyiu bed jochode, nikech mano nyalo kethonu piny makel richo mangʼeny."},{"book":"Tim Jo-Lawi","chapter":"19","verse":"30","text":"“ ‘Rituru Sabato maga kendo kama ler mar lemo mara nyaka umi luor mowinjore. An e Jehova Nyasaye."},{"book":"Tim Jo-Lawi","chapter":"19","verse":"31","text":"“ ‘Kik udhi upenj wach kuom jo-nyakalondo kata kuom ajuoke mamoko, nikech timo kamano biro miyo ubedo mogak. An e Jehova Nyasaye ma Nyasachu."},{"book":"Tim Jo-Lawi","chapter":"19","verse":"32","text":"“ ‘Nyaka ichiw luor kichungone jaduongʼ ma wiye oti lwar kendo uluor Nyasachu. An e Jehova Nyasaye."},{"book":"Tim Jo-Lawi","chapter":"19","verse":"33","text":"“ ‘Ka japiny moro odak e dieru, to kik usande."},{"book":"Tim Jo-Lawi","chapter":"19","verse":"34","text":"Japiny moro modak e dieruno nyaka udag kode mana kaka wuodu. Hereuru mana kaka uheroru uwegi nikech ne un jodak e piny Misri. An Jehova Nyasaye ma Nyasachu."},{"book":"Tim Jo-Lawi","chapter":"19","verse":"35","text":"“ ‘Kik uti gi rapim ma ok nikare ka upimo bor kata pek mar gimoro kata kupimo ngʼeny mare."},{"book":"Tim Jo-Lawi","chapter":"19","verse":"36","text":"Tiuru gi rapim ma ok riambi kendo mapimo gimoro makare. An e Jehova Nyasaye ma Nyasachu mane ogolou e piny Misri."},{"book":"Tim Jo-Lawi","chapter":"19","verse":"37","text":"“ ‘Rituru yorena duto kod chikena kendo uluwgi. An e Jehova Nyasaye.’ ”"}]}