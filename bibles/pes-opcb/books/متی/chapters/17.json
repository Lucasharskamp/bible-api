{"data":[{"book":"متی","chapter":"17","verse":"1","text":"شش روز بعد، عیسی پطرس و یعقوب و برادر او یوحنا را برداشت و آنان را بر فراز کوهی بلند، به خلوت برد."},{"book":"متی","chapter":"17","verse":"2","text":"در آنجا، ظاهر عیسی در مقابل چشمان ایشان دگرگون شد، به‌طوری که چهره‌اش چون خورشید درخشان گردید، و لباسش همچون نور، سفید شد."},{"book":"متی","chapter":"17","verse":"3","text":"ناگاه موسی و ایلیا ظاهر شدند و با عیسی به گفتگو پرداختند."},{"book":"متی","chapter":"17","verse":"4","text":"پطرس شگفت‌زده گفت: «سَرورم، چه خوب است که ما اینجا هستیم. اگر بخواهی، سه سایبان می‌سازم، یکی برای تو، یکی برای موسی، و یکی دیگر برای ایلیا.»"},{"book":"متی","chapter":"17","verse":"5","text":"هنوز سخن پطرس تمام نشده بود که ابری درخشان بر ایشان سایه افکند و ندایی از آن در رسید که: «این است پسر عزیز من که از او بسیار خشنودم؛ به او گوش فرا دهید.»"},{"book":"متی","chapter":"17","verse":"6","text":"با شنیدن این ندا، شاگردان بر زمین افتاده، از ترس لرزیدند."},{"book":"متی","chapter":"17","verse":"7","text":"عیسی نزدیک شد و دست بر ایشان گذاشت و فرمود: «برخیزید، نترسید!»"},{"book":"متی","chapter":"17","verse":"8","text":"هنگامی که آنان چشمان خود را باز کردند، جز عیسی کسی را ندیدند."},{"book":"متی","chapter":"17","verse":"9","text":"هنگامی که از کوه پایین می‌آمدند، عیسی به ایشان فرمود: «دربارۀ آنچه دیدید به کسی چیزی نگویید تا زمانی که پسر انسان پس از مرگ زنده شود.»"},{"book":"متی","chapter":"17","verse":"10","text":"شاگردانش از او پرسیدند: «چرا علمای دین یهود اصرار دارند که قبل از ظهور مسیح، ایلیای نبی باید دوباره ظهور کند؟»"},{"book":"متی","chapter":"17","verse":"11","text":"عیسی جواب داد: «البته که اول ایلیا می‌آید تا همه چیز را آماده کند."},{"book":"متی","chapter":"17","verse":"12","text":"اما من به شما می‌گویم که ایلیا آمده است ولی کسی او را نشناخت و با او بسیار بدرفتاری کردند. همچنین پسر انسان نیز از دست آنها آزار خواهد دید.»"},{"book":"متی","chapter":"17","verse":"13","text":"آنگاه شاگردانش فهمیدند که عیسی دربارهٔ یحیای تعمیددهنده سخن می‌گوید."},{"book":"متی","chapter":"17","verse":"14","text":"وقتی از کوه پایین آمدند، با جمعیت بزرگی روبرو شدند. از آن میان، مردی آمده، در مقابل عیسی زانو زد و گفت:"},{"book":"متی","chapter":"17","verse":"15","text":"«سَرورم، به پسرم رحم کنید؛ او صرع دارد و حمله‌های سخت به او دست می‌دهد، به طوری که خود را در آب و آتش می‌اندازد."},{"book":"متی","chapter":"17","verse":"16","text":"من او را نزد شاگردان شما آوردم، ولی ایشان نتوانستند او را شفا دهند.»"},{"book":"متی","chapter":"17","verse":"17","text":"عیسی جواب داد: «ای مردم بی‌ایمان و نامطیع! تا کی رفتار شما را تحمل کنم؟ او را نزد من بیاورید.»"},{"book":"متی","chapter":"17","verse":"18","text":"آنگاه عیسی به روح ناپاکی که در آن پسر بود، نهیب زد و آن روح از پسر بیرون آمد و از آن لحظه، او شفا یافت."},{"book":"متی","chapter":"17","verse":"19","text":"سپس شاگردان در خلوت از عیسی پرسیدند: «چرا ما نتوانستیم روح پلید را از وجود پسر بیرون کنیم؟»"},{"book":"متی","chapter":"17","verse":"20","text":"عیسی گفت: «از آن جهت که ایمانتان کم است. براستی به شما می‌گویم اگر ایمانی به کوچکی دانهٔ خردل نیز داشته باشید، می‌توانید به این کوه بگویید ”از اینجا به آنجا منتقل شو!“ و منتقل خواهد شد. برای کسی که ایمان داشته باشد، هیچ کاری غیرممکن نیست."},{"book":"متی","chapter":"17","verse":"21","text":"ولی این نوع روح پلید از بدن خارج نمی‌شود مگر با دعا و روزه.»17‏:21 آیۀ ۲۱ در برخی از نسخه‌های خطی قدیمی نیامده است."},{"book":"متی","chapter":"17","verse":"22","text":"در همان روزها که در جلیل به سر می‌بردند، عیسی به ایشان گفت: «پسر انسان را به دست مردم تسلیم خواهند کرد."},{"book":"متی","chapter":"17","verse":"23","text":"آنها او را خواهند کشت، اما روز سوم زنده خواهد شد.» شاگردان با شنیدن این سخن بسیار اندوهگین شدند."},{"book":"متی","chapter":"17","verse":"24","text":"وقتی به کَفَرناحوم رسیدند، مأموران اخذ مالیات معبد پیش پطرس آمده، از او پرسیدند: «آیا استادتان مالیات معبد را نمی‌پردازد؟»"},{"book":"متی","chapter":"17","verse":"25","text":"پطرس جواب داد: «البته که می‌پردازد!»"},{"book":"متی","chapter":"17","verse":"26","text":"پطرس جواب داد: «از بیگانگان.»"},{"book":"متی","chapter":"17","verse":"27","text":"ولی به هر حال، برای اینکه ایشان را نرنجانیم، به ساحل برو و قلابی به آب بینداز و اولین ماهی‌ای که گرفتی، دهانش را باز کن؛ سکه‌ای17‏:27 یونانی: «استاتر» (سکه‌ای یونانی معادل چهار دِرهَم). در آن پیدا می‌کنی که برای مالیات ما دو نفر کافی است. آن را به ایشان بده.»"}]}