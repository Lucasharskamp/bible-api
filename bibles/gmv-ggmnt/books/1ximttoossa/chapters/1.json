{"data":[{"book":"1 Ximttoossa","chapter":"1","verse":"1","text":"Nuus ufayss gidida yesus kiristtoossaninne nuna ashshida Xoossa azazon, Yesuss kiristtoossay kiittida Phawuloossape."},{"book":"1 Ximttoossa","chapter":"1","verse":"2","text":"Ammanon taas tumu naa gidida Ximttoossas Xoossa nu Aawape nu Goda Yesus kiristtoossape kiyateth, maarotethine saroy nees gido."},{"book":"1 Ximttoossa","chapter":"1","verse":"3","text":"Tani Maqqidonyya bashe nena hadara gida mala hayssafe sinththan issi issi asati wordo timirtte tamarssontta mala ne azazana mala Efesoonen daasha."},{"book":"1 Ximttoossa","chapter":"1","verse":"4","text":"Qassekka asay yootin wurontta beni wode hayssu7en ba wode wurssontta mala azaza. Heyta mala yooy palama denthethes atin ammanon oothetiza xoossa oothos aykkoka go7ena."},{"book":"1 Ximttoossa","chapter":"1","verse":"5","text":"Ha azazoozas waana ayfe yooy gidikko geeshsha wozinape loo7o qofara hessathoka tumu ammanope beettiza siiqo."},{"book":"1 Ximttoossa","chapter":"1","verse":"6","text":"Issi issi asay haytape pooqqeti eqqidi go7ay bayndda yootakko simmides."},{"book":"1 Ximttoossa","chapter":"1","verse":"7","text":"Woga tamarssizayta gidana mala koyetes. Gidikkoka istti ba yootizayssa woykko keehi moottetiza yooza lo7ethi ereetena."},{"book":"1 Ximttoossa","chapter":"1","verse":"8","text":"Gido attin asi maaran goetizakko wogay lo7o gididayssa nu eroos."},{"book":"1 Ximttoossa","chapter":"1","verse":"9","text":"Qassekka wogay immetiday xiillo asas gidontta woga yedhdhi aadhdhizaytas, azazetonttaytas, Xoossas babbonttaytass, nagaranchatas, geeshshateth bayinddaytas, Xoossu leeqqizaytas, ba Aayone ba Aawa wodhdhizaytasine shemppo wodhdhizaytas gididayssa nu eroos."},{"book":"1 Ximttoossa","chapter":"1","verse":"10","text":"Hessathokka laymmatizaytas, addera aqqiza addistas, ase bayzizaytasine shaammizaytas, wordanchatas, asatas wordora caaqqizaytas, loo7o timirttera eqqettiza wurssootaskko."},{"book":"1 Ximttoossa","chapter":"1","verse":"11","text":"He loo7o timirttey anjjetida Xoossi taas hadara immida boncho miishshirachcho qaalara gaaggizayssako."},{"book":"1 Ximttoossa","chapter":"1","verse":"12","text":"Tana ba oothos shuumidine ammanetizade oothi ekkidine taas miinoteth immida nu Goda Yesuss Kiristtoossa ta galatayss."},{"book":"1 Ximttoossa","chapter":"1","verse":"13","text":"Hayssafe kase ta ay mala ase cayizzadene goodeththizade, qasse makkali7a as gidikkoka hessa ta eroonttane ammanontta dashe oothida gish Xoossi tana maarides."},{"book":"1 Ximttoossa","chapter":"1","verse":"14","text":"Yesuss Kiristtoossape gidida ammanorane siiqora nu Goda kiyatethi taas keezi darides."},{"book":"1 Ximttoossa","chapter":"1","verse":"15","text":"Yesuss Kiristtossay nagaranchata ashshanaas duge hayssa ha alame yides giza qaalay tumane asi wurkka ekkanas bessizayssako. Nagaranchatapekka aadhdhiza nagaranchay tanako."},{"book":"1 Ximttoossa","chapter":"1","verse":"16","text":"Gido attin ta maaretidaykka Yesuss Kiristtoossay zaway bayindda ba dandda7a, wurssofe aadhdhida nagarancha gidida ta bolla beessiday izan ammananaytasine medhina deyo deemmanaytas leemuso gidana malako."},{"book":"1 Ximttoossa","chapter":"1","verse":"17","text":"Hessa gish medhinas hayqqi eroontta, ayhaaththaen beeti eroontta berkka xaalla Xoossu gidida kawoos medhdhinape medhdhina gakkanaas izas bonchoyine galatay gido. Ammiinn77i."},{"book":"1 Ximttoossa","chapter":"1","verse":"18","text":"Ta naa Ximttosa ne gish kasetidi yootettida mala hayssa azazoza ta nees immadis. Hessikka ne he qaala kaalashe loo7o baaxe baaxistanasskko."},{"book":"1 Ximttoossa","chapter":"1","verse":"19","text":"Ammanoyine loo7o qofay nees deyo. Issi issi asati ba loo7o qofa yeedhdhi adhdhidi abba bolla metoy iza bolla gakkin waayetiza markkabe mala ba ammano dhayiissida."},{"book":"1 Ximttoossa","chapter":"1","verse":"20","text":"Istta giidon xoossa caashsh aggidi tamarana mala tani xalaes aatha immidayti Nemenewoossayine Iskkinddirossay deetes."}]}