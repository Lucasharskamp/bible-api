{"data":[{"book":"Matayo","chapter":"9","verse":"1","text":"Yesu ngaombe muntumbwi ngajomboka lilaba nukuwika kukilambo chatama."},{"book":"Matayo","chapter":"9","verse":"2","text":"Bandu bange ngabannete mundu ojwapolite mmele gwoa bang'onike pikindanda. Yesu apaibona imani yabe, ngannenge mundu jwenio ojwapolite, “Nnimbe mwojo manango mabaja ginu galekikigwe.”"},{"book":"Matayo","chapter":"9","verse":"3","text":"Penia bange akaboli ba Malagilo ga Musa ngabatumbu kuwacha, “Mundu ojo antukana Nnoongo!”"},{"book":"Matayo","chapter":"9","verse":"4","text":"Yesu ngamanya mawacho gabe, ngakonya, “Mboni nhwachanga mabaja mumyoju jinu?"},{"book":"Matayo","chapter":"9","verse":"5","text":"Chako chikibi kindema muno, kulenga, ‘Nagalekakiye mabaja ginu’ andaje kulenga, ‘Nnyeme nnyende?’"},{"book":"Matayo","chapter":"9","verse":"6","text":"Ngoe mbala mmanyange kutenda Mwana jwa mundu, akweti kinala chu kulekekeya mabaja ga bandu padunia.” Penia ngannenge jwenio jwapolite, “Nnyinuke, ntole kindanda chinu, nnyabule kachinu.”"},{"book":"Matayo","chapter":"9","verse":"7","text":"Mundu jwenio jwapolite ngajinuka ngajabula kachakwe."},{"book":"Matayo","chapter":"9","verse":"8","text":"Bandu boa ba pankengeni pabagabona genia agatendigwe ngabaomongwa nu kunnumba Nnoongo ojwabapi bandu kinala chenia."},{"book":"Matayo","chapter":"9","verse":"9","text":"Yesu ngaboka penia, na pakiba akajabulaga, ngammona mundu jumwe ojwakemigwa Matayo, atamite panyumba ju kutocha kodi. Ngannengela, “Ungengame.”"},{"book":"Matayo","chapter":"9","verse":"10","text":"Yesu pakiba kachakwe Matayo akalya chakulya, akatocha kodi ajingi na akabaja ngabaikanga kutama pamwe nakwe na akinapunji bakwe."},{"book":"Matayo","chapter":"9","verse":"11","text":"Mafalisayo pabagabona genia, ngagalenge akinapunji ba Yesu, “Mboni aboli binu balye pamwe na akatocha kodi na akabaja?”"},{"book":"Matayo","chapter":"9","verse":"12","text":"Yesu ngabajoa, ngalenga, “Bandu banga itamwe kunkokaje nng'anga, nambu akatamwe nga abankoka nng'anga."},{"book":"Matayo","chapter":"9","verse":"13","text":"Nambu nnyende mikikibolange mana ga malobe ga Nnoongo agalenga, ‘Mbala, kia ngiti lilumboje.’ Gambu inkila kakema bandu ababikibona bamboneje nambu bandu bina mabaja.”"},{"book":"Matayo","chapter":"9","verse":"14","text":"Penia akinapunji bakwe Yohana Mmatichi ngabannyendelela Yesu, ngabankonya, “Mbone twenga na Mafalisayo tubikupunga pajingi, nambu akinapunji binu babi kupungaje?”"},{"book":"Matayo","chapter":"9","verse":"15","text":"Yesu ngabajanga, “Bo abakokigwe kumpapala gwa kutola akege bapaligwa ukokaleka na kingobu akoano babi pamwe nabo? Kubeje! Nambu kingobu makiika penia akoano mababoigwa panakati jabe kingobu chenie nga cha kupunga."},{"book":"Matayo","chapter":"9","verse":"16","text":"“Bandu kubekaje kibamba cha ngobo nhyono mungobo ng'ona. Gambu kibamba chenie kibakujonjekeya kupapula ngobo ng'ona jenie."},{"book":"Matayo","chapter":"9","verse":"17","text":"Uyo bandu kubekaje divai nhyono mukitumba kigona. Anda batei yene umanya kitumba kipakupachuka na divai jipakujitika, bandu babekanga divai nhyono mukitumba kiyono, na yoa kitumba na divai maiba tegatega.”"},{"book":"Matayo","chapter":"9","verse":"18","text":"Yesu pakiba akalenga genia kilongoi jumwe jwa Akayahudi ngaika ngannitila nukulenga, “Kamwale jwango ajomwike kingobu uchenje nambu mwe chonde tujende makammeke luboko lwinu malama.”"},{"book":"Matayo","chapter":"9","verse":"19","text":"Yesu ngajinuka ngajabula pamwe na kilongoi jwenio na akinapunji bakwe ngabakengama."},{"book":"Matayo","chapter":"9","verse":"20","text":"Nu munkege jumwe, ntamwe ncholo kwa yaka komi nibena, ngankengama Yesu unyuma, ngakunyula lilombola li lutando lwakwe."},{"book":"Matayo","chapter":"9","verse":"21","text":"Akawacha kumwojo jakwe kutenda, “Anda ngunywile tu lutando lwakwe manama.”"},{"book":"Matayo","chapter":"9","verse":"22","text":"Yesu ngatendabuka ngammona munkege ngannenge, “Manango nnimbe mwojo imani jinu jinnamiye.” Munkege jwenio ngalama kingobu ucho."},{"book":"Matayo","chapter":"9","verse":"23","text":"Kuboka penia Yesu ngaika kachakwe kilongoi jwenio. Na pababona bandu bakajemba pilimbi na bandu kuguta,"},{"book":"Matayo","chapter":"9","verse":"24","text":"ngabalenge, “Mpitange panja! Kamwale ojo awije, atekugoche tu.” Nambu benia ngaba nhweka."},{"book":"Matayo","chapter":"9","verse":"25","text":"Nkengeni gwa bandu pupita panja, Yesu ngajingi unyumba, ngankamula luboko kamwale jola na jwenio ngajema."},{"book":"Matayo","chapter":"9","verse":"26","text":"Nhwalo gwenio gujoanika kilambo choa."},{"book":"Matayo","chapter":"9","verse":"27","text":"Yesu ngaboka penia, na apakiba undela, bangalola akabena ngabankengama nu kuchobela, “Mwana jwa Daudi, mutubone kia!”"},{"book":"Matayo","chapter":"9","verse":"28","text":"Yesu pajingila unyumba, bangalola akabena ngabannyendelela, Yesu ngabakonya, “Bo, nhwamininge kube nenga nhotwile kunnamiya?”"},{"book":"Matayo","chapter":"9","verse":"29","text":"Penia Yesu ngankunyula mio gabe, ngalenga, “Pibi imani inu itende uyo!”"},{"book":"Matayo","chapter":"9","verse":"30","text":"Mio gabe ngagaoto kulola. Yesu ngabakelebuya kukalipa, “Makannengeje mundu jwajwoa kilebe chenje!”"},{"book":"Matayo","chapter":"9","verse":"31","text":"Nambu angweto ngababokanga, nu kutangacha kilebe chenie chatei Yesu kilambo choa."},{"book":"Matayo","chapter":"9","verse":"32","text":"Bandu abakiba bakajendanga kachabe bange ngabannete mundu jumwe jwakiba bubu magambu akiba na nchepela."},{"book":"Matayo","chapter":"9","verse":"33","text":"Kingobutu puboigwa nchepela mundu jwenio ngalonge kabele. Bandu ngabaomwongwa nu kulenga, “Kilebe eche chanabonekanaje pakilambo chenje cha Isilaeli.”"},{"book":"Matayo","chapter":"9","verse":"34","text":"Nambu Mafalisayo ngagalenga, “Aboya michepela kwa makakala ga nkolongwa ju michepela.”"},{"book":"Matayo","chapter":"9","verse":"35","text":"Yesu ngatyanga mwilambo yoa na ijiji. Ngababola mumajumba gabe gu kugongalela nukutangacha Nhwalo Gwambone gwa kingwana cha Nnoongo na kulamiya itamwe yoa na kubinia kwoa."},{"book":"Matayo","chapter":"9","verse":"36","text":"Yesu apababona nkengeni gwa bandu, ngababone kia kwa magambu bakibanga lola na mbwele andi mambelele ganga nchungi."},{"book":"Matayo","chapter":"9","verse":"37","text":"Penia ngabalenge akinapunji bakwe, “Mauno majingi nambu akakamwa maengo achoko."},{"book":"Matayo","chapter":"9","verse":"38","text":"Majopange angwana ba mauno bakinge akakamu maengo baunange mauno gakwe.”"}]}