{"data":[{"book":"२ थिस्सलुनीकियों","chapter":"3","verse":"1","text":"आखरी म हे भाऊवों-बहिनों, हमरो लायी प्रार्थना करो कि प्रभु को सन्देश असो जल्दी फैलेंन अऊर लोग ओख आदर को संग स्वीकार करे, जो तुम म भयो,"},{"book":"२ थिस्सलुनीकियों","chapter":"3","verse":"2","text":"अऊर हम टेढ़ो अऊर बुरो आदमियों सी बच्यो रहो कहालीकि हर एक न सन्देश पर विश्वास नहीं करयो।"},{"book":"२ थिस्सलुनीकियों","chapter":"3","verse":"3","text":"पर प्रभु विश्वास लायक हय; ऊ तुम्ख मजबुतायी सी स्थिर करेंन अऊर ऊ दुष्ट सी बचायो रखेंन।"},{"book":"२ थिस्सलुनीकियों","chapter":"3","verse":"4","text":"हम्ख प्रभु म तुम्हरो पर भरोसा हय कि जो जो आज्ञा हम तुम्ख देजे हंय, उन्ख तुम मानय हय, अऊर मानतो भी रहो।"},{"book":"२ थिस्सलुनीकियों","chapter":"3","verse":"5","text":"परमेश्वर को प्रेम अऊर मसीह की हिम्मत को संग प्रभु तुम्हरो मन की अगुवायी करे।"},{"book":"२ थिस्सलुनीकियों","chapter":"3","verse":"6","text":"हे भाऊवों-बहिनों, हम तुम्ख अपनो प्रभु यीशु मसीह को नाम सी आज्ञा देजे हंय कि तुम हर एक असो विश्वासी भाऊवों सी अलग रहो जो अनुचित चाल चलय अऊर जो शिक्षा ओन हम सी पायी ओको अनुसार नहीं करय।"},{"book":"२ थिस्सलुनीकियों","chapter":"3","verse":"7","text":"कहालीकि तुम खुद जानय हय कि कोयी रीति सी हमरो जसी चाल चलनो चाहिये, कहालीकि जब हम तुम्हरो संग म होतो त आलसी नहीं होतो,"},{"book":"२ थिस्सलुनीकियों","chapter":"3","verse":"8","text":"अऊर कोयी की रोटी फुकट म नहीं खायी; पर मेहनत सी रात दिन काम अऊर धन्दा करत होतो कि तुम म सी कोयी पर बोझ नहीं होय।"},{"book":"२ थिस्सलुनीकियों","chapter":"3","verse":"9","text":"यो नहीं कि हम्ख अधिकार नहाय, पर येकोलायी कि अपनो आप ख तुम्हरो लायी आदर्श ठहराये कि तुम हमरो जसी चाल चलो।"},{"book":"२ थिस्सलुनीकियों","chapter":"3","verse":"10","text":"कहालीकि जब हम तुम्हरो संग होतो, तब भी या आज्ञा तुम्ख देत होतो कि “यदि कोयी काम करनो नहीं चाहवय त खानो भी नहीं पाये।”"},{"book":"२ थिस्सलुनीकियों","chapter":"3","verse":"11","text":"हम सुनजे हय कि कुछ लोग तुम्हरो बीच म आलसी हय, अऊर कुछ काम नहीं करय पर दूसरों को काम म बाधा डालय हंय।"},{"book":"२ थिस्सलुनीकियों","chapter":"3","verse":"12","text":"असो ख हम प्रभु यीशु मसीह म आज्ञा देजे अऊर बिनती करजे हंय कि चुपचाप काम कर क् अपनीच रोटी खायो करो।"},{"book":"२ थिस्सलुनीकियों","chapter":"3","verse":"13","text":"तुम, हे भाऊवों-बहिनों, भलायी करनो म हिम्मत मत छोड़ो।"},{"book":"२ थिस्सलुनीकियों","chapter":"3","verse":"14","text":"यदि कोयी हमरी या चिट्ठी की बात ख नहीं मानय त ओख पर नजर रखो, अऊर ओकी संगति मत करो, जेकोसी ऊ शरम आय।"},{"book":"२ थिस्सलुनीकियों","chapter":"3","verse":"15","text":"तब भी ओख दुश्मन मत समझो, पर विश्वासी जान क चितावो।"},{"book":"२ थिस्सलुनीकियों","chapter":"3","verse":"16","text":"अब प्रभु जो शान्ति को स्रोता हय खुदच तुम्ख हमेशा अऊर हर समय अऊर हर तरह सी शान्ति दे। प्रभु तुम सब को संग रहे।"},{"book":"२ थिस्सलुनीकियों","chapter":"3","verse":"17","text":"मय, पौलुस, अपनो हाथ सी नमस्कार लिखू हय, यो तरह हर एक चिट्ठी ख लिखू हय अऊर सही करू हय।"},{"book":"२ थिस्सलुनीकियों","chapter":"3","verse":"18","text":"हमरो प्रभु यीशु मसीह को अनुग्रह तुम सब पर होतो रहेंन।"}]}