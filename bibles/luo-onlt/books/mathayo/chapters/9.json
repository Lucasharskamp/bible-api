{"data":[{"book":"Mathayo","chapter":"9","verse":"1","text":"Yesu noidho yie mi ongʼado nam nyaka loka komachielo, mi nochopo e dala kama ne onywole."},{"book":"Mathayo","chapter":"9","verse":"2","text":"Jomoko nokelone ja-athany, konindo e pien. Kane Yesu oneno yie ma jogo ne nigo, nowachone ja-athanyno niya,“Wuoda, bed gi kwe e chunyi, richoni oweni.”"},{"book":"Mathayo","chapter":"9","verse":"3","text":"Kuom mano jopuonj chik moko nowacho kendgi giwegi niya, “Ngʼatni yanyo Nyasaye!”"},{"book":"Mathayo","chapter":"9","verse":"4","text":"Kaka Yesu nongʼeyo pachgi, nowachonegi niya, “Angʼo momiyo uyie mondo paro maricho obed e chunyu?"},{"book":"Mathayo","chapter":"9","verse":"5","text":"Ere mayot wacho, wacho ni, ‘Richoni oweni,’ koso wacho ni, ‘Aa malo mondo iwuothi?’"},{"book":"Mathayo","chapter":"9","verse":"6","text":"To mondo ungʼe ni Wuod Dhano nigi teko e piny mar weyo richo.” Eka nowachone ja-athanyno niya, “Aa malo kaw pieni mondo idhi dala.”"},{"book":"Mathayo","chapter":"9","verse":"7","text":"Mi ngʼatno noa malo kendo odhi dala."},{"book":"Mathayo","chapter":"9","verse":"8","text":"Ka oganda noneno gima notimore, negipongʼ gi luoro; kendo negipako Nyasaye, ma nosechiwo teko machal kamano ne ji."},{"book":"Mathayo","chapter":"9","verse":"9","text":"Kane oyudo Yesu dhi nyime koa kanyo ne oneno ngʼato ma nyinge Mathayo kobet piny e od jasol osuru. Nowachone niya, “Luwa,” mi Mathayo noa malo kendo noluwe."},{"book":"Mathayo","chapter":"9","verse":"10","text":"Kane oyudo Yesu chiemo e od Mathayo, josol osuru mangʼeny kod joricho mangʼeny nobiro mochiemo kode kaachiel gi jopuonjrene bende."},{"book":"Mathayo","chapter":"9","verse":"11","text":"Kane jo-Farisai oneno mano, negipenjo jopuonjrene niya, “Angʼo momiyo japuonju chiemo gi josol osuru kod joricho?”"},{"book":"Mathayo","chapter":"9","verse":"12","text":"Kane Yesu owinjo mano, nowachonegi niya, “Joma ngima ok ema dwar jathieth makmana joma tuo."},{"book":"Mathayo","chapter":"9","verse":"13","text":"To dhiuru upuonjru tiend wachni, ‘Gima adwaro en ni ukech joweteu, to ok ni uchiwna misango.’9:13 Hos 6:6 Nimar ok ne abiro mondo aluong joma kare, to nabiro mondo aluong joricho.”"},{"book":"Mathayo","chapter":"9","verse":"14","text":"Eka jopuonjre Johana nobiro ire mopenje niya, “Ere kaka wan kod jo-Farisai watweyo chiemo to jopuonjreni to ok twe chiemo?”"},{"book":"Mathayo","chapter":"9","verse":"15","text":"To Yesu nodwokogi niya, “Ere kaka welo mag wuon kisera nyalo kuyo adier kapod en kodgi? Kata kamano ndalo nobi ma wuon kisera nogol e kindgi; eka ginitwe chiemo e kindeno."},{"book":"Mathayo","chapter":"9","verse":"16","text":"“Onge ngʼama twangʼo rabaw mar law manyien kuom law moti, nimar rabaw mar law manyien-no biro mich mi ywa law machon-no, mi omed yiech moloyo."},{"book":"Mathayo","chapter":"9","verse":"17","text":"Kamano bende, ji ok nyal olo divai manyien e piende moti mag tingʼo divai. Ka gitimo kamano to piendego biro barore, mi divai pukre oko, kendo piende mag tingʼo divai biro kethore. Ooyo, giolo divai manyien e piende mag tingʼo divai manyien, eka iritogi maber giduto kargi ariyo.”"},{"book":"Mathayo","chapter":"9","verse":"18","text":"Kane oyudo owacho wechegi, jatelo moro nobiro mokulore e nyime kawacho niya, “Nyara otho machiegni. To yie ibi iket lweti kuome mondo obed mangima.”"},{"book":"Mathayo","chapter":"9","verse":"19","text":"Yesu nowuok kendo nodhi kode, kaachiel gi jopuonjrene bende."},{"book":"Mathayo","chapter":"9","verse":"20","text":"To apoya nono, dhako moro mane osebedo ka iye chwer kuom higni apar gariyo nopore gi yo katoke kendo nomulo riak lawe."},{"book":"Mathayo","chapter":"9","verse":"21","text":"Notimo kamano nimar nowacho gie chunye niya, “Ka anyalo mulo mana riak lawe kende to abiro chango.”"},{"book":"Mathayo","chapter":"9","verse":"22","text":"Kane Yesu olokore monene, nowachone niya, “Bed motegno nyara, nikech yieni osechangi.” Kendo dhakono nochango chakre sano."},{"book":"Mathayo","chapter":"9","verse":"23","text":"Kane Yesu odonjo e od jatelono, moneno joma goyo asili kod oganda mane goyo koko,"},{"book":"Mathayo","chapter":"9","verse":"24","text":"nowacho niya, “Aiuru kae; nimar nyakoni ok otho, onindo aninda.” To gin neginyiere anyiera."},{"book":"Mathayo","chapter":"9","verse":"25","text":"Kane oseriemb ogandano oko, nodonjo mi okawo nyakono gi bade, kendo noa malo."},{"book":"Mathayo","chapter":"9","verse":"26","text":"Wach gima notimoreno nolandore e gwengʼno duto."},{"book":"Mathayo","chapter":"9","verse":"27","text":"Kane oyudo Yesu medo dhi nyime koa kanyo, muofni ariyo ne luwo bangʼe, ka goyo koko kawacho niya, “Yie ikechwa wuod Daudi!”"},{"book":"Mathayo","chapter":"9","verse":"28","text":"Kane osedonjo ei ot, muofni ariyogo nobiro nyaka ire, kendo nopenjogi niya, “Bende uyie ni anyalo timo ma?”"},{"book":"Mathayo","chapter":"9","verse":"29","text":"Eka nomulo wengegi kowacho niya, “Biro timorenu kuom yie ma un-go,”"},{"book":"Mathayo","chapter":"9","verse":"30","text":"kendo negichako neno. Yesu nosiemogi matek niya, “Neuru ni ngʼato ok ongʼeyo wachni.”"},{"book":"Mathayo","chapter":"9","verse":"31","text":"To gin negidhi mi gikeyo wach kuome e gwengʼno duto."},{"book":"Mathayo","chapter":"9","verse":"32","text":"Ka noyudo giwuok gia, nokelne Yesu ngʼat moro mane nigi jochiende kendo mane ok nyal wuoyo."},{"book":"Mathayo","chapter":"9","verse":"33","text":"To kane oseriembo jachiendno kuome, ngʼat ma ne momo nowuoyo. Oganda nohum mowacho niya, “Gima chalo kama pok ne one e Israel nyaka nene.”"},{"book":"Mathayo","chapter":"9","verse":"34","text":"To jo-Farisai to nowacho niya, “Ogolo jochiende gi teko mar ruodh jochiende.”"},{"book":"Mathayo","chapter":"9","verse":"35","text":"Yesu nodhi kuonde duto, e mier matindo kod gwenge duto, kopuonjo e sinagokegi, koyalo Injili mar pinyruoth, kendo kochango kit midekre gi tuoche duto."},{"book":"Mathayo","chapter":"9","verse":"36","text":"Kane oneno oganda maduongʼ mane olwore, nokechogi, nikech ne ichandogi kendo gionge gi kony, mana ka rombe maonge gi jakwath."},{"book":"Mathayo","chapter":"9","verse":"37","text":"Eka nowachone jopuonjrene niya, “Cham ochiek mathoth to jotich nok."},{"book":"Mathayo","chapter":"9","verse":"38","text":"Kuom mano, kwauru Ruodh keyo mondo oor jotich odhi e puothe mar keyo.”"}]}