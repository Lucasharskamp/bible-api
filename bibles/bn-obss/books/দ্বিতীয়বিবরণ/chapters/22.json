{"data":[{"book":"দ্বিতীয় বিবরণ","chapter":"22","verse":"1","text":"তোমার ইস্রায়েলী ভাইয়ের কোনও গরু বা মেষকে পথ হারিয়ে অন্য কোথাও চলে যেতে দেখলে তুমি চুপ করে বসে থাকবে না কিন্তু তাকে তার মালিকের কাছে ফিরিয়ে নিয়ে যাবে।"},{"book":"দ্বিতীয় বিবরণ","chapter":"22","verse":"2","text":"যদি তারা তোমার বাড়ির কাছে না থাকে অথবা তুমি না জানতে পারো যে আসল মালিক কে, তাহলে সেটির বাড়িতে নিয়ে যাবে আর সেখানে রাখবে যতক্ষণ না তারা সেটার খোঁজে আসে। তখন সেটি ফিরিয়ে দেবে।"},{"book":"দ্বিতীয় বিবরণ","chapter":"22","verse":"3","text":"গাধা কিংবা গায়ের কাপড় কিংবা হারিয়ে যাওয়া অন্য কিছুর ক্ষেত্রে একইরকম করবে। চুপ করে বসে থাকবে না।"},{"book":"দ্বিতীয় বিবরণ","chapter":"22","verse":"4","text":"তুমি যদি দেখো তোমার ইস্রায়েলী ভাইয়ের গাধা কিংবা গরু রাস্তায় পড়ে গেছে, চুপ করে বসে থাকবে না। সেটি যাতে উঠে দাড়াতে পারে তার জন্য মালিককে সাহায্য করবে।"},{"book":"দ্বিতীয় বিবরণ","chapter":"22","verse":"5","text":"কোনও স্ত্রীলোক পুরুষের পোশাক কিংবা কোনও পুরুষ স্ত্রীলোকের পোশাক পরবে না, কারণ যে তা করে তোমাদের ঈশ্বর সদাপ্রভু তাকে ঘৃণা করেন।"},{"book":"দ্বিতীয় বিবরণ","chapter":"22","verse":"6","text":"তোমরা যদি পথের পাশে কোনও পাখির বাসা দেখো, তা গাছের উপরে কিংবা মাটিতে হতে পারে, এবং পাখির মা শাবকদের উপর বসে আছে কিংবা ডিমের উপর তা দিচ্ছে, তবে শাবক সমেত মাকে তোমরা ঘরে নিয়ে যাবে না।"},{"book":"দ্বিতীয় বিবরণ","chapter":"22","verse":"7","text":"তোমরা শাবকগুলি নিতে পারো, কিন্তু মাকে অবশ্যই ছেড়ে দেবে, যেন তোমাদের মঙ্গল হয় এবং তোমরা অনেক দিন বেঁচে থাকতে পারো।"},{"book":"দ্বিতীয় বিবরণ","chapter":"22","verse":"8","text":"তোমরা যখন নতুন বাড়ি তৈরি করবে, তার ছাদের চারপাশে দেয়ালের মতো করে কিছুটা উঁচু করে দেবে যাতে কেউ ছাদের উপর থেকে পড়লে তোমরা যেন তোমাদের বাড়িতে রক্তপাতের দোষে দোষী না হও।"},{"book":"দ্বিতীয় বিবরণ","chapter":"22","verse":"9","text":"তোমাদের দ্রাক্ষাক্ষেতে দুই জাতের বীজ লাগাবে না; যদি তোমরা তা করো, তাহলে সেই বীজের ফসল এবং দ্রাক্ষাক্ষেতের আঙুর দুই-ই উপাসনা গৃহের জন্য অপবিত্র হবে।"},{"book":"দ্বিতীয় বিবরণ","chapter":"22","verse":"10","text":"তোমরা বলদ আর গাধা একসঙ্গে জুড়ে চাষ করবে না।"},{"book":"দ্বিতীয় বিবরণ","chapter":"22","verse":"11","text":"তোমরা পশম আর মসিনা সুতো মিশিয়ে বোনা কাপড় পরবে না।"},{"book":"দ্বিতীয় বিবরণ","chapter":"22","verse":"12","text":"তোমাদের গায়ের চাদরের চার কোনায় থোপ লাগাবে।"},{"book":"দ্বিতীয় বিবরণ","chapter":"22","verse":"13","text":"কোনও লোক যদি বিয়ে করে স্ত্রীকে নিয়ে শোবার পরে তাকে অপছন্দ করে"},{"book":"দ্বিতীয় বিবরণ","chapter":"22","verse":"14","text":"এবং তার নিন্দা ও বদনাম করে, বলে, “আমি এই স্ত্রীলোককে বিয়ে করেছিলাম, কিন্তু সে যে কুমারী তার মধ্যে সেই প্রমাণ আমি পেলাম না,”"},{"book":"দ্বিতীয় বিবরণ","chapter":"22","verse":"15","text":"তবে সেই স্ত্রীলোকের বাবা-মা নগরের দ্বারে প্রবীণ নেতাদের কাছে তার কুমারী অবস্থার প্রমাণ নিয়ে যাবে।"},{"book":"দ্বিতীয় বিবরণ","chapter":"22","verse":"16","text":"তার বাবা প্রবীণ নেতাদের বলবে, “আমি এই লোকের সঙ্গে আমার মেয়ের বিয়ে দিয়েছিলাম, কিন্তু সে তাকে অপছন্দ করে।"},{"book":"দ্বিতীয় বিবরণ","chapter":"22","verse":"17","text":"এখন সে তার নিন্দা করে বলছে, ‘আমি আপনার মেয়েকে কুমারী অবস্থায় পাইনি।’ কিন্তু এই দেখুন আমার মেয়ের কুমারী অবস্থার প্রমাণ।” পরে তারা সেই কাপড় নগরের প্রবীণ নেতাদের সামনে মেলে ধরবে,"},{"book":"দ্বিতীয় বিবরণ","chapter":"22","verse":"18","text":"আর নগরের প্রবীণ নেতারা তার স্বামীকে শাস্তি দেবে।"},{"book":"দ্বিতীয় বিবরণ","chapter":"22","verse":"19","text":"তার কাছ থেকে তারা জরিমানা হিসেবে একশো শেকল22:19 প্রায় 1.2 কিলোগ্রাম রুপো আদায় করে মেয়েটির বাবাকে দেবে, কারণ এই লোকটি একজন ইস্রায়েলী কুমারী মেয়ের বদনাম করেছে। সে তার স্ত্রীই থাকবে; আর সে যতদিন বেঁচে থাকবে তাকে ছেড়ে দিতে পারবে না।"},{"book":"দ্বিতীয় বিবরণ","chapter":"22","verse":"20","text":"কিন্তু, সেই অভিযোগ যদি সত্যি হয় এবং মেয়েটির কুমারী অবস্থার কোনও প্রমাণ পাওয়া না যায়,"},{"book":"দ্বিতীয় বিবরণ","chapter":"22","verse":"21","text":"তবে মেয়েটিকে তার বাবার বাড়ির দরজার কাছে নিয়ে যেতে হবে আর তার নগরের পুরুষেরা সেখানে তাকে পাথর ছুঁড়ে মেরে ফেলবে। বাবার বাড়িতে থাকবার সময় ব্যভিচার করে ইস্রায়েলীদের মধ্যে মর্যাদাহানিকর কাজ করেছে। তোমরা তোমাদের মধ্য থেকে এরকম দুষ্টতা শেষ করে দেবে।"},{"book":"দ্বিতীয় বিবরণ","chapter":"22","verse":"22","text":"কোনো লোককে যদি অন্য লোকের স্ত্রীর সঙ্গে শুতে দেখা যায়, তবে যে তার সঙ্গে শুয়েছে সেই পুরুষ ও সেই স্ত্রীলোক দুজনকেই মেরে ফেলবে। তোমরা তোমাদের মধ্য থেকে এরকম দুষ্টতা শেষ করে দেবে।"},{"book":"দ্বিতীয় বিবরণ","chapter":"22","verse":"23","text":"বিয়ে ঠিক হয়ে আছে এমন কোনও কুমারী মেয়েকে নগরের মধ্যে পেয়ে যদি কেউ তার সঙ্গে শোয়,"},{"book":"দ্বিতীয় বিবরণ","chapter":"22","verse":"24","text":"তোমরা দুজনকেই নগরের দ্বারের কাছে নিয়ে গিয়ে পাথর ছুঁড়ে মেরে ফেলবে—মেয়েটিকে মেরে ফেলবে কারণ নগরের মধ্যে থেকেও সে সাহায্যের জন্য চিৎকার করেনি, আর পুরুষটিকে মেরে ফেলতে হবে কারণ সে অন্যের স্ত্রীকে নষ্ট করেছে। তোমরা তোমাদের মধ্য থেকে এরকম দুষ্টতা শেষ করে দেবে।"},{"book":"দ্বিতীয় বিবরণ","chapter":"22","verse":"25","text":"কিন্তু বিয়ে ঠিক হয়ে আছে এমন কোনও মেয়েকে মাঠে পেয়ে যদি তাকে কোনও পুরুষ ধর্ষণ করে, তবে যে লোকটি তা করবে কেবল তাকেই মেরে ফেলবে।"},{"book":"দ্বিতীয় বিবরণ","chapter":"22","verse":"26","text":"মেয়েটির প্রতি তোমরা কিছু করবে না; মৃত্যুর শাস্তি পাওয়ার মতো কোনও পাপ সে করেনি। এটি একজন তার প্রতিবেশীকে আক্রমণ করে মেরে ফেলবার মতোই,"},{"book":"দ্বিতীয় বিবরণ","chapter":"22","verse":"27","text":"কারণ লোকটি মাঠে মেয়েটিকে পেয়েছিল, আর বাগদত্তা মেয়েটি যদিও চিৎকার করেছিল, তবুও তাকে রক্ষা করবার মতো কেউ সেখানে ছিল না।"},{"book":"দ্বিতীয় বিবরণ","chapter":"22","verse":"28","text":"যদি কোনও পুরুষ অবিবাহিতা কোনও কুমারী মেয়েকে পেয়ে ধর্ষণ করে এবং তারা ধরা পড়ে,"},{"book":"দ্বিতীয় বিবরণ","chapter":"22","verse":"29","text":"তাকে মেয়েটির বাবাকে পঞ্চাশ শেকল22:29 প্রায় 575 গ্রাম রুপো দেবে। মেয়েটিকে নষ্ট করেছে বলে, সেই পুরুষকে বিয়ে করতে হবে। সে আজীবন তাকে ছেড়ে দিতে পারবে না।"},{"book":"দ্বিতীয় বিবরণ","chapter":"22","verse":"30","text":"কোনও পুরুষ যেন তার বাবার স্ত্রীকে বিয়ে না করে; সে বাবার স্ত্রীর সঙ্গে শুয়ে তার বাবাকে যেন অসম্মান না করে।"}]}