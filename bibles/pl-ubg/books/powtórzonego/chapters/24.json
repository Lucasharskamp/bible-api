{"data":[{"book":"Powtórzonego","chapter":"24","verse":"1","text":"Jeśli mężczyzna poślubi kobietę i zostanie jej mężem, a potem zdarzy się, że nie znajdzie ona upodobania w jego oczach, gdyż znalazł u niej coś nieprzyzwoitego, wtedy wypisze jej list rozwodowy, wręczy go jej i odprawi ją ze swego domu."},{"book":"Powtórzonego","chapter":"24","verse":"2","text":"A gdy ona opuści jego dom, może wyjść za mąż za innego."},{"book":"Powtórzonego","chapter":"24","verse":"3","text":"A jeśli drugi mąż ją znienawidzi, wypisze jej list rozwodowy, wręczy go jej i odprawi ją ze swego domu, albo jeśli umrze ten drugi mąż, który pojął ją za żonę;"},{"book":"Powtórzonego","chapter":"24","verse":"4","text":"To ten pierwszy mąż, który ją odprawił, nie będzie mógł powtórnie pojąć jej za żonę, gdyż jest ona splugawiona; to bowiem jest obrzydliwością przed PANEM. Nie dopuszczaj do popełnienia takiego grzechu w ziemi, którą PAN, twój Bóg, daje ci w dziedzictwo."},{"book":"Powtórzonego","chapter":"24","verse":"5","text":"Mężczyzna, który niedawno się ożenił, nie pójdzie na wojnę ani nie będzie obciążony żadnym obowiązkiem pracy. Będzie wolny w swym domu przez jeden rok i będzie cieszyć się swoją żoną, którą pojął."},{"book":"Powtórzonego","chapter":"24","verse":"6","text":"Nikt nie weźmie w zastaw kamienia młyńskiego górnego ani dolnego, gdyż to brałby"},{"book":"Powtórzonego","chapter":"24","verse":"7","text":"Jeśli znajdzie się człowiek, który porwał kogoś ze swych braci, z synów Izraela, i handluje nim lub go sprzedał, to ten złodziej poniesie śmierć; tak usuniesz zło spośród siebie."},{"book":"Powtórzonego","chapter":"24","verse":"8","text":"Uważaj na plagę trądu, aby pilnie przestrzegać i czynić wszystko, czego was uczą kapłani Lewici. Dopilnujcie wypełnienia tego, co im nakazałem."},{"book":"Powtórzonego","chapter":"24","verse":"9","text":"Pamiętaj o tym, co PAN, twój Bóg, uczynił Miriam w drodze, gdy wyszliście z Egiptu."},{"book":"Powtórzonego","chapter":"24","verse":"10","text":"Gdy coś pożyczysz swemu bliźniemu, nie wchodź do jego domu, aby wziąć od niego zastaw."},{"book":"Powtórzonego","chapter":"24","verse":"11","text":"Będziesz stał na dworze, a człowiek, któremu pożyczyłeś, wyniesie do ciebie zastaw przed dom."},{"book":"Powtórzonego","chapter":"24","verse":"12","text":"A jeśli ten człowiek jest ubogi, nie położysz się spać z jego zastawem."},{"book":"Powtórzonego","chapter":"24","verse":"13","text":"Koniecznie zwrócisz mu zastaw o zachodzie słońca, żeby mógł spać w swojej odzieży i błogosławić cię. To zostanie ci poczytane za sprawiedliwość przed PANEM, twoim Bogiem."},{"book":"Powtórzonego","chapter":"24","verse":"14","text":"Nie wyrządzisz krzywdy ubogiemu i nędznemu najemnikowi spośród swoich braci lub obcych, którzy są w twojej ziemi, w obrębie twoich bram."},{"book":"Powtórzonego","chapter":"24","verse":"15","text":"Tego samego dnia dasz mu jego zapłatę, przed zachodem słońca. Jest bowiem ubogi i z tego się żywi; by nie wołał do PANA przeciwko tobie, a to obciążyło cię grzechem."},{"book":"Powtórzonego","chapter":"24","verse":"16","text":"Ojcowie nie poniosą śmierci za dzieci ani dzieci nie poniosą śmierci za ojców. Każdy za swój grzech poniesie śmierć."},{"book":"Powtórzonego","chapter":"24","verse":"17","text":"Nie naginaj sądu obcego ani sieroty i nie bierz w zastaw odzieży wdowy;"},{"book":"Powtórzonego","chapter":"24","verse":"18","text":"Ale pamiętaj, że byłeś niewolnikiem w Egipcie i że PAN, twój Bóg, wybawił cię stamtąd. Dlatego nakazuję ci, abyś to czynił."},{"book":"Powtórzonego","chapter":"24","verse":"19","text":"Gdy będziesz żął zboże na swoim polu i zapomnisz snopka na polu, to nie wracaj, aby go wziąć. Będzie to dla obcego, sieroty i wdowy, aby ci błogosławił PAN, twój Bóg, w każdym dziele twoich rąk."},{"book":"Powtórzonego","chapter":"24","verse":"20","text":"Gdy będziesz otrząsał swoje drzewo oliwne, nie przeglądaj drugi raz gałązek. Będzie to dla obcego, sieroty i wdowy."},{"book":"Powtórzonego","chapter":"24","verse":"21","text":"Gdy będziesz zbierał winogrona ze swojej winnicy, nie zbieraj pozostałych gron. Będzie to dla obcego, sieroty i wdowy."},{"book":"Powtórzonego","chapter":"24","verse":"22","text":"I pamiętaj, że byłeś niewolnikiem w ziemi Egiptu. Dlatego nakazuję ci, abyś to czynił."}]}