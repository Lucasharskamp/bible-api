{"data":[{"book":"زبور","chapter":"97","verse":"1","text":"رب بادشاہ ہے! زمین جشن منائے، ساحلی علاقے دُور دُور تک خوش ہوں۔"},{"book":"زبور","chapter":"97","verse":"2","text":"وہ بادلوں اور گہرے اندھیرے سے گھرا رہتا ہے، راستی اور انصاف اُس کے تخت کی بنیاد ہیں۔"},{"book":"زبور","chapter":"97","verse":"3","text":"آگ اُس کے آگے آگے بھڑک کر چاروں طرف اُس کے دشمنوں کو بھسم کر دیتی ہے۔"},{"book":"زبور","chapter":"97","verse":"4","text":"اُس کی کڑکتی بجلیوں نے دنیا کو روشن کر دیا تو زمین یہ دیکھ کر پیچ و تاب کھانے لگی۔"},{"book":"زبور","chapter":"97","verse":"5","text":"رب کے آگے آگے، ہاں پوری دنیا کے مالک کے آگے آگے پہاڑ موم کی طرح پگھل گئے۔"},{"book":"زبور","chapter":"97","verse":"6","text":"آسمانوں نے اُس کی راستی کا اعلان کیا، اور تمام قوموں نے اُس کا جلال دیکھا۔"},{"book":"زبور","chapter":"97","verse":"7","text":"تمام بُت پرست، ہاں سب جو بُتوں پر فخر کرتے ہیں شرمندہ ہوں۔ اے تمام معبودو، اُسے سجدہ کرو!"},{"book":"زبور","chapter":"97","verse":"8","text":"کوہِ صیون سن کر خوش ہوا۔ اے رب، تیرے فیصلوں کے باعث یہوداہ کی بیٹیاں97‏:8 یہوداہ کی بیٹیاں: ایک اَور ممکنہ ترجمہ: یہوداہ کی آبادیاں۔  باغ باغ ہوئیں۔"},{"book":"زبور","chapter":"97","verse":"9","text":"کیونکہ تُو اے رب، پوری دنیا پر سب سے اعلیٰ ہے، تُو تمام معبودوں سے سربلند ہے۔"},{"book":"زبور","chapter":"97","verse":"10","text":"تم جو رب سے محبت رکھتے ہو، بُرائی سے نفرت کرو! رب اپنے ایمان داروں کی جان کو محفوظ رکھتا ہے، وہ اُنہیں بےدینوں کے قبضے سے چھڑاتا ہے۔"},{"book":"زبور","chapter":"97","verse":"11","text":"راست باز کے لئے نور کا اور دل کے دیانت داروں کے لئے شادمانی کا بیج بویا گیا ہے۔"},{"book":"زبور","chapter":"97","verse":"12","text":"اے راست بازو، رب سے خوش ہو، اُس کے مُقدّس نام کی ستائش کرو۔"}]}