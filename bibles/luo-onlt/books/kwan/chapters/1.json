{"data":[{"book":"Kwan","chapter":"1","verse":"1","text":"Chiengʼ mokwongo mar dwe mar ariyo e higa mar ariyo Jehova Nyasaye nowuoyo gi Musa e Hemb Romo e Thim mar Sinai ka jo-Israel nosewuok Misri. Nowachone niya,"},{"book":"Kwan","chapter":"1","verse":"2","text":"“Kaw kwan dhout oganda mar jo-Israel duto kaluwore gi gwengegi kod anywolagi, kindiko nying joma chwo duto moro ka moro."},{"book":"Kwan","chapter":"1","verse":"3","text":"In kod Harun mondo ukwan jo-Israel kuketogi e migepegi, ma mago jo-higni piero ariyo kadhi nyime nyalo tiyo e lweny."},{"book":"Kwan","chapter":"1","verse":"4","text":"Kaw ngʼato achiel koa e dhoot ka dhoot, ka moro ka moro otelo ne jog-gi mondo okonyi kweno."},{"book":"Kwan","chapter":"1","verse":"5","text":"“Magi e nying joma chwo mabiro konyi kweno:"},{"book":"Kwan","chapter":"1","verse":"6","text":"koa kuom joka Simeon, kaw Shelumiel wuod Zurishadai;"},{"book":"Kwan","chapter":"1","verse":"7","text":"koa kuom joka Juda, kaw Nashon wuod Aminadab;"},{"book":"Kwan","chapter":"1","verse":"8","text":"koa kuom joka Isakar, kaw Nethanel wuod Zuar;"},{"book":"Kwan","chapter":"1","verse":"9","text":"koa kuom joka Zebulun, kaw Eliab wuod Helon."},{"book":"Kwan","chapter":"1","verse":"10","text":"Magi e joma chwo mane okaw koa kuom yawuot Josef:"},{"book":"Kwan","chapter":"1","verse":"11","text":"koa kuom joka Benjamin, kaw Abidan wuod Gideoni;"},{"book":"Kwan","chapter":"1","verse":"12","text":"koa kuom joka Dan, kaw Ahiezer wuod Amishadai;"},{"book":"Kwan","chapter":"1","verse":"13","text":"koa kuom joka Asher, kaw Pagiel wuod Okran;"},{"book":"Kwan","chapter":"1","verse":"14","text":"koa kuom joka Gad, kaw Eliasaf wuod Dewel;"},{"book":"Kwan","chapter":"1","verse":"15","text":"koa kuom joka Naftali, kaw Ahira wuod Enan.”"},{"book":"Kwan","chapter":"1","verse":"16","text":"Magi e joma chwo mane oyier koa e dhoudi, mane gin jotend dhoudigo. Gin ema ne gin jotend dhout Israel."},{"book":"Kwan","chapter":"1","verse":"17","text":"Musa gi Harun nokawo nying joma nomigi,"},{"book":"Kwan","chapter":"1","verse":"18","text":"kendo negiluongo jogwengʼno duto kanyakla e odiechiengʼ mokwongo mar dwe mar ariyo. Ji nonyiso nonro margi kaluwore gi gwengegi kod anywola mag-gi, kendo joma hikgi piero ariyo kadhi nyime nondik nying-gi, moro ka moro,"},{"book":"Kwan","chapter":"1","verse":"19","text":"mana kaka Jehova Nyasaye nochiko Musa. Kuom mano ma e kaka Musa nokwanogi e Thim mar Sinai."},{"book":"Kwan","chapter":"1","verse":"20","text":"Koa kuom nyikwa Reuben ma en wuowi makayo mar Israel:"},{"book":"Kwan","chapter":"1","verse":"21","text":"Kar romb joka Reuben ne gin ji alufu piero angʼwen gauchiel gi mia abich (46,500)."},{"book":"Kwan","chapter":"1","verse":"22","text":"Koa kuom nyikwa Simeon:"},{"book":"Kwan","chapter":"1","verse":"23","text":"Kar romb joka Simeon ne gin ji alufu piero abich gochiko gi mia adek (59,300)."},{"book":"Kwan","chapter":"1","verse":"24","text":"Koa kuom nyikwa Gad:"},{"book":"Kwan","chapter":"1","verse":"25","text":"Kar romb joka Gad ne gin ji alufu piero angʼwen gabich, mia auchiel gi piero abich (45,650)."},{"book":"Kwan","chapter":"1","verse":"26","text":"Koa kum nyikwa Juda:"},{"book":"Kwan","chapter":"1","verse":"27","text":"Kar romb joka Juda ne gin ji alufu piero abiriyo gangʼwen gi mia auchiel (74,600)."},{"book":"Kwan","chapter":"1","verse":"28","text":"Koa kuom nyikwa Isakar:"},{"book":"Kwan","chapter":"1","verse":"29","text":"Kar romb joka Isakar ne gin ji alufu piero abich gangʼwen gi mia angʼwen (54,400)."},{"book":"Kwan","chapter":"1","verse":"30","text":"Koa kuom nyikwa Zebulun:"},{"book":"Kwan","chapter":"1","verse":"31","text":"Kar romb joka Zebulun ne gin ji alufu piero abich gabiriyo gi mia angʼwen (57,400)."},{"book":"Kwan","chapter":"1","verse":"32","text":"Kuom yawuot Josef:"},{"book":"Kwan","chapter":"1","verse":"33","text":"Kar romb joka Efraim ne gin ji alufu piero angʼwen gi mia abich (40,500)."},{"book":"Kwan","chapter":"1","verse":"34","text":"Koa e dhood Manase:"},{"book":"Kwan","chapter":"1","verse":"35","text":"Kar romb joka Manase ne gin ji alufu piero adek gariyo gi mia ariyo (32,200)."},{"book":"Kwan","chapter":"1","verse":"36","text":"Koa kuom nyikwa Benjamin:"},{"book":"Kwan","chapter":"1","verse":"37","text":"Kar romb dhood Benjamin ne gin ji alufu piero adek gabich gi mia angʼwen (35,400)."},{"book":"Kwan","chapter":"1","verse":"38","text":"Koa kuom nyikwa Dan:"},{"book":"Kwan","chapter":"1","verse":"39","text":"Kar romb dhood Dan ne gin ji alufu piero auchiel gariyo gi mia abiriyo (62,700)."},{"book":"Kwan","chapter":"1","verse":"40","text":"Koa kuom nyikwa Asher:"},{"book":"Kwan","chapter":"1","verse":"41","text":"Kar romb dhood Asher ne gin ji alufu piero angʼwen gachiel gi mia abich (41,500)."},{"book":"Kwan","chapter":"1","verse":"42","text":"Koa kuom nyikwa Naftali:"},{"book":"Kwan","chapter":"1","verse":"43","text":"Kar romb dhood Naftali ne gin ji alufu piero abich gadek gi mia angʼwen (53,400)."},{"book":"Kwan","chapter":"1","verse":"44","text":"Magi e joma Musa gi Harun kod jotend Israel apar gariyo nokwano, ka moro ka moro ochungʼ ne anywolane."},{"book":"Kwan","chapter":"1","verse":"45","text":"Jo-Israel duto ma jo-higni piero ariyo kadhi nyime mane nyalo tiyo e lwenj Israel nokwan kaluwore gi anywolagi."},{"book":"Kwan","chapter":"1","verse":"46","text":"Kar rombgi ne gin ji alufu mia auchiel gadek mia abich gi piero abich (603,550)."},{"book":"Kwan","chapter":"1","verse":"47","text":"Anywola mar jo-Lawi, kata kamano, ne ok okwan gi joma moko."},{"book":"Kwan","chapter":"1","verse":"48","text":"Jehova Nyasaye nowacho ne Musa niya,"},{"book":"Kwan","chapter":"1","verse":"49","text":"“Kik ikwan dhood Lawi kata riwogi e kweno mar jo-Israel mamoko."},{"book":"Kwan","chapter":"1","verse":"50","text":"Kuom mano, yier jo-Lawi mondo obed jorit Hemb Romo mar Rapar kaachiel gi gik moko duto manie iye. Gin ema nyaka gitingʼ Hemb Romo gi gige; kendo girite maber ka gilwore kod hembegi koni gi koni."},{"book":"Kwan","chapter":"1","verse":"51","text":"Kamoro amora ma itero e Hema, jo-Lawi ema nyaka gole oko, kendo kamoro amora midhi gure Hema, jo-Lawi ema nyaka gure. Ngʼato angʼata mosudo machiegni kode nyaka negi."},{"book":"Kwan","chapter":"1","verse":"52","text":"Jo-Israel nyaka gur hembegi e migepe, ka ngʼato ka ngʼato nitiere kare owuon kaluwore gi rangʼiny moketi."},{"book":"Kwan","chapter":"1","verse":"53","text":"Jo-Lawi, kata kamano, nyaka gur hembegi e alwora mar Hemb Romo mar Rapar mondo omi mirimb Jehova Nyasaye kik lwar kuom oganda mar jo-Israel. Jo-Lawi nobed karito Hemb Romo mar Rapar.”"},{"book":"Kwan","chapter":"1","verse":"54","text":"Jo-Israel notimo gigi duto mana kaka Jehova Nyasaye nochiko Musa."}]}