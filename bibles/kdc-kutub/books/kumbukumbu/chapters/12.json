{"data":[{"book":"Kumbukumbu","chapter":"12","verse":"1","text":"“Gano gago malagizo na mafundizo gomulondigwa mugagoge goya mwiisi ayo Mndewa Imulungu, Imulungu wa wahenga zenu, iyowagwaa muisole, siku zose zonda mukale mwiisi ayo."},{"book":"Kumbukumbu","chapter":"12","verse":"2","text":"Nangeni kila hanhu iwanhu awo hoitambikila imilungu yao, kuvigongo vitali, kuvisugulu na hasi ya imibiki mibisi."},{"book":"Kumbukumbu","chapter":"12","verse":"3","text":"Bomoleni kila upango wao wa kulavila nhosa, na tuleni mibwe yao ing'alile na someni moto vinyago vao va Ashela na vikanheni vinyago viyagwe va imilungu yao, ili kuvisegesa vinhu avo viwotambikila."},{"book":"Kumbukumbu","chapter":"12","verse":"4","text":"“Vivija sikumumtambikile Mndewa Imulungu, Imulungu wenu kwa nzila ayo."},{"book":"Kumbukumbu","chapter":"12","verse":"5","text":"Lakini muchole hanhu Mndewa Imulungu, Imulungu wenu honda yasagule mna gamakabila gose, ili yeke twaga jake, na muchole kuko kumtambikila."},{"book":"Kumbukumbu","chapter":"12","verse":"6","text":"Ako mugale nhosa zenu za kusoma moto na nhosa ziyagwe, mafungu genu ga longo na sadaka, nhosa zenu za kuiduwila na nhosa zenu za kulonda wenyego na wana wa chaudele wa ng'ombe zenu na ng'hondolo zenu."},{"book":"Kumbukumbu","chapter":"12","verse":"7","text":"Ako moja kuulongozi wa Mndewa Imulungu, Imulungu wenu, na modeng'helela mweye na wanhu wa mng'anda zenu, kwa gose gamtendile ago ganogile gayawatendele Mndewa Imulungu, Imulungu wenu."},{"book":"Kumbukumbu","chapter":"12","verse":"8","text":"“Sikumutende kamba vitutenda sambi, kila munhu yatende kamba vija vimnogela heyo mwenyego,"},{"book":"Kumbukumbu","chapter":"12","verse":"9","text":"kwavija mung'hali hamunakwingila hanhu ha kubwihila na kuuhazi umugweleligwa na Mndewa Imulungu, Imulungu wenu."},{"book":"Kumbukumbu","chapter":"12","verse":"10","text":"Lakini vonda muloke lwanda lwa Yolidani na kukala mwiisi ayo iyowagwaa Mndewa Imulungu, Imulungu wenu iwe uhazi wenu, na heyo kowatenda mubwihile kulawa kwa iwanhu owehila ili mukale goya,"},{"book":"Kumbukumbu","chapter":"12","verse":"11","text":"avo hanhu aho Mndewa Imulungu, Imulungu wenu, honda yasagule kwika twaga jake, aho homulondigwa kugala kila kinhu kiniwalagize, nhosa zenu za kusoma moto na nhosa ziyagwe, mafungu genu ga longo na sadaka na nhosa zenu za kuiduwila zimuiduwile kwa Mndewa Imulungu."},{"book":"Kumbukumbu","chapter":"12","verse":"12","text":"Ako modeng'helela kuulongozi wa Mndewa Imulungu, Imulungu wenu, mweye hamoja na wanenu wa ikimbigalo na wa ikitwanzi na wasang'hanaji zenu wa ikimbigalo na wa ikitwanzi na Walawi iwokala hamoja na mweye kwavija hewo wabule isi ili yao wenyego wala uhazi."},{"book":"Kumbukumbu","chapter":"12","verse":"13","text":"Iteganyeni sikumulave nhosa zenu za kusoma moto, kila hanhu homulonda mweye,"},{"book":"Kumbukumbu","chapter":"12","verse":"14","text":"ila laveni nhosa zenu hanhu aho Mndewa Imulungu kohasagula mna gamakabila genu. Aho mulave nhosa zenu za kusoma moto, na aho mutende gose ganiwalagize."},{"book":"Kumbukumbu","chapter":"12","verse":"15","text":"“Lakini modaha kuchinja na kuja wanyama wenu hanhu hohose homukala kamba vimulonda, kamba kinhu kinogile kiyawagwelele Mndewa Imulungu, Imulungu wenu na kamba vonda yawatende mudahe. Wanhu wose, wang'alile na wafitile odaha kuja nyama azo kamba vimujaga nyama ya mhala na swala."},{"book":"Kumbukumbu","chapter":"12","verse":"16","text":"Lakini sikumuje damu ya iwanyama awo, ila muite hasi kamba mazi."},{"book":"Kumbukumbu","chapter":"12","verse":"17","text":"Sikumuvidile vinhu vino mmabuga genu, mafungu ga longo ga ndiya zenu hebu ga divai yenu hebu gamavuta genu hebu ga wana wa chaudele wa ng'ombe wenu hebu ga ng'hondolo wenu hebu ga nhosa zenu za kuiduwila hebu ga nhosa zenu za kulonda wenyego hebu ga sadaka zenu ziyagwe."},{"book":"Kumbukumbu","chapter":"12","verse":"18","text":"Lakini muvidile kuulongozi wa Mndewa Imulungu, Imulungu wenu, hanhu aho honda yahasagule Mndewa Imulungu, Imulungu wenu. Dieni vinhu avo mweye hamoja na wanenu wa ikimbigalo na wa ikitwanzi na wasang'hanaji zenu wa ikimbigalo na wa ikitwanzi na Walawi iwokala hamoja na mweye na mudeng'helele kuulongozi wa Mndewa Imulungu, Imulungu wenu kwa vinhu vinogile viyawatendele."},{"book":"Kumbukumbu","chapter":"12","verse":"19","text":"Vivija iteganyeni, sikumuwasemwe Walawi siku zose zonda mukale mwiisi yenu."},{"book":"Kumbukumbu","chapter":"12","verse":"20","text":"“Mndewa Imulungu, Imulungu wenu vonda yongeze isi yenu kamba viyawalongele, na mweye molonga, ‘Toja nyama,’ kwavija monogelwa kuja nyama, avo modaha kuja nyama kamba vimulonda."},{"book":"Kumbukumbu","chapter":"12","verse":"21","text":"Avo, kamba hanhu aho honda yahasagule Mndewa Imulungu, Imulungu wenu kwika twaga jake kutali, modaha kuchinja ng'ombe hebu ng'hondolo kamba viyawagwelele Mndewa Imulungu na kamba viniwalagize, modaha kuja nyama ayo mmabuga genu kamba vimulonda."},{"book":"Kumbukumbu","chapter":"12","verse":"22","text":"Moija nyama ayo kamba vimujaga mhala hebu swala. Munhu yoyose kodaha kuja yawe kang'ala hebu kafita."},{"book":"Kumbukumbu","chapter":"12","verse":"23","text":"Lakini iteganyeni sikumuje damu, kwavija damu awo ugima avo sikumuje nyama hamoja na ugima."},{"book":"Kumbukumbu","chapter":"12","verse":"24","text":"Sikumuje damu ayo, ila muite hasi kamba mazi."},{"book":"Kumbukumbu","chapter":"12","verse":"25","text":"Sikumuje damu, na mweye momweda na wanenu na ulelo wenu wose, kwavija motenda ganogile mgameso ga Mndewa Imulungu."},{"book":"Kumbukumbu","chapter":"12","verse":"26","text":"“Vinhu ving'ala vonda mulave nhosa na nhosa zenu za kuiduwila, visoleni na muvigale hanhu honda yahasagule Mndewa Imulungu."},{"book":"Kumbukumbu","chapter":"12","verse":"27","text":"Laveni nhosa za kusoma moto na nyama na damu muupango wa nhosa wa Mndewa Imulungu, Imulungu wenu, damu ya imnyama muite mdidako da uupango wa Mndewa Imulungu, Imulungu wenu, lakini inyama modaha kuija."},{"book":"Kumbukumbu","chapter":"12","verse":"28","text":"Iteganyeni mugagoge gago gose ganiwalagize ili mumwede mweye hamoja na wanenu na ulelo wenu wose siku zose, kwavija motenda ganogile mgameso ga Mndewa Imulungu, Imulungu wenu."},{"book":"Kumbukumbu","chapter":"12","verse":"29","text":"“Mndewa Imulungu, Imulungu wenu yahamambukiza kuwasegesa wanhu wa isi zili kuulongozi wenu, iwanhu awo omuchola kuisola isi yao, ili mweye mukale mwiisi yao,"},{"book":"Kumbukumbu","chapter":"12","verse":"30","text":"iteganyeni sikumwingile mumtego kwa kukweleleza gaja gawatendile hewo wamuwakomile. Sikumuigaze kulonda kujuwa mbuli ya imilungu yao na kulonga, ‘Vino hewo wakala oitambikila vilihi imilungu yao? Vivija na siye tuitambikile vivo’."},{"book":"Kumbukumbu","chapter":"12","verse":"31","text":"Sikumumtambikile kamba vivo Mndewa Imulungu, Imulungu wenu, kwavija kila kinhu kimgevuza Mndewa Imulungu, hewo waitendela imilungu yao, na vivija wawasoma moto wanao wa ikimbigalo na wa ikitwanzi ili kuitambikila imilungu yao."},{"book":"Kumbukumbu","chapter":"12","verse":"32","text":"“Sang'haneni kila kinhu kamba viniwalagize, sikumongeze kinhu hebu kuhunguza kinhu."}]}