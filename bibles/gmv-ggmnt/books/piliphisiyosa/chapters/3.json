{"data":[{"book":"Piliphisiyosa","chapter":"3","verse":"1","text":"Ta ishato hayssafe hara ta intena gizay Godan ufa7etite. Ha7ika zaarada izo ta intes xaafiko tana salethena. Intenaka go7ana."},{"book":"Piliphisiyosa","chapter":"3","verse":"2","text":"Heyta kana mala husikatizaytape iitta oothizaytapene asas meqethi menthiza asatape naagettite."},{"book":"Piliphisiyosa","chapter":"3","verse":"3","text":"Tumu qaxxaaretidaytine Xoossu woossizayti Yesus kiristoosan ceeqizaytine ashon ceeqetontayti ashonika ammanetonttayti nunako."},{"book":"Piliphisiyosa","chapter":"3","verse":"4","text":"Ta ceeqana koyko asho baggara ceeqana miishi taasika dees. Oonasika ashon ceeqiza miishi diza milatiko ta izape aadhayssi."},{"book":"Piliphisiyosa","chapter":"3","verse":"5","text":"Tani yelletida ossipuntha galas qaxxaristadis. Ta Isiraa7eele zerethine Biniyame kochafe yeletadis. Ibirawista gidon taka adda Ibiraweko. Woga baggara oychizadey diiko ta kase Perisawe."},{"book":"Piliphisiyosa","chapter":"3","verse":"6","text":"Muse wogas zili7etizayssa gidiko tra kase woossa keeththa goodizadeko. Woga naagon beetiza xiillotethi gidiko kase ta bolla issi wothoyka deena."},{"book":"Piliphisiyosa","chapter":"3","verse":"7","text":"Gido attin taas go7a gididayssa wursia kirisoosa gishshi gaada go7ay baynda miisha mala qoodadis."},{"book":"Piliphisiyosa","chapter":"3","verse":"8","text":"Hessafeka ta goda Yesus kiristoosa erope aadhizay haray aykoyka bayndayssa ta ammaniza gishshi wursiaka coo mela g o7ay baynda miisha mala qoodadis. Tani iza gishshi gaada wursiaka aggadis. Ta kiristoosa demmana gaada wursio miishaka wora wodhida iitta miisha mala qoodadis."},{"book":"Piliphisiyosa","chapter":"3","verse":"9","text":"Tani hessaththo oothiza gaasoy kase Muse wogan taas diza xiillotetha aggada ammanon beettiza Xoossa xiilloteth kiristoosan ammanada demmanasine ta izara issife deyansiko."},{"book":"Piliphisiyosa","chapter":"3","verse":"10","text":"Kiristoosane izi hayqi dendida dentha woliqa ta erana mala iza waayeka ta izara gishistana malane hayqonka ta iza milatana mala amottays."},{"book":"Piliphisiyosa","chapter":"3","verse":"11","text":"Hessaththoka ta hayqqa dendidape guye medhinas daanas koyayss."},{"book":"Piliphisiyosa","chapter":"3","verse":"12","text":"Ta hayssa wursia demmadis woykko hayssatho hanadis guusu gidena. Gido attin Yesus kiristoosay tana bees hisitidi taas giigissida woyto ekkanas minna wotha bolla dayss."},{"book":"Piliphisiyosa","chapter":"3","verse":"13","text":"T a ishato ta ha7i ta koyzayssaka oyikida mala qoodike. Gido attin ta issi miishi oothana. Tape guyera dizayssa agga aggada tape sinthan dizayssa oykanas zaradhayss."},{"book":"Piliphisiyosa","chapter":"3","verse":"14","text":"Xoossi tana Yesus kiristoosa baggara pude xeygida gishshi woyto gaka ekkanas elelayss."},{"book":"Piliphisiyosa","chapter":"3","verse":"15","text":"Hessa gishshi nuni ammanon minnidayti wurikka haniza yoo wursi hessafe xeellatho xeellanas besses. Issi issi dumma qofay intes diiko hessaka Xoossi intes qonccisana."},{"book":"Piliphisiyosa","chapter":"3","verse":"16","text":"Gidikoka nu ha7i gakki eridazan ane simeretos."},{"book":"Piliphisiyosa","chapter":"3","verse":"17","text":"Ta ishato ane inte ta haniza mala tana kaallitene harataraka issife deyite. Nu nuna intes lemuso hisiti bessida mala diza asata wozinan wothite."},{"book":"Piliphisiyosa","chapter":"3","verse":"18","text":"Gaasoyka hayssafe kase ta intes zaara zaara yootida mala ha7ika zaarada afunthara intes yootayss. Daroti kiristoosa masiqales morike gididi simeretettes."},{"book":"Piliphisiyosa","chapter":"3","verse":"19","text":"Istta wursieth dhayoko. Istta uloy istta Xoossuko. Isttas kawushatethay isttas bonchoko. Istta wozinay shempiday ha biitta duusankko."},{"book":"Piliphisiyosa","chapter":"3","verse":"20","text":"Nu derey gidiko salonkko. Heepe buro yaanayssa nuna ashida Goda Yesus kiristoosa yuusa laamotethan naagon doosu."},{"book":"Piliphisiyosa","chapter":"3","verse":"21","text":"Izika wursi bees haarisida woliqara kawushe gidida nu asatetha bonchetida ba asatetha milatissidi laamana."}]}