{"data":[{"book":"Ezekieri","chapter":"10","verse":"1","text":"Ndakatarisa, ndikaona chinhu chakafanana nechigaro choushe chesafire pamusoro pedenga raiva pamusoro pemisoro yamakerubhimi."},{"book":"Ezekieri","chapter":"10","verse":"2","text":"Jehovha akati kumurume uya akanga akapfeka mucheka wakaisvonaka, “Enda pakati pamavhiri ari munyasi mamakerubhi. Uzadze maoko ako namazimbe anopisa anobva pamakerubhi ugoaparadzira pamusoro peguta.” Iye akapinda ini ndakatarira."},{"book":"Ezekieri","chapter":"10","verse":"3","text":"Zvino makerubhi akanga akamira parutivi rwezasi kwetemberi murume paakapinda, uye gore rakazadza ruvazhe rwomukati."},{"book":"Ezekieri","chapter":"10","verse":"4","text":"Ipapo kubwinya kwaJehovha kwakakwira pamusoro pamakerubhi kukaswedera kuchikumbaridzo chetemberi. Gore rakazadza temberi, uye ruvazhe rukazadzwa nokupenya kwokubwinya kwaJehovha."},{"book":"Ezekieri","chapter":"10","verse":"5","text":"Mubvumo wamapapiro amakerubhi wainzwika kusvikira kuruvazhe rwokunze, senzwi raMwari Wamasimba Ose kana achitaura."},{"book":"Ezekieri","chapter":"10","verse":"6","text":"Jehovha akati arayira murume akanga akapfeka mucheka wakaisvonaka, achiti, “Tora moto pakati pamavhiri, kubva pamakerubhi,” murume akapinda mukati akamira parutivi rwevhiri."},{"book":"Ezekieri","chapter":"10","verse":"7","text":"Ipapo rimwe ramakerubhi rakatambanudzira ruoko rwaro kumoto wakanga uri pakati pawo. Akatora mumwe moto ndokuuisa mumaoko omurume akanga akapfeka mucheka wakaisvonaka, iye ndokuutora ndokuenda nawo panze."},{"book":"Ezekieri","chapter":"10","verse":"8","text":"(Pasi pamapapiro amakerubhi paionekwa chinhu chainge maoko omunhu.)"},{"book":"Ezekieri","chapter":"10","verse":"9","text":"Ndakatarisa, ndikaona parutivi rwamakerubhi mavhiri mana, rimwe vhiri parutivi rwekerubhi rimwe nerimwe, mavhiri acho aivaima kunge ibwe rekrisorite."},{"book":"Ezekieri","chapter":"10","verse":"10","text":"Pakuonekwa kwawo, mana acho akanga akafanana; rimwe nerimwe rakanga rakaita sevhiri riri mukati merimwe vhiri."},{"book":"Ezekieri","chapter":"10","verse":"11","text":"Paaifamba aigona kuenda neimwe yenzira ina kwakanga kwakatarisa makerubhi; mavhiri haana kutsauka pakufamba kwaiita makerubhi. Makerubhi akaenda munzira ipi zvayo kwakanga kwakatarira musoro, asingatsauki pakufamba kwawo."},{"book":"Ezekieri","chapter":"10","verse":"12","text":"Miviri yawo yose, pamwe chete nemisana yawo, maoko awo namapapiro awo, zvakanga zvakazara nameso, zvakanga zvakadarowo namavhiri awo ari mana."},{"book":"Ezekieri","chapter":"10","verse":"13","text":"Ndakanzwa mavhiri achitumidzwa zita rokuti “mavhiri okumonereka.”"},{"book":"Ezekieri","chapter":"10","verse":"14","text":"Kerubhi rimwe nerimwe rakanga rine zviso zvina: Chimwe chiso chakanga chiri chekerubhi, chechipiri chakanga chiri chiso chomunhu, chiso chechitatu chakanga chiri cheshumba, chiso chechina chakanga chiri chegondo."},{"book":"Ezekieri","chapter":"10","verse":"15","text":"Ipapo makerubhi akabhururuka achikwira kumusoro. Izvi ndizvo zvisikwa zvipenyu zvandakaona ndiri paRwizi rweKebhari."},{"book":"Ezekieri","chapter":"10","verse":"16","text":"Makerubhi aiti ofamba, mavhiri aiva parutivi rwawo ofambawo; makerubhi aiti akatambanudza mapapiro awo kuti abhururuke kubva pasi, mavhiri akanga asingabvi parutivi rwawo."},{"book":"Ezekieri","chapter":"10","verse":"17","text":"Kana makerubhi akamira, iwo aimirawo; uye makerubhi akabhururuka, iwo aisimuka pamwe chete nawo, nokuti mweya wezvisikwa zvipenyu wakanga uri maari."},{"book":"Ezekieri","chapter":"10","verse":"18","text":"Ipapo kubwinya kwaJehovha kwakabva pamusoro pechikumbaridzo chetemberi kukamira pamusoro pamakerubhi."},{"book":"Ezekieri","chapter":"10","verse":"19","text":"Ndichakatarisa izvi, makerubhi akatambanudza mapapiro awo ndokubhururuka kubva pasi, uye paaienda, mavhiri aiendawo nawo. Akandomira pamukova wesuo rokumabvazuva kweimba yaJehovha, uye kubwinya kwaMwari waIsraeri kwakanga kuri pamusoro pawo."},{"book":"Ezekieri","chapter":"10","verse":"20","text":"Izvi ndizvo zvisikwa zvipenyu zvandakanga ndaona pasi paMwari waIsraeri paRwizi rweKebhari, uye ndikaziva kuti akanga ari makerubhi."},{"book":"Ezekieri","chapter":"10","verse":"21","text":"Rimwe nerimwe rakanga rine zviso zvina namapapiro mana, uye pasi pamapapiro awo pakanga pane zvairatidzika samaoko omunhu."},{"book":"Ezekieri","chapter":"10","verse":"22","text":"Zviso zvawo zvakanga zvichiratidzika sezviya zvandakanga ndamboona paRwizi rweKebhari. Chimwe nechimwe chaifamba chakananga mberi."}]}