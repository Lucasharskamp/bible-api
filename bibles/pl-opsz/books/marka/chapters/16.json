{"data":[{"book":"Marka","chapter":"16","verse":"1","text":"Gdy skończył się szabat, Maria z Magdali wraz z Salome i Marią—matką Jakuba, zakupiły wonne zioła, pragnąc namaścić nimi ciało Jezusa."},{"book":"Marka","chapter":"16","verse":"2","text":"Wczesnym rankiem, gdy tylko wzeszło słońce, udały się do grobu."},{"book":"Marka","chapter":"16","verse":"3","text":"Po drodze zastanawiały się, jak sobie poradzą z głazem zamykającym wejście."},{"book":"Marka","chapter":"16","verse":"4","text":"Gdy jednak przybyły na miejsce, zauważyły, że potężny kamień został przesunięty i wejście do grobu jest otwarte."},{"book":"Marka","chapter":"16","verse":"5","text":"Weszły więc do środka i ujrzały młodzieńca w białej szacie, siedzącego po prawej stronie. A ponieważ bardzo się przestraszyły,"},{"book":"Marka","chapter":"16","verse":"6","text":"rzekł on do nich:"},{"book":"Marka","chapter":"16","verse":"7","text":"Idźcie teraz i powiedzcie Piotrowi oraz pozostałym uczniom: „Jezus oczekuje was w Galilei i tam właśnie was spotka, tak jak zapowiedział przed śmiercią”."},{"book":"Marka","chapter":"16","verse":"8","text":"Drżąc ze strachu, kobiety uciekły od grobu i w oszołomieniu nikomu nie powiedziały ani słowa."},{"book":"Marka","chapter":"16","verse":"9","text":"Zmartwychwstały Jezus po raz pierwszy ukazał się w niedzielę rano. Najpierw ujrzała Go Maria z Magdali—ta sama, z której wypędził siedem demonów."},{"book":"Marka","chapter":"16","verse":"10","text":"Odnalazła zapłakanych, pogrążonych w smutku uczniów"},{"book":"Marka","chapter":"16","verse":"11","text":"i powiedziała im, że widziała Jezusa i że On żyje. Oni jednak nie uwierzyli jej."},{"book":"Marka","chapter":"16","verse":"12","text":"Tego samego dnia Jezus ukazał się także dwóm innym uczniom, będącym w drodze. Z początku nie poznali Go, gdyż zmienił swój wygląd."},{"book":"Marka","chapter":"16","verse":"13","text":"Gdy jednak zrozumieli, kim jest, wrócili, aby powiadomić o tym pozostałych. Nadal jednak nikt nie chciał w to uwierzyć."},{"book":"Marka","chapter":"16","verse":"14","text":"Następnie Jezus ukazał się jedenastu uczniom, gdy razem jedli posiłek, i wypominał im ich niewiarę oraz upór, bo nie chcieli uwierzyć świadkom Jego zmartwychwstania."},{"book":"Marka","chapter":"16","verse":"15","text":"Potem rzekł do nich:"},{"book":"Marka","chapter":"16","verse":"16","text":"Ci, którzy uwierzą i dadzą się ochrzcić, zostaną zbawieni, a ci, którzy nie uwierzą, będą potępieni."},{"book":"Marka","chapter":"16","verse":"17","text":"Wierzący, mocą mojego autorytetu, będą wypędzać demony i mówić nowymi językami."},{"book":"Marka","chapter":"16","verse":"18","text":"Będą nawet mogli brać do rąk węże, a jeśli wypiją coś trującego, nic im się nie stanie. Będą też mogli uzdrawiać chorych, kładąc na nich ręce."},{"book":"Marka","chapter":"16","verse":"19","text":"Gdy Jezus skończył z nimi rozmawiać, został wzięty do nieba i zasiadł po prawej stronie Boga."},{"book":"Marka","chapter":"16","verse":"20","text":"Uczniowie zaś wyruszyli, by wszędzie głosić dobrą nowinę. A Pan współdziałał z nimi i poprzez cuda potwierdzał, że to, co mówią, jest prawdą."}]}