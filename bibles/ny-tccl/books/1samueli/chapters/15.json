{"data":[{"book":"1 Samueli","chapter":"15","verse":"1","text":"Samueli anawuza Sauli kuti, “Yehova anandituma ine kuti ndikudzozeni kukhala mfumu ya anthu ake, Aisraeli. Tsopano imvani zimene Yehova akunena."},{"book":"1 Samueli","chapter":"15","verse":"2","text":"Yehova Wamphamvuzonse akuti, ‘Ine ndidzalanga Aamaleki chifukwa cha zimene anawachita Aisraeli. Paja iwo analimbana ndi Aisraeli pa njira pamene Aisraeliwo ankachoka ku Igupto."},{"book":"1 Samueli","chapter":"15","verse":"3","text":"Tsopano pita kathire nkhondo Aamaleki ndi kuwononga kwathunthu zinthu zonse zimene ali nazo. Musakasiyeko munthu ndi mmodzi yemwe. Mukaphe amuna ndi akazi, ana ndi makanda, ngʼombe ndi nkhosa, ngamira ndi abulu.’ ”"},{"book":"1 Samueli","chapter":"15","verse":"4","text":"Kotero Sauli anayitana ankhondo ake nawawerenga ku Telaimu. Ankhondo oyenda pansi analipo 200,000 ndipo mwa iwowa 10,000 anali a fuko la Yuda."},{"book":"1 Samueli","chapter":"15","verse":"5","text":"Sauli anapita ku mzinda wa Aamaleki nawubisalira mʼkhwawa."},{"book":"1 Samueli","chapter":"15","verse":"6","text":"Tsono Sauli anawuza Akeni kuti, “Samukani, muchoke pakati pa Aamaleki kuti ine ndisakuwonongeni pamodzi ndi iwo pakuti inu munaonetsa kukoma mtima kwa Aisraeli onse pamene ankatuluka mʼdziko la Igupto,” Choncho Akeni anachoka pakati pa Aamaleki."},{"book":"1 Samueli","chapter":"15","verse":"7","text":"Tsono Sauli anakantha Aamaleki kuchokera ku Havila mpaka ku Suri, kummawa kwa Igupto."},{"book":"1 Samueli","chapter":"15","verse":"8","text":"Sauli anatenga Agagi mfumu ya Aamaleki, koma anthu ake onse anawapha ndi lupanga."},{"book":"1 Samueli","chapter":"15","verse":"9","text":"Koma Sauli ndi ankhondo ake sanaphe Agagi, sanaphenso nkhosa ndi ngʼombe zabwino ngakhalenso ana angʼombe ndi ana ankhosa onenepa. Chilichonse chimene chinali chabwino sanachiphe. Koma zonse zimene zinali zoyipa ndi zachabechabe anaziwononga."},{"book":"1 Samueli","chapter":"15","verse":"10","text":"Kenaka Yehova anawuza Samueli kuti,"},{"book":"1 Samueli","chapter":"15","verse":"11","text":"“Ine ndikumva chisoni chifukwa ndinayika Sauli kukhala mfumu. Wabwerera mʼmbuyo, waleka kunditsata ndipo sanamvere malangizo anga.” Samueli anapsa mtima, ndipo analira kwa Yehova usiku wonse."},{"book":"1 Samueli","chapter":"15","verse":"12","text":"Samueli anadzuka mmamawa ndipo anapita kukakumana ndi Sauli. Koma anthu anamuwuza kuti, “Sauli anabwera ku Karimeli, ndipo kumeneko wadziyimikira mwala wachikumbutso cha iye mwini. Tsopano wachokako ndipo wapita ku Giligala.”"},{"book":"1 Samueli","chapter":"15","verse":"13","text":"Samueli atamupeza Sauli, Sauliyo anati kwa Samueli, “Yehova akudalitseni! Ndachita zonse zimene Yehova analamula.”"},{"book":"1 Samueli","chapter":"15","verse":"14","text":"Koma Samueli anati, “Nanga bwanji ndikumva kulira kwa nkhosa ndi ngʼombe?”"},{"book":"1 Samueli","chapter":"15","verse":"15","text":"Sauli anayankha, “Zimenezi Asilikali azitenga kuchokera kwa Aamaleki. Iwo anasungako nkhosa ndi ngʼombe zabwino kuti akapereke nsembe kwa Yehova Mulungu wanu, koma zina zonse anaziwononga.”"},{"book":"1 Samueli","chapter":"15","verse":"16","text":"Koma Samueli anati kwa Sauli, “Khala chete! Ima ndikuwuze zimene Yehova wandiwuza usiku wathawu.”"},{"book":"1 Samueli","chapter":"15","verse":"17","text":"Apo Samueli anati, “Munali wamngʼono pa maso pa anthu, koma tsopano mwasanduka mtsogoleri wa mafuko a Israeli. Yehova anakudzozani kuti mukhale mfumu yolamulira Aisraeli."},{"book":"1 Samueli","chapter":"15","verse":"18","text":"Ndipo Yehova anakutumani kuti, ‘Pitani mukawononge kwathunthu Aamaleki, anthu oyipa aja. Mukachite nawo nkhondo mpaka kuwatheratu.’"},{"book":"1 Samueli","chapter":"15","verse":"19","text":"Chifukwa chiyani simunamvere mawu a Yehova? Chifukwa chiyani munathamangira zofunkha ndi kuchita choyipira Yehova?”"},{"book":"1 Samueli","chapter":"15","verse":"20","text":"Koma Saulo anawuza Samueli kuti, “Ine ndinamveradi mawu a Yehova. Ndinapita kukachita zimene Yehova anandituma. Ndinabwera naye Agagi, mfumu ya Amaleki, koma Aamaleki ena onse anaphedwa."},{"book":"1 Samueli","chapter":"15","verse":"21","text":"Koma pa zofunkhazo anthu anatengapo nkhosa, ngʼombe ndi zabwino zina zoyenera kuwonongedwa kuti akapereke ngati nsembe kwa Yehova Mulungu wanu ku Giligala.”"},{"book":"1 Samueli","chapter":"15","verse":"22","text":"Koma Samueli anayankha kuti,"},{"book":"1 Samueli","chapter":"15","verse":"23","text":"Pakuti kuwukira kuli ngati tchimo lowombeza,"},{"book":"1 Samueli","chapter":"15","verse":"24","text":"Tsono Sauli anati kwa Samueli, “Ine ndachimwa. Ndaphwanya malamulo a Yehova ndiponso malangizo anu. Ndinkaopa anthu ndipo ndinawamvera."},{"book":"1 Samueli","chapter":"15","verse":"25","text":"Tsopano ndikukupemphani, khululukireni tchimo langa ndipo mubwerere nane kuti ndikapembedze Yehova.”"},{"book":"1 Samueli","chapter":"15","verse":"26","text":"Koma Samueli anawuza Sauli kuti, “Ine sindibwerera nawe. Inu mwakana mawu a Yehova. Choncho Iyenso wakukanani kuti musakhale mfumu yolamulira Aisraeli.”"},{"book":"1 Samueli","chapter":"15","verse":"27","text":"Samueli akutembenuka kuti azipita, Sauli anagwira mpendero wa mkanjo wake, ndipo unangʼambika."},{"book":"1 Samueli","chapter":"15","verse":"28","text":"Samueli anati kwa iye, “Yehova wangʼamba ufumu wanu kuchoka kwa inu, ndipo waupereka kwa mnzanu woposa inu."},{"book":"1 Samueli","chapter":"15","verse":"29","text":"Mulungu wa ulemerero wa Israeli sanama kapena kusintha maganizo ake; pakuti iye si munthu, kuti asinthe maganizo ake.”"},{"book":"1 Samueli","chapter":"15","verse":"30","text":"Sauli anati, “Ine ndachimwa. Komabe, chonde mundilemekeze pamaso pa akuluakulu, anthu anga, ndiponso pamaso pa Israeli. Mubwerere nane kuti ndikapembedze Yehova Mulungu wanu.”"},{"book":"1 Samueli","chapter":"15","verse":"31","text":"Pamenepo Samueli anabwerera ndi Sauli, ndipo Sauli anapembedza Yehova."},{"book":"1 Samueli","chapter":"15","verse":"32","text":"Kenaka Samueli anati, “Bwera nayeni kuno Agagi, mfumu ya Amaleki ija.”"},{"book":"1 Samueli","chapter":"15","verse":"33","text":"Koma Samueli anati,"},{"book":"1 Samueli","chapter":"15","verse":"34","text":"Ndipo Samueli anapita ku Rama, koma Sauli anapita ku mudzi kwawo ku Gibeya wa Sauli."},{"book":"1 Samueli","chapter":"15","verse":"35","text":"Samueli sanamuonenso Sauli mpaka imfa yake ngakhale kuti ankamulira Sauliyo. Yehova anamva chisoni kuti anasankha Sauli kuti akhale mfumu ya Israeli."}]}