{"data":[{"book":"2 Mbiri","chapter":"27","verse":"1","text":"Yotamu anakhala mfumu ali ndi zaka 25 ndipo analamulira mu Yerusalemu kwa zaka 16. Dzina la amayi ake linali Yerusa mwana wa Zadoki."},{"book":"2 Mbiri","chapter":"27","verse":"2","text":"Iye anachita zolungama pamaso pa Yehova, monga anachitira Uziya abambo ake, kupatula kuti iyeyo sanalowe mʼNyumba ya Yehova. Komabe anthu anapitirira kuchita zoyipa."},{"book":"2 Mbiri","chapter":"27","verse":"3","text":"Yotamu anamanganso chipata chakumtunda cha Nyumba ya Yehova ndipo anagwira ntchito yayikulu yomanga khoma la ku phiri la Ofeli."},{"book":"2 Mbiri","chapter":"27","verse":"4","text":"Iye anamanga mizinda mʼmapiri a ku Yuda ndipo anamanganso malinga ndi nsanja mʼmadera a ku nkhalango."},{"book":"2 Mbiri","chapter":"27","verse":"5","text":"Yotamu anachita nkhondo ndi mfumu ya Aamoni ndipo anawagonjetsa. Chaka chimenecho Aamoni anapereka makilogalamu 3,400, matani 1,000 a tirigu ndiponso matani 1,000 a barele. Aamoni anabweretsa zinthu zomwezi chaka chachiwiri ndi chachitatu."},{"book":"2 Mbiri","chapter":"27","verse":"6","text":"Yotamu anakula mphamvu chifukwa anayenda molungama pamaso pa Yehova Mulungu wake."},{"book":"2 Mbiri","chapter":"27","verse":"7","text":"Zina ndi zina zokhudza ulamuliro wa Yotamu, kuphatikizapo nkhondo zake zonse ndi zinthu zina zimene anachita, zinalembedwa mʼbuku la mafumu a Israeli ndi Yuda."},{"book":"2 Mbiri","chapter":"27","verse":"8","text":"Iye anakhala mfumu ali ndi zaka 25 ndipo analamulira mu Yerusalemu kwa zaka 16."},{"book":"2 Mbiri","chapter":"27","verse":"9","text":"Yotamu anamwalira ndipo anayikidwa mʼmanda mu Mzinda wa Davide. Ndipo Ahazi mwana wake analowa ufumu mʼmalo mwake."}]}