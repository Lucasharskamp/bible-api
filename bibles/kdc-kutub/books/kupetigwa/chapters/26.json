{"data":[{"book":"Kupetigwa","chapter":"26","verse":"1","text":"Vigabitile gago Mndewa Imulungu kamulongela Musa na Eleazali mwanage Haluni imulava nhosa,"},{"book":"Kupetigwa","chapter":"26","verse":"2","text":"“Wapeteni Waizilaeli wose kila munhu kamba viyeli mna dikabila jake. Wapeteni wambigalo wose kusongela weli na miyaka malongo mabili na kugendelela awo odaha kuchola kuing'hondo.”"},{"book":"Kupetigwa","chapter":"26","verse":"3","text":"Musa na imulava nhosa Eleazali walonga na iwanhu kudibawe da Moabu, behi na lwanda lwa Yolidani, ukalile oilola na buga da Yeliko dikalile umwambu wa ulwanda, wawalongela,"},{"book":"Kupetigwa","chapter":"26","verse":"4","text":"“Wapeteni iwanhu kusongela waja weli na miyaka malongo mabili na kugendelela, kamba Mndewa Imulungu viyamulagize Musa.” Iwanhu wose kwa wose walawile Misili wakala wano."},{"book":"Kupetigwa","chapter":"26","verse":"5","text":"Mdikabila da Lubeni chaudele wa Yakobo zilawa ng'holo zino."},{"book":"Kupetigwa","chapter":"26","verse":"6","text":"kubitila Hesiloni lulawa lukolo lwa Wahesiloni,"},{"book":"Kupetigwa","chapter":"26","verse":"7","text":"Iwambigalo wose kwa wose wapetigwe kulawa mzing'holo za kabila da Lubeni wakala elufu alobaini na ndatu na magana saba na selasini (43,730)."},{"book":"Kupetigwa","chapter":"26","verse":"8","text":"Mwanage Palu kakala Eliabu,"},{"book":"Kupetigwa","chapter":"26","verse":"9","text":"na wanage Eliabu wakala Nemueli na Datani na Abilamu, awo iwabili Datani na Abilamu wakala wasaguligwe mna umting'hano lakini wamuleka Musa na Haluni na wailumba na iwanhu wamkweleleze Kola, viwamulemile Mndewa Imulungu."},{"book":"Kupetigwa","chapter":"26","verse":"10","text":"Isi igubuka na iwameza, wafa hamoja na Kola na iwanhu wamkweleleze, moto viuwalukuze wanhu magana mabili na malongo matano, acho kiwa kinhu cha kuwazuma iwanhu."},{"book":"Kupetigwa","chapter":"26","verse":"11","text":"Lakini wanhu wa ulelo wa Kola hawakomigwe wose."},{"book":"Kupetigwa","chapter":"26","verse":"12","text":"Mdikabila da Simeoni zilawa ng'holo zino."},{"book":"Kupetigwa","chapter":"26","verse":"13","text":"kubitila Zela lulawa lukolo lwa Wazela,"},{"book":"Kupetigwa","chapter":"26","verse":"14","text":"Iwambigalo wose kwa wose wapetigwe kulawa mzing'holo za kabila da Simeoni wakala elufu ishilini na mbili na magana mbili (22,200)."},{"book":"Kupetigwa","chapter":"26","verse":"15","text":"Mdikabila da Gadi zilawa ng'holo zino."},{"book":"Kupetigwa","chapter":"26","verse":"16","text":"kubitila Ozini lulawa lukolo lwa Waozini,"},{"book":"Kupetigwa","chapter":"26","verse":"17","text":"kubitila Alodi lulawa lukolo lwa Waalodi,"},{"book":"Kupetigwa","chapter":"26","verse":"18","text":"Iwambigalo wose kwa wose wapetigwe kulawa mzing'holo za kabila da Gadi wakala elufu alobaini na magana tano (40,500)."},{"book":"Kupetigwa","chapter":"26","verse":"19","text":"Wanage Yuda wakala Eli na Onani. Awo wafila mwiisi ya Kanaani."},{"book":"Kupetigwa","chapter":"26","verse":"20","text":"Mdikabila da Yuda zilawa ng'holo zino."},{"book":"Kupetigwa","chapter":"26","verse":"21","text":"Wanage Pelesi wakala Hesiloni na Hamuli."},{"book":"Kupetigwa","chapter":"26","verse":"22","text":"Iwambigalo wose kwa wose wapetigwe kulawa mzing'holo za kabila da Yuda wakala elufu sabini na sita na magana tano (76,500)."},{"book":"Kupetigwa","chapter":"26","verse":"23","text":"Mdikabila da Isakali zilawa ng'holo zino."},{"book":"Kupetigwa","chapter":"26","verse":"24","text":"kubitila Yashubu lulawa lukolo lwa Wayashubu,"},{"book":"Kupetigwa","chapter":"26","verse":"25","text":"Iwambigalo wose kwa wose wapetigwe kulawa mzing'holo za kabila da Isakali wakala elufu sitini na nne na magana ndatu (64,300)."},{"book":"Kupetigwa","chapter":"26","verse":"26","text":"Mdikabila da Zabuloni zilawa ng'holo zino."},{"book":"Kupetigwa","chapter":"26","verse":"27","text":"Iwambigalo wose kwa wose wapetigwe kulawa mzing'holo za kabila da Zebuloni wakala elufu sitini na magana tano (60,500)."},{"book":"Kupetigwa","chapter":"26","verse":"28","text":"Kulawa Yusufu tatao Manase na Efulaimu galawa makabila mabili, kabila da Manase na kabila da Efulaimu."},{"book":"Kupetigwa","chapter":"26","verse":"29","text":"Mdikabila da Manase zilawa ng'holo zino."},{"book":"Kupetigwa","chapter":"26","verse":"30","text":"wanage Gileadi wakala Yezeli na Heleki,"},{"book":"Kupetigwa","chapter":"26","verse":"31","text":"kubitila Asilieli lulawa lukolo lwa Waasilieli,"},{"book":"Kupetigwa","chapter":"26","verse":"32","text":"kubitila Shemida lulawa lukolo lwa Washemida,"},{"book":"Kupetigwa","chapter":"26","verse":"33","text":"Selofehadi mwanage Hefeli halelile wana wa kimbigalo, ila kalela wana wa kitwanzi waiyeka, matwaga gao gakala Mala na Nuhu na Hogila na Milika na Tiliza."},{"book":"Kupetigwa","chapter":"26","verse":"34","text":"Iwambigalo wose kwa wose wapetigwe kulawa mzing'holo za kabila da Manase wakala elufu hamsini na mbili na magana saba (52,700)."},{"book":"Kupetigwa","chapter":"26","verse":"35","text":"Mdikabila da Efulaimu zilawa ng'holo zino."},{"book":"Kupetigwa","chapter":"26","verse":"36","text":"Mwanage Shutela kakala Elani,"},{"book":"Kupetigwa","chapter":"26","verse":"37","text":"Iwambigalo wose kwa wose wapetigwe kulawa mzing'holo za kabila da Efulaimu wakala elufu selasini na mbili na magana tano (32,500). Kabila zose azo mbili zilawa kwa Yusufu."},{"book":"Kupetigwa","chapter":"26","verse":"38","text":"Mdikabila da Benjamini zilawa ng'holo zino."},{"book":"Kupetigwa","chapter":"26","verse":"39","text":"kubitila Shufamu lulawa lukolo lwa Washufamu,"},{"book":"Kupetigwa","chapter":"26","verse":"40","text":"Wanage Bela wakala Alidi na Naamani."},{"book":"Kupetigwa","chapter":"26","verse":"41","text":"Iwambigalo wose kwa wose wapetigwe kulawa mzing'holo za kabila da Benjamini wakala elufu alobaini na tano na magana sita (45,600)."},{"book":"Kupetigwa","chapter":"26","verse":"42","text":"Mdikabila da Dani lulawa lukolo luno."},{"book":"Kupetigwa","chapter":"26","verse":"43","text":"Iwambigalo wose kwa wose wapetigwe kulawa mzing'holo za kabila da Dani wakala elufu sitini na nne na magana nne (64,400)."},{"book":"Kupetigwa","chapter":"26","verse":"44","text":"Mdikabila da Asheli zilawa ng'holo zino."},{"book":"Kupetigwa","chapter":"26","verse":"45","text":"Wanage Belia wakala Hebeli na Malikieli."},{"book":"Kupetigwa","chapter":"26","verse":"46","text":"Asheli kakala na mndele yakemigwe Sela."},{"book":"Kupetigwa","chapter":"26","verse":"47","text":"Iwambigalo wose kwa wose wapetigwe kulawa mzing'holo za kabila da Asheli wakala elufu hamsini na ndatu na magana nne (53,400)."},{"book":"Kupetigwa","chapter":"26","verse":"48","text":"Mdikabila da Nafutali zilawa ng'holo zino."},{"book":"Kupetigwa","chapter":"26","verse":"49","text":"kubitila Yeseli lulawa lukolo lwa Wayeseli,"},{"book":"Kupetigwa","chapter":"26","verse":"50","text":"Iwambigalo wose kwa wose wapetigwe kulawa mzing'holo za kabila da Nafutali wakala elufu alobaini na tano na magana nne (45,400)."},{"book":"Kupetigwa","chapter":"26","verse":"51","text":"Waizilaeli wose kwa wose viwapetigwe wakala laki sita na elufu imoja na magana saba na selasini (601,730)."},{"book":"Kupetigwa","chapter":"26","verse":"52","text":"Abaho Mndewa Imulungu kamulongela Musa,"},{"book":"Kupetigwa","chapter":"26","verse":"53","text":"“Wanhu wa makabila gano gose uwagwelele isi ayo kamba uhazi wao, kamba viwapetigwe kwa matwaga gao."},{"book":"Kupetigwa","chapter":"26","verse":"54","text":"Kabila dili na wanhu wengi wagweleligwe uhazi mkulu na kabila dili na wanhu wadodo wagweleligwe uhazi mdodo. Kila kabila digweleligwe uhazi wake kamba iwanhu viweli."},{"book":"Kupetigwa","chapter":"26","verse":"55","text":"Vivija isi ayo igoligwe kwa kubwanha simbi. Kila kabila digweleligwe isi ayo kamba matwaga ga wahenga zao vigeli."},{"book":"Kupetigwa","chapter":"26","verse":"56","text":"Uhazi wa kila kabila ugoligwe kwa kubwanha simbi, kila kabila digweleligwe kamba vidili kulu hebu vidili dodo.”"},{"book":"Kupetigwa","chapter":"26","verse":"57","text":"Mdikabila da Lawi zilawa ng'holo zino."},{"book":"Kupetigwa","chapter":"26","verse":"58","text":"Vivija ng'holo zino zilawa mdikabila da Lawi, Walibini na Wahebuloni na Wamahili na Wamushi na Wakola. Kohati kakala tata wa Amulamu."},{"book":"Kupetigwa","chapter":"26","verse":"59","text":"Mwehe wa Amulamu twaga jake kakemigwa Yokebedi biti Lawi, kalelekela ako Misili. Mtwanzi ayo kamulelela Amulamu wana wadatu, wa kimbigalo wabili, Haluni na Musa na mtwanzi imoja yakemigwe Miliamu."},{"book":"Kupetigwa","chapter":"26","verse":"60","text":"Haluni kakala na wana wa kimbigalo wane, Nadabu na Abihu na Eleazali na Itamali."},{"book":"Kupetigwa","chapter":"26","verse":"61","text":"Lakini Nadabu na Abihu wafa viwamgalile Mndewa Imulungu nhosa ya moto haung'ala."},{"book":"Kupetigwa","chapter":"26","verse":"62","text":"Walawi wambigalo wose kwa wose kusongela wana weli na mwezi umoja na kugendelela wakala elufu ishilini na ndatu (23,000). Wano hawapetigwe hamoja na Waizilaeli wayagwe kwavija wao hawagweleligwe isi yoyose kamba uhazi wao mna iwanhu wa Izilaeli."},{"book":"Kupetigwa","chapter":"26","verse":"63","text":"Wano awo wambigalo mna iwanhu wa Izilaeli wapetigwe na Musa na imulava nhosa Eleazali kudibawe da Moabu, behi na lwanda lwa Yolidani uilola na buga da Yeliko dikalile umwambu wa ulwanda."},{"book":"Kupetigwa","chapter":"26","verse":"64","text":"Kuduhu hata munhu imoja yasigale mna iwanhu wapetigwe na Musa na imulava nhosa Haluni, kipindi viwawapetile iwanhu kwa mwanza wa ichanduso ako kuluwala lwa Sinai."},{"book":"Kupetigwa","chapter":"26","verse":"65","text":"Kwavija Mndewa Imulungu kakala yalongile wose ofila kuluwala, na vivo ikalile kuduhu hata munhu imoja yasigale mgima, ila Kalebu mwanage Yefune na Yoshua mwanage Nuni."}]}