{"data":[{"book":"2 Samuel","chapter":"16","verse":"1","text":"Kane Daudi osewuotho matin koa ewi got, noyudo Ziba jarit mwandu mag Mefibosheth, karite mondo oromne. Ne osembo punde bwora motingʼo makati mia ariyo, gi olemb mzabibu mongʼin mag makati mia achiel gi olemb ngʼowu mongʼin bende mia achiel kod divai mool e dende."},{"book":"2 Samuel","chapter":"16","verse":"2","text":"Ruoth nopenjo Ziba niya, “Angʼo momiyo ikelo gigi?”"},{"book":"2 Samuel","chapter":"16","verse":"3","text":"Eka ruoth nopenje niya, “To ere nyakwar ruodhi?”"},{"book":"2 Samuel","chapter":"16","verse":"4","text":"Eka ruoth nowachone Ziba niya, “Gik moko duto ma mag Mefibosheth koro gin magi.”"},{"book":"2 Samuel","chapter":"16","verse":"5","text":"Ka ruoth Daudi nochimo Bahurim, ngʼat moro moa e dhoodgi Saulo nobiro koa kuno. Nyinge ne Shimei wuod Gera, nowuok kowacho weche mag kwongʼ."},{"book":"2 Samuel","chapter":"16","verse":"6","text":"Nobayo Daudi gi jodong ruoth gi kite, kata obedo ni jolweny gi thuondi ne ogengʼo bath Daudi korachwich gi koracham."},{"book":"2 Samuel","chapter":"16","verse":"7","text":"Shimei nokwongʼe kawacho niya, “Wuog idhi, wuog idhi in ngʼat mosechwero remo, kendo mofuwoni."},{"book":"2 Samuel","chapter":"16","verse":"8","text":"Jehova Nyasaye osechuli kuom remo duto mane ichwero e dhood Saulo, ma isetiyo kar lochne. Jehova Nyasaye osemiyo wuodi Abisalom pinyruoth. Osetieki nikech in dhano mohero chwero remo.”"},{"book":"2 Samuel","chapter":"16","verse":"9","text":"Eka Abishai wuod Zeruya nowachone ruoth niya, “Guok mothoni to kwongʼo ruodha nangʼo? We adhi angʼad ngʼute oko.”"},{"book":"2 Samuel","chapter":"16","verse":"10","text":"To ruoth nodwoke niya, “Angʼo machandou koda un yawuot Zeruya? Ka okwongʼa nikech Jehova Nyasaye nowachone ni, ‘Kwongʼ Daudi,’ to en ngʼa madipenj ni, ‘Angʼo momiyo itimo kama?’ ”"},{"book":"2 Samuel","chapter":"16","verse":"11","text":"Daudi nowachone Abishai gi jodonge duto niya, “Ka wuoda, manywolo ema dwaro tieko ngimana, to kare ja-Benjamin-ni ditimna marach maromo nade! Wereuru kode odhi nyime gi kwongʼ nimar Jehova Nyasaye osenyise mondo otim kamano."},{"book":"2 Samuel","chapter":"16","verse":"12","text":"Dipo ka Jehova Nyasaye oneno midhiero ma an-go motimona ngʼwono kar kwongʼ mayudo kawuononi.”"},{"book":"2 Samuel","chapter":"16","verse":"13","text":"Omiyo Daudi gi joge nomedo wuotho kadhi nyime ka giluwo yo, ka Shimei bende ne wuotho e dir got mochimore kode ka odhi nyime gi kwongʼe to obaye gi kite kokiro gik mochido kuome."},{"book":"2 Samuel","chapter":"16","verse":"14","text":"Ruoth gi ji duto mane ni kode nochopo kama negidhiyoe ka giol. Kendo noyweyo kanyo."},{"book":"2 Samuel","chapter":"16","verse":"15","text":"To gi e kindeno, Abisalom gi jo-Israel nobiro Jerusalem to Ahithofel ne ni kode."},{"book":"2 Samuel","chapter":"16","verse":"16","text":"Eka Hushai ja-Arki, mosiep Daudi nodhi ir Abisalom mowachone niya, “Ruoth mondo odag amingʼa! Ruoth mondo odag amingʼa!”"},{"book":"2 Samuel","chapter":"16","verse":"17","text":"Abisalom nopenjo Hushai niya, “Ma e kaka inyiso hera ne osiepni? Marangʼo ne ok idhi gosiepni?”"},{"book":"2 Samuel","chapter":"16","verse":"18","text":"Hushai nowachone Abisalom niya, “Ooyo to mana ngʼat moyier gi Jehova Nyasaye, moyier gi jogi to gi jo-Israel duto mano e ngʼat mabiro bedo jakore mi asik kode."},{"book":"2 Samuel","chapter":"16","verse":"19","text":"To moloyo kanyo, kare onego atine ngʼa? Donge onego atine wuode? Mana kaka natiyo ni wuonu, e kaka in bende abiro tiyoni.”"},{"book":"2 Samuel","chapter":"16","verse":"20","text":"Abisalom nowachone Ahithofel niya, “Ngʼadnwae rieko. En angʼo monego watim?”"},{"book":"2 Samuel","chapter":"16","verse":"21","text":"Ahithofel nodwoke niya, “Terri gi monde wuonu mamoko mane oweyo karito dala ruoth. Eka jo-Israel nowinj kaka isebedo mangʼwe e um wuonu, kendo ji duto man kodi nobed gi teko.”"},{"book":"2 Samuel","chapter":"16","verse":"22","text":"Omiyo negiguro hema ne Abisalom ewi ot malo kendo noterore gi monde wuon-gi mamoko mana ka jo-Israel duto neno."},{"book":"2 Samuel","chapter":"16","verse":"23","text":"E ndalono rieko mane Ahithofel ngʼado nechalo mana ka ngʼat mopenjo Nyasaye wach. Mano e kaka Daudi gi Abisalom ne okawo rieko ma Ahithofel ne chiwo."}]}