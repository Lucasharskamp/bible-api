{"data":[{"book":"Jesaja","chapter":"22","verse":"1","text":"De godsspraak over de Openbaringsvallei. Wat hebt ge dan wel, Dat gij allen de daken beklimt,"},{"book":"Jesaja","chapter":"22","verse":"2","text":"Gij joelende, woelende stad, Gij dartele veste! Niet door het zwaard zijn uw gewonden getroffen, Niet in de strijd uw doden gevallen;"},{"book":"Jesaja","chapter":"22","verse":"3","text":"Uw veldheren zijn allen gevlucht, op de loop voor de boog, Al uw krijgers renden heen, liepen al weg uit de verte!"},{"book":"Jesaja","chapter":"22","verse":"4","text":"Neen, ik zeg: Wendt de blik van mij af, En laat mij bittere tranen schreien; Dringt mij uw troost maar met op Over de ondergang van de dochter van mijn volk."},{"book":"Jesaja","chapter":"22","verse":"5","text":"Want een dag van beroering, Van verwarring, ontzetting, Zendt de Heer, Jahweh der heirscharen, Over de Openbaringsvallei. Rammeien van muren, Krijgsrumoer op de berg;"},{"book":"Jesaja","chapter":"22","verse":"6","text":"Elam neemt de pijlkoker op, Aram stijgt op zijn rossen; Kir heeft het schild al ontbloot,"},{"book":"Jesaja","chapter":"22","verse":"7","text":"Vol wagens staat de keur uwer dalen; Ruiters zijn aan uw poorten gelegerd,"},{"book":"Jesaja","chapter":"22","verse":"8","text":"Men heeft Juda zijn dekking ontroofd. Dan monstert ge wel het wapentuig In het huis van het woud;"},{"book":"Jesaja","chapter":"22","verse":"9","text":"Ziet ge de talrijke bressen na van Davids stad, Vangt het water van de Benedenwel op;"},{"book":"Jesaja","chapter":"22","verse":"10","text":"Telt Jerusalems huizen, breekt de woningen af, Om de muur te versterken;"},{"book":"Jesaja","chapter":"22","verse":"11","text":"Houwt een bekken binnen de wallen, Voor het water van de oude kom. Maar ge houdt de blik niet gericht Op Hem, die het u aandeed; Naar Hem, die het lang te voren beschikte, Ziet ge niet om."},{"book":"Jesaja","chapter":"22","verse":"12","text":"De Heer, Jahweh der heirscharen, Spoorde u aan op die dag, Te wenen, te zuchten, U kaal te scheren en het rouwkleed te dragen!"},{"book":"Jesaja","chapter":"22","verse":"13","text":"Maar zie, daar is gejoel en gedartel, Runderen doden, schapen slachten, Vlees gaan eten en wijn gaan drinken: Laat ons eten en drinken, want morgen zullen we sterven!"},{"book":"Jesaja","chapter":"22","verse":"14","text":"Jahweh der heirscharen heeft het mij geopenbaard: Neen, deze zonde vergeeft Hij u niet, Voordat ge sterft, Zegt de Heer, Jahweh der heirscharen."},{"book":"Jesaja","chapter":"22","verse":"15","text":"Aldus spreekt de Heer, Jahweh der heirscharen: Ga naar dien baas toe, Naar Sjebna, het kopstuk van het paleis,"},{"book":"Jesaja","chapter":"22","verse":"16","text":"Die zich een tombe in de hoogte laat hakken, Zich een rustplaats houwt in de rots: Wat moet ge hier, wien hebt ge hier, Dat gij u hier een graftombe houwt?"},{"book":"Jesaja","chapter":"22","verse":"17","text":"Ach man; Jahweh slingert u weg met geweld, En laat u rollen en rollen;"},{"book":"Jesaja","chapter":"22","verse":"18","text":"Hij gooit u weg als een bal Naar een uitgestrekt land. Daar zult ge sterven, daar is uw praalgraf, Gij schandvlek van het huis van uw heer."},{"book":"Jesaja","chapter":"22","verse":"19","text":"Hij stoot u weg van uw plaats, Jaagt u voort van uw post!"},{"book":"Jesaja","chapter":"22","verse":"20","text":"Dan roep Ik mijn dienaar, Eljakim, den zoon van Chilki-j√°hoe,"},{"book":"Jesaja","chapter":"22","verse":"21","text":"Bekleed hem met uw mantel, omgord hem met uw sjerp, En draag hem uw waardigheid over. Hij zal een vader zijn voor Jerusalems burgers, En voor het huis van Juda;"},{"book":"Jesaja","chapter":"22","verse":"22","text":"De sleutel van Davids huis leg Ik hem op de schouders, Opent hij, niemand die sluit; sluit hij, niemand doet open."},{"book":"Jesaja","chapter":"22","verse":"23","text":"Ik zal hem slaan als een kram op een stevige plaats, Hij zal de eretroon zijn voor het huis van zijn vader."},{"book":"Jesaja","chapter":"22","verse":"24","text":"Heel de glorie daarvan zal aan hem blijven hangen, Alle spruiten en loten, alle bekers, kommen en kruiken."},{"book":"Jesaja","chapter":"22","verse":"25","text":"Maar op die dag, is de godsspraak van Jahweh, Zal de kram het begeven, al zat hij op een stevige plaats; Hij breekt en valt, en de last, die hij droeg, wordt vernield: Waarachtig, Jahweh heeft het gezegd!"}]}