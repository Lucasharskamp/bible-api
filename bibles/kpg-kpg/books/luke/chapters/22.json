{"data":[{"book":"Luke","chapter":"22","verse":"1","text":"Tagamiami di Palaawaa Digi Hagatanga, dela e haga ingoo bolo di Pasoobaa, gu hoohoo mai,22.1 Exodus 12.1-27"},{"book":"Luke","chapter":"22","verse":"2","text":"gei nia dagi hai mee dabu, mo digau haga donudonu haganoho e mmaadagu i nia daangada, gei digaula ga halahala di nadau ala hagammuni belee daaligi Jesus gii made."},{"book":"Luke","chapter":"22","verse":"3","text":"Setan ga ulu gi lodo Judas, dela e haga ingoo bolo Iscariot, tangada e dahi i nia dama agoago dilongoholu maa lua a Jesus."},{"book":"Luke","chapter":"22","verse":"4","text":"Judas gaa hana gi daha mo digaula, ga helekai ginaadou mo nia dagi hai mee dabu, mo digau aamua ala e hagaloohi di Hale Daumaha i dana hai dela ga hagi anga a Jesus gi digaula."},{"book":"Luke","chapter":"22","verse":"5","text":"Digaula gu tenetene bolo ginaadou e hui a mee gi nia bahihadu."},{"book":"Luke","chapter":"22","verse":"6","text":"Gei Judas guu baba, ga daamada ga halahala dana madagoaa humalia dela e hagi anga a Jesus gi digaula gei nia daangada e de iloo."},{"book":"Luke","chapter":"22","verse":"7","text":"Di laangi Tagamiami o di Palaawaa Digi Hagatanga ne dae mai, dela di madagoaa e daaligi ai nia dama siibi o di Pasoobaa."},{"book":"Luke","chapter":"22","verse":"8","text":"Jesus ga hagau a Peter mo John ga helekai, “Hula hagatogomaalia ina Tagamiami Pasoobaa e miami gidaadou.”"},{"book":"Luke","chapter":"22","verse":"9","text":"Meemaa ga heeu, “Di gowaa dehee e hiihai ginai Goe belee hagatogomaalia?”"},{"book":"Luke","chapter":"22","verse":"10","text":"Gei Mee ga helekai, “Hula gi lodo di waahale Jerusalem, taane e kae dana loaabi wai ga heetugi adu gi goolua. Daudalia adu a mee gi lodo di hale dela e ulu ginai mee,"},{"book":"Luke","chapter":"22","verse":"11","text":"helekai gi tangada dono hale boloo, ‘Tangada Agoago ne helekai boloo, Dehee di ruum e miami iei gimaadou mo agu dama agoago i Tagamiami Pasoobaa?’"},{"book":"Luke","chapter":"22","verse":"12","text":"Gei mee ga hagi adu gi goolua di ruum damana i nua gu togomaalia, deelaa di gulu gowaa e hagatogomaalia gulu mee huogodoo.”"},{"book":"Luke","chapter":"22","verse":"13","text":"Meemaa gaa hula, gaa mmada gi nia mee huogodoo guu hai be nia helekai a Jesus, gei meemaa ga hagatogomaalia Tagamiami Pasoobaa."},{"book":"Luke","chapter":"22","verse":"14","text":"Di aawaa ne dae mai, gei Jesus gaa noho i dono lohongo i teebele mo ana dama agoago."},{"book":"Luke","chapter":"22","verse":"15","text":"Mee ga helekai, “Au nogo hiihai huoloo bolo e miami Tagamiami Pasoobaa madalia goodou i mua dogu hagaduadua."},{"book":"Luke","chapter":"22","verse":"16","text":"Idimaa, Au e hagi adu gi goodou, bolo Au e hagalee miami labelaa tagamiami deenei, gaa dae loo gi di haga honu tadinga di maa i Teenua King o God.”"},{"book":"Luke","chapter":"22","verse":"17","text":"Jesus ga dahi aga dana ibu, ga danggee ang gi God, ga helekai, “Dahia adu di ibu deenei, hagadau ina i goodou."},{"book":"Luke","chapter":"22","verse":"18","text":"Au e hagi adu gi goodou bolo dolomeenei gaa huli gi muli, gei Au hagalee e inu nia waini aanei, gaa dae loo gi Teenua King o God ga dau mai.”"},{"book":"Luke","chapter":"22","verse":"19","text":"Gei Mee ga dahi aga dana palaawaa, ga danggee ang gi God, ga ginigini gaa wanga gi digaula, ga helekai, “Deenei la go dogu huaidina dela e gowadu gi goodou. Heia di mee deenei e haga langalangahia iei Au i godou baahi.”"},{"book":"Luke","chapter":"22","verse":"20","text":"Muli tagamiami hiahi, gei mee gaa wanga di ibu gi digaula, ga helekai, “Di ibu waini deenei la go di hagababa hoou a God, ne haga mogobuna gi ogu dodo, ala ga llingi adu gi goodou.22.20 Jeremiah 31.31-34"},{"book":"Luke","chapter":"22","verse":"21","text":"“Mmada, tangada dela e wanga au, la i ginei i teebele dalia Au!22.21 Pisalem 41.9"},{"book":"Luke","chapter":"22","verse":"22","text":"Tama Tangada la gaa made gii hai be di manawa o God, gei e huaidu huoloo ang gi tangada dela ma gaa wanga a Mee!”"},{"book":"Luke","chapter":"22","verse":"23","text":"Digaula ga daamada ga heheeu i nadau mehanga, ma koai i ginaadou dela gaa hai di mee deenei."},{"book":"Luke","chapter":"22","verse":"24","text":"Di lagamaaloo guu hai i mehanga ana dama agoago be koai e kaedahi e aamua.22.24 Matthew 18.1; Mark 9.34; Luke 9.46"},{"book":"Luke","chapter":"22","verse":"25","text":"Jesus ga helekai, “Nia king o digau ala e bouli le e mogobuna i hongo nadau daangada, gei digau ala e dagi, le e hai bolo ginaadou la go nia hoo hagaaloho o nia daangada.22.25 Matthew 20.25-27; Mark 10.42-44"},{"book":"Luke","chapter":"22","verse":"26","text":"Hagalee deenei go di hai e donu e hai go goodou. Tangada dela koia e aamua i goodou e hai gii hai be tangada dela e dulii loo i goodou. Gei di tagi le e hai gii hai be di hege ni goodou.22.26 Matthew 23.11; Mark 9.35"},{"book":"Luke","chapter":"22","verse":"27","text":"Koai tangada dela e aamua: go tangada dela e noho i lala e miami, be go tangada dela e hai ana hegau? Ma go tangada dela e noho i lala! Malaa, Au dela i godou baahi, le e hai be tangada dela e hai ana hegau.22.27 John 13.12-15"},{"book":"Luke","chapter":"22","verse":"28","text":"“Goodou nogo noho i dogu baahi i ogu madagoaa nogo haingadaa."},{"book":"Luke","chapter":"22","verse":"29","text":"Gei Au ga gowadu gi goodou di mogobuna e dagi, gadoo be dogu Damana dela ne gaamai di mogobuna deelaa gi di Au."},{"book":"Luke","chapter":"22","verse":"30","text":"Goodou ga miami ge inu i dagu deebele i dogu Henua, goodou gaa noho i hongo nia lohongo king, e dagi nia madawaawa Israel madangaholu maa lua.22.30 Matthew 19.28"},{"book":"Luke","chapter":"22","verse":"31","text":"“Simon! Simon! Hagalongo! Setan la guu kae dana hagadootonu bolo ia e hagamada goodou, e hili digau humalia mo digau huaidu, gadoo be tangada hai hadagee dela e hili nia lii ‘wheat’ gi daha mo ono gili."},{"book":"Luke","chapter":"22","verse":"32","text":"Gei Au gu dalodalo i di goe, Simon, bolo do hagadonu gi hagalee bagege. Do madagoaa ma ga huli mai labelaa gi di Au, gei goe gi hagamaaloo ina aga o duaahina ala i golo.”"},{"book":"Luke","chapter":"22","verse":"33","text":"Gei Peter ga helekai, “Meenei Tagi, au gu togomaalia e hana madalia Goe gi di hale galabudi, ge e made madalia Goe!”"},{"book":"Luke","chapter":"22","verse":"34","text":"Jesus ga helekai, “Peter, Au e hagi adu gi di goe bolo i mua teduu ma gaa wolo boo nei, gei goe ga helekai haga dolu, bolo goe e de iloo Au.”"},{"book":"Luke","chapter":"22","verse":"35","text":"Gei Jesus ga heeu gi ana dama agoago, “Dogu madagoaa ne hagau goodou gei digi kae godou mee dugu hadu, nia peege be nia suudi, goodou la gu huaidu adu gi goodou?”22.35 Matthew 10.9-10; Mark 6.8-9; Luke 9.3; 10.4"},{"book":"Luke","chapter":"22","verse":"36","text":"Jesus ga helekai, “Gei dolomeenei, tangada dela dana mee dugu hadu, be di peege, la gi kae ina. Tangada dela dana hulumanu dauwa ai, geia gi huia dono gahu mahaa gi daha, e hui dana hulumanu."},{"book":"Luke","chapter":"22","verse":"37","text":"Di Beebaa Dabu e helekai boloo,"},{"book":"Luke","chapter":"22","verse":"38","text":"Nia dama agoago ga helekai, “Mmada, meenei Tagi, nia hulumanu e lua aanei.”"},{"book":"Luke","chapter":"22","verse":"39","text":"Jesus ga hagatanga i di waahale Jerusalem, gaa hana gi di Gonduu Olib be dana hai nogo hai, gei ana dama agoago guu hula madalia a Mee."},{"book":"Luke","chapter":"22","verse":"40","text":"Mee ne dau i di gowaa deelaa, ga helekai gi digaula, “Dalodalo, gi dee too hua goodou gi lodo nia hagamada.”"},{"book":"Luke","chapter":"22","verse":"41","text":"Gei Mee gaa hana gii tanga gi daha mo digaula, gi mada mogowaa be di mogowaa di hudu di hadu, ga dogoduli ga dalodalo."},{"book":"Luke","chapter":"22","verse":"42","text":"Mee ga helekai, “Tamana, be di maa e baba ginai Goe, daawa ina di ibu o di hagaduadua deenei la gi daha mo Au. Gei hagalee go dogu hiihai, go do hiihai le e hai gii hai.”"},{"book":"Luke","chapter":"22","verse":"43","text":"Tangada di langi ga haga gida gi Mee, ga haga maaloo aga a Mee."},{"book":"Luke","chapter":"22","verse":"44","text":"Mee guu lodo daamaha ge gu dalodalo hagamahi huoloo. Nia hee o maa guu hai be nia madaua dodo e monnono gi hongo di gelegele."},{"book":"Luke","chapter":"22","verse":"45","text":"Mee ga duu aga i dana hai dalodalo, gaa hana gi baahi ana dama agoago, gaa mmada, gei digaula e kii, gu paagege i nadau lodo huaidu."},{"book":"Luke","chapter":"22","verse":"46","text":"Mee ga helekai gi digaula, “Goodou e kii beleiaha? Noho gi nua, dalodalo, gi dee too hua goodou gi lodo di hagamada!”"},{"book":"Luke","chapter":"22","verse":"47","text":"Jesus nogo helehelekai hua igolo gei digau dogologo gu dau mai, e dagi mai go Judas, tangada i dilongoholu maa lua a Jesus. Mee ne hanadu gi Jesus gaa hongi a Mee."},{"book":"Luke","chapter":"22","verse":"48","text":"Gei Jesus ga helekai, “Judas, ma di hongi dela e wanga ai Tama Tangada?”"},{"book":"Luke","chapter":"22","verse":"49","text":"Nia dama agoago ala nogo i baahi o Jesus gaa mmada gi di mee dela e hai, ga heeu, “Meenei Tagi, gimaadou ga hai hegau gi madau hulumanu dauwa?”"},{"book":"Luke","chapter":"22","verse":"50","text":"Gei tangada e dahi digaula gaa tuu gi daha talinga di baahi gau donu o di hege tagi aamua hai mee dabu."},{"book":"Luke","chapter":"22","verse":"51","text":"Jesus ga helekai, “Deelaa hua, guu lawa go di mee deenei!” Mee gaa bili gi talinga o taane deelaa, guu hai gii hili gi dono lohongo."},{"book":"Luke","chapter":"22","verse":"52","text":"Gei Jesus ga helekai gi nia dagi hai mee dabu, nia dagi aamua hagaloohi di Hale Daumaha, mo nia dagi mmaadua ala ne lloomoi belee kumi a Mee, “Goodou ne lloomoi mo godou hulumanu dauwa mono goloo daaligi dangada be di mee bolo Au tangada hai hala!"},{"book":"Luke","chapter":"22","verse":"53","text":"Au nogo i godou baahi i lodo di Hale Daumaha i nia laangi huogodoo, gei goodou digi hai bolo e kumi Au e galabudi. Deenei di godou aawaa belee hai hegau ai, i di madagoaa dela e dagi go di mogobuna o di bouli.”"},{"book":"Luke","chapter":"22","verse":"54","text":"Digaula gaa kumi a Jesus, gaa lahi gi di hale tagi aamua hai mee dabu, gei Peter ga daudali digaula, e madatanga i daha."},{"book":"Luke","chapter":"22","verse":"55","text":"Di ahi gu akaa i tungaalodo di gowaa daahaa hai gabunga, gei Peter gu madalia digau ala e noho i golo e haganiga di ahi."},{"book":"Luke","chapter":"22","verse":"56","text":"Tama ahina hai hegau ga gidee ia a mee e noho i golo, geia gaa mmada haga huudonu gi mee, ga helekai, “Taane deenei nogo madalia a Jesus labelaa!”"},{"book":"Luke","chapter":"22","verse":"57","text":"Peter ga haga de iloo ia, ga helekai, “Di ahina nei, au e de iloo a Mee!”"},{"book":"Luke","chapter":"22","verse":"58","text":"Nomuli hua, tuai dangada ga modongoohia eia a Peter, ga helekai, “Goe tangada e dahi i digaula labelaa.”"},{"book":"Luke","chapter":"22","verse":"59","text":"Holongo di aawaa e dahi nomuli, gei tuai daane ga helekai hagamahi boloo, “E donu bolo taane deenei la nogo madalia a Jesus, idimaa, mee tangada o Galilee labelaa!”"},{"book":"Luke","chapter":"22","verse":"60","text":"Gei Peter ga helekai, “Taane nei, au e de iloo be goe e helehelekai bolo aha!”"},{"book":"Luke","chapter":"22","verse":"61","text":"Tagi ga huli mai gi muli, gaa mmada haga huudonu gi Peter, gei Peter ga langahia nia mee a Tagi nogo helekai ang gi deia boloo, “I mua hua teduu ma gaa wolo boo nei, gei goe ga helekai haga dolu bolo goe e de iloo Au.”"},{"book":"Luke","chapter":"22","verse":"62","text":"Peter gaa hana gi malaelae, mo di dangidangi wawwawe."},{"book":"Luke","chapter":"22","verse":"63","text":"Nia daane nogo hagaloohi a Jesus gu haganneennee Jesus mo di dadaaligi a Mee."},{"book":"Luke","chapter":"22","verse":"64","text":"Digaula guu nnoo nia golomada o Maa, ga heeu gi Mee, “Ma koai dela ne hagamaawa Goe!”"},{"book":"Luke","chapter":"22","verse":"65","text":"Digaula guu hai nadau helekai e logo ala i golo e hagahuaidu a Mee."},{"book":"Luke","chapter":"22","verse":"66","text":"Ga hooaga luada, gei nia dagi mmaadua mo nia dagi hai mee dabu, mo digau haga donudonu haganoho la ne heetugi i di gowaa e dahi, ga laha mai a Jesus gi mua digau hai gabunga aamua."},{"book":"Luke","chapter":"22","verse":"67","text":"Digaula ga helekai, “Hagia mai, Goe go di Mesaia?”"},{"book":"Luke","chapter":"22","verse":"68","text":"Gei Au ga heeu adu dagu heeu, gei goodou hagalee helekai gi dagu heeu."},{"book":"Luke","chapter":"22","verse":"69","text":"Dolomeenei gaa huli gi muli, Tama Tangada gaa noho i baahi gau donu o God Aamua Huoloo.”"},{"book":"Luke","chapter":"22","verse":"70","text":"Gei digaula huogodoo ga helekai, “Goe go Tama a God?”"},{"book":"Luke","chapter":"22","verse":"71","text":"Gei digaula ga helekai, “Gidaadou hagalee bolo gii hai tadau gau haga modongoohia. Gidaadou gu longono ana helekai!”"}]}