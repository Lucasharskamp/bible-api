{"data":[{"book":"Ndị Efesọs","chapter":"5","verse":"1","text":"Ya mere bụrụnụ ndị na-eṅomi Chineke, dị ka ụmụ a hụrụ nʼanya."},{"book":"Ndị Efesọs","chapter":"5","verse":"2","text":"Na-agakwanụ nʼime ịhụnanya, dịka Kraịst siri hụ anyị nʼanya ma were ndụ ya nye Chineke maka anyị dịka aja na onyinye nke isi ụtọ."},{"book":"Ndị Efesọs","chapter":"5","verse":"3","text":"Ma nʼetiti unu, ka a ghara ịkpọta mmehie ịkwa iko, maọbụ nke adịghị ọcha, maọbụ nke inwe anya ukwu aha, nʼihi na ihe ndị a ekwesighị nʼetiti ndị nsọ."},{"book":"Ndị Efesọs","chapter":"5","verse":"4","text":"Ọ dịkwaghị mma ka unu na-ekwu okwu rụrụ arụ maọbụ okwu nzuzu maọbụ njakịrị, kama ka e nwee inye ekele."},{"book":"Ndị Efesọs","chapter":"5","verse":"5","text":"Matanụ nke ọma na onye na-akwa iko, maọbụ onye rụrụ arụ, maọbụ onye anya ukwu, nʼihi na anya ukwu dị ka ikpere arụsị, enweghị ike ịbata nʼalaeze Kraịst na Chineke."},{"book":"Ndị Efesọs","chapter":"5","verse":"6","text":"Unu ekwela ka onye ọbụla jiri okwu efu duhie unu. Ọ bụ nʼihi omume ọjọọ ndị a ka iwe Chineke ji abịakwasị ndị na-anaghị erubere ya isi."},{"book":"Ndị Efesọs","chapter":"5","verse":"7","text":"Unu na ndị dị otu a enwela mmekọ."},{"book":"Ndị Efesọs","chapter":"5","verse":"8","text":"Nʼihi nʼoge gara aga, unu bụ ọchịchịrị, ma ugbu a, unu bụ ìhè nʼime Onyenwe anyị. Na-ebinụ ndụ ka ụmụ nke ìhè"},{"book":"Ndị Efesọs","chapter":"5","verse":"9","text":"(nʼihi na a na-ahụ mkpụrụ nke ìhè nʼihe niile dị mma, na ihe ziri ezi, na eziokwu)."},{"book":"Ndị Efesọs","chapter":"5","verse":"10","text":"Gbalịanụ ịchọpụta ihe na-amasị Onyenwe anyị."},{"book":"Ndị Efesọs","chapter":"5","verse":"11","text":"Unu etinyela aka nʼọrụ ọchịchịrị nke na-adịghị amị mkpụrụ ọbụla, kama gbaanụ ha nʼanwụ."},{"book":"Ndị Efesọs","chapter":"5","verse":"12","text":"Ọ bụ ihe ihere ikwu okwu banyere ihe ndị a na-eme na nzuzo."},{"book":"Ndị Efesọs","chapter":"5","verse":"13","text":"Mgbe a gbara ihe ọbụla nʼanwụ, ọ na-apụta ìhè nke ọma. Nʼihi na ihe ọbụla e mere ka ọ pụta ìhè nke ọma bụ ìhè."},{"book":"Ndị Efesọs","chapter":"5","verse":"14","text":"Nke a mere na e kwuru,"},{"book":"Ndị Efesọs","chapter":"5","verse":"15","text":"Kpachapụnụ anya otu unu si ebi ndụ unu. Unu ebila ndụ dị ka ndị nzuzu, kama bienụ ndụ dị ka ndị maara ihe."},{"book":"Ndị Efesọs","chapter":"5","verse":"16","text":"Jirinụ ohere niile unu nwere rụọ ọrụ ọma, nʼihi na ụbọchị ndị a dị njọ."},{"book":"Ndị Efesọs","chapter":"5","verse":"17","text":"Unu emela dị ka ndị na-enweghị uche, kama gbalịanụ ịchọpụta ihe Onyenwe anyị chọrọ ka unu mee,"},{"book":"Ndị Efesọs","chapter":"5","verse":"18","text":"Unu aṅụbigala mmanya oke nʼihi na ọ na-eduba na ndụ ịla nʼiyi. Kama jupụtanụ na Mmụọ Nsọ,"},{"book":"Ndị Efesọs","chapter":"5","verse":"19","text":"werenụ abụ ọma, na abụ nke ime mmụọ na-ekwe ukwe nʼetiti onwe unu. Werekwanụ obi unu niile na-abụrụ Onyenwe anyị abụ dị ụtọ."},{"book":"Ndị Efesọs","chapter":"5","verse":"20","text":"Na-enyenụ Chineke bụ Nna ekele mgbe niile na nʼihe niile, nʼaha Onyenwe anyị Jisọs Kraịst."},{"book":"Ndị Efesọs","chapter":"5","verse":"21","text":"Na-edonụ onwe unu nʼokpuru ibe unu site nʼegwu Kraịst."},{"book":"Ndị Efesọs","chapter":"5","verse":"22","text":"Unu ndị bụ nwunye, doonụ onwe unu nʼokpuru di unu dị ka unu si doo onwe unu nʼokpuru Onyenwe anyị."},{"book":"Ndị Efesọs","chapter":"5","verse":"23","text":"Nʼihi na di bụ isi nwunye ya, dị ka Kraịst siri bụrụ isi nzukọ ya bụ chọọchị, na Onye nzọpụta ya nke bụ anụ ahụ ya."},{"book":"Ndị Efesọs","chapter":"5","verse":"24","text":"Ya mere, dị ka nzukọ si edo onwe ya nʼokpuru Kraịst, otu a ka ndị bụ nwunye kwesiri ido onwe ha nʼokpuru di ha nʼihe niile."},{"book":"Ndị Efesọs","chapter":"5","verse":"25","text":"Ndị bụ di, hụnụ nwunye unu nʼanya dị ka Kraịst siri hụ nzukọ ya bụ chọọchị nʼanya nwụọ nʼihi ya."},{"book":"Ndị Efesọs","chapter":"5","verse":"26","text":"O mere nke a ka o nwee ike doo ya nsọ, jirikwa okwu ya na ịsa mmiri nke baptizim mee ka ọ dị ọcha."},{"book":"Ndị Efesọs","chapter":"5","verse":"27","text":"Ka o chee nzukọ nʼihu ya onwe ya dị ka ihe jupụtara nʼebube, nke na-enweghị ntụpọ, maọbụ ihu mgbarụ ma ọ bụkwanụ ihe ọbụla dị otu a. Kama nke dị nsọ na-enweghị ịta ụta."},{"book":"Ndị Efesọs","chapter":"5","verse":"28","text":"Nʼotu ụzọ ahụ kwa, ndị bụ di kwesiri ịhụ nwunye ha nʼanya dị ka ha si hụ anụ ahụ ha nʼanya. Nʼihi na onye ọbụla hụrụ nwunye ya nʼanya na-ahụ onwe ya nʼanya."},{"book":"Ndị Efesọs","chapter":"5","verse":"29","text":"Ọ dịghị onye ọbụla nke kpọrọ anụ ahụ ya asị. Kama, ọ na-azụ ya na-edozikwa ya, dị ka Kraịst na-emere chọọchị."},{"book":"Ndị Efesọs","chapter":"5","verse":"30","text":"Nʼihi na anyị niile bụ akụkụ anụ ahụ ya."},{"book":"Ndị Efesọs","chapter":"5","verse":"31","text":"“Nʼihi nke a ka nwoke ga-eji hapụ nne na nna ya e jikọta ya na nwunye ya. Ha abụọ ga-abụ otu anụ ahụ.”5:31 Jen 2:24"},{"book":"Ndị Efesọs","chapter":"5","verse":"32","text":"Nke a bụ ihe omimi dị ukwuu ma eji m ya atụnyere Kraịst na chọọchị ya."},{"book":"Ndị Efesọs","chapter":"5","verse":"33","text":"Ma otu ọ dị, onye ọbụla nʼime unu aghaghị ịhụ nwunye ya nʼanya dị ka ọ hụrụ onwe ya, nwunye ọbụla aghakwaghị ịsọpụrụ di ya."}]}