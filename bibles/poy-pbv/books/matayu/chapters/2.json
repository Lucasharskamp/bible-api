{"data":[{"book":"Matayu","chapter":"2","verse":"1","text":"Yesu kiwukiti mlushi lwa Betirehemu, muliboma lya Yudeya, shipindi Herodi pakaweriti mfalumi. Kamkamu hera pakiwukiti kala, wantu wana malifa ga ntondu wiziti kulawa kwagulawa mshenji kwa kutali wasokiti Yerusalemu,"},{"book":"Matayu","chapter":"2","verse":"2","text":"wakosiyiti, “Kakoshi mwana, Mfalumi gwa Wayawudi yakiwukiti? Tuyiwona ntondu yakuwi kulawa kwagulawa mshenji, na twiza kumguwira yomberi.”"},{"book":"Matayu","chapter":"2","verse":"3","text":"Mfalumi Herodi pakapikaniriti aga, kalisheriti, yomberi pamuhera na woseri yawalikala Yerusalemu."},{"book":"Matayu","chapter":"2","verse":"4","text":"Su kawashemiti watambika wakulu woseri pamuhera na wafunda wa Malagaliru na kuwakosiya, “Kristu Mlopoziya hakiwuki koshi?”"},{"book":"Matayu","chapter":"2","verse":"5","text":"Womberi wamwankula, “Hakiwuki mlushi lwa Betirehemu, muliboma lya Yudeya. Hangu ndo ntambu yawalembiti wambuyi wa Mlungu,"},{"book":"Matayu","chapter":"2","verse":"6","text":"‘Gwee Betirehemu isi ya Yuda,"},{"book":"Matayu","chapter":"2","verse":"7","text":"Su Herodi kawashemiti mubada wahenga yawalawiti kwagulawa mshenji, kawakosiyiti shipindi sheni ntondu payiwalawiriti."},{"book":"Matayu","chapter":"2","verse":"8","text":"Shakapanu kawagambiriti wagendi Betirehemu pakalonga, “Mgendi mwakaloli weri visoweru vya mwana ayu, pamvimana kala munjegeli visoweru su naneni hang'endi kumguwira.”"},{"book":"Matayu","chapter":"2","verse":"9","text":"Pawampikaniriti kala mfalumi, wamana ntondu walii wagenditi. Su ntondu ilii yawayiwoniti kwagulawa mshenji iwalonguleliti hata igenda kugoloka pahala palii pakaweriti mwana."},{"book":"Matayu","chapter":"2","verse":"10","text":"Pawayiwoniti ndondi ilii wanemeleriti nentu."},{"book":"Matayu","chapter":"2","verse":"11","text":"Su, wingiriti mnumba, wamwoniti mwana ulii pamuhera na Mariya mawu gwakuwi, wasuntama pasi na wamguwira. Shakapanu wavugula na kumupa mafupu gawu ga zahabu na ubani na manemane."},{"book":"Matayu","chapter":"2","verse":"12","text":"Mlungu kawabeliziiyti mumpota nawamwuyira Herodi, su wawuyiti kuisi kwawu kwa njira yamonga."},{"book":"Matayu","chapter":"2","verse":"13","text":"Pawawukiti kala wahenga walii, ntumintumi gwa kumpindi gwa Mtuwa Mlungu kamlawiriti Yosefu mukulota, kamgambiriti, “Gwimuki! Gumtoli mwana pamuhera na mawu gwakuwi, mtugili Misri. Mulikali kulii mpaka panukugambira, toziya Herodi kafira kumlaga mwana ayu.”"},{"book":"Matayu","chapter":"2","verse":"14","text":"Su, Yosefu kimukiti, kamtola mwana pamuhera na mawu gwakuwi, kawukiti pashiru kugenda Misri."},{"book":"Matayu","chapter":"2","verse":"15","text":"Kalikaliti kulii mpaka pakahowiti Herodi. Shitwatila ashi shitendikiti su shisoweru shakatakuliti Mtuwa kwa njira ya mbuyi gwa Mlungu shitendeki, “Numshemiti mwana gwangu kulawa Misri.”"},{"book":"Matayu","chapter":"2","verse":"16","text":"Shakapanu Herodi pakavimaniti wahenga walii yawalawiti kwagulawa mshenji wamzyanga, kakalariti nentu. Kalagaliriti wanonu woseri wapalu mulushi lwa Betirehemu na mumpeku mwakuwi yawawera na umuli wa mivinja miwili na pasi pawu walagwi. Katenditi hangu kulawirana na shilii shakamaniti kulawa kwa wahenga walii wamana ntondu."},{"book":"Matayu","chapter":"2","verse":"17","text":"Hangu ndo ntambu ya vitimiyiti visoweru vya umbuyi wa Mlungu kwa njira ya mbuyi gwa Mlungu Yeremiya,"},{"book":"Matayu","chapter":"2","verse":"18","text":"“Liziwu lipikanika aku Rama,"},{"book":"Matayu","chapter":"2","verse":"19","text":"Herodi pakahowiti kala, ntumintumi gwa kumpindi gwa Mtuwa Mlungu kamlawiriti Yosefu mundotu kulii Misri,"},{"book":"Matayu","chapter":"2","verse":"20","text":"kamgambira, “Gwimuki! Gumtoli mwana pamuhera na mawu gwakuwi muwuyi muisi ya Israeli toziya woseri yawafiriti kumlaga mwana, wahowa kala.”"},{"book":"Matayu","chapter":"2","verse":"21","text":"Su Yosefu kimuka, kamtola mwana pamuhera na mawu gwa mwana na wawuya Israeli."},{"book":"Matayu","chapter":"2","verse":"22","text":"Kumbiti Yosefu pakapikaniriti handa Arikerawu, mwana gwa Herodi kaweriti mfalumi gwa Yudeya pahala pakakolitimlima Herodi tati gwakuwi, katiliti kugenda kulii. Nayomberi, pawambereziyiti mundotu, su kagenditi wega zya Galilaya"},{"book":"Matayu","chapter":"2","verse":"23","text":"na kalikaliti mlushi lwawalushema Nazareti. Hangu ndo ntambu yavitimiyiti visoweru vyakalongiti mbuyi gwa Mlungu, “Hawamshemi Mnazareti.”"}]}