{"data":[{"book":"Ḳhurūj","chapter":"37","verse":"1","text":"Bazliyel ne kīkar kī lakaṛī kā sandūq banāyā. Us kī lambāī paune chār fuṭ thī jabki us kī chauṛāī aur ūṅchāī sawā do do fuṭ thī."},{"book":"Ḳhurūj","chapter":"37","verse":"2","text":"Us ne pūre sandūq par andar aur bāhar se ḳhālis sonā chaṛhāyā. Ūpar kī satah ke irdgird us ne sone kī jhālar lagāī."},{"book":"Ḳhurūj","chapter":"37","verse":"3","text":"Sandūq ko uṭhāne ke lie us ne sone ke chār kaṛe ḍhāl kar unheṅ sandūq ke chārpāiyoṅ par lagāyā. Donoṅ taraf do do kaṛe the."},{"book":"Ḳhurūj","chapter":"37","verse":"4","text":"Phir us ne kīkar kī do lakaṛiyāṅ sandūq ko uṭhāne ke lie taiyār kīṅ aur un par sonā chaṛhāyā."},{"book":"Ḳhurūj","chapter":"37","verse":"5","text":"Us ne in lakaṛiyoṅ ko donoṅ taraf ke kaṛoṅ meṅ ḍāl diyā tāki un se sandūq ko uṭhāyā jā sake."},{"book":"Ḳhurūj","chapter":"37","verse":"6","text":"Bazliyel ne sandūq kā ḍhaknā ḳhālis sone kā banāyā. Us kī lambāī paune chār fuṭ aur chauṛāī sawā do fuṭ thī."},{"book":"Ḳhurūj","chapter":"37","verse":"7-8","text":"Phir us ne do karūbī farishte sone se ghaṛ kar banāe jo ḍhakne ke donoṅ siroṅ par khaṛe the. Yih do farishte aur ḍhaknā ek hī ṭukṛe se banāe gae."},{"book":"Ḳhurūj","chapter":"37","verse":"9","text":"Farishtoṅ ke par yoṅ ūpar kī taraf phaile hue the ki wuh ḍhakne ko panāh dete the. Un ke muṅh ek dūsre kī taraf kie hue the, aur wuh ḍhakne kī taraf deḳhte the."},{"book":"Ḳhurūj","chapter":"37","verse":"10","text":"Is ke bād Bazliyel ne kīkar kī lakaṛī kī mez banāī. Us kī lambāī tīn fuṭ, chauṛāī ḍeṛh fuṭ aur ūṅchāī sawā do fuṭ thī."},{"book":"Ḳhurūj","chapter":"37","verse":"11","text":"Us ne us par ḳhālis sonā chaṛhā kar us ke irdgird sone kī jhālar lagāī."},{"book":"Ḳhurūj","chapter":"37","verse":"12","text":"Mez kī ūpar kī satah par us ne chaukhaṭā bhī lagāyā jis kī ūṅchāī tīn inch thī aur jis par sone kī jhālar lagī thī."},{"book":"Ḳhurūj","chapter":"37","verse":"13","text":"Ab us ne sone ke chār kaṛe ḍhāl kar unheṅ chāroṅ konoṅ par lagāyā jahāṅ mez ke pāe lage the."},{"book":"Ḳhurūj","chapter":"37","verse":"14","text":"Yih kaṛe mez kī satah par lage chaukhaṭe ke nīche lagāe gae. Un meṅ wuh lakaṛiyāṅ ḍālnī thīṅ jin se mez ko uṭhānā thā."},{"book":"Ḳhurūj","chapter":"37","verse":"15","text":"Bazliyel ne yih lakaṛiyāṅ bhī kīkar se banāīṅ aur un par sonā chaṛhāyā."},{"book":"Ḳhurūj","chapter":"37","verse":"16","text":"Āḳhirkār us ne ḳhālis sone ke wuh thāl, pyāle, mai kī nazareṅ pesh karne ke bartan aur martabān banāe jo us par rakhe jāte the."},{"book":"Ḳhurūj","chapter":"37","verse":"17","text":"Phir Bazliyel ne ḳhālis sone kā shamādān banāyā. Us kā pāyā aur ḍanḍī ghaṛ kar banāe gae. Us kī pyāliyāṅ jo phūloṅ aur kaliyoṅ kī shakl kī thīṅ pāe aur ḍanḍī ke sāth ek hī ṭukṛā thīṅ."},{"book":"Ḳhurūj","chapter":"37","verse":"18","text":"Ḍanḍī se dāīṅ aur bāīṅ taraf tīn tīn shāḳheṅ nikaltī thīṅ."},{"book":"Ḳhurūj","chapter":"37","verse":"19","text":"Har shāḳh par tīn pyāliyāṅ lagī thīṅ jo bādām kī kaliyoṅ aur phūloṅ kī shakl kī thīṅ."},{"book":"Ḳhurūj","chapter":"37","verse":"20","text":"Shamādān kī ḍanḍī par bhī is qism kī pyāliyāṅ lagī thīṅ, lekin tādād meṅ chār."},{"book":"Ḳhurūj","chapter":"37","verse":"21","text":"In meṅ se tīn pyāliyāṅ dāeṅ bāeṅ kī chhih shāḳhoṅ ke nīche lagī thīṅ. Wuh yoṅ lagī thīṅ ki har pyālī se do shāḳheṅ nikaltī thīṅ."},{"book":"Ḳhurūj","chapter":"37","verse":"22","text":"Shāḳheṅ aur pyāliyāṅ balki pūrā shamādān ḳhālis sone ke ek hī ṭukṛe se ghaṛ kar banāyā gayā."},{"book":"Ḳhurūj","chapter":"37","verse":"23","text":"Bazliyel ne shamādān ke lie ḳhālis sone ke sāt charāġh banāe. Us ne battī katarne kī qainchiyāṅ aur jalte koele ke lie chhoṭe bartan bhī ḳhālis sone se banāe."},{"book":"Ḳhurūj","chapter":"37","verse":"24","text":"Shamādān aur us ke tamām sāmān ke lie pūre 34 kilogrām ḳhālis sonā istemāl huā."},{"book":"Ḳhurūj","chapter":"37","verse":"25","text":"Bazliyel ne kīkar kī lakaṛī kī qurbāngāh banāī jo baḳhūr jalāne ke lie thī. Wuh ḍeṛh fuṭ lambī, itnī hī chauṛī aur tīn fuṭ ūṅchī thī. Us ke chār konoṅ meṅ se sīṅg nikalte the jo qurbāngāh ke sāth ek hī ṭukṛe se banāe gae the."},{"book":"Ḳhurūj","chapter":"37","verse":"26","text":"Us kī ūpar kī satah, us ke chār pahluoṅ aur us ke sīṅgoṅ par ḳhālis sonā chaṛhāyā gayā. Ūpar kī satah ke irdgird Bazliyel ne sone kī jhālar banāī."},{"book":"Ḳhurūj","chapter":"37","verse":"27","text":"Sone ke do kaṛe banā kar us ne unheṅ is jhālar ke nīche ek dūsre ke muqābil pahluoṅ par lagāyā. In kaṛoṅ meṅ qurbāngāh ko uṭhāne kī lakaṛiyāṅ ḍālī gaīṅ."},{"book":"Ḳhurūj","chapter":"37","verse":"28","text":"Yih lakaṛiyāṅ kīkar kī thīṅ, aur un par bhī sonā chaṛhāyā gayā."},{"book":"Ḳhurūj","chapter":"37","verse":"29","text":"Bazliyel ne masah karne kā muqaddas tel aur ḳhushbūdār ḳhālis baḳhūr bhī banāyā. Yih itarsāz kā kām thā."}]}