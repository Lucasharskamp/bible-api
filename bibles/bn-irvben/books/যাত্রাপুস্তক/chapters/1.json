{"data":[{"book":"যাত্রাপুস্তক","chapter":"1","verse":"1","text":"ইস্রায়েলের ছেলেরা, যাঁরা মিশর দেশে গিয়েছিলেন, পরিবারের সবাই যাকোবের সঙ্গে গিয়েছিলেন, তাঁদের নাম হল;"},{"book":"যাত্রাপুস্তক","chapter":"1","verse":"2","text":"রূবেন, শিমিয়োন, লেবি ও যিহূদা,"},{"book":"যাত্রাপুস্তক","chapter":"1","verse":"3","text":"ইষাখর, সবূলূন ও বিন্যামীন,"},{"book":"যাত্রাপুস্তক","chapter":"1","verse":"4","text":"দান, নপ্তালি, গাদ ও আশের।"},{"book":"যাত্রাপুস্তক","chapter":"1","verse":"5","text":"যাকোবের বংশ থেকে মোট সত্তর জন মানুষ ছিল; আর যোষেফ মিশরেই ছিলেন।"},{"book":"যাত্রাপুস্তক","chapter":"1","verse":"6","text":"পরে যোষেফ, তাঁর ভায়েরা ও সেই দিনের র সমস্ত লোক মারা গেলেন।"},{"book":"যাত্রাপুস্তক","chapter":"1","verse":"7","text":"আর ইস্রায়েলের সন্তানেরা ফলবান হল, সংখ্যায় অনেক বৃদ্ধি পেল, খুব শক্তিশালী হয়ে উঠল এবং তাদের মাধ্যমে দেশ ভরে গেল।"},{"book":"যাত্রাপুস্তক","chapter":"1","verse":"8","text":"পরে মিশরে এক নতুন রাজা উঠলেন, যিনি যোষেফকে চিনতেন না।"},{"book":"যাত্রাপুস্তক","chapter":"1","verse":"9","text":"তিনি তাঁর প্রজাদেরকে বললেন, “দেখ, আমাদের থেকে ইস্রায়েলের সন্তানরা সংখ্যায় বেশি ও শক্তিশালী;"},{"book":"যাত্রাপুস্তক","chapter":"1","verse":"10","text":"এস, আমরা তাদের সঙ্গে বুদ্ধির সঙ্গে ব্যবহার করি, নাহলে তারা বৃদ্ধি পাবে এবং যুদ্ধের দিন তারাও শত্রুদের দলে যোগ দিয়ে আমাদের সঙ্গে যুদ্ধ করে এবং এই দেশ থেকে চলে যায়।”"},{"book":"যাত্রাপুস্তক","chapter":"1","verse":"11","text":"অতএব তারা কঠিন পরিশ্রম করিয়ে তাদের কষ্ট দেবার জন্য তাদের উপরে শাসকদেরকে নিযুক্ত করল। আর তারা ফরৌণের জন্য ভান্ডারের নগর, পিথোম ও রামিষেষ তৈরী করল।"},{"book":"যাত্রাপুস্তক","chapter":"1","verse":"12","text":"কিন্তু তারা তাদের মাধ্যমে যত দুঃখ পেল, ততই বৃদ্ধি পেতে ও ছড়িয়ে পড়তে লাগল; তাই ইস্রায়েল সন্তানদের জন্য তারা খুব চিন্তিত হয়ে পড়ল।"},{"book":"যাত্রাপুস্তক","chapter":"1","verse":"13","text":"আর মিশরীয়েরা নিষ্ঠুর ভাবে ইস্রায়েল সন্তানদের দাসের মত কাজ করালো;"},{"book":"যাত্রাপুস্তক","chapter":"1","verse":"14","text":"তারা কাদা তৈরির কাজে, ইট ও ক্ষেতের সমস্ত কাজে দাসের মত খাটিয়ে তাদের জীবন কষ্টকর করে তুলল। তারা তাদের দিয়ে যে সব দাসের কাজ করাতো, সে সমস্ত নিষ্ঠুর ভাবে করাতো।"},{"book":"যাত্রাপুস্তক","chapter":"1","verse":"15","text":"পরে মিশরের রাজা শিফ্রা ও পূয়া নামে দুই ইব্রীয় ধাত্রীকে এই কথা বললেন,"},{"book":"যাত্রাপুস্তক","chapter":"1","verse":"16","text":"“যে দিনের তোমরা ইব্রীয় স্ত্রীদের ধাত্রীর কাজ করবে ও তাদেরকে প্রসবের দিন দেখবে, যদি ছেলে হয়, তাকে হত্যা করবে; আর যদি মেয়ে হয়, তাকে জীবিত রাখবে।”"},{"book":"যাত্রাপুস্তক","chapter":"1","verse":"17","text":"কিন্তু ঐ ধাত্রীরা ঈশ্বরকে ভয় করত, সুতরাং মিশরের রাজার আদেশ না মেনে ছেলে সন্তানদের জীবিত রাখত।"},{"book":"যাত্রাপুস্তক","chapter":"1","verse":"18","text":"তাই মিশরের রাজা সেই ধাত্রীদের ডেকে বললেন, “এ রকম কাজ কেন করেছ? ছেলে সন্তানদের কেন জীবিত রেখেছ?”"},{"book":"যাত্রাপুস্তক","chapter":"1","verse":"19","text":"ধাত্রীরা ফরৌণকে উত্তরে বলল, “ইব্রীয় স্ত্রীলোকেরা মিশরীয় স্ত্রীলোকদের মত নয়; তারা বলবতী, তাদের কাছে ধাত্রী যাবার আগেই তাদের প্রসব হয়।”"},{"book":"যাত্রাপুস্তক","chapter":"1","verse":"20","text":"তাই ঈশ্বর ঐ ধাত্রীদের মঙ্গল করলেন এবং লোকেরা বৃদ্ধি পেয়ে খুব শক্তিশালী হল।"},{"book":"যাত্রাপুস্তক","chapter":"1","verse":"21","text":"সেই ধাত্রীরা ঈশ্বরকে ভয় করত বলে তিনি তাদের বংশের বৃদ্ধি করলেন।"},{"book":"যাত্রাপুস্তক","chapter":"1","verse":"22","text":"পরে ফরৌণ তাঁর সব প্রজাকে এই আদেশ দিলেন, “তোমরা [ইব্রীয়দের] জন্ম নেওয়া প্রত্যেক ছেলেকে নীল নদীতে ফেলে দেবে, কিন্তু প্রত্যেক মেয়েকে জীবিত রাখবে।”"}]}