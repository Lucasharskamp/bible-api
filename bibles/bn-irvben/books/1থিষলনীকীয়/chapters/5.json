{"data":[{"book":"1 থিষলনীকীয়","chapter":"5","verse":"1","text":"কিন্তু ভাইয়েরা বিশেষ বিশেষ কালের ও দিনের র বিষয়ে তোমাদেরকে কিছু লেখা অপ্রয়োজনীয়।"},{"book":"1 থিষলনীকীয়","chapter":"5","verse":"2","text":"কারণ তোমরা নিজেরা বিলক্ষণ জানো, রাতে যেমন চোর আসে তেমনি প্রভুর দিন ও আসছে।"},{"book":"1 থিষলনীকীয়","chapter":"5","verse":"3","text":"লোকে যখন বলে, শান্তি ও অভয়, তক্ষুনি তাদের কাছে যেমন গর্ভবতীর প্রসব বেদনা উপস্থিত হয়ে থাকে, তেমনই আকষ্মিক বিনাশ উপস্থিত হয়; আর তারা কোনোও ভাবে এড়াতে পারবে না।"},{"book":"1 থিষলনীকীয়","chapter":"5","verse":"4","text":"কিন্তু ভাইয়েরা, তোমরা অন্ধকারে নও যে, সেই দিন চোরের মত তোমাদের উপরে এসে পড়বে।"},{"book":"1 থিষলনীকীয়","chapter":"5","verse":"5","text":"তোমরা তো সকলে দীপ্তির সন্তান ও দিবসের সন্তান; আমরা রাতের নয়, অন্ধকারেরও নয়।"},{"book":"1 থিষলনীকীয়","chapter":"5","verse":"6","text":"অতএব এস, আমরা অন্য সবার মত ঘুমিয়ে না পড়ি, বরং জেগে থাকি ও আত্ম নিয়ন্ত্রিত হই।"},{"book":"1 থিষলনীকীয়","chapter":"5","verse":"7","text":"কারণ যারা ঘুমিয়ে পড়ে, তারা রাতেই ঘুমিয়ে পড়ে এবং যারা মদ্যপায়ী, তারা রাতেই মত্ত হয়।"},{"book":"1 থিষলনীকীয়","chapter":"5","verse":"8","text":"কিন্তু আমরা দিবসের বলে এস, আত্ম নিয়ন্ত্রিত হই, বিশ্বাস ও প্রেমরূপ বুকপাটা পরি এবং পরিত্রানের আশারূপ শিরস্ত্র মাথায় দিই;"},{"book":"1 থিষলনীকীয়","chapter":"5","verse":"9","text":"কারণ ঈশ্বর আমাদেরকে ক্রোধের জন্য নিযুক্ত করেননি, কিন্তু আমাদের প্রভু যীশু খ্রীষ্ট দ্বারা পরিত্রান লাভের জন্য;"},{"book":"1 থিষলনীকীয়","chapter":"5","verse":"10","text":"তিনি আমাদের জন্য মরলেন, যেন আমরা জেগে থাকি বা ঘুমিয়ে পড়ি, তাঁর সাথেই বেঁচে থাকি।"},{"book":"1 থিষলনীকীয়","chapter":"5","verse":"11","text":"অতএব যেমন তোমরা করে থাক, তেমন তোমরা একে অন্যকে ভরসা দাও এবং একজন অন্যকে গেঁথে তোলো।"},{"book":"1 থিষলনীকীয়","chapter":"5","verse":"12","text":"কিন্তু, হে ভাইয়েরা, আমরা তোমাদেরকে নিবেদন করছি; যাঁরা তোমাদের মধ্যে পরিশ্রম করেন ও প্রভুতে তোমাদের উপরে নিযুক্ত আছেন এবং তোমাদেরকে চেতনা দেন, তাঁদেরকে সম্মান দাও,"},{"book":"1 থিষলনীকীয়","chapter":"5","verse":"13","text":"আর তাঁদের কাজের জন্য তাঁদেরকে প্রেমে অতিশয় সমাদর কর। নিজেদের মধ্যে শান্তি রাখো।"},{"book":"1 থিষলনীকীয়","chapter":"5","verse":"14","text":"আর, হে ভাইয়েরা, আমরা তোমাদেরকে বিনয় করছি যারা অলস ব্যক্তি, তাদেরকে চেতনা দাও, ভিরুতাদের স্বান্তনা দাও, দুর্বলদের সাহায্য কর, সবার জন্য ধৈর্য্যশীল হও।"},{"book":"1 থিষলনীকীয়","chapter":"5","verse":"15","text":"দেখ, যেন অপকারের প্রতিশোধে কেউ কারোরও অপকার না কর, কিন্তু একে অপরের এবং সবার প্রতি সবদিন ভালো ব্যবহার করার চেষ্টা কর।"},{"book":"1 থিষলনীকীয়","chapter":"5","verse":"16-17","text":"সবদিন আনন্দ কর; সবদিন প্রার্থনা কর;"},{"book":"1 থিষলনীকীয়","chapter":"5","verse":"18","text":"সব বিষয়ে ধন্যবাদ কর; কারণ খ্রীষ্ট যীশুতে এটাই তোমাদের প্রতি ঈশ্বরের ইচ্ছা।"},{"book":"1 থিষলনীকীয়","chapter":"5","verse":"19","text":"পবিত্র আত্মাকে নিভিয়ে দিও না।"},{"book":"1 থিষলনীকীয়","chapter":"5","verse":"20-21","text":"ভাববাণী তুচ্ছ করো না। সব বিষয়ে পরীক্ষা কর; যা ভালো, তা ধরে রাখো।"},{"book":"1 থিষলনীকীয়","chapter":"5","verse":"22","text":"সব রকম মন্দ বিষয় থেকে দূরে থাকো।"},{"book":"1 থিষলনীকীয়","chapter":"5","verse":"23","text":"শান্তির ঈশ্বর নিজেই তোমাদেরকে সব রকম ভাবে পবিত্র করুন; এবং তোমাদের সমস্ত আত্মা, প্রাণ ও দেহ আমাদের প্রভু যীশু খ্রীষ্টের আসার দিন অনিন্দনীয়রূপে রক্ষিত হোক।"},{"book":"1 থিষলনীকীয়","chapter":"5","verse":"24","text":"যিনি তোমাদেরকে ডাকেন, তিনি বিশ্বস্ত, তিনিই তা করবেন।"},{"book":"1 থিষলনীকীয়","chapter":"5","verse":"25","text":"ভাইয়েরা, আমাদের জন্য প্রার্থনা কর।"},{"book":"1 থিষলনীকীয়","chapter":"5","verse":"26","text":"সব ভাইকে পবিত্র চুম্বনে শুভেচ্ছা জানাও।"},{"book":"1 থিষলনীকীয়","chapter":"5","verse":"27","text":"আমি তোমাদেরকে প্রভুর নামে বলছি, সব ভাইয়ের কাছে যেন এই চিঠি পড়ে শোনানো হয়।"},{"book":"1 থিষলনীকীয়","chapter":"5","verse":"28","text":"আমাদের প্রভু যীশু খ্রীষ্টের অনুগ্রহ তোমাদের সঙ্গে থাকুক।"}]}