{"data":[{"book":"Ndari","chapter":"2","verse":"1","text":"Nake Jehova akĩĩra Musa na Harũni atĩrĩ,"},{"book":"Ndari","chapter":"2","verse":"2","text":"“Andũ a Isiraeli nĩmambage hema ciao irigiicĩirie Hema-ya-Gũtũnganwo no irĩ haraaya nayo, o mũndũ arĩ harĩa bendera yake ĩrĩ ĩrĩa ĩrĩ na marũũri ma nyũmba yao.”"},{"book":"Ndari","chapter":"2","verse":"3","text":"Mwena wa irathĩro, kũrĩa riũa rĩrathagĩra-rĩ, nĩho ikundi cia kambĩ ya mũhĩrĩga wa Juda ikaamba hema harĩa bendera yao ĩrĩ. Mũtongoria wa andũ a Juda nĩ Nahashoni mũrũ wa Aminadabu."},{"book":"Ndari","chapter":"2","verse":"4","text":"Gĩkundi gĩake nĩ kĩa andũ 74,600."},{"book":"Ndari","chapter":"2","verse":"5","text":"Mũhĩrĩga wa Isakaru ũkaamba hema ciao mariganĩtie na andũ a Juda. Mũtongoria wa andũ a Isakaru nĩ Nethaneli mũrũ wa Zuaru."},{"book":"Ndari","chapter":"2","verse":"6","text":"Gĩkundi gĩake nĩ kĩa andũ 54,400."},{"book":"Ndari","chapter":"2","verse":"7","text":"Mũhĩrĩga wa Zebuluni nĩguo ũgaacookerera. Mũtongoria wa andũ a Zebuluni nĩ Eliabu mũrũ wa Heloni."},{"book":"Ndari","chapter":"2","verse":"8","text":"Gĩkundi gĩake nĩ kĩa andũ 57,400."},{"book":"Ndari","chapter":"2","verse":"9","text":"Andũ othe arĩa maagaĩirwo gũikara kambĩ ya Juda, kũringana na ikundi ciao-rĩ, nĩ andũ 186,400. Acio nĩo makaamba kuumagara."},{"book":"Ndari","chapter":"2","verse":"10","text":"Mwena wa gũthini nĩho ikundi cia kambĩ ya mũhĩrĩga wa Rubeni igaakorwo, harĩa bendera yao ĩrĩ. Mũtongoria wa andũ a Rubeni nĩ Elizuru mũrũ wa Shedeuru."},{"book":"Ndari","chapter":"2","verse":"11","text":"Gĩkundi gĩake nĩ kĩa andũ 46,500."},{"book":"Ndari","chapter":"2","verse":"12","text":"Mũhĩrĩga wa Simeoni ũkaamba hema ciao mariganĩtie na Rubeni. Mũtongoria wa andũ a Simeoni nĩ Shelumieli mũrũ wa Zurishadai."},{"book":"Ndari","chapter":"2","verse":"13","text":"Gĩkundi gĩake nĩ kĩa andũ 59,300."},{"book":"Ndari","chapter":"2","verse":"14","text":"Mũhĩrĩga wa Gadi nĩguo ũgũcookerera. Mũtongoria wa andũ a Gadi nĩ Eliasafu mũrũ wa Deueli."},{"book":"Ndari","chapter":"2","verse":"15","text":"Gĩkundi gĩake nĩ kĩa andũ 45,650."},{"book":"Ndari","chapter":"2","verse":"16","text":"Andũ othe arĩa magaĩirwo gũikara kambĩ ya Rubeni, kũringana na ikundi ciao-rĩ, nĩ andũ 151,450. Acio nĩo magaatuĩka a keerĩ kuumagara."},{"book":"Ndari","chapter":"2","verse":"17","text":"Nayo Hema-ya-Gũtũnganwo na kambĩ ya Alawii moimagare marĩ gatagatĩ ga kambĩ icio ingĩ. Makoimagara marũmanĩrĩire kũringana na ũrĩa hema cia kambĩ ciao ciambĩtwo, o kambĩ ĩrĩ handũ hayo nyene o harĩa bendera yao ĩrĩ."},{"book":"Ndari","chapter":"2","verse":"18","text":"Mwena wa ithũĩro nĩkuo ikundi cia kambĩ ya mũhĩrĩga wa Efiraimu igũkorwo, o harĩa bendera yao ĩrĩ. Mũtongoria wa andũ a Efiraimu nĩ Elishama mũrũ wa Amihudu."},{"book":"Ndari","chapter":"2","verse":"19","text":"Gĩkundi gĩake nĩ kĩa andũ 40,500."},{"book":"Ndari","chapter":"2","verse":"20","text":"Mũhĩrĩga wa Manase nĩguo ũkũrigania nao. Mũtongoria wa andũ a Manase nĩ Gamalieli mũrũ wa Pedazuru."},{"book":"Ndari","chapter":"2","verse":"21","text":"Gĩkundi gĩake nĩ kĩa andũ 32,200."},{"book":"Ndari","chapter":"2","verse":"22","text":"Mũhĩrĩga wa Benjamini nĩguo ũgũcookerera. Mũtongoria wa andũ a Benjamini nĩ Abidani mũrũ wa Gideoni."},{"book":"Ndari","chapter":"2","verse":"23","text":"Gĩkundi gĩake nĩ kĩa andũ 35,400."},{"book":"Ndari","chapter":"2","verse":"24","text":"Andũ othe arĩa maagaĩirwo gũikara kambĩ ya Efiraimu, kũringana na ikundi ciao-rĩ, nĩ andũ 108,100. Acio nĩo marĩthiiaga marĩ a gatatũ."},{"book":"Ndari","chapter":"2","verse":"25","text":"Mwena wa gathigathini nĩkuo ikundi cia kambĩ ya mũhĩrĩga wa Dani igũkorwo, harĩa bendera yao ĩrĩ. Mũtongoria wa andũ a Dani nĩ Ahiezeri mũrũ wa Amishadai."},{"book":"Ndari","chapter":"2","verse":"26","text":"Gĩkundi gĩake nĩ kĩa andũ 62,700."},{"book":"Ndari","chapter":"2","verse":"27","text":"Mũhĩrĩga wa Asheri ũkaamba hema ciao mariganĩtie nao. Mũtongoria wa andũ a Asheri nĩ Pagieli mũrũ wa Okirani."},{"book":"Ndari","chapter":"2","verse":"28","text":"Gĩkundi gĩake nĩ kĩa andũ 41,500."},{"book":"Ndari","chapter":"2","verse":"29","text":"Mũhĩrĩga wa Nafitali nĩguo ũgũcookerera. Mũtongoria wa andũ a Nafitali nĩ Ahira mũrũ wa Enani."},{"book":"Ndari","chapter":"2","verse":"30","text":"Gĩkundi gĩake nĩ kĩa andũ 53, 400."},{"book":"Ndari","chapter":"2","verse":"31","text":"Andũ othe arĩa magaĩirwo gũikara kambĩ ya Dani nĩ andũ 157,600. Acio nĩo magaakorwo marĩ a mũthia kuumagara, marĩ harĩa bendera ciao irĩ."},{"book":"Ndari","chapter":"2","verse":"32","text":"Acio nĩo andũ a Isiraeli, arĩa maatarirwo kũringana na nyũmba ciao. Arĩa othe maarĩ kambĩ-inĩ kũringana na ikundi ciao-rĩ, maarĩ andũ 603,550."},{"book":"Ndari","chapter":"2","verse":"33","text":"No rĩrĩ, Alawii matiataranĩirio na andũ arĩa angĩ a Isiraeli, ta ũrĩa Jehova aathĩte Musa."},{"book":"Ndari","chapter":"2","verse":"34","text":"Nĩ ũndũ ũcio andũ a Isiraeli magĩĩka maũndũ mothe marĩa Jehova aathĩte Musa, na tondũ ũcio maambire hema harĩa bendera ciao ciarĩ, na ũguo noguo moimagarire, o mũtongoria na andũ a mũhĩrĩga wake na nyũmba yake."}]}