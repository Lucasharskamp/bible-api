{"data":[{"book":"زبور","chapter":"77","verse":"1","text":"آسف کا زبور۔ موسیقی کے راہنما کے لئے۔ یدوتون کے لئے۔"},{"book":"زبور","chapter":"77","verse":"2","text":"اپنی مصیبت میں مَیں نے رب کو تلاش کیا۔ رات کے وقت میرے ہاتھ بلاناغہ اُس کی طرف اُٹھے رہے۔ میری جان نے تسلی پانے سے انکار کیا۔"},{"book":"زبور","chapter":"77","verse":"3","text":"مَیں اللہ کو یاد کرتا ہوں تو آہیں بھرنے لگتا ہوں، مَیں سوچ بچار میں پڑ جاتا ہوں تو روح نڈھال ہو جاتی ہے۔ (سِلاہ)"},{"book":"زبور","chapter":"77","verse":"4","text":"تُو میری آنکھوں کو بند ہونے نہیں دیتا۔ مَیں اِتنا بےچین ہوں کہ بول بھی نہیں سکتا۔"},{"book":"زبور","chapter":"77","verse":"5","text":"مَیں قدیم زمانے پر غور کرتا ہوں، اُن سالوں پر جو بڑی دیر ہوئے گزر گئے ہیں۔"},{"book":"زبور","chapter":"77","verse":"6","text":"رات کو مَیں اپنا گیت یاد کرتا ہوں۔ میرا دل محوِ خیال رہتا اور میری روح تفتیش کرتی رہتی ہے۔"},{"book":"زبور","chapter":"77","verse":"7","text":"”کیا رب ہمیشہ کے لئے رد کرے گا، کیا آئندہ ہمیں کبھی پسند نہیں کرے گا؟"},{"book":"زبور","chapter":"77","verse":"8","text":"کیا اُس کی شفقت ہمیشہ کے لئے جاتی رہی ہے؟ کیا اُس کے وعدے اب سے جواب دے گئے ہیں؟"},{"book":"زبور","chapter":"77","verse":"9","text":"کیا اللہ مہربانی کرنا بھول گیا ہے؟ کیا اُس نے غصے میں اپنا رحم باز رکھا ہے؟“ (سِلاہ)"},{"book":"زبور","chapter":"77","verse":"10","text":"مَیں بولا، ”اِس سے مجھے دُکھ ہے کہ اللہ تعالیٰ کا دہنا ہاتھ بدل گیا ہے۔“"},{"book":"زبور","chapter":"77","verse":"11","text":"مَیں رب کے کام یاد کروں گا، ہاں قدیم زمانے کے تیرے معجزے یاد کروں گا۔"},{"book":"زبور","chapter":"77","verse":"12","text":"جو کچھ تُو نے کیا اُس کے ہر پہلو پر غور و خوض کروں گا، تیرے عظیم کاموں میں محوِ خیال رہوں گا۔"},{"book":"زبور","chapter":"77","verse":"13","text":"اے اللہ، تیری راہ قدوس ہے۔ کون سا معبود ہمارے خدا جیسا عظیم ہے؟"},{"book":"زبور","chapter":"77","verse":"14","text":"تُو ہی معجزے کرنے والا خدا ہے۔ اقوام کے درمیان تُو نے اپنی قدرت کا اظہار کیا ہے۔"},{"book":"زبور","chapter":"77","verse":"15","text":"بڑی قوت سے تُو نے عوضانہ دے کر اپنی قوم، یعقوب اور یوسف کی اولاد کو رِہا کر دیا ہے۔ (سِلاہ)"},{"book":"زبور","chapter":"77","verse":"16","text":"اے اللہ، پانی نے تجھے دیکھا، پانی نے تجھے دیکھا تو تڑپنے لگا، گہرائیوں تک لرزنے لگا۔"},{"book":"زبور","chapter":"77","verse":"17","text":"موسلادھار بارش برسی، بادل گرج اُٹھے اور تیرے تیر اِدھر اُدھر چلنے لگے۔"},{"book":"زبور","chapter":"77","verse":"18","text":"آندھی میں تیری آواز کڑکتی رہی، دنیا بجلیوں سے روشن ہوئی، زمین کانپتی کانپتی اُچھل پڑی۔"},{"book":"زبور","chapter":"77","verse":"19","text":"تیری راہ سمندر میں سے، تیرا راستہ گہرے پانی میں سے گزرا، توبھی تیرے نقشِ قدم کسی کو نظر نہ آئے۔"},{"book":"زبور","chapter":"77","verse":"20","text":"موسیٰ اور ہارون کے ہاتھ سے تُو نے ریوڑ کی طرح اپنی قوم کی راہنمائی کی۔"}]}