{"data":[{"book":"1 CORINTHIANS","chapter":"16","verse":"1","text":"Teenei nau ku taratara atu i naa mee kootou ni sissii mai i naa mane kootou e ssiko ki tokonaki ki naa tama TeAtua i Judea. Kootou tautari ki taku vana ni mee ake ki naa tama naa lotu i Galesia ki mee.16.1 Rom 15.25-26"},{"book":"1 CORINTHIANS","chapter":"16","verse":"2","text":"I naa Hakamarolloo katoo, kootou, te tama koi ki ffana no tuku hakavasi ni mane maana, e hano koi ma tana kooina e vana ia maa e tau i ana mane i tana heuna, ki see mee maa kootou ki ffuri no ssiko mane i taku saaita e hanatu."},{"book":"1 CORINTHIANS","chapter":"16","verse":"3","text":"Taku saaita e tae atu raa, kootou ku tuku ni tama maa kootou ki too naa mane kootou naa ki Jerusalem. Nau ma ki kauake naa pas laatou ki oo ma laatou."},{"book":"1 CORINTHIANS","chapter":"16","verse":"4","text":"Aa ki mee maa nau ki hano hoki ma laatou, nau e lavaa te oo maatou hakapaa."},{"book":"1 CORINTHIANS","chapter":"16","verse":"5","text":"Nau ma ki hakataka mai i naa matakaaina vaaroto Masedonia imua, kimuri are nau ku hanatu no mmata i kootou.16.5 Acts 19.21"},{"book":"1 CORINTHIANS","chapter":"16","verse":"6","text":"Nau e maatino i aku noho hakamaarie ma kootou, i aa nau e maanatu ma ki noho nau ma kootou i te ssao te saumakallii e lasi, aa teenaa kootou ku lavaa te tokonaki mai ki lavaa nau te horau ki aaraa kina."},{"book":"1 CORINTHIANS","chapter":"16","verse":"7","text":"Tevana iaa nau see hiihai maa taku sao e nnoho taatou raa e potopoto koi. Ki mee TeAriki e hiihai, teenaa nau ma ki noho rooroa ma kootou."},{"book":"1 CORINTHIANS","chapter":"16","verse":"8","text":"Nau ma ki noho i te kina nei, i Epises, ki tae ki te aso te Pentekos.16.8 Lev 23.15-21; Deut 16.9-11"},{"book":"1 CORINTHIANS","chapter":"16","verse":"9","text":"I te aa, i aa nau e mee aku lopo heuna e llasi e takkoto ki mee i te kina nei. Nau e iloa maa e tammaki naa tama i te kina nei e lotoffaaeo i maatou.16.9 Acts 19.8-10"},{"book":"1 CORINTHIANS","chapter":"16","verse":"10","text":"Ki mee maa Timothy e hanatu peenaa ki kootou, kootou ku mmata ake hakaraaoi kiaa ia, ki hakauaua ia i tana noho e noho ma kootou, i te aa i aa ia e heheuna hoki i naa heuna TeAriki ma ko nau.16.10 1 Cor 4.17"},{"book":"1 CORINTHIANS","chapter":"16","verse":"11","text":"Kootou see ttoka atu maa ia se tama koi see iloa i naa vana. Kootou haia ana vana ki ttonu ki ahemai hakaraaoi a ia kiaa nau; i aa nau e noho ka ttari atu kiaa ia ma naa taaina ma naa kave taatou."},{"book":"1 CORINTHIANS","chapter":"16","verse":"12","text":"Teenei nau ku taratara atu i te taina taatou, Apollos. Ttama naa maraa e ppuratia a nau peenaa ki hanatu ia ma naa taaina taatou no mmata i kootou. Tevana iaa a ia see hiihai maa ia e hanatu i te saaita nei. Tana sao e maanatu maa e taukareka raa, a ia ma ki hakasura atu."},{"book":"1 CORINTHIANS","chapter":"16","verse":"13","text":"Kootou ki roorosi hakamattoni lokoi. Kootou ki taaohi manava i TeAtua; kootou see ppore; kootou ki makkaa."},{"book":"1 CORINTHIANS","chapter":"16","verse":"14","text":"Kootou ki heheuna ma te manava laaoi."},{"book":"1 CORINTHIANS","chapter":"16","verse":"15","text":"Kootou e illoa maa Stefanas ma tana haanauna raa ko naa tama mua ni lotu i Greece. Laatou e heheuna ka tokonaki ki naa tama TeAtua. Aku taaina ma aku kave nei.16.15 1 Cor 1.16"},{"book":"1 CORINTHIANS","chapter":"16","verse":"16","text":"Nau e hiihai maa kootou ki hakannoo ki naa tama peenaa aa ma naa tama hoki e heheuna hakapaa ma naa tama naa."},{"book":"1 CORINTHIANS","chapter":"16","verse":"17","text":"Nau e hiahia i Stefanas, Fortunatus, aa ko Akaikus ku oomai no nnoho maatou. Naa heuna kootou ku see lavaa te mee iaa nau i te kina nei ku haia naa tama naa, i kootou ku see ssura mai."},{"book":"1 CORINTHIANS","chapter":"16","verse":"18","text":"Nau e haia hakaraaoina iloo naa tama naa i aku heuna nei. E mee pee ko naa heheuna laatou i kootou i te kina naa. Kootou ki mmata hakaraaoi ki naa tama peenaa."},{"book":"1 CORINTHIANS","chapter":"16","verse":"19","text":"Naa kanohenua TeAtua i Asia raa e pureppure atu ki kootou. Aquila ma Priscilla, aa ma naa tama katoo e lotu i te hare laaua raa e pureppure atu ki kootou.16.19 Acts 18.2"},{"book":"1 CORINTHIANS","chapter":"16","verse":"20","text":"Naa tama hakkaatoa e lotu e nnoho i te kina nei e pureppure atu ki kootou."},{"book":"1 CORINTHIANS","chapter":"16","verse":"21","text":"A nau Paul, e purepure atu ki kootou. Aku purepure nei e sissii ki taku tino rima soko nau."},{"book":"1 CORINTHIANS","chapter":"16","verse":"22","text":"Ttama see manava laaoi i TeAriki raa, a ia ma ki hakallono isu."},{"book":"1 CORINTHIANS","chapter":"16","verse":"23","text":"Te laaoi TeAriki Jesus ki takoto i kootou."},{"book":"1 CORINTHIANS","chapter":"16","verse":"24","text":"Te llee taku manava e takoto i kootou iloto te Inoa TeAriki, Jesus Christ. Amen."}]}