{"data":[{"book":"Firistoci","chapter":"24","verse":"1","text":"Ubangiji ya ce wa Musa,"},{"book":"Firistoci","chapter":"24","verse":"2","text":"“Ka umarci Isra’ilawa su kawo tsabtataccen mai na zaitun da aka matse, don ƙuna fitilun yadda harshen wutar ba zai taɓa mutuwa ba."},{"book":"Firistoci","chapter":"24","verse":"3","text":"Za a ajiye su waje da labulen Wuri Mafi Tsarki a Tentin Sujada, Haruna zai riƙa kula da fitilun a gaban Ubangiji, daga yamma zuwa safiya. Wannan za tă zama dawwammamiyar farilla wa tsararraki masu zuwa."},{"book":"Firistoci","chapter":"24","verse":"4","text":"Dole a ci gaba da shirya fitilu a kan wurin ajiye fitila na zinariya, a gaban Ubangiji."},{"book":"Firistoci","chapter":"24","verse":"5","text":"“Ɗauki gari mai laushi a gasa dunƙulen burodi goma sha biyu, a yi amfani da humushi biyu na garwan gari don kowace burodi."},{"book":"Firistoci","chapter":"24","verse":"6","text":"A shirya su jeri biyu, guda shida a kowane jeri a kan teburin da aka yi da zinariya zalla, a gaban Ubangiji."},{"book":"Firistoci","chapter":"24","verse":"7","text":"Za a zuba turare a kowane layin dunƙulen burodin don yă kasance abin tunawa a bisa burodin. Turaren zai ƙone a madadin burodin don yă zama kamar hadayar da aka miƙa da wuta ga Ubangiji."},{"book":"Firistoci","chapter":"24","verse":"8","text":"Za a shirya wannan gurasa a gaban Ubangiji kowane Asabbaci, a madadin Isra’ilawa a matsayin madawwamin alkawari."},{"book":"Firistoci","chapter":"24","verse":"9","text":"Wannan burodin zai zama na Haruna da ’ya’yansa maza, waɗanda za su ci a tsattsarkan wuri, gama sashe ne mafi tsarki na rabonsu na kullum na hadayar da aka yi da wuta ga Ubangiji.”"},{"book":"Firistoci","chapter":"24","verse":"10","text":"To, ɗan wata mutuniyar Isra’ila wanda mahaifinsa mutumin Masar ne, ya je cikin Isra’ilawa, sai faɗa ta tashi tsakaninsa da wani mutumin Isra’ila a cikin sansani."},{"book":"Firistoci","chapter":"24","verse":"11","text":"Ɗan mutuniyar Isra’ila ya saɓi Sunan Ubangiji, ya kuma la’ana shi, saboda haka aka kawo shi wa Musa. (Sunan mahaifiyarsa Shelomit ne, ’yar Dibri na kabilar Dan.)"},{"book":"Firistoci","chapter":"24","verse":"12","text":"Suka sa shi a gidan tsaro sai lokacin da nufin Ubangiji ya nuna musu abin da za su yi da shi."},{"book":"Firistoci","chapter":"24","verse":"13","text":"Sai Ubangiji ya ce wa Musa,"},{"book":"Firistoci","chapter":"24","verse":"14","text":"“Ka kai mai saɓon nan waje da sansani. Duk waɗanda suka ji maganar da mai saɓon nan ya yi su ɗibiya hannuwansu a kansa, taron jama’a kuwa gaba ɗaya su jajjefe shi da duwatsu."},{"book":"Firistoci","chapter":"24","verse":"15","text":"Faɗa wa Isra’ilawa cewa, ‘Duk wanda ya zagi Allahnsa, alhakin zai rataya a wuyansa,"},{"book":"Firistoci","chapter":"24","verse":"16","text":"duk wanda ya saɓi sunan Ubangiji, dole a kashe shi. Dole jama’a gaba ɗaya su jajjefe shi da duwatsu. Ko baƙo, ko haifaffen ɗan ƙasa, sa’ad da ya saɓi Sunan Ubangiji, dole a kashe shi."},{"book":"Firistoci","chapter":"24","verse":"17","text":"“ ‘Duk wanda ya kashe mutum, dole a kashe shi."},{"book":"Firistoci","chapter":"24","verse":"18","text":"Duk wanda ya kashe dabbar wani, dole yă biya, rai domin rai."},{"book":"Firistoci","chapter":"24","verse":"19","text":"Duk wanda ya yi wa maƙwabcinsa rauni, sai a yi masa abin da ya yi;"},{"book":"Firistoci","chapter":"24","verse":"20","text":"karaya don karaya, ido don ido, haƙori don haƙori. Kamar yadda ya yi wa wani rauni, shi ma a yi masa."},{"book":"Firistoci","chapter":"24","verse":"21","text":"Duk wanda ya kashe dabba, dole yă biya, amma duk wanda ya kashe mutum, dole a kashe shi."},{"book":"Firistoci","chapter":"24","verse":"22","text":"Za ku kasance da doka iri ɗaya wa baƙo da kuma wa haifaffen ɗan ƙasa. Ni ne Ubangiji Allahnku.’ ”"},{"book":"Firistoci","chapter":"24","verse":"23","text":"Sai Musa ya yi wa Isra’ilawa magana, suka kuwa kai mai saɓon waje da sansani, suka jajjefi shi da duwatsu. Isra’ilawa suka yi yadda Ubangiji ya umarci Musa."}]}