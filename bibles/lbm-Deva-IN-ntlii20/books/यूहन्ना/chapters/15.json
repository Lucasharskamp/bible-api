{"data":[{"book":"यूहन्ना","chapter":"15","verse":"1","text":"“सच्ची दाखलता मय आय, अऊर मोरो बाप किसान आय।"},{"book":"यूहन्ना","chapter":"15","verse":"2","text":"जो डगाली मोर म हय अऊर नहीं फरय, ओख ऊ काट डालय हय; अऊर जो फरय हय, ओख ऊ छाटय हय ताकि अऊर फरे।"},{"book":"यूहन्ना","chapter":"15","verse":"3","text":"तुम त ऊ वचन को वजह जो मय न तुम सी कह्यो हय, शुद्ध हो।"},{"book":"यूहन्ना","chapter":"15","verse":"4","text":"तुम मोर म बन्यो रहो, अऊर मय तुम म जसो डगाली यदि दाखलता म बन्यो नहीं रहो त अपनो आप सी नहीं फर सकय, वसोच तुम भी यदि मोर म बन्यो नहीं रहो त नहीं फर सकय।”"},{"book":"यूहन्ना","chapter":"15","verse":"5","text":"“मय दाखलता आय: तुम डगाली आय। जो मोर म बन्यो रह्य हय अऊर मय उन्म, ऊ बहुत फर फरय हय, कहालीकि मोर सी अलग होय क तुम कुछ भी नहीं कर सकय।"},{"book":"यूहन्ना","chapter":"15","verse":"6","text":"यदि कोयी मोर म बन्यो नहीं रहे, त ऊ डगाली को जसो फेक दियो जावय, अऊर सूख जावय हय; अऊर लोग उन्ख जमा कर क् आगी म झोक देवय हंय, अऊर हि जल जावय हंय।"},{"book":"यूहन्ना","chapter":"15","verse":"7","text":"यदि तुम मोर म बन्यो रहो अऊर मोरो वचन तुम म बन्यो रहे, त जो चाहो मांगो अऊर ऊ तुम्हरो लायी होय जायेंन।"},{"book":"यूहन्ना","chapter":"15","verse":"8","text":"मोरो बाप की महिमा येको सी होवय हय कि तुम बहुत सो फर लावो, तबच तुम मोरो चेला ठहरो।”"},{"book":"यूहन्ना","chapter":"15","verse":"9","text":"“जसो बाप न मोर सी प्रेम रख्यो, वसोच मय न तुम सी प्रेम रख्यो; मोरो प्रेम म बन्यो रहो।"},{"book":"यूहन्ना","chapter":"15","verse":"10","text":"यदि तुम मोरी आज्ञावों ख मानजो, त मोरो प्रेम म बन्यो रहेंन; जसो कि मय न अपनो बाप की आज्ञावों ख मान्यो हय, अऊर ओको प्रेम म बन्यो रहू हय।”"},{"book":"यूहन्ना","chapter":"15","verse":"11","text":"मय न या बाते तुम सी येकोलायी कहीं हंय, कि मोरी खुशी तुम म बन्यो रहे, अऊर तुम्हरी खुशी पूरी होय जाय।"},{"book":"यूहन्ना","chapter":"15","verse":"12","text":"१५:१२ यूहन्ना १३:३४; १५:१७; १ यूहन्ना ३:२३; २ यूहन्ना १:५मोरी आज्ञा यो आय, कि जसो मय न तुम सी प्रेम रख्यो, वसोच तुम भी एक दूसरों सी प्रेम रखो।"},{"book":"यूहन्ना","chapter":"15","verse":"13","text":"येको सी बड़ो प्रेम कोयी को नहीं कि कोयी अपनो संगी लायी अपनो जीव दे।"},{"book":"यूहन्ना","chapter":"15","verse":"14","text":"जो आज्ञा मय तुम्ख देऊ हय, यदि ओख मानो त तुम मोरो संगी हय।"},{"book":"यूहन्ना","chapter":"15","verse":"15","text":"अब सी मय तुम्ख सेवक नहीं कहूं, कहालीकि सेवक नहीं जानय कि ओको मालिक का करय हय; पर मय न तुम्ख संगी कह्यो हय, कहालीकि मय न जो बाते अपनो बाप सी सुनी, हि सब तुम्ख बताय दियो।"},{"book":"यूहन्ना","chapter":"15","verse":"16","text":"तुम न मोख नहीं चुन्यो पर मय न तुम्ख चुन्यो हय अऊर तुम्ख नियुक्त करयो कि तुम जाय क फर लावो अऊर तुम्हरो फर बन्यो रहे, कि तुम मोरो नाम सी जो कुछ बाप सी मांगो, ऊ तुम्ख दे।"},{"book":"यूहन्ना","chapter":"15","verse":"17","text":"इन बातों की आज्ञा मय तुम्ख येकोलायी देऊ हय कि तुम एक दूसरों सी प्रेम रखो।"},{"book":"यूहन्ना","chapter":"15","verse":"18","text":"“यदि जगत तुम सी दुश्मनी रखय हय, त तुम जानय हय कि ओन तुम सी पहिले मोरो सी दुश्मनी रख्यो।"},{"book":"यूहन्ना","chapter":"15","verse":"19","text":"यदि तुम जगत को होतो, त जगत अपनो सी प्रेम रखतो; पर यो वजह कि तुम जगत को नोहोय, बल्की मय न तुम्ख जगत म सी चुन लियो हय, येकोलायी जगत तुम सी दुश्मनी रखय हय।"},{"book":"यूहन्ना","chapter":"15","verse":"20","text":"१५:२० मत्ती १०:२४; लूका ६:४०; यूहन्ना १३:१६जो बात मय न तुम सी कहीं होती, ‘सेवक अपनो मालिक सी बड़ो नहीं होवय,’ ओख याद रखो। यदि उन्न मोख सतायो, त तुम्ख भी सतायेंन; यदि उन्न मोरी बात मानी, त तुम्हरी भी मानेंन।"},{"book":"यूहन्ना","chapter":"15","verse":"21","text":"पर यो सब कुछ हि मोरो नाम को वजह तुम्हरो संग करेंन, कहालीकि हि मोरो भेजन वालो ख नहीं जानय।”"},{"book":"यूहन्ना","chapter":"15","verse":"22","text":"“यदि मय नहीं आतो अऊर उन्को सी बाते नहीं करतो, त हि पापी नहीं ठहरतो; पर अब उन्ख उन्को पाप लायी कोयी बहाना नहीं।"},{"book":"यूहन्ना","chapter":"15","verse":"23","text":"जो मोरो सी दुश्मनी रखय हय, ऊ मोरो बाप सी भी दुश्मनी रखय हय।"},{"book":"यूहन्ना","chapter":"15","verse":"24","text":"यदि मय उन्म हि काम नहीं करतो जो अऊर कोयी न नहीं करयो, त हि पापी नहीं ठहरतो; पर अब त उन्न मोख अऊर मोरो बाप दोयी ख देख्यो अऊर दोयी सी दुश्मनी करयो।"},{"book":"यूहन्ना","chapter":"15","verse":"25","text":"यो येकोलायी भयो कि ऊ वचन पूरो होय, जो उन्की व्यवस्था म लिख्यो हय, ‘उन्न मोरो सी बेकार दुश्मनी करयो।’”"},{"book":"यूहन्ना","chapter":"15","verse":"26","text":"पर जब ऊ सहायक आयेंन, जेक मय तुम्हरो जवर बाप को तरफ सी भेजूं, यानेकि सत्य की आत्मा जो बाप को तरफ सी निकलय हय, त ऊ मोरी गवाही देयेंन;"},{"book":"यूहन्ना","chapter":"15","verse":"27","text":"अऊर तुम भी मोरो गवाह आय कहालीकि तुम सुरूवात सी मोरो संग रह्यो हय।"}]}