{"data":[{"book":"Apostlenes gjerninger","chapter":"25","verse":"1","text":"Tre dager etter at Festus hadde kommet til Cæsarea for å begynne sin tjeneste som landshøvding, reiste han til Jerusalem."},{"book":"Apostlenes gjerninger","chapter":"25","verse":"2","text":"Der ble han oppsøkt av øversteprestene og noen betydningsfulle jøder som på nytt tok opp anklagene mot Paulus."},{"book":"Apostlenes gjerninger","chapter":"25","verse":"3","text":"De ba også om at Festus skulle vise sin godhet mot jødene ved å la Paulus bli ført tilbake til Jerusalem. Deres egentlige plan var å overfalle og drepe Paulus på veien."},{"book":"Apostlenes gjerninger","chapter":"25","verse":"4","text":"Festus svarte at Paulus satt i fengsel i Cæsarea, og at han snart skulle dit selv."},{"book":"Apostlenes gjerninger","chapter":"25","verse":"5","text":"”Derfor”, fortsatte han, ”må lederne deres heller følge meg dit for å anklage ham, dersom han nå har gjort noe galt.”"},{"book":"Apostlenes gjerninger","chapter":"25","verse":"6","text":"Vel en uke seinere vendte Festus tilbake til Cæsarea. Følgende dag satte han seg på dommersetet og ga befaling om at Paulus skulle bli ført inn."},{"book":"Apostlenes gjerninger","chapter":"25","verse":"7","text":"Da Paulus kom inn, ble han omringet av jødene som hadde kommet fra Jerusalem. De nærmest slynget ut sine mange og sterke anklager mot ham. Likevel kunne de ikke bevise en eneste en av påstandene."},{"book":"Apostlenes gjerninger","chapter":"25","verse":"8","text":"Paulus nektet alt og sa: ”Jeg har ikke brutt den jødiske loven25:8 Den jødiske loven, eller Moseloven, finnes skrevet ned i Første til Femte Mosebok. eller gjorde noen forbrytelse mot templet eller snakket nedsettende om den romerske keiseren.”"},{"book":"Apostlenes gjerninger","chapter":"25","verse":"9","text":"Da spurte Festus, som ville holde seg til venns med jødene: ”Er du villig til å reise til Jerusalem og la deg bli dømt av meg der oppe?”"},{"book":"Apostlenes gjerninger","chapter":"25","verse":"10","text":"”Nei!” svarte Paulus. ”Jeg er romersk borger og derfor er det i den romerske domstolen jeg skal bli dømt. Jeg har ikke gjorde noe galt mot jødene, og det vet du godt selv."},{"book":"Apostlenes gjerninger","chapter":"25","verse":"11","text":"Dersom jeg har gjort noe som fortjener døden, da er jeg beredt til å dø. Dersom jeg er uskyldig, da har verken du eller noen andre rett til å overgi meg til disse mennene for at de kan drepe meg. Jeg ber om å bli dømt ved den keiserlige domstolen i Roma.”"},{"book":"Apostlenes gjerninger","chapter":"25","verse":"12","text":"Festus diskuterte dette med sine rådgivere og svarte: ”Du har bedt om å få bli dømt ved den keiserlige domstolen, derfor skal du få reise til Roma.”"},{"book":"Apostlenes gjerninger","chapter":"25","verse":"13","text":"Noen dager seinere kom kong Agrippa og Berenike25:13 Berenike var søster til kong Agrippa. til Cæsarea på et høflighetbesøk til den nye landshøvdingen."},{"book":"Apostlenes gjerninger","chapter":"25","verse":"14","text":"De stanset i flere dager, og Festus passet på å ta opp saken om Paulus med kongen. Han sa: ”Det finnes en fange her som heter Paulus, og som Feliks har etterlatt til meg."},{"book":"Apostlenes gjerninger","chapter":"25","verse":"15","text":"Da jeg var i Jerusalem, kom de jødiske øversteprestene og folkets ledere til meg med en anklage mot ham. De ba om at jeg måtte passe på å få ham dømt."},{"book":"Apostlenes gjerninger","chapter":"25","verse":"16","text":"Jeg fortalte da at romerne ikke har for vane å utlevere noen før han har blitt stilt for retten. Den anklagede skal ha mulighet til å møte dem som anklager ham, og alle skal ha anledning til å forsvare seg."},{"book":"Apostlenes gjerninger","chapter":"25","verse":"17","text":"Da de religiøse lederne kom hit til Cæsarea, tillyste jeg rettsforhandlingene allerede neste dag og ga befaling om at Paulus skulle bli ført inn."},{"book":"Apostlenes gjerninger","chapter":"25","verse":"18","text":"Men anklagene mot ham var noe helt annet enn det jeg hadde ventet meg."},{"book":"Apostlenes gjerninger","chapter":"25","verse":"19","text":"De gjaldt bare noen stridsspørsmål i deres interne religion og om en mann som het Jesus, som er død, men som Paulus påstår lever!"},{"book":"Apostlenes gjerninger","chapter":"25","verse":"20","text":"Jeg ble forvirret og visste ikke hva jeg skulle gjøre i dette tilfellet. Derfor spurte jeg Paulus om han var villig til å reise til Jerusalem og stå for domsstolen der."},{"book":"Apostlenes gjerninger","chapter":"25","verse":"21","text":"Paulus ba i stedet om å få bli her. Han ville heller vente og bli dømt ved den keiserlige domstolen. Derfor har jeg gitt befaling om at han skal sitte i fengslet her til jeg kan sende ham til Roma.”"},{"book":"Apostlenes gjerninger","chapter":"25","verse":"22","text":"Da sa kong Agrippa: ”Jeg skulle selv ønske å høre denne mannen.” Festus svarte: ”Det skal vi ordne. Du kan få treffe ham allerede i morgen!”"},{"book":"Apostlenes gjerninger","chapter":"25","verse":"23","text":"Neste dag kom kong Agrippa og Berenike i full uniform til domsstolen sammen med de høye offiserene og byens ledende menn. Festus ga befaling om at Paulus skulle bli ført inn."},{"book":"Apostlenes gjerninger","chapter":"25","verse":"24","text":"Han sa: ”Kong Agrippa, og alle dere andre som er samlet her i dag. Dette er den mannen som jødene både her og i Jerusalem vil straffe med døden."},{"book":"Apostlenes gjerninger","chapter":"25","verse":"25","text":"Etter min oppfatning har han ikke gjort noe som fortjener dødsstraff. Han har bedt om å få bli dømt ved den keiserlige domstolen, og derfor har jeg besluttet å sende ham til Roma."},{"book":"Apostlenes gjerninger","chapter":"25","verse":"26","text":"Rullebladet hans vet jeg ikke mye om, men vil rapportere til min øverste leder, keiseren. Det finnes rett og slett ikke noen virkelige anklager mot denne mannen. Jeg har nå stilt ham fram for dere, og spesielt for deg, kong Agrippa, slik at du kan avhøre ham og etterpå si meg hva jeg skal skrive i rapporten."},{"book":"Apostlenes gjerninger","chapter":"25","verse":"27","text":"Det virker jo ikke særlig logisk å sende en fange til den keiserlige domstolen uten å ha noe å anklage ham for!”"}]}