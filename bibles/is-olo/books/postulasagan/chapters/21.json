{"data":[{"book":"Postulasagan","chapter":"21","verse":"1","text":"Eftir að við höfðum kvatt öldungana frá Efesus sigldum við beina leið til Kós. Daginn eftir komum við til Ródos og fórum svo þaðan til Patara."},{"book":"Postulasagan","chapter":"21","verse":"2","text":"Þar fórum við í annað skip, sem sigla átti til Fönikíu í Sýrlandi."},{"book":"Postulasagan","chapter":"21","verse":"3","text":"Við sigldum framhjá Kýpur – hún var á bakborða, og komum til hafnar í Týrus í Sýrlandi, en þar var farminum skipað upp."},{"book":"Postulasagan","chapter":"21","verse":"4","text":"Við fórum í land, höfðum upp á hinum kristnu þar og dvöldumst hjá þeim í eina viku. Lærisveinarnir þar fluttu Páli boðskap, innblásinn af heilögum anda, og vöruðu hann við að fara til Jerúsalem."},{"book":"Postulasagan","chapter":"21","verse":"5","text":"Að viku liðinni fylgdi allur söfnuðurinn, þar með taldar konur og börn, okkur til skips. Við báðum saman á ströndinni og kvöddumst síðan."},{"book":"Postulasagan","chapter":"21","verse":"6","text":"Að því búnu stigum við um borð, en fólkið sneri heimleiðis."},{"book":"Postulasagan","chapter":"21","verse":"7","text":"Næsti viðkomustaður, eftir að við fórum frá Týrus, var Ptólemais. Þar stoppuðum við aðeins einn dag og notuðum tímann til að heimsækja söfnuðinn."},{"book":"Postulasagan","chapter":"21","verse":"8","text":"Síðan lá leið okkar til Sesareu. Þar gistum við hjá Filippusi trúboða, en hann var einn þeirra sjö, sem dreift höfðu matvælum meðal safnaðarins í Jerúsalem."},{"book":"Postulasagan","chapter":"21","verse":"9","text":"Hann átti fjórar dætur, allar ógiftar, og höfðu þær hæfileika til að spá."},{"book":"Postulasagan","chapter":"21","verse":"10-11","text":"Dag einn, meðan við vorum þar, kom maður frá Júdeu í heimsókn. Hann hét Agabus og hafði einnig spádómsgáfu. Hann tók belti Páls, batt með því hendur sínar og fætur og sagði: „Heilagur andi segir: Þannig munu Gyðingarnir í Jerúsalem binda eiganda þessa beltis og síðan afhenda hann Rómverjum.“"},{"book":"Postulasagan","chapter":"21","verse":"12","text":"Þegar við heyrðum þetta, grátbáðum við Pál – bæði trúaða fólkið á staðnum og við ferðafélagar hans – að fara ekki til Jerúsalem."},{"book":"Postulasagan","chapter":"21","verse":"13","text":"En hann svaraði: „Hvað á þessi grátur að þýða? Þið særið hjarta mitt! Ég er ekki aðeins fús að láta fangelsa mig í Jerúsalem, heldur líka að deyja vegna Drottins Jesú.“"},{"book":"Postulasagan","chapter":"21","verse":"14","text":"Þegar okkur varð ljóst að við fengjum hann ekki til að skipta um skoðun, hættum við öllum slíkum tilraunum og sögðum: „Verði Drottins vilji.“"},{"book":"Postulasagan","chapter":"21","verse":"15","text":"Stuttu síðar tókum við saman föggur okkar og héldum af stað til Jerúsalem,"},{"book":"Postulasagan","chapter":"21","verse":"16","text":"og nokkrir lærisveinar frá Sesareu urðu okkur samferða. Þegar við komum á leiðarenda gistum við hjá Mnason. Hann var frá Kýpur, einn hinna fyrstu sem tekið höfðu trú."},{"book":"Postulasagan","chapter":"21","verse":"17","text":"Söfnuðurinn í Jerúsalem fagnaði okkur vel,"},{"book":"Postulasagan","chapter":"21","verse":"18","text":"og daginn eftir fór Páll með okkur til fundar við Jakob og aðra leiðtoga safnaðarins."},{"book":"Postulasagan","chapter":"21","verse":"19","text":"Þegar þeir höfðu heilsast, skýrði Páll frá öllu því sem Guð hafði látið hann gera meðal heiðingjanna."},{"book":"Postulasagan","chapter":"21","verse":"20","text":"Þegar þeir heyrðu það, lofuðu þeir Guð, en sögðu síðan: „Kæri bróðir, þú veist að þeir skipta þúsundum Gyðingarnir, sem tekið hafa trú, og þeir eru mjög strangir í því að kristnir Gyðingar verði að halda áfram að fara eftir lögum og venjum Gyðinga."},{"book":"Postulasagan","chapter":"21","verse":"21","text":"Menn úr þessum hópi, sem búa hér í Jerúsalem, hafa heyrt að þú sért á móti lögum Móse, kærir þig kollóttan um gyðinglegar venjur og bannir að sveinbörn séu umskorin."},{"book":"Postulasagan","chapter":"21","verse":"22","text":"Þeir munu áreiðanlega frétta að þú sért kominn og hvað eigum við þá að gera?"},{"book":"Postulasagan","chapter":"21","verse":"23","text":"Okkur hefur reyndar dottið eitt í hug: Á meðal okkar eru fjórir menn, sem ætla að klippa hár sitt og gefa heit."},{"book":"Postulasagan","chapter":"21","verse":"24","text":"Farðu með þeim til musterisins, láttu einnig klippa þig og borgaðu síðan fyrir þá. Ef þú gerir þetta, sjá allir að þú ert sammála því að kristnir Gyðingar fari eftir þessari venju. Þá vita þeir að þú hlýðir lögunum og ert sömu skoðunar og við."},{"book":"Postulasagan","chapter":"21","verse":"25","text":"En við ætlumst alls ekki til að heiðingjarnir, sem tekið hafa kristna trú, hlýði þessum venjum, nema þá þeim sem bréfið okkar fjallaði um. Þar stóð að þeir skyldu forðast að neyta kjöts af köfnuðum dýrum, sem ekki hefði blætt út, og einnig saurlifnað.“"},{"book":"Postulasagan","chapter":"21","verse":"26-27","text":"Páll féllst á beiðni þeirra. Daginn eftir fór hann í musterið til að framkvæma helgiathöfnina ásamt mönnunum fjórum og tilkynnti þar að hann héti því að bera fram fórn, ásamt hinum, að sjö dögum liðnum."},{"book":"Postulasagan","chapter":"21","verse":"28","text":"og æptu: „Ísraelsmenn! Komið og hjálpið okkur! Hjálp! Þetta er maðurinn sem talar gegn þjóð okkar og hvetur alla til að óhlýðnast lögum okkar Gyðinga. Hann fordæmir musterið og saurgar það með því að fara þangað með heiðingja!“"},{"book":"Postulasagan","chapter":"21","verse":"29","text":"Þetta sögðu þeir vegna þess að fyrr um daginn höfðu þeir séð Pál ásamt Trófímusi, en hann var áður heiðingi og bjó í Efesus í Litlu-Asíu. Nú fullyrtu þeir að Páll hefði tekið heiðingja með sér inn í musterið."},{"book":"Postulasagan","chapter":"21","verse":"30","text":"Mikil æsing greip um sig og borgarbúar þustu að. Allt komst í uppnám. Páll var dreginn út úr musterinu og öllum hliðum læst að baki honum."},{"book":"Postulasagan","chapter":"21","verse":"31","text":"Þeir börðu hann og ætluðu að ganga af honum dauðum. En þegar foringi rómversku hersveitarinnar frétti af uppþotinu,"},{"book":"Postulasagan","chapter":"21","verse":"32","text":"skipaði hann hermönnum sínum og liðsforingjum að fara á vettvang og hljóp síðan sjálfur niður eftir til mannfjöldans. Þegar múgurinn sá hermennina koma, hættu þeir að berja Pál."},{"book":"Postulasagan","chapter":"21","verse":"33","text":"Hersveitarforinginn tók Pál fastan og fyrirskipaði að binda hann með tvöföldum fjötrum. Síðan spurði hann mannfjöldann hver hann væri og hvað hann hefði gert."},{"book":"Postulasagan","chapter":"21","verse":"34","text":"Sumir hrópuðu eitt en aðrir annað og æsingin var svo mikil að hann fékk engan botn í málið. Hann lét því flytja Pál upp í virkið."},{"book":"Postulasagan","chapter":"21","verse":"35","text":"Þegar þeir komu að tröppunum ætlaði múgurinn alveg að tryllast. Hermennirnir urðu að bera Pál á öxlum sér til að verja hann,"},{"book":"Postulasagan","chapter":"21","verse":"36","text":"en mannfjöldinn ruddist á hæla þeirra og hrópaði: „Burt með hann! Burt með hann!“"},{"book":"Postulasagan","chapter":"21","verse":"37-38","text":"Í þann mund er þeir voru að fara inn í virkið sagði Páll við hersveitarforingjann: „Má ég segja við þig nokkur orð?“"},{"book":"Postulasagan","chapter":"21","verse":"39","text":"„Nei,“ svaraði Páll. „Ég er Gyðingur frá Tarsus í Kilikíu og það er ekkert sveitaþorp! Viltu leyfa mér að ávarpa mannfjöldann?“"},{"book":"Postulasagan","chapter":"21","verse":"40","text":"Hersveitarforinginn leyfði það. Páll stóð nú í tröppunum og gaf fólkinu bendingu um að þagna. Kyrrð færðist yfir og Páll tók til máls:"}]}