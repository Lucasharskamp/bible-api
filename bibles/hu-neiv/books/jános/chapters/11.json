{"data":[{"book":"János","chapter":"11","verse":"1","text":"Volt pedig egy beteg ember, Lázár, Bethániából, Máriának és az ő testvérének, Mártának falujából."},{"book":"János","chapter":"11","verse":"2","text":"Az a Mária volt az, aki megkente az Urat kenettel, és a hajával törölte meg annak lábait: az ő testvére, Lázár volt beteg."},{"book":"János","chapter":"11","verse":"3","text":"Testvérei tehát hozzá küldtek, s ezt üzenték: „Uram, íme, akit szeretsz, beteg.“"},{"book":"János","chapter":"11","verse":"4","text":"Jézus pedig, amikor ezt meghallotta, ezt mondta: „Ez a betegség nem halálos, hanem az Isten dicsőségére való, hogy dicsőíttessék általa az Istennek Fia.“"},{"book":"János","chapter":"11","verse":"5","text":"Jézus pedig szerette Mártát és annak nővérét és Lázárt."},{"book":"János","chapter":"11","verse":"6","text":"Mikor tehát meghallotta, hogy beteg, akkor két napig maradt azon a helyen, ahol volt,"},{"book":"János","chapter":"11","verse":"7","text":"de azután ezt mondta tanítványainak: „Menjünk ismét Júdeába.“"},{"book":"János","chapter":"11","verse":"8","text":"A tanítványok ezt mondták neki: „Mester, most akartak téged megkövezni a júdabeliek, és újra odamégy?“"},{"book":"János","chapter":"11","verse":"9","text":"Jézus így felelt: „Vagy nem tizenkét órája van-e a napnak? Ha valaki nappal jár, nem botlik meg, mert látja a világnak világosságát."},{"book":"János","chapter":"11","verse":"10","text":"De aki éjjel jár, megbotlik, mert nincsen abban világosság.“"},{"book":"János","chapter":"11","verse":"11","text":"Ezeket mondta nekik, és hozzátette: „Lázár, a mi barátunk, elaludt, de elmegyek, hogy felköltsem őt.“"},{"book":"János","chapter":"11","verse":"12","text":"A tanítványai azt mondták erre: „Uram, ha elaludt, meggyógyul.“"},{"book":"János","chapter":"11","verse":"13","text":"Pedig Jézus a haláláról beszélt, de ők azt hitték, hogy álomba merülésről szól."},{"book":"János","chapter":"11","verse":"14","text":"Ekkor aztán Jézus nyíltan megmondta nekik: „Lázár meghalt,"},{"book":"János","chapter":"11","verse":"15","text":"és örülök, hogy nem voltam ott, tiértetek, hogy higgyetek. De menjünk el őhozzá!“"},{"book":"János","chapter":"11","verse":"16","text":"Tamás, akit Ikernek hívtak, azt mondta tanítványtársainak: „Menjünk el mi is, hogy meghaljunk vele.“"},{"book":"János","chapter":"11","verse":"17","text":"Jézus pedig elment, és úgy találta, hogy Lázár már négy napja van a sírban."},{"book":"János","chapter":"11","verse":"18","text":"Betánia pedig közel volt Jeruzsálemhez, mintegy tizenöt futamnyira,"},{"book":"János","chapter":"11","verse":"19","text":"ezért a zsidók közül sokan mentek Mártához és Máriához, hogy vigasztalják őket az ő testvérük miatt."},{"book":"János","chapter":"11","verse":"20","text":"Márta, amint meghallotta, hogy Jézus jön, elébe ment, Mária pedig otthon ült."},{"book":"János","chapter":"11","verse":"21","text":"Márta ekkor ezt mondta Jézusnak: „Uram, ha itt lettél volna, nem halt volna meg a testvérem."},{"book":"János","chapter":"11","verse":"22","text":"De most is tudom, hogy amit csak kérsz az Istentől, megadja neked az Isten.“"},{"book":"János","chapter":"11","verse":"23","text":"Jézus ezt mondta neki: „Feltámad a testvéred.“"},{"book":"János","chapter":"11","verse":"24","text":"Márta ezt mondta neki: „Tudom, hogy feltámad a feltámadáskor, az utolsó napon.“"},{"book":"János","chapter":"11","verse":"25","text":"Jézus ezt mondta neki: „Én vagyok a feltámadás és az élet: aki hisz énbennem, ha meghal is, él,"},{"book":"János","chapter":"11","verse":"26","text":"és aki él és hisz énbennem, soha meg nem hal. Hiszed-e ezt?“"},{"book":"János","chapter":"11","verse":"27","text":"Márta így felelt: „Igen, Uram, én hiszem, hogy te vagy a Krisztus, az Istennek Fia, aki e világra jövendő.“"},{"book":"János","chapter":"11","verse":"28","text":"Amint ezeket mondta, elment, és titkon szólította az ő testvérét, Máriát, mondván: „A Mester itt van, és hív téged.“"},{"book":"János","chapter":"11","verse":"29","text":"Mihelyt ez meghallotta, felkelt hamar, és hozzáment."},{"book":"János","chapter":"11","verse":"30","text":"Jézus pedig nem ment még be a faluba, hanem azon a helyen volt, ahová Márta elébe ment."},{"book":"János","chapter":"11","verse":"31","text":"A zsidók azért, akik ővele otthon voltak, és vigasztalták őt, látva, hogy Mária hamar felkelt és kiment, utánamentek, ezt mondva: „A sírhoz megy, hogy ott sírjon.“"},{"book":"János","chapter":"11","verse":"32","text":"Mária pedig, amint odaért, ahol Jézus volt, meglátva őt, a lábaihoz esett, ezt mondva neki: „Uram, ha itt lettél volna, nem halt volna meg az én testvérem.“"},{"book":"János","chapter":"11","verse":"33","text":"Jézus pedig, amint látta, hogy sír, és sírnak a vele jött zsidók is, elbúsult lelkében, és igen megrendült."},{"book":"János","chapter":"11","verse":"34","text":"És mondta: „Hová helyeztétek őt?“"},{"book":"János","chapter":"11","verse":"35","text":"Könnyekre fakadt Jézus."},{"book":"János","chapter":"11","verse":"36","text":"Mondták azért a zsidók: „Íme, mennyire szerette őt!“"},{"book":"János","chapter":"11","verse":"37","text":"Némelyek pedig ezt mondták közülük: „Ő, aki a vaknak szemét felnyitotta, nem tehette volna-e meg, hogy ez ne haljon meg?“"},{"book":"János","chapter":"11","verse":"38","text":"Jézus pedig újra felindulva magában, odament a sírhoz. Az pedig egy üreg volt, és kő feküdt rajta."},{"book":"János","chapter":"11","verse":"39","text":"Jézus ezt mondta: „Vegyétek el a követ.“"},{"book":"János","chapter":"11","verse":"40","text":"Jézus ezt mondta neki: „Nem mondtam neked, hogy ha hiszel, meglátod majd az Istennek dicsőségét?“"},{"book":"János","chapter":"11","verse":"41","text":"Elvették azért a követ onnan, ahol a megholt feküdt. Jézus pedig felemelte szemeit az égre, és mondta: „Atyám, hálát adok neked, hogy meghallgattál engem."},{"book":"János","chapter":"11","verse":"42","text":"Tudtam is, hogy te mindenkor meghallgatsz engem, csak a körülálló sokaság miatt mondtam, hogy elhiggyék, hogy te küldtél engem.“"},{"book":"János","chapter":"11","verse":"43","text":"És mikor ezeket mondta, fennhangon kiáltott: „Lázár, jöjj ki!“"},{"book":"János","chapter":"11","verse":"44","text":"És kijött a megholt, lábain és kezein kötelékekkel megkötözve, és az orcája kendővel volt leborítva."},{"book":"János","chapter":"11","verse":"45","text":"Sokan hittek őbenne azok közül a zsidók közül, akik Máriához mentek, és látták, amiket cselekedett."},{"book":"János","chapter":"11","verse":"46","text":"De némelyek azok közül elmentek a farizeusokhoz, és elbeszélték nekik, amiket Jézus cselekedett."},{"book":"János","chapter":"11","verse":"47","text":"Egybegyűjtötték azért a papi fejedelmek és a farizeusok a főtanácsot, és mondták: „Mit cselekedjünk? Mert ez az ember sok csodát művel."},{"book":"János","chapter":"11","verse":"48","text":"Ha ekképpen hagyjuk őt, mindenki hinni fog ő benne: és eljönnek majd a rómaiak, és elveszik tőlünk mind a helyet is, mind a népet is.“"},{"book":"János","chapter":"11","verse":"49","text":"Egy pedig közülük, Kajafás, aki főpap volt abban az esztendőben, mondta nekik: „Ti semmit sem tudtok."},{"book":"János","chapter":"11","verse":"50","text":"Még arra sem gondoltok, hogy jobb nékünk, hogy egy ember haljon meg a népért, és ne az egész nép vesszen el.“"},{"book":"János","chapter":"11","verse":"51","text":"Ezt pedig nem magától mondta: hanem mivel abban az esztendőben főpap volt, jövendőt mondott, hogy Jézus meg fog halni a népért,"},{"book":"János","chapter":"11","verse":"52","text":"és nemcsak a népért, hanem azért is, hogy az Istennek elszéledt gyermekeit egybegyűjtse."},{"book":"János","chapter":"11","verse":"53","text":"Ama naptól azért azon tanakodtak, hogy őt megöljék."},{"book":"János","chapter":"11","verse":"54","text":"Jézus tehát nem járt többé nyilvánosan a zsidók között, hanem elment onnan a vidékre, a pusztához közel, egy Efraim nevű városba, és ott tartózkodott az ő tanítványaival."},{"book":"János","chapter":"11","verse":"55","text":"Közel volt pedig a zsidók húsvétja: vidékről sokan mentek fel Jeruzsálembe húsvét előtt, hogy megtisztuljanak."},{"book":"János","chapter":"11","verse":"56","text":"A templomban állva keresték Jézust, és így szóltak egymáshoz: „Mit gondoltok, hogy nem jön-e fel az ünnepre?“"},{"book":"János","chapter":"11","verse":"57","text":"A papi fejedelmek pedig és a farizeusok is parancsot adtak, hogy ha valaki megtudja, hogy hol van, jelentse, hogy megfogják."}]}