{"data":[{"book":"Itendwa","chapter":"13","verse":"1","text":"Kati ji kikuta cha bandu abunhwamini Kilisto Kuantiokia kukiba na akalondoli bange na akaboli. Benia nga Banaba na Simioni ojwakemigwa Mpili, Lukio kuboke ku Kulene, Manaeni ojwannela Nngwana Helode na Sauli."},{"book":"Itendwa","chapter":"13","verse":"2","text":"Apabakiba bakagongalela kwa Angwana nu kupunga, Uhuke jwa Chwapi ngabalengela, “Umbambulilange Banaba na Sauli, bakamulange liengo elinakemile.”"},{"book":"Itendwa","chapter":"13","verse":"3","text":"Ngabapunga nu kugongalela, nu kabekelanga maboko panani jabe, ngabaleka bajabulange."},{"book":"Itendwa","chapter":"13","verse":"4","text":"Banaba na Sauli apabakingigwa na Uhuke jwa Chwapi, ngabajenda mpaka ku Seleukia nu kuboka kwenio ngabaombe mungalaba kujenda Kukupulo."},{"book":"Itendwa","chapter":"13","verse":"5","text":"Kingobu apabaikanga ku Salami, ngabatangacha lilobe lya Nnoongo ku nyumba ya kugongalela ya Akayahudi. Na angweto bakiba na Yohana abe mpakachi jwabe."},{"book":"Itendwa","chapter":"13","verse":"6","text":"Angweto ngabatyanga kupete kingono chimwe cha kichilu mpaka ku Pafo, okwabankolela mundu jumwe nhwabe ojwakemigwa Bali Yesu, Nhyahudi ojwakitenda nnondoli."},{"book":"Itendwa","chapter":"13","verse":"7","text":"Mundu jwenio akiba nng'anja jwa nkolongwa jwa kichilu, ojwakemigwa Segio Paulo ojwakiba juna malango, ngabakema Banaba na Sauli magambu apala kupenakia lilobe lya Nnoongo."},{"book":"Itendwa","chapter":"13","verse":"8","text":"Nambu nhwabe jwenio Bali Yesu, liina lyenie ku Kukiyunani mankema Elima, ngajiga katauka Banaba na Sauli na kunhwibalakia nkolongwa jwa kichilu akaaminije imani yene."},{"book":"Itendwa","chapter":"13","verse":"9","text":"Penia Sauli ojwakemigwa Paulo, kongo atweli Uhuke jwa Chwapi, ngampikia mio nhwabe Elima"},{"book":"Itendwa","chapter":"13","verse":"10","text":"kulenga, “Mwe mamwana jwa Mmaja! Namangondwa kukilebe chochoa chambone chapala Nnoongo. Mwe ntweli ndela ndu yubaja na mwe kila kingobu nnyiga kujigalambuya kweli ja Angwana kube uwangi!"},{"book":"Itendwa","chapter":"13","verse":"11","text":"Ngoe luboko lwa Angwana lupakunhukumu, mma kinjwilili na milibonaje lichoba kukingobu.”"},{"book":"Itendwa","chapter":"13","verse":"12","text":"Nkolongwa jwenio apalola agapitile, ngaamini, ngaomongwa maboulo ga nhwalo gwa Angwana."},{"book":"Itendwa","chapter":"13","verse":"13","text":"Paulo na akajakwe ngabaombe muntumbwi kuboke Kupafo ngabaika Kupega kunnyini Kupamfilia, kwenio Yohana ngabaleka ngabuja Kuyelusalemu."},{"book":"Itendwa","chapter":"13","verse":"14","text":"Angweto ngabajendeke na mwanja kuboke ku Pega mpaka kunnyini ku Antiokia ku Pisidia, na Lichoba lya Kupomolela ngabajingi munyumba ja kugongalela Nnoongo, ngabatama."},{"book":"Itendwa","chapter":"13","verse":"15","text":"Kuboka pa kuchoma kitabu cha Malagilo ga Musa na majandiko ga akalondoli ba Nnoongo, akakolongwa ba nyumba ja kugongalela ngabalagi nhwalo gongo, “Makalongo, anda nkweti nhwalo gwa kalengela bandu kupala balimbe mwojo, nnengange.”"},{"book":"Itendwa","chapter":"13","verse":"16","text":"Paulo ngajema, ngaponga luboko, ngatumbu kulenga,"},{"book":"Itendwa","chapter":"13","verse":"17","text":"Nnoongo jwa bandu ba Kuisilaeli ngabapambula akahoka bito na kape indimba muno bandu aba kugeni okwo Kumisili. Nnoongo ngababoya kwenio kuwecho nkolongwa,"},{"book":"Itendwa","chapter":"13","verse":"18","text":"na ngabaimbali yaka alubaini kupongoti."},{"book":"Itendwa","chapter":"13","verse":"19","text":"Ngabajomo bandu makabila saba kukilambo chi Kanaani na kape kilambo chenie kibe chabe."},{"book":"Itendwa","chapter":"13","verse":"20","text":"Goaga gatendigwa kwa yaka alubaini nu nhwano."},{"book":"Itendwa","chapter":"13","verse":"21","text":"Penia ngabajopa bape nngwana, Nnoongo ngabape Sauli mwana jwa Kishi jwa kabi ja Benjamini, kube nngwana jwabe ku yaka alubaini."},{"book":"Itendwa","chapter":"13","verse":"22","text":"Kuboka pu kummoya Sauli, Nnoongo ngampambu Daudi kube nngwana jwabe. Ngachalakicha kulenga, ‘Nammweni Daudi mwana jwa Yese mundu ojwanampala, mundu ojwapakamu goa aganampala akamule.’"},{"book":"Itendwa","chapter":"13","verse":"23","text":"Jwenio nga Yesu ju kibelei cha Daudi, Nnoongo ojwantei Nkomboi jwa bandu bu Kuisilaeli, andi apalagila."},{"book":"Itendwa","chapter":"13","verse":"24","text":"Tango Yesu nu kutumbwaje maengo gakwe, Yohana ngatangacha ku bandu boa bu Kuisilaeli kutenda balape mabaja gabe na babatichigwe."},{"book":"Itendwa","chapter":"13","verse":"25","text":"Na Yohana apabandakila kujomola liengo lyakwe, ngabalenge bandu, ‘Mangweto nhwachanga ne nabeneke? Ne ojumunnenda kuika joje. Nambu mpenekiange! Jwombe maika kuboka pango ne, nane kuotwaje kulugula ngoji yi ilatu yakwe.’"},{"book":"Itendwa","chapter":"13","verse":"26","text":"“Malongo bango bu Kuisilaeli, lungolo lu Ulaimu, na mmandu mmoa manga Makayahudi mamunng'ongale Nnoongo, nhwalo gukomboi gono uletigwe kwito!"},{"book":"Itendwa","chapter":"13","verse":"27","text":"Gambu bandu abatama Kuyelusalemu na akiilongoi babe bummanyije kutenda jwenio nga Nkomboi na bamanyije malobe ga akalondoli ba Nnoongo agachomigwa Machoba goa gu Kupomalela. Na yene bagatei malobe ga akalondoli ba Nnoongo galenganile kukunhwukumu Yesu awe."},{"book":"Itendwa","chapter":"13","verse":"28","text":"Iganukube apatikinije ni lilemwa li ukomigwa, ngabannyopa Pilato anhwukumu ukomigwa."},{"book":"Itendwa","chapter":"13","verse":"29","text":"Angweto kuboka pu kamula kila kilebe chikilengigwe Mumajandiko Gachwapi kwajwenio, angweto ngubunhwuluya kuboka munchalaba ngaba mmeka mundundangele."},{"book":"Itendwa","chapter":"13","verse":"30","text":"Nambu Nnoongo ngannyoya kuboka kwa abawile,"},{"book":"Itendwa","chapter":"13","verse":"31","text":"na kwamachoba ndu ngabapiti abatyanga nakwe kuboka ku Galilaya mpaka Kuyelusalemu. Ngoe nga akachaili bakwe ku bandu bu Kuisilaeli."},{"book":"Itendwa","chapter":"13","verse":"32","text":"Na twe tubi pamba kunnetelanga Nhwalo Gwambone, kile chache echalagila Nnoongo kwa akaoko bito,"},{"book":"Itendwa","chapter":"13","verse":"33","text":"ngoe Nnoongo alenganakie magambu ga ingota yabe kukunnyoya Yesu kuboke kwa abawile. Andi piandikigwe mu Zabuli ja pabele,"},{"book":"Itendwa","chapter":"13","verse":"34","text":"Na chenje nga echalenga Nnoongo ngannyoya jwenio kuboke kwa abawile na annekitije akabola mundundangele. Nnoongo ngalenga,"},{"book":"Itendwa","chapter":"13","verse":"35","text":"Nu uyo ngalonge kabele,"},{"book":"Itendwa","chapter":"13","verse":"36","text":"“Gambu Daudi akabegele agapala Nnoongo kukingobu chakwe, penia ngawe, ngachikigwa pamwe na akaoka mundu na mmele gwakwe ngubola mu ndundangele."},{"book":"Itendwa","chapter":"13","verse":"37","text":"Nambu jwajo ojwayoigwe na Nnoongo kuboke kwa abawile aboliteje."},{"book":"Itendwa","chapter":"13","verse":"38","text":"Tupala mangweto mmanyange, makalongo ba Kuisilaeli, kupete Yesu nhwalo gwa kulekekigwa mabaja utangachigwa kwinu,"},{"book":"Itendwa","chapter":"13","verse":"39","text":"na kila mundu ojwanhwamini Yesu kulekekigwa mabaja gakwe goa, kile chenie kabi kiwechakineje kundela ja Malagilo ga Musa."},{"book":"Itendwa","chapter":"13","verse":"40","text":"Yene mma maha, gakampataje gaga agalengigwa na akalondoli ba Nnoongo gakampitije mangweto."},{"book":"Itendwa","chapter":"13","verse":"41","text":"“ ‘Mpenekiange, mangweto mammembula! Nhwomwange na nhwobange!"},{"book":"Itendwa","chapter":"13","verse":"42","text":"Paulo na Banaba pababokanga munyumba ja kugongalela, bandu ngabakoka baike kabele lenge Lichoba li Kupomolela eliika na balanduli muno nhwalo gwenio."},{"book":"Itendwa","chapter":"13","verse":"43","text":"Bandu apababoka pangongano, Paulo na Banaba ngabakengamigwa na Akayahudi ajingi na bandu banga Akayahudi aba amininge dini ja Kiyahudi. Achandundame benia ngabalonge nabo na kakweleka bajendeke kutama mu upeele gwa Nnoongo."},{"book":"Itendwa","chapter":"13","verse":"44","text":"Apalibandakila Lichoba li Kupomalela bange bandu kuboka kunnyini ngabaika kupenikia lilobe lya Angwana."},{"book":"Itendwa","chapter":"13","verse":"45","text":"Kingobu Akayahudi apabubona nkengeni gwa bandu, ngababe na bwiu, angweto ngabatauka agalenga Paulo nu kuntukana."},{"book":"Itendwa","chapter":"13","verse":"46","text":"Nambu Paulo na Banaba ngabalonge pangajogopa, kulenga, “Lilobe lya Nnoongo likiba mpaka oti lilengigwe kwinu. Nambu kuboka pu kulikana maachangitije kutenda mpaligwa kube na bwomi gwa machoba goa pangapela, tupakunneka mangweto na kajendele bandu banga Akayahudi."},{"book":"Itendwa","chapter":"13","verse":"47","text":"Magambu jenje nga amuli ejibutupi Angwana,"},{"book":"Itendwa","chapter":"13","verse":"48","text":"Kingobu bandu banga Akayahudi apabajoa yene, ngaba alamwojo ngubulumbalila nhwalo gwa Angwana, na abapambuligwe kube na bwomi gwa machoba goa pangapela ngabaamine."},{"book":"Itendwa","chapter":"13","verse":"49","text":"Lilobe lya Angwana ngilijoanika kilambo chenie."},{"book":"Itendwa","chapter":"13","verse":"50","text":"Nambu Akayahudi ngabakolekea akikege bunuuwecho biilambo yenge abakiba banga Akayahudi bakagongale Nnoongo na akinalome abajoanika bikilambo chenie. Benia ngabatumbu kapotekanga Paulo na Banaba na kabenga kilambo chenie."},{"book":"Itendwa","chapter":"13","verse":"51","text":"Nambu benia ngabapyata litukunda mumakongono gabe andi kabeka nhwilo kuboka penia ngabajenda Kuikonio."},{"book":"Itendwa","chapter":"13","verse":"52","text":"Nambu akinapunji buku Antiokia ngaba alamwojo na kutwele Uhuke jwa Chwapi."}]}