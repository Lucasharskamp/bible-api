{"data":[{"book":"योहनः","chapter":"7","verse":"1","text":"ततः परं यिहूदीयलोकास्तं हन्तुं समैहन्त तस्माद् यीशु र्यिहूदाप्रदेशे पर्य्यटितुं नेच्छन् गालील् प्रदेशे पर्य्यटितुं प्रारभत।"},{"book":"योहनः","chapter":"7","verse":"2","text":"किन्तु तस्मिन् समये यिहूदीयानां दूष्यवासनामोत्सव उपस्थिते"},{"book":"योहनः","chapter":"7","verse":"3","text":"तस्य भ्रातरस्तम् अवदन् यानि कर्म्माणि त्वया क्रियन्ते तानि यथा तव शिष्याः पश्यन्ति तदर्थं त्वमितः स्थानाद् यिहूदीयदेशं व्रज।"},{"book":"योहनः","chapter":"7","verse":"4","text":"यः कश्चित् स्वयं प्रचिकाशिषति स कदापि गुप्तं कर्म्म न करोति यदीदृशं कर्म्म करोषि तर्हि जगति निजं परिचायय।"},{"book":"योहनः","chapter":"7","verse":"5","text":"यतस्तस्य भ्रातरोपि तं न विश्वसन्ति।"},{"book":"योहनः","chapter":"7","verse":"6","text":"तदा यीशुस्तान् अवोचत् मम समय इदानीं नोपतिष्ठति किन्तु युष्माकं समयः सततम् उपतिष्ठति।"},{"book":"योहनः","chapter":"7","verse":"7","text":"जगतो लोका युष्मान् ऋतीयितुं न शक्रुवन्ति किन्तु मामेव ऋतीयन्ते यतस्तेषां कर्माणि दुष्टानि तत्र साक्ष्यमिदम् अहं ददामि।"},{"book":"योहनः","chapter":"7","verse":"8","text":"अतएव यूयम् उत्सवेऽस्मिन् यात नाहम् इदानीम् अस्मिन्नुत्सवे यामि यतो मम समय इदानीं न सम्पूर्णः।"},{"book":"योहनः","chapter":"7","verse":"9","text":"इति वाक्यम् उक्त्त्वा स गालीलि स्थितवान्"},{"book":"योहनः","chapter":"7","verse":"10","text":"किन्तु तस्य भ्रातृषु तत्र प्रस्थितेषु सत्सु सोऽप्रकट उत्सवम् अगच्छत्।"},{"book":"योहनः","chapter":"7","verse":"11","text":"अनन्तरम् उत्सवम् उपस्थिता यिहूदीयास्तं मृगयित्वापृच्छन् स कुत्र?"},{"book":"योहनः","chapter":"7","verse":"12","text":"ततो लोकानां मध्ये तस्मिन् नानाविधा विवादा भवितुम् आरब्धवन्तः। केचिद् अवोचन् स उत्तमः पुरुषः केचिद् अवोचन् न तथा वरं लोकानां भ्रमं जनयति।"},{"book":"योहनः","chapter":"7","verse":"13","text":"किन्तु यिहूदीयानां भयात् कोपि तस्य पक्षे स्पष्टं नाकथयत्।"},{"book":"योहनः","chapter":"7","verse":"14","text":"ततः परम् उत्सवस्य मध्यसमये यीशु र्मन्दिरं गत्वा समुपदिशति स्म।"},{"book":"योहनः","chapter":"7","verse":"15","text":"ततो यिहूदीया लोका आश्चर्य्यं ज्ञात्वाकथयन् एषा मानुषो नाधीत्या कथम् एतादृशो विद्वानभूत्?"},{"book":"योहनः","chapter":"7","verse":"16","text":"तदा यीशुः प्रत्यवोचद् उपदेशोयं न मम किन्तु यो मां प्रेषितवान् तस्य।"},{"book":"योहनः","chapter":"7","verse":"17","text":"यो जनो निदेशं तस्य ग्रहीष्यति ममोपदेशो मत्तो भवति किम् ईश्वराद् भवति स गनस्तज्ज्ञातुं शक्ष्यति।"},{"book":"योहनः","chapter":"7","verse":"18","text":"यो जनः स्वतः कथयति स स्वीयं गौरवम् ईहते किन्तु यः प्रेरयितु र्गौरवम् ईहते स सत्यवादी तस्मिन् कोप्यधर्म्मो नास्ति।"},{"book":"योहनः","chapter":"7","verse":"19","text":"मूसा युष्मभ्यं व्यवस्थाग्रन्थं किं नाददात्? किन्तु युष्माकं कोपि तां व्यवस्थां न समाचरति। मां हन्तुं कुतो यतध्वे?"},{"book":"योहनः","chapter":"7","verse":"20","text":"तदा लोका अवदन् त्वं भूतग्रस्तस्त्वां हन्तुं को यतते?"},{"book":"योहनः","chapter":"7","verse":"21","text":"ततो यीशुरवोचद् एकं कर्म्म मयाकारि तस्माद् यूयं सर्व्व महाश्चर्य्यं मन्यध्वे।"},{"book":"योहनः","chapter":"7","verse":"22","text":"मूसा युष्मभ्यं त्वक्छेदविधिं प्रददौ स मूसातो न जातः किन्तु पितृपुरुषेभ्यो जातः तेन विश्रामवारेऽपि मानुषाणां त्वक्छेदं कुरुथ।"},{"book":"योहनः","chapter":"7","verse":"23","text":"अतएव विश्रामवारे मनुष्याणां त्वक्छेदे कृते यदि मूसाव्यवस्थामङ्गनं न भवति तर्हि मया विश्रामवारे मानुषः सम्पूर्णरूपेण स्वस्थोऽकारि तत्कारणाद् यूयं किं मह्यं कुप्यथ?"},{"book":"योहनः","chapter":"7","verse":"24","text":"सपक्षपातं विचारमकृत्वा न्याय्यं विचारं कुरुत।"},{"book":"योहनः","chapter":"7","verse":"25","text":"तदा यिरूशालम् निवासिनः कतिपयजना अकथयन् इमे यं हन्तुं चेष्टन्ते स एवायं किं न?"},{"book":"योहनः","chapter":"7","verse":"26","text":"किन्तु पश्यत निर्भयः सन् कथां कथयति तथापि किमपि अ वदन्त्येते अयमेवाभिषिक्त्तो भवतीति निश्चितं किमधिपतयो जानन्ति?"},{"book":"योहनः","chapter":"7","verse":"27","text":"मनुजोयं कस्मादागमद् इति वयं जानोमः किन्त्वभिषिक्त्त आगते स कस्मादागतवान् इति कोपि ज्ञातुं न शक्ष्यति।"},{"book":"योहनः","chapter":"7","verse":"28","text":"तदा यीशु र्मध्येमन्दिरम् उपदिशन् उच्चैःकारम् उक्त्तवान् यूयं किं मां जानीथ? कस्माच्चागतोस्मि तदपि किं जानीथ? नाहं स्वत आगतोस्मि किन्तु यः सत्यवादी सएव मां प्रेषितवान् यूयं तं न जानीथ।"},{"book":"योहनः","chapter":"7","verse":"29","text":"तमहं जाने तेनाहं प्रेरित अगतोस्मि।"},{"book":"योहनः","chapter":"7","verse":"30","text":"तस्माद् यिहूदीयास्तं धर्त्तुम् उद्यतास्तथापि कोपि तस्य गात्रे हस्तं नार्पयद् यतो हेतोस्तदा तस्य समयो नोपतिष्ठति।"},{"book":"योहनः","chapter":"7","verse":"31","text":"किन्तु बहवो लोकास्तस्मिन् विश्वस्य कथितवान्तोऽभिषिक्त्तपुरुष आगत्य मानुषस्यास्य क्रियाभ्यः किम् अधिका आश्चर्य्याः क्रियाः करिष्यति?"},{"book":"योहनः","chapter":"7","verse":"32","text":"ततः परं लोकास्तस्मिन् इत्थं विवदन्ते फिरूशिनः प्रधानयाजकाञ्चेति श्रुतवन्तस्तं धृत्वा नेतुं पदातिगणं प्रेषयामासुः।"},{"book":"योहनः","chapter":"7","verse":"33","text":"ततो यीशुरवदद् अहम् अल्पदिनानि युष्माभिः सार्द्धं स्थित्वा मत्प्रेरयितुः समीपं यास्यामि।"},{"book":"योहनः","chapter":"7","verse":"34","text":"मां मृगयिष्यध्वे किन्तूद्देशं न लप्स्यध्वे रत्र स्थास्यामि तत्र यूयं गन्तुं न शक्ष्यथ।"},{"book":"योहनः","chapter":"7","verse":"35","text":"तदा यिहूदीयाः परस्परं वक्त्तुमारेभिरे अस्योद्देशं न प्राप्स्याम एतादृशं किं स्थानं यास्यति? भिन्नदेशे विकीर्णानां यिहूदीयानां सन्निधिम् एष गत्वा तान् उपदेक्ष्यति किं?"},{"book":"योहनः","chapter":"7","verse":"36","text":"नो चेत् मां गवेषयिष्यथ किन्तूद्देशं न प्राप्स्यथ एष कोदृशं वाक्यमिदं वदति?"},{"book":"योहनः","chapter":"7","verse":"37","text":"अनन्तरम् उत्सवस्य चरमेऽहनि अर्थात् प्रधानदिने यीशुरुत्तिष्ठन् उच्चैःकारम् आह्वयन् उदितवान् यदि कश्चित् तृषार्त्तो भवति तर्हि ममान्तिकम् आगत्य पिवतु।"},{"book":"योहनः","chapter":"7","verse":"38","text":"यः कश्चिन्मयि विश्वसिति धर्म्मग्रन्थस्य वचनानुसारेण तस्याभ्यन्तरतोऽमृततोयस्य स्रोतांसि निर्गमिष्यन्ति।"},{"book":"योहनः","chapter":"7","verse":"39","text":"ये तस्मिन् विश्वसन्ति त आत्मानं प्राप्स्यन्तीत्यर्थे स इदं वाक्यं व्याहृतवान् एतत्कालं यावद् यीशु र्विभवं न प्राप्तस्तस्मात् पवित्र आत्मा नादीयत।"},{"book":"योहनः","chapter":"7","verse":"40","text":"एतां वाणीं श्रुत्वा बहवो लोका अवदन् अयमेव निश्चितं स भविष्यद्वादी।"},{"book":"योहनः","chapter":"7","verse":"41","text":"केचिद् अकथयन् एषएव सोभिषिक्त्तः किन्तु केचिद् अवदन् सोभिषिक्त्तः किं गालील् प्रदेशे जनिष्यते?"},{"book":"योहनः","chapter":"7","verse":"42","text":"सोभिषिक्त्तो दायूदो वंशे दायूदो जन्मस्थाने बैत्लेहमि पत्तने जनिष्यते धर्म्मग्रन्थे किमित्थं लिखितं नास्ति?"},{"book":"योहनः","chapter":"7","verse":"43","text":"इत्थं तस्मिन् लोकानां भिन्नवाक्यता जाता।"},{"book":"योहनः","chapter":"7","verse":"44","text":"कतिपयलोकास्तं धर्त्तुम् ऐच्छन् तथापि तद्वपुषि कोपि हस्तं नार्पयत्।"},{"book":"योहनः","chapter":"7","verse":"45","text":"अनन्तरं पादातिगणे प्रधानयाजकानां फिरूशिनाञ्च समीपमागतवति ते तान् अपृच्छन् कुतो हेतोस्तं नानयत?"},{"book":"योहनः","chapter":"7","verse":"46","text":"तदा पदातयः प्रत्यवदन् स मानव इव कोपि कदापि नोपादिशत्।"},{"book":"योहनः","chapter":"7","verse":"47","text":"ततः फिरूशिनः प्रावोचन् यूयमपि किमभ्रामिष्ट?"},{"book":"योहनः","chapter":"7","verse":"48","text":"अधिपतीनां फिरूशिनाञ्च कोपि किं तस्मिन् व्यश्वसीत्?"},{"book":"योहनः","chapter":"7","verse":"49","text":"ये शास्त्रं न जानन्ति त इमेऽधमलोकाएव शापग्रस्ताः।"},{"book":"योहनः","chapter":"7","verse":"50","text":"तदा निकदीमनामा तेषामेको यः क्षणदायां यीशोः सन्निधिम् अगात् स उक्त्तवान्"},{"book":"योहनः","chapter":"7","verse":"51","text":"तस्य वाक्ये न श्रुते कर्म्मणि च न विदिते ऽस्माकं व्यवस्था किं कञ्चन मनुजं दोषीकरोति?"},{"book":"योहनः","chapter":"7","verse":"52","text":"ततस्ते व्याहरन् त्वमपि किं गालीलीयलोकः? विविच्य पश्य गलीलि कोपि भविष्यद्वादी नोत्पद्यते।"},{"book":"योहनः","chapter":"7","verse":"53","text":"ततः परं सर्व्वे स्वं स्वं गृहं गताः किन्तु यीशु र्जैतुननामानं शिलोच्चयं गतवान्।"}]}