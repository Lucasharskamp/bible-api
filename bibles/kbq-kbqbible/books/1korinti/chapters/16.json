{"data":[{"book":"1 Korinti","chapter":"16","verse":"1","text":"Hagi Jerusalemi kumate mani'naza mono naga'mokizmi zagoma eri atruma nehaza zanku hu'za hue, Galesia kaziga mani'naza mono naga'ma hiho hu'na huzmante'noaza hiho."},{"book":"1 Korinti","chapter":"16","verse":"2","text":"Hakare Sontamofona ese knare, tamagra mago mago'mota zago'ma erisafintira, erisnaza avamente refko hutma eri atru hu'nenke'na, nagrama esua knafina eri tru huzankura amuhoa osaneno."},{"book":"1 Korinti","chapter":"16","verse":"3","text":"Nagrama uhanatisu'na huhampri' zmante'nesamokizmia, huzmanta'nena, ana musezamofo agofetura avonkrenta'nena eri'za Jerusalemi kumate vugahaze."},{"book":"1 Korinti","chapter":"16","verse":"4","text":"Hagi nagrama vuga'ma hanugeno'a, zamagra nagrane vugahaze."},{"book":"1 Korinti","chapter":"16","verse":"5","text":"Hu'neanagi nagra Masetonia vute'na, henka tamagritega egahue. Na'ankure Masetoniati ru kitagi'na vugahue."},{"book":"1 Korinti","chapter":"16","verse":"6","text":"Tamagrane osi'agna umanisuo, ete zasi ko'ma atu ikampina tamagrane mani vagaresugeta, inantegama vunaku'ma hanurega naza hu'tma hunante'nage'na vugahue."},{"book":"1 Korinti","chapter":"16","verse":"7","text":"Na'ankure nagri'ma navenesiana menima vanu'na tamageme vuku nosuanki, Anumzamofo avesima me'nenke'na mago'a zaza kna tamagrane umani'ne'na vanuegu nehue."},{"book":"1 Korinti","chapter":"16","verse":"8","text":"Hu'neanagi Efesasi kumate mani'nesugeno, Pentikos kna efore hugahie."},{"book":"1 Korinti","chapter":"16","verse":"9","text":"Na'ankure eri'zamo'ma knare huno vuga kana rama'a efore nehigeno, rama'a vahe'mo'zanena ha' renenantaze."},{"book":"1 Korinti","chapter":"16","verse":"10","text":"Hanki Timoti'ma esigeta, nagra Ramofo eri'za e'neruankna huno e'neria neki, ke'amofona antahinemita azeri so'e hiho."},{"book":"1 Korinti","chapter":"16","verse":"11","text":"Kva hunenteta agia eri haviza osiho. Hanki ana nehuta aza nehnageno mani'neno, fru huno nagra mani'ne'nurega ehanatisnie. Timoti'ene mago'a nafu naganahe'zane ete esnagu zamavega ante'na mani'noe."},{"book":"1 Korinti","chapter":"16","verse":"12","text":"Hu'neanagi Apolosi, nerafu kazigagu hu'za hue. Tamagritegama nerafuzanema esia kazigatira, nagra razampi azeri hanaveti kea nesamue. Hagi menima esiana agri'a avesi omne'neanagi, kankamuma me'nenkeno'a agra egahie."},{"book":"1 Korinti","chapter":"16","verse":"13","text":"Hagi kava huta nemanita, tamentinti zampi oti hanavenetita, korera osu hanavetita maniho."},{"book":"1 Korinti","chapter":"16","verse":"14","text":"Maka'zama hanaza'zampina tamavesinte avu'ava zampinti hiho."},{"book":"1 Korinti","chapter":"16","verse":"15","text":"Nenfugta nensarogta tamagra antahi'naze, (Stefanisi ene noma'afi mani'nazana, ese'ma Akaia kumateti zmagu'a rukrehe hu'naza nagare. Ana hute'za zamagra zamagu'a mono eri'zampi ami vaganere'za mono eri'za e'neri'za nagare)."},{"book":"1 Korinti","chapter":"16","verse":"16","text":"Hanki tamagranena e'inahukna vahe'mofo avu'ava avaririta mani'neta, hagi anahukna eri'zama zamaza hu'za erisazamokizmine, nezmavariritma zmagorga'a manihogu neramasamue."},{"book":"1 Korinti","chapter":"16","verse":"17","text":"Stefanasi ene Fotunatusi'ene Akiakusizama aza zankura nagra muse hu'no'e. Na'ankure tamagrama huga'zana osazage'za zamagra eme naza hu'naze."},{"book":"1 Korinti","chapter":"16","verse":"18","text":"Na'ankure knare antahintahi nami'za avamu'nifina nazeri fru nehu'za, tamagri'ene ana hu'naze. E'inahukna vahetmina zamege so'e hiho."},{"book":"1 Korinti","chapter":"16","verse":"19","text":"Esia kaziga mani'naza mono naga'mo'za musenke atreramantaze. Akuira'ene Prisila'ene noznifima nemaniza mono naga'mo'zanena anahukna hu'za zamagu'areti musenkea atrenermantaze."},{"book":"1 Korinti","chapter":"16","verse":"20","text":"Maka Anumzamofo naga'mo'za musenkezmia atreramantaze. Hanki tamagranena ana zanke huta mono naga'mota muse ohunte ahunte hiho."},{"book":"1 Korinti","chapter":"16","verse":"21","text":"Poli'na nagra, ama musenkea, nagra nazampinti kre neramue."},{"book":"1 Korinti","chapter":"16","verse":"22","text":"Hanki Ramofoma avesi ontesnimo'a, sifnafi manino haviza hugahie. Rantimoka eno!"},{"book":"1 Korinti","chapter":"16","verse":"23","text":"Hanki Ramofo Jisasi asunku zamo'a tamagrane mesanie."},{"book":"1 Korinti","chapter":"16","verse":"24","text":"Nagri nevesi'zamo'a maka Krais Jisasimpima mani'naza naga'motarega mesanie. Tamage."}]}