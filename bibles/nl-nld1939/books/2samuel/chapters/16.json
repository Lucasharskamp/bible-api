{"data":[{"book":"2 Samuel","chapter":"16","verse":"1","text":"Toen David even voorbij de top was gekomen, kwam Siba, de dienaar van Mefibósjet, hem tegemoet met een koppel gezadelde ezels, beladen met tweehonderd broden, honderd rozijnenkoeken, honderd zomervruchten en een zak wijn."},{"book":"2 Samuel","chapter":"16","verse":"2","text":"De koning vroeg aan Siba, wat hij daarmee wilde. Siba antwoordde hem: Op de ezels kan het hof van den koning rijden, het brood en de vruchten kunnen de soldaten eten, de wijn kan worden gedronken door hen, die uitgeput raken in de woestijn."},{"book":"2 Samuel","chapter":"16","verse":"3","text":"Daarop vroeg de koning: En waar is de zoon van uw meester? Siba antwoordde den koning: Die is in Jerusalem achtergebleven; hij denkt natuurlijk, dat het huis Israël hem nu herstellen zal in het koningschap van zijn vader."},{"book":"2 Samuel","chapter":"16","verse":"4","text":"Toen zeide de koning tot Siba: Zo; dan is alles, wat aan Mefibósjet behoort, voor u! Siba antwoordde: Ik betuig u mijn hulde, mijn heer en koning; moge ik genade vinden in uw ogen!"},{"book":"2 Samuel","chapter":"16","verse":"5","text":"Toen koning David Bachoerim bereikt had, kwam iemand van het geslacht van Sauls familie uit die plaats gelopen; hij heette Sjimi, en was een zoon van Gera. Al vloekend kwam hij naar buiten gelopen,"},{"book":"2 Samuel","chapter":"16","verse":"6","text":"en gooide met stenen naar David en naar alle dienaren van koning David, hoewel al het volk en heel de keurbende aan zijn rechter- en linkerhand gingen."},{"book":"2 Samuel","chapter":"16","verse":"7","text":"En dit kregen ze van den vloekenden Sjimi te horen: Eruit, bloedhond; eruit, Belialskind!"},{"book":"2 Samuel","chapter":"16","verse":"8","text":"Jahweh wreekt op u al het bloed van het huis van Saul, dien ge als koning hebt verdrongen; nu geeft Jahweh het koningschap over aan uw zoon Absalom. Ja, nu zit ge in de ellende, omdat ge een bloedhond zijt!"},{"book":"2 Samuel","chapter":"16","verse":"9","text":"Toen zeide Abisjai, de zoon van Seroeja, tot den koning: Waarom moet die dode hond mijn heer en koning vloeken? Zal ik er heen gaan, om hem de kop af te slaan?"},{"book":"2 Samuel","chapter":"16","verse":"10","text":"Maar de koning sprak: Dat is mijn zaak niet, noch de uwe, zonen van Seroeja! Als hij vloekt, omdat Jahweh hem heeft ingegeven, David te vloeken, wie mag dan zeggen: Waarom doet ge dat?"},{"book":"2 Samuel","chapter":"16","verse":"11","text":"En David vervolgde tot Abisjai en tot heel zijn hof: Mijn bloedeigen kind staat mij naar het leven, laat staan dan deze Benjamiet! Laat hem maar vloeken; want Jahweh heeft het hem ingegeven."},{"book":"2 Samuel","chapter":"16","verse":"12","text":"Misschien ziet Jahweh neer op mijn ellende, en vergeldt Hij mij die vloek van vandaag met iets goeds."},{"book":"2 Samuel","chapter":"16","verse":"13","text":"En David trok met zijn manschappen verder, terwijl Sjimi op de flank van de berg gelijk met hem op ging, vloekend, met stenen gooiend, en stof opjagend."},{"book":"2 Samuel","chapter":"16","verse":"14","text":"Uitgeput bereikte de koning met heel zijn gevolg de Jordaan, waar hij adem schepte."},{"book":"2 Samuel","chapter":"16","verse":"15","text":"Intussen was Absalom, vergezeld van Achitófel, met heel Israël te Jerusalem aangekomen."},{"book":"2 Samuel","chapter":"16","verse":"16","text":"Zodra Choesjai, de Arkiet, de vriend van David, bij Absalom kwam, riep hij Absalom toe: Leve de koning, leve de koning!"},{"book":"2 Samuel","chapter":"16","verse":"17","text":"Absalom vroeg Choesjai: Is dat nu uw trouwe vriendschap? Waarom zijt ge niet met uw vriend meegegaan?"},{"book":"2 Samuel","chapter":"16","verse":"18","text":"Choesjai gaf Absalom ten antwoord: Neen, ik behoor aan hem, die door Jahweh en dit volk en alle Israëlieten is uitverkoren, en bij hèm blijf ik."},{"book":"2 Samuel","chapter":"16","verse":"19","text":"Bovendien, aan wien kan ik beter mijn diensten aanbieden, dan aan zijn zoon? Zoals ik in dienst van uw vader geweest ben, zo wil ik het ook in de uwe zijn."},{"book":"2 Samuel","chapter":"16","verse":"20","text":"Nu sprak Absalom tot Achitófel: Overlegt met elkaar, wat we moeten doen."},{"book":"2 Samuel","chapter":"16","verse":"21","text":"En Achitófel gaf Absalom de raad: Begeef u naar de bijvrouwen van uw vader, die hij achtergelaten heeft, om het paleis te bewaken. Als heel Israël verneemt, dat ge u bij uw vader onmogelijk hebt gemaakt, zullen al uw aanhangers moed vatten."},{"book":"2 Samuel","chapter":"16","verse":"22","text":"Daarom werd er voor Absalom een tent gespannen op het dak, en begaf Absalom zich ten aanschouwen van heel Israël tot de bijvrouwen van zijn vader."},{"book":"2 Samuel","chapter":"16","verse":"23","text":"Immers, een raad, die Achitófel gaf, gold in die dagen zoveel, als vroeg men een uitspraak van God; zoveel waarde had elke raad van Achitófel, zowel bij David als bij Absalom."}]}