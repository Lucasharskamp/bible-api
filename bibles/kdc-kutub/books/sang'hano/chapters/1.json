{"data":[{"book":"Sang'hano","chapter":"1","verse":"1","text":"Kwa Mkulu Teofili."},{"book":"Sang'hano","chapter":"1","verse":"2","text":"mbaka mna disiku diyagaligwe kuulanga. Viyakalile yang'hali hanagaligwa uchanha, kawagwaa malagizo kwa udahi wa Loho Yang'alile wanhu awo yawasagule wawe watumigwa zake."},{"book":"Sang'hano","chapter":"1","verse":"3","text":"Mna ikipindi cha siku malongo mane toka ifa yake, Yesu kakala yowalawilila watumigwa zake miyanza mingi ili kulagusa kakala mgima. Wamona, nayo kalonga nao mbuli za Undewa wa Imulungu."},{"book":"Sang'hano","chapter":"1","verse":"4","text":"Mna ikipindi kimoja viyakalile koja nao, kawalagiza, “Sikumulawe kudibuga da Yelusalemu, lakini mbeteleni Loho Yang'alile yeli nhunza iyawalongele Tatangu."},{"book":"Sang'hano","chapter":"1","verse":"5","text":"Yohana kawabatiza kwa mazi, lakini mna ikipindi kidodo kumwande mobatizigwa kwa Loho Yang'alile.”"},{"book":"Sang'hano","chapter":"1","verse":"6","text":"Watumigwa viwaiting'hane hamoja na Yesu, wamuuza, “Mndewa, vino kipindi kino acho chonda uwabwezele wanhu wa Izilaeli undewa?”"},{"book":"Sang'hano","chapter":"1","verse":"7","text":"Yesu kawedika, “Kipindi na siku azo va mmakono ga Tatangu. Mweye siyo sang'hano yenu kujuwa lini vonda iwe."},{"book":"Sang'hano","chapter":"1","verse":"8","text":"Lakini Loho Yang'alile vondayawezile, mobokela nguvu, na mowapetela wanhu mbuli zangu zimone, mowapetela kudibuga da Yelusalemu na mziisi zose za Yudea na Samalia, na kuuhelelo wa isi.”"},{"book":"Sang'hano","chapter":"1","verse":"9","text":"Viyamambukize kulonga vivo, kagaligwa uchanha kuulanga kuno omulola. Abaho ulanga umfisa, hawamone kabili."},{"book":"Sang'hano","chapter":"1","verse":"10","text":"Viwakalile wang'hali olola bunhuu kuulanga Yesu viyakalile kochola, bahaja wanhu wabili wavalile viwalo vizelu chuwee wema habehi nao."},{"book":"Sang'hano","chapter":"1","verse":"11","text":"Walonga, “Mweye wanhu wa Galilaya, habali mwima aho na kulola uchanha kuulanga? Yesu iino yagaligwe uchanha kuulanga kulawa kumwenu, kobwela kabili kamba vivo vimmona kochola kuulanga.”"},{"book":"Sang'hano","chapter":"1","verse":"12","text":"Abaho watumigwa wabwela Yelusalemu kulawa kuna Ulugongo lwa Mizeituni, lukalile utali wa kilometa imoja kulawa buga dija."},{"book":"Sang'hano","chapter":"1","verse":"13","text":"Wengila kudibuga, wachola mbaka kudigati diwakalile Petulo na Yohana na Yakobo na Andeleya na Filipo na Tomaso na Batulumayo na Matayo na Yakobo mwanage Alufayo na Simoni Zeloti na Yuda mwanage Yakobo."},{"book":"Sang'hano","chapter":"1","verse":"14","text":"Wagendelela kuiting'hana hamoja kumpula Imulungu, hamoja na watwanzi wayagwe, na Malia mamake Yesu na wadodo zake Yesu."},{"book":"Sang'hano","chapter":"1","verse":"15","text":"Siku dimoja Petulo kema mumting'hano wa wanhu wamtogole Yesu. Wanhu awo wakala ovika gana dimoja na malongo mabili."},{"book":"Sang'hano","chapter":"1","verse":"16","text":"Petulo kema na kulonga, “Ndugu zangu, Maandiko Gang'alile golondigwa galawilile, gaja gayalongile Loho Yang'alile kubitila Daudi, yalagule mbuli ya Yuda, ayo yawalongoze wanhu waja wamgogile Yesu."},{"book":"Sang'hano","chapter":"1","verse":"17","text":"Yuda kakala imoja wa kibumbila chetu, kwavija kasaguligwa tutende nayo sang'hano.”"},{"book":"Sang'hano","chapter":"1","verse":"18","text":"Yuda kagula mgunda kwa sente ziyapatile kwa gehile, mumo kagwa kingubanguba luu, na inda yake itulika na vinhu vake vose va mgati vilawa kunze."},{"book":"Sang'hano","chapter":"1","verse":"19","text":"Wanhu wose wa Yelusalemu waihulika mbuli ayo, avo kwa ulonzi wa kumwao waukema mgunda awo Akelidama, fambulo jake, “Mgunda wa Damu.”"},{"book":"Sang'hano","chapter":"1","verse":"20","text":"“Kwavija yandikigwa mna ikitabu cha Zabuli,"},{"book":"Sang'hano","chapter":"1","verse":"21","text":"“Avo, kolondigwa yasaguligwe munhu imoja yakalile na siye kipindi chose Mndewa Yesu viyangile na siye."},{"book":"Sang'hano","chapter":"1","verse":"22","text":"Kusongela kipindi kija Yohana viyawapetele wanhu usenga wake wa kubatiza, mbaka siku dija Yesu viyagaligwe kuulanga kulawa kumwetu. Munhu ayo yailumbe na siye mna isang'hano ya kuwapetela wanhu kuzilibuka kwa Yesu.”"},{"book":"Sang'hano","chapter":"1","verse":"23","text":"Avo wasagula matwaga ga wanhu wabili, Yusufu yakemigwe Balisaba hebu Yusito, na wa kabili Matiasi."},{"book":"Sang'hano","chapter":"1","verse":"24","text":"Abaho wampula Imulungu walonga, “Mndewa, kugajuwa goyogesa kila munhu. Avo tulagusile nani mna iwanhu wano wabili yuumsagule"},{"book":"Sang'hano","chapter":"1","verse":"25","text":"yakusang'hanile muutumigwa yaulekile Yuda, yalemelwe kuchola hanhu hayalondeke.”"},{"book":"Sang'hano","chapter":"1","verse":"26","text":"Aho wabwanha simbi kusagula mna iwanhu awo wabili, avo simbi imgwila Matiasi, nayo kongezigwa mna ikibumbila cha watumigwa longo na imoja."}]}