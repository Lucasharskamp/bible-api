{"data":[{"book":"2 Mose","chapter":"35","verse":"1","text":"Afei, Mose frɛɛ Israelmma nyinaa ne wɔn yɛɛ nhyiamu ka kyerɛɛ wɔn se, “Eyi ne Awurade mmara a ɛsɛ sɛ mudi so."},{"book":"2 Mose","chapter":"35","verse":"2","text":"Monyɛ adwuma nnansia. Na da a ɛto so ason no de, momfa nhome; ɛyɛ da kronkron a ɛsɛ sɛ mode som Awurade. Obiara a ɔbɛyɛ adwuma biara saa da no, ɛsɛ sɛ wokum no."},{"book":"2 Mose","chapter":"35","verse":"3","text":"Da no, ogya mpo, monnsɔ bi ano wɔ mo afi mu.”"},{"book":"2 Mose","chapter":"35","verse":"4","text":"Mose ka kyerɛɛ nnipa no nyinaa se, “Nsɛm a Awurade ahyɛ sɛ monyɛ ni:"},{"book":"2 Mose","chapter":"35","verse":"5","text":"Obiara a ɔpɛ no mfa saa afɔrebɔde yi mu biara mmrɛ Awurade:"},{"book":"2 Mose","chapter":"35","verse":"6","text":"ntama a wɔde asaawa tuntum, bibiri ne koogyan ayɛ ne"},{"book":"2 Mose","chapter":"35","verse":"7","text":"odwennini nwoma a wɔahyɛ no aduru kɔkɔɔ ne abirekyi nwoma a wɔahyɛ,"},{"book":"2 Mose","chapter":"35","verse":"8","text":"ngo a wɔde begu akanea no mu, ɔhyew nnuhuam a wɔde bɛyɛ ɔsrango ne;"},{"book":"2 Mose","chapter":"35","verse":"9","text":"abo a ɛte sɛ apopobibiri ne abo a wɔde bɛhyehyɛ asɔfotade no ne nʼadɛbo no mu."},{"book":"2 Mose","chapter":"35","verse":"10","text":"“Mo a mowɔ nimdeɛ wɔ biribiyɛ ho no, mo nyinaa mommra na monyɛ nea Awurade aka no nyinaa te sɛ:"},{"book":"2 Mose","chapter":"35","verse":"11","text":"“Ahyiae Ntamadan no so ntama ne ne nkataso, nkɔtɔkoro, mpuran nnua a esisi mu, adum ne nnyinaso;"},{"book":"2 Mose","chapter":"35","verse":"12","text":"Apam Adaka no ne nnua a esisi ho; Mpata agua ntwamtam a ɛkata kronkronbea hɔ,"},{"book":"2 Mose","chapter":"35","verse":"13","text":"ɔpon ne nnua a wɔde soa ne ɛho nneɛma nyinaa, Ɔkyerɛ Brodo;"},{"book":"2 Mose","chapter":"35","verse":"14","text":"akanea nnua ne nʼakanea ne ngo;"},{"book":"2 Mose","chapter":"35","verse":"15","text":"aduhuam afɔremuka ne nnua a wɔde bɛsoa; ɔsrango ne aduhuam a eyi hua pa,"},{"book":"2 Mose","chapter":"35","verse":"16","text":"kɔbere Afɔremuka a wɔde bɛbɔ ɔhyew afɔre, kɔbere ntwitae ne nnua a wɔde bɛsoa ho nneɛma,"},{"book":"2 Mose","chapter":"35","verse":"17","text":"adiwo hɔ no ntwamtam, adum ne ne nnyinaso, ntama a wɔde bɛkata adiwo hɔ kwan ano,"},{"book":"2 Mose","chapter":"35","verse":"18","text":"Ahyiae Ntamadan no adiwo hɔ nnua ne ne ntampehama,"},{"book":"2 Mose","chapter":"35","verse":"19","text":"asɔfotade a ɛyɛ fɛ a ɔsɔfo no bɛhyɛ asɔre wɔ kronkronbea hɔ ne Aaron ntade kronkron a sɛ ne mmabarima no yɛ asɔfodwuma a, wɔbɛhyɛ bi.”"},{"book":"2 Mose","chapter":"35","verse":"20","text":"Na Israelmma nyinaa fii Mose anim,"},{"book":"2 Mose","chapter":"35","verse":"21","text":"na wɔn a Onyankopɔn honhom kaa wɔn koma no de wɔn akyɛde a wɔde besi Ahyiae Ntamadan no ne ɛho nneɛma ne nea wɔde bɛpam atade kronkron no bae."},{"book":"2 Mose","chapter":"35","verse":"22","text":"Mmea ne mmarima a asɛm no kaa wɔn koma no nyinaa bae. Wɔde sikakɔkɔɔ, agude, nsonkaa, nkaa, kɔnmuade ne sika adwinne bebree brɛɛ Awurade."},{"book":"2 Mose","chapter":"35","verse":"23","text":"Wɔn a wɔwɔ ntama pa, kuntu a ɛyɛ tuntum, bibiri, abirekyi nwoma a wɔahyɛ, odwennini nwoma a wɔahyɛ no kɔkɔɔ anaa aboa nwoma a ɛyɛ fɛ nso de bae."},{"book":"2 Mose","chapter":"35","verse":"24","text":"Afoforo nso de dwetɛ ne kɔbere brɛɛ Awurade sɛ wɔn akyɛde. Ebinom de ɔkanto nnua nso bae."},{"book":"2 Mose","chapter":"35","verse":"25","text":"Mmea no bi a wonim adepam yiye no too asaawa tuntum, bibiri ne koogyan de yɛɛ ntama a ɛyɛ fɛ de brɛɛ Awurade."},{"book":"2 Mose","chapter":"35","verse":"26","text":"Afoforo nso de anigye nam wɔn dom akyɛde so de abirekyi nwi yɛɛ ntama."},{"book":"2 Mose","chapter":"35","verse":"27","text":"Mpanyimfo a wodi wɔn anim no de abo a ɛte sɛ apopobibiri bae sɛ wɔmfa nyɛ asɔfotade no ne nʼadɛbo."},{"book":"2 Mose","chapter":"35","verse":"28","text":"Wɔde nnuhuam ne ngo a wɔde begu akanea mu ne nea wɔde bɛfra ɔsrango no ne nnuhuam no ama adi mu no nso bae."},{"book":"2 Mose","chapter":"35","verse":"29","text":"Eyi di ho adanse sɛ Israel mmarima ne mmea a na wɔpɛ sɛ wɔboa dwumadi a Awurade nam Mose so de hyɛɛ wɔn nsa no fi wɔn pɛ mu de wɔn akyɛde brɛɛ no."},{"book":"2 Mose","chapter":"35","verse":"30","text":"Mose ka kyerɛɛ Israelfo no se, “Awurade ayi Besaleel, Uri ba a ɔyɛ Hur a ofi Yuda abusua mu nena"},{"book":"2 Mose","chapter":"35","verse":"31","text":"no sɛ ɔno Onyankopɔn Honhom ahyɛ no ma. Wama no nyansa, tumi ne adwene a ɔde besi Ahyiae Ntamadan no ayɛ biribiara a ɛwɔ mu."},{"book":"2 Mose","chapter":"35","verse":"32","text":"Obetumi adi adwinni afi sikakɔkɔɔ, dwetɛ, ne kɔbere mu."},{"book":"2 Mose","chapter":"35","verse":"33","text":"Obetumi adi abo adwinni na obetumi asen nnua nso; nokware mu, ɔwɔ ɔdom akyɛde bebree."},{"book":"2 Mose","chapter":"35","verse":"34","text":"Na Onyankopɔn ama ɔno ne Oholiab a ɔyɛ Ahisamak a ofi Dan abusuakuw mu babarima ɔdom akyɛde a wɔnam so kyerɛ afoforo ade."},{"book":"2 Mose","chapter":"35","verse":"35","text":"Onyankopɔn ama wɔn baanu akyɛde sononko sɛ adwumfo, duadwumfo, adenwenfo a wotumi nwen nneɛma a ɛyɛ fɛ gu ntama pa a ɛyɛ tuntum, bibiri ne koogyan mu. Wonim saa adwinne yi nyinaa di ma ɛboro so."}]}