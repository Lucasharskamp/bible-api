{"data":[{"book":"1 Timoteus","chapter":"2","verse":"1","text":"Vóór alles dus dring ik er op aan, dat er gebeden, smekingen, voorbeden en dankzeggingen worden opgedragen voor alle mensen;"},{"book":"1 Timoteus","chapter":"2","verse":"2","text":"voor koningen ook en alle overheden, opdat we een stil en rustig leven mogen leiden in alle vroomheid en eerbaarheid."},{"book":"1 Timoteus","chapter":"2","verse":"3","text":"Dit immers is goed en welgevallig aan God onzen Zaligmaker,"},{"book":"1 Timoteus","chapter":"2","verse":"4","text":"die wil, dat àlle mensen zalig worden en tot de kennis der waarheid geraken."},{"book":"1 Timoteus","chapter":"2","verse":"5","text":"Want er is één God, en ook één Middelaar tussen God en de mensen, de Mens Jesus Christus,"},{"book":"1 Timoteus","chapter":"2","verse":"6","text":"die zich gaf als losprijs voor àllen. Zo luidt de getuigenis voor onze tijd;"},{"book":"1 Timoteus","chapter":"2","verse":"7","text":"hiertoe ben ik aangesteld als heraut en apostel, -ik spreek waarheid, geen leugen, -als leraar der heidenen in geloof en in waarheid."},{"book":"1 Timoteus","chapter":"2","verse":"8","text":"Ik verlang dus, dat de mannen bidden overal, en reine handen opheffen zonder toorn en twijfel."},{"book":"1 Timoteus","chapter":"2","verse":"9","text":"Eveneens moeten dan de vrouwen, eerbaar en ingetogen, zich tooien met passende kleding; niet met haarvlechten, goud, paarlen of kostbare kleren,"},{"book":"1 Timoteus","chapter":"2","verse":"10","text":"maar met goede werken, zoals het vrouwen betaamt, die aanspraak maken op godsdienstigheid."},{"book":"1 Timoteus","chapter":"2","verse":"11","text":"Een vrouw moet onderricht ontvangen, zwijgend en in alle nederigheid."},{"book":"1 Timoteus","chapter":"2","verse":"12","text":"Ik sta niet toe, dat de vrouw onderricht geeft of meestert over den man; ze moet zich stil houden."},{"book":"1 Timoteus","chapter":"2","verse":"13","text":"Want Adam werd het eerst geschapen, daarna Eva."},{"book":"1 Timoteus","chapter":"2","verse":"14","text":"Ook werd Adam niet misleid, maar de vrouw werd bedrogen en kwam ten val."},{"book":"1 Timoteus","chapter":"2","verse":"15","text":"Toch zal ze zalig worden door het baren van kinderen, zo ze volhardt in geloof, liefde en heiligheid, aan ingetogenheid gepaard."}]}