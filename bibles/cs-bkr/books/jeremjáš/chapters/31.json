{"data":[{"book":"Jeremjáš","chapter":"31","verse":"1","text":"Toho času, dí Hospodin, budu Bohem všech čeledí Izraelových, a oni budou mým lidem."},{"book":"Jeremjáš","chapter":"31","verse":"2","text":"Takto praví Hospodin: Lid z těch pozůstalých po meči nalezl milost na poušti, když jsem chodil před ním, abych odpočinutí způsobil Izraelovi."},{"book":"Jeremjáš","chapter":"31","verse":"3","text":"Za starodávnať se mi ukazoval Hospodin. I však milováním věčným miluji tě, pročež ustavičně činím tobě milosrdenství."},{"book":"Jeremjáš","chapter":"31","verse":"4","text":"Ještě vždy vzdělávati tě budu, a vzdělána budeš, panno Izraelská; ještě se obveselovati budeš bubny svými, a vycházeti s houfem plésajících."},{"book":"Jeremjáš","chapter":"31","verse":"5","text":"Ještě štěpovati budeš vinice v horách Samařských, štěpovati budou štěpaři i jísti."},{"book":"Jeremjáš","chapter":"31","verse":"6","text":"Nebo nastane den, v němž volati budou strážní na hoře Efraimově: Vstaňte a vstupme na Sion k Hospodinu Bohu svému."},{"book":"Jeremjáš","chapter":"31","verse":"7","text":"Takto zajisté praví Hospodin: Prozpěvujte Jákobovi o věcech veselých, prokřikujte zjevně před těmi národy; dejte se slyšeti, chválu vzdávejte, a rcete: Vysvoboď, Hospodine, ostatek lidu svého Izraelského."},{"book":"Jeremjáš","chapter":"31","verse":"8","text":"Aj, já přivedu je z země půlnoční, a shromáždím je ze všech stran země, s nimi spolu slepého i kulhavého, těhotnou i rodící; shromáždění veliké sem se navrátí."},{"book":"Jeremjáš","chapter":"31","verse":"9","text":"Kteréžto s pláčem jdoucí a s pokornými modlitbami zase přivedu, a povedu je podlé tekutých vod cestou přímou, na níž by se nepoklesli; neboť jsem Izraelův otec, a Efraim jest prvorozený můj."},{"book":"Jeremjáš","chapter":"31","verse":"10","text":"Slyšte slovo Hospodinovo, ó národové, a zvěstujte na ostrovích dalekých, a rcete: Ten, kterýž rozptýlil Izraele, shromáždí jej, a ostříhati ho bude jako pastýř stáda svého."},{"book":"Jeremjáš","chapter":"31","verse":"11","text":"Neboť vykoupil Hospodin Jákoba, protož vysvobodí jej z ruky toho, kterýž silnější jest nad něj."},{"book":"Jeremjáš","chapter":"31","verse":"12","text":"I přijdou, a prozpěvovati budou na výsosti Siona, a pohrnou se k dobrotě Hospodinově s obilím, a s vínem, a s olejem, a s plodem skotů a bravů, duše pak jejich bude podobná zahradě svlažené, a nebudouť se rmoutiti více."},{"book":"Jeremjáš","chapter":"31","verse":"13","text":"Tehdáž veseliti se bude panna s plésáním, a mládenci i starci spolu; obrátím zajisté kvílení jejich v radost, a potěším jich, a obveselím je po zámutku jejich."},{"book":"Jeremjáš","chapter":"31","verse":"14","text":"Rozvlažím i duši kněží tukem, a lid můj dobroty mé nasytí se, dí Hospodin."},{"book":"Jeremjáš","chapter":"31","verse":"15","text":"Takto praví Hospodin: Hlas v Ráma slyšán jest, naříkání a pláč přehořký. Ráchel plačeci synů svých, nedala se potěšiti po synech svých, proto že žádného není."},{"book":"Jeremjáš","chapter":"31","verse":"16","text":"Takto praví Hospodin: Zdrž hlas svůj od pláče, a oči své od slz, nebo budeš míti mzdu za práci svou, praví Hospodin, že se navrátí z země nepřátelské."},{"book":"Jeremjáš","chapter":"31","verse":"17","text":"Jest, pravím, čáka, žeť se potom, dí Hospodin, navrátí synové do svého kraje."},{"book":"Jeremjáš","chapter":"31","verse":"18","text":"V pravdě slyším Efraima, an sobě stýště, pravě: Trestals mne, abych strestán byl jako telátko neupřáhané; obrať mne, abych obrácen byl, ty jsi zajisté, Hospodine, Bůh můj."},{"book":"Jeremjáš","chapter":"31","verse":"19","text":"Nebo po obrácení svém pokání činiti budu, a když mi k známosti sebe poslouženo bude, udeřím se v bedra. Stydímť se, anobrž i pýřím, že snáším útržku dětinství svého."},{"book":"Jeremjáš","chapter":"31","verse":"20","text":"Zdali Efraim jest mým synem milým, aneb dítě velmi milostné? A však jakž jsem mluvil proti němu, ustavičně se vždy na něj rozpomínám. Pročež pohybují se vnitřnosti mé příčinou jeho; jistě žeť se slituji nad ním, dí Hospodin."},{"book":"Jeremjáš","chapter":"31","verse":"21","text":"Nastavěj sobě pamětných znamení, naklaď sobě hromad kamení, pamatuj na tu silnici a cestu, kterouž jsi šla; navrať se, panno Izraelská, navrať se k městům svým těmto."},{"book":"Jeremjáš","chapter":"31","verse":"22","text":"Dokudž se toulati budeš, ó dcero zpurná? Neboť učiní Hospodin novou věc na zemi: Žena bude vůkol obcházeti muže."},{"book":"Jeremjáš","chapter":"31","verse":"23","text":"Takto praví Hospodin zástupů, Bůh Izraelský: Ještěť říkati budou slovo toto v zemi Judově a v městech jeho, když zase přivedu zajaté jejich: Požehnejž tobě Hospodin, ó příbytku spravedlnosti, horo svatosti."},{"book":"Jeremjáš","chapter":"31","verse":"24","text":"Nebo osazovati se budou v zemi Judské, ve všech městech jeho spolu oráči, a kteříž zacházejí s stádem."},{"book":"Jeremjáš","chapter":"31","verse":"25","text":"Rozvlažím zajisté duši ustalou, a všelikou duši truchlou nasytím."},{"book":"Jeremjáš","chapter":"31","verse":"26","text":"V tom jsem procítil, a ohlédl se, a ten můj sen byl mi vděčný."},{"book":"Jeremjáš","chapter":"31","verse":"27","text":"Aj, dnové jdou, dí Hospodin, v nichžto oseji dům Izraelský a dům Judský semenem lidským a semenem hovad."},{"book":"Jeremjáš","chapter":"31","verse":"28","text":"I stane se, že jakož jsem se snažoval, abych je plénil, a bořil, a kazil a hubil, a trápil, tak se snažím, abych je vzdělal a rozsazoval, dí Hospodin."},{"book":"Jeremjáš","chapter":"31","verse":"29","text":"Těch časů nebudou říkati více: Otcové jedli hrozen trpký, pročež zubové synů laskominy mají,"},{"book":"Jeremjáš","chapter":"31","verse":"30","text":"Nýbrž raději: Jeden každý pro nepravost svou umře. Každého člověka, kterýž by jedl hrozen trpký, laskominy míti budou zubové jeho."},{"book":"Jeremjáš","chapter":"31","verse":"31","text":"Aj, dnové jdou, dí Hospodin, v nichž učiním s domem Izraelským a s domem Judským smlouvu novou."},{"book":"Jeremjáš","chapter":"31","verse":"32","text":"Ne takovou smlouvu, jakouž jsem učinil s otci jejich v ten den, v kterýž jsem je ujal za ruku jejich, abych je vyvedl z země Egyptské. Kteroužto smlouvu mou oni zrušili, a já abych zůstati měl manželem jejich? dí Hospodin."},{"book":"Jeremjáš","chapter":"31","verse":"33","text":"Ale tatoť jest smlouva, kterouž učiním s domem Izraelským po těchto dnech, dí Hospodin: Dám zákon svůj do vnitřnosti jejich, a na srdci jejich napíši jej; i budu Bohem jejich, a oni budou mým lidem."},{"book":"Jeremjáš","chapter":"31","verse":"34","text":"A nebudou učiti více jeden každý bližního svého, a jeden každý bratra svého, říkajíce: Poznejte Hospodina. Všickni zajisté napořád znáti mne budou, od nejmenšího z nich až do největšího z nich, dí Hospodin; milostiv zajisté budu nepravosti jejich, a na hřích jejich nezpomenu více."},{"book":"Jeremjáš","chapter":"31","verse":"35","text":"Takto praví Hospodin, kterýž dává slunce za světlo ve dne, zřízení měsíce a hvězd za světlo v noci, kterýž rozděluje moře, a zvučí vlnobití jeho, jehož jméno jest Hospodin zástupů:"},{"book":"Jeremjáš","chapter":"31","verse":"36","text":"Jestliže se pohnou ta nařízení před oblíčejem mým, dí Hospodin, takéť símě Izraelovo přestane býti národem před oblíčejem mým po všecky dny."},{"book":"Jeremjáš","chapter":"31","verse":"37","text":"Takto praví Hospodin: Budou-li moci býti změřena nebesa zhůru, a vyhledáni základové země dolů, takéť já zavrhu docela símě Izraelovo pro všecko to, což činili, dí Hospodin."},{"book":"Jeremjáš","chapter":"31","verse":"38","text":"Aj, dnové jdou, dí Hospodin, v nichž vystaveno bude město toto Hospodinu, od věže Chananeel až k bráně úhlu."},{"book":"Jeremjáš","chapter":"31","verse":"39","text":"A půjde ještě šňůra měřící naproti ní, ku pahrbku Gareb, a přitočí se k Gou."},{"book":"Jeremjáš","chapter":"31","verse":"40","text":"A všecko údolí těl mrtvých a popela, i všecko to pole až ku potoku Cedron, až k úhlu brány východní koňské posvěcené bude Hospodinu; nebudeť pléněno, ani kaženo více na věky."}]}