{"data":[{"book":"Izajasza","chapter":"22","verse":"1","text":"Brzemię Doliny Widzenia. Co ci się stało, że cała wystąpiłaś na dachy?"},{"book":"Izajasza","chapter":"22","verse":"2","text":"Miasto pełne wrzasku i zgiełku, miasto wesołe! Twoi zabici nie padli od miecza ani nie zginęli w bitwie."},{"book":"Izajasza","chapter":"22","verse":"3","text":"Wszyscy twoi dowódcy pierzchli razem, związani przez łuczników. Zostali związani razem ci, których znaleziono u ciebie, ci, którzy uciekli z daleka."},{"book":"Izajasza","chapter":"22","verse":"4","text":"Dlatego powiedziałem: Odwróćcie swój wzrok ode mnie, abym gorzko zapłakał; nie próbujcie mnie pocieszać z powodu spustoszenia córki mojego ludu."},{"book":"Izajasza","chapter":"22","verse":"5","text":"To jest bowiem dzień ucisku, deptania i zamieszania od Pana, BOGA zastępów, w Dolinie Widzenia,"},{"book":"Izajasza","chapter":"22","verse":"6","text":"Elam wziął kołczan z rydwanami ludu wojennego, a Kir odsłonił swoją tarczę."},{"book":"Izajasza","chapter":"22","verse":"7","text":"I stało się tak, że najpiękniejsze doliny były pełne rydwanów, a jeźdźcy ustawili się potężnie przy bramie."},{"book":"Izajasza","chapter":"22","verse":"8","text":"I odkryto osłonę Judy, i w tym dniu spoglądałeś na zbrojownię w Domu Lasu."},{"book":"Izajasza","chapter":"22","verse":"9","text":"I spoglądaliście na wyłomy miasta Dawida – na to, że były liczne, i zgromadziliście wody Dolnej Sadzawki."},{"book":"Izajasza","chapter":"22","verse":"10","text":"Policzyliście domy w Jerozolimie i burzyliście domy, aby wzmocnić mur."},{"book":"Izajasza","chapter":"22","verse":"11","text":"Zrobiliście też zbiornik między dwoma murami na wodę Starej Sadzawki, ale nie spoglądaliście na jej twórcę ani nie widzieliście tego, który od dawna ją ukształtował."},{"book":"Izajasza","chapter":"22","verse":"12","text":"W tym dniu Pan, BÓG zastępów, wzywał do płaczu i do żałoby, do ostrzyżenia się i do przepasania się worem."},{"book":"Izajasza","chapter":"22","verse":"13","text":"A oto radość i wesele, zabijanie wołów i owiec, spożywanie mięsa i picie wina: Jedzmy, pijmy, bo jutro umrzemy."},{"book":"Izajasza","chapter":"22","verse":"14","text":"Ale PAN zastępów objawił mi to,"},{"book":"Izajasza","chapter":"22","verse":"15","text":"Tak mówi Pan, BÓG zastępów: Idź, udaj się do tego skarbnika, do Szebny, przełożonego domu, i powiedz:"},{"book":"Izajasza","chapter":"22","verse":"16","text":"Co ty tu masz i kogo tu masz, że wykułeś sobie w tym miejscu grób? Wykułeś sobie grób wysoko, wydrążyłeś sobie w skale swoje mieszkanie."},{"book":"Izajasza","chapter":"22","verse":"17","text":"Oto PAN, który cię przykrył jak zacnego człowieka i który cię kosztownie przyoblekł;"},{"book":"Izajasza","chapter":"22","verse":"18","text":"Tocząc cię, zwinie i rzuci jak kulę w przestronną ziemię. Tam umrzesz, tam też rydwany twojej chwały będą hańbą domu twego pana."},{"book":"Izajasza","chapter":"22","verse":"19","text":"Wypędzę cię z twego stanowiska, z twego urzędu ściągnę cię."},{"book":"Izajasza","chapter":"22","verse":"20","text":"W tym dniu powołam swego sługę Eliakima, syna Chilkiasza."},{"book":"Izajasza","chapter":"22","verse":"21","text":"I ubiorę go w twoją szatę, i przepaszę go twoim pasem, i oddam w jego ręce twoją władzę; i będzie on ojcem dla mieszkańców Jerozolimy i domu Judy."},{"book":"Izajasza","chapter":"22","verse":"22","text":"I położę klucz domu Dawida na jego ramieniu; gdy on otworzy, nikt nie zamknie, a gdy zamknie, nikt nie otworzy."},{"book":"Izajasza","chapter":"22","verse":"23","text":"I wbiję go jak gwóźdź na miejscu pewnym, a będzie tronem chwały dla domu swego ojca."},{"book":"Izajasza","chapter":"22","verse":"24","text":"I zawieszą na nim całą chwałę domu jego ojca, synowie i córki, wszelkie drobne naczynia, od kubków do wszelkich dzbanów."},{"book":"Izajasza","chapter":"22","verse":"25","text":"W tym dniu, mówi PAN zastępów, gwóźdź, który był wbity w miejscu pewnym, zostanie wyjęty i przycięty, i spadnie; a brzemię, które wisiało na nim, zostanie odcięte. Tak bowiem PAN to powiedział."}]}