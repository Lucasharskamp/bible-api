{"data":[{"book":"اشعیا","chapter":"34","verse":"1","text":"ای قومهای روی زمین نزدیک آیید و به این پیام گوش دهید. ای مردم دنیا، سخنان مرا بشنوید:"},{"book":"اشعیا","chapter":"34","verse":"2","text":"خداوند بر تمام قومها و سپاهیانشان خشمگین است. او آنها را به مرگ محکوم کرده است و آنها را خواهد کشت."},{"book":"اشعیا","chapter":"34","verse":"3","text":"جنازه‌های آنان دفن نخواهند شد و بوی تعفن آنها زمین را پر خواهد ساخت و خون ایشان از کوهها جاری خواهد گردید."},{"book":"اشعیا","chapter":"34","verse":"4","text":"خورشید و ماه نابود خواهند شد و آسمان مثل طوماری به هم خواهد پیچید. ستارگان مانند برگ مو و همچون میوه‌های رسیده که از درخت می‌افتند، فرو خواهند ریخت."},{"book":"اشعیا","chapter":"34","verse":"5","text":"خداوند شمشیر خود را در آسمان آماده کرده است تا بر قوم ادوم که مورد غضب او هستند، فرود آورد."},{"book":"اشعیا","chapter":"34","verse":"6","text":"شمشیر خداوند از خون آنها پوشیده خواهد شد و آنها را مانند بره و بزغالهٔ ذبحی، سر خواهد برید. بله، خداوند در سرزمین ادوم مذبح بزرگی ترتیب خواهد داد و کشتار عظیمی به راه خواهد انداخت."},{"book":"اشعیا","chapter":"34","verse":"7","text":"نیرومندان هلاک خواهند شد، جوانان و اشخاص کارآزموده از بین خواهند رفت. زمین از خون سیراب و خاک از چربی حاصلخیز خواهد گردید."},{"book":"اشعیا","chapter":"34","verse":"8","text":"زیرا آن روز، روز انتقام گرفتن از ادوم است و سال تلافی کردن ظلمهایی که به اسرائیل کرده است."},{"book":"اشعیا","chapter":"34","verse":"9","text":"نهرهای ادوم پر از قیر گداخته و زمین آن از آتش پوشیده خواهد شد."},{"book":"اشعیا","chapter":"34","verse":"10","text":"ادوم روز و شب خواهد سوخت و تا ابد دود از آن برخواهد خاست؛ نسل اندر نسل، ویران خواهد ماند و دیگر کسی در آنجا زندگی نخواهد کرد،"},{"book":"اشعیا","chapter":"34","verse":"11","text":"جغدها و کلاغها آن سرزمین را اشغال خواهند نمود؛ زیرا خداوند ادوم را به نابودی محکوم کرده است."},{"book":"اشعیا","chapter":"34","verse":"12","text":"از طبقهٔ اشراف کسی باقی نخواهد ماند تا بتواند پادشاه شود. تمام رهبرانش از بین خواهند رفت."},{"book":"اشعیا","chapter":"34","verse":"13","text":"قصرها و قلعه‌هایش پوشیده از خار خواهند شد و شغالها و شترمرغها در آنجا لانه خواهند کرد."},{"book":"اشعیا","chapter":"34","verse":"14","text":"حیوانات وحشی در ادوم گردش خواهند کرد و زوزهٔ آنها در شب، همه جا خواهد پیچید. هیولاهای شب بر سر یکدیگر فریاد خواهند زد و غولها برای استراحت به آنجا خواهند رفت."},{"book":"اشعیا","chapter":"34","verse":"15","text":"در آنجا جغدها آشیانه خواهند کرد، تخم خواهند گذاشت، جوجه‌هایشان را از تخم بیرون خواهند آورد و آنها را زیر بال و پر خود پرورش خواهند داد. لاشخورها با جفتهای خود در آنجا جمع خواهند شد."},{"book":"اشعیا","chapter":"34","verse":"16","text":"کتاب خداوند را مطالعه و بررسی کنید و از آنچه که او انجام خواهد داد آگاه شوید. تمام جزئیات این کتاب واقع خواهد شد. هیچ لاشخوری بدون جفت در آن سرزمین نخواهد بود خداوند این را فرموده است و روح او به آن جامهٔ عمل خواهد پوشاند."},{"book":"اشعیا","chapter":"34","verse":"17","text":"خداوند این سرزمین را پیموده و تقسیم کرده و آن را به این جانوران واگذار نموده است تا برای همیشه، نسل اندر نسل در آن زندگی کنند."}]}