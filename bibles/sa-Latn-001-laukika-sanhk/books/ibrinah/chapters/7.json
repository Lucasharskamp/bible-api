{"data":[{"book":"ibriNaH","chapter":"7","verse":"1","text":"zAlamasya rAjA sarvvoparisthasyezvarasya yAjakazca san yo nRpatInAM mAraNAt pratyAgatam ibrAhImaM sAkSAtkRtyAziSaM gaditavAn,"},{"book":"ibriNaH","chapter":"7","verse":"2","text":"yasmai cebrAhIm sarvvadravyANAM dazamAMzaM dattavAn sa malkISedak svanAmno'rthena prathamato dharmmarAjaH pazcAt zAlamasya rAjArthataH zAntirAjo bhavati|"},{"book":"ibriNaH","chapter":"7","verse":"3","text":"aparaM tasya pitA mAtA vaMzasya nirNaya AyuSa Arambho jIvanasya zeSazcaiteSAm abhAvo bhavati, itthaM sa Izvaraputrasya sadRzIkRtaH, sa tvanantakAlaM yAvad yAjakastiSThati|"},{"book":"ibriNaH","chapter":"7","verse":"4","text":"ataevAsmAkaM pUrvvapuruSa ibrAhIm yasmai luThitadravyANAM dazamAMzaM dattavAn sa kIdRk mahAn tad Alocayata|"},{"book":"ibriNaH","chapter":"7","verse":"5","text":"yAjakatvaprAptA leveH santAnA vyavasthAnusAreNa lokebhyo'rthata ibrAhImo jAtebhyaH svIyabhrAtRbhyo dazamAMzagrahaNasyAdezaM labdhavantaH|"},{"book":"ibriNaH","chapter":"7","verse":"6","text":"kintvasau yadyapi teSAM vaMzAt notpannastathApIbrAhImo dazamAMzaM gRhItavAn pratijJAnAm adhikAriNam AziSaM gaditavAMzca|"},{"book":"ibriNaH","chapter":"7","verse":"7","text":"aparaM yaH zreyAn sa kSudratarAyAziSaM dadAtItyatra ko'pi sandeho nAsti|"},{"book":"ibriNaH","chapter":"7","verse":"8","text":"aparam idAnIM ye dazamAMzaM gRhlanti te mRtyoradhInA mAnavAH kintu tadAnIM yo gRhItavAn sa jIvatItipramANaprAptaH|"},{"book":"ibriNaH","chapter":"7","verse":"9","text":"aparaM dazamAMzagrAhI levirapIbrAhImdvArA dazamAMzaM dattavAn etadapi kathayituM zakyate|"},{"book":"ibriNaH","chapter":"7","verse":"10","text":"yato yadA malkISedak tasya pitaraM sAkSAt kRtavAn tadAnIM sa leviH pitururasyAsIt|"},{"book":"ibriNaH","chapter":"7","verse":"11","text":"aparaM yasya sambandhe lokA vyavasthAM labdhavantastena levIyayAjakavargeNa yadi siddhiH samabhaviSyat tarhi hAroNasya zreNyA madhyAd yAjakaM na nirUpyezvareNa malkISedakaH zreNyA madhyAd aparasyaikasya yAjakasyotthApanaM kuta Avazyakam abhaviSyat?"},{"book":"ibriNaH","chapter":"7","verse":"12","text":"yato yAjakavargasya vinimayena sutarAM vyavasthAyA api vinimayo jAyate|"},{"book":"ibriNaH","chapter":"7","verse":"13","text":"aparaJca tad vAkyaM yasyoddezyaM so'pareNa vaMzena saMyuktA'sti tasya vaMzasya ca ko'pi kadApi vedyAH karmma na kRtavAn|"},{"book":"ibriNaH","chapter":"7","verse":"14","text":"vastutastu yaM vaMzamadhi mUsA yAjakatvasyaikAM kathAmapi na kathitavAn tasmin yihUdAvaMze'smAkaM prabhu rjanma gRhItavAn iti suspaSTaM|"},{"book":"ibriNaH","chapter":"7","verse":"15","text":"tasya spaSTataram aparaM pramANamidaM yat malkISedakaH sAdRzyavatApareNa tAdRzena yAjakenodetavyaM,"},{"book":"ibriNaH","chapter":"7","verse":"16","text":"yasya nirUpaNaM zarIrasambandhIyavidhiyuktayA vyavasthAyA na bhavati kintvakSayajIvanayuktayA zaktyA bhavati|"},{"book":"ibriNaH","chapter":"7","verse":"17","text":"yata Izvara idaM sAkSyaM dattavAn, yathA, \"tvaM maklISedakaH zreNyAM yAjako'si sadAtanaH|\""},{"book":"ibriNaH","chapter":"7","verse":"18","text":"anenAgravarttino vidhe durbbalatAyA niSphalatAyAzca hetorarthato vyavasthayA kimapi siddhaM na jAtamitihetostasya lopo bhavati|"},{"book":"ibriNaH","chapter":"7","verse":"19","text":"yayA ca vayam Izvarasya nikaTavarttino bhavAma etAdRzI zreSThapratyAzA saMsthApyate|"},{"book":"ibriNaH","chapter":"7","verse":"20","text":"aparaM yIzuH zapathaM vinA na niyuktastasmAdapi sa zreSThaniyamasya madhyastho jAtaH|"},{"book":"ibriNaH","chapter":"7","verse":"21","text":"yataste zapathaM vinA yAjakA jAtAH kintvasau zapathena jAtaH yataH sa idamuktaH, yathA,"},{"book":"ibriNaH","chapter":"7","verse":"22","text":"\"parameza idaM zepe na ca tasmAnnivartsyate| tvaM malkISedakaH zreNyAM yAjako'si sadAtanaH|\""},{"book":"ibriNaH","chapter":"7","verse":"23","text":"te ca bahavo yAjakA abhavan yataste mRtyunA nityasthAyitvAt nivAritAH,"},{"book":"ibriNaH","chapter":"7","verse":"24","text":"kintvasAvanantakAlaM yAvat tiSThati tasmAt tasya yAjakatvaM na parivarttanIyaM|"},{"book":"ibriNaH","chapter":"7","verse":"25","text":"tato heto rye mAnavAstenezvarasya sannidhiM gacchanti tAn sa zeSaM yAvat paritrAtuM zaknoti yatasteSAM kRte prArthanAM karttuM sa satataM jIvati|"},{"book":"ibriNaH","chapter":"7","verse":"26","text":"aparam asmAkaM tAdRzamahAyAjakasya prayojanamAsId yaH pavitro 'hiMsako niSkalaGkaH pApibhyo bhinnaH svargAdapyuccIkRtazca syAt|"},{"book":"ibriNaH","chapter":"7","verse":"27","text":"aparaM mahAyAjakAnAM yathA tathA tasya pratidinaM prathamaM svapApAnAM kRte tataH paraM lokAnAM pApAnAM kRte balidAnasya prayojanaM nAsti yata AtmabalidAnaM kRtvA tad ekakRtvastena sampAditaM|"},{"book":"ibriNaH","chapter":"7","verse":"28","text":"yato vyavasthayA ye mahAyAjakA nirUpyante te daurbbalyayuktA mAnavAH kintu vyavasthAtaH paraM zapathayuktena vAkyena yo mahAyAjako nirUpitaH so 'nantakAlArthaM siddhaH putra eva|"}]}