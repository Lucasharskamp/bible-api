{"data":[{"book":"1. Pietarin kirje","chapter":"4","verse":"1","text":"Koska Kristus on kärsinyt kipua ja tuskaa, teidänkin on oltava valmiit kärsimään. Muistakaa, että kun ruumiinne kärsii, synti menettää otteensa teihin,"},{"book":"1. Pietarin kirje","chapter":"4","verse":"2","text":"ettekä enää käytä jäljellä olevaa aikaa himojen tyydyttämiseen vaan Jumalan tahdon toteuttamiseen."},{"book":"1. Pietarin kirje","chapter":"4","verse":"3","text":"Olettehan jo saaneet kylliksenne tämän maailman tavasta elää – irrallisista sukupuolisuhteista, ahneudesta, juoppoudesta ja juhlimisesta, joiden seurauksena on muuta syntiä.4:3 Sananmukaisesti: »kauheaa epäjumalan palvelua»."},{"book":"1. Pietarin kirje","chapter":"4","verse":"4","text":"Entiset ystävänne ovat tietysti hämmästyneitä, kun ette enää halua lähteä heidän retkilleen. He pilkkaavat teitä."},{"book":"1. Pietarin kirje","chapter":"4","verse":"5","text":"Mutta heidänkin on kerran tehtävä tili kaikkien elävien ja kuolleiden tuomarille, ja he joutuvat vastaamaan elämäntavastaan."},{"book":"1. Pietarin kirje","chapter":"4","verse":"6","text":"Kuolleillekin julistettiin ilosanoma: heidän henkensä voisi elää Jumalan elämää, vaikka heidän ruumiinsa saikin kuolemantuomion."},{"book":"1. Pietarin kirje","chapter":"4","verse":"7","text":"Kaiken loppu tulee pian. Rukoilkaa siis hartaasti ja vilpittömästi."},{"book":"1. Pietarin kirje","chapter":"4","verse":"8","text":"Tärkeintä on, ettette väsy rakastamaan toisianne, sillä rakkaus ei osoittele toisten virheitä.4:8 Sananmukaisesti: »rakkaus peittää syntien paljouden»."},{"book":"1. Pietarin kirje","chapter":"4","verse":"9","text":"Avatkaa iloisesti kotinne niille, jotka tarvitsevat ruokaa ja yösijaa."},{"book":"1. Pietarin kirje","chapter":"4","verse":"10","text":"Jumala on antanut teille jokaiselle oman armolahjan. Käyttäkää sitä. Välittäkää toisillenne Jumalan monenlaista hyvyyttä."},{"book":"1. Pietarin kirje","chapter":"4","verse":"11","text":"Jos olet julistaja, puhu Jumalan sanoja. Jos sinut on kutsuttu auttamaan muita, käytä voimaa, jonka saat Jumalalta. Toimi kaikessa niin, että Jumala saa kunnian Jeesuksen tähden. Hänellä olkoon ikuisesti kunnia ja valta! Aamen."},{"book":"1. Pietarin kirje","chapter":"4","verse":"12","text":"Rakkaat ystävät! Älkää hämmentykö kovista koettelemuksistanne, sillä ei teille tapahdu mitään epätavallista tai kummallista."},{"book":"1. Pietarin kirje","chapter":"4","verse":"13","text":"Olkaa sen sijaan iloisia, sillä koettelemukset tekevät teistä Kristuksen kärsimystovereita. Saatte riemuiten olla osallisia myös hänen kunniastaan, kun hän palaa kaikkien nähden."},{"book":"1. Pietarin kirje","chapter":"4","verse":"14","text":"Olkaa onnellisia, jos teitä loukataan ja vainotaan sen tähden, että olette kristittyjä, sillä Jumalan Hengen kirkkaus näkyy silloin teistä."},{"book":"1. Pietarin kirje","chapter":"4","verse":"15","text":"En halua kuulla teidän kärsivän siksi, että olette murhanneet tai varastaneet tai tehneet muulla tavoin pahaa tai sotkeutuneet muiden ihmisten asioihin."},{"book":"1. Pietarin kirje","chapter":"4","verse":"16","text":"Mutta kenenkään ei tarvitse hävetä, jos hän kärsii siksi, että on kristitty. Kiitä Jumalaa siitä etuoikeudesta, että saat kuulua Kristuksen perheeseen ja sinua kutsutaan hänen mukaansa kristityksi."},{"book":"1. Pietarin kirje","chapter":"4","verse":"17","text":"Jumalan tuomion aika tulee, ja se alkaa hänen omien lastensa keskuudesta. Jos tuomio koskee meitä krsitittyjäkin, mikä kauhea kohtalo niillä onkaan, jotka eivät usko Herraan!"},{"book":"1. Pietarin kirje","chapter":"4","verse":"18","text":"»Jos hurskas pelastuu hädin tuskin, niin miten jumalattoman käy?»"},{"book":"1. Pietarin kirje","chapter":"4","verse":"19","text":"Jos siis kärsit Jumalan tahdon mukaisesti, tee edelleen hyvää ja jätä itsesi Jumalan käsiin. Hän ei sinua petä."}]}