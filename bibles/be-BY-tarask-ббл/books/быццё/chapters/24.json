{"data":[{"book":"БЫЦЦЁ","chapter":"24","verse":"1","text":"Абрагам быў ужо стары і ў сталым веку. Гасподзь дабраславіў Абрагама ўсім."},{"book":"БЫЦЦЁ","chapter":"24","verse":"2","text":"І сказаў Абрагам рабу свайму, старэйшаму ў доме ягоным, кіроўцу ўсім, што ў яго было: пакладзі руку тваю пад сьцягно маё"},{"book":"БЫЦЦЁ","chapter":"24","verse":"3","text":"і запрысягніся мне Госпадам, Богам неба і Богам зямлі, што ты ня возьмеш сыну майму жонкі з дачок Хананэяў, сярод якіх я жыву;"},{"book":"БЫЦЦЁ","chapter":"24","verse":"4","text":"а пойдзеш у зямлю маю, на радзіму маю, і возьмеш жонку сыну майму Ісааку."},{"book":"БЫЦЦЁ","chapter":"24","verse":"5","text":"Раб сказаў яму: можа стацца, не захоча жанчына ісьці са мною ў гэтую зямлю; ці павінен я вярнуць сына твайго ў зямлю, зь якое ты выйшаў?"},{"book":"БЫЦЦЁ","chapter":"24","verse":"6","text":"Абрагам сказаў яму: сьцеражыся, не вяртай сына майго туды;"},{"book":"БЫЦЦЁ","chapter":"24","verse":"7","text":"Гасподзь, Бог неба, Які ўзяў мяне з дома бацькі майго і зь зямлі нараджэньня майго, Які гаварыў мне і Які прысягнуў мне, кажучы: нашчадкам тваім дам гэтую зямлю, - Ён пашле анёла Свайго перад табою, і ты возьмеш жонку сыну майму адтуль;"},{"book":"БЫЦЦЁ","chapter":"24","verse":"8","text":"калі ж не захоча жанчына ісьці з табою, ты будзеш вольны ад гэтай прысягі маёй; толькі сына майго не вяртай туды."},{"book":"БЫЦЦЁ","chapter":"24","verse":"9","text":"І паклаў раб руку сваю пад сьцягно Абрагаму, гаспадару свайму, і запрысягнуўся яму ў гэтым."},{"book":"БЫЦЦЁ","chapter":"24","verse":"10","text":"І ўзяў раб зь вярблюдаў гаспадара свайго дзесяць вярблюдаў і пайшоў. У руках у яго былі таксама ўсякія скарбы гаспадара ягонага. Ён устаў і пайшоў у Месапатамію, у горад Нахораў;"},{"book":"БЫЦЦЁ","chapter":"24","verse":"11","text":"і спыніў вярблюдаў па-за горадам, каля калодзежа вады, пад вечар, у той час, калі прыходзяць жанчыны чэрпаць ваду,"},{"book":"БЫЦЦЁ","chapter":"24","verse":"12","text":"і сказаў: Госпадзе, Божа гаспадара майго Абрагама, пашлі яе сёньня насустрач мне і ўчыні міласьць гаспадару майму Абрагаму;"},{"book":"БЫЦЦЁ","chapter":"24","verse":"13","text":"вось, я стаю каля крыніцы вады, і дочкі жыхароў горада выходзяць чэрпаць ваду;"},{"book":"БЫЦЦЁ","chapter":"24","verse":"14","text":"і дзяўчына, якой я скажу: нахілі збанок твой, я нап'юся; і яна скажа: пі, я і вярблюдам тваім дам піць, - вось тая, якую Ты назначыў рабу Твайму Ісааку; і з гэтага даведаюся я, што Ты чыніш мілату гаспадару майму."},{"book":"БЫЦЦЁ","chapter":"24","verse":"15","text":"Яшчэ не перастаў ён гаварыць, і вось, выйшла Рэбэка, якая нарадзілася ад Ватуіла, сына Мілкі, жонкі Нахора, брата Абрагамавага, і збанок яе на плячы ў яе;"},{"book":"БЫЦЦЁ","chapter":"24","verse":"16","text":"дзяўчына была прыгожая з твару, дзева, якое не спазнаў муж. Яна сышла да крыніцы, напоўніла збанок свой і пайшла ўгору."},{"book":"БЫЦЦЁ","chapter":"24","verse":"17","text":"І пабег раб насустрач ёй і сказаў: дай мне выпіць крыху вады са збанка твайго."},{"book":"БЫЦЦЁ","chapter":"24","verse":"18","text":"Яна сказала: пі, гаспадару мой. І адразу апусьціла збанок свой на руку сваю і напаіла яго."},{"book":"БЫЦЦЁ","chapter":"24","verse":"19","text":"І, калі напаіла яго, сказала: я пачну чэрпаць і вярблюдам тваім, пакуль не нап'юцца ўсе."},{"book":"БЫЦЦЁ","chapter":"24","verse":"20","text":"І адразу выліла ваду са збанка свайго ў карыта, і пабегла зноў да калодзежа зачарпнуць, і начэрпала ўсім вярблюдам ягоным,"},{"book":"БЫЦЦЁ","chapter":"24","verse":"21","text":"Чалавек той глядзеў на яе са зьдзіўленьнем моўчкі, хочучы зразумець, ці дабраславіў Гасподзь дарогу ягоную, ці не."},{"book":"БЫЦЦЁ","chapter":"24","verse":"22","text":"Калі вярблюды перасталі піць, тады чалавек той узяў залатую завушніцу, вагою паўсікля, і два запясьці на рукі ёй, вагою ў дзесяць сікляў золата,"},{"book":"БЫЦЦЁ","chapter":"24","verse":"23","text":"і сказаў: чыя ты дачка? скажы мне; ці ёсьць у доме ў бацькі твайго месца нам начаваць?"},{"book":"БЫЦЦЁ","chapter":"24","verse":"24","text":"Яна сказала яму: я дачка Ватуіла, сына Мілкі, якога яна нарадзіла Нахору."},{"book":"БЫЦЦЁ","chapter":"24","verse":"25","text":"І яшчэ сказала яму: у нас многа саломы і корму; і ёсьць месца начаваць."},{"book":"БЫЦЦЁ","chapter":"24","verse":"26","text":"І схіліўся чалавек той, і пакланіўся Госпаду,"},{"book":"БЫЦЦЁ","chapter":"24","verse":"27","text":"і сказаў: дабраславёны Гасподзь, Бог гаспадара майго Абрагама, Які не абышоў гаспадара майго ласкаю Сваёю і праўдаю Сваёю! Гасподзь роўнаю дарогаю прывёў мяне да дома брата гаспадара майго."},{"book":"БЫЦЦЁ","chapter":"24","verse":"28","text":"Дзяўчына пабегла і расказала пра гэта ў доме маці сваёй."},{"book":"БЫЦЦЁ","chapter":"24","verse":"29","text":"У Рэбэкі быў брат, якога звалі Лаван. Лаван выбег да таго чалавека, да крыніцы."},{"book":"БЫЦЦЁ","chapter":"24","verse":"30","text":"І калі ён убачыў завушніцу і запясьці на руках у сястры сваёй, якая казала: так гаварыў са мною чалавек гэты, - дык прыйшоў да чалавека, і вось, ён стаіць каля вярблюдаў ля крыніцы;"},{"book":"БЫЦЦЁ","chapter":"24","verse":"31","text":"і сказаў яму: увайдзі, дабраславёны Госпадам; чаго ты стаіш звонку? я падрыхтаваў дом і месца вярблюдам."},{"book":"БЫЦЦЁ","chapter":"24","verse":"32","text":"І ўвайшоў чалавек. Лаван расьсядлаў вярблюдаў і даў саломы і корму вярблюдам і вады памыць ногі яму і людзям, якія былі зь ім;"},{"book":"БЫЦЦЁ","chapter":"24","verse":"33","text":"і прапанавалі яму ежы. Але ён сказаў: ня буду есьці, пакуль не скажу справы сваёй. І сказалі: кажы."},{"book":"БЫЦЦЁ","chapter":"24","verse":"34","text":"Ён сказаў: я раб Абрагамаў;"},{"book":"БЫЦЦЁ","chapter":"24","verse":"35","text":"Гасподзь вельмі дабраславіў гаспадара майго, і ён зрабіўся вялікім: Ён даў яму авечак і валоў, срэбра і золата, рабоў і рабыняў, вярблюдаў і аслоў."},{"book":"БЫЦЦЁ","chapter":"24","verse":"36","text":"Сарра, жонка гаспадара майго, ужо пастарэўшы, нарадзіла гаспадару майму сына, якому ён аддаў усё, што ў яго;"},{"book":"БЫЦЦЁ","chapter":"24","verse":"37","text":"і ўзяў зь мяне прысягу гаспадар мой, сказаўшы: не бяры жонкі сыну майму з дачок Хананэяў, у зямлі якіх я жыву,"},{"book":"БЫЦЦЁ","chapter":"24","verse":"38","text":"а ідзі ў дом бацькі майго і да сваякоў маіх, і возьмеш жонку сыну майму."},{"book":"БЫЦЦЁ","chapter":"24","verse":"39","text":"Я сказаў гаспадару майму: магчыма, ня пойдзе жанчына са мною."},{"book":"БЫЦЦЁ","chapter":"24","verse":"40","text":"Ён сказаў мне: Гасподзь, прад абліччам Якога я хаджу, пашле з табою анёла Свайго і добра ўладкуе шлях твой, і возьмеш жонку сыну майму з родзічаў маіх і з дому бацькі майго;"},{"book":"БЫЦЦЁ","chapter":"24","verse":"41","text":"тады будзеш ты вольны ад прысягі маёй, калі сходзіш да родзічаў маіх; і калі яны не дадуць табе, ты будзеш вольны ад прысягі маёй."},{"book":"БЫЦЦЁ","chapter":"24","verse":"42","text":"І прыйшоў я сёньня да крыніцы і сказаў: Госпадзе, Божа гаспадара майго Абрагама! Калі Ты добра ўладкуеш шлях, які я праходжу,"},{"book":"БЫЦЦЁ","chapter":"24","verse":"43","text":"дык вось, я стаю каля крыніцы вады, і дзяўчына, якая выйдзе зачарпнуць і якой я скажу: дай мне выпіць крыху са збанка твайго,"},{"book":"БЫЦЦЁ","chapter":"24","verse":"44","text":"і якая скажа мне: і ты пі, і вярблюдам тваім я начэрпаю, - вось жонка, якую Гасподзь вызначыў сыну гаспадара майго."},{"book":"БЫЦЦЁ","chapter":"24","verse":"45","text":"Яшчэ не перастаў я гаварыць у думках маіх, і вось, выйшла Рэбэка, і збанок яе на плячы ў яе, і сышла да крыніцы і зачарпнула; і я сказаў ёй: напаі мяне."},{"book":"БЫЦЦЁ","chapter":"24","verse":"46","text":"Яна адразу апусьціла зь сябе збанок свой і сказала: пі, і вярблюдаў тваіх я напаю. І я піў. І вярблюдаў яна напаіла."},{"book":"БЫЦЦЁ","chapter":"24","verse":"47","text":"Я спытаўся ў яе і сказаў: чыя ты дачка? Яна сказала: дачка Ватуіла, сына Нахоравага, якога нарадзіла яму Мілка. І даў я завушніцы ёй і запясьці на рукі яе."},{"book":"БЫЦЦЁ","chapter":"24","verse":"48","text":"І схіліўся я і пакланіўся Госпаду, і дабраславіў Госпада, Бога гаспадара майго Абрагама, Які роўнай дарогаю прывёў мяне, каб узяць дачку брата гаспадара майго за сына ягонага."},{"book":"БЫЦЦЁ","chapter":"24","verse":"49","text":"І цяпер скажэце мне: ці маеце вы намер зрабіць ласку і праўду гаспадару майму, ці не? скажэце мне, і я павярнуся направа альбо налева."},{"book":"БЫЦЦЁ","chapter":"24","verse":"50","text":"І адказвалі Лаван і Ватуіл і сказалі: ад Госпада прыйшла гэтая дзея; мы ня можам сказаць табе папярок ні благога, ні добрага;"},{"book":"БЫЦЦЁ","chapter":"24","verse":"51","text":"вось Рэбэка перад табою; вазьмі і ідзі; хай будзе яна жонкаю сыну гаспадара твайго, як сказаў Гасподзь."},{"book":"БЫЦЦЁ","chapter":"24","verse":"52","text":"Калі раб Абрагамаў пачуў словы іхнія, дык пакланіўся Госпаду да зямлі."},{"book":"БЫЦЦЁ","chapter":"24","verse":"53","text":"І дастаў раб срэбныя рэчы і залатыя рэчы і вопратку і даў Рэбэцы; таксама і брату яе і маці яе даў багатыя дарункі."},{"book":"БЫЦЦЁ","chapter":"24","verse":"54","text":"І елі і пілі ён і людзі, якія былі зь ім, і заначавалі. Калі ж усталі раніцай, дык ён сказаў: пусьцеце мяне да гаспадара майго."},{"book":"БЫЦЦЁ","chapter":"24","verse":"55","text":"Але брат яе і маці сказалі: хай пабудзе з намі дзяўчына дзён зь дзесяць; потым пойдзеш."},{"book":"БЫЦЦЁ","chapter":"24","verse":"56","text":"Ён сказаў ім: ня трымайце мяне, бо Гасподзь добра ўладкаваў шлях мой; пусьцеце мяне, і я пайду да гаспадара майго."},{"book":"БЫЦЦЁ","chapter":"24","verse":"57","text":"Яны сказалі: паклічам дзяўчыну і спытаемся, што яна скажа."},{"book":"БЫЦЦЁ","chapter":"24","verse":"58","text":"І паклікалі Рэбэку і сказалі ёй: ці пойдзеш з гэтым чалавекам? Яна сказала: пайду."},{"book":"БЫЦЦЁ","chapter":"24","verse":"59","text":"І пусьцілі Рэбэку, сястру сваю, і карміцельку яе, і раба Абрагамавага, і людзей ягоных."},{"book":"БЫЦЦЁ","chapter":"24","verse":"60","text":"І дабраславілі Рэбэку і сказалі ёй: сястра наша, хай родзяцца ад цябе тысячы тысяч, і хай валодаюць нашчадкі твае жытлішчамі ворагаў тваіх,"},{"book":"БЫЦЦЁ","chapter":"24","verse":"61","text":"І ўстала Рэбэка і служанка яе, і селі на вярблюдаў, і паехалі за тым чалавекам. І раб узяў Рэбэку і пайшоў."},{"book":"БЫЦЦЁ","chapter":"24","verse":"62","text":"А Ісаак прыйшоў з Бэер-Лахай-Роі, бо жыў ён у зямлі паўдзённай."},{"book":"БЫЦЦЁ","chapter":"24","verse":"63","text":"Як пачало вечарэць, Ісаак выйшаў у поле падумаць, і ўзьвёў вочы свае, і ўбачыў: вось, ідуць вярблюды."},{"book":"БЫЦЦЁ","chapter":"24","verse":"64","text":"Рэбэка зірнула, і ўбачыла Ісаака, і спусьцілася зь вярблюда."},{"book":"БЫЦЦЁ","chapter":"24","verse":"65","text":"І сказала рабу: хто гэты чалавек, які ідзе па полі насустрач нам? Раб сказаў: гэта гаспадар мой. І яна ўзяла пакрывала і закрылася."},{"book":"БЫЦЦЁ","chapter":"24","verse":"66","text":"А раб сказаў Ісааку ўсё, што зрабіў."},{"book":"БЫЦЦЁ","chapter":"24","verse":"67","text":"І ўвёў яе Ісаак у намёт Сарры, маці сваёй, і ўзяў Рэбэку, і яна сталася яму жонкай, і ён пакахаў яе; і суцешыўся Ісаак у журбоце па маці сваёй."}]}