{"data":[{"book":"Kupetigwa","chapter":"11","verse":"1","text":"Wanhu wasonga kumuyalalila Mndewa Imulungu mbuli ya magazo gao. Mndewa Imulungu viyahulike vivo kagevuzika, kagala moto hagati yao. Moto awo ukwaka na kulukuza kumgwazo wa ing'hambi."},{"book":"Kupetigwa","chapter":"11","verse":"2","text":"Wanhu wamulilila Musa, na heyo kampula Mndewa Imulungu na moto awo ufa."},{"book":"Kupetigwa","chapter":"11","verse":"3","text":"Avo hanhu aho hakemigwa Tabela11:3 Kwa Kiebulania Tabela dofambula kulukula., kwavija moto kulawa kwa Mndewa Imulungu ukwaka hagati ya iwanhu."},{"book":"Kupetigwa","chapter":"11","verse":"4","text":"Mna iwanhu wa Izilaeli kukala na wanhu wayagwe wakala osulukila ng'hani kuja nyama. Avo Waizilaeli wasonga kulila olonga, “Maza tupate nyama tuje!"},{"book":"Kupetigwa","chapter":"11","verse":"5","text":"Towakumbuka waja iwasomba watukalile towaja bule ako Misili, matanga, matigiti, mhuza, vitungulu na vitungulu saumu!"},{"book":"Kupetigwa","chapter":"11","verse":"6","text":"Lakini sambi tudonha haduhu ndiya iyagwe ila ino imana iiyeka!”"},{"book":"Kupetigwa","chapter":"11","verse":"7","text":"Mana ikala kamba viwili uhemba, langi yake ikala kamba ya ukole."},{"book":"Kupetigwa","chapter":"11","verse":"8","text":"Wanhu wazunguluka na waidondola, abaho wadunda kwa mabwe ga kudundila hebu waidunda mmatuli, abaho waiteleka na watenda magate, uhailanza ikala kamba vigate vikanzingigwe kwa mavuta."},{"book":"Kupetigwa","chapter":"11","verse":"9","text":"Kungugu vidilagale mna ing'hambi ikilo vivija imana nayo ilagala na dijo dikungugu."},{"book":"Kupetigwa","chapter":"11","verse":"10","text":"Musa kahulika wanhu olila kuzing'anda zose, kila munhu hana ulwivi lwa kibanda chake. Avo, Mndewa Imulungu kagevuzika ng'hani na Musa vivija kagevuzika."},{"book":"Kupetigwa","chapter":"11","verse":"11","text":"Avo, Musa kamulongela Mndewa Imulungu, “Habali konitendela gehile niye msang'hanaji wako? Habali konihila niye na kunigwaa zigo da kuwalola wanhu wose wano?"},{"book":"Kupetigwa","chapter":"11","verse":"12","text":"Kwani niye ayo niwalumbile, kwani niye ayo niwalelile, mbaka kunongela niwapape mmhambaga yangu kamba mlezi viyopapa king'hele, na niwagale mwiisi yuuiduwile kwa iwahenga zao?"},{"book":"Kupetigwa","chapter":"11","verse":"13","text":"Noipata kwahi nyama ya kuwagwaa wanhu wose wano? Kwavija olila kuulongozi wangu olonga, ‘Tugwee nyama tuje!’"},{"book":"Kupetigwa","chapter":"11","verse":"14","text":"Sidaha kuwalola wanhu wose wano niye niiyeka, zigo dino sididaha bule!"},{"book":"Kupetigwa","chapter":"11","verse":"15","text":"Kamba konitendela vino, vinoga unikome! Kamba koninogela, sikuundeke nigae kabili.”"},{"book":"Kupetigwa","chapter":"11","verse":"16","text":"Avo, Mndewa Imulungu kamulongela Musa, “Wating'hanize wavele malongo saba wa Izilaeli, awo oukona gweye otegelezigwa na otogoligwa kamba vilongozi, uwagale mdihema da mting'hano, weme behi na gweye."},{"book":"Kupetigwa","chapter":"11","verse":"17","text":"Nohumuluka hanhu aho na kulonga na gweye, na nosola hanhu ha loho inikugwelele gweye, nowagwaa wanhu awo. Na hewo owalola wanhu wano hamoja na gweye, ili sambi udipape zigo dino gweye wiiyeka."},{"book":"Kupetigwa","chapter":"11","verse":"18","text":"Avo walongeleni iwanhu, ‘Muisasale mbuli ya mayo, moja nyama. Mndewa Imulungu kahulika molila na kulonga kuduhu wa kuwagwaa nyama, na kamba mukala vinogile ako Misili. Avo, Mndewa Imulungu kowagwaa nyama, na molondigwa muije."},{"book":"Kupetigwa","chapter":"11","verse":"19","text":"Moja nyama siyo kwa siku dimoja diiyeka hebu siku mbili hebu siku tano hebu siku longo hebu siku malongo mabili,"},{"book":"Kupetigwa","chapter":"11","verse":"20","text":"lakini moja nyama kwa kipindi chose cha mwezi mgima! Moija mbaka iwalawile mmhula, na mbaka moidonha. Gano gose kwavija mmulema Mndewa Imulungu yeli baha hagati yenu, na molila kuno molonga, Habali tusegela Misili?’ ”"},{"book":"Kupetigwa","chapter":"11","verse":"21","text":"Lakini Musa kamulongela Mndewa Imulungu, “Iwambigalo wose oniwalongoza laki sita awo ogenda kwa magulu, na gweye kolonga, ‘Nowagwaa nyama ya kuja mwezi mgima!’"},{"book":"Kupetigwa","chapter":"11","verse":"22","text":"Avo, todaha kuchinja ng'hondolo na ng'ombe ili wose wenele? Avo, tukavule iwasomba wose mmbahali mbuli yao?”"},{"book":"Kupetigwa","chapter":"11","verse":"23","text":"Mndewa Imulungu kamulongela Musa, “Vino udahi wangu uhunguka? Beta ulole kamba gaja ganongile gaukweli hebu siyo.”"},{"book":"Kupetigwa","chapter":"11","verse":"24","text":"Avo Musa kasegela kawalongela iwanhu gaja galongigwe na Mndewa Imulungu. Abaho kawasagula wavele malongo saba kulawa hagati ya iwavele weli vilongozi na kaweka behi kuzunguluka dihema."},{"book":"Kupetigwa","chapter":"11","verse":"25","text":"Aho Mndewa Imulungu kahumuluka mdiwingu na kalonga na heyo. Abaho kasola hanhu ha iloho iyamgwelele Musa, kawagwaa kila imoja wa awo iwavele malongo saba. Loho ayo viiwengile awo iwavele wasonga kulagula, lakini hawabwelele kutenda vivo."},{"book":"Kupetigwa","chapter":"11","verse":"26","text":"Wavele wabili mna iwavele awo malongo saba wasaguligwe, Elidadi na Medadi wakala wasigale mna ing'hambi, wayao viwacholile kuna dihema. Loho iwezila mumo mna ing'hambi wasonga kulagula aho kuwakalile."},{"book":"Kupetigwa","chapter":"11","verse":"27","text":"Mbwanga imoja kasomoka kakimbila kamulongela Musa, “Elidadi na Medadi olagula kuna ing'hambi.”"},{"book":"Kupetigwa","chapter":"11","verse":"28","text":"Avo, Yoshua mwanage Nuni, yakalile komtaza Musa toka viyakalile mbwanga, kamulongela, “Musa mkulu wangu wagomese!”"},{"book":"Kupetigwa","chapter":"11","verse":"29","text":"Musa kamulongela, “Vino kokona migongo mbuli ya niye? Vahanogile Mndewa Imulungu yahawagwelele loho yake wanhu wose wawe watula ndagu!”"},{"book":"Kupetigwa","chapter":"11","verse":"30","text":"Abaho Musa kabwela kuna ing'hambi hamoja na awo iwavele wa Izilaeli."},{"book":"Kupetigwa","chapter":"11","verse":"31","text":"Bahaja Mndewa Imulungu kagala beho nyukwanyukwa, beho ajo digala ng'hwale kulawa mbahali na wema behi na ing'hambi, wakala utali wa mwanza wa kuchola siku dimoja kila mwambu kuzunguluka ing'hambi, wailundiza hamoja kuvikila mkigudi kulawa hasi."},{"book":"Kupetigwa","chapter":"11","verse":"32","text":"Avo, siku ayo yose imisi na ikilo na siku iyagwe, wanhu wahunganika kudondola ng'hwale, kuduhu munhu yadondole hasi ya kilo elufu imoja. Wawanika ili wanyale kila hanhu kumgwazo wa ing'hambi."},{"book":"Kupetigwa","chapter":"11","verse":"33","text":"Nyama viikalile ing'hali nyingi na wanhu viwakalile wang'hali kuimambukiza kuija. Mndewa Imulungu kawagevuzikila iwanhu, kawatowa kwa mikubulo mikulu."},{"book":"Kupetigwa","chapter":"11","verse":"34","text":"Avo hanhu aho hakemigwa Kibiloti Hataava,11:34 Twaga Kibiloti Hataava kwa Kiebulania dofambula mapanga ga wamelo. kwavija hanhu aho, aho kuwazikigwe iwanhu wakalile wamelo."},{"book":"Kupetigwa","chapter":"11","verse":"35","text":"Kulawa aho Kibiloti Hataava wanhu wachola mbaka Haseloti, weka ng'hambi yao na wakala kuko."}]}