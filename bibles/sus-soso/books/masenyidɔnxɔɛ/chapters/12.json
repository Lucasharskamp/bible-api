{"data":[{"book":"Masenyi Dɔnxɔɛ","chapter":"12","verse":"1","text":"Wo xa yi sɛriyɛ nun yaamarie rabatu bɔxi ma, wo babae Marigi Alatala dɛnnaxɛ sofe wo yi ra."},{"book":"Masenyi Dɔnxɔɛ","chapter":"12","verse":"2","text":"Wo xa yire birin kana geyae fari nun fɔtɔnyie kui, yi sie kuyee batuma dɛnnaxɛ. Wo fama yi sie keride."},{"book":"Masenyi Dɔnxɔɛ","chapter":"12","verse":"3","text":"Wo xa e xa sɛrɛxɛbadee kana, wo xa e xa gɛmɛ tɔnxumae kana, wo xa e xa Aseri wuri masolixie gan, wo xa e xa kuyee rabira, wo xa e xilie ɲɔn naa."},{"book":"Masenyi Dɔnxɔɛ","chapter":"12","verse":"4","text":"Wo naxa wo Marigi Alatala batu na mɔɔli ra de."},{"book":"Masenyi Dɔnxɔɛ","chapter":"12","verse":"5","text":"Wo xa Alatala fen yire nde a dɛnnaxɛ sugandima wo bɔnsɔɛ ya ma. Na findima Ala xa yire nan na, a xili matɔxɔma dɛnnaxɛ. Wo xa siga mɛnni"},{"book":"Masenyi Dɔnxɔɛ","chapter":"12","verse":"6","text":"wo xa sɛrɛxɛe mɔɔli birin bade, alɔ sɛrɛxɛ gan daaxie, sɛrɛxɛ naxee mu ganma, farilɛe, hadiyae, sɛrɛxɛ naxee bama alako wo waxɔnfe xa raba, ɲanige sɛrɛxɛe, nun xuruse di singee."},{"book":"Masenyi Dɔnxɔɛ","chapter":"12","verse":"7","text":"Wo xa wo xa sɛrɛxɛe don mɛnni, wo tan nun wo xa denbayae. Wo xa ɲɛlɛxin harige ra, wo Marigi Alatala naxan fixi wo ma."},{"book":"Masenyi Dɔnxɔɛ","chapter":"12","verse":"8","text":"A mu lanma kankan xa a yɛtɛ waxɔnfe raba, alɔ wo a rabafe ki naxɛ yakɔsi,"},{"book":"Masenyi Dɔnxɔɛ","chapter":"12","verse":"9","text":"wo to mu so bɔxi ma, wo Marigi Alatala dɛnnaxɛ fima wo ma malabude ra."},{"book":"Masenyi Dɔnxɔɛ","chapter":"12","verse":"10","text":"Kɔnɔ wo na Yurudɛn igiri, wo na sabati bɔxi ma wo Marigi Alatala dɛnnaxɛ fima wo ma, a fama nɛ wo ratangade wo yaxuie birin ma naxee na wo rabilinyi, wo fa sabati naa bɔɲɛsa kui."},{"book":"Masenyi Dɔnxɔɛ","chapter":"12","verse":"11","text":"Na tɛmui, mɛnni findima wo Marigi Alatala xa yire sugandixi nan na, a xili matɔxɔma dɛnnaxɛ. Wo xa wo xa sɛrɛxɛe ba mɛnni nɛ, n naxee yamarixi wo ra, alɔ sɛrɛxɛ gan daaxie, sɛrɛxɛ naxee mu ganma, farilɛe, hadiyae, a nun sɛrɛxɛ naxee bama alako wo waxɔnfe xa raba."},{"book":"Masenyi Dɔnxɔɛ","chapter":"12","verse":"12","text":"Wo ɲɛlɛxinma nɛ wo Marigi Alatala ra, wo tan, wo xa die, wo xa konyie nun Lewi xa die naxee na wo ya ma barima bɔxi mu na e tan bɛ naxan findi e kɛ ra."},{"book":"Masenyi Dɔnxɔɛ","chapter":"12","verse":"13","text":"Wo naxa wo xa sɛrɛxɛ gan daaxie ba wo waxɔnde."},{"book":"Masenyi Dɔnxɔɛ","chapter":"12","verse":"14","text":"Wo e bama yire nɛ wo Marigi Alatala dɛnnaxɛ sugandima wo bɔnsɔɛ ya ma. N naxan birin yamarixi wo ra, wo xa a birin naba mɛnni."},{"book":"Masenyi Dɔnxɔɛ","chapter":"12","verse":"15","text":"Kɔnɔ i nɔma sube don daaxi faxade, Ala naxan fixi i ma, yire birin i na sabati dɛnnaxɛ. Mixi sɛniyɛnxi nun mixi sɛniyɛntare nɔma a donde, alɔ xeli nun tɔɔkɛ."},{"book":"Masenyi Dɔnxɔɛ","chapter":"12","verse":"16","text":"Kɔnɔ wo mu lan wo xa sube wuli min, wo xa a ifili bɔxi ma alɔ ye."},{"book":"Masenyi Dɔnxɔɛ","chapter":"12","verse":"17","text":"Wo mu lan wo xa mɛngi, wɛni nɛɛnɛ, nun ture don wo xɔnyi, naxee findima wo xa farilɛ ra Alatala bɛ. Wo mu lan wo xa wo xa xuruse di singee fan don wo xɔnyi, wo naxee bama sɛrɛxɛ ra Alatala bɛ, sɛrɛxɛ naxee bama alako wo waxɔnfe xa raba wo bɛ, nun wo xa ɲanige sɛrɛxɛe. Wo mu lan wo xa wo xa bogi singee fan don wo xɔnyi, wo naxee bama sɛrɛxɛ ra."},{"book":"Masenyi Dɔnxɔɛ","chapter":"12","verse":"18","text":"Wo lan wo xa na see birin don wo Marigi Alatala nan ya i a xa yire sugandixi kui. Wo tan, wo xa die, wo xa konyie, a nun Lewi xa die naxee na wo ya ma, wo xa na sɛrɛxɛe don mɛnni ɲɛlɛxinyi kui wo Marigi Alatala ya i, a naxan fixi wo ma."},{"book":"Masenyi Dɔnxɔɛ","chapter":"12","verse":"19","text":"Wo wo ɲɛngi sa Lewi xa die xɔn ma a fanyi ra. Wo naxa nɛɛmu e ma."},{"book":"Masenyi Dɔnxɔɛ","chapter":"12","verse":"20","text":"Wo Marigi Alatala na wo xa bɔxi ragbo yɛ, alɔ a a laayidixi wo bɛ ki naxɛ, xa wo wa sube nan xɔn ma, wo nɔma na donde han wo wasa."},{"book":"Masenyi Dɔnxɔɛ","chapter":"12","verse":"21","text":"Xa wo makuya Alatala xa yire sugandixi ra a xili matɔxɔma dɛnnaxɛ, wo nɔma xurusee faxade, wo Marigi naxee fixi wo ma, wo fa na sube don n ma sɛriyɛ ki ma wo xɔnyie han wo wasa."},{"book":"Masenyi Dɔnxɔɛ","chapter":"12","verse":"22","text":"Mixi sɛniyɛnxi nun mixi sɛniyɛntare nɔma e donde alɔ xeli nun tɔɔkɛ."},{"book":"Masenyi Dɔnxɔɛ","chapter":"12","verse":"23","text":"Kɔnɔ wo mu lan wo xa sube wuli min, barima wuli findixi nii nan na. A mu lan wo xa sube nun a wuli don."},{"book":"Masenyi Dɔnxɔɛ","chapter":"12","verse":"24","text":"Wo naxa wuli min, wo xa a ifili bɔxi ma alɔ ye."},{"book":"Masenyi Dɔnxɔɛ","chapter":"12","verse":"25","text":"Wo naxa a min alako wo xa sɛɛwa, wo tan, nun wo xa die hali wo dangi xanbi. Wo xa fe tinxinxie raba, Alatala wama naxee xɔn."},{"book":"Masenyi Dɔnxɔɛ","chapter":"12","verse":"26","text":"Xa wo wama sɛrɛxɛ sɛniyɛnxi nan bafe Alatala bɛ, alako wo waxɔnfe xa raba wo bɛ, wo xa na sɛrɛxɛ ba yire nɛ Alatala dɛnnaxɛ sugandima."},{"book":"Masenyi Dɔnxɔɛ","chapter":"12","verse":"27","text":"Naxan findixi sɛrɛxɛ gan daaxi ra, wo xa na sube nun na wuli sa wo Marigi Alatala xa sɛrɛxɛbade. Naxan findixi sɛrɛxɛ boore daaxi ra, wo xa a wuli ifili wo Marigi Alatala xa sɛrɛxɛbade, wo fa a sube tan don."},{"book":"Masenyi Dɔnxɔɛ","chapter":"12","verse":"28","text":"Wo wo tuli mati, wo lan nɛ wo xa yi sɛriyɛ ratinmɛ n naxan soxi wo yi ra, alako wo xa sɛɛwa, wo tan nun wo xa die hali wo faxa xanbi abadan, barima fe fanyi na a ra naxan nafan wo Marigi Alatala ma."},{"book":"Masenyi Dɔnxɔɛ","chapter":"12","verse":"29","text":"Wo Marigi Alatala na gɛ sie halakide wo saabui ra, wo na sabati e xa bɔxi ma,"},{"book":"Masenyi Dɔnxɔɛ","chapter":"12","verse":"30","text":"wo xa wo yɛtɛ ratanga e xa fe kobi rabafe ma, e halaki xanbi. Wo xa wo yɛtɛ ratanga e xa alae maxɔrinfe ma. Wo naxa a fala, «Yi sie nu tuubi rabirama e bɛ di? N fan waxi na nan nabafe.»"},{"book":"Masenyi Dɔnxɔɛ","chapter":"12","verse":"31","text":"Wo naxa na mɔɔli raba wo Marigi Alatala ra, barima e nu fe kobie rabama e xa alae bɛ Alatala mu wama naxee xɔn. Mixi nan nu e ra, naxee nu e xa die ganma e xa kuyee bɛ sɛrɛxɛ ra."}]}