{"data":[{"book":"যাত্রা পুস্তক","chapter":"39","verse":"1","text":"পবিত্রস্থানে পরিচর্যা করার জন্য তারা নীল, বেগুনি ও টকটকে লাল রংয়ের সুতো দিয়ে হাতে বোনা পোশাক তৈরি করলেন। এছাড়াও, সদাপ্রভু মোশিকে যে আদেশ দিয়েছিলেন, সেই আদেশানুসারে তাঁরা হারোণের জন্য পবিত্র পোশাক তৈরি করে দিলেন।"},{"book":"যাত্রা পুস্তক","chapter":"39","verse":"2","text":"তাঁরা39:2 অথবা, তিনি; 7, 8 ও 22 পদেও এভাবেই পড়তে হবে সোনা, ও নীল, বেগুনি ও টকটকে লাল রংয়ের সুতো, এবং মিহি পাকান মসিনা দিয়ে এফোদ তৈরি করলেন।"},{"book":"যাত্রা পুস্তক","chapter":"39","verse":"3","text":"তাঁরা সোনা পিটিয়ে পিটিয়ে সরু পাত তৈরি করলেন এবং তা থেকে সুতো কেটে নীল, বেগুনি ও লাল রংয়ের সুতোয় ও মিহি মসিনায় গেঁথে দিলেন—যা দক্ষ হস্তকলা হল।"},{"book":"যাত্রা পুস্তক","chapter":"39","verse":"4","text":"তাঁরা এফোদের জন্য কাঁধ-পটি তৈরি করলেন, ও এমনভাবে সেগুলি এফোদের দুটি কোণে জুড়ে দিলেন যেন তা বাঁধা থাকে।"},{"book":"যাত্রা পুস্তক","chapter":"39","verse":"5","text":"দক্ষতার সাথে বোনা কোমরবন্ধটিও এটির মতো করে তৈরি হল—এফোদের সাথেই জুড়ে থাকা একই ভাগ হবে এবং সোনা, ও নীল, বেগুনি ও টকটকে লাল রংয়ের সুতো, এবং মিহি পাকান মসিনা দিয়ে, সদাপ্রভু মোশিকে যেমন আদেশ দিয়েছিলেন, সেরকমই হল।"},{"book":"যাত্রা পুস্তক","chapter":"39","verse":"6","text":"সোনার তারের সূক্ষ্ম কারুকার্যে স্ফটিকমণি বসিয়ে তাঁরা তাতে ইস্রায়েলের ছেলেদের নামগুলি সিলমোহরের মতো খোদাই করে দিলেন।"},{"book":"যাত্রা পুস্তক","chapter":"39","verse":"7","text":"সদাপ্রভু মোশিকে যে আদেশ দিয়েছিলেন, সেই অনুসারে পরে তাঁরা ইস্রায়েলের ছেলেদের জন্য স্মারক-মণিরূপে সেগুলি এফোদের কাঁধ-পটিগুলিতে বেঁধে দিলেন।"},{"book":"যাত্রা পুস্তক","chapter":"39","verse":"8","text":"তাঁরা বুকপাটাটি তৈরি করলেন—যা দক্ষ এক কারিগরের কাজ হল। এফোদের মতো করেই তাঁরা সেটি তৈরি করলেন: সোনা, ও নীল, বেগুনি ও টকটকে লাল রংয়ের সুতো, এবং মিহি পাকান মসিনা দিয়ে সেটি তৈরি করা হল।"},{"book":"যাত্রা পুস্তক","chapter":"39","verse":"9","text":"সেটি বর্গাকার—23 সেন্টিমিটার39:9 অর্থাৎ, এক বিঘত করে লম্বা ও চওড়া হল—এবং তা দুই ভাঁজ করে রাখা হল।"},{"book":"যাত্রা পুস্তক","chapter":"39","verse":"10","text":"পরে তাঁরা সেটির উপর চার সারি মূল্যবান মণিরত্ন বসিয়ে দিলেন। প্রথম সারিতে ছিল চুণী, গোমেদ ও পান্না;"},{"book":"যাত্রা পুস্তক","chapter":"39","verse":"11","text":"দ্বিতীয় সারিতে ছিল ফিরোজা, নীলা ও হীরা;"},{"book":"যাত্রা পুস্তক","chapter":"39","verse":"12","text":"তৃতীয় সারিতে ছিল নীলকান্তমণি, অকীক ও নীলা;"},{"book":"যাত্রা পুস্তক","chapter":"39","verse":"13","text":"চতুর্থ সারিতে ছিল পোখরাজ, স্ফটিকমণি ও সূর্যকান্তমণি39:13 এইসব মূল্যবান মণিরত্ন অবিকলভাবে শনাক্ত করা যথেষ্ট কষ্টসাধ্য। সেগুলি সোনার তারের সূক্ষ্ম কারুকার্য করা নকশার উপরে বসানো হল।"},{"book":"যাত্রা পুস্তক","chapter":"39","verse":"14","text":"ইস্রায়েলের ছেলেদের প্রত্যেকের নামে একটি করে, মোট বারোটি মণিরত্ন নেওয়া হল, এবং প্রত্যেকটি মণি বারোটি গোষ্ঠীর মধ্যে এক এক গোষ্ঠীর নামে সিলমোহরের মতো খোদাই করে দেওয়া হল।"},{"book":"যাত্রা পুস্তক","chapter":"39","verse":"15","text":"বুকপাটাটির জন্য তাঁরা খাঁটি সোনা দিয়ে দড়ির মতো দেখতে পাতা-কাটা শিকল তৈরি করলেন।"},{"book":"যাত্রা পুস্তক","chapter":"39","verse":"16","text":"তাঁরা সোনার তারের সূক্ষ্ম কারুকার্য করা দুটি নকশা ও সোনার দুটি আংটা তৈরি করলেন, এবং সেই আংটা দুটি বুকপাটার দুই কোণে বেঁধে দিলেন।"},{"book":"যাত্রা পুস্তক","chapter":"39","verse":"17","text":"তাঁরা সোনার সেই দুটি শিকল বুকপাটার কোণগুলিতে রাখা আংটাগুলিতে বেঁধে দিলেন,"},{"book":"যাত্রা পুস্তক","chapter":"39","verse":"18","text":"এবং শিকলের অন্য প্রান্তগুলি নকশা দুটিতে বেঁধে দিয়ে, সেগুলি সামনের দিকে এফোদের কাঁধ-পটিতে জুড়ে দিলেন।"},{"book":"যাত্রা পুস্তক","chapter":"39","verse":"19","text":"তাঁরা সোনার দুটি আংটা তৈরি করলেন ও এফোদের পাশের বুকপাটার ভিতরদিকে অন্য দুই কোণে সেগুলি জুড়ে দিলেন।"},{"book":"যাত্রা পুস্তক","chapter":"39","verse":"20","text":"পরে তাঁরা সোনার আরও দুটি আংটা তৈরি করলেন এবং এফোদের কোমরবন্ধের ঠিক উপরে, যেখানে জোড়ের মুখের সেলাই পড়েছিল, তার কাছেই এফোদের সামনের দিকে কাঁধ-পটির তলায় সেগুলি জুড়ে দিলেন।"},{"book":"যাত্রা পুস্তক","chapter":"39","verse":"21","text":"নীল সুতো দিয়ে তাঁরা এফোদের আংটাগুলির সাথে বুকপাটার আংটাগুলি বেঁধে, সেটি কোমরবন্ধের সাথে জুড়ে দিলেন, যেন বুকপাটাটি নড়ে গিয়ে এফোদ থেকে খুলে না যায়—যেমন সদাপ্রভু মোশিকে আদেশ দিয়েছিলেন।"},{"book":"যাত্রা পুস্তক","chapter":"39","verse":"22","text":"তাঁরা পুরোপুরি নীল কাপড় দিয়েই তাঁতির কাজের মতো করে এফোদের আলখাল্লাটি তৈরি করলেন,"},{"book":"যাত্রা পুস্তক","chapter":"39","verse":"23","text":"এবং সেই আলখাল্লার মাঝখানে মাথা ঢোকানোর মতো একটি ফাঁক, ও সেই ফাঁকের চারপাশে একটি বেড়ী রেখে দিলেন, যেন তা ছিঁড়ে না যায়।"},{"book":"যাত্রা পুস্তক","chapter":"39","verse":"24","text":"সেই আলখাল্লার আঁচল ধরে ধরে তাঁরা নীল, বেগুনি ও টকটকে লাল রংয়ের সুতো ও মিহি পাকান মসিনা দিয়ে ডালিম তৈরি করে দিলেন।"},{"book":"যাত্রা পুস্তক","chapter":"39","verse":"25","text":"আর তাঁরা খাঁটি সোনা দিয়ে ঘণ্টা তৈরি করলেন এবং ডালিমগুলির মাঝে মাঝে আঁচলের চারপাশে সেগুলি জুড়ে দিলেন।"},{"book":"যাত্রা পুস্তক","chapter":"39","verse":"26","text":"সদাপ্রভু মোশিকে যে আদেশ দিয়েছিলেন সেই আদেশানুসারে, পরিচর্যা করার সময় যে আলখাল্লাটি পরতে হত, সেটির আঁচলের চারপাশে পর্যায়ক্রমিকভাবে ঘণ্টা ও ডালিমগুলি লাগানো হল।"},{"book":"যাত্রা পুস্তক","chapter":"39","verse":"27","text":"হারোণ ও তাঁর ছেলেদের জন্য, তাঁরা মিহি মসিনা দিয়ে তাঁতির কাজের মতো করে নিমা39:27 28:4 পদের টীকা দেখুন"},{"book":"যাত্রা পুস্তক","chapter":"39","verse":"28","text":"এবং মিহি মসিনা দিয়ে পাগড়ি, মসিনার টুপি ও মিহি পাকান মসিনা দিয়ে অন্তর্বাসগুলি তৈরি করলেন।"},{"book":"যাত্রা পুস্তক","chapter":"39","verse":"29","text":"সদাপ্রভু মোশিকে যে আদেশ দিয়েছিলেন সেই আদেশানুসারে, একজন সূচিশিল্পীর হস্তকলার মতো করে মিহি পাকান মসিনা এবং নীল, বেগুনি ও টকটকে লাল রংয়ের সুতো দিয়ে উত্তরীয়টি তৈরি করা হল।"},{"book":"যাত্রা পুস্তক","chapter":"39","verse":"30","text":"তাঁরা খাঁটি সোনা দিয়ে ফলক, সেই পবিত্র প্রতীকটি তৈরি করে, তাতে সিলমোহরে খোদাই করা লিপির মতো খোদাই করে লিখে দিলেন:"},{"book":"যাত্রা পুস্তক","chapter":"39","verse":"31","text":"সদাপ্রভু মোশিকে যে আদেশ দিয়েছিলেন সেই আদেশানুসারে, পরে তাঁরা পাগড়ির সাথে সেটি জুড়ে রাখার জন্য তাতে একটি নীল সুতো বেঁধে দিলেন।"},{"book":"যাত্রা পুস্তক","chapter":"39","verse":"32","text":"অতএব আবাসের, সমাগম তাঁবুর সব কাজ সম্পূর্ণ হল। ইস্রায়েলীরা সবকিছু সেভাবেই করল, যেমনটি করার আদেশ সদাপ্রভু মোশিকে দিয়েছিলেন।"},{"book":"যাত্রা পুস্তক","chapter":"39","verse":"33","text":"পরে তারা সেই সমাগম তাঁবুটি মোশির কাছে নিয়ে এল:"},{"book":"যাত্রা পুস্তক","chapter":"39","verse":"34","text":"লাল রং করা মেষচর্মের আচ্ছাদন এবং অন্য একটি টেকসই চামড়ার39:34 খুব সম্ভবত বৃহদাকার জলচর স্তন্যপায়ী প্রাণীর চামড়া আচ্ছাদন ও আচ্ছাদক-পর্দা;"},{"book":"যাত্রা পুস্তক","chapter":"39","verse":"35","text":"খুঁটি ও প্রায়শ্চিত্ত-আচ্ছাদন সমেত বিধিনিয়মের সিন্দুক;"},{"book":"যাত্রা পুস্তক","chapter":"39","verse":"36","text":"সব উপকরণ সমেত টেবিল এবং দর্শন-রুটি;"},{"book":"যাত্রা পুস্তক","chapter":"39","verse":"37","text":"প্রদীপের সারি ও আনুষঙ্গিক উপকরণ সমেত খাঁটি সোনার দীপাধার, এবং আলোর জন্য জলপাই তেল;"},{"book":"যাত্রা পুস্তক","chapter":"39","verse":"38","text":"সোনার বেদি, অভিষেক-তেল, সুগন্ধি ধূপ, এবং তাঁবুর প্রবেশদ্বারের জন্য পর্দা;"},{"book":"যাত্রা পুস্তক","chapter":"39","verse":"39","text":"ব্রোঞ্জের জাফরি সমেত ব্রোঞ্জের বেদি, সেটির খুঁটি ও সব পাত্র;"},{"book":"যাত্রা পুস্তক","chapter":"39","verse":"40","text":"খুঁটি ও ভিত সমেত প্রাঙ্গণের পর্দাগুলি, এবং প্রাঙ্গণের প্রবেশদ্বারের পর্দা;"},{"book":"যাত্রা পুস্তক","chapter":"39","verse":"41","text":"এবং হাতে বোনা যে পোশাক পরে পবিত্রস্থানে পরিচর্যা করতে হত, সেগুলি ও যাজক হারোণের জন্য পবিত্র পোশাক এবং যাজকরূপে সেবা করার সময় তাঁর ছেলেদের যে পোশাকগুলি পরতে হত, সেই পোশাকগুলিও।"},{"book":"যাত্রা পুস্তক","chapter":"39","verse":"42","text":"সদাপ্রভু মোশিকে যেমন আদেশ দিয়েছিলেন, ঠিক সেভাবেই ইস্রায়েলীরা সব কাজ করল।"},{"book":"যাত্রা পুস্তক","chapter":"39","verse":"43","text":"মোশি সেই কাজ পরিদর্শন করলেন এবং দেখলেন যে সদাপ্রভু যেমন আদেশ দিয়েছিলেন, ঠিক সেভাবেই তারা তা করেছে। তাই মোশি তাদের আর্শীবাদ করলেন।"}]}