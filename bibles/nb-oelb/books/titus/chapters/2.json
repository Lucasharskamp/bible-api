{"data":[{"book":"Titus","chapter":"2","verse":"1","text":"Men du, Titus, du skal undervise i de reglene som er en del av troen og den sunne læren."},{"book":"Titus","chapter":"2","verse":"2","text":"Eldre menn skal du lære å vise selvbeherskelse. Lær dem å opptre på en klok måte, slik at de fortjener respekt. De må ha en sunn tro på Jesus og være fylt av kjærlighet og tålmodighet."},{"book":"Titus","chapter":"2","verse":"3","text":"Lær også eldre kvinner å opptre på en måte som er verdig for alle som tilhører Gud. De skal ikke snakke stygt om noen og ikke drikke for mye vin, men være gode idealer for andre på den måten de lever."},{"book":"Titus","chapter":"2","verse":"4","text":"De skal lære yngre kvinner å elske sin mann og sine barn."},{"book":"Titus","chapter":"2","verse":"5","text":"De skal ha selvbeherskelse, leve et rent liv fullt og helt for Gud, skjøtte sitt hjem, gjøre godt mot andre og sette sin mann foran seg selv. På den måten kan ingen håne Guds budskap på grunn av måten de lever på."},{"book":"Titus","chapter":"2","verse":"6","text":"På samme måten skal du oppfordre unge menn til alltid å vise selvbeherskelse."},{"book":"Titus","chapter":"2","verse":"7","text":"Selv må du også være et ideal ved å gjøre godt mot andre. Bevis gjennom dine egne handlinger at din undervisning er ekte og seriøs."},{"book":"Titus","chapter":"2","verse":"8","text":"Hold deg til den sunne læren når du underviser i troen, slik at du ikke kan bli kritisert for noe. Da må motstanderen din gå skamfull, etter som han ikke finner noe ondt å si om oss som tror."},{"book":"Titus","chapter":"2","verse":"9","text":"Du skal oppmuntre slavene til å sette sine eiere foran seg selv, slik at de er lydige i alt uten å si imot."},{"book":"Titus","chapter":"2","verse":"10","text":"De skal ikke stjele, men alltid være gode og pålitelige. Da gjør de budskapet fra Gud, vår Frelser, attraktivt for andre mennesker."},{"book":"Titus","chapter":"2","verse":"11","text":"Gud har vist oss sin kjærlighet og tilgivelse. Gjennom hans tilgivelse kan alle bli frelst."},{"book":"Titus","chapter":"2","verse":"12","text":"Den får oss til å si nei til et liv uten tro, og til de begjær i verden som lokker og drar. Den får oss til å vise selvbeherskelse, slik at vi kan følge Guds vilje. Ja, Guds kjærlighet og tilgivelse får oss til å leve fullt og helt for ham i denne verden."},{"book":"Titus","chapter":"2","verse":"13","text":"I mens venter vi på den fantastiske dagen da vår store Gud, Jesus Kristus, skal komme i herlighet for å frelse oss for evig."},{"book":"Titus","chapter":"2","verse":"14","text":"Det var Jesus som kjøpte oss fri fra syndene våre ved å betale straffen da han ofret sitt liv. Han gjorde oss verdige til å komme innfor Gud. Han lot oss bli hans eget folk, et folk som med iver gjør godt mot andre."},{"book":"Titus","chapter":"2","verse":"15","text":"På denne måten skal du undervise, oppmuntre og advare menigheten med stor autoritet. Pass på at du vinner respekt hos alle."}]}