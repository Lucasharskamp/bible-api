{"data":[{"book":"Kirje galatalaisille","chapter":"1","verse":"1,2","text":"Lähettäjät: Paavali ja hänen luonaan olevat kristityt."},{"book":"Kirje galatalaisille","chapter":"1","verse":"3","text":"Toivotan teille Jumalan ja Jeesuksen siunausta ja rauhaa."},{"book":"Kirje galatalaisille","chapter":"1","verse":"4","text":"Jeesus kuoli syntiemme tähden Jumalan suunnitelman mukaisesti. Näin hän pelasti meidät pahasta maailmasta, jossa elämme."},{"book":"Kirje galatalaisille","chapter":"1","verse":"5","text":"Hänelle kuuluu siitä kunnia ikuisesti. Aamen."},{"book":"Kirje galatalaisille","chapter":"1","verse":"6","text":"Ihmettelen, että näin äkkiä olette kääntäneet selkänne Jumalan lahjalle, Kristuksen tuomalle pelastukselle. Näytätte kuvittelevan, että on olemassa toinenkin tie taivaaseen, mutta näin te luovutte Jumalasta, joka rakastaa teitä ja on kutsunut teidät omikseen."},{"book":"Kirje galatalaisille","chapter":"1","verse":"7","text":"Mehän olemme osoittaneet teille, että Jumalan omaksi päästään vain turvautumalla Kristuksen tekoon. Muuta tietä ei ole! Muulla tavalla ei voi päästä Jumalan lapseksi. Jotkut vain vääristelevät totuutta lisäämällä Jumalan lahjaan omia vaatimuksiaan."},{"book":"Kirje galatalaisille","chapter":"1","verse":"8","text":"Kirottu olkoon se, joka julistaa jotakin toista pelastumistietä – vaikka se olisin minä itse tai jopa taivaan enkeli!"},{"book":"Kirje galatalaisille","chapter":"1","verse":"9","text":"Siis vielä kerran: jos joku tuo teille toisenlaisen pelastussanoman kuin sen, minkä meiltä kuulitte, hän olkoon kirottu!"},{"book":"Kirje galatalaisille","chapter":"1","verse":"10","text":"Teidän täytyy tajuta, etten pyri tavoittelemaan suosiotanne kauniilla puheilla. Haluan olla mieliksi yksin Jumalalle. Jos mielistelisin ihmisiä, en voisi olla Kristuksen palveluksessa."},{"book":"Kirje galatalaisille","chapter":"1","verse":"11","text":"Haluan tehdä teille täysin selväksi, ettei julistamani ilosanoma ole ihmisten keksintöä."},{"book":"Kirje galatalaisille","chapter":"1","verse":"12","text":"En ole saanut sitä keneltäkään ihmiseltä, vaan Jeesukselta Kristukselta itseltään. Hän on ilmoittanut minulle, mitä minun on sanottava."},{"book":"Kirje galatalaisille","chapter":"1","verse":"13","text":"Olettehan te kuulleet, miten kiihkeä minä aikoinani olin juutalaisuudessani: vainosin kristittyjä armottomasti ja yritin saada heidät hävitetyksi."},{"book":"Kirje galatalaisille","chapter":"1","verse":"14","text":"Pyrin mahdollisimman tarkasti noudattamaan uskontoni vanhoja sääntöjä ja onnistuinkin siinä paremmin kuin monet juutalaiset ikätoverini."},{"book":"Kirje galatalaisille","chapter":"1","verse":"15","text":"Mutta sitten tapahtui jotain! Jumala oli näet hyvyydessään valinnut minut palvelukseensa jo ennen syntymääni."},{"book":"Kirje galatalaisille","chapter":"1","verse":"16","text":"Hän antoi oman Poikansa ilmestyä minulle1:16 Ks Ap.t. 9:1-9., että voisin mennä viemään pakanakansoille hyvän sanoman Jeesuksesta."},{"book":"Kirje galatalaisille","chapter":"1","verse":"17","text":"En lähtenyt Jerusalemiin tapaamaan niitä, jotka olivat apostoleja jo ennen minua. Sen sijaan menin Arabian autiomaahan ja palasin sieltä Damaskoon."},{"book":"Kirje galatalaisille","chapter":"1","verse":"18","text":"Vasta kolme vuotta myöhemmin menin lopulta Jerusalemiin tapaamaan Pietaria ja jäin hänen luokseen pariksi viikoksi."},{"book":"Kirje galatalaisille","chapter":"1","verse":"19","text":"Muista apostoleista näin silloin vain Jaakobin, Jeesuksen veljen."},{"book":"Kirje galatalaisille","chapter":"1","verse":"20","text":"Jumala tietää, etten valehtele: juuri näin kaikki tapahtui."},{"book":"Kirje galatalaisille","chapter":"1","verse":"21","text":"Sen jälkeen menin Syyriaan ja Kilikiaan."},{"book":"Kirje galatalaisille","chapter":"1","verse":"22","text":"Juudean kristityt eivät tunteneet minua edes ulkonäöltä."},{"book":"Kirje galatalaisille","chapter":"1","verse":"23","text":"He olivat vain kuulleet, että heidän entinen vihollisensa levitti nyt samaa uskoa, jota ennen yritti hävittää."},{"book":"Kirje galatalaisille","chapter":"1","verse":"24","text":"He ylistivät Jumalaa minun takiani."}]}