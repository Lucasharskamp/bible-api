{"data":[{"book":"Luka","chapter":"19","verse":"1","text":"O Isus đerdinđa ani diz Jerihon. I sar nakhela ine maškari diz,"},{"book":"Luka","chapter":"19","verse":"2","text":"alo nesavo manuš palo anav Zakej te dikhel le. O Zakej inele jekh taro šerutne e carinikonengere ani diz hem inele barvalo."},{"book":"Luka","chapter":"19","verse":"3","text":"Ov ćerela ine nesar te dikhel koi adava o Isus, ali našti ine taro narodo adalese so inele pretičkoro."},{"book":"Luka","chapter":"19","verse":"4","text":"Adalese prastandilo po anglal hem uklinđa upro e smokvakoro kaš te šaj dikhel e Isuse adalese so džanđa da valjani te nakhel adathar."},{"book":"Luka","chapter":"19","verse":"5","text":"A kad o Isus reslo adari, dikhlja upre hem phenđa lese: “Zakej, hulji sigate! Avdive valjani te ovav ano to čher.”"},{"book":"Luka","chapter":"19","verse":"6","text":"I o Zakej huljilo sigate hem anđa le čhere kora peste radosno."},{"book":"Luka","chapter":"19","verse":"7","text":"Sa o manuša kola dikhle adava vaćerde e Isusestar so na valjanđa te džal te bešel e grešnikoja lese ano čher.19,7 O Jevreja mrzinde e carinikonen hem smatrinde da nijekh šukar manuš na valjani te družini pe olencar."},{"book":"Luka","chapter":"19","verse":"8","text":"A o Zakej terdino hem phenđa e Gospodese e Isusese: “Ače, Gospode, ekvaš oto barvalipe mlo ka dav e čororenđe, a te nekas hovavđum, ka irinav lese štar puti više.”"},{"book":"Luka","chapter":"19","verse":"9","text":"A ko adava, o Isus phenđa lese: “Avdive o Devel anđa o spasenje ano akava čher,19,9 o Devel anđa o spasenje ano akava čher Ko original terđola: “alo o spasenje ano akava čher”. adalese soi hem o Zakej potomko e Avraamesoro.19,9 potomko e Avraamesoro Averčhane: “manuš kole isi vera savi inele e Avraame”."},{"book":"Luka","chapter":"19","verse":"10","text":"Me, o Čhavo e Manušesoro, aljum te rodav hem te spasinav e našalden!”19,10 e našalden Okolen kola našaldile e Devlesere dromestar."},{"book":"Luka","chapter":"19","verse":"11","text":"But manuša šunena ine adava so o Isus vaćerđa. I sar o Isus inele paše uzalo Jerusalim, o manuša mislinde da o carstvo e Devlesoro otojekhvar ka mothoj pe.19,11 O Jevreja verujinde da o Mesija ka anel o carstvo e Devlesoro samo so ka avel ko Jerusalim. Averčhane: “da o Isus odmah ka lel te vladini upro carstvo e Devlesoro.” Adalese so ađahar mislinde, o Isus phenđa lenđe pana jekh priča:"},{"book":"Luka","chapter":"19","verse":"12","text":"“Inele jekh ugledno manuš kova spremisalo te džal ki durutni phuv koro jekh baro vladari kova ka čhivel le zako caro upri lesiri phuv, a palo adava te irini pe čhere."},{"book":"Luka","chapter":"19","verse":"13","text":"I vičinđa ple deše slugen, dinđa len po ekvaš kilo srebro19,13 ekvaš kilo srebro Ko original terđola: “mina”. Đijekhese po jekh mina, so tegani inele sar plata zako trine masekengiri buti.  hem phenđa lenđe: ‘Ćeren maje više love ađahar so ka ćeren buti adaleja đikote na avava.’ I dželo ko drom."},{"book":"Luka","chapter":"19","verse":"14","text":"A o manuša oti lesiri phuv mrzinde le i bičhalde pumare manušen koro baro vladari vaćerindoj: ‘Na mangaja akale te ovel amaro caro.’"},{"book":"Luka","chapter":"19","verse":"15","text":"Kad o ugledno manuš irinđa pe sar caro, terinđa te vičinen koro leste okole slugen, kolenđe dinđa love, te dikhel kobor love ćerde lese."},{"book":"Luka","chapter":"19","verse":"16","text":"O prvo sluga alo vaćerindoj: ‘Gospodarona, oto love19,16 love Ko original terđola: “mina”. save dinđan man, ćerđum deš puti edobor.’19,16 deš puti edobor Ko original terđola: “deš mine”."},{"book":"Luka","chapter":"19","verse":"17","text":"I ov phenđa lese: ‘But šukar. Tu injan šukar sluga! Adalese so injanle maje verno ko najhari, dava tut te vladine upro deš dizja!’"},{"book":"Luka","chapter":"19","verse":"18","text":"O dujto sluga alo vaćerindoj: ‘Gospodarona, oto love19,18 love Ko original terđola: “mina”. save dinđan man, ćerđum pandž puti edobor.’19,18 pandž puti edobor Ko original terđola: “pandž mine”."},{"book":"Luka","chapter":"19","verse":"19","text":"I lese phenđa: ‘Dava tut te vladine upro pandž dizja!’"},{"book":"Luka","chapter":"19","verse":"20","text":"O trito sluga alo vaćerindoj: ‘Gospodarona, ače te love19,20 love Ko original terđola: “mina”. save dinđan man. Garavđum len ano jekh kotor e šejengoro."},{"book":"Luka","chapter":"19","verse":"21","text":"Ćerđum ađahar adalese so darandiljum tutar so injan strogo manuš. Leja so nane klo hem čedeja so avera manuša sejinde.’19,21 Leja so nane klo hem čedeja so avera manuša sejinde Akava verovatno inele izreka. Manuš kova lela so nane olesoro, ili kova čedela o hajba savo avera sejinđe adavai metafora okolese kova barvaljola nekasere averesere phara bućatar."},{"book":"Luka","chapter":"19","verse":"22","text":"A ov phenđa lese: ‘Tu na injan šukar sluga! Palo te lafija ka sudinav tut. Te džanđan so injum strogo manuš, da lava so nane mlo hem čedava so avera sejinde,"},{"book":"Luka","chapter":"19","verse":"23","text":"sose onda na dinđan mle love ki kamata? Đi akana ka ovel man ine više love save ka lav ine avindoj čhere.’"},{"book":"Luka","chapter":"19","verse":"24","text":"Tegani phenđa okolenđe kola terdine uzalo leste: ‘Len akale slugastar o love19,24 o love Ko original terđola: “i mina”. hem den len okolese kas isi deš puti edobor!’19,24 deš puti edobor! Ko original terđola: “deš mine”."},{"book":"Luka","chapter":"19","verse":"25","text":"A on inele protiv hem phende: ‘Ali, gospodarona, ole već isi pandž kilja srebro.’19,25 pandž kilja srebro. Ko original terđola: “deš mine”."},{"book":"Luka","chapter":"19","verse":"26","text":"O caro phenđa: ‘Dikhena da19,26 Dikhena da Ko original terđola: “Vaćerava tumenđe da”. đijekhe kas isi, ka del pe lese pana, a okole kas nane ka lel pe lestar hem okova hari so isi le.19,26 Averčhane: “đijekh kova šukar koristini okova soi lese dindo, ka del pe lese pana … e manušestar kova na koristini šukar okova soi lese dindo, ka lel pe lestar …”"},{"book":"Luka","chapter":"19","verse":"27","text":"A okolen mle dušmanjen, so na mangle te ovav lengoro caro, anen akari hem čhinen len angla mande!’”"},{"book":"Luka","chapter":"19","verse":"28","text":"I kad vaćerđa lenđe adava, o Isus dželo nakoro Jerusalim phirindoj anglo ple učenici."},{"book":"Luka","chapter":"19","verse":"29","text":"Kad alo paše uzalo gava Vitfaga hem Vitanija, uzali gora vičimi E maslinakiri, bičhalđa duje učenikonen"},{"book":"Luka","chapter":"19","verse":"30","text":"vaćerindoj: “Džan ko adava gav savoi angla tumende. I kad ka đerdinen, ka arakhen phandle terne here upro saveste pana nijekh manuš na beštino.19,30 nijekh manuš na beštino Samo o životinje upro savende pana niko na beštino oni prikladna e Devlese ili e carose (dikh 4. Mojs 19,2; 5. Mojs 21,3; 1. Sam 6,7).  Phraven le hem anen le akari."},{"book":"Luka","chapter":"19","verse":"31","text":"Te neko pučlja tumen: ‘Sose phravena le?’, vaćeren lese: ‘E Gospodese valjani.’”"},{"book":"Luka","chapter":"19","verse":"32","text":"On džele hem arakhle ađahar sar so phenđa lenđe o Isus."},{"book":"Luka","chapter":"19","verse":"33","text":"I sar phravena ine e terne here, o manuša, kasoro inele o terno her, pučle len: “Sose phravena e terne here?”"},{"book":"Luka","chapter":"19","verse":"34","text":"A on phende: “E Gospodese valjani.”"},{"book":"Luka","chapter":"19","verse":"35","text":"I ande e here anglo Isus. Čhivde pumare fostanja upro her hem pomožinde e Isusese te uštel upro leste."},{"book":"Luka","chapter":"19","verse":"36","text":"I sar džala ine anglal bešindoj upro her, o manuša dinde le čast ađahar so buljarena ine pumare fostanja upro drom anglo leste.19,36 Verovatno adaleja mangle te mothoven da prihvatinena e Isuse te ovel lengoro caro (dikh 2. Car 9,13)."},{"book":"Luka","chapter":"19","verse":"37","text":"A kad alo paše uzalo than kotar huljela pe ine tari E maslinakiri gora, sa o učenici so inele adari lelje radosno hem oto sa o glaso te slavinen e Devle zako sa o čudesija save dikhle,"},{"book":"Luka","chapter":"19","verse":"38","text":"vaćerindoj:"},{"book":"Luka","chapter":"19","verse":"39","text":"Tegani nesave fariseja, kola inele maškaro lende, phende e Isusese: “Učitelju, phen te učenikonenđe te na vaćeren adava.”"},{"book":"Luka","chapter":"19","verse":"40","text":"A o Isus phenđa lenđe: “Phenava tumenđe, te trainde on, o bara ka vičinen slavindoj!”"},{"book":"Luka","chapter":"19","verse":"41","text":"I kad o Isus alo paše uzalo Jerusalim, dikhindoj i diz, runđa laće"},{"book":"Luka","chapter":"19","verse":"42","text":"vaćerindoj: “Oh, so bi mangava hem tu avdive te džane so ka anel će mir!19,42 O Isus mothoj plo tugujiba da o manuša taro Jerusalim propustinde i prilika te oven mirime e Devleja. Ali akanai garavdo te jaćhendar."},{"book":"Luka","chapter":"19","verse":"43","text":"Ka aven o dive kad te dušmanja ka čhiven će barikade,19,43 ka čhiven će barikade Ađahar niko naka šaj te ikljol taro Jerusalim ili te đerdini ano leste bizo mukiba e dušmanjengoro. ka opkolinen tut hem taro sa o strane ka pritiskinen tut."},{"book":"Luka","chapter":"19","verse":"44","text":"Ka uništinen hem tut hem te dizutnen. Naka ačhaven ni jekh bar ko lesoro than adalese so na pendžarđan o vreme kad o Devel alo te spasini tut.”19,44 Akala stihija opisinena i opsada, kaj i vojska opkolini i diz sava isi duvarija. Kad i vojska opkolini i diz, o manuša našti ikljon olatar hem niko našti pomožini lenđe. O Isus džanđa da adava ka ovel e Jerusalimese ki budućnost, hem ulo adava. Ko 70. berš palo Hrist, e rimesiri vojska opkolinđa o Jerusalim hem adari mudarđa bute manušen."},{"book":"Luka","chapter":"19","verse":"45","text":"Kad o Isus alo ano Jerusalim, đerdinđa ano boro e hramesoro hem lelja te ispudini adathar okolen so biknena."},{"book":"Luka","chapter":"19","verse":"46","text":"Phenđa lenđe: “Pisimei ko Sveto lil: ‘O čher mlo ka ovel than kote o manuša ka molinen pe’, a tumen ćerđen lestar ‘than kote čedena pe o čora!’”19,46 than kote čedena pe o čora! Ko original terđola: “pećina e čorengiri”.19,46 O Isus ukorinđa e manušen kola biknena adalese so ćerena ine e Hrameja so o Devel na manglja. O Devel manglja o manuša te molinen pe ano lesoro Hram, ali o manuša kola biknena koristinde o Hram sar pijac. On da hovavena ine e manušen ađahar so rodena lendar više love zako stvarija save valjani zaki žrtva."},{"book":"Luka","chapter":"19","verse":"47","text":"I oto dive ko dive, o Isus sikavđa e manušen ano boro e hramesoro. A o šerutne sveštenici hem o učitelja e Zakonestar zajedno e jevrejengere starešinencar rodena ine sar te ćeren o Isus te ovel mudardo,"},{"book":"Luka","chapter":"19","verse":"48","text":"ali na arakhle so te ćeren adalese so sa o manuša pažljivo šunena ine lesoro sikaviba."}]}