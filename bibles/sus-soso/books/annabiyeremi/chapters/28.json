{"data":[{"book":"Annabi Yeremi","chapter":"28","verse":"1","text":"Yudaya mangɛ Sedekiya xa mangɛya ɲɛ naani, kike suuli nde ra, Asuru xa di Annabi Xananiya Gabayonka naxa wɔyɛn Alatala xa hɔrɔmɔbanxi kui sɛrɛxɛdubɛe nun ɲama ya xɔri."},{"book":"Annabi Yeremi","chapter":"28","verse":"2","text":"A naxɛ, «Isirayila Marigi Alatala bara a masen, ‹N fama nɛ Babilɔn mangɛ xa yaamari kanade."},{"book":"Annabi Yeremi","chapter":"28","verse":"3","text":"Beenun ɲɛ firin xa kamali, n man fama nɛ Alatala xa hɔrɔmɔlingira xunmase birin nagbilende be, Babilɔn mangɛ Nebukadansari naxan tongo, a e xanin Babilɔn bɔxi ma."},{"book":"Annabi Yeremi","chapter":"28","verse":"4","text":"Alatala xa masenyi nan ya, n man fama nɛ Yehoyakimi xa di, Yudaya mangɛ Yehoyakini ragbilende, a nun mixi birin naxee nu xaninxi Babilɔn. N Babilɔn mangɛ xa yaamari kanama nɛ.›»"},{"book":"Annabi Yeremi","chapter":"28","verse":"5","text":"Annabi Yeremi naxa Annabi Xananiya yaabi sɛrɛxɛdubɛe nun ɲama ya xɔri Alatala xa hɔrɔmɔbanxi kui."},{"book":"Annabi Yeremi","chapter":"28","verse":"6","text":"Annabi Yeremi naxa a fala, «Amina, Alatala xa a raba na ki. Alatala xa i xa masenyi rakamali. A xa a xa hɔrɔmɔbanxi xunmasee ragbilen be kelife Babilɔn bɔxi ma, a nun Isirayila ɲama naxee na konyiya kui mɛnni."},{"book":"Annabi Yeremi","chapter":"28","verse":"7","text":"Kɔnɔ n xa a fala i bɛ, a nun ɲama birin bɛ, wo xa wo tuli mati n na."},{"book":"Annabi Yeremi","chapter":"28","verse":"8","text":"Kabi tɛmui xɔnnakuye beenun won ma waxati, namiɲɔnmɛe bara masenyi ti ɲamanɛe nun mangɛyae xili ma, a falafe ra e xa gere sɔtɔ, tɔɔrɛ, nun fure ɲaaxi."},{"book":"Annabi Yeremi","chapter":"28","verse":"9","text":"Kɔnɔ xa a sa li namiɲɔnmɛ nde masenyi ti bɔɲɛsa xa fe ra, fo na masenyi xa kamali nɛ beenun mixie xa a kolon Alatala nan na namiɲɔnmɛ xɛɛxi.»"},{"book":"Annabi Yeremi","chapter":"28","verse":"10","text":"Annabi Xananiya naxa karafoe ba Annabi Yeremi kɔn ma, a naxa a igira."},{"book":"Annabi Yeremi","chapter":"28","verse":"11","text":"Na kui a naxa a fala ɲama bɛ, «Alatala xa masenyi nan ya. Beenun ɲɛ firin, n fama nɛ Babilɔn mangɛ Nebukadansari xa yaamari bade ɲamanɛ birin ma.» Annabi Yeremi naxa siga."},{"book":"Annabi Yeremi","chapter":"28","verse":"12","text":"Annabi Xananiya to gɛ Annabi Yeremi xa karafoe igirade, Alatala naxa yi masenyi ti Annabi Yeremi bɛ,"},{"book":"Annabi Yeremi","chapter":"28","verse":"13","text":"«Siga, i sa a fala Xananiya bɛ, ‹Alatala bara a masen i bɛ, i bara karafoe wuri daaxi igira, kɔnɔ n fama karafoe wure daaxi nan nagorode i kɔn ma.›"},{"book":"Annabi Yeremi","chapter":"28","verse":"14","text":"Isirayila Mangɛ Alatala xa masenyi nan ya, ‹N fama karafoe wure daaxi nan sade ɲamanɛ birin kɔn ma, alako e xa lu Babilɔn mangɛ Nebukadansari xa yaamari bun ma. N man bara wulai sube birin sa a sagoe.›»"},{"book":"Annabi Yeremi","chapter":"28","verse":"15","text":"Annabi Yeremi naxa a fala Xananiya bɛ, «I tuli mati Xananiya. Alatala xa mu i xɛɛxi. I xaxilisa wɔyɛnyi naxan falafe ɲama bɛ, a findixi wule nan na."},{"book":"Annabi Yeremi","chapter":"28","verse":"16","text":"Alatala naxa a masen, ‹N xa a fala i bɛ, n i kerima nɛ yi bɔxi ma, i fa faxa toofare, barima i bara Alatala xa masenyi matandi.›»"},{"book":"Annabi Yeremi","chapter":"28","verse":"17","text":"Annabi Xananiya naxa faxa na ɲɛ kui, kike solofere nde."}]}