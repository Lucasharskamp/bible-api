{"data":[{"book":"Ġhazalul-ġhazalāt","chapter":"1","verse":"1","text":"Sulemān kī ġhazalul-ġhazalāt."},{"book":"Ġhazalul-ġhazalāt","chapter":"1","verse":"2","text":"Wuh mujhe apne muṅh se bose de, kyoṅki terī muhabbat mai se kahīṅ zyādā rāhatbaḳhsh hai."},{"book":"Ġhazalul-ġhazalāt","chapter":"1","verse":"3","text":"Terī itr kī ḳhushbū kitnī manmohan hai, terā nām chhiṛkā gayā mahakdār tel hī hai. Is lie kuṅwāriyāṅ tujhe pyār kartī haiṅ."},{"book":"Ġhazalul-ġhazalāt","chapter":"1","verse":"4","text":"Ā, mujhe khīṅch kar apne sāth le jā! Ā, ham dauṛ kar chale jāeṅ! Bādshāh mujhe apne kamroṅ meṅ le jāe, aur ham bāġh bāġh ho kar terī ḳhushī manāeṅ. Ham mai kī nisbat tere pyār kī zyādā tārīf kareṅ. Munāsib hai ki log tujh se muhabbat kareṅ."},{"book":"Ġhazalul-ġhazalāt","chapter":"1","verse":"5","text":"Ai Yarūshalam kī beṭiyo, maiṅ siyāhfām lekin manmohan hūṅ, maiṅ Qīdār ke ḳhaimoṅ jaisī, Sulemān ke ḳhaimoṅ ke pardoṅ jaisī ḳhūbsūrat hūṅ."},{"book":"Ġhazalul-ġhazalāt","chapter":"1","verse":"6","text":"Is lie mujhe haqīr na jāno ki maiṅ siyāhfām hūṅ, ki merī jild dhūp se jhulas gaī hai. Mere sage bhāī mujh se nārāz the, is lie unhoṅ ne mujhe angūr ke bāġhoṅ kī dekh-bhāl karne kī zimmedārī dī, angūr ke apne zātī bāġh kī dekh-bhāl maiṅ kar na sakī."},{"book":"Ġhazalul-ġhazalāt","chapter":"1","verse":"7","text":"Ai tū jo merī jān kā pyārā hai, mujhe batā ki bheṛ-bakriyāṅ kahāṅ charā rahā hai? Tū unheṅ dopahar ke waqt kahāṅ ārām karne biṭhātā hai? Maiṅ kyoṅ niqābposh kī tarah tere sāthiyoṅ ke rewaṛoṅ ke pās ṭhahrī rahūṅ?"},{"book":"Ġhazalul-ġhazalāt","chapter":"1","verse":"8","text":"Kyā tū nahīṅ jāntī, tū jo auratoṅ meṅ sab se ḳhūbsūrat hai? Phir ghar se nikal kar khoj lagā ki merī bheṛ-bakriyāṅ kis taraf chalī gaī haiṅ, apne memnoṅ ko gallābānoṅ ke ḳhaimoṅ ke pās charā."},{"book":"Ġhazalul-ġhazalāt","chapter":"1","verse":"9","text":"Merī mahbūbā, maiṅ tujhe kis chīz se tashbīh dūṅ? Tū Firaun kā shāndār rath khīṅchne wālī ghoṛī hai!"},{"book":"Ġhazalul-ġhazalāt","chapter":"1","verse":"10","text":"Tere gāl bāliyoṅ se kitne ārāstā, terī gardan motī ke gulūband se kitnī dilfareb lagtī hai."},{"book":"Ġhazalul-ġhazalāt","chapter":"1","verse":"11","text":"Ham tere lie sone kā aisā hār banwā leṅge jis meṅ chāṅdī ke motī lage hoṅge."},{"book":"Ġhazalul-ġhazalāt","chapter":"1","verse":"12","text":"Jitnī der bādshāh ziyāfat meṅ sharīk thā mere bālchhaṛ kī ḳhushbū chāroṅ taraf phailtī rahī."},{"book":"Ġhazalul-ġhazalāt","chapter":"1","verse":"13","text":"Merā mahbūb goyā mur kī ḍibiyā hai, jo merī chhātiyoṅ ke darmiyān paṛī rahtī hai."},{"book":"Ġhazalul-ġhazalāt","chapter":"1","verse":"14","text":"Merā mahbūb mere lie mehndī ke phūloṅ kā guchchhā hai, jo Ain-jadī ke angūr ke bāġhoṅ se lāyā gayā hai."},{"book":"Ġhazalul-ġhazalāt","chapter":"1","verse":"15","text":"Merī mahbūbā, tū kitnī ḳhūbsūrat hai, kitnī hasīn! Terī āṅkheṅ kabūtar hī haiṅ."},{"book":"Ġhazalul-ġhazalāt","chapter":"1","verse":"16","text":"Mere mahbūb, tū kitnā ḳhūbsūrat hai, kitnā dilrubā! Sāyādār hariyālī hamārā bistar"},{"book":"Ġhazalul-ġhazalāt","chapter":"1","verse":"17","text":"aur deodār ke daraḳht hamāre ghar ke shahtīr haiṅ. Jūnīpar ke daraḳht taḳhtoṅ kā kām dete haiṅ."}]}