{"data":[{"book":"Romafo","chapter":"14","verse":"1","text":"Sɛ obi gyidi sua wɔ mo mu a munnye no; mo ne no nnnye nea nʼadwene kyerɛ no no ho akyinnye."},{"book":"Romafo","chapter":"14","verse":"2","text":"Obi gyidi ma otumi di biribiara, nanso obi a ne gyidi sua no di afumduan nko ara."},{"book":"Romafo","chapter":"14","verse":"3","text":"Ɛnsɛ sɛ nea odi biribiara no bu nea onni biribiara no animtiaa; saa ara nso na ɛnsɛ sɛ obi a odi afumduan nko ara no bu nea odi biribiara no atɛn; efisɛ Onyankopɔn agye no."},{"book":"Romafo","chapter":"14","verse":"4","text":"Wo ne hena a wubu obi somfo atɛn? Ɛyɛ ɔno ankasa ne wura na ɔbɛka se wadi nkonim anaasɛ wadi nkogu. Na obedi nkonim, efisɛ Awurade betumi ama wadi nkonim."},{"book":"Romafo","chapter":"14","verse":"5","text":"Obi dwene sɛ da bi wɔ hɔ a ɛho hia sen nna a aka no. Saa ara nso na onipa afoforo nso dwene sɛ nna nyinaa yɛ pɛ. Ɛsɛ sɛ wɔn mu biara si nʼadwene pi."},{"book":"Romafo","chapter":"14","verse":"6","text":"Obiara a obebu da bi kɛse no yɛ saa de hyɛ Awurade anuonyam; obiara a ɔwe nam no we wɔ Awurade din mu, efisɛ ɔda Onyankopɔn ase; saa ara na wɔn a wɔnwe nso yɛ wɔ Awurade din mu de da Onyankopɔn ase."},{"book":"Romafo","chapter":"14","verse":"7","text":"Yɛn mu biara nte ase mma ne nko ara ho na obiara nwu mma ne nko ara ho;"},{"book":"Romafo","chapter":"14","verse":"8","text":"sɛ yɛte ase a, yɛte ase ma Awurade; na sɛ yewu a, yewu ma Awurade. Enti, sɛ yɛte ase o, yewu o, yɛyɛ Awurade de."},{"book":"Romafo","chapter":"14","verse":"9","text":"Na eyi nti na Kristo wui, na ɔsɔree, na onyaa nkwa, sɛ ɔbɛyɛ awufo ne ateasefo wura."},{"book":"Romafo","chapter":"14","verse":"10","text":"Na wo, afei, adɛn nti na wubu wo nua atɛn? Na wo, adɛn nti na wubu wo nua animtiaa? Yɛn nyinaa begyina Onyankopɔn anim ama wabu yɛn atɛn."},{"book":"Romafo","chapter":"14","verse":"11","text":"Efisɛ Kyerɛwsɛm no ka se,"},{"book":"Romafo","chapter":"14","verse":"12","text":"Yɛn mu biara bebu ne ho akontaa akyerɛ Onyankopɔn."},{"book":"Romafo","chapter":"14","verse":"13","text":"Ɛno nti momma yennyae yɛn ho yɛn ho atemmu. Mmom, nea ɛsɛ sɛ modwene ne sɛ monnyɛ biribiara a ɛbɛma mo nua akɔ bɔne mu."},{"book":"Romafo","chapter":"14","verse":"14","text":"Ahotoso a mewɔ wɔ mʼAwurade Yesu mu no ma mihu sɛ biribiara nni hɔ a ɛho ntew. Na sɛ obi gye di sɛ biribiara ho ntew a na saa onipa no na ɛho ntew mma no."},{"book":"Romafo","chapter":"14","verse":"15","text":"Sɛ biribiara a wudi haw wo nua a, ɛno de na wonte hɔ ɔdɔ mu. Mma aduan a wudi no nsɛe onipa a ne nti Kristo wui no."},{"book":"Romafo","chapter":"14","verse":"16","text":"Mma ade a wubu sɛ eye no nnye din bɔne."},{"book":"Romafo","chapter":"14","verse":"17","text":"Efisɛ Onyankopɔn Ahenni no nyɛ adidi ne ɔnom na mmom ɛyɛ trenee, asomdwoe ne ahosɛpɛw a ɛwɔ Honhom Kronkron mu."},{"book":"Romafo","chapter":"14","verse":"18","text":"Obiara a ɔsom Kristo wɔ saa ɔkwan yi so no, Onyankopɔn agye no ato mu, na nnipa bu no."},{"book":"Romafo","chapter":"14","verse":"19","text":"Ɛno nti ɛsɛ sɛ yetumi tena asomdwoe mu, na yɛboaboa yɛn ho yɛn ho ma obiara nya gyidi a emu yɛ den."},{"book":"Romafo","chapter":"14","verse":"20","text":"Nnyina aduan so nsɛe nea Onyankopɔn ayɛ. Aduan biara yɛ aduan, nanso sɛ wudi aduan a ɛde ɔfoforo bɛkɔ bɔne mu a ɛyɛ bɔne."},{"book":"Romafo","chapter":"14","verse":"21","text":"Ade trenee a ɛsɛ sɛ woyɛ ne sɛ wonwe nam, nnom nsa anaasɛ wonyɛ biribi a ɛbɛto wo nua hintidua."},{"book":"Romafo","chapter":"14","verse":"22","text":"Nea wugye di wɔ saa asɛm yi ho no, ma ɛnka wo ne Onyankopɔn ntam. Nhyira ne nea ɔyɛ nʼapɛde a ɔnte nka sɛ wɔabu no atɛn."},{"book":"Romafo","chapter":"14","verse":"23","text":"Na sɛ ne tirim nteɛ no wɔ nea odi ho na sɛ odi a, Onyankopɔn bu no atɛn, efisɛ nea ɔyɛ no mfi gyidi mu. Biribiara a emfi gyidi mu no nso yɛ bɔne."}]}