{"data":[{"book":"আদিপুস্তক","chapter":"46","verse":"1","text":"পরে ইস্রায়েল নিজের সর্বস্বের সঙ্গে যাত্রা করে বের-শেবাতে আসলেন এবং নিজের বাবা ইসহাকের ঈশ্বরের উদ্দেশ্যে বলিদান করলেন।"},{"book":"আদিপুস্তক","chapter":"46","verse":"2","text":"পরে ঈশ্বর রাতে ইস্রায়েলকে দর্শন দিয়ে বললেন, “হে যাকোব, হে যাকোব।” তিনি উত্তর করলেন, “দেখ, এই আমি।”"},{"book":"আদিপুস্তক","chapter":"46","verse":"3","text":"তখন তিনি বললেন, “আমি ঈশ্বর, তোমার বাবার ঈশ্বর; তুমি মিশরে যেতে ভয় কোরো না, কারণ আমি সেই জায়গায় তোমাকে বড় জাতি করব।”"},{"book":"আদিপুস্তক","chapter":"46","verse":"4","text":"আমিই তোমার সঙ্গে মিশরে যাব এবং আমিই সেখান থেকে তোমাকে ফিরিয়েও আনব, আর যোষেফ তোমার চোখে হাত দেবে।"},{"book":"আদিপুস্তক","chapter":"46","verse":"5","text":"পরে যাকোব বের-শেবা থেকে যাত্রা করলেন। ইস্রায়েলের ছেলেরা নিজেদের বাবা যাকোবকে এবং নিজের নিজের ছেলেমেয়ে ও স্ত্রীদেরকে সেই সব মালবাহী গাড়িতে করে নিয়ে গেলেন, যা ফরৌণ তাদের বহনের জন্য পাঠিয়েছিলেন।"},{"book":"আদিপুস্তক","chapter":"46","verse":"6","text":"পরে তাঁরা, যাকোব ও তাঁর সমস্ত বংশ, নিজেদের পশুরা ও কনান দেশে উপার্জিত সব সম্পত্তি নিয়ে মিশর দেশে পৌঁছালেন।"},{"book":"আদিপুস্তক","chapter":"46","verse":"7","text":"এই ভাবে যাকোব নিজের ছেলে নাতি, মেয়ে নাতনি প্রভৃতি সমস্ত বংশকে সঙ্গে করে মিশরে নিয়ে গেলেন।"},{"book":"আদিপুস্তক","chapter":"46","verse":"8","text":"ইস্রায়েলীয়রা, যাকোব ও তাঁর ছেলেমেয়েরা, যাঁরা মিশরে গেলেন, তাঁদের নাম। যাকোবের বড় ছেলে রুবেণ।"},{"book":"আদিপুস্তক","chapter":"46","verse":"9","text":"রুবেণের ছেলে হনোক, পললু, হিষ্রোণ ও কর্মি।"},{"book":"আদিপুস্তক","chapter":"46","verse":"10","text":"শিমিয়োনের ছেলে যিমূয়েল, যামীন, ওহদ, যাখীন, সোহর ও তার কনানীয়া স্ত্রীজাত ছেলে শৌল।"},{"book":"আদিপুস্তক","chapter":"46","verse":"11","text":"লেবির ছেলে গের্শোন, কহাৎ ও মরারি।"},{"book":"আদিপুস্তক","chapter":"46","verse":"12","text":"যিহূদার ছেলে এর, ওনন, শেলা, পেরস ও সেরহ। কিন্তু এর ও ওনন কনান দেশে মারা গিয়েছিল এবং পেরসের ছেলে হিষ্রোণ ও হামূল।"},{"book":"আদিপুস্তক","chapter":"46","verse":"13","text":"ইষাখরের ছেলে তোলয়, পূয়, যোব ও শিম্রোণ।"},{"book":"আদিপুস্তক","chapter":"46","verse":"14","text":"আর সবূলূনের ছেলে সেরদ, এলোন ও যহলেল।"},{"book":"আদিপুস্তক","chapter":"46","verse":"15","text":"তারা লেয়ার সন্তান; তিনি পদ্দন-অরামে যাকোবের জন্য এদেরকে ও তার মেয়ে দীণাকে প্রসব করেন। যাকোবের এই ছেলে মেয়েরা সবশুদ্ধ তেত্রিশ জন।"},{"book":"আদিপুস্তক","chapter":"46","verse":"16","text":"আর গাদের ছেলে সিফিয়োন, হগি, শুনী, ইষবোন, এরি, অরোদী ও অরেলী।"},{"book":"আদিপুস্তক","chapter":"46","verse":"17","text":"আশেরের ছেলে যিম্না, যিশবা, যিশবি, বরিয় ও তাদের বোন সেরহ। বরিয়ের ছেলে হেবর ও মল্কীয়েল।"},{"book":"আদিপুস্তক","chapter":"46","verse":"18","text":"এরা সেই সিল্পার সন্তান, যাকে লাবন নিজের মেয়ে লেয়াকে দিয়েছিলেন; সে যাকোবের জন্য এদেরকে প্রসব করেছিলেন। এরা ষোল জন"},{"book":"আদিপুস্তক","chapter":"46","verse":"19","text":"আর যাকোবের স্ত্রী রাহেলের ছেলে যোষেফ ও বিন্যামীন।"},{"book":"আদিপুস্তক","chapter":"46","verse":"20","text":"যোষেফের ছেলে মনঃশি ও ইফ্রয়িম মিশর দেশে জন্মেছিল; ওন নগরের পোটীফেরঃ যাজকের মেয়ে আসনৎ তাঁর জন্য তাদেরকে প্রসব করেছিলেন।"},{"book":"আদিপুস্তক","chapter":"46","verse":"21","text":"বিন্যামীনের ছেলে বেলা, বেখর, অসবেল, গেরা, নামন, এহী, রোশ, মুপপীম, হুপপীম ও অর্দ।"},{"book":"আদিপুস্তক","chapter":"46","verse":"22","text":"এই চৌদ্দ জন যাকোবের থেকে জন্মানো রাহেলের ছেলে।"},{"book":"আদিপুস্তক","chapter":"46","verse":"23","text":"আর দানের ছেলে হুশীম।"},{"book":"আদিপুস্তক","chapter":"46","verse":"24","text":"নপ্তালির ছেলে যহসিয়েল, গূনি, যেৎসর ও শিল্লেম।"},{"book":"আদিপুস্তক","chapter":"46","verse":"25","text":"এরা সেই বিলহার ছেলে, যাকে লাবন নিজের মেয়ে রাহেলকে দিয়েছিলেন। সে যাকোবের জন্য এদেরকে প্রসব করেছিল; এরা সবশুদ্ধ সাত জন।"},{"book":"আদিপুস্তক","chapter":"46","verse":"26","text":"যাকোবের দেহ থেকে সৃষ্টি যে লোকেরা তাঁর সঙ্গে মিশরে উপস্থিত হল, যাকোবের ছেলের স্ত্রীরা ছাড়া তারা সবশুদ্ধ ছেষট্টি জন।"},{"book":"আদিপুস্তক","chapter":"46","verse":"27","text":"মিশরে যোষেফের যে ছেলেরা জন্মেছিল, তারা দুই জন। যাকোবের আত্মীয়েরা, যারা মিশরে গেল, তারা সবশুদ্ধ সত্তর জন।"},{"book":"আদিপুস্তক","chapter":"46","verse":"28","text":"পরে আগে আগে গোশনের পথ দেখবার জন্যে যাকোব নিজের আগে যিহূদাকে যোষেফের কাছে পাঠালেন; আর তাঁরা গোশন প্রদেশে পৌঁছালেন।"},{"book":"আদিপুস্তক","chapter":"46","verse":"29","text":"তখন যোষেফ নিজের রথ সাজিয়ে গোশনে তাঁর বাবা ইস্রায়েলের সঙ্গে দেখা করতে গেলেন; আর তাকে দেখা দিয়ে তাঁর গলা ধরে অনেকক্ষণ কাঁদলেন।"},{"book":"আদিপুস্তক","chapter":"46","verse":"30","text":"তখন ইস্রায়েল যোষেফকে বললেন, “এখন স্বচ্ছন্দে মরব, কারণ তোমার মুখ দেখতে পেলাম, তুমি এখনও জীবিত আছ।”"},{"book":"আদিপুস্তক","chapter":"46","verse":"31","text":"পরে যোষেফ নিজের ভাইদেরকে ও বাবার আত্মীয়দেরকে বললেন, “আমি গিয়ে ফরৌণকে সংবাদ দেব, তাঁকে বলব, আমার ভাইরা ও বাবার সমস্ত আত্মীয় কনান দেশ থেকে আমার কাছে এসেছেন;"},{"book":"আদিপুস্তক","chapter":"46","verse":"32","text":"তাঁরা ভেড়াপালক, তাঁরা পশুপাল রাখেন; আর তাঁদের গরু ও ভেড়ার পাল এবং সব কিছু এনেছেন।”"},{"book":"আদিপুস্তক","chapter":"46","verse":"33","text":"তাতে ফরৌণ তোমাদেরকে ডেকে যখন জিজ্ঞাসা করবেন, “তোমাদের ব্যবসা কি?”"},{"book":"আদিপুস্তক","chapter":"46","verse":"34","text":"তখন তোমরা বলবে, “আপনার এই দাসরা পূর্বপুরুষদের ছেলেবেলা থেকে আজ পর্যন্ত পশুপাল রেখে আসছে;” তাতে তোমরা গোশন প্রদেশে বাস করতে পারবে; কারণ পশুপালক মাত্রেই মিশরীয়দের ঘৃণার জিনিস।"}]}