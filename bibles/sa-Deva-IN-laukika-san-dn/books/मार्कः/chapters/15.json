{"data":[{"book":"मार्कः","chapter":"15","verse":"1","text":"अथ प्रभाते सति प्रधानयाजकाः प्राञ्च उपाध्यायाः सर्व्वे मन्त्रिणश्च सभां कृत्वा यीशुृं बन्धयित्व पीलाताख्यस्य देशाधिपतेः सविधं नीत्वा समर्पयामासुः।"},{"book":"मार्कः","chapter":"15","verse":"2","text":"तदा पीलातस्तं पृष्टवान् त्वं किं यिहूदीयलोकानां राजा? ततः स प्रत्युक्तवान् सत्यं वदसि।"},{"book":"मार्कः","chapter":"15","verse":"3","text":"अपरं प्रधानयाजकास्तस्य बहुषु वाक्येषु दोषमारोपयाञ्चक्रुः किन्तु स किमपि न प्रत्युवाच।"},{"book":"मार्कः","chapter":"15","verse":"4","text":"तदानीं पीलातस्तं पुनः पप्रच्छ त्वं किं नोत्तरयसि? पश्यैते त्वद्विरुद्धं कतिषु साध्येषु साक्षं ददति।"},{"book":"मार्कः","chapter":"15","verse":"5","text":"कन्तु यीशुस्तदापि नोत्तरं ददौ ततः पीलात आश्चर्य्यं जगाम।"},{"book":"मार्कः","chapter":"15","verse":"6","text":"अपरञ्च काराबद्धे कस्तिंश्चित् जने तन्महोत्सवकाले लोकै र्याचिते देशाधिपतिस्तं मोचयति।"},{"book":"मार्कः","chapter":"15","verse":"7","text":"ये च पूर्व्वमुपप्लवमकार्षुरुपप्लवे वधमपि कृतवन्तस्तेषां मध्ये तदानों बरब्बानामक एको बद्ध आसीत्।"},{"book":"मार्कः","chapter":"15","verse":"8","text":"अतो हेतोः पूर्व्वापरीयां रीतिकथां कथयित्वा लोका उच्चैरुवन्तः पीलातस्य समक्षं निवेदयामासुः।"},{"book":"मार्कः","chapter":"15","verse":"9","text":"तदा पीलातस्तानाचख्यौ तर्हि किं यिहूदीयानां राजानं मोचयिष्यामि? युष्माभिः किमिष्यते?"},{"book":"मार्कः","chapter":"15","verse":"10","text":"यतः प्रधानयाजका ईर्ष्यात एव यीशुं समार्पयन्निति स विवेद।"},{"book":"मार्कः","chapter":"15","verse":"11","text":"किन्तु यथा बरब्बां मोचयति तथा प्रार्थयितुं प्रधानयाजका लोकान् प्रवर्त्तयामासुः।"},{"book":"मार्कः","chapter":"15","verse":"12","text":"अथ पीलातः पुनः पृष्टवान् तर्हि यं यिहूदीयानां राजेति वदथ तस्य किं करिष्यामि युष्माभिः किमिष्यते?"},{"book":"मार्कः","chapter":"15","verse":"13","text":"तदा ते पुनरपि प्रोच्चैः प्रोचुस्तं क्रुशे वेधय।"},{"book":"मार्कः","chapter":"15","verse":"14","text":"तस्मात् पीलातः कथितवान् कुतः? स किं कुकर्म्म कृतवान्? किन्तु ते पुनश्च रुवन्तो व्याजह्रुस्तं क्रुशे वेधय।"},{"book":"मार्कः","chapter":"15","verse":"15","text":"तदा पीलातः सर्व्वाल्लोकान् तोषयितुमिच्छन् बरब्बां मोचयित्वा यीशुं कशाभिः प्रहृत्य क्रुशे वेद्धुं तं समर्पयाम्बभूव।"},{"book":"मार्कः","chapter":"15","verse":"16","text":"अनन्तरं सैन्यगणोऽट्टालिकाम् अर्थाद् अधिपते र्गृहं यीशुं नीत्वा सेनानिवहं समाहुयत्।"},{"book":"मार्कः","chapter":"15","verse":"17","text":"पश्चात् ते तं धूमलवर्णवस्त्रं परिधाप्य कण्टकमुकुटं रचयित्वा शिरसि समारोप्य"},{"book":"मार्कः","chapter":"15","verse":"18","text":"हे यिहूदीयानां राजन् नमस्कार इत्युक्त्वा तं नमस्कर्त्तामारेभिरे।"},{"book":"मार्कः","chapter":"15","verse":"19","text":"तस्योत्तमाङ्गे वेत्राघातं चक्रुस्तद्गात्रे निष्ठीवञ्च निचिक्षिपुः, तथा तस्य सम्मुखे जानुपातं प्रणोमुः"},{"book":"मार्कः","chapter":"15","verse":"20","text":"इत्थमुपहस्य धूम्रवर्णवस्त्रम् उत्तार्य्य तस्य वस्त्रं तं पर्य्यधापयन् क्रुशे वेद्धुं बहिर्निन्युश्च।"},{"book":"मार्कः","chapter":"15","verse":"21","text":"ततः परं सेकन्दरस्य रुफस्य च पिता शिमोन्नामा कुरीणीयलोक एकः कुतश्चिद् ग्रामादेत्य पथि याति तं ते यीशोः क्रुशं वोढुं बलाद् दध्नुः।"},{"book":"मार्कः","chapter":"15","verse":"22","text":"अथ गुल्गल्ता अर्थात् शिरःकपालनामकं स्थानं यीशुमानीय"},{"book":"मार्कः","chapter":"15","verse":"23","text":"ते गन्धरसमिश्रितं द्राक्षारसं पातुं तस्मै ददुः किन्तु स न जग्राह।"},{"book":"मार्कः","chapter":"15","verse":"24","text":"तस्मिन् क्रुशे विद्धे सति तेषामेकैकशः किं प्राप्स्यतीति निर्णयाय"},{"book":"मार्कः","chapter":"15","verse":"25","text":"तस्य परिधेयानां विभागार्थं गुटिकापातं चक्रुः।"},{"book":"मार्कः","chapter":"15","verse":"26","text":"अपरम् एष यिहूदीयानां राजेति लिखितं दोषपत्रं तस्य शिरऊर्द्व्वम् आरोपयाञ्चक्रुः।"},{"book":"मार्कः","chapter":"15","verse":"27","text":"तस्य वामदक्षिणयो र्द्वौ चौरौ क्रुशयो र्विविधाते।"},{"book":"मार्कः","chapter":"15","verse":"28","text":"तेनैव \"अपराधिजनैः सार्द्धं स गणितो भविष्यति,\" इति शास्त्रोक्तं वचनं सिद्धमभूत।"},{"book":"मार्कः","chapter":"15","verse":"29","text":"अनन्तरं मार्गे ये ये लोका गमनागमने चक्रुस्ते सर्व्व एव शिरांस्यान्दोल्य निन्दन्तो जगदुः, रे मन्दिरनाशक रे दिनत्रयमध्ये तन्निर्म्मायक,"},{"book":"मार्कः","chapter":"15","verse":"30","text":"अधुनात्मानम् अवित्वा क्रुशादवरोह।"},{"book":"मार्कः","chapter":"15","verse":"31","text":"किञ्च प्रधानयाजका अध्यापकाश्च तद्वत् तिरस्कृत्य परस्परं चचक्षिरे एष परानावत् किन्तु स्वमवितुं न शक्नोति।"},{"book":"मार्कः","chapter":"15","verse":"32","text":"यदीस्रायेलो राजाभिषिक्तस्त्राता भवति तर्ह्यधुनैन क्रुशादवरोहतु वयं तद् दृष्ट्वा विश्वसिष्यामः; किञ्च यौ लोकौ तेन सार्द्धं क्रुशे ऽविध्येतां तावपि तं निर्भर्त्सयामासतुः।"},{"book":"मार्कः","chapter":"15","verse":"33","text":"अथ द्वितीययामात् तृतीययामं यावत् सर्व्वो देशः सान्धकारोभूत्।"},{"book":"मार्कः","chapter":"15","verse":"34","text":"ततस्तृतीयप्रहरे यीशुरुच्चैरवदत् एली एली लामा शिवक्तनी अर्थाद् \"हे मदीश मदीश त्वं पर्य्यत्याक्षीः कुतो हि मां?\""},{"book":"मार्कः","chapter":"15","verse":"35","text":"तदा समीपस्थलोकानां केचित् तद्वाक्यं निशम्याचख्युः पश्यैष एलियम् आहूयति।"},{"book":"मार्कः","chapter":"15","verse":"36","text":"तत एको जनो धावित्वागत्य स्पञ्जे ऽम्लरसं पूरयित्वा तं नडाग्रे निधाय पातुं तस्मै दत्त्वावदत् तिष्ठ एलिय एनमवरोहयितुम् एति न वेति पश्यामि।"},{"book":"मार्कः","chapter":"15","verse":"37","text":"अथ यीशुरुच्चैः समाहूय प्राणान् जहौ।"},{"book":"मार्कः","chapter":"15","verse":"38","text":"तदा मन्दिरस्य जवनिकोर्द्व्वादधःर्य्यन्ता विदीर्णा द्विखण्डाभूत्।"},{"book":"मार्कः","chapter":"15","verse":"39","text":"किञ्च इत्थमुच्चैराहूय प्राणान् त्यजन्तं तं दृष्द्वा तद्रक्षणाय नियुक्तो यः सेनापतिरासीत् सोवदत् नरोयम् ईश्वरपुत्र इति सत्यम्।"},{"book":"मार्कः","chapter":"15","verse":"40","text":"तदानीं मग्दलीनी मरिसम् कनिष्ठयाकूबो योसेश्च मातान्यमरियम् शालोमी च याः स्त्रियो"},{"book":"मार्कः","chapter":"15","verse":"41","text":"गालील्प्रदेशे यीशुं सेवित्वा तदनुगामिन्यो जाता इमास्तदन्याश्च या अनेका नार्यो यीशुना सार्द्धं यिरूशालममायातास्ताश्च दूरात् तानि ददृशुः।"},{"book":"मार्कः","chapter":"15","verse":"42","text":"अथासादनदिनस्यार्थाद् विश्रामवारात् पूर्व्वदिनस्य सायंकाल आगत"},{"book":"मार्कः","chapter":"15","verse":"43","text":"ईश्वरराज्यापेक्ष्यरिमथीययूषफनामा मान्यमन्त्री समेत्य पीलातसविधं निर्भयो गत्वा यीशोर्देहं ययाचे।"},{"book":"मार्कः","chapter":"15","verse":"44","text":"किन्तु स इदानीं मृतः पीलात इत्यसम्भवं मत्वा शतसेनापतिमाहूय स कदा मृत इति पप्रच्छ।"},{"book":"मार्कः","chapter":"15","verse":"45","text":"शतसेमनापतिमुखात् तज्ज्ञात्वा यूषफे यीशोर्देहं ददौ।"},{"book":"मार्कः","chapter":"15","verse":"46","text":"पश्चात् स सूक्ष्मं वासः क्रीत्वा यीशोः कायमवरोह्य तेन वाससा वेष्टायित्वा गिरौ खातश्मशाने स्थापितवान् पाषाणं लोठयित्वा द्वारि निदधे।"},{"book":"मार्कः","chapter":"15","verse":"47","text":"किन्तु यत्र सोस्थाप्यत तत मग्दलीनी मरियम् योसिमातृमरियम् च ददृशतृः।"}]}