{"data":[{"book":"1 Wakolinto","chapter":"9","verse":"1","text":"Vino, niye silekesigwe bule? Vino, niye sili mtumigwa bule? Vino, niye simonile bule Mndewa wetu Yesu? Vino mweye siyo ulawililo wa sang'hano yangu kwa Mndewa?"},{"book":"1 Wakolinto","chapter":"9","verse":"2","text":"Hata kamba wanhu wayagwe hawatogola kuwa niye na mtumigwa, lakini kumwenu mweye na mtumigwa! Mweye awo kilaguso cha utumigwa wangu, kwavija muilumba na Mndewa."},{"book":"1 Wakolinto","chapter":"9","verse":"3","text":"Munhu yoyose yononga vihile, vino vivo vonda niigombele."},{"book":"1 Wakolinto","chapter":"9","verse":"4","text":"Vino, silondigwa kuja na kung'wa kwa sang'hano yangu?"},{"book":"1 Wakolinto","chapter":"9","verse":"5","text":"Vino, silondigwa kukweleleza viwotenda watumigwa wayagwe na Kefa na ndugu zake Mndewa, kwa kumsola mwehe Mkilisito mna imiyanza yetu?"},{"book":"1 Wakolinto","chapter":"9","verse":"6","text":"Hebu niye niiyeka na Balinaba wao tulondigwa kusang'hana ili tupate gaja gatulondigwa?"},{"book":"1 Wakolinto","chapter":"9","verse":"7","text":"Vino, mkalizi gani yoiliha mwenyego kwa sang'hano yake? Vino, mulimaji gani yoleka kuja matunda ga mgunda? Vino, msusilaji gani yoleka kung'wa maziwa ga fugo yake?"},{"book":"1 Wakolinto","chapter":"9","verse":"8","text":"Silonga ulonzi uno kwa udahi wa kiunhu, kwavija Malagizo ga Musa golonga vivo."},{"book":"1 Wakolinto","chapter":"9","verse":"9","text":"Yandikigwa mna Gamalagizo ga Musa, “Sikuumfunge ng'ombe umulomo wahamsang'hanila kuhulula uhemba.” Vino lelo, tulonge Imulungu kosang'hanila ng'ombe?"},{"book":"1 Wakolinto","chapter":"9","verse":"10","text":"Vino, hakalile kotugesa siye viyalongile avo? Ona, gano gandikigwa mbuli ya siye, kwavija mulimaji na msengaji wose otamanila kuigolela kija kisengigwe."},{"book":"1 Wakolinto","chapter":"9","verse":"11","text":"Siye tuhanda mbeyu ya Loho mgati mwenu. Vino mbuli ng'hulu twahapata vinhu vitulondigwa?"},{"book":"1 Wakolinto","chapter":"9","verse":"12","text":"Kamba wayagwe olondigwa kupata vinhu avo kwa kutamanila kulawa kumwenu, vino siye hatulondigwa kupata ng'hani kubanza wao?"},{"book":"1 Wakolinto","chapter":"9","verse":"13","text":"Vino hamujuwile kuwa waja osang'hana Mng'anda ya Imulungu, opata ndiya yao kulawa mumo, na waja olava nhosa muupango opata fungu kulawa mwiinhosa ayo?"},{"book":"1 Wakolinto","chapter":"9","verse":"14","text":"Vivo ili kwa Mndewa, kalagiza waja opeta Mbuli Inogile wapate ndiya yao kulawa mumo."},{"book":"1 Wakolinto","chapter":"9","verse":"15","text":"Lakini niye sisang'hanile hata dimoja dinilondigwa kupata, na wala sikwandika ili mhate zinondigwa kupata. Kumwangu niye nokona vinoga kufa, kubanza munhu yoyose yanyone noigoda kwa mulomo wiiyeka!"},{"book":"1 Wakolinto","chapter":"9","verse":"16","text":"Lakini nopeta Mbuli Inogile, siyo mbuli ya kuigoda kwa mulomo. Ino ayo sang'hano inigweleligwe. Nojona nahaleka kuwapetela wanhu Mbuli Inogile!"},{"book":"1 Wakolinto","chapter":"9","verse":"17","text":"Maza niisagule sang'hano ino kwa kulonda mwenyego, nahatamanile fungu, lakini noisang'hana siyo kwa kulonda niye kwavija Imulungu ayo yanisagule nimsang'hanile."},{"book":"1 Wakolinto","chapter":"9","verse":"18","text":"Vino, nopata fungu gani? Fungu jangu ni kuwapetela Mbuli Inogile bila kupula sente, bila kupula kinondeka kupata kwa kuwapetela wanhu Mbuli Inogile."},{"book":"1 Wakolinto","chapter":"9","verse":"19","text":"Niye sili mtumwa wa munhu yoyose bule, lakini niitenda mwenyego mtumwa wa kila munhu, ili mhate wanhu bwando wamtogole Kilisito."},{"book":"1 Wakolinto","chapter":"9","verse":"20","text":"Vinikalile nosang'hana na Wayahudi ng'hala kamba Muyahudi ili niwapate Wayahudi, hamoja niye silongozigwa na Malagizo ga Musa, lakini ng'hala kamba viwakalile wao ili niwapate waja olongozigwa na Malagizo ga Musa."},{"book":"1 Wakolinto","chapter":"9","verse":"21","text":"Vivo ili, vinisang'hane kwa waja welilbule Malagizo ga Musa, ng'hala kamba viwokala wao, ili niwapate waja welibule Malagizo ga Musa. Ino hainhenda sikunilongozigwe na Malagizo ga Imulungu, lakini nolongozigwa na Malagizo ga Kilisito."},{"book":"1 Wakolinto","chapter":"9","verse":"22","text":"Kwa waja wanyolile, na niye ninyolila ili niwapate hewo. Avo niitenda kila kinhu kwa wanhu wose ili nidahe kuwatenda wayagwe wakomboligwe kwa nzila yoyose idahika."},{"book":"1 Wakolinto","chapter":"9","verse":"23","text":"Notenda gano gose kwa mbuli ya Mbuli Inogile ili mhate fungu mna ivinhu vake vinogile."},{"book":"1 Wakolinto","chapter":"9","verse":"24","text":"Vino, hamujuwile bule kuna ulubuga lwa kukimbilila wanhu bwando okimbila, lakini ija yonda yahume kobokela fungu? Avo kolondigwa ukimbile ili ubokele fungu."},{"book":"1 Wakolinto","chapter":"9","verse":"25","text":"Kila mkimbilaji kowamba kuitanda goya ili yapate taji dibanangika, lakini siye totenda avo tupate taji dileka kubanangika."},{"book":"1 Wakolinto","chapter":"9","verse":"26","text":"Lekaavo, nowamba kukimbila nidahe kuvika kuuhelelo, niye niigala na munhu yoitowa, yoleka kwagiza ng'honde zake."},{"book":"1 Wakolinto","chapter":"9","verse":"27","text":"Lekaavo, nolugangamiza lukuli lwangu ili nilutawale ludahe kusang'hana ili sikunyoneke sifaya nahamambukiza kuwapetela wayagwe."}]}