{"data":[{"book":"وَشَيِ","chapter":"18","verse":"1","text":"نَ دَنفِ شَنبِ، ﭑ نَشَ مَلٍكّ فبّتّ تٌ فٌرٌ رَ كٍلِ كٌورٍ مَ. نْي شُنفبٍ نُ نَ عَ يِ، عَ شَ نْرّ نَشَ دُنِحَ عِيَلَن."},{"book":"وَشَيِ","chapter":"18","verse":"2","text":"عَ نَشَ عَ قَلَ عَ شُي عِتٍشِ رَ، «بَبِلْن شُنفبٍ بَرَ بِرَ. بَبِلْن بَرَ بِرَ، عَ بَرَ قِندِ حِننّيٍ شْنيِ رَ، حِننّ سّنِيّنتَرٍيٍ نُن شْنِ رَهَرَ مُشِيٍ لُمَ دّننَشّ."},{"book":"وَشَيِ","chapter":"18","verse":"3","text":"عَ كَنَشِ نّ بَرِ مَ سِ بِرِن بَرَ بِرَ عَ شَ قٍ حَاشِيٍ قْشْ رَ. دُنِحَ مَنفّيٍ بَرَ لُ عَ سّيتِ مَ عَ شَ وَلِ كٌبِ كُي. دُنِحَ يُلّيٍ قَن بَرَ بَننَ عَ وَشْنقٍ سَابُي رَ. عٍ بِرِن لُشِ نّ عَلْ سِيسِلَيٍ.»"},{"book":"وَشَيِ","chapter":"18","verse":"4","text":"ﭑ نَشَ شُي فبّتّ مّ كٍلِ كٌورٍ مَ عَ قَلَقٍ رَ، «ﭑ مَ حَمَ، وٌ شَ مِنِ عَ يَ مَ، عَلَكٌ وٌ قَن نَشَ لُ عَ شَ يُنُبِيٍ كُي، وٌ شَ عَ شَ تْورّ قَن سْتْ."},{"book":"وَشَيِ","chapter":"18","verse":"5","text":"عَ شَ يُنُبِيٍ بَرَ فبٌ عَ فبٍفبٍ رَ. عَلَ بَرَ رَتُ عَ شَ تِنشِنتَرٍيَ بِرِن مَ."},{"book":"وَشَيِ","chapter":"18","verse":"6","text":"وٌ شَ عَ شَ وَلِ سَرٍ رَفبِلٍن عَ مَ دْشْ قِرِن. عَ نَشَن نَبَشِ وٌ رَ، وٌ شَ نَ رَبَ عَ تَن قَن نَ دْشْ قِرِن."},{"book":"وَشَيِ","chapter":"18","verse":"7","text":"عَ وَشْنقٍ شُن تٌ نُ مَسَشِ تّمُي بِرِن، وٌ قَن شَ عَ شَ تْورّ شُن مَسَ نَ كِ، عَ شَ سُننُن، بَرِ مَ عَ عَ قَلَ نّ عَ بْحّ كُي، ‹مَنفّ فِنّ نَن ﭑ نَ. كَاحّ فِنّ مُ نَ ﭑ نَ، ﭑ مُ لُمَ سُننُنيِ كُي عَبَدَن.›"},{"book":"وَشَيِ","chapter":"18","verse":"8","text":"نَ مَسٍنيِ شَ قٍ رَ، عَ قَمَ يِ فبَلٌي تٌدٍ لْشْي كٍرٍن؛ قَشّ، سُننُنيِ، نُن كَامّ. عَ فَنمَ نّ تّ رَ، بَرِ مَ مَرِفِ عَلَ سّنبّمَ نَن عَ مَكِيتِشِ.»"},{"book":"وَشَيِ","chapter":"18","verse":"9","text":"دُنِحَ مَنفّ بِرِن نَشٍيٍ بَرَ بِرَ عَ شَ قٍ حَاشِيٍ نُن عَ وَشْنقٍيٍ قْشْ رَ، عٍ قَمَ نّ وَدٍ. عٍ نَ عَ تٌ عَ شَ تَا نَ فَنقٍ، عٍ سُننُنمَ نّ."},{"book":"وَشَيِ","chapter":"18","verse":"10","text":"عٍ لُ يِرٍ مَكُيٍ بَرِ مَ عٍ فَاشُشِ عَ شَ تْورّ يَ رَ. عٍ نُ قَ عَ قَلَ، «حَشَنكَتّ نَ بَبِلْن بّ. حَشَنكَتّ نَ نَ تَا شُنفبٍ سّنبّمَ بّ. عَ بَرَ مَكِيتِ لّيرِ كٍرٍن بُن مَ.»"},{"book":"وَشَيِ","chapter":"18","verse":"11","text":"دُنِحَ يُلّيٍ وَ مَ نّ عَ شَ قٍ رَ، عٍ سُننُنمَ نّ، بَرِ مَ مِشِ مُ نَ نَشَن عٍ شَ كٌتٍيٍ سَرَ مَ سْنْن،"},{"book":"وَشَيِ","chapter":"18","verse":"12","text":"كٌتٍ نَشَن قِندِشِ شّيمَ رَ، فبٍتِ، فّمّ تٌقَنيِيٍ، دُفِ فّسّ دَاشِ، دُفِ فبٍيلِ، وُرِ قَنيِ، سِلِ حِنيِ مَسٌلِشِ، وُرِ قَنيِ مَسٌلِشِ، يْشُي، وُرٍ، فّمّ شْرْشْي،"},{"book":"وَشَيِ","chapter":"18","verse":"13","text":"دٌنسٍ حْشُنمّ، سُرَيِ مْولِ بِرِن، لَبُندّ، وّنِ، تُرٍ، قَرِن قَنيِ، نِنفٍيٍ، يّشّييٍ، سٌييٍ، سْورِ رَفِسٍيٍ، نُن كٌنيِيٍ."},{"book":"وَشَيِ","chapter":"18","verse":"14","text":"«عِ وَشْنقٍ بِرِن بَرَ مَكُيَ عِ رَ، نَ سٍ قَنيِيٍ بَرَ لْي عِ مَ. عِ مُ نٍيٍ سْتْمَ سْنْن.»"},{"book":"وَشَيِ","chapter":"18","verse":"15","text":"يُلّ نَشٍيٍ بَننَشِ عَ سَابُي رَ، عٍ قَن لُمَ نّ يِرٍ مَكُيٍ، بَرِ مَ عٍ فَاشُشِ عَ شَ تْورّ يَ رَ. عٍ وَ مَ نّ، عٍ لُ سُننُنيِ كُي."},{"book":"وَشَيِ","chapter":"18","verse":"16","text":"عٍ نُ عَ قَلَ، «حَشَنكَتّ نَ نَ تَا شُنفبٍ بّ، حَشَنكَتّ نَ عَ بّ، نَشَن نُ وَ مَ دُفِ قِيشّ، دُفِ فبٍيلِ، شّيمَ، نُن فّمّ تٌقَنيِيٍ شْن.»"},{"book":"وَشَيِ","chapter":"18","verse":"17","text":"عَ شَ نَاقُلِ بِرِن بَرَ كَنَ نَ وَشَتِ كٍرٍنيِ كُي. كُنكُي رَحّرّيٍ نُن مِشِ نَشَن بِرِن كُنكُي وَلِ ندٍ رَبَمَ، عٍ لُمَ نّ يِرٍ مَكُيٍ،"},{"book":"وَشَيِ","chapter":"18","verse":"18","text":"عٍ قَ عَ قَلَ عٍ شُي عِتٍشِ رَ نَ تَا شُنفبٍ فَنشِ يَ رَ، «يِ تَا، عَ مَنِيّ مُ نَ.»"},{"book":"وَشَيِ","chapter":"18","verse":"19","text":"عٍ قَمَ نّ شُبٍ مَسٌدٍ عٍ شُنيِ مَ، عٍ وَ، عٍ لُ سُننُنيِ كُي، عٍ عَ قَلَ، «حَشَنكَتّ نَ نَ تَا شُنفبٍ بّ، حَشَنكَتّ نَ نَ تَا بّ كُنكُي كَنيِيٍ بَننَشِ دّننَشّ. نَ تَا بَرَ قِندِ فبٍنفبٍرٍنيِ رَ نَ وَشَتِ كٍرٍنيِ كُي.»"},{"book":"وَشَيِ","chapter":"18","verse":"20","text":"«نَشٍيٍ نَ كٌورٍ، وٌ شَ حّلّشِن نَ تَا شَ حَشَنكَتّ شَ قٍ رَ. سّنِيّنتْييٍ، عَلَ شَ شّيرَيٍ، نُن نَمِحْنمّيٍ، وٌ تَن شَ حّلّشِن، بَرِ مَ عَلَ بَرَ وٌ فبٍحْشْ.»"},{"book":"وَشَيِ","chapter":"18","verse":"21","text":"نَ تّمُي مَلٍكّ سّنبّمَ ندٍ نَشَ فّمّ شُنفبٍ تٌنفٌ نَشَن نُ لُشِ عَلْ سٍ لُشُتَسٍ، عَ نَشَ عَ وٌلِ بَا مَ عَ قَلَقٍ رَ، «بَبِلْن تَا شُنفبٍ بِرَ مَ نّ عَ حَاشِ رَ عَلْ يِ فّمّ. مِشِ مُ عَ تٌمَ سْنْن.»"},{"book":"وَشَيِ","chapter":"18","verse":"22","text":"«عِ شَ سِفِيٍ مُ مّمَ سْنْن، نَشٍيٍ سَمَ كْرَ، شُلٍ، نُن سَرَ شُي رَ. وَلِ شُي مُ مِنِمَ عِ شْنيِ سْنْن، مَالٍ دِن شُي قَن مُ لُمَ عِ شْنيِ سْنْن."},{"book":"وَشَيِ","chapter":"18","verse":"23","text":"لَنثُي شَ نَءِيَلَنيِ مُ تٌمَ عِ شْنيِ سْنْن. قُتِ شِرِ مَيٍ شَ حّلّشِن شُي مُ مّمَ عِ شْنيِ سْنْن، بَرِ مَ عِ شَ يُلّيٍ نُ بَرَ قِندِ مِشِ شُنفبٍيٍ رَ دُنِحَ، عِ بَرَ سِ بِرِن نَتَنتَن عِ شَ قٍ حَاشِيٍ سَابُي رَ."},{"book":"وَشَيِ","chapter":"18","verse":"24","text":"نَمِحْنمّيٍ نُن سّنِيّنتْييٍ وُلِ بَرَ مِنِ عِ شْنيِ، عَ نُن نَشٍيٍ كْن بَرَ رَشَبَ بْشِ مَ.»"}]}