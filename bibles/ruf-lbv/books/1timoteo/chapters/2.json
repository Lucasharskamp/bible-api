{"data":[{"book":"1 Timoteo","chapter":"2","verse":"1","text":"Tanu ghendo, nobama mumlongele Imulungu chambama, mumlombe Imulungu, muwalombele iwanu wangi, na mumlongele mighede Imulungu kwaajili ye iwanu wose."},{"book":"1 Timoteo","chapter":"2","verse":"2","text":"Tuwalombele iwandewa na wose wane uwetso, ili tukale ghoya na kwa tindiwalo na kutenda ghanoghile na kumpfuka Imulungu."},{"book":"1 Timoteo","chapter":"2","verse":"3","text":"Agha ghanogha na ghomnoghela Imulungu Mkombotsi wetu,"},{"book":"1 Timoteo","chapter":"2","verse":"4","text":"iyobama iwanu wose wakombolighwe na wamanye kweli."},{"book":"1 Timoteo","chapter":"2","verse":"5","text":"Kwaapfila kuna Imulungu yumwe na kuna yumwe iyowalamlitsa iwanu ne Imulungu, imunu ayo iyo Kiristu Yesu,"},{"book":"1 Timoteo","chapter":"2","verse":"6","text":"iyelapfile imwenyegho kuwaghombola iwanu wose. Ughombola awo woneka mne ichipindi chake."},{"book":"1 Timoteo","chapter":"2","verse":"7","text":"Na kwa chinu acho nisaghulighwa niwe mtumighwa na niwapetele iwanu imbuli inoghile na niwe mlangulitsi mne inoghola na mne ukweli kwe iwanu si Wayahudi bae. Nolongesa, sighutsuka bae!"},{"book":"1 Timoteo","chapter":"2","verse":"8","text":"Lelo chila hanu nobama iwamale iwotenda ghanoghile kwe Imulungu wenule ghamoko ghawo walombe, bila kuwa na maya wala kwihisanya."},{"book":"1 Timoteo","chapter":"2","verse":"9","text":"Pfipfila nobama iwapinga wapfale kwa mahala, na pfinoghile, na si kwa kusuka tsimvili tsa ukugholija wala kwa nzahabu na lulu, wala kwa ghamaghwanda gha bei ng'ulu,"},{"book":"1 Timoteo","chapter":"2","verse":"10","text":"ila wawe na ghamatendo ghanoghile ka pfaibamighwa kwa iwapinga iwolonga wompfuka Imulungu."},{"book":"1 Timoteo","chapter":"2","verse":"11","text":"Iwapinga welangulitse mbuli tse Imulungu kwa kunyamala tulu aku wotegheletsa ghendo."},{"book":"1 Timoteo","chapter":"2","verse":"12","text":"Nene simleka ipinga amlangulitse au amtawale mmale, iwapinga wanyamale."},{"book":"1 Timoteo","chapter":"2","verse":"13","text":"Kwaapfila Adamu tsakalongola kulumbighwa, kuya Eva."},{"book":"1 Timoteo","chapter":"2","verse":"14","text":"Wala si Adamu bae iyaghutsukighwe, ila ipinga iyo iyaghutsukighwe na kuwa na nzambi."},{"book":"1 Timoteo","chapter":"2","verse":"15","text":"Lekeni iwapinga watsokombolighwa mne ukweleka iwana, ka woghendelela mne inoghola, mne unoghelo na mne uhenzeluka na kukala pfinoghile."}]}