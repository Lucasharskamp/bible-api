{"data":[{"book":"Nnegau","chapter":"7","verse":"1","text":"Tagi aamua hai mee dabu ga heeu gi Stephen, “Ma e donu go nia mee aanei?”"},{"book":"Nnegau","chapter":"7","verse":"2","text":"Stephen ga helekai, “Ogu duaahina nei mo ogu damana nei, hagalongo mai! I mua tadau damana madua go Abraham nogo noho i Haran, di God Madamada ga haga gida gi mee i Mesopotamia,7.2 Genesis 12.1"},{"book":"Nnegau","chapter":"7","verse":"3","text":"ga helekai gi mee boloo, ‘Hagatanga gi daha mo oo gau mo do henua, hana gi tenua dela ga hagi adu ko Au gi di goe.’"},{"book":"Nnegau","chapter":"7","verse":"4","text":"“Gei mee ga hagatanga, gaa hana gaa noho i Haran. I muli tamana o Abraham ne made, gei God gaa hai a mee gi hanimoi gi tenua dela e noho iei goodou dolomeenei.7.4 Genesis 11.31; 12.4"},{"book":"Nnegau","chapter":"7","verse":"5","text":"God digi wanga ina gi Abraham dahi gowaa be tama madagowaa gi hai mee ginai i di madagoaa deelaa. Gei God guu hai dana hagababa bolo Ia gaa wanga gi mee mo dono hagadili gi muli di gowaa e hai mee ginai. I di madagoaa a God ne hai dana hagababa, gei Abraham la ana dama ai.7.5 Genesis 12.7; 13.15; 15.18; 17.8"},{"book":"Nnegau","chapter":"7","verse":"6","text":"Deenei telekai a God ne hai gi mee, ‘Do hagadili gi muli gaa noho i tenua i daha, i di gowaa dela e hai hege ai, ge e hagahuaidu i lodo nia ngadau e haa lau.7.6 Genesis 15.13-14"},{"book":"Nnegau","chapter":"7","verse":"7","text":"Gei Au ga hagaduadua digau ala ga haga hai hege digaula, nomuli, gei digaula ga lloomoi gi daha mo tenua deelaa, ga daumaha mai gi di Au i kinei.’7.7 Exodus 3.12"},{"book":"Nnegau","chapter":"7","verse":"8","text":"Gei God gaa wanga gi Abraham di hagadabu o di sirkumsais, e hai di haga modongoohia o di hagababa deelaa. Abraham ga sirkumsais Isaac nia laangi e walu i muli dono haanau, gei Isaac ga sirkumsais dana dama daane go Jacob, gei Jacob ga sirkumsais ana dama daane dilongoholu maa lua, ala go tadau maadua mmaadua.7.8 Genesis 17.10-14; 21.2-4; 25.26; 29.31; 35.18"},{"book":"Nnegau","chapter":"7","verse":"9","text":"“Nia dama a Jacob e hudi wou gi di nadau duaahina go Joseph, gei digaula gaa hui a mee gi daha, gaa hai di hege i Egypt. Gei God gu madalia a mee,7.9 Genesis 37.11; 37.28; 39.2; 39.21"},{"book":"Nnegau","chapter":"7","verse":"10","text":"gu daa mai a mee gi daha mo ono haingadaa huogodoo. I di madagoaa a Joseph ne hanimoi gi baahi di king o Egypt, God guu wanga gi mee di dau donu mo di kabemee. Di king ga haga menege aga a Joseph gii hai di gobinaa Egypt ge e dagi dono hale.7.10 Genesis 41.39-41"},{"book":"Nnegau","chapter":"7","verse":"11","text":"“Malaa, i di madagoaa deelaa, gei tau magamaga guu hai i hongo Egypt hagatau mo Canaan, ga hidi mai ai di haingadaa damana. Tadau maadua mmaadua gu deemee di halahala nadau meegai.7.11 Genesis 42.1-2"},{"book":"Nnegau","chapter":"7","verse":"12","text":"Jacob ga longono bolo nia palaawaa i Egypt, gei mee ga hagau ana dama daane, ala go tadau maadua mmaadua, dela di nadau hula matagidagi gi golo."},{"book":"Nnegau","chapter":"7","verse":"13","text":"Di lua holongo ne hula digaula gi golo, Joseph ga haga modongoohia ia gi ono duaahina, gei di king gu iloo labelaa nia gau o Joseph.7.13 Genesis 45.1,16"},{"book":"Nnegau","chapter":"7","verse":"14","text":"Gei Joseph ga haga iloo gi dono damana Jacob, mo ono gau huogodoo gi lloomoi gi Egypt, digaula huogodoo e madahidu maa lima.7.14 Genesis 45.9-10,17-18; 46.27"},{"book":"Nnegau","chapter":"7","verse":"15","text":"Jacob gaa hana gi Egypt, di gowaa dela ne made iei mee mo tadau maadua mmaadua.7.15 Genesis 46.1-7; 49.33"},{"book":"Nnegau","chapter":"7","verse":"16","text":"Nia huaidina Jacob mo Joseph guu kae gi Shechem, di gowaa dela ne danu ai meemaa i taalunga dela ne hui go Abraham gi nia bahihadu silber mai di madahaanau o Hamor.7.16 Genesis 23.3-16; 33.19; 50.7-13; Joshua 24.32"},{"book":"Nnegau","chapter":"7","verse":"17","text":"“Ne hoohoo gi di madagoaa a God e haga gila aga dana hagababa dela ne hai gi Abraham, gei di hulu dangada i Egypt gu dogologowaahee.7.17 Exodus 1.7-8"},{"book":"Nnegau","chapter":"7","verse":"18","text":"Nomuli, tuai king dela e de iloo ia Joseph, ga daamada gaa dagi Egypt."},{"book":"Nnegau","chapter":"7","verse":"19","text":"Mee gu halahalau tadau maadua mmaadua ge hagamuamua gi digaula, ge hono digaula gi dugu ina nadau dama lligi gi malaelae nadau hale bolo gii mmade digaula.7.19 Exodus 1.10-11,22"},{"book":"Nnegau","chapter":"7","verse":"20","text":"“Malaa, deenei di madagoaa Moses ne haanau ai, di tama humalia huoloo. Mee ne tomo aga i lodo dono hale nia malama e dolu.7.20 Exodus 2.2"},{"book":"Nnegau","chapter":"7","verse":"21","text":"Dono madagoaa ne daa gi daha mo dono hale, gei tama ahina di king o Egypt ga daahi a mee, ga benebene a mee be di tama donu ni aana.7.21 Exodus 2.3-10"},{"book":"Nnegau","chapter":"7","verse":"22","text":"Moses gu aago ginai nia kabemee hagatau o digau o Egypt, guu hai tangada e dau i nia helekai mo nia hai hegau."},{"book":"Nnegau","chapter":"7","verse":"23","text":"“Malaa, Moses ne madahaa ono ngadau, geia gu maanadu bolo ia e hana gi baahi ono gau Israel.7.23 Exodus 2.11-15"},{"book":"Nnegau","chapter":"7","verse":"24","text":"Mee ga gidee tangada i ginaadou e hai hagahuaidu go tangada Egypt, gei mee ga hanadu hua gi meemaa, ga hagamaamaa tangada o Israel, ga daaligi tangada Egypt gii made."},{"book":"Nnegau","chapter":"7","verse":"25","text":"(Moses e hai bolo ono gau donu belee iloo bolo God ga haga hai hegau laa ia, e haga dagaloaha ginaadou, gei digaula digi iloo.)"},{"book":"Nnegau","chapter":"7","verse":"26","text":"Di laangi nomuli, gei mee ga gidee nia daane Israel dogolua e heebagi, gei mee ga hagamada belee hagahumalia mehanga meemaa, ga helekai, ‘Nia daane nei, hagalongo mai! Goolua tagahaanau, gei goolua e heebagi di aha?’"},{"book":"Nnegau","chapter":"7","verse":"27","text":"“Gei tangada dela e hai hagahuaidu dono ehoo, gaa hono a Moses gi daha, ga heeu, ‘Koai ne dugu goe belee dagi gimaua ge hagi aga gimaua?"},{"book":"Nnegau","chapter":"7","verse":"28","text":"Goe e hiihai bolo goe e daaligi au gii made, gadoo be dau dangada Egypt dela ne daaligi gii made anaahi?’"},{"book":"Nnegau","chapter":"7","verse":"29","text":"Moses ga longono di mee deenei, geia gaa lele gi daha mo Egypt, gaa hana gaa noho i Midian, gaa hai ana dama daane dogolua i golo.7.29 Exodus 18.3-4"},{"book":"Nnegau","chapter":"7","verse":"30","text":"“I muli nia ngadau e madahaa, tangada di langi ga haga gida gi Moses i lodo di ulaula di laagau geinga i lodo di anggowaa, e hoohoo gi di Gonduu Sinai.7.30 Exodus 3.1-10"},{"book":"Nnegau","chapter":"7","verse":"31","text":"Moses gu goboina huoloo gi dana mee dela ne mmada ginai, ga hanadu gi hoohoo gi di laagau geinga deelaa gii mmada ia hagahumalia. Mee ga longono di lee o God, e helekai boloo,"},{"book":"Nnegau","chapter":"7","verse":"32","text":"‘Au go di God o godou maadua mmaadua, di God o Abraham, Isaac mo Jacob!’ Gei Moses gu madagu, gu bolebole, gu de hiihai di mmada gi di gowaa deelaa."},{"book":"Nnegau","chapter":"7","verse":"33","text":"“Dimaadua ga helekai gi mee, ‘Daawaa gi daha o hiiwae. Di gowaa deenaa e duu iei goe la di gowaa dabuaahia."},{"book":"Nnegau","chapter":"7","verse":"34","text":"Au gu gidee di hagaduadua huaidu o agu daangada ala e noho i Egypt. Au gu longono di lee o nadau haga mmaemmae, gei Au ne hanimoi belee haga dagaloaha digaula. Malaa, dolomeenei gei Au ga hagau goe gi Egypt.’"},{"book":"Nnegau","chapter":"7","verse":"35","text":"“Moses la go mee dela ne de hagalongo ginai digau Israel i nadau heeu boloo, ‘Koai ne dugu goe belee dagi gimaua ge e hagi aga gimaua?’ Go mee dela ne hagau mai go God belee hai di tagi o nia daangada mo di haga dagaloaha digaula mai di hagamaamaa o tangada di langi dela ne haga gila gi mee i lodo di ulaula di laagau geinga.7.35 Exodus 2.14"},{"book":"Nnegau","chapter":"7","verse":"36","text":"Mee ne dagi mai digaula gi daha mo Egypt, mee guu hai ana mogobuna mono mee haga goboina i Egypt, mo i Tai Mmee, mo i lodo di anggowaa i nia ngadau e madahaa.7.36 Exodus 7.5; 14.21; Numbers 14.33"},{"book":"Nnegau","chapter":"7","verse":"37","text":"“Ma go Moses deenei dela ne helekai gi digau Israel boloo, ‘God ga hagau adu gi goodou dahi soukohp, e hai gadoo be dana hagau mai au, gei soukohp deenei la tangada mai godou baahi.7.37 Deuteronomy 18.15,18"},{"book":"Nnegau","chapter":"7","verse":"38","text":"Moses deenei nogo madalia digau Israel ala nogo dagabuli i lodo di anggowaa. Go mee nogo madalia tadau maadua mmaadua ge nogo madalia tangada di langi dela ne helekai gi mee i hongo di gonduu Sinai. Go mee ne gaamai nia helekai haga mouli a God belee hagadae mai gi gidaadou.7.38 Exodus 19.1—20.17; Deuteronomy 5.1-33"},{"book":"Nnegau","chapter":"7","verse":"39","text":"“Gei tadau maadua mmaadua ne de hiihai di hagalongo gi mee. Digaula ne hono a mee gi daha ge ne hiihai bolo ginaadou e hula gi muli gi Egypt."},{"book":"Nnegau","chapter":"7","verse":"40","text":"Gei digaula ga helekai gi Aaron boloo, ‘Heia dau god e dagi gidaadou. Gidaadou e de iloo ma di aha ne hai gi Moses dela ne laha mai gidaadou gi daha mo Egypt.’7.40 Exodus 32.1"},{"book":"Nnegau","chapter":"7","verse":"41","text":"Gei digaula gaa hai di nadau ada damaa kau dulii, ga tigidaumaha ginai, mo di hai nadau hagamiami e budu ai di maa dela ne hai go nadau lima.7.41 Exodus 32.2-6"},{"book":"Nnegau","chapter":"7","verse":"42","text":"God guu huli gi daha mo digaula, gu diiagi digaula gi daumaha ang gi nia heduu ala i di langi, gii hai be nnelekai i lodo di beebaa nia soukohp, ala e hai boloo,"},{"book":"Nnegau","chapter":"7","verse":"43","text":"Ma go di hale laa o di balu god Molech"},{"book":"Nnegau","chapter":"7","verse":"44","text":"“I lodo di anggowaa, gei tadau maadua mmaadua nogo hai mee gi di hale laa dela nogo noho ai Dimaadua i nadau baahi i lodo di anggowaa. Moses ne hau di hale laa deelaa gi di hiihai a God dela ne hagi anga gi Moses.7.44 Exodus 25.9,40"},{"book":"Nnegau","chapter":"7","verse":"45","text":"Nomuli mai, gei tadau maadua mmaadua ala ne hai mee gi di hale laa deelaa mai baahi o nadau damana, guu kae di maa madalia ginaadou i di nadau hula dalia a Joshua gaa kae tenua a God dela ne hagabagi gi daha ono daangada i di nadau madagoaa ne ulu gi lodo nnenua llauehe. Di hale laa deelaa nogo i golo, gaa dae loo gi di madagoaa David.7.45 Joshua 3.14-17"},{"book":"Nnegau","chapter":"7","verse":"46","text":"Mee ne aali i baahi o God, ga dangi anga gi God bolo ia e mee di hagatogomaalia di hale gi di God o Jacob.7.46 2 Samuel 7.1-16; 1 Kronikel 17.1-14"},{"book":"Nnegau","chapter":"7","verse":"47","text":"Ma go Solomon dela ne hau di hale o Maa.7.47 1 Kings 6.1-38; 2 Kronikel 3.1-17"},{"book":"Nnegau","chapter":"7","verse":"48","text":"“Gei di God Aamua Huoloo la hagalee noho i lodo di hale dela ne hau go nia daangada, gii hai be nnelekai soukohp,"},{"book":"Nnegau","chapter":"7","verse":"49","text":"‘Di Maadua e helekai boloo,"},{"book":"Nnegau","chapter":"7","verse":"50","text":"Ma hagalee ko Au dela ne hai nia mee aanei huogodoo?’”"},{"book":"Nnegau","chapter":"7","verse":"51","text":"Stephen ga duudagi adu hua ana helekai, “Goodou gu hamaaloo dangihi godou lodo! Gei godou manawa e bouli dongoeho! Gei godou dalinga e longoduli, e de longono nia helekai a God! Goodou e hai gadoo be godou maadua mmaadua. Goodou e hai baahi labelaa ang gi di Hagataalunga Dabu!7.51 Isaiah 63.10"},{"book":"Nnegau","chapter":"7","verse":"52","text":"Ma di soukohp i golo digi hagahuaidu ina go godou maadua mmaadua? Digaula ne dadaaligi gii mmade nia daangada ala nogo haga iloo i mua loo bolo dana Dangada hai hegau donu le e hanimoi. Dolomeenei, gei goodou guu wanga a Mee, gu daaligi a Mee gii made."},{"book":"Nnegau","chapter":"7","verse":"53","text":"Ma go goodou ala ne kae nnaganoho a God ala ne gaweia go nia daangada di langi, gei goodou hagalee hagalongo ginai!”"},{"book":"Nnegau","chapter":"7","verse":"54","text":"Digau hai gabunga aamua gu hagalongo gi nnelekai a Stephen, gu hagawelewele huoloo mo di gadigadi nadau niha."},{"book":"Nnegau","chapter":"7","verse":"55","text":"Gei Stephen guu honu i di Hagataalunga Dabu, guu mmada gi di langi i nua, gu gidee ia di madamada o God, gei Jesus dela e duu i dono baahi gau donu."},{"book":"Nnegau","chapter":"7","verse":"56","text":"Gei mee ga helekai, “Mmada! Au gu gidee au di langi gu mahuge, gei Tama Tangada e duu i di baahi gau donu o God!”"},{"book":"Nnegau","chapter":"7","verse":"57","text":"Digau hai gabunga aamua gaa wwolo gi nua loo, gaa pono nadau dalinga gi nadau lima, ga hagalimalima, gaa llele adu gi mee,"},{"book":"Nnegau","chapter":"7","verse":"58","text":"gaa hudu a mee gi tua di waahale, ga dilidili a mee gi nia hadu."},{"book":"Nnegau","chapter":"7","verse":"59","text":"Digaula ga dilidili a Stephen, gei mee ga dangidangi gi Tagi i lodo dono dilidili boloo, “Meenei dogu Dagi Jesus, benebene ina adu dogu hagataalunga!”"},{"book":"Nnegau","chapter":"7","verse":"60","text":"Mee ga dogoduli, ga helekai dono lee gi nua, “Meenei Dimaadua! Goe haga de langahia ina di huaidu digau aanei!” Mee ne helekai beenei, gaa made."}]}