{"data":[{"book":"యోబు","chapter":"19","verse":"1","text":"అప్పుడు యోబు ఇలా జవాబిచ్చాడు,"},{"book":"యోబు","chapter":"19","verse":"2","text":"మీరు నన్ను ఇలా ఎంతకాలం బాధపెడతారు? ఎంతకాలం మాటలతో నన్ను నలగగొడతారు?"},{"book":"యోబు","chapter":"19","verse":"3","text":"పదిసార్లు మీరు నన్ను నిందించారు. సిగ్గు లేకుండా నన్ను బాధిస్తూ ఉన్నారు."},{"book":"యోబు","chapter":"19","verse":"4","text":"నేను తప్పు చేస్తే నా తప్పు నా మీదికే వస్తుంది గదా?"},{"book":"యోబు","chapter":"19","verse":"5","text":"మిమ్మల్ని మీరే గొప్పచేసుకుంటున్నారా? నా మీద నేరం రుజువు చెయ్యాలని చూస్తున్నారా?"},{"book":"యోబు","chapter":"19","verse":"6","text":"అయితే వినండి. దేవుడు నాపట్ల అన్యాయంగా ప్రవర్తించాడు. ఆయన తన వలలో నన్ను చిక్కించుకున్నాడు. ఈ విషయం మీరు తెలుసుకోండి."},{"book":"యోబు","chapter":"19","verse":"7","text":"నాకు అపకారం జరుగుతున్నదని నేను ఎంతగా మొరపెట్టినా ఎవ్వరూ నా మొర ఆలకించడం లేదు. సహాయం కోసం నేను ఎదురు చూస్తున్నాను కానీ నాకు న్యాయం జరగడం లేదు."},{"book":"యోబు","chapter":"19","verse":"8","text":"ఆయన నా మార్గం చుట్టూ నేను దాట లేని కంచె వేశాడు. నా దారులన్నీ చీకటిమయం చేశాడు."},{"book":"యోబు","chapter":"19","verse":"9","text":"ఆయన నా గౌరవ మర్యాదలను హీనంగా ఎంచాడు. నా తల మీద నుండి నా కిరీటం తొలగించాడు."},{"book":"యోబు","chapter":"19","verse":"10","text":"అన్ని వైపుల నుండి ఆయన నన్ను దెబ్బతీశాడు. నేను పతనం అయ్యాను. ఒకడు చెట్టును పెళ్లగించినట్లు ఆయన నా ఆశాభావాన్ని పెళ్లగించాడు."},{"book":"యోబు","chapter":"19","verse":"11","text":"ఆయన తీవ్రమైన ఆగ్రహం నా మీద రగులుకుంది. నన్ను ఒక శత్రువుగా ఆయన భావించాడు."},{"book":"యోబు","chapter":"19","verse":"12","text":"ఆయన సేనలు కూడి వచ్చి నా గుడారం చుట్టూ మాటువేశారు. నా చుట్టూ ముట్టడి దిబ్బలు వేశారు."},{"book":"యోబు","chapter":"19","verse":"13","text":"ఆయన నా బంధువర్గమంతా దూరమయ్యేలా చేశాడు. నా స్నేహితులు పూర్తిగా పరాయివాళ్ళు అయ్యారు."},{"book":"యోబు","chapter":"19","verse":"14","text":"నా బంధువులు నన్ను పరామర్శించడం లేదు. నా ప్రాణస్నేహితులు నన్ను మరచిపోయారు."},{"book":"యోబు","chapter":"19","verse":"15","text":"నా యింటి దాసదాసీలు నన్ను పరాయివాణ్ణిగా చూస్తారు. నేను వాళ్ళ దృష్టిలో ఒక విదేశీయుడి వలే ఉన్నాను."},{"book":"యోబు","chapter":"19","verse":"16","text":"నేను నా పనివాణ్ణి పిలిస్తే వాడు పలకడం లేదు. నేను వాణ్ణి ప్రాధేయపడవలసి వచ్చింది."},{"book":"యోబు","chapter":"19","verse":"17","text":"నా శ్వాస కూడా నా భార్యకు అసహ్యం కలిగిస్తుంది. నా ఉనికి అంటేనే నా సొంత తోబుట్టువులకు19:17 సొంత తోబుట్టువులకు పిల్లలు ద్వేషం."},{"book":"యోబు","chapter":"19","verse":"18","text":"చిన్నపిల్లలకు కూడా నేనంటే అసహ్యం. నేను కనబడితే వాళ్ళు నన్ను తిట్టిపోస్తారు."},{"book":"యోబు","chapter":"19","verse":"19","text":"నా ప్రాణస్నేహితులందరూ నన్ను చూసి ఆసహ్యించుకుంటున్నారు. నేను ఇష్టపడిన వాళ్ళు నాకు శత్రువులయ్యారు."},{"book":"యోబు","chapter":"19","verse":"20","text":"నా ఎముకలు నా చర్మానికీ, మాంసానికీ అంటుకుపోయాయి. నా దంతాల చిగుళ్ళ పైచర్మం మాత్రమే మిగిలి ఉంది."},{"book":"యోబు","chapter":"19","verse":"21","text":"నా మీద జాలి పడండి. దేవుని హస్తం నన్ను పూర్తిగా దెబ్బతీసింది. నా స్నేహితులారా నా మీద జాలి చూపండి."},{"book":"యోబు","chapter":"19","verse":"22","text":"నా శరీర మాంసం పూర్తిగా నాశనం అయ్యింది. ఇది చాలదన్నట్టు దేవుడు నన్ను హింసిస్తున్నట్టు మీరు కూడా నన్నెందుకు వేధిస్తున్నారు?"},{"book":"యోబు","chapter":"19","verse":"23","text":"నా మాటలన్నీ ఒక పుస్తకంలో రాసి పెట్టి ఉంచాలని నేను ఆశిస్తున్నాను."},{"book":"యోబు","chapter":"19","verse":"24","text":"నా మాటలు నిరంతరం నిలిచి ఉండేలా శిలాక్షరాలై, ఇనుప గంటంతో చెక్కబడి, సీసం కరిగించి పోసి ఉంటే ఎంత బాగుంటుంది!"},{"book":"యోబు","chapter":"19","verse":"25","text":"నా విమోచకుడు శాశ్వతంగా ఉండే వాడనీ, అంతంలో ఆయన నా పక్షంగా నిలబడతాడనీ నాకు తెలుసు."},{"book":"యోబు","chapter":"19","verse":"26","text":"ఈ విధంగా నా చర్మం చీకి చీలికలైపోయినా నా శరీరంతో నేను దేవుణ్ణి చూస్తాను."},{"book":"యోబు","chapter":"19","verse":"27","text":"మరెవరో కాదు, నేనే నా కళ్ళతో స్వయంగా చూస్తాను. నా లోపలి భాగాలు కృశించిపోయాయి."},{"book":"యోబు","chapter":"19","verse":"28","text":"దీనంతటికీ మూల కారణం నాలోనే ఉన్నదన్న తప్పు భావంతో మీరు నన్ను ఎలా హింసిద్దామా అనుకుంటూ ఉండవచ్చు."},{"book":"యోబు","chapter":"19","verse":"29","text":"అయితే మీరు ఖడ్గానికి భయపడాలి. దేవుడు పంపిన ఆగ్రహం అనే ఖడ్గం దోషులను శిక్షిస్తుంది. అప్పుడు దేవుని తీర్పు ఉంటుందని మీరు తెలుసుకుంటారు."}]}