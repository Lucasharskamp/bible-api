{"data":[{"book":"ВЫСЛОЎІ","chapter":"19","verse":"1","text":"Лепш бедны, які ходзіць у сваёй нявіннасьці, чым зь ілжывымі вуснамі, і пры гэтым неразумны."},{"book":"ВЫСЛОЎІ","chapter":"19","verse":"2","text":"Нядобра душы бязь ведаў, і хто сьпяшаецца нагамі, спатыкаецца."},{"book":"ВЫСЛОЎІ","chapter":"19","verse":"3","text":"Неразумнасьць чалавека скрыўляе дарогу, а сэрца ягонае гневаецца на Госпада."},{"book":"ВЫСЛОЎІ","chapter":"19","verse":"4","text":"Багацьце памнажае сяброў, а беднага пакідае і сябар ягоны."},{"book":"ВЫСЛОЎІ","chapter":"19","verse":"5","text":"Ілжывы сьведка не застаецца без пакараньня, і хто гаворыць няпраўду, не ўратуецца."},{"book":"ВЫСЛОЎІ","chapter":"19","verse":"6","text":"Многія дагаджаюць заможным; і кожны - сябар чалавеку, які не шкадуе гасьцінцаў."},{"book":"ВЫСЛОЎІ","chapter":"19","verse":"7","text":"Беднага ненавідзяць усе браты ягоныя, тым болей прыяцелі ягоныя адпадаюць ад яго; гоніцца за словам парады, а іх і на гэта няма."},{"book":"ВЫСЛОЎІ","chapter":"19","verse":"8","text":"Хто набіраецца розуму, той любіць душу сваю; хто пільнуецца разумнасьці, знаходзіць дабро."},{"book":"ВЫСЛОЎІ","chapter":"19","verse":"9","text":"Ілжывы сьведка не застаецца без пакараньня; і хто гаворыць няпраўду, загіне."},{"book":"ВЫСЛОЎІ","chapter":"19","verse":"10","text":"Ня прыстоіць неразумнаму раскоша, тым болей рабу панаваньне над князямі."},{"book":"ВЫСЛОЎІ","chapter":"19","verse":"11","text":"Здаровы розум робіць чалавека павольным на гнеў, а слава ягоная - паблажлівым да неразважлівых учынкаў."},{"book":"ВЫСЛОЎІ","chapter":"19","verse":"12","text":"Гнеў цара - як рык ільва, а ласка ягоная - як раса на траву."},{"book":"ВЫСЛОЎІ","chapter":"19","verse":"13","text":"Неразумны сын - пагібель бацьку ягонаму, а сварлівая жонка - сьцёкавая рына."},{"book":"ВЫСЛОЎІ","chapter":"19","verse":"14","text":"Дом і маёмасьць - спадчына ад бацькоў, а разумная жонка - ад Госпада."},{"book":"ВЫСЛОЎІ","chapter":"19","verse":"15","text":"Гультайства наганяе дрымоту, і нядбайная душа будзе галадаць."},{"book":"ВЫСЛОЎІ","chapter":"19","verse":"16","text":"Захавальнік запаведзі захоўвае душу сваю, а хто ня дбае пра шяхі свае - загіне."},{"book":"ВЫСЛОЎІ","chapter":"19","verse":"17","text":"Міласэрны да беднага пазычае Госпаду; і Ён аддасьць яму за дабрачынства ягонае."},{"book":"ВЫСЛОЎІ","chapter":"19","verse":"18","text":"Карай сына свайго, пакуль ёсьць надзея, і не абурайся крыкам ягоным."},{"book":"ВЫСЛОЎІ","chapter":"19","verse":"19","text":"Чалавек вялікага гневу нясе пакараньне; бо, калі пашкадуеш яго, давядзецца табе яшчэ больш караць яго."},{"book":"ВЫСЛОЎІ","chapter":"19","verse":"20","text":"Слухайся рады і прымай кару, каб зрабіцца табе пасьля мудрым."},{"book":"ВЫСЛОЎІ","chapter":"19","verse":"21","text":"Шмат задумаў у сэрцы ў чалавека, але збудзецца толькі задуманае Госпадам."},{"book":"ВЫСЛОЎІ","chapter":"19","verse":"22","text":"Радасьць чалавеку - дабрачыннасьць ягоная, і бедны чалавек лепшы, чым хлусьлівы."},{"book":"ВЫСЛОЎІ","chapter":"19","verse":"23","text":"Страх Гасподні вядзе да жыцьця, і хто мае яго, заўсёды будзе задаволены, і ліха не спасьцігне яго."},{"book":"ВЫСЛОЎІ","chapter":"19","verse":"24","text":"Гультай апускае руку сваю ў чару, і ня хоча данесьці яе да вуснаў сваіх."},{"book":"ВЫСЛОЎІ","chapter":"19","verse":"25","text":"Калі ты пакараеш блюзьнера, дык і просты зробіцца разумным; і калі засьцеражэш разумнага, дык ён зразумее настаўленьне."},{"book":"ВЫСЛОЎІ","chapter":"19","verse":"26","text":"Хто бацьку руйнуе і выганяе маці - сын бессаромны і ганебны."},{"book":"ВЫСЛОЎІ","chapter":"19","verse":"27","text":"Перастань, сыне мой, слухаць угаворы ўхіліцца ад голасу розуму."},{"book":"ВЫСЛОЎІ","chapter":"19","verse":"28","text":"Падступны сьведка зьдзекуецца з праўды, і вусны бязбожных глытаюць няпраўду."},{"book":"ВЫСЛОЎІ","chapter":"19","verse":"29","text":"На блюзьнераў гатовыя суды, і ўдары - на цела дурных."}]}