{"data":[{"book":"romiNaH","chapter":"4","verse":"1","text":"asmAkaM pUrvvapuruSa ibrAhIm kAyikakriyayA kiM labdhavAn etadadhi kiM vadiSyAmaH?"},{"book":"romiNaH","chapter":"4","verse":"2","text":"sa yadi nijakriyAbhyaH sapuNyo bhavet tarhi tasyAtmazlAghAM karttuM panthA bhavediti satyaM, kintvIzvarasya samIpe nahi|"},{"book":"romiNaH","chapter":"4","verse":"3","text":"zAstre kiM likhati? ibrAhIm Izvare vizvasanAt sa vizvAsastasmai puNyArthaM gaNito babhUva|"},{"book":"romiNaH","chapter":"4","verse":"4","text":"karmmakAriNo yad vetanaM tad anugrahasya phalaM nahi kintu tenopArjitaM mantavyam|"},{"book":"romiNaH","chapter":"4","verse":"5","text":"kintu yaH pApinaM sapuNyIkaroti tasmin vizvAsinaH karmmahInasya janasya yo vizvAsaH sa puNyArthaM gaNyo bhavati|"},{"book":"romiNaH","chapter":"4","verse":"6","text":"aparaM yaM kriyAhInam IzvaraH sapuNyIkaroti tasya dhanyavAdaM dAyUd varNayAmAsa, yathA,"},{"book":"romiNaH","chapter":"4","verse":"7","text":"sa dhanyo'ghAni mRSTAni yasyAgAMsyAvRtAni ca|"},{"book":"romiNaH","chapter":"4","verse":"8","text":"sa ca dhanyaH parezena pApaM yasya na gaNyate|"},{"book":"romiNaH","chapter":"4","verse":"9","text":"eSa dhanyavAdastvakchedinam atvakchedinaM vA kaM prati bhavati? ibrAhImo vizvAsaH puNyArthaM gaNita iti vayaM vadAmaH|"},{"book":"romiNaH","chapter":"4","verse":"10","text":"sa vizvAsastasya tvakcheditvAvasthAyAM kim atvakcheditvAvasthAyAM kasmin samaye puNyamiva gaNitaH? tvakcheditvAvasthAyAM nahi kintvatvakcheditvAvasthAyAM|"},{"book":"romiNaH","chapter":"4","verse":"11","text":"aparaJca sa yat sarvveSAm atvakchedinAM vizvAsinAm AdipuruSo bhavet, te ca puNyavattvena gaNyeran;"},{"book":"romiNaH","chapter":"4","verse":"12","text":"ye ca lokAH kevalaM chinnatvaco na santo 'smatpUrvvapuruSa ibrAhIm achinnatvak san yena vizvAsamArgeNa gatavAn tenaiva tasya pAdacihnena gacchanti teSAM tvakchedinAmapyAdipuruSo bhavet tadartham atvakchedino mAnavasya vizvAsAt puNyam utpadyata iti pramANasvarUpaM tvakchedacihnaM sa prApnot|"},{"book":"romiNaH","chapter":"4","verse":"13","text":"ibrAhIm jagato'dhikArI bhaviSyati yaiSA pratijJA taM tasya vaMzaJca prati pUrvvam akriyata sA vyavasthAmUlikA nahi kintu vizvAsajanyapuNyamUlikA|"},{"book":"romiNaH","chapter":"4","verse":"14","text":"yato vyavasthAvalambino yadyadhikAriNo bhavanti tarhi vizvAso viphalo jAyate sA pratijJApi luptaiva|"},{"book":"romiNaH","chapter":"4","verse":"15","text":"adhikantu vyavasthA kopaM janayati yato 'vidyamAnAyAM vyavasthAyAm AjJAlaGghanaM na sambhavati|"},{"book":"romiNaH","chapter":"4","verse":"16","text":"ataeva sA pratijJA yad anugrahasya phalaM bhavet tadarthaM vizvAsamUlikA yatastathAtve tadvaMzasamudAyaM prati arthato ye vyavasthayA tadvaMzasambhavAH kevalaM tAn prati nahi kintu ya ibrAhImIyavizvAsena tatsambhavAstAnapi prati sA pratijJA sthAsnurbhavati|"},{"book":"romiNaH","chapter":"4","verse":"17","text":"yo nirjIvAn sajIvAn avidyamAnAni vastUni ca vidyamAnAni karoti ibrAhImo vizvAsabhUmestasyezvarasya sAkSAt so'smAkaM sarvveSAm AdipuruSa Aste, yathA likhitaM vidyate, ahaM tvAM bahujAtInAm AdipuruSaM kRtvA niyuktavAn|"},{"book":"romiNaH","chapter":"4","verse":"18","text":"tvadIyastAdRzo vaMzo janiSyate yadidaM vAkyaM pratizrutaM tadanusArAd ibrAhIm bahudezIyalokAnAm AdipuruSo yad bhavati tadarthaM so'napekSitavyamapyapekSamANo vizvAsaM kRtavAn|"},{"book":"romiNaH","chapter":"4","verse":"19","text":"aparaJca kSINavizvAso na bhUtvA zatavatsaravayaskatvAt svazarIrasya jarAM sArAnAmnaH svabhAryyAyA rajonivRttiJca tRNAya na mene|"},{"book":"romiNaH","chapter":"4","verse":"20","text":"aparam avizvAsAd Izvarasya pratijJAvacane kamapi saMzayaM na cakAra;"},{"book":"romiNaH","chapter":"4","verse":"21","text":"kintvIzvareNa yat pratizrutaM tat sAdhayituM zakyata iti nizcitaM vijJAya dRDhavizvAsaH san Izvarasya mahimAnaM prakAzayAJcakAra|"},{"book":"romiNaH","chapter":"4","verse":"22","text":"iti hetostasya sa vizvAsastadIyapuNyamiva gaNayAJcakre|"},{"book":"romiNaH","chapter":"4","verse":"23","text":"puNyamivAgaNyata tat kevalasya tasya nimittaM likhitaM nahi, asmAkaM nimittamapi,"},{"book":"romiNaH","chapter":"4","verse":"24","text":"yato'smAkaM pApanAzArthaM samarpito'smAkaM puNyaprAptyarthaJcotthApito'bhavat yo'smAkaM prabhu ryIzustasyotthApayitarIzvare"},{"book":"romiNaH","chapter":"4","verse":"25","text":"yadi vayaM vizvasAmastarhyasmAkamapi saeva vizvAsaH puNyamiva gaNayiSyate|"}]}