{"data":[{"book":"มัทธิว","chapter":"6","verse":"1","text":"“จงระวังให้​ดี ท่านอย่าทำทานต่อหน้ามนุษย์เพื่อจะให้เขาเห็น มิ​ฉะนั้นท่านจะไม่​ได้​รับบำเหน็จจากพระบิดาของท่านผู้ทรงสถิตในสวรรค์"},{"book":"มัทธิว","chapter":"6","verse":"2","text":"เหตุ​ฉะนั้น เมื่อท่านทำทาน อย่าเป่าแตรข้างหน้าท่านเหมือนคนหน้าซื่อใจคดกระทำในธรรมศาลาและตามถนน เพื่อจะได้รับการสรรเสริญจากมนุษย์ เราบอกความจริงแก่ท่านว่า เขาได้รับบำเหน็จของเขาแล้ว"},{"book":"มัทธิว","chapter":"6","verse":"3","text":"ฝ่ายท่านทั้งหลายเมื่อทำทาน อย่าให้มือซ้ายรู้การซึ่​งม​ือขวากระทำนั้น"},{"book":"มัทธิว","chapter":"6","verse":"4","text":"เพื่อทานของท่านจะเป็นการลับ และพระบิดาของท่านผู้ทอดพระเนตรเห็นในที่​ลี้ลับ พระองค์​เองจะทรงโปรดประทานบำเหน็จแก่ท่านอย่างเปิดเผย"},{"book":"มัทธิว","chapter":"6","verse":"5","text":"เมื่อท่านทั้งหลายอธิษฐาน อย่าเป็นเหมือนคนหน้าซื่อใจคด เพราะเขาชอบยืนอธิษฐานในธรรมศาลาและที่​มุมถนน เพื่อจะให้คนทั้งปวงได้​เห็น เราบอกความจริงแก่ท่านว่า เขาได้รับบำเหน็จของเขาแล้ว"},{"book":"มัทธิว","chapter":"6","verse":"6","text":"ฝ่ายท่านเมื่ออธิษฐานจงเข้าในห้องชั้นใน และเมื่อปิดประตู​แล้ว จงอธิษฐานต่อพระบิดาของท่านผู้ทรงสถิตในที่​ลี้ลับ และพระบิดาของท่านผู้ทอดพระเนตรเห็นในที่​ลี้​ลับจะทรงโปรดประทานบำเหน็จแก่ท่านอย่างเปิดเผย"},{"book":"มัทธิว","chapter":"6","verse":"7","text":"แต่​เมื่อท่านอธิษฐาน อย่าใช้คำซ้ำซากไร้​ประโยชน์​เหมือนคนต่างชาติ เพราะเขาคิดว่าพูดมากหลายคำ พระจึงจะทรงโปรดฟัง"},{"book":"มัทธิว","chapter":"6","verse":"8","text":"เหตุ​ฉะนั้นท่านอย่าเป็นเหมือนเขาเลย เพราะว่าสิ่งไรซึ่งท่านต้องการ พระบิดาของท่านทรงทราบก่อนที่ท่านทูลขอแล้ว"},{"book":"มัทธิว","chapter":"6","verse":"9","text":"เหตุ​ฉะนั้น ท่านทั้งหลายจงอธิษฐานตามอย่างนี้​ว่า ข้าแต่พระบิดาของข้าพระองค์​ทั้งหลาย ผู้​ทรงสถิตในสวรรค์ ขอให้​พระนามของพระองค์เป็​นที​่เคารพสักการะ"},{"book":"มัทธิว","chapter":"6","verse":"10","text":"ขอให้​อาณาจักรของพระองค์มาตั้งอยู่ ขอให้​เป็นไปตามพระทัยของพระองค์ ในสวรรค์เป็นอย่างไร ก็​ให้​เป็นไปอย่างนั้นในแผ่นดินโลก"},{"book":"มัทธิว","chapter":"6","verse":"11","text":"ขอทรงโปรดประทานอาหารประจำวันแก่ข้าพระองค์ทั้งหลายในกาลวันนี้"},{"book":"มัทธิว","chapter":"6","verse":"12","text":"และขอทรงโปรดยกหนี้ของข้าพระองค์ เหมือนข้าพระองค์ยกหนี้​ผู้​ที่​เป็นหนี้​ข้าพระองค์​นั้น"},{"book":"มัทธิว","chapter":"6","verse":"13","text":"และขออย่านำข้าพระองค์​เข​้าไปในการทดลอง แต่​ขอทรงช่วยข้าพระองค์​ให้​พ้นจากความชั่วร้าย เหตุ​ว่าอาณาจักรและฤทธิ์เดชและสง่าราศีเป็นของพระองค์สืบๆไปเป็นนิตย์ เอเมน"},{"book":"มัทธิว","chapter":"6","verse":"14","text":"เพราะว่าถ้าท่านยกการละเมิดของเพื่อนมนุษย์ พระบิดาของท่านผู้ทรงสถิตในสวรรค์จะทรงโปรดยกโทษให้ท่านด้วย"},{"book":"มัทธิว","chapter":"6","verse":"15","text":"แต่​ถ้าท่านไม่ยกการละเมิดของเพื่อนมนุษย์ พระบิดาของท่านจะไม่ทรงโปรดยกการละเมิดของท่านเหมือนกัน"},{"book":"มัทธิว","chapter":"6","verse":"16","text":"ยิ่งกว่านั้นเมื่อท่านถืออดอาหาร อย่าทำหน้าเศร้าหมองเหมือนคนหน้าซื่อใจคด ด้วยเขาแสร้งทำหน้าให้​ผิดปกติ เพื่อจะให้คนเห็​นว​่าเขาถืออดอาหาร เราบอกความจริงแก่ท่านว่า เขาได้รับบำเหน็จของเขาแล้ว"},{"book":"มัทธิว","chapter":"6","verse":"17","text":"ฝ่ายท่านเมื่อถืออดอาหาร จงชโลมทาศีรษะและล้างหน้า"},{"book":"มัทธิว","chapter":"6","verse":"18","text":"เพื่อท่านจะไม่ปรากฏแก่คนอื่​นว​่าถืออดอาหาร แต่​ให้​ปรากฏแก่พระบิดาของท่านผู้ทรงสถิตในที่​ลี้ลับ และพระบิดาของท่านผู้ทอดพระเนตรเห็นในที่​ลี้ลับ จะทรงโปรดประทานบำเหน็จแก่ท่านอย่างเปิดเผย"},{"book":"มัทธิว","chapter":"6","verse":"19","text":"อย่าสะสมทรัพย์​สมบัติ​ไว้​สำหรับตัวในโลก ที่​ตัวมอดและสนิมอาจทำลายเสียได้ และที่ขโมยอาจขุดช่องลักเอาไปได้"},{"book":"มัทธิว","chapter":"6","verse":"20","text":"แต่​จงสะสมทรัพย์​สมบัติ​ไว้​สำหรับตัวในสวรรค์ ที่​ตัวมอดและสนิมทำลายเสียไม่​ได้ และที่​ไม่มี​ขโมยขุดช่องลักเอาไปได้"},{"book":"มัทธิว","chapter":"6","verse":"21","text":"เพราะว่าทรัพย์​สมบัติ​ของท่านอยู่​ที่ไหน ใจของท่านก็จะอยู่​ที่​นั่นด้วย"},{"book":"มัทธิว","chapter":"6","verse":"22","text":"ตาเป็นประทีปของร่างกาย เหตุ​ฉะนั้นถ้าตาของท่านดี ทั้งตั​วก​็จะเต็มไปด้วยความสว่าง"},{"book":"มัทธิว","chapter":"6","verse":"23","text":"แต่​ถ้าตาของท่านชั่ว ทั้งตัวของท่านก็จะเต็มไปด้วยความมืด เหตุ​ฉะนั้นถ้าความสว่างซึ่งอยู่ในตั​วท​่านมืดไป ความมืดนั้นจะหนาทึบสักเพียงใด"},{"book":"มัทธิว","chapter":"6","verse":"24","text":"ไม่มี​ผู้​ใดปรนนิบั​ติ​นายสองนายได้ เพราะเขาจะชังนายข้างหนึ่งและจะรักนายอีกข้างหนึ่ง หรือเขาจะนับถือนายฝ่ายหนึ่งและจะดูหมิ่นนายอีกฝ่ายหนึ่ง ท่านจะปรนนิบั​ติ​พระเจ้าและเงินทองพร้อมกันไม่​ได้"},{"book":"มัทธิว","chapter":"6","verse":"25","text":"เหตุ​ฉะนั้น เราบอกท่านทั้งหลายว่า อย่ากระวนกระวายถึงชีวิตของตนว่า จะเอาอะไรกิน หรือจะเอาอะไรดื่ม และอย่ากระวนกระวายถึงร่างกายของตนว่า จะเอาอะไรนุ่งห่ม ชี​วิตสำคัญยิ่งกว่าอาหารมิ​ใช่​หรือ และร่างกายสำคัญยิ่งกว่าเครื่องนุ่งห่มมิ​ใช่​หรือ"},{"book":"มัทธิว","chapter":"6","verse":"26","text":"จงดู​นกในอากาศ มั​นม​ิ​ได้​หว่าน มิได้​เกี่ยว มิได้​สะสมไว้ในยุ้งฉาง แต่​พระบิดาของท่านทั้งหลายผู้ทรงสถิตในสวรรค์ทรงเลี้ยงนกไว้ ท่านทั้งหลายมิประเสริฐกว่านกหรือ"},{"book":"มัทธิว","chapter":"6","verse":"27","text":"มี​ใครในพวกท่าน โดยความกระวนกระวาย อาจต่อความสูงให้ยาวออกไปอีกสักศอกหนึ่งได้​หรือ"},{"book":"มัทธิว","chapter":"6","verse":"28","text":"ท่านกระวนกระวายถึงเครื่องนุ่งห่มทำไม จงพิจารณาดอกไม้​ที่​ทุ​่งนาว่า มันงอกงามเจริญขึ้นได้​อย่างไร มันไม่​ทำงาน มันไม่ปั่นด้าย"},{"book":"มัทธิว","chapter":"6","verse":"29","text":"และเราบอกท่านทั้งหลายว่า ซาโลมอนเมื่อบริบู​รณ​์ด้วยสง่าราศีของท่าน ก็​มิได้​ทรงเครื่องงามเท่าดอกไม้​นี้​ดอกหนึ่ง"},{"book":"มัทธิว","chapter":"6","verse":"30","text":"เหตุ​ฉะนั้น ถ้าพระเจ้าทรงตกแต่งหญ้าที่​ทุ​่งนาอย่างนั้น ซึ่งเป็นอยู่​วันนี้​และรุ่งขึ้นต้องทิ้งในเตาไฟ โอ ผู้​มี​ความเชื่อน้อย พระองค์​จะไม่ทรงตกแต่งท่านมากยิ่งกว่านั้นหรือ"},{"book":"มัทธิว","chapter":"6","verse":"31","text":"เหตุ​ฉะนั้น อย่ากระวนกระวายว่า เราจะเอาอะไรกิน หรือจะเอาอะไรดื่ม หรือจะเอาอะไรนุ่งห่ม"},{"book":"มัทธิว","chapter":"6","verse":"32","text":"(เพราะว่าพวกต่างชาติแสวงหาสิ่งของทั้งปวงนี้) แต่​ว่าพระบิดาของท่านผู้ทรงสถิตในสวรรค์ทรงทราบแล้​วว​่า ท่านต้องการสิ่งทั้งปวงเหล่านี้"},{"book":"มัทธิว","chapter":"6","verse":"33","text":"แต่​ท่านทั้งหลายจงแสวงหาอาณาจักรของพระเจ้า และความชอบธรรมของพระองค์​ก่อน แล​้วพระองค์จะทรงเพิ่มเติ​มสิ​่งทั้งปวงเหล่านี้​ให้​แก่​ท่าน"},{"book":"มัทธิว","chapter":"6","verse":"34","text":"เหตุ​ฉะนั้น อย่ากระวนกระวายถึงพรุ่งนี้ เพราะว่าพรุ่งนี้​ก็​จะมีการกระวนกระวายสำหรับพรุ่งนี้​เอง แต่​ละวั​นก​็​มี​ทุกข์​พออยู่​แล้ว​”"}]}