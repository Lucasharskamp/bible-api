{"data":[{"book":"ІСАІ","chapter":"26","verse":"1","text":"Таго дня пасьпяваная будзе песьня гэтая ў зямлі Юдавай: горад моцны ў нас; ратунак даў ён замест мура і вала."},{"book":"ІСАІ","chapter":"26","verse":"2","text":"Адчынеце браму; хай увойдзе народ праведны, які захоўвае вернасьць."},{"book":"ІСАІ","chapter":"26","verse":"3","text":"Цьвёрдага духам Ты ахоўваеш у дасканалым міры, бо на цябе спадзяецца ён."},{"book":"ІСАІ","chapter":"26","verse":"4","text":"Кладзеце надзею на Госпада заўсёды, бо Гасподзь Бог ёсьць цьвярдыня вечная:"},{"book":"ІСАІ","chapter":"26","verse":"5","text":"Ён скінуў тых, што жылі на вышыні, высока пастаўлены горад; разваліў яго, абярнуў на зямлю, шпурнуў яго ў пыл."},{"book":"ІСАІ","chapter":"26","verse":"6","text":"Нага топча яго, ногі беднага, ступакі ўбогіх."},{"book":"ІСАІ","chapter":"26","verse":"7","text":"Дарога ў праведніка простая; Ты раўняеш сьцежку праведніку."},{"book":"ІСАІ","chapter":"26","verse":"8","text":"І на дарозе судоў Тваіх, Госпадзе, мы мелі надзею на Цябе; да імя Твайго і да ўспаміну пра Цябе парывалася душа нашая."},{"book":"ІСАІ","chapter":"26","verse":"9","text":"Душою маёю я парываўся да Цябе ўначы, і духам маім я буду шукаць Цябе ў нутробе маёй з раньняга рана: бо калі суды Твае адбываюцца на зямлі, тады тыя, што жывуць у сьвеце, вучацца праўдзе."},{"book":"ІСАІ","chapter":"26","verse":"10","text":"Калі бязбожнік будзе памілаваны, дык не навучыцца ён праўды, - будзе зладзейнічаць у зямлі справядлівасьці і ня будзе зважаць на веліч Госпада."},{"book":"ІСАІ","chapter":"26","verse":"11","text":"Госпадзе! рука Твая была высока паднятая, але яны ня бачылі яе; убачаць і пасаромеюцца ненавісьнікі народу Твайго; агонь зжарэ ворагаў Тваіх."},{"book":"ІСАІ","chapter":"26","verse":"12","text":"Госпадзе! Ты даруеш нам мір; бо ўсе дзеі нашыя Ты ўладжваеш нам."},{"book":"ІСАІ","chapter":"26","verse":"13","text":"Госпадзе Божа наш! Іншыя ўладыкі акрамя Цябе панавалі над намі; але толькі Табою мы славім імя Тваё."},{"book":"ІСАІ","chapter":"26","verse":"14","text":"Мёртвыя не ажывуць; Рэфаімы ня ўстануць, бо Ты адведаў і зьнішчыў усякую памяць пра іх."},{"book":"ІСАІ","chapter":"26","verse":"15","text":"Ты памножыў народ, Госпадзе, памножыў народ, - праславіў Сябе, пашырыў усе межы зямлі."},{"book":"ІСАІ","chapter":"26","verse":"16","text":"Госпадзе! у нягодзе ён шукаў Цябе; ліў ціхія маленьні, калі кара Твая спаткала яго."},{"book":"ІСАІ","chapter":"26","verse":"17","text":"Як жанчына цяжарная на пачатку родаў пакутуе, лямантуе ад боляў сваіх, так мы былі перад Табою, Госпадзе."},{"book":"ІСАІ","chapter":"26","verse":"18","text":"Былі цяжарныя, пакутавалі, - і нараджалі як бы вецер; шчасьця зямлі ня ўчынілі, і астатнія жыхары сусьвету не загінулі."},{"book":"ІСАІ","chapter":"26","verse":"19","text":"Ажывуць мерцьвякі Твае, паўстануць мёртвыя целы! Паўстаньце і ўзрадуйцеся, кінутыя ў пыл: бо раса Твая - сьветлая раса, і зямля выкіне мерцьвякоў."},{"book":"ІСАІ","chapter":"26","verse":"20","text":"Ідзі, народзе мой, увайдзі ў пакоі твае і замкні за сабою дзьверы твае, схавайся на хвіліну, пакуль ня мінецца гнеў;"},{"book":"ІСАІ","chapter":"26","verse":"21","text":"бо вось, Гасподзь выходзіць з жытлішча Свайго пакараць насельнікаў зямлі за іх беззаконьне, і зямля адкрые пралітую на ёй кроў, і ўжо не схавае забітых сваіх."}]}