{"data":[{"book":"उत्पत्ति","chapter":"24","verse":"1","text":"अब्राहाम बहुत बूढ़े हो गये थे, और याहवेह ने उन्हें सब प्रकार से आशीषित किया था."},{"book":"उत्पत्ति","chapter":"24","verse":"2","text":"अब्राहाम ने अपने पुराने सेवक से, जो घर की और पूरे संपत्ति की देखभाल करता था, कहा, “तुम अपना हाथ मेरी जांघ के नीचे रखो."},{"book":"उत्पत्ति","chapter":"24","verse":"3","text":"मैं चाहता हूं कि तुम स्वर्ग एवं पृथ्वी के परमेश्वर याहवेह की शपथ खाओ कि तुम इन कनानियों की पुत्रियों में से, जिनके बीच हम रह रहे हैं, मेरे बेटे की शादी नहीं कराओगे,"},{"book":"उत्पत्ति","chapter":"24","verse":"4","text":"परंतु तुम मेरे देश में मेरे रिश्तेदारों में से मेरे बेटे यित्सहाक के लिए पत्नी लाओगे.”"},{"book":"उत्पत्ति","chapter":"24","verse":"5","text":"उस सेवक ने अब्राहाम से पूछा, “उस स्थिति में मैं क्या करूं, जब वह स्त्री इस देश में आना ही न चाहे; क्या मैं आपके पुत्र को उस देश में ले जाऊं, जहां से आप आए हैं?”"},{"book":"उत्पत्ति","chapter":"24","verse":"6","text":"इस पर अब्राहाम ने कहा, “तुम मेरे पुत्र को वहां कभी नहीं ले जाना."},{"book":"उत्पत्ति","chapter":"24","verse":"7","text":"याहवेह, जो स्वर्ग के परमेश्वर हैं, जो मुझे मेरे पिता के परिवार और मेरी जन्मभूमि से लाये हैं और जिन्होंने शपथ खाकर मुझसे यह वायदा किया, ‘यह देश मैं तुम्हारे वंश को दूंगा’—वे ही स्वर्गदूत को तुम्हारे आगे-आगे भेजेंगे और तुम मेरे पुत्र के लिए वहां से एक पत्नी लेकर आओगे."},{"book":"उत्पत्ति","chapter":"24","verse":"8","text":"अगर कन्या तुम्हारे साथ आने के लिए मना करे, तब तुम मेरी इस शपथ से मुक्त हो जाओगे. लेकिन ध्यान रखना कि तुम मेरे पुत्र को वापस वहां न ले जाना.”"},{"book":"उत्पत्ति","chapter":"24","verse":"9","text":"इसलिये उस सेवक ने अपने स्वामी अब्राहाम की जांघ के नीचे अपना हाथ रखा और इस बारे में शपथ खाकर अब्राहाम से वायदा किया."},{"book":"उत्पत्ति","chapter":"24","verse":"10","text":"तब उस सेवक ने अपने स्वामी के ऊंट के झुंड में से दस ऊंटों को लिया और उन पर अपने स्वामी की ओर से विभिन्‍न उपहार लादा और नाहोर के गृहनगर उत्तर-पश्चिम मेसोपोतामिया24:10 मेसोपोतामिया मूल में अराम नहराईम की ओर प्रस्थान किया."},{"book":"उत्पत्ति","chapter":"24","verse":"11","text":"नगर के बाहर पहुंचकर उसने ऊंटों को कुएं के पास बैठा दिया; यह शाम का समय था. इसी समय स्त्रियां पानी भरने बाहर आया करती थीं."},{"book":"उत्पत्ति","chapter":"24","verse":"12","text":"तब सेवक ने प्रार्थना की, “याहवेह, मेरे स्वामी अब्राहाम के परमेश्वर, मेरे काम को सफल करें और मेरे स्वामी अब्राहाम पर दया करें."},{"book":"उत्पत्ति","chapter":"24","verse":"13","text":"आप देख रहे हैं कि मैं इस पानी के सोते के निकट खड़ा हूं, और इस नगरवासियों की कन्याएं पानी भरने के लिए निकलकर आ रही हैं."},{"book":"उत्पत्ति","chapter":"24","verse":"14","text":"आप कुछ ऐसा कीजिए कि जिस कन्या से मैं यह कहूं, ‘अपना घड़ा झुकाकर कृपया मुझे पानी पिला दे,’ और वह कन्या कहे, ‘आप पानी पी लीजिए, और फिर मैं आपके ऊंटों को भी पानी पिला दूंगी’—यह वही कन्या हो जिसे आपने अपने सेवक यित्सहाक के लिए चुना है. इसके द्वारा मुझे यह विश्वास हो जाएगा कि आपने मेरे स्वामी पर अपनी करुणा दिखाई है.”"},{"book":"उत्पत्ति","chapter":"24","verse":"15","text":"इसके पूर्व कि उसकी प्रार्थना खत्म होती, रेबेकाह नगर के बाहर अपने कंधे पर घड़ा लेकर पानी भरने आई. वह मिलकाह के पुत्र बेथुएल की पुत्री थी और मिलकाह अब्राहाम के भाई नाहोर की पत्नी थी."},{"book":"उत्पत्ति","chapter":"24","verse":"16","text":"रेबेकाह बहुत सुंदर थी, कुंवारी थी; अब तक किसी पुरुष से उसका संसर्ग नहीं हुआ था. वह नीचे सोते पर गई, अपना घड़ा पानी से भरा और फिर ऊपर आ गई."},{"book":"उत्पत्ति","chapter":"24","verse":"17","text":"सेवक दौड़कर उसके निकट आया और उससे कहा, “कृपया अपने घड़े से मुझे थोड़ा पानी पिला दो.”"},{"book":"उत्पत्ति","chapter":"24","verse":"18","text":"रेबेकाह ने कहा, “हे मेरे प्रभु लीजिए, पीजिये” और उसने तुरंत घड़े को नीचे करके उसे पानी पिलाया."},{"book":"उत्पत्ति","chapter":"24","verse":"19","text":"जब वह सेवक को पानी पिला चुकी, तब रेबेकाह ने उससे कहा, “मैं आपके ऊंटों के लिए भी पानी लेकर आती हूं, जब तक वे पूरे तृप्‍त न हो जाएं.”"},{"book":"उत्पत्ति","chapter":"24","verse":"20","text":"उसने बिना देर किए घड़े का पानी हौदे में उंडेलकर वापस सोते पर और पानी भरने गई, और उसके सारे ऊंटों के लिये पर्याप्‍त पानी ले आई."},{"book":"उत्पत्ति","chapter":"24","verse":"21","text":"जब यह सब हो रहा था, बिना एक शब्द कहे, उस सेवक ध्यान से रेबेकाह को देखकर सोच रहा था कि याहवेह ने उसकी यात्रा को सफल किया है या नहीं."},{"book":"उत्पत्ति","chapter":"24","verse":"22","text":"जब ऊंटों ने पानी पी लिया, तब सेवक ने आधा शेकेल24:22 आधा शेकेल करीब छः ग्राम सोने की एक नथ और दस शेकेल24:22 दस शेकेल करीब एक सौ बीस ग्राम सोने के दो कंगन निकाला."},{"book":"उत्पत्ति","chapter":"24","verse":"23","text":"और रेबेकाह को देकर उससे पूछा, “तुम किसकी बेटी हो? कृपया मुझे बताओ, क्या तुम्हारे पिता के घर में इस रात ठहरने के लिए जगह है?”"},{"book":"उत्पत्ति","chapter":"24","verse":"24","text":"रेबेकाह ने उत्तर दिया, “मैं नाहोर तथा मिलकाह के पुत्र बेथुएल की बेटी हूं.”"},{"book":"उत्पत्ति","chapter":"24","verse":"25","text":"और उसने यह भी कहा, “हमारे यहां घास और चारा बहुत है, और रात में ठहरने के लिये जगह भी है.”"},{"book":"उत्पत्ति","chapter":"24","verse":"26","text":"तब उस सेवक ने झुककर और यह कहकर याहवेह की आराधना की,"},{"book":"उत्पत्ति","chapter":"24","verse":"27","text":"“धन्य हैं याहवेह, मेरे स्वामी अब्राहाम के परमेश्वर, जिन्होंने मेरे स्वामी के प्रति अपने प्रेम और करुणा को नहीं हटाया. याहवेह मुझे सही जगह पर लाये जो मेरे स्वामी के रिश्तेदारों का ही घर है.”"},{"book":"उत्पत्ति","chapter":"24","verse":"28","text":"वह कन्या दौड़कर अपने घर गई और अपनी माता के घर के लोगों को सब बातें बताई."},{"book":"उत्पत्ति","chapter":"24","verse":"29","text":"रेबेकाह के भाई लाबान दौड़कर कुएं के पास गए जहां सेवक था."},{"book":"उत्पत्ति","chapter":"24","verse":"30","text":"जब उसने नथ और अपनी बहन के हाथों में कंगन देखा और जो बात सेवक ने कही थी, उसे सुनी, तब वह उस सेवक के पास गया, और देखा कि वह सेवक सोते के निकट ऊंटों के बाजू में खड़ा है."},{"book":"उत्पत्ति","chapter":"24","verse":"31","text":"लाबान ने सेवक से कहा, “हे याहवेह के आशीषित जन, मेरे साथ चलिए! आप यहां बाहर क्यों खड़े हैं? मैंने घर को, और ऊंटों के ठहरने के लिये भी जगह तैयार की है.”"},{"book":"उत्पत्ति","chapter":"24","verse":"32","text":"वह सेवक लाबान के साथ घर आया और ऊंटों पर से सामान उतारा गया. ऊंटों के लिये पैंरा और चारा लाया गया. सेवक तथा उसके साथ के लोगों के लिये पैर धोने हेतु पानी दिया गया."},{"book":"उत्पत्ति","chapter":"24","verse":"33","text":"तब सेवक को खाना दिया गया, पर उसने कहा, “मैं तब तक भोजन न करूंगा, जब तक कि मैं अपने आने का प्रयोजन न बता दूं.”"},{"book":"उत्पत्ति","chapter":"24","verse":"34","text":"तब उसने कहा, “मैं अब्राहाम का सेवक हूं."},{"book":"उत्पत्ति","chapter":"24","verse":"35","text":"याहवेह ने मेरे स्वामी को बहुत आशीष दी हैं, जिससे वे धनवान हो गए हैं. याहवेह ने उन्हें बहुत भेड़-बकरी और पशु, सोना और चांदी, सेवक और सेविकाएं तथा ऊंट और गधे दिये हैं."},{"book":"उत्पत्ति","chapter":"24","verse":"36","text":"मेरे स्वामी की पत्नी साराह को वृद्धावस्था में एक बेटा पैदा हुआ, और अब्राहाम ने उसे अपना सब कुछ दे दिया है."},{"book":"उत्पत्ति","chapter":"24","verse":"37","text":"और मेरे स्वामी ने मुझे शपथ दिलाकर कहा, ‘तुम मेरे पुत्र की पत्नी बनने के लिए कनानियों की किसी बेटी को, जिनके बीच मैं रहता हूं, न लाना,"},{"book":"उत्पत्ति","chapter":"24","verse":"38","text":"पर तुम मेरे पिता के परिवार, मेरे अपने वंश में जाना, और मेरे पुत्र के लिए एक पत्नी लाना.’"},{"book":"उत्पत्ति","chapter":"24","verse":"39","text":"“तब मैंने अपने स्वामी से पूछा, ‘यदि वह युवती मेरे साथ आना नहीं चाहेगी, तब क्या?’"},{"book":"उत्पत्ति","chapter":"24","verse":"40","text":"“मेरे स्वामी ने कहा, ‘याहवेह, जिनके सामने मैं ईमानदारी से चलता आया हूं, वे अपने स्वर्गदूत को तुम्हारे साथ भेजेंगे और तुम्हारी यात्रा को सफल करेंगे, ताकि तुम मेरे पुत्र के लिए मेरे अपने वंश और मेरे पिता के परिवार से एक पत्नी ला सको."},{"book":"उत्पत्ति","chapter":"24","verse":"41","text":"तुम मेरे इस शपथ से तब ही छूट पाओगे, जब तुम मेरे वंश के लोगों के पास जाओगे, और यदि वे उस कन्या को तुम्हारे साथ भेजने के लिए मना करें—तब तुम मेरे शपथ से छूट जाओगे.’"},{"book":"उत्पत्ति","chapter":"24","verse":"42","text":"“आज जब मैं कुएं के पास पहुंचा, तो मैंने यह प्रार्थना की, ‘याहवेह, मेरे स्वामी अब्राहाम के परमेश्वर, मैं जिस उद्देश्य से यहां आया हूं, वह काम पूरा हो जाये."},{"book":"उत्पत्ति","chapter":"24","verse":"43","text":"देखिये, मैं इस कुएं के किनारे खड़ा हूं. यदि कोई कन्या निकलकर पानी भरने के लिये आती है और मैं उससे कहता हूं, “कृपा करके मुझे अपने घड़े से थोड़ा पानी पिला दे,”"},{"book":"उत्पत्ति","chapter":"24","verse":"44","text":"और यदि वह मुझसे कहती है, “पीजिये, और मैं आपके ऊंटों के लिये भी पानी लेकर आती हूं,” तो वह वही कन्या हो, जिसे याहवेह ने मेरे मालिक के बेटे के लिये चुना है.’"},{"book":"उत्पत्ति","chapter":"24","verse":"45","text":"“इसके पहले कि मैं अपने मन में यह प्रार्थना खत्म करता, रेबेकाह अपने कंधे पर घड़ा लिये निकलकर आई. वह नीचे सोते के पास जाकर पानी भरने लगी, और मैंने उससे कहा, ‘कृपया मुझे थोड़ा पानी पिला दो.’"},{"book":"उत्पत्ति","chapter":"24","verse":"46","text":"“तब उसने तुरंत अपने कंधे में से घड़े को झुकाकर कहा, ‘पी लीजिये, और फिर मैं आपके ऊंटों को भी पानी पिला दूंगी.’ तब मैंने पानी पिया, और उसने ऊंटों को भी पानी पिलाया."},{"book":"उत्पत्ति","chapter":"24","verse":"47","text":"“तब मैंने उससे पूछा, ‘तुम किसकी बेटी हो?’"},{"book":"उत्पत्ति","chapter":"24","verse":"48","text":"और मैंने झुककर याहवेह की आराधना की. मैंने याहवेह, अपने मालिक अब्राहाम के परमेश्वर की महिमा की, जिन्होंने मुझे सही मार्ग में अगुवाई की, ताकि मैं अपने मालिक के भाई की नतनिन को अपने मालिक के बेटे के लिये पत्नी के रूप में ले जा सकूं."},{"book":"उत्पत्ति","chapter":"24","verse":"49","text":"इसलिये अब, यदि आप मेरे मालिक के प्रति दया और सच्चाई दिखाना चाहते हैं, तो मुझे बताईये; और यदि नहीं, तो वह भी बताईये, कि किस रास्ते पर मुड़ना है.”"},{"book":"उत्पत्ति","chapter":"24","verse":"50","text":"यह सब सुनकर लाबान एवं बेथुएल ने कहा, “यह सब याहवेह की ओर से हुआ है; हम तुमसे अच्छा या बुरा कुछ नहीं कह सकते."},{"book":"उत्पत्ति","chapter":"24","verse":"51","text":"रेबेकाह तुम्हारे सामने है; इसे अपने साथ ले जाओ, ताकि वह तुम्हारे स्वामी के पुत्र की पत्नी हो जाए, जैसा कि याहवेह ने निर्देश दिया है.”"},{"book":"उत्पत्ति","chapter":"24","verse":"52","text":"उनकी बातों को सुनकर अब्राहाम के सेवक ने भूमि पर झुककर याहवेह को दंडवत किया."},{"book":"उत्पत्ति","chapter":"24","verse":"53","text":"तब सेवक ने सोने और चांदी के गहने तथा वस्त्र निकालकर रेबेकाह को दिए; उसने रेबेकाह के भाई और उसकी माता को भी बहुमूल्य वस्तुएं दी."},{"book":"उत्पत्ति","chapter":"24","verse":"54","text":"फिर उसने तथा उसके साथ के लोगों ने खाया पिया और वहां रात बिताई."},{"book":"उत्पत्ति","chapter":"24","verse":"55","text":"पर रेबेकाह के भाई और उसकी मां ने कहा, “कन्या को हमारे साथ कुछ दिन अर्थात् कम से कम दस दिन रहने दो; तब उसे ले जाना.”"},{"book":"उत्पत्ति","chapter":"24","verse":"56","text":"पर सेवक ने उनसे कहा, “मुझे मत रोकिए; क्योंकि याहवेह ने मेरी इस यात्रा को सफल किया है. मुझे अपने स्वामी के पास लौट जाने के लिये विदा कीजिए.”"},{"book":"उत्पत्ति","chapter":"24","verse":"57","text":"तब उन्होंने कहा, “हम रेबेकाह को बुलाकर इसके बारे में उससे पूछते हैं.”"},{"book":"उत्पत्ति","chapter":"24","verse":"58","text":"तब उन्होंने रेबेकाह को बुलाकर उससे पूछा, “क्या तुम इस व्यक्ति के साथ जाओगी?”"},{"book":"उत्पत्ति","chapter":"24","verse":"59","text":"इसलिये उन्होंने अपनी बहन रेबेकाह को उसकी परिचारिका और अब्राहाम के सेवक और उसके लोगों के साथ विदा किया."},{"book":"उत्पत्ति","chapter":"24","verse":"60","text":"और उन्होंने रेबेकाह को आशीर्वाद देते हुए कहा,"},{"book":"उत्पत्ति","chapter":"24","verse":"61","text":"तब रेबेकाह और उसकी परिचारिकाएं तैयार हुईं और ऊंटों पर चढ़कर उस व्यक्ति के साथ गईं और वह सेवक रेबेकाह को लेकर रवाना हो गया."},{"book":"उत्पत्ति","chapter":"24","verse":"62","text":"यित्सहाक बएर-लहाई-रोई से आकर अब नेगेव में निवास कर रहे थे."},{"book":"उत्पत्ति","chapter":"24","verse":"63","text":"एक शाम जब वे चिंतन करने मैदान में गये थे, तब उन्होंने ऊंटों को आते हुए देखा."},{"book":"उत्पत्ति","chapter":"24","verse":"64","text":"रेबेकाह ने भी आंख उठाकर यित्सहाक को देखा और वह अपने ऊंट पर से नीचे उतरी"},{"book":"उत्पत्ति","chapter":"24","verse":"65","text":"और सेवक से पूछा, “मैदान में वह कौन व्यक्ति है, जो हमसे मिलने आ रहे हैं?”"},{"book":"उत्पत्ति","chapter":"24","verse":"66","text":"तब सेवक ने यित्सहाक को वे सब बातें बताई, जो उसने किया था."},{"book":"उत्पत्ति","chapter":"24","verse":"67","text":"तब यित्सहाक रेबेकाह को अपनी मां साराह के तंबू में ले आया, और उसने रेबेकाह से शादी की. वह उसकी पत्नी हो गई, और उसने उससे प्रेम किया; इस प्रकार यित्सहाक को उसकी माता की मृत्यु के बाद सांत्वना मिली."}]}