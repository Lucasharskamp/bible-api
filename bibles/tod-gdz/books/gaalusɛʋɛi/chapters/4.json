{"data":[{"book":"Gaalu Sɛʋɛi","chapter":"4","verse":"1","text":"Ɠɔoɠɔ GALAGI ɓɔɛni Moize ta Aalɔn ʋɔ, é ɠɛ ti ma:"},{"book":"Gaalu Sɛʋɛi","chapter":"4","verse":"2","text":"«Keɠate mavofodaiti gaalu, Levi ná-doun zunuiti saama, eɠɛʋelei ta-wolodamaiti ti la, ta ta-ʋɛlɛyeɠeiti,"},{"book":"Gaalu Sɛʋɛi","chapter":"4","verse":"3","text":"é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma."},{"book":"Gaalu Sɛʋɛi","chapter":"4","verse":"4","text":"«Keɠate mavofodaiti ta-wotii ʋɛtɛ, ta ɠɛ kɛɛzu GALA daaɠomi seɠe ʋɛlɛi wu: ada ɲadega wolai ma ɠasɔi ɠa ɠɛ ti unma."},{"book":"Gaalu Sɛʋɛi","chapter":"4","verse":"5","text":"Siɛgi zu ta ɠɛ liizu la, ti zeɠe ti-ʋuuzuʋɛ, Aalɔn ta ná-doun zunuiti ta kwɛpele seɠezuɠoozagi ɠula, ti zeele woo ɠesui maavelevele la,"},{"book":"Gaalu Sɛʋɛi","chapter":"4","verse":"6","text":"ziɛ wu zua ɠɔlɔi ʋɛɛ ma, ti seɠe ɓiinii ʋɛɛ maazu, naa ʋolu ti kesui zeɠe wulu zɔkpɔiti to ba."},{"book":"Gaalu Sɛʋɛi","chapter":"4","verse":"7","text":"«Ta seɠe ɓiinii ʋɛɛ taɓalii ma, nii ɓului laazu ga GALA bɛ, ti diɠiiti sei maazu, ta tazaiti, puya zalaɠai vaa zu, ta kokoiti, ta ziawɔiti. Ɓuluiti ti veai GALA bɛ, naati ta yɛ ná taɓalii ɠa."},{"book":"Gaalu Sɛʋɛi","chapter":"4","verse":"8","text":"Ta pɛɛmazeɠe ɓɔi sɔsɔgi ʋɛɛ ma aniiti ma, naa ʋolu ti ziɛ wu zua ɠɔlɔi velevele ti ma, naa ʋolu ti taɓalii zeɠe wulu zɔkpɔiti to ba."},{"book":"Gaalu Sɛʋɛi","chapter":"4","verse":"9","text":"«Ta seɠe ɓiinii zeɠe, ti felevele fitina zei anii ma, wozaɠala fai zu, ta ná-fitinaiti, ta ná-salaʋa zo sɔɔlaiti, ta ná-salaʋa zeɠe aniɲakaiti, ta ná-gulɔ aniɲakaiti, ná-botii ɠɛɛ vai ma."},{"book":"Gaalu Sɛʋɛi","chapter":"4","verse":"10","text":"Ta ti maavelevele, ta ná-sɔɔlaiti kpein, ziɛ wu zua ɠɔlɔi zu, ti ti la kasɔ zeɠe wului ma."},{"book":"Gaalu Sɛʋɛi","chapter":"4","verse":"11","text":"«Ta pɛɛmazeɠe ɓiinii ʋɛɛ zalaɠa ɠulazuʋɛ ma, nii zanugi ziɛni maaʋɛ, ti maavelevele ga ziɛ wu zua ɠɔlɔi, naa ʋolu ti seɠe wulu zɔkpɔiti to ba."},{"book":"Gaalu Sɛʋɛi","chapter":"4","verse":"12","text":"Ta aniɲakaiti kpein seɠe, niiti ti botii ɠɛɛzu ga tiye seizu ɲadegai zu, ti ti ʋu seɠe ɓiinii zu, ti ti maavelevele ga ziɛ wu zua ɠɔlɔi, naa ʋolu ti ti la kasɔ zeɠe wului ma."},{"book":"Gaalu Sɛʋɛi","chapter":"4","verse":"13","text":"«Ta zalaɠa ɠulazuʋɛ ma yuʋui ɠula su, ti pɛɛmazeɠe ɓɔigi ʋɛɛ niina gaazu,"},{"book":"Gaalu Sɛʋɛi","chapter":"4","verse":"14","text":"naa ɠa ti sɔɔlaiti kpein puuzu maazu, niiti ti ga ná-botiɠɛ aniiti: abu zeɠe aniiti, sua zɔɔ mitɛ wolaiti, pɛluiti, ta ɲama vaza aniɲakaiti. Naa ʋoluma ta ziɛ wu zua ɠɔlɔi ʋɛɛ ti pɛ maazu, ti seɠe wulu zɔkpɔiti to ba."},{"book":"Gaalu Sɛʋɛi","chapter":"4","verse":"15","text":"«Siɛgi zu Aalɔn ta ná-doun zunuiti ti ɓesu la ga seizu ɲadegai ta sɔɔlaiti maavelevele, ti lii ziɛgi zu, ti ʋa zeɠe ʋuuzuʋɛ, Keɠate ná-nuiti ta ʋa niina, ti ti zeɠe. Kɛlɛ ti mina yeevɔɔɠu ada ɲadegai ma anii ta ʋa, ti ʋa za. Keɠate mavofodaiti tosuʋɛ ɠana, GALA daaɠomi seɠe ʋɛlɛi ná-fai zu."},{"book":"Gaalu Sɛʋɛi","chapter":"4","verse":"16","text":"«Zalaɠa ɠula nui Aalɔn ná-doun zunui Eleazaal losuʋɛ ɠa ga, é ɗa wɛlɛ fitinai ná-gulɔi ma ta ansansegi, ta vebɛ zalaɠai é ɠulazu folo-o-folo, ta siɛma wulɔ ɲadegai. Toɠa seɠe ʋɛlɛ ɲadegai ma wɛlɛma vai kpein kɛ, ta bu anii kpein, ta seizu ɲadegai, é ʋɛɛ ma zɔɔlaiti kpein ba.»"},{"book":"Gaalu Sɛʋɛi","chapter":"4","verse":"17","text":"Ɠɔoɠɔ GALAGI ɓɔɛni Moize ta Aalɔn ʋɔ, é ɠɛ ti ma:"},{"book":"Gaalu Sɛʋɛi","chapter":"4","verse":"18","text":"«À mina va bu ga Keɠate nuiti ta-wolodai ma ʋɛlɛyeɠeiti ma zuwu ɠaaleʋe Levi nuiti saama."},{"book":"Gaalu Sɛʋɛi","chapter":"4","verse":"19","text":"Wɛlɛ pelegi maanɛai wo kɛ la ti ʋɛ, nii a kɛ ti zɛnvui wo, ti mina za: Siɛgi zu ti ʋaazu la ani ɲadegaiti pɔ bɛ, ɗɛi è ga Aalɔn, wa è-loun zunuiti, wa lɛ, wo ɛsɛ tosuʋɛ lɛɛ la, nii maanɛai é kɛ."},{"book":"Gaalu Sɛʋɛi","chapter":"4","verse":"20","text":"Keɠate nuiti ti maa la nɛɛni, ti ʋa lɛ ada ɲadegai eyɛsu pɛ, naa ʋɛtɛ faa zu, anɛɛ yeeɠɛɠala go nɔ laawu, ti ʋa za.»"},{"book":"Gaalu Sɛʋɛi","chapter":"4","verse":"21","text":"Ɠɔoɠɔ GALAGI ɓɔɛni Moize ʋɔ, é ɠɛ ma:"},{"book":"Gaalu Sɛʋɛi","chapter":"4","verse":"22","text":"«Gɛɛlɛson mavofodai ɠaalu, eɠɛʋelei ta-wolodamaiti ti la, ta ta-ʋɛlɛyeɠeiti."},{"book":"Gaalu Sɛʋɛi","chapter":"4","verse":"23","text":"Ɗa zunuiti kpein gaalu, é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma."},{"book":"Gaalu Sɛʋɛi","chapter":"4","verse":"24","text":"Wɛlɛ nii ɠa é ɠɛɛzu ga Gɛɛlɛson nuiti ta-ʋɛlɛyeɠeiti tosuʋɛ, nii ta kɛ, ta nii ta seɠe:"},{"book":"Gaalu Sɛʋɛi","chapter":"4","verse":"25","text":"Ta ɗa seɠe ʋɛlɛ ɲadegai ma landaiti seɠe, ta GALA daaɠomi seɠe ʋɛlɛi, ta ma ʋɛɛmazeɠeiti, ta ziɛ wu zua ɠɔlɔi é ʋɛɛzu ti maazu, ta kwɛpele seɠezuɠoozagi é GALA daaɠomi seɠe ʋɛlɛi laaʋɛ,"},{"book":"Gaalu Sɛʋɛi","chapter":"4","verse":"26","text":"ta koii ma zasai, nii é seɠe ʋɛlɛ ɲadegai ta zalaɠa ɠulazuʋɛ maaɠoolii zu, ta sasai laaʋɛ ma ɠwɛpele seɠezuɠoozagi, é ʋɛɛ ta-ɠaluiti ba, ta naama zɔɔlaiti kpein. Ta botii kpein kɛ, nii togai naa ʋa."},{"book":"Gaalu Sɛʋɛi","chapter":"4","verse":"27","text":"Gɛɛlɛson mavofodaiti ta ta-wotii kpein kɛ Aalɔn ta ná-doun zunuiti ta-levei wu, ti naama ɠasɔi zeɠe, nii maanɛai ti seɠe, ti ti-losuʋɛ laazeeli."},{"book":"Gaalu Sɛʋɛi","chapter":"4","verse":"28","text":"Pele ɠana Gɛɛlɛson nuiti ta-ʋɛlɛyeɠeiti ta-wotii a ɠɛ la, é lo GALA daaɠomi seɠe ʋɛlɛi vai ʋa. Ta kɛ, ti daazeeli zalaɠa ɠula nui Aalɔn ná-doun zunui Itamaal ná-devei wu."},{"book":"Gaalu Sɛʋɛi","chapter":"4","verse":"29","text":"«Ɗa Melali mavofodaiti gaalu ɓalaa, eɠɛʋelei ta-wolodamaiti ti la, ta ta-ʋɛlɛyeɠeiti."},{"book":"Gaalu Sɛʋɛi","chapter":"4","verse":"30","text":"Ɗa zunuiti kpein gaalu, é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma."},{"book":"Gaalu Sɛʋɛi","chapter":"4","verse":"31","text":"«Wɛlɛ, nii ɠa maanɛai ga ti ɗa seɠe, GALA daaɠomi seɠe ʋɛlɛi ma zɔɔlaiti su: seɠe ʋɛlɛ ɲadegai zuzo guluiti, ta ma wulu zɔkpɔiti, ta ma lɔkpalaiti, ta ma labuiti,"},{"book":"Gaalu Sɛʋɛi","chapter":"4","verse":"32","text":"ta tɔkpalaiti ti ɠɛni ga koii ma zasai, é ɠooli ma, é ʋɛɛ ta-labuiti ba, ta ti zuzo kɔluiti, ta ta-ɠaluiti, ta sɔɔlai nii kpein fizɔgai ti loda vai zu. Wa ɛsɛ ná-sɔɔla lɛɛ la, nii a ɠɛ seɠezu."},{"book":"Gaalu Sɛʋɛi","chapter":"4","verse":"33","text":"Pele ɠana Melali nuiti ta-ʋɛlɛyeɠeiti ta-wotii a ɠɛ la, ta ti-losuʋɛ, é lo GALA daaɠomi seɠe ʋɛlɛi vai ʋa. Naa ɠa ta ɠɛ kɛɛzu Itamaal yeezu, nii é ga zalaɠa ɠula nui Aalɔn ná-doun zunui.»"},{"book":"Gaalu Sɛʋɛi","chapter":"4","verse":"34","text":"Moize ta Aalɔn ta nuɓusɛiti ta-ɠundiɠiiti ti Keɠate mavofodaiti gaaluni, eɠɛʋelei ta-wolodamaiti ti la, ta ta-ʋɛlɛyeɠeiti,"},{"book":"Gaalu Sɛʋɛi","chapter":"4","verse":"35","text":"é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma."},{"book":"Gaalu Sɛʋɛi","chapter":"4","verse":"36","text":"Nii gaaluni ta-wolodamaiti su, naa ɠɛni ga zunu waafelegɔ undɔfela puulɔɔlugɔ (2.750)."},{"book":"Gaalu Sɛʋɛi","chapter":"4","verse":"37","text":"Keɠate ná-bolodamaiti kana, ti ti ɠaaluni, nii kpein é ɠɛni botii ɠɛɛzu GALA daaɠomi seɠe ʋɛlɛi wu. Moize ta Aalɔn ti ti ɠaaluni, eɠɛʋelei Ɠɔoɠɔ GALAGI ma levei veeni la Moize ya."},{"book":"Gaalu Sɛʋɛi","chapter":"4","verse":"38","text":"Gɛɛlɛson mavofodaiti ti ɠaaluni, eɠɛʋelei ta-wolodamaiti ti la, ta ta-ʋɛlɛyeɠeiti,"},{"book":"Gaalu Sɛʋɛi","chapter":"4","verse":"39","text":"é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma,"},{"book":"Gaalu Sɛʋɛi","chapter":"4","verse":"40","text":"nii gaaluni, eɠɛʋelei ta-wolodamaiti ti la, ta ta-ʋɛlɛyeɠeiti, naa ɠɛni ga zunu waafelegɔ undɔzita puusaʋagɔ (2.630)."},{"book":"Gaalu Sɛʋɛi","chapter":"4","verse":"41","text":"Gɛɛlɛson ná-bolodamaiti kana, ti ti ɠaaluni, nii kpein é ɠɛni botii ɠɛɛzu GALA daaɠomi seɠe ʋɛlɛi wu. Moize ta Aalɔn ti ti ɠaaluni, eɠɛʋelei Ɠɔoɠɔ GALAGI ma levei veeni la ti ya."},{"book":"Gaalu Sɛʋɛi","chapter":"4","verse":"42","text":"Melali ná-bolodamaiti ti ɠaaluni, eɠɛʋelei ta-wolodamaiti ti la, ta ta-ʋɛlɛyeɠeiti,"},{"book":"Gaalu Sɛʋɛi","chapter":"4","verse":"43","text":"é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma,"},{"book":"Gaalu Sɛʋɛi","chapter":"4","verse":"44","text":"nii gaaluni, eɠɛʋelei ta-wolodamaiti ti la, naa ɠɛni ga zunu waasaʋagɔ unfelegɔ (3.200)."},{"book":"Gaalu Sɛʋɛi","chapter":"4","verse":"45","text":"Melali ná-bolodamaiti kana, ti ti ɠaaluni. Moize ta Aalɔn ti ti ɠaaluni, eɠɛʋelei Ɠɔoɠɔ GALAGI ma levei veeni la Moize ya."},{"book":"Gaalu Sɛʋɛi","chapter":"4","verse":"46","text":"Levi nuiti, Moize ta Aalɔn ta Izilayɛle nuiti ta-ɠundiɠiiti ti ti ɠaaluni, eɠɛʋelei ta-wolodamaiti ti la, ta ta-ʋɛlɛyeɠeiti,"},{"book":"Gaalu Sɛʋɛi","chapter":"4","verse":"47","text":"é zo kona ʋuusaʋagɔ (30) ma, é li kona ʋuulɔɔlugɔ (50) ʋɔ, nii nɔpɛgi a zoloo GALA daaɠomi seɠe ʋɛlɛi ma wotii ta ɠɛɛ vai ma,"},{"book":"Gaalu Sɛʋɛi","chapter":"4","verse":"48","text":"ti-liegɔi ɠɛni ga zunu waadɔsaʋa undɔɔlugɔ puulɔsaʋa (8.580)."},{"book":"Gaalu Sɛʋɛi","chapter":"4","verse":"49","text":"Ɠɔoɠɔ GALAGI ɠa é devei veeni ga ti ti ɠaalu, Moize ɛsɛ ná-boti lɛɛni la, nii maanɛai é kɛ, ta kasɔi nii maanɛai é seɠe, eɠɛʋelei Ɠɔoɠɔ GALAGI ma levei veeni la Moize ya."}]}