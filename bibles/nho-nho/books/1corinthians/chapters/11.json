{"data":[{"book":"1 CORINTHIANS","chapter":"11","verse":"1","text":"Kootou tautari mai ki aku vana e mee, pee ko nau e tautari ki naa vana Christ.11.1 1 Cor 4.16; Phil 3.17"},{"book":"1 CORINTHIANS","chapter":"11","verse":"2","text":"Nau e hiahia i kootou maraa e mannatu mai kiaa nau, aa kootou hoki e tautari ki aku akonaki ni kauatu ki kootou."},{"book":"1 CORINTHIANS","chapter":"11","verse":"3","text":"Tevana iaa nau e hiihai maa kootou ki illoa maa Christ e takoto hakamaatua i aruna naa taanata hakkaatoa. Te tanata e hai aavana raa e takoto hakamaatua i aruna tana aavana, aa TeAtua e takoto hakamaatua i aruna Christ."},{"book":"1 CORINTHIANS","chapter":"11","verse":"4","text":"Te tanata e uhi tana pisouru ka tuu no taku aa ka hakaea naa taratara TeAtua imua te henua e lotu raa, te tanata naa e hakanaparia a ia te Tama e noho hakamaatua iaa ia, teenaa ko Christ."},{"book":"1 CORINTHIANS","chapter":"11","verse":"5","text":"Aa te ffine e taku ka hakaea naa taratara TeAtua imua te henua e lotu, iaa see uhi tana pisouru raa, te ffine naa e hakanaparia a ia tana aavana. A ia e mee koi ma se ffine e tasi tana lauru no mmore hakaoti."},{"book":"1 CORINTHIANS","chapter":"11","verse":"6","text":"Ki mee te ffine raa see uhi tana pisouru, a ia ki tasi tana lauru ki mmore. Aa ki mee a ia e napa te tasi tana lauru, a ia ki uhi tana pisouru."},{"book":"1 CORINTHIANS","chapter":"11","verse":"7","text":"Te tanata raa ki see uhi tana pisouru, i te aa, te tiputipu TeAtua e takoto i te tanata. Teenaa naa mahi TeAtua e takkoto i te tanata, aa naa mahi te tanata raa e takkoto i te ffine.11.7 Gen 1.26-27"},{"book":"1 CORINTHIANS","chapter":"11","verse":"8","text":"TeAtua ni see penapena te tanata raa i te haitino te ffine. Seai. Te ffine raa are ni penaa TeAtua i te haitino te tanata."},{"book":"1 CORINTHIANS","chapter":"11","verse":"9","text":"TeAtua ni see penapena te tanata raa ma ki tokonaki ki te ffine. Seai. A Ia ni penapena te ffine ki tokonaki ki te tanata.11.9 Gen 2.18-23"},{"book":"1 CORINTHIANS","chapter":"11","verse":"10","text":"Teelaa e taukareka ai maa te ffine raa ki uhi tana pisouru ki kkite naa ensol, teenaa ki illoa laatou maa te ffine raa e takoto i laro naa mahi tana aavana."},{"book":"1 CORINTHIANS","chapter":"11","verse":"11","text":"Tevana iaa, i te vasi naa ora taatou e hakapaa ki TeAriki raa, te tanata raa e noho ki tokonaki ki te ffine. Peelaa hoki, te ffine raa e noho ki tokonaki ki te tanata; laaua see nnoho hakakkee ki laaua."},{"book":"1 CORINTHIANS","chapter":"11","verse":"12","text":"Imua raa TeAtua ni penapena te ffine i te haitino te tanata. Aa i te ssao nei, te tanata raa ku haanauria mai te ffine. Teenei ko TeAtua raa e mee naa mee hakkaatoa ki ssura."},{"book":"1 CORINTHIANS","chapter":"11","verse":"13","text":"E aa? Kootou e mannatu maa e taukareka maa te ffine raa ki see uhi tana pisouru ka tuu no taku ki TeAtua iloto te hare lotu?"},{"book":"1 CORINTHIANS","chapter":"11","verse":"14","text":"I te maarama nei raa, te lauru e hualloa te tanata raa, teenaa se hakanapa,"},{"book":"1 CORINTHIANS","chapter":"11","verse":"15","text":"aa ki te ffine raa iaa, teenaa se laakei aana. Teenaa se lauru e hualloa e kauake TeAtua ki uhi tana pisouru."},{"book":"1 CORINTHIANS","chapter":"11","verse":"16","text":"Ki mee se tama e maanatu ma ki hakatautau maaua i te mee nei, a ia ki maanatu hakaraaoi. Teenei ko te ara koi tokotasi maatou aa ma naa tama katoo e lotu i TeAtua raa e illoa maa e tonu. See hai ara hoki."},{"book":"1 CORINTHIANS","chapter":"11","verse":"17","text":"Nau ku taratara atu hoki i telaa mee. Nau e mee ki taratara atu ki illoa kootou i aa nau see hiahia i te tiputipu kootou e hakasura i naa saaita kootou maraa e hakakkutu ki lotu. Te tiputipu kootou e hakasura naa e hakallika, teenaa seai se tiputipu e taukareka."},{"book":"1 CORINTHIANS","chapter":"11","verse":"18","text":"I te kaamata raa, nau e lono maa kootou see meemee hakapaa i naa saaita kootou e hakakkutu ki lotu. Nau see iloa maa teenei ni taratara maaoni ma seai."},{"book":"1 CORINTHIANS","chapter":"11","verse":"19","text":"Ki mee maa teenaa ni taratara maaoni, e taukareka hoki ki mavvae kootou, ki mattino naa tama e lotu maaoni aa ma naa tama see lotu maaoni."},{"book":"1 CORINTHIANS","chapter":"11","verse":"20","text":"I naa saaita kootou maraa e hakakkutu ki lotu raa, teenaa seai ko te Kaikai TeAriki naa e kkai ai kootou."},{"book":"1 CORINTHIANS","chapter":"11","verse":"21","text":"Kootou maraa see illoa te ttari ki aaraa tama ki kkai kootou hakapaa. Teenaa ko te vana aaraa tama i kootou e ttaka ka hiikkai, aa aaraa tama iaa ku vvare hakaoti i naa unu laatou naa vai mmara."},{"book":"1 CORINTHIANS","chapter":"11","verse":"22","text":"Kootou ku aa? Kootou ku see hai hare ki kkai ka unu hakaraaoi kootou? Kootou e mannatu maa te lotu TeAtua raa se mee vare kootou? Naa tama e nnoho hakaaroha raa ku nnapa i te tiputipu kootou e hakasura naa. Nau ka taratara atu peehea ki kootou? Kootou e mannatu maa nau e hakanau hakamaarie i kootou? Seai iloo!"},{"book":"1 CORINTHIANS","chapter":"11","verse":"23","text":"Nau ni too i TeAriki naa akonaki teelaa ni kauatu nau ki kootou. Teenaa, i te poo Judas ni toomai ia naa tama hakamaatua naa Jew raa no tauhia TeAriki Jesus raa, Jesus ni too te haraoa raa no taku ki TeAtua."},{"book":"1 CORINTHIANS","chapter":"11","verse":"24","text":"Ki oti raa, ttohi iloo te haraoa raa no mee ake ki ana disaipol, “Teenei taku haitino, e hookii atu maa kootou. Kootou too te haraoa nei no kkai, aa kootou ku hakamallona iaa nau.”"},{"book":"1 CORINTHIANS","chapter":"11","verse":"25","text":"Peelaa hoki, i te saaita laatou ni oti te kkai raa, Jesus ni too te kap raa no mee ake peelaa, “Te kap nei ko te ara hoou TeAtua e penapena, teenaa e hakattino ki taku ttoo. Kootou unu te kap nei, aa kootou ku hakamallona iaa nau.”11.25 Ex 24.6-8; Jer 31.31-34"},{"book":"1 CORINTHIANS","chapter":"11","verse":"26","text":"Te mee nei e mee maa te kau saaita kootou e kkai te haraoa nei ka unu i te kap nei raa, kootou e huri ake te mate TeAriki no tae ki tana sao ma ki au."},{"book":"1 CORINTHIANS","chapter":"11","verse":"27","text":"Ki mee se tama e kai te haraoa nei ka unu te kap nei ma ni mee vare koi raa, te tama naa e hai hakallikaina a ia te haitino ma te ttoo TeAriki."},{"book":"1 CORINTHIANS","chapter":"11","verse":"28","text":"Aa teenaa, kootou ki hakattonu naa tiputtipu kootou imua kootou e kkai te haraoa raa ka unu i te kap naa."},{"book":"1 CORINTHIANS","chapter":"11","verse":"29","text":"I te aa, ki mee te henua e kkai vare te haraoa ka unu vare te kap nei, aa see mannatu peelaa maa teenei ko te haitino TeAriki, teenaa naa tama naa ku ssee laatou ara soko laatou ki hakatonutonu TeAtua i laatou."},{"book":"1 CORINTHIANS","chapter":"11","verse":"30","text":"Teenaa ko te vana te lopo tama i kootou e mmaki ka matanaennae. Aaraa tama hoki i kootou ku oti te mmate."},{"book":"1 CORINTHIANS","chapter":"11","verse":"31","text":"Ki mee taatou e hakatonu hakaraaoi naa tiputtipu taatou imua, teenaa taatou ma ki see takkoto i laro te hakatonu TeAtua."},{"book":"1 CORINTHIANS","chapter":"11","verse":"32","text":"Tevana iaa taatou e hakatonutonusia TeAtua ki see hai haaeoina taatou hakapaa ma naa tama te maarama nei."},{"book":"1 CORINTHIANS","chapter":"11","verse":"33","text":"Aku taaina ma aku kave nei, saaita kootou e hakakkutu ki kkai te Kaikai TeAriki raa, kootou ki ttari ki kaatoa atu hakkaatoa kootou."},{"book":"1 CORINTHIANS","chapter":"11","verse":"34","text":"Ki mee se tama i kootou e hiikai, a ia ki kai hakaoti i tana hare, ki see hakatonutonusia kootou TeAtua i naa sosorina see ttonu kootou."}]}