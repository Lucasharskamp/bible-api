{"data":[{"book":"UGenesisi","chapter":"8","verse":"1","text":"Kodwa uNkulunkulu wamkhumbula uNowa lazozonke izinyamazana zeganga lezifuyo ezazilaye emkhunjini, wasethumela umoya emhlabeni, amanzi asesentsha."},{"book":"UGenesisi","chapter":"8","verse":"2","text":"Manje imithombo yolwandle lamasango amanzi asemazulwini kwasekuvaliwe, lezulu laselisile emkhathini."},{"book":"UGenesisi","chapter":"8","verse":"3","text":"Amanzi entsha kancanekancane emhlabeni. Ekupheleni kwensuku ezilikhulu lamatshumi amahlanu amanzi ayesentshile,"},{"book":"UGenesisi","chapter":"8","verse":"4","text":"kwathi ngosuku lwetshumi lesikhombisa lwenyanga yesikhombisa umkhumbi wayakuma phezu kwezintaba zase-Ararathi."},{"book":"UGenesisi","chapter":"8","verse":"5","text":"Amanzi aqhubeka esentsha kwaze kwaba yinyanga yetshumi, kwathi ngosuku lokuqala lwenyanga yetshumi iziqongo zezintaba zaqala ukubonakala."},{"book":"UGenesisi","chapter":"8","verse":"6","text":"Ngemva kwensuku ezingamatshumi amane uNowa wavula iwindi ayelenzile emkhunjini"},{"book":"UGenesisi","chapter":"8","verse":"7","text":"wathuma iwabayi, lazulazula emoyeni amanzi aze atsha emhlabeni."},{"book":"UGenesisi","chapter":"8","verse":"8","text":"Wasethuma ijuba ukuthi abone ingabe amanzi ayesephelile emhlabathini."},{"book":"UGenesisi","chapter":"8","verse":"9","text":"Kodwa ijuba laswela indawo yokubeka unyawo ngoba kwakulamanzi yonke indawo phezu komhlaba; ngakho labuyela kuNowa emkhunjini. Wakhupha isandla walamukela ijuba walibuyisa kuye emkhunjini."},{"book":"UGenesisi","chapter":"8","verse":"10","text":"Walinda okwezinye insuku eziyisikhombisa waphinda walithuma ijuba lisuka emkhunjini."},{"book":"UGenesisi","chapter":"8","verse":"11","text":"Kwathi ijuba selibuya kuye ntambama, laliphethe ngomlomo walo ihlamvu lesihlahla se-oliva elalisanda kukhiwa! UNowa wahle wazi ukuthi amanzi ayesehlile kakhulu emhlabeni."},{"book":"UGenesisi","chapter":"8","verse":"12","text":"Walinda okwezinye insuku eziyisikhombisa walithuma ijuba njalo, kodwa ngalesi isikhathi kalisabuyanga kuye."},{"book":"UGenesisi","chapter":"8","verse":"13","text":"Ngosuku lokuqala lwenyanga yokuqala yomnyaka wamakhulu ayisithupha lanye wokuphila kukaNowa, amanzi ayesomile emhlabeni. Ngakho uNowa wasesusa uphahla lomkhumbi esebona ukuthi iphansi lomhlabathi laselomile."},{"book":"UGenesisi","chapter":"8","verse":"14","text":"Ngosuku lwamatshumi amabili lesikhombisa lwenyanga yesibili umhlabathi wawusuwome qha."},{"book":"UGenesisi","chapter":"8","verse":"15","text":"UNkulunkulu wasesithi kuNowa,"},{"book":"UGenesisi","chapter":"8","verse":"16","text":"“Phuma emkhunjini, wena lomkakho, lamadodana akho labomkabo."},{"book":"UGenesisi","chapter":"8","verse":"17","text":"Khupha yonke into ephilayo olayo, izinyoni, izinyamazana lazozonke izinanakazana ezihuquzela emhlabathini ukuze zande emhlabeni, zizale zande ngobunengi bazo.”"},{"book":"UGenesisi","chapter":"8","verse":"18","text":"Ngakho uNowa wasephuma lamadodana akhe, lomkakhe kanye labomalukazana bakhe."},{"book":"UGenesisi","chapter":"8","verse":"19","text":"Zonke izinyamazana kanye lezinanakazana ezihuquzela emhlabathini lazozonke izinyoni, yonke into enyakazayo emhlabeni, kwaphuma emkhunjini, ngemihlobo kulandelana."},{"book":"UGenesisi","chapter":"8","verse":"20","text":"UNowa wasesakhela uThixo i-alithari, wathatha ezinye izinyamazana lezinyoni ezihlanzekileyo wanikela iminikelo yokutshiswa phezu kwalo."},{"book":"UGenesisi","chapter":"8","verse":"21","text":"UThixo wahotsha iphunga elimnandi wathi enhliziyweni yakhe: “Kangisayikuphinda ngiwuqalekise njalo umhlaba ngenxa yabantu, ngoba imicabango yenhliziyo yomuntu mibi kusukela ebuntwaneni bakhe. Njalo kangisoze lanini ngiphinde ngibhubhise zonke izidalwa eziphilayo, njengalokhu engikwenzileyo."},{"book":"UGenesisi","chapter":"8","verse":"22","text":"Nxa umhlaba ulokhu usekhona,"}]}