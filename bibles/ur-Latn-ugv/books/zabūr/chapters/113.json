{"data":[{"book":"Zabūr","chapter":"113","verse":"1","text":"Rab kī hamd ho! Ai Rab ke ḳhādimo, Rab ke nām kī satāish karo, Rab ke nām kī tārīf karo."},{"book":"Zabūr","chapter":"113","verse":"2","text":"Rab ke nām kī ab se abad tak tamjīd ho."},{"book":"Zabūr","chapter":"113","verse":"3","text":"Tulū-e-subah se ġhurūb-e-āftāb tak Rab ke nām kī hamd ho."},{"book":"Zabūr","chapter":"113","verse":"4","text":"Rab tamām aqwām se sarbuland hai, us kā jalāl āsmān se azīm hai."},{"book":"Zabūr","chapter":"113","verse":"5","text":"Kaun Rab hamāre Ḳhudā kī mānind hai jo bulandiyoṅ par taḳhtnashīn hai"},{"book":"Zabūr","chapter":"113","verse":"6","text":"aur āsmān-o-zamīn ko deḳhne ke lie nīche jhuktā hai?"},{"book":"Zabūr","chapter":"113","verse":"7","text":"Pasthāl ko wuh ḳhāk meṅ se uṭhā kar pāṅwoṅ par khaṛā kartā, muhtāj ko rākh se nikāl kar sarfarāz kartā hai."},{"book":"Zabūr","chapter":"113","verse":"8","text":"Wuh use shurafā ke sāth, apnī qaum ke shurafā ke sāth biṭhā detā hai."},{"book":"Zabūr","chapter":"113","verse":"9","text":"Bāṅjh ko wuh aulād atā kartā hai tāki wuh ghar meṅ ḳhushī se zindagī guzār sake. Rab kī hamd ho!"}]}