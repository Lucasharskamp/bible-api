{"data":[{"book":"Sálmarnir","chapter":"26","verse":"1","text":"Drottinn, láttu mig ná rétti mínum, því að ég hef kappkostað að halda boð þín og treyst þér af öllu hjarta."},{"book":"Sálmarnir","chapter":"26","verse":"2","text":"Rannsakaðu mig yst sem innst, Drottinn, og prófaðu viðhorf mín og einlægni."},{"book":"Sálmarnir","chapter":"26","verse":"3","text":"Afstaða mín til lífsins og allra hluta mótaðist hjá þér. Þú kenndir mér elsku og sannleika."},{"book":"Sálmarnir","chapter":"26","verse":"4","text":"Ég forðast félagsskap hræsnara og þeirra sem tala lygi."},{"book":"Sálmarnir","chapter":"26","verse":"5","text":"Ég hef andstyggð á samkundum syndaranna og stíg ekki fæti þar inn."},{"book":"Sálmarnir","chapter":"26","verse":"6","text":"Ég þvæ hendur mínar, gef til kynna sakleysi mitt og geng að altari þínu"},{"book":"Sálmarnir","chapter":"26","verse":"7","text":"með þakkargjörð á vörum, minnugur máttarverka þinna."},{"book":"Sálmarnir","chapter":"26","verse":"8","text":"Drottinn, ég elska hús þitt – helgidóminn þar sem dýrð þín birtist!"},{"book":"Sálmarnir","chapter":"26","verse":"9-10","text":"Láttu mér ekki farnast eins og syndurum og morðingjum eða þeim sem beita saklausa menn vélráðum og heimta mútur."},{"book":"Sálmarnir","chapter":"26","verse":"11","text":"Nei, með slíkum á ég enga samleið. Ég geng hinn beina, en bratta veg sannleikans. Miskunna mér og frelsa mig."},{"book":"Sálmarnir","chapter":"26","verse":"12","text":"Opinskátt og í áheyrn allra lofa ég Drottin, hann sem ver mig hrösun og falli."}]}