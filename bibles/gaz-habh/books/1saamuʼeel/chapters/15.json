{"data":[{"book":"1 Saamuʼeel","chapter":"15","verse":"1","text":"Saamuʼeelis Saaʼoliin akkana jedhe; “Akka ati saba isaa Israaʼel irratti mootii taatuuf akka ani si dibuuf Waaqayyo na ergeera; kanaafuu ati amma dubbii Waaqayyoo dhagaʼi."},{"book":"1 Saamuʼeel","chapter":"15","verse":"2","text":"Waaqayyo Waan Hundumaa Dandaʼu akkana jedha: ‘Waan isaan yeroo Israaʼel Gibxii baʼetti karaa irratti isaaniin mormuudhaan godhan sanaaf ani Amaaleqoota nan adaba."},{"book":"1 Saamuʼeel","chapter":"15","verse":"3","text":"Amma dhaqii Amaaleqoota dhaʼiitii waan kan isaanii taʼe hunda barbadeessi. Isaan hin hambisin; dhiirotaa fi dubartoonni, ijoollee fi daaʼimman, loonii fi hoolota, gaalawwanii fi harroota fixi.’ ”"},{"book":"1 Saamuʼeel","chapter":"15","verse":"4","text":"Kanaafuu Saaʼol iddoo Xilaaʼiim jedhamutti namoota walitti qabee lakkaaʼe; isaanis loltoota lafoo kuma dhibba lamaa fi namoota Yihuudaa kuma kudhan turan."},{"book":"1 Saamuʼeel","chapter":"15","verse":"5","text":"Saaʼolis gara magaalaa Amaaleqootaa dhaqee sulula tokko keessa riphee taaʼe."},{"book":"1 Saamuʼeel","chapter":"15","verse":"6","text":"Innis Qeenotaan, “Akka ani Amaaleqoota wajjin isin hin balleessineef achi hiiqaa; isaan irraas fagaadhaa; isin yeroo Israaʼeloonni hundi Gibxii baʼanitti waan gaarii isaaniif gootaniirtuutii” jedhe. Kanaafuu Qeenonni Amaaleqoota irraa fagaatan."},{"book":"1 Saamuʼeel","chapter":"15","verse":"7","text":"Ergasii Saaʼol Hawiilaa hamma Shuuri kan baʼa Gibxiitti argamuutti Amaaleqoota dhaʼe."},{"book":"1 Saamuʼeel","chapter":"15","verse":"8","text":"Innis Agaag mooticha Amaaleqootaa utuma lubbuun jiruu boojiʼe; namoota isaa hundas guutumaan guutuutti goraadeen fixe."},{"book":"1 Saamuʼeel","chapter":"15","verse":"9","text":"Saaʼolii fi loltoonni isaa garuu Agaagin, hoolotaa fi loon, jabboota coccoomoo fi xobbaallaawwan hoolaa, waan gaarii hundas ni hambisan. Isaan kana guutumaan guutuutti fixuun fedhii isaanii hin turre; garuu waan tuffatamaa fi dadhabaa hunda guutumaan guutuutti barbadeessan."},{"book":"1 Saamuʼeel","chapter":"15","verse":"10","text":"Kana irratti dubbiin Waaqayyoo akkana jedhee gara Saamuʼeel dhufe;"},{"book":"1 Saamuʼeel","chapter":"15","verse":"11","text":"“Ani Saaʼolin mootii gochuu kootti gaabbeera; inni sababii narraa garagaleef ajaja koo hin eegne.” Saamuʼeelis akka malee dhiphatee halkan sana guutuu Waaqayyotti booʼaa bule."},{"book":"1 Saamuʼeel","chapter":"15","verse":"12","text":"Saamuʼeelis ganama bariin kaʼee Saaʼolin arguu deeme; taʼus, “Saaʼol gara Qarmeloos deemeera. Achittis erga soodduu yaadannoo isaa dhaabbatee booddee gara Gilgaalitti gad buʼeera” jedhamee itti himame."},{"book":"1 Saamuʼeel","chapter":"15","verse":"13","text":"Yeroo Saamuʼeel Saaʼol bira dhaqettis Saaʼol, “Waaqayyo si haa eebbisu! Ani ajaja Waaqayyoo eegeera” jedhe."},{"book":"1 Saamuʼeel","chapter":"15","verse":"14","text":"Saamuʼeel garuu, “Yoos marʼachuun hoolotaatii fi barooduun sangootaa kan ani dhagaʼu kun maali ree?” jedhe."},{"book":"1 Saamuʼeel","chapter":"15","verse":"15","text":"Saaʼolis, “Loltootatu Amaaleqoota irraa boojiʼee isaan fide; hoolotaa fi loon keessaa kanneen filatamoo taʼan Waaqayyo Waaqa keetiif aarsaa gochuuf hambisaniiru; nu garuu kanneen hafan guutumaan guutuutti barbadeessineerra” jedhee deebise."},{"book":"1 Saamuʼeel","chapter":"15","verse":"16","text":"Saamuʼeelis Saaʼoliin, “Afachu! Ani waan Waaqayyo eda halkan natti hime sittin himaa” jedhe."},{"book":"1 Saamuʼeel","chapter":"15","verse":"17","text":"Saamuʼeelis akkana isaan jedhe; “Ati ija ofii keetii duratti xinnaa kan taatu iyyuu bulchaa gosa Israaʼel hin taanee? Waaqayyos Israaʼel irratti mootii godhee si dibeera."},{"book":"1 Saamuʼeel","chapter":"15","verse":"18","text":"Inni, ‘Dhaqiitii Amaaleqoota cubbamoota sana guutumaan guutuutti barbadeessi; hamma isaan fixxuttis isaan waraani’ jedhee si ergee ture."},{"book":"1 Saamuʼeel","chapter":"15","verse":"19","text":"Ati maaliif Waaqayyoof hin ajajamne ree? Maaliif gaggabdee boojuu irratti lafa dhooftee fuula Waaqayyoo duratti waan hamaa hojjette?”"},{"book":"1 Saamuʼeel","chapter":"15","verse":"20","text":"Saaʼolis akkana jedhee deebise; “Ani Waaqayyoof ajajameera; gara Waaqayyo itti na erges dhaqeera. Ani Amaaleqoota guutumaan guutuutti barbadeessee mootii isaanii Agaagin fideera."},{"book":"1 Saamuʼeel","chapter":"15","verse":"21","text":"Loltoonni garuu Gilgaalitti Waaqayyo Waaqa keetiif aarsaa dhiʼeessuuf jedhanii boojuu sana keessaa waan filatamaa Waaqaaf qulqulleeffame keessaa hoolotaa fi loon fudhatan.”"},{"book":"1 Saamuʼeel","chapter":"15","verse":"22","text":"Saamuʼeelis deebisee akkana jedhe:"},{"book":"1 Saamuʼeel","chapter":"15","verse":"23","text":"Fincilli akka cubbuu falfala hojjechuu ti;"},{"book":"1 Saamuʼeel","chapter":"15","verse":"24","text":"Saaʼolis Saamuʼeeliin akkana jedhe; “Ani cubbuu hojjedheera. Ani ajaja Waaqayyootii fi dubbii kee fudhachuu dideera. Ani waanan namoota sodaadheef isaanii ajajameera."},{"book":"1 Saamuʼeel","chapter":"15","verse":"25","text":"Ammas cubbuu koo naa dhiisiitii akka ani Waaqayyoof sagaduuf na wajjin deebiʼi.”"},{"book":"1 Saamuʼeel","chapter":"15","verse":"26","text":"Saamuʼeel immoo, “Ani si wajjin hin deebiʼu. Ati dubbii Waaqayyoo tuffatteerta; Waaqayyos saba Israaʼel irratti mootii taʼuu kee tuffateera!” jedheen."},{"book":"1 Saamuʼeel","chapter":"15","verse":"27","text":"Akkuma Saamuʼeel deemuuf of irra garagaleenis Saaʼol handaara uffata isaa qabe; uffanni isaas ni tarsaʼe."},{"book":"1 Saamuʼeel","chapter":"15","verse":"28","text":"Saamuʼeelis akkana isaan jedhe; “Waaqayyo harʼa mootummaa Israaʼel sirraa tarsaasee ollaa kee kan si caalu tokkoof kenneera."},{"book":"1 Saamuʼeel","chapter":"15","verse":"29","text":"Inni ulfina Israaʼel taʼe sun takkumaa hin sobu yookaan yaada isaa hin geeddaru; akka yaada isaa hin geeddarreef inni nama miti.”"},{"book":"1 Saamuʼeel","chapter":"15","verse":"30","text":"Saaʼol immoo deebisee, “Ani cubbuu hojjedheera. Garuu fuula maanguddoota saba kootiitii fi fuula Israaʼel duratti ulfina naa kenni; akka ani Waaqayyo Waaqa keetiif sagaduufis kottuu na wajjin deebiʼi” jedhe."},{"book":"1 Saamuʼeel","chapter":"15","verse":"31","text":"Saamuʼeel akkasiin Saaʼol wajjin deebiʼe; Saaʼolis Waaqayyoof sagade."},{"book":"1 Saamuʼeel","chapter":"15","verse":"32","text":"Saamuʼeelis, “Agaag mootii Amaaleqootaa sana as naa fidaa” jedhe."},{"book":"1 Saamuʼeel","chapter":"15","verse":"33","text":"Saamuʼeel garuu,"},{"book":"1 Saamuʼeel","chapter":"15","verse":"34","text":"Ergasiis Saamuʼeel gara Raamaa deeme; Saaʼol garuu gara mana ofii isaa, gara Gibeʼaa Saaʼolitti qajeele."},{"book":"1 Saamuʼeel","chapter":"15","verse":"35","text":"Saamuʼeel hamma gaafa duʼeetti deebiʼee Saaʼolin hin argine; Saamuʼeel garuu Saaʼoliif booʼaa ture. Waaqayyos Israaʼel irratti Saaʼolin mootii gochuu isaatti ni gaabbe."}]}