{"data":[{"book":"Ekisodho","chapter":"6","verse":"1","text":"Ipapo Jehovha akati kuna Mozisi, “Zvino uchaona zvandichaita kuna Faro. Nokuda kworuoko rwangu rune simba achavaregera kuti vaende; nokuda kworuoko rwangu rune simba achavadzinga munyika make.”"},{"book":"Ekisodho","chapter":"6","verse":"2","text":"Mwari akatiwo kuna Mozisi, “Ndini Jehovha."},{"book":"Ekisodho","chapter":"6","verse":"3","text":"Ndakazviratidza kuna Abhurahama, kuna Isaka, nokuna Jakobho saMwari Wamasimba Ose, asi nezita rangu, Jehovha, handina kuzvizivisa kwavari."},{"book":"Ekisodho","chapter":"6","verse":"4","text":"Ndakasimbisawo sungano yangu navo kuti ndivape nyika yeKenani, nyika yavakagara savatorwa."},{"book":"Ekisodho","chapter":"6","verse":"5","text":"Pamusoro paizvozvo, ndanzwa kugomera kwavaIsraeri, vakabatwa muutapwa navaIjipita, uye ndarangarira sungano yangu."},{"book":"Ekisodho","chapter":"6","verse":"6","text":"“Naizvozvo, uti kuvaIsraeri, ‘Ndini Jehovha, uye ndichakubudisai kubva pasi pejoko ravaIjipita. Ndichakusunungurai kuti musava nhapwa kwavari, uye ndichakudzikinurai noruoko rwakatambanudzwa uye nokutonga kwamabasa makuru."},{"book":"Ekisodho","chapter":"6","verse":"7","text":"Ndichakutorai savanhu vangu, uye ndichava Mwari wenyu. Ipapo muchaziva kuti ndini Jehovha Mwari wenyu, akakubvisai pasi pejoko ravaIjipita."},{"book":"Ekisodho","chapter":"6","verse":"8","text":"Uye ndichakuuyisai kunyika yandakapika ndakasimudza ruoko kuna Abhurahama, kuna Isaka nokuna Jakobho. Ndichaipa kwamuri senhaka yenyu. Ndini Jehovha.’ ”"},{"book":"Ekisodho","chapter":"6","verse":"9","text":"Mozisi akazivisa izvi kuvaIsraeri, asi havana kumuteerera nokuda kwokuora mwoyo kwavo uye nousungwa hune utsinye."},{"book":"Ekisodho","chapter":"6","verse":"10","text":"Ipapo Jehovha akati kuna Mozisi,"},{"book":"Ekisodho","chapter":"6","verse":"11","text":"“Enda undotaurira Faro mambo weIjipiti kuti arege vaIsraeri vabude munyika yake.”"},{"book":"Ekisodho","chapter":"6","verse":"12","text":"Asi Mozisi akati kuna Jehovha, “Kana vaIsraeri vasinganditeereri, Faro anganditeerera seiko, sezvo ndichitaura nemiromo inokakama?”"},{"book":"Ekisodho","chapter":"6","verse":"13","text":"Zvino Jehovha akataura kuna Mozisi naAroni pamusoro pavaIsraeri napamusoro paFaro mambo weIjipiti, uye akavarayira kuti vabudise vaIsraeri kubva muIjipiti."},{"book":"Ekisodho","chapter":"6","verse":"14","text":"Ava ndivo vaiva vakuru vemhuri dzavo:"},{"book":"Ekisodho","chapter":"6","verse":"15","text":"Vanakomana vaSimeoni vaiva Jemueri, Jamini, Ohadhi, Jakini, Zohari naShauri mwanakomana womukadzi muKenani."},{"book":"Ekisodho","chapter":"6","verse":"16","text":"Aya ndiwo mazita avanakomana vaRevhi maererano nokunyorwa kwawo:"},{"book":"Ekisodho","chapter":"6","verse":"17","text":"Vanakomana vaGerishoni, nedzimba dzavo, vaiva Ribhini naShimei."},{"book":"Ekisodho","chapter":"6","verse":"18","text":"Vanakomana vaKohati vaiva Amurami, Izhari, Hebhuroni naUzieri. Kohati akararama kwamakore zana namakumi matatu namatatu."},{"book":"Ekisodho","chapter":"6","verse":"19","text":"Vanakomana vaMerari vaiva Mari naMushi."},{"book":"Ekisodho","chapter":"6","verse":"20","text":"Amurami akawana hanzvadzi yababa vake Jokebhedhi, uyo akamuberekera Aroni naMozisi."},{"book":"Ekisodho","chapter":"6","verse":"21","text":"Vanakomana vaIzhari vaiva Kora, Nefegi naZikiri."},{"book":"Ekisodho","chapter":"6","verse":"22","text":"Vanakomana vaUzieri vaiva Mishaeri, Erizafani naSitiri."},{"book":"Ekisodho","chapter":"6","verse":"23","text":"Aroni akawana Erishebha mwanasikana waAminadhabhi nehanzvadzi yaNashoni, uye akamuberekera Nadhabhi naAbhihu, Ereazari naItamari."},{"book":"Ekisodho","chapter":"6","verse":"24","text":"Vanakomana vaKora vaiva Asiri, Erikana naAbhiasafu."},{"book":"Ekisodho","chapter":"6","verse":"25","text":"Ereazari mwanakomana waAroni akawana mumwe wavanasikana vaPutieri, uye akamuberekera Finehazi."},{"book":"Ekisodho","chapter":"6","verse":"26","text":"Ndivo vaya vanaAroni naMozisi vakanzi naJehovha, “Budisai vaIsraeri muIjipiti namapoka avo.”"},{"book":"Ekisodho","chapter":"6","verse":"27","text":"Ndivo vakataura kuna Faro mambo weIjipiti pamusoro pokubudisa vaIsraeri kubva muIjipiti. Ndivo vamwe chetevo Mozisi naAroni."},{"book":"Ekisodho","chapter":"6","verse":"28","text":"Zvino Jehovha paakataura naMozisi muIjipiti,"},{"book":"Ekisodho","chapter":"6","verse":"29","text":"akati kwaari, “Ndini Jehovha. Taurira Faro mambo weIjipiti zvose zvandinokuudza.”"},{"book":"Ekisodho","chapter":"6","verse":"30","text":"Asi Mozisi akati kuna Jehovha, “Sezvo ndichitaura nemiromo inokakama, Faro angateerera kwandiri seiko?”"}]}