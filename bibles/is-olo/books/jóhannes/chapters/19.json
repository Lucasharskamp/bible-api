{"data":[{"book":"Jóhannes","chapter":"19","verse":"1","text":"Þá lét Pílatus húðstrýkja Jesú."},{"book":"Jóhannes","chapter":"19","verse":"2","text":"Og að því loknu bjuggu hermennirnir til kórónu úr þyrnum, settu hana á höfuð hans og færðu hann síðan í purpurarauða skikkju."},{"book":"Jóhannes","chapter":"19","verse":"3","text":"„Lengi lifi konungur Gyðinga!“ hrópuðu þeir í hæðnistóni og börðu hann."},{"book":"Jóhannes","chapter":"19","verse":"4","text":"Pílatus fór nú aftur út og sagði við Gyðingana: „Ég ætla að leiða hann fram fyrir ykkur, en gerið ykkur ljóst að ég finn enga sök hjá honum.“"},{"book":"Jóhannes","chapter":"19","verse":"5","text":"Jesús gekk þá út í skikkjunni rauðu og með þyrnikórónuna á höfði. Þá sagði Pílatus: „Sjáið manninn!“"},{"book":"Jóhannes","chapter":"19","verse":"6","text":"Þegar æðstu prestarnir og embættismennirnir sáu Jesú, æptu þeir og sögðu: „Krossfestu! Krossfestu hann!“"},{"book":"Jóhannes","chapter":"19","verse":"7","text":"Þá svöruðu þeir: „Samkvæmt okkar lögum á hann að deyja, því að hann sagðist vera sonur Guðs.“"},{"book":"Jóhannes","chapter":"19","verse":"8","text":"Þegar Pílatus heyrði þetta, varð hann enn hræddari."},{"book":"Jóhannes","chapter":"19","verse":"9","text":"Aftur fór hann með Jesú inn í höllina og spurði: „Hvaðan ertu?“ Jesús svaraði engu."},{"book":"Jóhannes","chapter":"19","verse":"10","text":"„Svaraðu mér!“ sagði Pílatus ógnandi. „Veistu ekki að ég hef vald til að láta þig lausan og ég hef einnig vald til að krossfesta þig?“"},{"book":"Jóhannes","chapter":"19","verse":"11","text":"Jesús svaraði: „Þú hefðir ekkert vald yfir mér, ef þér væri ekki gefið það að ofan og því er synd þeirra, sem leiddu mig hingað, meiri en þín.“"},{"book":"Jóhannes","chapter":"19","verse":"12","text":"Pílatus reyndi enn að fá hann lausan, en þá sögðu leiðtogar Gyðinga við hann: „Ef þú sleppir honum, þá ertu óvinur keisarans, því sá sem segist vera konungur, rís gegn keisaranum!“"},{"book":"Jóhannes","chapter":"19","verse":"13","text":"Þegar Pílatus heyrði þetta, leiddi hann Jesú aftur fram fyrir þá og settist í dómarasætið."},{"book":"Jóhannes","chapter":"19","verse":"14","text":"Þetta var um sexleytið að morgni, daginn fyrir páskahátíðina."},{"book":"Jóhannes","chapter":"19","verse":"15","text":"„Burt með hann!“ æptu þeir, „burt, með hann – krossfestu hann!“"},{"book":"Jóhannes","chapter":"19","verse":"16","text":"Þá lét Pílatus Jesú í hendur þeirra að hann yrði krossfestur."},{"book":"Jóhannes","chapter":"19","verse":"17","text":"Loksins höfðu Gyðingar Jesú á sínu valdi. Þeir fóru með hann út úr borginni og hann bar kross sinn til staðar sem kallast Hauskúpa eða Golgata á hebresku."},{"book":"Jóhannes","chapter":"19","verse":"18","text":"Þar krossfestu þeir hann og tvo aðra með honum, Jesú í miðið, en hina sinn til hvorrar handar."},{"book":"Jóhannes","chapter":"19","verse":"19","text":"Pílatus lét setja skilti á krossinn uppi yfir Jesú, þar sem stóð: „Jesús frá Nasaret, konungur Gyðinga.“"},{"book":"Jóhannes","chapter":"19","verse":"20","text":"Staðurinn þar sem Jesús var krossfestur, var nálægt borginni og því lásu margir það sem á skiltinu stóð. Áritunin var á hebresku, latínu og grísku."},{"book":"Jóhannes","chapter":"19","verse":"21","text":"Æðstu prestarnir sögðu þá við Pílatus: „Breyttu þessu og láttu standa: „Hann sagði: Ég er konungur Gyðinga.“ “"},{"book":"Jóhannes","chapter":"19","verse":"22","text":"Pílatus svaraði: „Það sem ég hef skrifað, það hef ég skrifað. Því verður ekki breytt.“"},{"book":"Jóhannes","chapter":"19","verse":"23-24","text":"Þegar hermennirnir höfðu krossfest Jesú, skiptu þeir fötum hans í fjóra hluta, svo að hver fékk sinn hlut. Síðan sögðu þeir: „Við skulum ekki skipta kyrtlinum í fernt, því að hann er prjónaður og hvergi samsettur, við skulum heldur varpa hlutkesti um hann.“ Þar með rættist ritningarstaður sem segir svo: „Þeir skiptu með sér klæðum mínum og vörpuðu hlutkesti um kyrtil minn.“"},{"book":"Jóhannes","chapter":"19","verse":"25","text":"Það var einmitt þetta sem þeir gerðu. Nálægt krossi Jesú stóð María móðir hans, María móðursystir hans, kona Kleófasar og María Magdalena."},{"book":"Jóhannes","chapter":"19","verse":"26","text":"Þegar Jesús sá móður sína standa þar hjá nánasta vini sínum, sagði hann við hana: „Hann er sonur þinn.“"},{"book":"Jóhannes","chapter":"19","verse":"27","text":"Síðan sagði hann við mig: „Hún er móðir þín.“ Frá þeirri stundu tók ég hana inn á heimili mitt."},{"book":"Jóhannes","chapter":"19","verse":"28","text":"Nú vissi Jesús að öllu var lokið og því sagði hann, til þess að uppfylla spádóm Biblíunnar: „Mig þyrstir.“"},{"book":"Jóhannes","chapter":"19","verse":"29","text":"Rétt þar hjá stóð krukka með súru víni. Svampur var vættur í víninu og festur á ísópsgrein, sem síðan var rétt upp að vörum hans."},{"book":"Jóhannes","chapter":"19","verse":"30","text":"Eftir að Jesús hafði bragðað á víninu sagði hann: „Það er fullkomnað!“ Síðan hneig höfuð hans og hann gaf upp andann."},{"book":"Jóhannes","chapter":"19","verse":"31","text":"Menn vildu ekki láta fangana hanga þarna næsta dag, sem var helgidagur (mesti helgidagur ársins – páskarnir). Þeir báðu því Pílatus að skipa svo fyrir að fótleggir mannanna skyldu brotnir, og þannig flýtt fyrir dauða þeirra, svo að hægt yrði að taka líkin niður."},{"book":"Jóhannes","chapter":"19","verse":"32","text":"Hermennirnir komu því og brutu beinin í mönnunum tveimur, sem krossfestir höfðu verið með Jesú."},{"book":"Jóhannes","chapter":"19","verse":"33","text":"En þegar að honum kom, sáu þeir að hann var þegar dáinn og brutu því ekki bein hans."},{"book":"Jóhannes","chapter":"19","verse":"34","text":"Einn hermannanna stakk spjóti í síðu Jesú og rann þá út blóð og vatn."},{"book":"Jóhannes","chapter":"19","verse":"35","text":"Ég sá þetta allt sjálfur og skýri hér satt frá, svo að þið getið einnig trúað."},{"book":"Jóhannes","chapter":"19","verse":"36-37","text":"Þetta gerðu hermennirnir til að rættist ritningarstaður sem þannig hljóðar: „Ekkert af beinum hans mun brotið verða,“ og „þeir munu horfa á þann sem þeir stungu“."},{"book":"Jóhannes","chapter":"19","verse":"38","text":"Jósef frá Arímaþeu, sem var lærisveinn Jesú á laun, af ótta við leiðtoga Gyðinga, bað Pílatus um leyfi til að taka líkama Jesú niður og leyfði Pílatus honum það."},{"book":"Jóhannes","chapter":"19","verse":"39","text":"Nikódemus, maðurinn sem eitt sinn hafði komið til Jesú seint um kvöld, kom einnig og hafði með sér fimmtíu kíló af smyrslum sem gerð voru úr myrru og alóe."},{"book":"Jóhannes","chapter":"19","verse":"40","text":"Þeir hjálpuðust síðan að við að vefja líkama Jesú í léreftsdúk, smurðan ilmsmyrslum, en slíkt er venja við greftranir hjá Gyðingum."},{"book":"Jóhannes","chapter":"19","verse":"41","text":"Rétt hjá aftökustaðnum var trjálundur. Þar var ný gröf, sem aldrei hafði verið notuð."},{"book":"Jóhannes","chapter":"19","verse":"42","text":"Vegna hátíðarinnar, sem hófst klukkan sex síðdegis, þurftu mennirnir að hafa hraðan á og vegna þess hve gröfin var nálægt, lögðu þeir hann þar."}]}