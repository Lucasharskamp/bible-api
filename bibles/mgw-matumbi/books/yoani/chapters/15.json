{"data":[{"book":"Yoani","chapter":"15","verse":"1","text":"“Nenga na kitepo sa nnjabibu wa kakape, na Tati' bangu' nga ali'mi."},{"book":"Yoani","chapter":"15","verse":"2","text":"Kila lutambi' nkati yangu' lwalukotoka pambika ywembe endalubu'ya, na kila lutambi' lwalupambika aalupetulya, li'nga lupambike munomuno."},{"book":"Yoani","chapter":"15","verse":"3","text":"Mwenga muyomwike petulilwa kwa li'lu' liyi'gi'yo lyanimmakiyangite."},{"book":"Yoani","chapter":"15","verse":"4","text":"Mutame nkati yangu' nane nkati yinu. Kati lutambi' mwalukotoka pambika pangali tama mukitepo, nyinyonyo mwenga mukombwali pambika pangali tama nkati yangu'."},{"book":"Yoani","chapter":"15","verse":"5","text":"“Nenga nga na nnjabibu, mwenga mwakindambi'. Ywatama nkati yangu', nane nkati yake, aywo aapambika munomuno, kwa mwanjaa pangali nenga mukombwali panga kili'be sosoti."},{"book":"Yoani","chapter":"15","verse":"6","text":"Mundu ywoywoti ywakotoka tama nkati yangu' aataikulilwa panja kati lutambi' lwalutaikulilwe no yu'ma. Bandu balutondwa na kulutaikulya pamwoto lutinike."},{"book":"Yoani","chapter":"15","verse":"7","text":"Mana mutami nkati yangu' na mayi'gi'yo gangu' nkati yinu, mulu'be sosoti samupala mwapeyelwa."},{"book":"Yoani","chapter":"15","verse":"8","text":"Tati' bangu' baakwi'yi'lwa mana mwapambika munomuno no panga mwabanamasi' bangu'."},{"book":"Yoani","chapter":"15","verse":"9","text":"Nenga nimpendi mwenga kati Tati' mwabanipendi nenga. Mutamange mulipendo lyangu'."},{"book":"Yoani","chapter":"15","verse":"10","text":"Mana mwaikolea amuli yangu' mwalu'a tama mulipendo lyangu', kati nenga mwaniikoleyite amuli ya Tati' bangu' no tama mulipendo lyabe."},{"book":"Yoani","chapter":"15","verse":"11","text":"“Nimmakiangite makowe gano li'nga pulaa yangu' itame nkati yinu, na pulaa yinu itimi."},{"book":"Yoani","chapter":"15","verse":"12","text":"Amuli yangu' nga yi'no. Mupendane kati mwanimpendangite mwenga."},{"book":"Yoani","chapter":"15","verse":"13","text":"Ntu'pu' upendo nku'lu' muno kuliko wa mundu kuupiya bwu'mi wake kwa kitumbu sa mambwiga bake."},{"book":"Yoani","chapter":"15","verse":"14","text":"Mwenga mwamambwiga bangu', mana mwapanga kati mwanimwamulisa."},{"book":"Yoani","chapter":"15","verse":"15","text":"Mwenga ninkemangali kai' mwatumisi, kwa mwanjaa ntumisi atangali sakipanga bwana wake. Lakini nenga ninkemite mwenga mwamambwiga, kwa mwanjaa nimmakiangite goti ganigayu'wine bu'ka kwa Tati' bangu'."},{"book":"Yoani","chapter":"15","verse":"16","text":"Mwenga munisawili nenga, ila nenga nganinsawi mwenga, na kuntuma muyende mukapambike, itunda yo tamilika, nabembe Tati' bampeya sosoti samwaalu'a kwalu'ba kwa lina lyangu'."},{"book":"Yoani","chapter":"15","verse":"17","text":"Bai amuli yangu' kasinu nga yi'no, mupendane."},{"book":"Yoani","chapter":"15","verse":"18","text":"“Manaitei bandu ba padunia kabansukya mwenga mutange panga baalongwi wi'ti' kunisukya nenga."},{"book":"Yoani","chapter":"15","verse":"19","text":"Mukapangage mwabandu ba padunia, bandu ba padunia balu'e kumpenda kati mwabandu babe. Lakini kwa mwanjaa mwenga mwabandu ba padunia li, ila nenga ninsawi bu'ka padunia, kwa nyo dunia yenda kunsukya."},{"book":"Yoani","chapter":"15","verse":"20","text":"Muku'mbu'ki ganammakie, ‘Ntumisi nku'lu' li kulikoni bwana wake.’ Kwa mwanjaa baaniku'su'mbwi nenga, balu'a kunku'su'mbwa kai' na mwenga, mana baalikamwi liyi'gi'yo lyangu' baalikamwa kai' na linu."},{"book":"Yoani","chapter":"15","verse":"21","text":"Lakini ago goti baalu'a kumpangyanga mwenga kwa kitumbu sa lina lyangu', mwanjaa bantangiteli ywanitumite."},{"book":"Yoani","chapter":"15","verse":"22","text":"Ngakotoka isa no longela nabo, bapalage bali na sambi, lakini nambi'yambi' bakombwali kwikengya panga ntu'pu' sambi."},{"book":"Yoani","chapter":"15","verse":"23","text":"Ywanisukwa nenga, asukwa na Tati' bangu' kai'."},{"book":"Yoani","chapter":"15","verse":"24","text":"Ngakotoka kugapanga kasabe makowe gagaai ganapangilwali na mundu ywi'ngi', balu'e bali na sambi. Lakini nambi'yambi' bagabweni ganigapangite baatinisukya nenga na Tati' bangu' kai'."},{"book":"Yoani","chapter":"15","verse":"25","text":"Lakini bapangite nya li'nga mayi'gi'yo gagaandikilwe musalya yabe gatimi, ‘Baanisuki pangali kitumbu!’"},{"book":"Yoani","chapter":"15","verse":"26","text":"“Paalu'a isa aywo Nnyangatiyi ywanalu'a kuntuma kasinu bu'ka kwa Tati', aywo Loo ywa kakape ywabu'ka kwa Tati', ywembe ywo aanikong'ondelya."},{"book":"Yoani","chapter":"15","verse":"27","text":"Na mwenga mwanikong'ondelya kai' kwa mwanjaa mwaabile nanenga bu'ka patumbu.”"}]}