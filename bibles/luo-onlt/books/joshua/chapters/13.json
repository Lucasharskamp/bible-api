{"data":[{"book":"Joshua","chapter":"13","verse":"1","text":"Ka Joshua noseti kendo hike koro noniangʼ, Jehova Nyasaye nowachone niya, “Iseti ahinya, to pod nitie kuonde madongo mar pinyni monego kaw."},{"book":"Joshua","chapter":"13","verse":"2","text":"“Kuonde modongʼ mapok okaw e magi:"},{"book":"Joshua","chapter":"13","verse":"3","text":"kochakore e Aora Shihor man yo wuok chiengʼ mar Misri nyaka e tongʼ Ekron man yo nyandwat, magi duto nokwan kaka jo-Kanaan. Kuonde mane jotelo abich mag Filistia orito ne gin, Gaza, Ashdod, Ashkelon, Gath kod Ekron;"},{"book":"Joshua","chapter":"13","verse":"4","text":"yo milambo;"},{"book":"Joshua","chapter":"13","verse":"5","text":"e gwenge mag Gebal;"},{"book":"Joshua","chapter":"13","verse":"6","text":"“Ne jogo duto modak kuonde motimo gode chakre Lebanon nyaka Misrefoth Maim, tiende ni, jo-Sidonia duto, an awuon abiro riembogi mondo giwene jo-Israel. Beduru gi adieri mar pogo ni jo-Israel pinyni kaka girkeni margi, mana kaka asechikoi."},{"book":"Joshua","chapter":"13","verse":"7","text":"Pogeuru kaka girkeni ni dhoudi ochikogo, kaachiel gi nus joka Manase.”"},{"book":"Joshua","chapter":"13","verse":"8","text":"Nus modongʼ mar joka Manase, gi jo-Reuben kod jo-Gad noseyudo girkeni mag-gi mane Musa jatich Jehova Nyasaye osemiyogi yo wuok chiengʼ mar aora Jordan."},{"book":"Joshua","chapter":"13","verse":"9","text":"Nochakore Aroer koluwore gi holo mar Arnon, kendo koluwore gi dalano manie dier holono, mi oriwo gode duto mag Medeba mochopo nyaka Dibon,"},{"book":"Joshua","chapter":"13","verse":"10","text":"bende nyaka mier matindo mar Sihon ruodh jo-Amor, mane jatelo Heshbon, mantiere e tongʼ mar jo-Amon."},{"book":"Joshua","chapter":"13","verse":"11","text":"Noriwo nyaka Gilead, gwenge jo-Geshur kod jo-Maaka, Got Hermon duto, kod Bashan duto, mochopo nyaka Saleka,"},{"book":"Joshua","chapter":"13","verse":"12","text":"tiende ni, pinyruodh Og duto man Bashan, ma bende nosebedo gi loch e Ashtaroth gi Edrei. (To bende nobedo achiel kuom jo-Refai mogik.) Musa noloyogi mi okawo pinygi."},{"book":"Joshua","chapter":"13","verse":"13","text":"Makmana jo-Israel ne ok oriembo jo-Geshur gi jo-Maaka, omiyo pod gidak e dier jo-Israel nyaka chil kawuono."},{"book":"Joshua","chapter":"13","verse":"14","text":"To dhood Lawi ne ok omiyo girkeni, nikech chiwo mane ochiw kokalo e mach ne Jehova Nyasaye, ma Nyasach Israel e girkeni margi, mana kaka ne osingonigi."},{"book":"Joshua","chapter":"13","verse":"15","text":"Girkeni mane Musa omiyo dhood Reuben kaluwore gi anywola ka anywola e magi:"},{"book":"Joshua","chapter":"13","verse":"16","text":"Tongʼ mar pinygi nochakore Aroer man but holo mar Arnon, kendo koa e dalano mantiere e dier holono nyaka Medeba,"},{"book":"Joshua","chapter":"13","verse":"17","text":"gi Heshbon kaachiel gi mier matindo mantiere e pewe, kaka Dibon, Bamoth Baal, Beth Baal Meon,"},{"book":"Joshua","chapter":"13","verse":"18","text":"Jahaz, Kedemoth, Mefath,"},{"book":"Joshua","chapter":"13","verse":"19","text":"Kiriathaim, Sibma, Zereth Shahar mantiere e got manie holo,"},{"book":"Joshua","chapter":"13","verse":"20","text":"Beth Peor, pewe mag Pisga, kod Beth Jeshimoth,"},{"book":"Joshua","chapter":"13","verse":"21","text":"mier matindo duto mantiere e pewe kod kuonde duto mag Sihon ruodh jo-Amor, ma bende norito Heshbon. Musa noseloyo Sihon ruodh jo-Amor kaachiel gi Evi, Rekem, Zur, Hur gi Reba mane jodong jo-Midian. Jodongogo nodak e pinyno ka gin e bwo loch Sihon."},{"book":"Joshua","chapter":"13","verse":"22","text":"Koriwore gi jogo mane onegi e lweny, jo-Israel nonego bende Balaam wuod Beor, mane ja-nyakalondo."},{"book":"Joshua","chapter":"13","verse":"23","text":"Aora Jordan ema nobedo tongʼ mar joka Reuben. Pinyno kaachiel gi mier matindo mokiewo kodgi nobedo girkeni mar joka Reuben."},{"book":"Joshua","chapter":"13","verse":"24","text":"Girkeni mane Musa omiyo dhood Gad kaluwore gi anywola margi e magi:"},{"book":"Joshua","chapter":"13","verse":"25","text":"Piny Jazer, mier matindo duto mag Gilead kod nus mar jo-Amon mochopo Aroer machiegni gi Raba;"},{"book":"Joshua","chapter":"13","verse":"26","text":"kendo chakre Heshbon nyaka Ramath Mizpa gi Betonim, kendo kochakore Mahanaim nyaka piny Debir;"},{"book":"Joshua","chapter":"13","verse":"27","text":"to pinygi mane ni e holo notingʼo Beth Haram, Beth Nimra, Sukoth, Zafon kod bath piny Sihon ruodh Heshbon modongʼ (pinygino neni yo wuok chiengʼ mar aora Jordan kendo Jordan nyaka Nam Kinereth nodoko tongʼ mare)."},{"book":"Joshua","chapter":"13","verse":"28","text":"Pinyno kaachiel gi mier matindo mokiewo kodgi nobedo girkeni mar joka Gad."},{"book":"Joshua","chapter":"13","verse":"29","text":"Girkeni mane Musa omiyo nus mar dhood Manase, tiende ni, nus mar nyikwa Manase, kaluwore gi anywola ka anywola."},{"book":"Joshua","chapter":"13","verse":"30","text":"Pinygi nochakore Mahanaim, mokwako piny Og ruodh Bashan duto kod kuonde dak duto mag Jair man Bashan, to gi mier matindo piero auchiel,"},{"book":"Joshua","chapter":"13","verse":"31","text":"bende nokawo nus mar jo-Gilead, gi Ashtaroth kod Edrei (ma gin mier madongo mag Og ruodh Bashan)."},{"book":"Joshua","chapter":"13","verse":"32","text":"Ma e girkeni mane Musa ochiwo kane en e paw Moab nyaka loka aora Jordan, yo wuok chiengʼ mar Jeriko."},{"book":"Joshua","chapter":"13","verse":"33","text":"To ni dhood Lawi, Musa ne ok opogonigi girkeni, nikech Jehova Nyasaye, ma Nyasach Israel, e girkeni margi, mana kaka nosesingonegi."}]}