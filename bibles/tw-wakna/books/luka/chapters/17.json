{"data":[{"book":"Luka","chapter":"17","verse":"1","text":"Yesu ka kyerɛɛ nʼasuafo no se, “Ɛyɛ dɛn ara a hintinnua no bɛba, nanso obiara a ebi bɛfa ne so aba no nnue."},{"book":"Luka","chapter":"17","verse":"2","text":"Eye ma saa onipa no sɛ wɔde ɔbo a mu yɛ duru bi bɛsen ne kɔn mu atow no akyene po mu sen sɛ ɔbɛto nkumaa yi mu baako hintidua."},{"book":"Luka","chapter":"17","verse":"3","text":"Enti monhwɛ mo ho so yiye."},{"book":"Luka","chapter":"17","verse":"4","text":"Sɛ nso ɔfom wo mpɛn ason da koro na mpɛn dodow a ɔfom wo no nyinaa, ɔde ahonu srɛ wo a fa kyɛ no.”"},{"book":"Luka","chapter":"17","verse":"5","text":"Asomafo no ka kyerɛɛ Yesu se, “Awurade, to yɛn gyidi so.”"},{"book":"Luka","chapter":"17","verse":"6","text":"Yesu buaa wɔn se, “Sɛ mowɔ gyidi te sɛ onyaa aba a, anka mubetumi aka akyerɛ ankye yi se, ‘Tutu kogu po mu,’ na ɛbɛba mu saa."},{"book":"Luka","chapter":"17","verse":"7","text":"“Mo mu hena na ɔwɔ ɔsomfo a ɔyɛ nʼafuw mu adwuma anaasɛ ɔhwɛ ne mmoa na ofi afum ba a, ɔbɛka akyerɛ no se, ‘Wʼaduan si hɔ na kodidi?’"},{"book":"Luka","chapter":"17","verse":"8","text":"Na mmom ɔrenka nkyerɛ no se, ‘Noa aduan ma me na sɛ mididi wie a, wo nso woakodidi?’"},{"book":"Luka","chapter":"17","verse":"9","text":"Sɛ ɔsomfo yi yɛ nʼasɛde yi a ne wura no bɛda no ase ana?"},{"book":"Luka","chapter":"17","verse":"10","text":"Saa ara nso na sɛ mo nso moyɛ mo asɛde a, ɛsɛ sɛ moka se, ‘Yɛyɛ asomfo a ayeyi mfata yɛn; yɛn asɛde a ɛsɛ sɛ yɛyɛ na yɛayɛ no.’ ”"},{"book":"Luka","chapter":"17","verse":"11","text":"Bere bi a Yesu rekɔ Yerusalem no, ɔfaa Samaria ne Galilea hye so."},{"book":"Luka","chapter":"17","verse":"12","text":"Ɔrebɛn akuraa bi ase no, akwatafo du bi a na wogyinagyina kurotia no huu no"},{"book":"Luka","chapter":"17","verse":"13","text":"teɛteɛɛ mu se, “Yesu, yɛn wura, hu yɛn mmɔbɔ!”"},{"book":"Luka","chapter":"17","verse":"14","text":"Yesu huu wɔn no, ɔka kyerɛɛ wɔn se, “Momfa mo ho nkɔkyerɛ ɔsɔfo!” Bere a akwatafo no rekɔ no, wɔn ho yɛɛ wɔn den."},{"book":"Luka","chapter":"17","verse":"15","text":"Wɔn mu baako huu sɛ ne ho ayɛ no den no, ɔsan nʼakyi de ahurusi yii Onyankopɔn ayɛ se, “Anuonyam nka Onyankopɔn, wama me ho ayɛ me den!”"},{"book":"Luka","chapter":"17","verse":"16","text":"Ɔbɛkotow Yesu anim daa no ase. Na saa ɔbarima yi yɛ Samariani."},{"book":"Luka","chapter":"17","verse":"17","text":"Yesu bisae se, “Ɛnyɛ nnipa du na wɔn ho yɛɛ wɔn den? Baakron a wɔaka no wɔ he?"},{"book":"Luka","chapter":"17","verse":"18","text":"Adɛn nti na ɔmamfrani yi nko na wasan aba sɛ ɔrebeyi Onyankopɔn ayɛ?”"},{"book":"Luka","chapter":"17","verse":"19","text":"Yesu ka kyerɛɛ no se, “Sɔre kɔ, wo gyidi ama wo ho ayɛ wo den.”"},{"book":"Luka","chapter":"17","verse":"20","text":"Da bi Farisifo bi bisaa Yesu se, “Bere bɛn na Onyankopɔn ahenni no bɛba?” Yesu buaa wɔn se, “Onyankopɔn ahenni no nnam nsɛnkyerɛnne bi a mubehu so na ɛbɛba,"},{"book":"Luka","chapter":"17","verse":"21","text":"obi rentumi nkyerɛ mo sɛ, ‘Ɛwɔ ha anaa hɔ!’ Efisɛ Onyankopɔn ahenni no te mo mu.”"},{"book":"Luka","chapter":"17","verse":"22","text":"Na ɔka kyerɛɛ nʼasuafo no se, “Mmere bi bɛba a mo ani begyina sɛ mubehu me bere tiaa bi wɔ mo nkyɛn, nanso morenhu me."},{"book":"Luka","chapter":"17","verse":"23","text":"Sɛ nnipa ka kyerɛ mo se Onipa Ba no wɔ ha anaa baabi foforo a, munnni wɔn akyi."},{"book":"Luka","chapter":"17","verse":"24","text":"Sɛnea anyinam pa gya wɔ wim ma nnipa nyinaa hu no, saa ara nso na me ba a mɛsan aba no bɛyɛ."},{"book":"Luka","chapter":"17","verse":"25","text":"Nanso ansa na eyinom nyinaa bɛba mu no, ɛsɛ sɛ mihu amane na me nkurɔfo nso po me."},{"book":"Luka","chapter":"17","verse":"26","text":"“Sɛnea Noa bere so nnipa yɛɛ asoɔden no, saa ara nso na sɛ meba a ɛbɛyɛ ne no."},{"book":"Luka","chapter":"17","verse":"27","text":"Saa bere no, nnipa didi nomee, wareware kosii sɛ Noa kɔhyɛɛ hyɛn no mu na nsuyiri bɛfaa saa nnipa no nyinaa."},{"book":"Luka","chapter":"17","verse":"28","text":"“Saa ara nso na Lot bere so no, na ɛte. Nnipa didi nomee, dii gua, yɛɛ mfuw, sisii adan,"},{"book":"Luka","chapter":"17","verse":"29","text":"kosii sɛ Lot fii Sodom, na ogya ne sufre fii soro bɛhyew saa nnipa no nyinaa."},{"book":"Luka","chapter":"17","verse":"30","text":"“Saa ara nso na da a mɛsan aba no bɛyɛ."},{"book":"Luka","chapter":"17","verse":"31","text":"Saa da no, ɛnsɛ sɛ obiara a ɔwɔ adwuma mu, afuw mu anaa gua so san nʼakyi ba fie sɛ ɔrebɛsesa nʼahode."},{"book":"Luka","chapter":"17","verse":"32","text":"Monkae asɛm a ɛtoo Lot yere."},{"book":"Luka","chapter":"17","verse":"33","text":"Obiara a ɔdɔ ne kra no, ebefi ne nsa. Na nea ɔbɛhwere ne kra no benya."},{"book":"Luka","chapter":"17","verse":"34","text":"Da no, wɔbɛfa nnipa baanu a wɔda faako no mu baako agyaw ɔbaako."},{"book":"Luka","chapter":"17","verse":"35","text":"Saa ara nso na wɔbɛfa mmea baanu a wɔrenoa aduan no mu baako agyaw ɔbaako."},{"book":"Luka","chapter":"17","verse":"36","text":"Mmarima baanu a wɔreyɛ adwuma wɔ afuw mu no nso, wɔbɛfa ɔbaako agyaw ɔbaako.”"},{"book":"Luka","chapter":"17","verse":"37","text":"Asuafo no bisaa Yesu se, “Awurade, ɛhe na wɔde wɔn bɛkɔ?”"}]}