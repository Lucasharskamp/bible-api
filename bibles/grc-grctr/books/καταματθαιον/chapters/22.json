{"data":[{"book":"ΚΑΤΑ ΜΑΤΘΑΙΟΝ","chapter":"22","verse":"1","text":"Καὶ ἀποκριθεὶς ὁ Ἰησοῦς πάλιν εἶπεν αὐτοῖς ἐν παραβολαῖς, λέγων,"},{"book":"ΚΑΤΑ ΜΑΤΘΑΙΟΝ","chapter":"22","verse":"2","text":"Ὡμοιώθη ἡ βασιλεία τῶν οὐρανῶν ἀνθρώπῳ βασιλεῖ, ὅστις ἐποίησε γάμους τῷ υἱῷ αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"22","verse":"3","text":"καὶ ἀπέστειλε τοὺς δούλους αὐτοῦ καλέσαι τοὺς κεκλημένους εἰς τοὺς γάμους, καὶ οὐκ ἤθελον ἐλθεῖν."},{"book":"ΚΑΤΑ ΜΑΤΘΑΙΟΝ","chapter":"22","verse":"4","text":"Πάλιν ἀπέστειλεν ἄλλους δούλους, λέγων, Εἴπατε τοῖς κεκλημένοις. Ἰδού, τὸ ἄριστόν μου ἡτοίμασα, οἱ ταῦροί μου καὶ τὰ σιτιστὰ τεθυμένα, καὶ πάντα ἕτοιμα· δεῦτε εἰς τοὺς γάμους."},{"book":"ΚΑΤΑ ΜΑΤΘΑΙΟΝ","chapter":"22","verse":"5","text":"Οἱ δὲ ἀμελήσαντες ἀπῆλθον, ὁ μὲν εἰς τὸν ἴδιον ἀγρόν, ὁ δὲ εἰς τὴν ἐμπορίαν αὐτοῦ·"},{"book":"ΚΑΤΑ ΜΑΤΘΑΙΟΝ","chapter":"22","verse":"6","text":"οἱ δὲ λοιποὶ κρατήσαντες τοὺς δούλους αὐτοῦ ὕβρισαν καὶ ἀπέκτειναν."},{"book":"ΚΑΤΑ ΜΑΤΘΑΙΟΝ","chapter":"22","verse":"7","text":"Ἀκούσας δὲ ὁ βασιλεὺς ὠργίσθη, καὶ πέμψας τὰ στρατεύματα αὐτοῦ ἀπώλεσε τοὺς φονεῖς ἐκείνους, καὶ τὴν πόλιν αὐτῶν ἐνέπρησε."},{"book":"ΚΑΤΑ ΜΑΤΘΑΙΟΝ","chapter":"22","verse":"8","text":"Τότε λέγει τοῖς δούλοις αὐτοῦ, Ὁ μὲν γάμος ἕτοιμός ἐστιν, οἱ δὲ κεκλημένοι οὐκ ἦσαν ἄξιοι."},{"book":"ΚΑΤΑ ΜΑΤΘΑΙΟΝ","chapter":"22","verse":"9","text":"Πορεύεσθε οὖν ἐπὶ τὰς διεξόδους τῶν ὁδῶν, καὶ ὅσους ἂν εὕρητε, καλέσατε εἰς τοὺς γάμους."},{"book":"ΚΑΤΑ ΜΑΤΘΑΙΟΝ","chapter":"22","verse":"10","text":"Καὶ ἐξελθόντες οἱ δοῦλοι ἐκεῖνοι εἰς τὰς ὁδοὺς συνήγαγον πάντας ὅσους εὗρον, πονηρούς τε καὶ ἀγαθούς· καὶ ἐπλήσθη ὁ γάμος ἀνακειμένων."},{"book":"ΚΑΤΑ ΜΑΤΘΑΙΟΝ","chapter":"22","verse":"11","text":"Εἰσελθὼν δὲ ὁ βασιλεὺς θεάσασθαι τοὺς ἀνακειμένους εἶδεν ἐκεῖ ἄνθρωπον οὐκ ἐνδεδυμένον ἔνδυμα γάμου·"},{"book":"ΚΑΤΑ ΜΑΤΘΑΙΟΝ","chapter":"22","verse":"12","text":"καὶ λέγει αὐτῷ, Ἑταῖρε, πῶς εἰσῆλθες ὧδε μὴ ἔχων ἔνδυμα γάμου; Ὁ δὲ ἐφιμώθη."},{"book":"ΚΑΤΑ ΜΑΤΘΑΙΟΝ","chapter":"22","verse":"13","text":"Τότε εἶπεν ὁ βασιλεὺς τοῖς διακόνοις, Δήσαντες αὐτοῦ πόδας καὶ χεῖρας, ἄρατε αὐτὸν καὶ ἐκβάλετε εἰς τὸ σκότος τὸ ἐξώτερον· ἐκεῖ ἔσται ὁ κλαυθμὸς καὶ ὁ βρυγμὸς τῶν ὀδόντων."},{"book":"ΚΑΤΑ ΜΑΤΘΑΙΟΝ","chapter":"22","verse":"14","text":"Πολλοὶ γάρ εἰσι κλητοί, ὀλίγοι δὲ ἐκλεκτοί."},{"book":"ΚΑΤΑ ΜΑΤΘΑΙΟΝ","chapter":"22","verse":"15","text":"Τότε πορευθέντες οἱ Φαρισαῖοι συμβούλιον ἔλαβον ὅπως αὐτὸν παγιδεύσωσιν ἐν λόγῳ."},{"book":"ΚΑΤΑ ΜΑΤΘΑΙΟΝ","chapter":"22","verse":"16","text":"Καὶ ἀποστέλλουσιν αὐτῷ τοὺς μαθητὰς αὐτῶν μετὰ τῶν Ἡρῳδιανῶν, λέγοντες, Διδάσκαλε, οἴδαμεν ὅτι ἀληθὴς εἶ, καὶ τὴν ὁδὸν τοῦ Θεοῦ ἐν ἀληθείᾳ διδάσκεις, καὶ οὐ μέλει σοι περὶ οὐδενός· οὐ γὰρ βλέπεις εἰς πρόσωπον ἀνθρώπων."},{"book":"ΚΑΤΑ ΜΑΤΘΑΙΟΝ","chapter":"22","verse":"17","text":"Εἰπὲ οὖν ἡμῖν, τί σοι δοκεῖ; Ἔξεστι δοῦναι κῆνσον Καίσαρι, ἢ οὔ;"},{"book":"ΚΑΤΑ ΜΑΤΘΑΙΟΝ","chapter":"22","verse":"18","text":"Γνοὺς δὲ ὁ Ἰησοῦς τὴν πονηρίαν αὐτῶν εἶπε, Τί με πειράζετε, ὑποκριταί;"},{"book":"ΚΑΤΑ ΜΑΤΘΑΙΟΝ","chapter":"22","verse":"19","text":"Ἐπιδείξατέ μοι τὸ νόμισμα τοῦ κήνσου. Οἱ δὲ προσήνεγκαν αὐτῷ δηνάριον."},{"book":"ΚΑΤΑ ΜΑΤΘΑΙΟΝ","chapter":"22","verse":"20","text":"Καὶ λέγει αὐτοῖς, Τίνος ἡ εἰκὼν αὕτη καὶ ἡ ἐπιγραφή;"},{"book":"ΚΑΤΑ ΜΑΤΘΑΙΟΝ","chapter":"22","verse":"21","text":"Λέγουσιν αὐτῷ, Καίσαρος. Τότε λέγει αὐτοῖς, Ἀπόδοτε οὖν τὰ Καίσαρος Καίσαρι, καὶ τὰ τοῦ Θεοῦ τῷ Θεῷ."},{"book":"ΚΑΤΑ ΜΑΤΘΑΙΟΝ","chapter":"22","verse":"22","text":"Καὶ ἀκούσαντες ἐθαύμασαν· καὶ ἀφέντες αὐτὸν ἀπῆλθον."},{"book":"ΚΑΤΑ ΜΑΤΘΑΙΟΝ","chapter":"22","verse":"23","text":"Ἐν ἐκείνῃ τῇ ἡμέρᾳ προσῆλθον αὐτῷ Σαδδουκαῖοι, οἱ λέγοντες μὴ εἶναι ἀνάστασιν, καὶ ἐπηρώτησαν αὐτόν,"},{"book":"ΚΑΤΑ ΜΑΤΘΑΙΟΝ","chapter":"22","verse":"24","text":"λέγοντες, Διδάσκαλε, Μωσῆς εἶπεν, Ἐάν τις ἀποθάνῃ μὴ ἔχων τέκνα, ἐπιγαμβρεύσει ὁ ἀδελφὸς αὐτοῦ τὴν γυναῖκα αὐτοῦ, καὶ ἀναστήσει σπέρμα τῷ ἀδελφῷ αὐτοῦ."},{"book":"ΚΑΤΑ ΜΑΤΘΑΙΟΝ","chapter":"22","verse":"25","text":"Ἦσαν δὲ παρ᾿ ἡμῖν ἑπτὰ ἀδελφοί· καὶ ὁ πρῶτος γαμήσας ἐτελεύτησε· καὶ μὴ ἔχων σπέρμα, ἀφῆκε τὴν γυναῖκα αὐτοῦ τῷ ἀδελφῷ αὐτοῦ."},{"book":"ΚΑΤΑ ΜΑΤΘΑΙΟΝ","chapter":"22","verse":"26","text":"Ὁμοίως καὶ ὁ δεύτερος, καὶ ὁ τρίτος, ἕως τῶν ἑπτά."},{"book":"ΚΑΤΑ ΜΑΤΘΑΙΟΝ","chapter":"22","verse":"27","text":"Ὕστερον δὲ πάντων ἀπέθανε καὶ ἡ γυνή."},{"book":"ΚΑΤΑ ΜΑΤΘΑΙΟΝ","chapter":"22","verse":"28","text":"Ἐν τῇ οὖν ἀναστάσει, τίνος τῶν ἑπτὰ ἔσται γυνή; Πάντες γὰρ ἔσχον αὐτήν."},{"book":"ΚΑΤΑ ΜΑΤΘΑΙΟΝ","chapter":"22","verse":"29","text":"Ἀποκριθεὶς δὲ ὁ Ἰησοῦς εἶπεν αὐτοῖς, Πλανᾶσθε, μὴ εἰδότες τὰς γραφάς, μηδὲ τὴν δύναμιν τοῦ Θεοῦ."},{"book":"ΚΑΤΑ ΜΑΤΘΑΙΟΝ","chapter":"22","verse":"30","text":"Ἐν γὰρ τῇ ἀναστάσει οὔτε γαμοῦσιν, οὔτε ἐκγαμίζονται, ἀλλ᾿ ὡς ἄγγελοι τοῦ Θεοῦ ἐν οὐρανῷ εἰσι."},{"book":"ΚΑΤΑ ΜΑΤΘΑΙΟΝ","chapter":"22","verse":"31","text":"Περὶ δὲ τῆς ἀναστάσεως τῶν νεκρῶν, οὐκ ἀνέγνωτε τὸ ῥηθὲν ὑμῖν ὑπὸ τοῦ Θεοῦ, λέγοντος,"},{"book":"ΚΑΤΑ ΜΑΤΘΑΙΟΝ","chapter":"22","verse":"32","text":"Ἐγώ εἰμι ὁ Θεὸς Ἀβραάμ, καὶ ὁ Θεὸς Ἰσαάκ, καὶ ὁ Θεὸς Ἰακώβ; Οὐκ ἔστιν ὁ Θεὸς Θεὸς νεκρῶν, ἀλλὰ ζώντων."},{"book":"ΚΑΤΑ ΜΑΤΘΑΙΟΝ","chapter":"22","verse":"33","text":"Καὶ ἀκούσαντες οἱ ὄχλοι ἐξεπλήσσοντο ἐπὶ τῇ διδαχῇ αὐτοῦ."},{"book":"ΚΑΤΑ ΜΑΤΘΑΙΟΝ","chapter":"22","verse":"34","text":"Οἱ δὲ Φαρισαῖοι, ἀκούσαντες ὅτι ἐφίμωσε τοὺς Σαδδουκαίους, συνήχθησαν ἐπὶ τὸ αὐτό."},{"book":"ΚΑΤΑ ΜΑΤΘΑΙΟΝ","chapter":"22","verse":"35","text":"Καὶ ἐπηρώτησεν εἷς ἐξ αὐτῶν νομικός, πειράζων αὐτόν, καὶ λέγων,"},{"book":"ΚΑΤΑ ΜΑΤΘΑΙΟΝ","chapter":"22","verse":"36","text":"Διδάσκαλε, ποία ἐντολὴ μεγάλη ἐν τῷ νόμῳ;"},{"book":"ΚΑΤΑ ΜΑΤΘΑΙΟΝ","chapter":"22","verse":"37","text":"Ὁ δὲ Ἰησοῦς εἶπεν αὐτῷ, Ἀγαπήσεις Κύριον τὸν Θεόν σου, ἐν ὅλῃ τῇ καρδίᾳ σου, καὶ ἐν ὅλῃ τῇ ψυχῇ σου, καὶ ἐν ὅλῃ τῇ διανοίᾳ σου."},{"book":"ΚΑΤΑ ΜΑΤΘΑΙΟΝ","chapter":"22","verse":"38","text":"Αὕτη ἐστὶ πρώτη καὶ μεγάλη ἐντολή."},{"book":"ΚΑΤΑ ΜΑΤΘΑΙΟΝ","chapter":"22","verse":"39","text":"Δευτέρα δὲ ὁμοία αὐτῇ, Ἀγαπήσεις τὸν πλησίον σου ὡς σεαυτόν."},{"book":"ΚΑΤΑ ΜΑΤΘΑΙΟΝ","chapter":"22","verse":"40","text":"Ἐν ταύταις ταῖς δυσὶν ἐντολαῖς ὅλος ὁ νόμος καὶ οἱ προφῆται κρέμανται."},{"book":"ΚΑΤΑ ΜΑΤΘΑΙΟΝ","chapter":"22","verse":"41","text":"Συνηγμένων δὲ τῶν Φαρισαίων, ἐπηρώτησεν αὐτοὺς ὁ Ἰησοῦς,"},{"book":"ΚΑΤΑ ΜΑΤΘΑΙΟΝ","chapter":"22","verse":"42","text":"λέγων, Τί ὑμῖν δοκεῖ περὶ τοῦ Χριστοῦ; Τίνος υἱός ἐστι; Λέγουσιν αὐτῷ, Τοῦ Δαβίδ."},{"book":"ΚΑΤΑ ΜΑΤΘΑΙΟΝ","chapter":"22","verse":"43","text":"Λέγει αὐτοῖς, Πῶς οὖν Δαβὶδ ἐν πνεύματι Κύριον αὐτὸν καλεῖ, λέγων,"},{"book":"ΚΑΤΑ ΜΑΤΘΑΙΟΝ","chapter":"22","verse":"44","text":"Εἶπεν ὁ Κύριος τῷ Κυρίῳ μου,"},{"book":"ΚΑΤΑ ΜΑΤΘΑΙΟΝ","chapter":"22","verse":"45","text":"Εἰ οὖν Δαβὶδ καλεῖ αὐτὸν Κύριον, πῶς υἱὸς αὐτοῦ ἐστι;"},{"book":"ΚΑΤΑ ΜΑΤΘΑΙΟΝ","chapter":"22","verse":"46","text":"Καὶ οὐδεὶς ἐδύνατο αὐτῷ ἀποκριθῆναι λόγον· οὐδὲ ἐτόλμησέ τις ἀπ᾿ ἐκείνης τῆς ἡμέρας ἐπερωτῆσαι αὐτὸν οὐκέτι."}]}