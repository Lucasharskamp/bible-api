{"data":[{"book":"РЫМЛЯНАЎ","chapter":"6","verse":"1","text":"Што ж скажам? ці заставацца нам у грэху, каб памножылася мілата? Зусім не."},{"book":"РЫМЛЯНАЎ","chapter":"6","verse":"2","text":"Мы памерлі для грэху: як жа нам жыць у ім?"},{"book":"РЫМЛЯНАЎ","chapter":"6","verse":"3","text":"Няўжо ня ведаеце, што ўсе мы, хрышчаныя ў Ісуса Хрыста, у сьмерць Ягоную хрысьціліся?"},{"book":"РЫМЛЯНАЎ","chapter":"6","verse":"4","text":"Дык вось, мы і пахаваныя зь Ім хрышчэньнем у сьмерць, каб, як Хрыстос уваскрэс зь мёртвых славаю Айца, так і нам хадзіць у абноўленым жыцьці."},{"book":"РЫМЛЯНАЎ","chapter":"6","verse":"5","text":"Бо калі мы паяднаныя зь Ім падабенствам сьмерці Ягонай, дык павінны быць паяднаныя і падабенствам уваскрэсеньня,"},{"book":"РЫМЛЯНАЎ","chapter":"6","verse":"6","text":"ведаючы тое, што даўні наш чалавек крыжаваны зь ім, каб зьнішчылася цела грэшнае, каб нам ня быць ужо рабамі грэху;"},{"book":"РЫМЛЯНАЎ","chapter":"6","verse":"7","text":"бо, хто памёр, той вызваліўся ад грэху."},{"book":"РЫМЛЯНАЎ","chapter":"6","verse":"8","text":"Калі ж мы памерлі з Хрыстом, дык верым, што і жыць будзем зь Ім,"},{"book":"РЫМЛЯНАЎ","chapter":"6","verse":"9","text":"ведаючы, што Хрыстос, уваскрэсшы зь мёртвых, ужо ня ўмірае: сьмерць ужо ня мае над Ім улады."},{"book":"РЫМЛЯНАЎ","chapter":"6","verse":"10","text":"Бо, што Ён памёр, дык памёр раз назаўсёды для грэху, а што жыве, дык жыве дзеля Бога."},{"book":"РЫМЛЯНАЎ","chapter":"6","verse":"11","text":"Гэтак сама і вы лічэце сябе мёртвымі для грэху, а жывымі дзеля Бога ў Хрысьце Ісусе, Госпадзе нашым."},{"book":"РЫМЛЯНАЎ","chapter":"6","verse":"12","text":"Дык вось, хай не пануе грэх у сьмяротным вашым целе, каб вам слухацца яго ў пажадах ягоных;"},{"book":"РЫМЛЯНАЎ","chapter":"6","verse":"13","text":"і не аддавайце чэлесаў вашых грэху як прыладу няправеднасьці, а аддайце сябе Богу як паўсталых зь мёртвых, і чэлесы вашыя Богу як прылады праведнасьці."},{"book":"РЫМЛЯНАЎ","chapter":"6","verse":"14","text":"Грэх не павінен над вамі валадарыць, бо вы не пад законам, а пад мілатою."},{"book":"РЫМЛЯНАЎ","chapter":"6","verse":"15","text":"Што ж? ці будзем грашыць таму, што мы не пад законам, а пад мілатою? Зусім не!"},{"book":"РЫМЛЯНАЎ","chapter":"6","verse":"16","text":"Няўжо вы ня ведаеце, што, каму вы аддаяце сябе ў рабы на паслушэнства, таго вы і рабы, каго слухаецеся, альбо рабы грэху сьмерці, альбо паслушэнства на праведнасьць?"},{"book":"РЫМЛЯНАЎ","chapter":"6","verse":"17","text":"Дзякаваць Богу, што вы, якія раней былі рабамі грэху, ад сэрца сталіся паслухмяныя таму вобразу вучэньня, якому аддалі сябе."},{"book":"РЫМЛЯНАЎ","chapter":"6","verse":"18","text":"А вызваліўшыся ад грэху, вы зрабіліся рабамі праведнасьці."},{"book":"РЫМЛЯНАЎ","chapter":"6","verse":"19","text":"Кажу паводле развагі людзкое, дзеля немачы плоці вашай. Як прадавалі вы чэлесы вашыя ў рабы нячыстасьці і беззаконьню на дзеі беззаконныя, так зараз аддайце чэлесы вашыя ў рабы праведнасьці на дзеі сьвятыя."},{"book":"РЫМЛЯНАЎ","chapter":"6","verse":"20","text":"Бо, калі вы былі рабамі грэху, тады былі вольныя ад праведнасьці."},{"book":"РЫМЛЯНАЎ","chapter":"6","verse":"21","text":"Які ж плён мы мелі тады? такія дзеі, якіх сёньня самі саромеецеся, бо канец іхні - сьмерць."},{"book":"РЫМЛЯНАЎ","chapter":"6","verse":"22","text":"А сёньня, калі вы вызваліліся з грэху і сталіся рабамі Богу, плён ваш ёсьць сьвятасьць, а канец - жыцьцё вечнае."},{"book":"РЫМЛЯНАЎ","chapter":"6","verse":"23","text":"Бо расплата за грэх - сьмерць, а дар Божы - жыцьцё вечнае ў Хрысьце Ісусе, Госпадзе нашым."}]}