{"data":[{"book":"Lucas","chapter":"17","verse":"1","text":"Nog sprak Hij tot zijn leerlingen: Het is onvermijdelijk, dat er ergernissen komen; maar wee hem, door wien ze komen."},{"book":"Lucas","chapter":"17","verse":"2","text":"Het ware hem beter, dat hem een molensteen om de hals werd gehangen, en hij zó in de zee werd geworpen, dan dat hij aan een dezer kleinen ergernis geeft."},{"book":"Lucas","chapter":"17","verse":"3","text":"Neemt u in acht. Als uw broeder zondigt, berisp hem; en als hij tot inkeer komt, vergeef hem."},{"book":"Lucas","chapter":"17","verse":"4","text":"En als hij zevenmaal daags tegen u misdoet en zevenmaal tot u terugkeert, en zegt: Het spijt me: dan moet ge hem vergeven."},{"book":"Lucas","chapter":"17","verse":"5","text":"En de apostelen zeiden tot den Heer: Vermeerder ons geloof."},{"book":"Lucas","chapter":"17","verse":"6","text":"En de Heer sprak: Zo gij een geloof hadt als een mosterdzaadje, dan zoudt gij tot deze moerbei zeggen: Trek uw wortels uit, en plant u in zee; en hij zou u gehoorzamen."},{"book":"Lucas","chapter":"17","verse":"7","text":"Wie van u, die een knecht heeft, ploeger of veehoeder, zal tot hem zeggen. als hij thuis komt van het veld: Kom gauw hier aan tafel?"},{"book":"Lucas","chapter":"17","verse":"8","text":"Neen; zal hij niet tot hem zeggen: Maak mijn eten klaar; omgord u, en bedien me, totdat ik klaar ben met eten en drinken; daarna kunt ge zelf eten en drinken?"},{"book":"Lucas","chapter":"17","verse":"9","text":"Is hij den knecht soms dankbaar, omdat hij deed wat bevolen was?"},{"book":"Lucas","chapter":"17","verse":"10","text":"Zo moet ook gij, wanneer gij alles gedaan hebt wat u bevolen is, nog zeggen: We zijn onnutte knechten; we hebben alleen maar gedaan, wat we moesten doen."},{"book":"Lucas","chapter":"17","verse":"11","text":"Op zijn reis naar Jerusalem trok Hij langs de grens van Samaria en Galilea heen."},{"book":"Lucas","chapter":"17","verse":"12","text":"Toen Hij zeker dorp binnenging, kwamen Hem tien melaatsen tegemoet. Ze bleven op een afstand staan,"},{"book":"Lucas","chapter":"17","verse":"13","text":"en riepen luid: Jesus, Meester, ontferm U onzer."},{"book":"Lucas","chapter":"17","verse":"14","text":"Toen Hij ze zag, zei Hij hun: Gaat heen, vertoont u aan de priesters. En terwijl ze er heen gingen, werden ze rein."},{"book":"Lucas","chapter":"17","verse":"15","text":"Eén van hen keerde terug, zodra hij zich genezen zag. Met luider stem verheerlijkte hij God;"},{"book":"Lucas","chapter":"17","verse":"16","text":"en hij viel op zijn aangezicht neer voor zijn voeten, en dankte Hem: en dat was een Samaritaan."},{"book":"Lucas","chapter":"17","verse":"17","text":"Nu nam Jesus het woord, en sprak: Zijn er geen tien gereinigd? Waar zijn de negen anderen?"},{"book":"Lucas","chapter":"17","verse":"18","text":"Heeft men niemand anders terug zien keren, om eer te brengen aan God, dan dezen vreemdeling alleen?"},{"book":"Lucas","chapter":"17","verse":"19","text":"En Hij zeide tot hem: Sta op, en ga heen; uw geloof heeft u gered."},{"book":"Lucas","chapter":"17","verse":"20","text":"De farizeën vroegen Hem: Wanneer komt het koninkrijk Gods? Hij gaf hun ten antwoord: Het koninkrijk Gods komt zonder opzien te verwekken."},{"book":"Lucas","chapter":"17","verse":"21","text":"Men zal niet zeggen: Zie, hier is het; zie, daar is het. Want zie, het koninkrijk Gods is midden onder u."},{"book":"Lucas","chapter":"17","verse":"22","text":"Nu sprak Hij tot zijn leerlingen: Er zullen dagen komen, dat gij zult wensen, één der dagen van den Mensenzoon te zien; en gij zult Hem niet zien."},{"book":"Lucas","chapter":"17","verse":"23","text":"Men zal tot u zeggen: Zie, ginds is Hij; zie, hier is Hij. Gaat er niet heen, en loopt niemand na."},{"book":"Lucas","chapter":"17","verse":"24","text":"Want zoals de bliksem flikkert, en van de ene kant van de hemel naar de andere flitst, zó zal de Mensenzoon er zijn op zijn dag."},{"book":"Lucas","chapter":"17","verse":"25","text":"Maar eerst moet Hij veel lijden, en verworpen worden door dit geslacht."},{"book":"Lucas","chapter":"17","verse":"26","text":"En zoals het was in de dagen van Noë, zo zal het ook in de dagen van den Mensenzoon zijn."},{"book":"Lucas","chapter":"17","verse":"27","text":"Men at en dronk, huwde en huwde uit, tot op de dag, dat Noë de ark binnentrad, en de zondvloed kwam en allen verzwolg."},{"book":"Lucas","chapter":"17","verse":"28","text":"Of zoals het was in de dagen van Lot: men at en dronk, kocht en verkocht, plantte en bouwde."},{"book":"Lucas","chapter":"17","verse":"29","text":"Maar op de dag, dat Lot uit Sódoma ging, liet God het vuur en zwavel uit de hemel regenen, en verdelgde allen."},{"book":"Lucas","chapter":"17","verse":"30","text":"Zo zal het ook gaan op de dag, waarop de Mensenzoon verschijnt."},{"book":"Lucas","chapter":"17","verse":"31","text":"Wie die dag op het dakterras is en zijn meubels in huis heeft hij dale niet af, om ze mee te nemen; en wie op het veld is, kere niet terug."},{"book":"Lucas","chapter":"17","verse":"32","text":"Denkt aan de vrouw van Lot."},{"book":"Lucas","chapter":"17","verse":"33","text":"Wie zijn leven tracht te redden, zal het verliezen; en wie het verliest, zal het behouden."},{"book":"Lucas","chapter":"17","verse":"34","text":"Ik zeg u: In die nacht zullen er twee op één bed liggen: de een wordt opgenomen, de ander achtergelaten;"},{"book":"Lucas","chapter":"17","verse":"35","text":"twee zullen er niet de handmolen malen: de een wordt opgenomen, de ander achtergelaten;"},{"book":"Lucas","chapter":"17","verse":"36","text":"-"},{"book":"Lucas","chapter":"17","verse":"37","text":"Ze antwoordden Hem: Waar, Heer? Hij zei hun: Waar het aas ligt, daar zullen zich ook de gieren verzamelen."}]}