{"data":[{"book":"Farawa","chapter":"2","verse":"1","text":"Ta haka aka gama yin sammai da duniya da dukan abubuwan da suke cikinsu."},{"book":"Farawa","chapter":"2","verse":"2","text":"Kafin kwana ta bakwai, Allah ya gama aikin da yake yi, saboda haka a kwana ta bakwai, ya huta daga dukan aikinsa."},{"book":"Farawa","chapter":"2","verse":"3","text":"Allah kuwa ya albarkaci kwana ta bakwai, ya kuma mai da ita mai tsarki, saboda a kanta ne ya huta daga dukan aikin halittar da ya yi."},{"book":"Farawa","chapter":"2","verse":"4","text":"Wannan shi ne asalin tarihin sammai da duniya sa’ad da aka halicce su."},{"book":"Farawa","chapter":"2","verse":"5","text":"babu tsiro a duniya kuma ganyaye ba su tsira a busasshiyar ƙasa ko ba, gama Ubangiji Allah bai aiko da ruwan sama a kan duniya ba tukuna, babu kuma wani mutumin da zai nome ƙasar,"},{"book":"Farawa","chapter":"2","verse":"6","text":"amma dai rafuffuka suna ɓullo da ruwa daga ƙasa suna jiƙe ko’ina a fāɗin ƙasa."},{"book":"Farawa","chapter":"2","verse":"7","text":"Sa’an nan Ubangiji Allah ya yi mutum daga turɓayar ƙasa, ya kuma hura numfashin rai cikin hancinsa, mutumin kuwa ya zama rayayyen taliki."},{"book":"Farawa","chapter":"2","verse":"8","text":"To, fa, Ubangiji Allah ya yi lambu a gabas, a Eden, a can kuwa ya sa mutumin da ya yi."},{"book":"Farawa","chapter":"2","verse":"9","text":"Ubangiji Allah ya kuma sa kowane irin itace ya tsira daga ƙasa, itace mai kyan gani, mai amfani kuma don abinci. A tsakiyar lambun kuwa akwai itacen rai da kuma itacen sanin abin da yake da kyau da abin da yake mugu."},{"book":"Farawa","chapter":"2","verse":"10","text":"Akwai wani kogi mai ba da ruwa ga lambun wanda ya gangaro daga Eden, daga nan ya rarrabu, ya zama koguna huɗu."},{"book":"Farawa","chapter":"2","verse":"11","text":"Sunan kogi na fari, Fishon. Shi ne yake malala kewaye da dukan ƙasar Hawila, inda akwai zinariya."},{"book":"Farawa","chapter":"2","verse":"12","text":"(Zinariyar wannan ƙasa kuwa tana da kyau, akwai kuma kayan ƙanshi da duwatsun da ake kira onis a can ma.)"},{"book":"Farawa","chapter":"2","verse":"13","text":"Sunan kogi na biyu, Gihon. Shi ne ya malala kewaye da ƙasar Kush.2.13 Mai yiwuwa kudu maso gabas na Mesofotamiya ne"},{"book":"Farawa","chapter":"2","verse":"14","text":"Sunan kogi na uku Tigris. Wannan ne ya malala ya bi ta gefen gabashin Asshur. Kogi na huɗu kuwa shi ne Yuferites."},{"book":"Farawa","chapter":"2","verse":"15","text":"Ubangiji Allah ya ɗauko mutumin ya sa shi cikin Lambun Eden domin yă nome shi, yă kuma lura da shi."},{"book":"Farawa","chapter":"2","verse":"16","text":"Ubangiji Allah ya umarci mutumin ya ce, “Kana da ’yanci ka ci daga kowane itace a cikin lambun,"},{"book":"Farawa","chapter":"2","verse":"17","text":"amma kada ka ci daga itacen sanin abin da yake mai kyau da abin da yake mugu, gama a ranar da ka ci shi, lalle za ka mutu.”"},{"book":"Farawa","chapter":"2","verse":"18","text":"Ubangiji Allah ya ce, “Bai yi kyau mutumin yă kasance shi kaɗai ba. Zan yi masa mataimakin da ya dace da shi.”"},{"book":"Farawa","chapter":"2","verse":"19","text":"To, Ubangiji Allah ya yi dukan namun jeji da dukan tsuntsayen sama daga ƙasa. Ya kawo su wurin mutumin don yă ga wanda suna zai kira su; kuma duk sunan da mutumin ya kira kowane mai rai, sunansa ke nan."},{"book":"Farawa","chapter":"2","verse":"20","text":"Saboda haka mutumin ya sa wa dukan dabbobi, da tsuntsayen sama da dukan namun jeji sunaye."},{"book":"Farawa","chapter":"2","verse":"21","text":"Saboda haka Ubangiji Allah ya sa mutumin ya yi barci mai nauyi; yayinda yake barci sai ya ɗauko ɗaya daga cikin haƙarƙarin mutumin, ya kuma rufe wurin da nama."},{"book":"Farawa","chapter":"2","verse":"22","text":"Sa’an nan Ubangiji Allah ya yi mace daga haƙarƙarin da ya ɗauko daga mutumin, ya kuwa kawo ta wurin mutumin."},{"book":"Farawa","chapter":"2","verse":"23","text":"Sai mutumin ya ce,"},{"book":"Farawa","chapter":"2","verse":"24","text":"Wannan ne ya sa mutum yakan bar mahaifinsa da mahaifiyarsa, yă manne wa matarsa, su kuma zama jiki ɗaya."},{"book":"Farawa","chapter":"2","verse":"25","text":"Mutumin da matarsa, dukansu biyu tsirara suke, ba su kuwa ji kunya ba."}]}