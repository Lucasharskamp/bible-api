{"data":[{"book":"Tavui Leo","chapter":"21","verse":"1","text":"Huqe u vei gareagi Sera mwere nge u warataugi lawea."},{"book":"Tavui Leo","chapter":"21","verse":"2","text":"I Sera mo tinogi na maresu me mo bamba na maresu hi mwera lawe Ebraham lo taro hi nge u tamaragai beno vovohoi mwere u waratau beno lawea."},{"book":"Tavui Leo","chapter":"21","verse":"3","text":"Ebraham mo suri na henai maresu hi, i Aesak. Sera u bamba lawea."},{"book":"Tavui Leo","chapter":"21","verse":"4","text":"Tavohe netune Aesak bongine mo gaiwelu Ebraham mo teve gigilegi nie mwerei Huqe Mauri u vevea lawea."},{"book":"Tavui Leo","chapter":"21","verse":"5","text":"Ebraham higaona vudolue tavohe netune Aesak mo vora."},{"book":"Tavui Leo","chapter":"21","verse":"6","text":"Sera mo veve vena, “Huqe Mauri u vei gareagi eu, u vei eu nam mana tare hine vi rongo na rorogu, rain rongarea mei eu me rain mana.”"},{"book":"Tavui Leo","chapter":"21","verse":"7","text":"Me nge mo veve vena, “Hine vi veve lawe Ebraham huri ve i ?Sera vin vagatiti na maresu? Nge ko leo, neu tongu Ebraham guru sesea lawuagi me neu nau bamba na maresu lawea.”"},{"book":"Tavui Leo","chapter":"21","verse":"8","text":"Ngaha a maresu u lawua mo siregi titi, Ebraham mo lagogi na hinaga lawua vuragi na gai tovoi rani ngehi."},{"book":"Tavui Leo","chapter":"21","verse":"9","text":"Nge i Sera nge mo leo huri ve netui Hega vavine tau Ijib nge u bambae lawe Ebraham mo bilibili esi mei Aesak."},{"book":"Tavui Leo","chapter":"21","verse":"10","text":"Siu mo veve lawe Ebraham, “Ko hora vohogi na vavine hora mei netune, huri a vavine hora netune vin mese lai na duvi hango gineu noi netuku Aesak.”"},{"book":"Tavui Leo","chapter":"21","verse":"11","text":"A gineu ngaha mo vai Ebraham mo rongesi lawuagi huri netune."},{"book":"Tavui Leo","chapter":"21","verse":"12","text":"Nge i Huqe Mauri mo veve lawe Ebraham “Mese romasi huri na maresu mena vavine hora; goin ronghuri na hava leo i Sera mo veve lawego, huri vevenagi duruhi Aesak a maresu ngere hi rain waregi renetumu vovohoi."},{"book":"Tavui Leo","chapter":"21","verse":"13","text":"Nain vei netui vavine hora vage vin voragi na vanue lawua, huri na maresu ngehi i netumu.”"},{"book":"Tavui Leo","chapter":"21","verse":"14","text":"Robongi siaga lo rain tuegi, Ebraham mo lai na hinaga, vurugi wai, me mo bete lawe Hega. Mo taure lo siqei Hega, siu mo hora vohoginire tona netune Ismael. Mo dige lategi lolo vanue vurogi waregi Bereseba."},{"book":"Tavui Leo","chapter":"21","verse":"15","text":"Tavohe a wai u rovo lolo vurugi, nge mo tau na maresu lo vavai gei gategale."},{"book":"Tavui Leo","chapter":"21","verse":"16","text":"Siu nge mo vano mo toga vidiregi dena maresu mwere na liue mo olo, huri mo lado, “Neu nain mese lehi netuku ve vin mate lo nagogu,” me nge mo toga taie mo ngara gena dilo siaga."},{"book":"Tavui Leo","chapter":"21","verse":"17","text":"Huqe Mauri u rongo na diloi Ismael me a Gaihora noi Huqe Mauri mo ware na henai Hega dena taetae mo veve lawea move “?Mwere hilogo Hega? Mese matagu Huqe Mauri u rongo na diloi maresu lo tanona nge mo eno."},{"book":"Tavui Leo","chapter":"21","verse":"18","text":"Raka na maresu ta aulu me gom dulae, huri nain veie vin vuragi na vanue lawua.”"},{"book":"Tavui Leo","chapter":"21","verse":"19","text":"Siu i Huqe Mauri mo waga na matai Hega me mo lehi na walui tungu. Me mo vano mo utu na wai lolo vurugi, me mo bete lawe na maresu mo inue."},{"book":"Tavui Leo","chapter":"21","verse":"20","text":"Huqe Mauri nge mo bului na maresu hi mo dadari lune nge mo lawua. U toga lolo vanue vurogi me nge mo vuragi na tangaloi venvene masogo lo vuhu."},{"book":"Tavui Leo","chapter":"21","verse":"21","text":"Lo tarogi nge mo toga lolo vanue vurogi tau Baran, i retahine mo lai gaihorana tau Ijib lawea."}]}