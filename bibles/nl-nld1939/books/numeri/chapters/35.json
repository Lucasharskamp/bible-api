{"data":[{"book":"Numeri","chapter":"35","verse":"1","text":"Nog sprak Jahweh tot Moses in de velden van Moab aan de Jordaan bij Jericho:"},{"book":"Numeri","chapter":"35","verse":"2","text":"Beveel de Israëlieten, dat zij van hun erfbezit steden aan de Levieten geven, om daar te wonen, en dat zij ook de weidegronden rond die steden aan de Levieten afstaan."},{"book":"Numeri","chapter":"35","verse":"3","text":"Die steden zullen hun tot woonplaats dienen en de weidegronden zullen voor hun kudde, hun lastdieren en al hun vee zijn bestemd."},{"book":"Numeri","chapter":"35","verse":"4","text":"De weidegronden van de steden, die gij aan de Levieten zult geven, moeten aan alle kanten van de stadsmuur af tot de buitenste rand duizend el breed zijn."},{"book":"Numeri","chapter":"35","verse":"5","text":"Gij moet buiten de stad de oostgrens op twee duizend ellen uitmeten, de zuidgrens op twee duizend ellen, de westgrens op twee duizend ellen en de noordgrens op twee duizend ellen met de stad als middelpunt; dit zullen hun weidegronden zijn, die bij de steden horen."},{"book":"Numeri","chapter":"35","verse":"6","text":"De steden, die gij aan de Levieten moet afstaan, zullen vooreerst de zes vrijsteden zijn, die gij als vluchtplaats moet aanwijzen voor hem, die iemand heeft gedood; en daarenboven moet ge hun nog twee en veertig andere steden afstaan."},{"book":"Numeri","chapter":"35","verse":"7","text":"In het geheel moet ge dus acht en veertig steden met hun weidegronden aan de Levieten afstaan."},{"book":"Numeri","chapter":"35","verse":"8","text":"Deze steden, die ge van het bezit der Israëlieten zult afnemen, moeten in een grote stam talrijker en in een kleine stam minder talrijk zijn; ieder moet naar verhouding van zijn bezit, dat hij kreeg, enige steden aan de Levieten afstaan."},{"book":"Numeri","chapter":"35","verse":"9","text":"Jahweh sprak tot Moses:"},{"book":"Numeri","chapter":"35","verse":"10","text":"Beveel de Israëlieten, en zeg hun: Wanneer gij over de Jordaan het land Kanaän zijt binnengetrokken,"},{"book":"Numeri","chapter":"35","verse":"11","text":"dan moet gij enige steden aanwijzen, die u als vrijsteden zullen dienen, waarheen iemand vluchten kan, die een ander zonder opzet heeft gedood."},{"book":"Numeri","chapter":"35","verse":"12","text":"Naar die steden zult ge de wijk kunnen nemen voor den bloedwreker, zodat hij, die een ander gedood heeft, niet zal sterven, eer hij voor de gemeenschap terecht heeft gestaan."},{"book":"Numeri","chapter":"35","verse":"13","text":"Gij moet zes van zulke steden, die tot vrijsteden voor u zijn bestemd, aanwijzen:"},{"book":"Numeri","chapter":"35","verse":"14","text":"drie steden in het Overjordaanse, en drie steden in het land Kanaän: dat zullen de vrijsteden zijn."},{"book":"Numeri","chapter":"35","verse":"15","text":"Zowel voor de Israëlieten als voor den vreemdeling en den inboorling in uw midden, zullen die zes steden als wijkplaats dienen, zodat ieder, die zonder opzet een mens heeft gedood, daarheen kan vluchten."},{"book":"Numeri","chapter":"35","verse":"16","text":"Wanneer iemand een ander met een ijzeren voorwerp zo slaat, dat hij sterft, dan is hij een moordenaar; de moordenaar moet ter dood worden gebracht."},{"book":"Numeri","chapter":"35","verse":"17","text":"Heeft hij een steen in zijn hand, waarmee men iemand dodelijk kan treffen, en slaat hij hem zo dat hij sterft, dan is hij een moordenaar; de moordenaar moet ter dood worden gebracht."},{"book":"Numeri","chapter":"35","verse":"18","text":"Of heeft hij een houten voorwerp in zijn hand, waarmee men iemand dodelijk kan treffen, en slaat hij hem zo, dat hij sterft, dan is hij een moordenaar; de moordenaar moet ter dood worden gebracht."},{"book":"Numeri","chapter":"35","verse":"19","text":"Dan mag de bloedwreker den moordenaar doden, waar hij hem aantreft."},{"book":"Numeri","chapter":"35","verse":"20","text":"Wanneer iemand een ander uit haat een stoot toebrengt, of uit moordzucht naar hem gooit, zodat hij sterft,"},{"book":"Numeri","chapter":"35","verse":"21","text":"of uit vijandschap hem zo met de vuist slaat, dat hij sterft, dan is hij ook een moordenaar, en moet ter dood worden gebracht; de bloedwreker mag den moordenaar doden, waar hij hem aantreft."},{"book":"Numeri","chapter":"35","verse":"22","text":"Maar wanneer hij hem zonder voorbedachte rade en zonder vijandschap een stoot toebrengt, of zonder opzet om te doden een of ander ding naar hem gooit,"},{"book":"Numeri","chapter":"35","verse":"23","text":"of uit onoplettendheid een steen, waarmee men iemand dodelijk kan treffen, op hem laat vallen, zodat hij sterft; dus zonder hem vijandig gezind te zijn en zonder hem kwaad te willen,"},{"book":"Numeri","chapter":"35","verse":"24","text":"dan zal de gemeenschap tussen hem, die de dood heeft toegebracht en den bloedwreker recht spreken naar de volgende bepalingen."},{"book":"Numeri","chapter":"35","verse":"25","text":"De gemeenschap moet hem, die de dood heeft veroorzaakt, tegen den bloedwreker beschermen, en hem doen terugkeren naar de vrijstad, waarheen hij gevlucht was, en waar hij moet blijven wonen tot aan de dood van den hogepriester, dien men met de heilige olie heeft gezalfd."},{"book":"Numeri","chapter":"35","verse":"26","text":"Zo hij buiten de grens van de vrijstad komt, waarheen hij gevlucht is,"},{"book":"Numeri","chapter":"35","verse":"27","text":"en de bloedwreker vindt hem buiten de grens van zijn vrijstad en doodt hem, dan treft den bloedwreker geen bloedschuld;"},{"book":"Numeri","chapter":"35","verse":"28","text":"want de ander had tot aan de dood van den hogepriester in zijn vrijstad moeten blijven. Eerst na de dood van den hogepriester kan hij, die gedood heeft, naar zijn grondbezit terugkeren."},{"book":"Numeri","chapter":"35","verse":"29","text":"Deze rechtsbepalingen zullen voor u blijven gelden van geslacht tot geslacht, overal waar gij woont."},{"book":"Numeri","chapter":"35","verse":"30","text":"Wanneer iemand een mens heeft vermoord, dan zal men den moordenaar op het woord van getuigen ter dood brengen; maar één getuige zal niet voldoende zijn, om een mens te doen sterven."},{"book":"Numeri","chapter":"35","verse":"31","text":"Gij moogt voor het leven van een moordenaar, die des doods schuldig is, geen losgeld aannemen; want hij moet ter dood worden gebracht."},{"book":"Numeri","chapter":"35","verse":"32","text":"Evenmin moogt gij voor iemand, die naar een vrijstad gevlucht is, losgeld aannemen, om vóór de dood van den hogepriester terug te keren en zijn land te bewonen."},{"book":"Numeri","chapter":"35","verse":"33","text":"Neen, gij moogt het land, waar gij woont, niet ontwijden! Want bloed ontwijdt het land; en voor het land, waarop bloed is vergoten, kan geen verzoening worden verkregen, dan door het bloed van hem, die het vergoten heeft."},{"book":"Numeri","chapter":"35","verse":"34","text":"Bezoedelt dus het land niet, waar gij woont, en waarin ook Ik woon; want Ik, Jahweh, woon te midden van Israëls kinderen."}]}