{"data":[{"book":"1 Mafumu","chapter":"8","verse":"1","text":"Pamenepo Mfumu Solomoni inasonkhanitsa akuluakulu a Israeli, atsogoleri onse a mafuko ndi akuluakulu a mabanja a Aisraeli mu Yerusalemu, kuti akatenge Bokosi la Chipangano la Yehova ku Ziyoni, Mzinda wa Davide."},{"book":"1 Mafumu","chapter":"8","verse":"2","text":"Aisraeli onse anasonkhana pamaso pa Mfumu Solomoni nthawi ya chikondwerero cha mwezi wa Etanimu, mwezi wachisanu ndi chiwiri."},{"book":"1 Mafumu","chapter":"8","verse":"3","text":"Akuluakulu onse a Israeli atafika, ansembe ananyamula Bokosi la Chipangano,"},{"book":"1 Mafumu","chapter":"8","verse":"4","text":"ndipo anabwera nalo Bokosi la Yehova pamodzi ndi tenti ya msonkhano ndi ziwiya zonse zopatulika zimene zinali mʼmenemo. Ansembe ndi Alevi ndiye anazinyamula,"},{"book":"1 Mafumu","chapter":"8","verse":"5","text":"ndipo Mfumu Solomoni ndi gulu lonse la Aisraeli amene anasonkhana naye anali patsogolo pa Bokosi la Chipangano, akupereka nsembe nkhosa zambiri ndi ngʼombe zambiri zosawerengeka."},{"book":"1 Mafumu","chapter":"8","verse":"6","text":"Ansembe anafika nalo Bokosi la Chipangano la Yehova mʼchipinda chamʼkati mwenimweni, Malo Opatulika Kwambiri, ndipo analiyika pansi pa mapiko a akerubi."},{"book":"1 Mafumu","chapter":"8","verse":"7","text":"Akerubiwo anatambalitsa mapiko awo pamwamba pa Bokosi la Chipangano ndipo anaphimba bokosilo pamodzi ndi mitengo yonyamulira."},{"book":"1 Mafumu","chapter":"8","verse":"8","text":"Mitengoyi inali yayitali kwambiri ndipo inkaonekera kunja kwa chipinda chamʼkati cha Malo Opatulika koma osati kunja kwa Malo Opatulikawo; ndipo mitengoyi ilipo mpaka lero lino."},{"book":"1 Mafumu","chapter":"8","verse":"9","text":"Mʼbokosimo munalibe kanthu kena kalikonse kupatula miyala iwiri imene Mose anayikamo ku Horebu, kumene Yehova anachita pangano ndi Aisraeli atatuluka mʼdziko la Igupto."},{"book":"1 Mafumu","chapter":"8","verse":"10","text":"Ansembe atatuluka mʼMalo Opatulikawo, mtambo unadzaza Nyumba ya Yehova."},{"book":"1 Mafumu","chapter":"8","verse":"11","text":"Ndipo ansembewo sanathe kugwira ntchito yawo chifukwa cha mtambowo, pakuti ulemerero wa Yehova unadzaza mʼNyumba ya Yehova."},{"book":"1 Mafumu","chapter":"8","verse":"12","text":"Pamenepo Solomoni anati, “Yehova anati adzakhala mʼmitambo yakuda;"},{"book":"1 Mafumu","chapter":"8","verse":"13","text":"taonani ndithu, ine ndakumangirani Nyumba yokongola kwambiri, malo woti muzikhalamo mpaka muyaya.”"},{"book":"1 Mafumu","chapter":"8","verse":"14","text":"Aisraeli onse ali chiyimire pomwepo, mfumu inatembenuka ndi kuwadalitsa."},{"book":"1 Mafumu","chapter":"8","verse":"15","text":"Ndipo inati:"},{"book":"1 Mafumu","chapter":"8","verse":"16","text":"‘Kuyambira tsiku limene ndinatulutsa anthu anga Aisraeli ku Igupto, sindinasankhe mzinda wina uliwonse pa fuko lina lililonse la Aisraeli kuti kumeneko andimangire Nyumba, koma ndasankha Davide kuti alamulire anthu anga Aisraeli.’"},{"book":"1 Mafumu","chapter":"8","verse":"17","text":"“Abambo anga Davide anali ndi maganizo mu mtima mwawo oti amangire nyumba Yehova, Mulungu wa Israeli."},{"book":"1 Mafumu","chapter":"8","verse":"18","text":"Koma Yehova ananena kwa abambo anga, Davide, kuti, ‘Popeza zinali mu mtima mwako kumangira nyumba Dzina langa, unachita bwino kukhala ndi maganizo amenewa mu mtima mwakomo."},{"book":"1 Mafumu","chapter":"8","verse":"19","text":"Komatu, si iwe amene udzamanga Nyumba ya Mulungu, koma mwana wako, mwana amene iwe udzabereke. Iyeyo ndiye adzandimangire Nyumba.’"},{"book":"1 Mafumu","chapter":"8","verse":"20","text":"“Yehova wasunga zimene analonjeza: ine ndalowa mʼmalo mwa abambo anga Davide ndipo tsopano ndili pa mpando waufumu wa Israeli, monga momwe Yehova analonjezera, ndipo ndamangira nyumba Dzina la Yehova, Mulungu wa Israeli."},{"book":"1 Mafumu","chapter":"8","verse":"21","text":"Ndalikonzera malo Bokosi la Chipangano mmene muli pangano la Yehova limene anapangana ndi makolo athu pamene anawatulutsa mʼdziko la Igupto.”"},{"book":"1 Mafumu","chapter":"8","verse":"22","text":"Pamenepo Solomoni anayimirira patsogolo pa guwa lansembe la Yehova pamaso pa gulu lonse la Aisraeli ndipo anakweza manja ake kumwamba,"},{"book":"1 Mafumu","chapter":"8","verse":"23","text":"nati:"},{"book":"1 Mafumu","chapter":"8","verse":"24","text":"Inu mwasunga lonjezo lanu kwa abambo anga Davide, mtumiki wanu. Inde zimene munalonjeza ndi pakamwa panu, mwazikwaniritsa ndi manja anu, monga mmene tikuonera lero lino."},{"book":"1 Mafumu","chapter":"8","verse":"25","text":"“Ndipo tsopano, Inu Yehova Mulungu wa Israeli, sungani zimene munalonjeza kwa abambo anga Davide, mtumiki wanu, pamene munati, ‘Sudzasowa munthu wokhala pamaso panga pa mpando waufumu wa Israeli, ngati ana ako adzasamalira mayendedwe awo mokhulupirika monga iwe wachitira.’"},{"book":"1 Mafumu","chapter":"8","verse":"26","text":"Ndipo tsopano, Inu Mulungu wa Israeli, lolani kuti mawu anu akwaniritsidwe amene munalonjeza mtumiki wanu Davide abambo anga."},{"book":"1 Mafumu","chapter":"8","verse":"27","text":"“Kodi Mulungu angakhaledi pa dziko lapansi? Mlengalenga ngakhale kumwamba kwenikweni, sikungakukwaneni. Nanga kuli bwanji ndi Nyumba iyi imene ndamanga!"},{"book":"1 Mafumu","chapter":"8","verse":"28","text":"Koma Inu Yehova Mulungu wanga, imvani pemphero ndi pembedzero la mtumiki wanu. Imvani kulira ndi pemphero la mtumiki wanu limene ndikupempha pamaso panu lero lino."},{"book":"1 Mafumu","chapter":"8","verse":"29","text":"Maso anu azikhala otsekuka kuyangʼana Nyumba ino usiku ndi usana, malo ano amene Inu munanena kuti, ‘Dzina langa lidzakhala mʼmenemo,’ choncho imvani pemphero limene mtumiki wanu akupemphera akuyangʼana malo ano."},{"book":"1 Mafumu","chapter":"8","verse":"30","text":"Imvani pembedzero la mtumiki wanu ndi la anthu anu Aisraeli pamene akupemphera akuyangʼana malo ano. Imvani kumwambako, malo anu amene mumakhala; ndipo mukamva muzitikhululukira."},{"book":"1 Mafumu","chapter":"8","verse":"31","text":"“Munthu akalakwira mnzake, nawuzidwa kuti alumbire, akabwera kudzalumbira patsogolo pa guwa lansembe la Nyumba ino,"},{"book":"1 Mafumu","chapter":"8","verse":"32","text":"imvani kumwambako ndi kuchitapo kanthu. Weruzani atumiki anuwo, wochimwa mugamule kuti ndi wolakwa ndipo alangidwe chifukwa cha zimene wachita. Wosachimwa mugamule kuti ndi wosalakwa, ndipo muonetse kusalakwa kwakeko."},{"book":"1 Mafumu","chapter":"8","verse":"33","text":"“Anthu anu Aisraeli akagonja kwa adani awo chifukwa akuchimwirani, ndipo akatembenukira kwa Inu ndi kuvomereza Dzina lanu, kupemphera ndi kupembedzera kwa Inu mʼNyumba ino,"},{"book":"1 Mafumu","chapter":"8","verse":"34","text":"pamenepo imvani kumwambako ndi kukhululukira tchimo la anthu anu Aisraeli ndi kuwabweretsa ku dziko limene munawapatsa makolo awo."},{"book":"1 Mafumu","chapter":"8","verse":"35","text":"“Pamene kumwamba kwatsekeka ndipo mvula sikugwa chifukwa anthu anu akuchimwirani, ndipo pamene apemphera akuyangʼana malo ano ndi kuvomereza Dzina lanu, ndi kutembenuka kuchoka ku machimo awo chifukwa inu mwawalanga,"},{"book":"1 Mafumu","chapter":"8","verse":"36","text":"pamenepo imvani kumwambako ndipo muwakhululukire atumiki anu, anthu anu Aisraeli. Aphunzitseni makhalidwe oyenera ndipo gwetsani mvula mʼdziko limene munapereka kwa anthu anu monga cholowa chawo."},{"book":"1 Mafumu","chapter":"8","verse":"37","text":"“Pamene mʼdziko mwagwa njala kapena mliri, chinoni kapena chiwawu, dzombe kapena kapuchi, kapena pamene mdani wazungulira mzinda wawo wina uliwonse, kaya mavuto kapena matenda abwera,"},{"book":"1 Mafumu","chapter":"8","verse":"38","text":"ndipo wina aliyense mwa Aisraeli akapemphera kapena kukudandaulirani, aliyense wa iwo akadziwa masautso a mu mtima mwake ndi kukweza manja awo kuloza Nyumba ino,"},{"book":"1 Mafumu","chapter":"8","verse":"39","text":"pamenepo imvani kumwambako, malo anu wokhalamo. Khululukani ndipo chitanipo kanthu. Muchitire aliyense molingana ndi zonse zimene anachita, popeza inu mumadziwa mtima wake (pakuti ndinu nokha amene mumadziwa mitima ya anthu onse),"},{"book":"1 Mafumu","chapter":"8","verse":"40","text":"motero iwo adzakuopani masiku onse amene adzakhale mʼdziko limene munalipereka kwa makolo athu."},{"book":"1 Mafumu","chapter":"8","verse":"41","text":"“Ndipo kunena za mlendo amene si mmodzi wa anthu anu Aisraeli, koma wabwera kuchokera ku dziko lakutali chifukwa cha dzina lanu,"},{"book":"1 Mafumu","chapter":"8","verse":"42","text":"pakuti anthu adzamva za dzina lanu lotchukali ndiponso za dzanja lanu lamphamvu ndi lochita zazikulu, kudzapemphera akuyangʼana Nyumba ino,"},{"book":"1 Mafumu","chapter":"8","verse":"43","text":"pamenepo imvani kumwambako, malo anu okhalamo, ndipo muchite zonse zimene mlendoyo akukupemphani, kotero kuti anthu onse a dziko lapansi adziwe dzina lanu ndi kukuopani monga amachitira anthu anu Aisraeli, ndipo adziwe kuti Nyumba ino imene ndakumangirani imadziwika ndi Dzina lanu."},{"book":"1 Mafumu","chapter":"8","verse":"44","text":"“Pamene anthu anu apita ku nkhondo kukamenyana ndi adani awo, kulikonse kumene mungawatume, ndipo pamene apemphera kwa Yehova moyangʼana mzinda umene mwausankha ndi Nyumba imene ine ndamangira Dzina lanu,"},{"book":"1 Mafumu","chapter":"8","verse":"45","text":"imvani kumwambako pemphero lawo ndi kudandaula kwawo, ndipo apambanitseni."},{"book":"1 Mafumu","chapter":"8","verse":"46","text":"“Pamene akuchimwirani, popeza palibe munthu amene sachimwa, ndipo Inu nʼkuwakwiyira ndi kuwapereka kwa mdani, amene adzawatenga ukapolo kupita ku dziko lake, kutali kapena pafupi;"},{"book":"1 Mafumu","chapter":"8","verse":"47","text":"ndipo ngati asintha maganizo ali ku dziko la ukapololo ndi kulapa ndi kukudandaulirani mʼdziko la owagonjetsa ndi kunena kuti, ‘Ife tachimwa, tachita zolakwa, tachita zinthu zoyipa,’"},{"book":"1 Mafumu","chapter":"8","verse":"48","text":"ndipo ngati abwerera kwa Inu ndi mtima wawo wonse ndi moyo wawo wonse mʼdziko la adani awo amene anawatenga ukapolo, ndi kupemphera kwa Inu moyangʼana dziko limene munapereka kwa makolo awo, moyangʼana mzinda umene munawusankha ndiponso Nyumba imene ine ndamangira Dzina lanu,"},{"book":"1 Mafumu","chapter":"8","verse":"49","text":"imvani kumwambako, malo anu wokhalamo, imvani pemphero lawo ndi kudandaula kwawo, ndipo muwachitire zabwino."},{"book":"1 Mafumu","chapter":"8","verse":"50","text":"Ndipo khululukirani anthu anu amene akuchimwirani. Khululukirani zolakwa zonse akuchitirani ndipo mufewetse mitima ya amene anawagonjetsawo kuti awachitire chifundo;"},{"book":"1 Mafumu","chapter":"8","verse":"51","text":"popeza ndi anthu anu ndiponso cholowa chanu, anthu omwe munawatulutsa ku Igupto, kuwachotsa mʼngʼanjo yamoto yosungunula zitsulo."},{"book":"1 Mafumu","chapter":"8","verse":"52","text":"“Maso anu atsekuke kuti aone dandawulo la mtumiki wanu ndiponso madandawulo a anthu anu Aisraeli, ndipo mutchere khutu nthawi iliyonse pamene akulirirani."},{"book":"1 Mafumu","chapter":"8","verse":"53","text":"Pakuti Inu munawasiyanitsa ndi anthu a mitundu ina yonse ya dziko lonse kuti akhale cholowa chanu, monga momwe munanenera kudzera mwa mtumiki wanu Mose pamene Inu, Ambuye Yehova, munatulutsa makolo athu ku Igupto.”"},{"book":"1 Mafumu","chapter":"8","verse":"54","text":"Solomoni atamaliza mapemphero ndi mapembedzero onsewa kwa Yehova, anayimirira pa guwa lansembe la Yehova, nagwada atakweza manja ake kumwamba."},{"book":"1 Mafumu","chapter":"8","verse":"55","text":"Anayimirira ndi kudalitsa gulu lonse la Aisraeli ndi mawu okweza, nati:"},{"book":"1 Mafumu","chapter":"8","verse":"56","text":"“Atamandike Yehova, amene wapereka mpumulo kwa anthu ake Aisraeli monga momwe analonjezera. Palibe mawu ndi amodzi omwe amene anapita pachabe pa malonjezo ake onse abwino amene anawapereka kudzera mwa mtumiki wake Mose."},{"book":"1 Mafumu","chapter":"8","verse":"57","text":"Yehova Mulungu wathu akhale nafe monga momwe anakhalira ndi makolo athu; asatisiye kapena kutitaya."},{"book":"1 Mafumu","chapter":"8","verse":"58","text":"Atembenuzire mitima yathu kwa Iye, kuti tiyende mʼnjira zake zonse ndi kusunga mawu ake, malamulo ake ndi malangizo ake amene anapereka kwa makolo athu."},{"book":"1 Mafumu","chapter":"8","verse":"59","text":"Ndipo mawu angawa, amene ndapemphera pamaso pa Yehova, asayiwalike pamaso pa Yehova Mulungu wathu usana ndi usiku, ndipo Iye alimbikitse mtumiki wake ndiponso athandize Aisraeli, anthu ake powapatsa zosowa zawo za tsiku ndi tsiku,"},{"book":"1 Mafumu","chapter":"8","verse":"60","text":"kotero kuti anthu a mitundu yonse pa dziko lapansi adziwe kuti Yehova ndi Mulungu ndipo kuti palibenso wina."},{"book":"1 Mafumu","chapter":"8","verse":"61","text":"Koma mitima yanu ikhale yodzipereka kwathunthu kwa Yehova Mulungu wanu, kutsatira malamulo ake ndi kumvera malangizo ake, monga lero lino.”"},{"book":"1 Mafumu","chapter":"8","verse":"62","text":"Ndipo mfumu pamodzi ndi Aisraeli onse anapereka nsembe pamaso pa Yehova."},{"book":"1 Mafumu","chapter":"8","verse":"63","text":"Solomoni anapereka nsembe zachiyanjano kwa Yehova: ngʼombe 22,000, nkhosa ndi mbuzi 120,000. Motero mfumu pamodzi ndi Aisraeli onse anapatula Nyumba ya Yehova."},{"book":"1 Mafumu","chapter":"8","verse":"64","text":"Tsiku lomwelo mfumu inapatulanso malo a pakati pa bwalo limene linali kutsogolo kwa Nyumba ya Yehova ndiponso nthuli za mafuta za nsembe yachiyanjano, chifukwa guwa lansembe la mkuwa limene linali pamaso pa Yehova linali lochepa kwambiri ndipo nsembe zonse zopsereza, nsembe zachakudya, ndi nthuli za mafuta a nsembe zachiyanjano sizikanakwanirapo."},{"book":"1 Mafumu","chapter":"8","verse":"65","text":"Choncho nthawi imeneyi, Solomoni anachita chikondwerero pamodzi ndi Aisraeli onse. Unali msonkhano waukulu, kuyambira ku Lebo Hamati mpaka ku Chigwa cha ku Igupto. Anachita chikondwerero chimenechi pamaso pa Yehova Mulungu wathu kwa masiku asanu ndi awiri, anawonjezerapo masiku ena asanu ndi awiri, onse pamodzi ngati masiku 14."},{"book":"1 Mafumu","chapter":"8","verse":"66","text":"Pa tsiku lachisanu ndi chitatu Solomoni anawuza anthu kuti apite kwawo. Anthuwo anathokoza mfumu ndipo kenaka anapita kwawo mokondwa ndi mosangalala mʼmitima mwawo chifukwa cha zinthu zabwino zimene Yehova anachitira mtumiki wake Davide ndi anthu ake Aisraeli."}]}