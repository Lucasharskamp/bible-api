{"data":[{"book":"Johani","chapter":"11","verse":"1","text":"Zvino mumwe murume ainzi Razaro akanga achirwara. Aibva kuBhetani, musha waMaria naMarita mukoma wake."},{"book":"Johani","chapter":"11","verse":"2","text":"Maria uyu, ane hanzvadzi yake Razaro akanga avete achirwara, ndiye uya akadururira mafuta anonhuhwira pana Ishe uye akapukuta tsoka dzake nebvudzi rake."},{"book":"Johani","chapter":"11","verse":"3","text":"Saka hanzvadzi dzake dzakatuma shoko kuna Jesu, dzikati, “Ishe, uya wamunoda ari kurwara.”"},{"book":"Johani","chapter":"11","verse":"4","text":"Akati anzwa izvozvo, Jesu akati, “Kurwara uku hakumusvitsi kurufu. Kwete, kune chokuita nokukudzwa kwaMwari kuitira kuti Mwanakomana waMwari akudzwe kubudikidza naizvozvo.”"},{"book":"Johani","chapter":"11","verse":"5","text":"Jesu aida Marita, nomununʼuna wake uye naRazaro."},{"book":"Johani","chapter":"11","verse":"6","text":"Asi paakanzwa kuti Razaro akanga achirwara, akagara paakanga ari kwamamwe mazuva maviri."},{"book":"Johani","chapter":"11","verse":"7","text":"Ipapo akati kuvadzidzi vake, “Ngatidzokerei kuJudhea.”"},{"book":"Johani","chapter":"11","verse":"8","text":"Vakati kwaari, “Asika Rabhi, nguva pfupi ichangopfuura, vaJudha vakanga vachiedza kukutakai namabwe, zvino munoda kudzokerazve ikoko here?”"},{"book":"Johani","chapter":"11","verse":"9","text":"Jesu akapindura akati, “Ko, nguva hadzizi gumi nembiri pazuva here? Munhu anofamba masikati haagumburwi, nokuti anoona nechiedza chenyika ino."},{"book":"Johani","chapter":"11","verse":"10","text":"Anogumburwa paanenge achifamba usiku, nokuti haana chiedza.”"},{"book":"Johani","chapter":"11","verse":"11","text":"Akati ataura izvi, akaenderera mberi achiti kwavari, “Shamwari yedu Razaro avata; asi ndiri kuenda ikoko kunomumutsa.”"},{"book":"Johani","chapter":"11","verse":"12","text":"Vadzidzi vake vakapindura vakati, “Ishe, kana akavata, achaita zviri nani.”"},{"book":"Johani","chapter":"11","verse":"13","text":"Jesu akanga achitaura nezvorufu rwake, asi vadzidzi vake vakafunga kuti akanga achireva kuvata hope chaidzo."},{"book":"Johani","chapter":"11","verse":"14","text":"Saka ipapo akavataurira pachena akati, “Razaro afa,"},{"book":"Johani","chapter":"11","verse":"15","text":"uye nokuda kwenyu, ndinofara nokuti ndakanga ndisiko, kuitira kuti imi mugotenda. Asi ngatichiendai kwaari.”"},{"book":"Johani","chapter":"11","verse":"16","text":"Ipapo Tomasi Dhidhimo akati kuvadzidzi vose, “Ngatiendei, kuti tinofawo naye.”"},{"book":"Johani","chapter":"11","verse":"17","text":"Jesu paakasvika akawana Razaro anguva ava muguva kwamazuva mana."},{"book":"Johani","chapter":"11","verse":"18","text":"Bhetani yaiva makiromita angangosvika matatu kubva muJerusarema,"},{"book":"Johani","chapter":"11","verse":"19","text":"uye vaJudha vazhinji vakanga vauya kuna Marita naMaria kuti vazovanyaradza pakurasikirwa kwavo nehanzvadzi yavo."},{"book":"Johani","chapter":"11","verse":"20","text":"Marita akati anzwa kuti Jesu auya, akabuda kundomuchingamidza, asi Maria akasara mumba."},{"book":"Johani","chapter":"11","verse":"21","text":"Marita akati kuna Jesu, “Ishe, dai maiva pano, hanzvadzi yangu ingadai isina kufa."},{"book":"Johani","chapter":"11","verse":"22","text":"Asi ndinoziva kuti kunyange izvozvi Mwari achakupai zvose zvamuchakumbira.”"},{"book":"Johani","chapter":"11","verse":"23","text":"Jesu akati kwaari, “Hanzvadzi yako ichamukazve.”"},{"book":"Johani","chapter":"11","verse":"24","text":"Marita akati, “Ndinoziva kuti achamukazve pakumuka kwezuva rokupedzisira.”"},{"book":"Johani","chapter":"11","verse":"25","text":"Jesu akati kwaari, “Ndini kumuka noupenyu. Uyo anotenda kwandiri achararama, kunyange dai akafa;"},{"book":"Johani","chapter":"11","verse":"26","text":"uye ani naani anorarama uye anotenda mandiri haangatongofi. Unotenda here izvi?”"},{"book":"Johani","chapter":"11","verse":"27","text":"Iye akati, “Hongu, Ishe, ndinotenda kuti ndimi Kristu, Mwanakomana waMwari, uyo akanzi achauya panyika.”"},{"book":"Johani","chapter":"11","verse":"28","text":"Akati ataura izvozvo, akadzokera akandodana parutivi mununʼuna wake Maria. Akati, “Mudzidzisi ari pano, uye ari kukubvunza.”"},{"book":"Johani","chapter":"11","verse":"29","text":"Maria akati anzwa izvozvo, akasimuka nokukurumidza akaenda kwaari."},{"book":"Johani","chapter":"11","verse":"30","text":"Zvino Jesu akanga asati apinda mumusha, asi akanga achiri panzvimbo paya paakanga asangana naMarita."},{"book":"Johani","chapter":"11","verse":"31","text":"VaJudha vakanga vari mumba naMaria, vachimunyaradza, vakati vachiona kuti akurumidza sei kusimuka achibuda kunze, vakamutevera, vachifunga kuti zvimwe akanga oenda kuguva kuti andochema ikoko."},{"book":"Johani","chapter":"11","verse":"32","text":"Maria akati asvika panzvimbo pakanga pana Jesu uye akamuona, akawira patsoka dzake akati, “Ishe, dai manga muri pano, hanzvadzi yangu ingadai isina kufa.”"},{"book":"Johani","chapter":"11","verse":"33","text":"Jesu akati achimuona achichema, uye vaJudha vakanga vauya naye vachichemawo, akabatwa neshungu kwazvo mumweya make uye akatambudzika."},{"book":"Johani","chapter":"11","verse":"34","text":"Akavabvunza akati, “Mamuradzika kupiko?”"},{"book":"Johani","chapter":"11","verse":"35","text":"Jesu akachema."},{"book":"Johani","chapter":"11","verse":"36","text":"Ipapo vaJudha vakati, “Onai kuti aimuda sei!”"},{"book":"Johani","chapter":"11","verse":"37","text":"Asi vamwe vavo vakati, “Ko, uyu akasvinudza bofu akanga asingagoni here kuita kuti munhu uyu arege kufa?”"},{"book":"Johani","chapter":"11","verse":"38","text":"Jesu, akabatwa neshungu kwazvo, akasvika paguva. Rakanga riri bako rine dombo rakanga rakaradzikwa rakachinjika mukova waro."},{"book":"Johani","chapter":"11","verse":"39","text":"Akati, “Bvisai ibwe.”"},{"book":"Johani","chapter":"11","verse":"40","text":"Ipapo Jesu akati, “Ko, handina kukuudza here kuti kana ukatenda, uchaona kubwinya kwaMwari?”"},{"book":"Johani","chapter":"11","verse":"41","text":"Saka vakabvisa ibwe. Ipapo Jesu akatarisa kudenga akati, “Baba, ndinokuvongai nokuti mandinzwa."},{"book":"Johani","chapter":"11","verse":"42","text":"Ndinozviziva kuti munogara muchindinzwa, asi ndareva izvi nokuda kwavanhu vamire pano, kuti vatende kuti imi makandituma.”"},{"book":"Johani","chapter":"11","verse":"43","text":"Akati areva izvozvo, Jesu akadanidzira nenzwi guru akati, “Razaro, buda!”"},{"book":"Johani","chapter":"11","verse":"44","text":"Murume akanga afa uya akabuda, maoko ake namakumbo zvakapombwa nemicheka, uye chiso chake chakafukidzwa nomucheka."},{"book":"Johani","chapter":"11","verse":"45","text":"Naizvozvo vazhinji vavaJudha vakanga vauya kuzoshanyira Maria, uye vaona zvakanga zvaitwa naJesu, vakatenda kwaari."},{"book":"Johani","chapter":"11","verse":"46","text":"Asi vamwe vavo vakaenda kuvaFarisi vakavaudza zvakanga zvaitwa naJesu."},{"book":"Johani","chapter":"11","verse":"47","text":"Ipapo vaprista vakuru navaFarisi vakadana musangano weDare Guru ravaJudha."},{"book":"Johani","chapter":"11","verse":"48","text":"Kana tikamurega achienderera mberi saizvozvi, munhu wose achatenda kwaari, uye vaRoma vachauya vakatitorera zvose nzvimbo yedu nenyika yedu.”"},{"book":"Johani","chapter":"11","verse":"49","text":"Ipapo mumwe wavo ainzi Kayafasi, akanga ari muprista mukuru wegore iroro akataura achiti, “Hamuna zvamunoziva imi!"},{"book":"Johani","chapter":"11","verse":"50","text":"Hamuzivi here kuti zviri nani kwamuri kuti munhu mumwe afire vanhu pano kuti rudzi rwose ruparare.”"},{"book":"Johani","chapter":"11","verse":"51","text":"Haana kungotaura izvi pachake, asi sezvaakanga ari muprista mukuru wegore iroro, akaprofita kuti Jesu aizofira rudzi rwavaJudha,"},{"book":"Johani","chapter":"11","verse":"52","text":"uye rusati rwuri rudzi irworwo bedzi asiwo vana vaMwari vakapararira, kuti avaunganidze agovaita vamwe."},{"book":"Johani","chapter":"11","verse":"53","text":"Saka kubva pazuva iroro zvichienda mberi, vakarangana kumuuraya."},{"book":"Johani","chapter":"11","verse":"54","text":"Naizvozvo Jesu haana kuzofamba pachena pakati pavaJudha. Asi akabva akaenda kudunhu raiva pedyo nerenje, kumusha wainzi Efuremu, kwaakandogara navadzidzi vake."},{"book":"Johani","chapter":"11","verse":"55","text":"Pasika yavaJudha yakati yoswedera, vazhinji vaibva munyika iyo vakakwidza kuJerusarema kuti vandozvinatsa Pasika isati yasvika."},{"book":"Johani","chapter":"11","verse":"56","text":"Vakaramba vachitsvaka Jesu, uye pavakanga vamire mutemberi, vakabvunzana vakati, “Munofungeiko? Haasi kuzouya kumutambo here?”"},{"book":"Johani","chapter":"11","verse":"57","text":"Asi vaprista vakuru navaFarisi vakanga varayira kuti kana paine anenge aziva kuna Jesu, aifanira kuvazivisa kuitira kuti vagomusunga."}]}