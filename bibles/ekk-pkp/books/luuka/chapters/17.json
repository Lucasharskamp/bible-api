{"data":[{"book":"Luuka","chapter":"17","verse":"1","text":"Jeesus ütles oma jüngritele: „Kiusatused on möödapääsmatud, aga häda neile, kelle läbi need tulevad!"},{"book":"Luuka","chapter":"17","verse":"2","text":"Sellistel inimestel oleks parem, kui neil oleks veskikivi ümber kaela ja nad heidetaks merre, kui et nad ässitaksid neid väikesi patustama."},{"book":"Luuka","chapter":"17","verse":"3","text":"Nii et olge hoolsad selles, mida te teete. Kui su vend patustab, siis hoiata teda; ja kui ta kahetseb, andesta talle."},{"book":"Luuka","chapter":"17","verse":"4","text":"Isegi kui ta patustab sinu vastu seitse korda päevas ning tuleb seitse korda tagasi ja ütleb sulle: „Anna andeks!“, siis andesta talle.“"},{"book":"Luuka","chapter":"17","verse":"5","text":"Apostlid ütlesid Issandale: „Aita, et meil oleks suurem usk!“"},{"book":"Luuka","chapter":"17","verse":"6","text":"Issand vastas: „Kui teie usk oleks kas või nii pisike kui sinepiseeme, võiksite öelda sellele mooruspuule: „Juuri end välja ja istuta end merre!“ ja puu kuuletuks teile."},{"book":"Luuka","chapter":"17","verse":"7","text":"Oletame, et sul on sulane, kes künnab või on karjas. Kui ta tuleb töölt, kas sa ütled talle: „Tule sisse ja istu siia sööma“?"},{"book":"Luuka","chapter":"17","verse":"8","text":"Ei. Sa ütled talle: „Valmista mulle toit, pane end riidesse ja teeninda mind, kuni olen söömise lõpetanud. Pärast seda võid ise süüa.“"},{"book":"Luuka","chapter":"17","verse":"9","text":"Ja kas sa tänad sulast selle eest, et ta teeb seda, mida käskisid tal teha? Ei."},{"book":"Luuka","chapter":"17","verse":"10","text":"Samamoodi on siis, kui olete teinud kõik, mida teil kästi, peaksite lihtsalt ütlema: „Me oleme vääritud sulased. Me täitsime üksnes oma kohust.““"},{"book":"Luuka","chapter":"17","verse":"11","text":"Kui Jeesus jätkas teekonda Jeruusalemma, läks ta piki Samaaria ja Galilea piiri."},{"book":"Luuka","chapter":"17","verse":"12","text":"Kui ta sisenes ühte külla, tulid talle vastu kümme pidalitõbist ja seisid eemal."},{"book":"Luuka","chapter":"17","verse":"13","text":"Nad hüüdsid: „Jeesus, Õpetaja, palun halasta meie peale!“"},{"book":"Luuka","chapter":"17","verse":"14","text":"Kui Jeesus neid nägi, ütles ta neile: „Minge ja näidake end preestritele.“17:14. Vt 3. Moosese 14. Teel sinna said nad terveks."},{"book":"Luuka","chapter":"17","verse":"15","text":"Üks neist nägi, et ta oli terveks saanud, ning ta tuli Jumalat ülistades Jeesuse juurde tagasi."},{"book":"Luuka","chapter":"17","verse":"16","text":"Ta langes Jeesuse jalge ette, et teda tänada. Ta oli samaarlane."},{"book":"Luuka","chapter":"17","verse":"17","text":"„Kas mitte kümme pidalitõbist ei saanud terveks?“ küsis Jeesus. „Kus on ülejäänud üheksa?"},{"book":"Luuka","chapter":"17","verse":"18","text":"Kas keegi teine peale selle võõramaalase ei tulnud tagasi Jumalat ülistama?“"},{"book":"Luuka","chapter":"17","verse":"19","text":"Jeesus ütles mehele: „Tõuse püsti ja mine oma teed. Su usk on su terveks teinud.“"},{"book":"Luuka","chapter":"17","verse":"20","text":"Kord kui variserid tulid ja küsisid, millal tuleb Jumala riik, vastas Jeesus: „Jumala riik ei tule nähtavate märkidega, et saaksite seda jälgida."},{"book":"Luuka","chapter":"17","verse":"21","text":"Ei saa öelda: „Vaata, see on siin!“ või „Vaata, see on seal!“, sest Jumala riik on teie seas.“17:21. Või „teie sees“."},{"book":"Luuka","chapter":"17","verse":"22","text":"Siis Jeesus rääkis jüngritele: „Tuleb aeg, mil igatsete näha päeva,17:22. Sõna-sõnalt „üht päevadest“. mil inimese Poeg tuleb, kuid te ei näe seda."},{"book":"Luuka","chapter":"17","verse":"23","text":"Teile öeldakse: „Vaata, ta on seal!“ või „Vaata, ta on siin!“, aga ärge jookske nende järel."},{"book":"Luuka","chapter":"17","verse":"24","text":"Päev, mil inimese Poeg tuleb, on justkui välk, mis sähvatab ja lööb taeva valgeks ühest äärest teiseni."},{"book":"Luuka","chapter":"17","verse":"25","text":"Aga kõigepealt peab ta palju kannatama ning see põlvkond hülgab ta."},{"book":"Luuka","chapter":"17","verse":"26","text":"Inimese Poja tulemise aeg on samasugune, nagu oli Noa aeg."},{"book":"Luuka","chapter":"17","verse":"27","text":"Inimesed muudkui sõid ja jõid, võtsid naisi ja läksid mehele kuni selle päevani, mil Noa läks laeva. Siis tuli uputus ja hävitas nad kõik."},{"book":"Luuka","chapter":"17","verse":"28","text":"See on samamoodi, nagu oli Loti ajal. Inimesed muudkui sõid ja jõid, ostsid ja müüsid, istutasid ja ehitasid."},{"book":"Luuka","chapter":"17","verse":"29","text":"Aga sel päeval, kui Lott Soodomast lahkus, sadas taevast alla tuld ja väävlit ning hävitas nad kõik."},{"book":"Luuka","chapter":"17","verse":"30","text":"Päeval, mil inimese Poeg ilmub, on olukord just selline."},{"book":"Luuka","chapter":"17","verse":"31","text":"Kui olete sel päeval katusel, ärge minge alla oma asju võtma; ja kui olete põllul, ärge samuti koju tagasi minge."},{"book":"Luuka","chapter":"17","verse":"32","text":"Ärge unustage Loti naist!"},{"book":"Luuka","chapter":"17","verse":"33","text":"Kui üritate oma elust kinni hoida, siis kaotate selle; aga kui kaotate elu, siis päästate selle."},{"book":"Luuka","chapter":"17","verse":"34","text":"Ma ütlen teile, sel ajal on kaks öösel voodis – üks võetakse ja teine jäetakse."},{"book":"Luuka","chapter":"17","verse":"35","text":"Kaks naist jahvatavad vilja − üks võetakse ja teine jäetakse.“"},{"book":"Luuka","chapter":"17","verse":"36","text":"17:36. Salmi 36 ei ole varajastes käsikirjades."},{"book":"Luuka","chapter":"17","verse":"37","text":"„Kus, Issand?“ küsisid nad. „Kus on korjus, sinna kogunevad raisakotkad,“ vastas Jeesus."}]}