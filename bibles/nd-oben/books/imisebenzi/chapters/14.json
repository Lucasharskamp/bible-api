{"data":[{"book":"Imisebenzi","chapter":"14","verse":"1","text":"E-Ikhoniyamu uPhawuli loBhanabhasi baya esinagogweni yamaJuda njengenjayelo yabo. Khonapho bakhuluma kwazwela kwaze kwathi amaJuda amanengi lamaGrikhi akholwa."},{"book":"Imisebenzi","chapter":"14","verse":"2","text":"Kodwa amaJuda ayengafuni ukukholwa adunga abeZizwe, abathela umoya omubi ngabazalwane."},{"book":"Imisebenzi","chapter":"14","verse":"3","text":"UPhawuli loBhanabhasi bahlala isikhathi eside khona lapho bekhulumela iNkosi ngesibindi. INkosi yaqinisa ilizwi lomusa wayo ngokubapha amandla okwenza imimangaliso lezimanga."},{"book":"Imisebenzi","chapter":"14","verse":"4","text":"Abantu bedolobho lelo badabukana phakathi; abanye bema lamaJuda, kwathi abanye basekela abapostoli."},{"book":"Imisebenzi","chapter":"14","verse":"5","text":"AbeZizwe lamaJuda ndawonye labakhokheli babo bakha icebo lokubahlukumeza lokubakhanda ngamatshe."},{"book":"Imisebenzi","chapter":"14","verse":"6","text":"Kodwa balizwa icebo lelo basebebalekela emadolobheni aseLikhawoniya, eListra leDebhe lasemangweni yakhona,"},{"book":"Imisebenzi","chapter":"14","verse":"7","text":"lapho abaqhubeka khona ukutshumayela izindaba ezinhle."},{"book":"Imisebenzi","chapter":"14","verse":"8","text":"EListra kwakulendoda eyayiyisigoga ikwazi ukuhlala kuphela, ilokhu yazalwayo ingakaze ihambe."},{"book":"Imisebenzi","chapter":"14","verse":"9","text":"Yamlalela uPhawuli lapho ekhuluma. UPhawuli wayijolozela wabona ukuthi yayikholwa ukuba ingasiliswa"},{"book":"Imisebenzi","chapter":"14","verse":"10","text":"wasememeza wathi, “Sukuma ngezinyawo zakho!” Ngalokho indoda yathi lothu yahle yahamba."},{"book":"Imisebenzi","chapter":"14","verse":"11","text":"Kwathi ixuku labantu selikubonile okwakwenziwe nguPhawuli, lamemeza ngolimi lwesiLikhawoniya lathi, “Onkulunkulu sebehlele kithi belesimo sabantu!”"},{"book":"Imisebenzi","chapter":"14","verse":"12","text":"UBhanabhasi bambiza bathi nguZewusi, uPhawuli bathi nguHemesi ngoba nguye owayekhokhela ekukhulumeni."},{"book":"Imisebenzi","chapter":"14","verse":"13","text":"Umphristi kaZewusi owayelethempeli eduze ngaphandle kwedolobho, waletha inkunzi lemigaxo emasangweni edolobho ngoba yena kanye lexuku labantu babefuna ukwenza imihlatshelo kubo."},{"book":"Imisebenzi","chapter":"14","verse":"14","text":"Kodwa kwathi abapostoli, uBhanabhasi loPhawuli bekuzwa lokhu, badabula izigqoko zabo bazithela phakathi kwabantu bememeza besithi:"},{"book":"Imisebenzi","chapter":"14","verse":"15","text":"“Madoda, likwenzelani lokhu? Lathi singabantu njengani. Sililethela izindaba ezinhle, silitshela ukuthi litshiye izinto lezi eziyize liye kuNkulunkulu ophilayo owenza amazulu lomhlaba, lolwandle lakho konke okukuwo."},{"book":"Imisebenzi","chapter":"14","verse":"16","text":"Endulo waziyekela izizwe zonke zahamba ngezindlela zazo."},{"book":"Imisebenzi","chapter":"14","verse":"17","text":"Ikanti kazange ekele ukuzifakazela: Utshengisile umusa ngokulipha izulu laphezulu lamabele ngesikhathi sawo; ulipha ukudla okunengi njalo agcwalise inhliziyo zenu ngentokozo.”"},{"book":"Imisebenzi","chapter":"14","verse":"18","text":"Loba sebetsho lamazwi baba lobunzima ukuthi bekelise abantu bonke ukuba babenzele umhlatshelo."},{"book":"Imisebenzi","chapter":"14","verse":"19","text":"Kwasekufika amaJuda evela e-Antiyokhi lase-Ikhoniyamu afika adunga abantu. UPhawuli bamkhanda ngamatshe bamhudulela ngaphandle kwedolobho, becabanga ukuthi wayesefile."},{"book":"Imisebenzi","chapter":"14","verse":"20","text":"Kodwa ngemva kokuba abafundi sebembuthanele, waphaphama wabuyela edolobheni. Ngosuku olulandelayo yena loBhanabhasi basuka baya eDebhe."},{"book":"Imisebenzi","chapter":"14","verse":"21","text":"Bazitshumayela izindaba ezinhle kulelodolobho bazuza inani elikhulu labafundi. Basebebuyela eListra, le-Ikhoniyamu le-Antiyokhi"},{"book":"Imisebenzi","chapter":"14","verse":"22","text":"beqinisa abafundi njalo bebakhuthaza ukuthi babambelele ekukholweni. Bathi, “Kufanele sedlule ezinhlungwini ezinengi ukuze singene embusweni kaNkulunkulu.”"},{"book":"Imisebenzi","chapter":"14","verse":"23","text":"UPhawuli loBhanabhasi babakhethela abadala kulelo lalelo bandla, babanikela eNkosini ngomkhuleko langokuzila ngoba bebeke ithemba labo kuyo iNkosi."},{"book":"Imisebenzi","chapter":"14","verse":"24","text":"Sebehambe bedlula ePhisidiya, bafika ePhamfiliya,"},{"book":"Imisebenzi","chapter":"14","verse":"25","text":"kwathi sebetshumayele ilizwi ePhega basebesiya e-Athaliya."},{"book":"Imisebenzi","chapter":"14","verse":"26","text":"Besuka e-Athaliya bawela ngomkhumbi babuyela e-Antiyokhi, lapho ababenikelwe khona emuseni kaNkulunkulu ukwenza umsebenzi lowo abasebewufezile."},{"book":"Imisebenzi","chapter":"14","verse":"27","text":"Ekufikeni kwabo khona, balihlanganisa ndawonye ibandla balibikela konke lokho uNkulunkulu ayekwenzile ngabo, lokuthi wayesevulele abeZizwe umnyango wokukholwa."},{"book":"Imisebenzi","chapter":"14","verse":"28","text":"Bahlala khona isikhathi eside labafundi."}]}