{"data":[{"book":"Deuteronomo","chapter":"29","verse":"1","text":"Awa ndiwo mawu a mʼpangano limene Yehova analamula Mose kuti achite ndi Aisraeli ku Mowabu, powonjezera pa pangano limene anapangana nawo ku Horebu."},{"book":"Deuteronomo","chapter":"29","verse":"2","text":"Mose anayitanitsa Aisraeli onse nati kwa iwo:"},{"book":"Deuteronomo","chapter":"29","verse":"3","text":"Ndi maso anu munaona mayesero onse aja, zizindikiro zozizwitsa ndi zodabwitsa zazikulu zija."},{"book":"Deuteronomo","chapter":"29","verse":"4","text":"Koma mpaka lero Yehova sanakupatseni mtima wozindikira kapena maso openya kapena makutu akumva."},{"book":"Deuteronomo","chapter":"29","verse":"5","text":"Mʼzaka makumi anayi zimene ndinakutsogolerani mʼchipululu, zovala zanu ndiponso nsapato za ku mapazi anu sizinangʼambike."},{"book":"Deuteronomo","chapter":"29","verse":"6","text":"Inu simunadye buledi ndi kumwa vinyo kapena chakumwa chilichonse choledzeretsa. Ndinachita izi kuti mudziwe kuti Ine ndine Yehova Mulungu wanu."},{"book":"Deuteronomo","chapter":"29","verse":"7","text":"Pamene munafika malo ano, Sihoni mfumu ya ku Hesiboni ndi Ogi mfumu ya ku Basani anabwera kudzamenyana nafe koma tinawagonjetsa iwo."},{"book":"Deuteronomo","chapter":"29","verse":"8","text":"Tinatenga dziko lawo ndi kulipereka ngati cholowa cha fuko la Rubeni, fuko la Gadi ndi theka la fuko la Manase."},{"book":"Deuteronomo","chapter":"29","verse":"9","text":"Tsatirani mosamalitsa mawu a mʼpangano ili kuti zinthu zizikuyenderani bwino pa zochitika zanu zonse."},{"book":"Deuteronomo","chapter":"29","verse":"10","text":"Lero lino nonse mukuyima pamaso pa Yehova Mulungu wanu, atsogoleri a mafuko anu, akuluakulu ndi nduna zanu, ndi amuna ena onse a mu Israeli,"},{"book":"Deuteronomo","chapter":"29","verse":"11","text":"pamodzi ndi ana ndi akazi anu, kudzanso alendo amene akukhala pakati panu omwe amakuwazirani nkhuni ndi kukutungirani madzi."},{"book":"Deuteronomo","chapter":"29","verse":"12","text":"Mukuyimirira pano kuti mulowe mʼpangano ndi Yehova Mulungu wanu, pangano limene Yehova akuchita ndi inu lero ndi kulisindikiza ndi malumbiro,"},{"book":"Deuteronomo","chapter":"29","verse":"13","text":"kukukhazikitsani lero lino ngati anthu ake, ndi kuti Iye akhale Mulungu wanu monga anakulonjezani inu ndiponso monga analumbira kwa makolo anu Abrahamu, Isake ndi Yakobo."},{"book":"Deuteronomo","chapter":"29","verse":"14","text":"Ndikupanga pangano ili ndi malumbiro ake osati kwa inu nokha,"},{"book":"Deuteronomo","chapter":"29","verse":"15","text":"amene muli pano pamaso pa Yehova Mulungu wathu, koma ndi iwonso amene sali pano lero."},{"book":"Deuteronomo","chapter":"29","verse":"16","text":"Inu nomwe mukudziwa mmene tinkakhalira ku Igupto ndi mmene tinadutsira mayiko pa ulendo wobwera kuno."},{"book":"Deuteronomo","chapter":"29","verse":"17","text":"Ife tinaona pakati pawo mafanizo ndi mafano awo onyansa, amtengo ndi amiyala, asiliva ndi agolide."},{"book":"Deuteronomo","chapter":"29","verse":"18","text":"Onetsetsani kuti pasapezeke mwamuna kapena mkazi, banja kapena fuko pakati panu lero amene mtima wawo udzapandukira Yehova Mulungu wanu ndi kupita kukapembedza milungu ya mitundu iyo. Onetsetsani kuti pasapezeke muzu pakati panu wotulutsa mankhwala akupha otere."},{"book":"Deuteronomo","chapter":"29","verse":"19","text":"Munthu wotere akamva mawu a lumbiro ili, asadzidalitse yekha mʼmaganizo mwake namati, “Ine ndidzapulumuka ngakhale nditapitiriza kuyenda njira yanga.” Zoterezi zidzadzetsa masautso pa nthaka ya chinyontho ndi yowuma yomwe."},{"book":"Deuteronomo","chapter":"29","verse":"20","text":"Yehova sadzamukhululukira. Mkwiyo ndi nsanje ya Yehova zidzamuyakira munthuyo. Matemberero onse wolembedwa mʼbukuli adzamugwera iye ndipo Yehova adzafafaniza dzina lake pa dziko lapansi."},{"book":"Deuteronomo","chapter":"29","verse":"21","text":"Yehova adzasankha pakati pa Aisraeli anthu oyenera masautso monga mwa matemberero onse a mʼpangano olembedwa Mʼbuku la Malamulo."},{"book":"Deuteronomo","chapter":"29","verse":"22","text":"Ana anu a mibado yakutsogolo ndi alendo amene adzachokera kutali adzaona matsoka amene adzakugwerani mʼdziko muno ndiponso matenda amene Yehova adzabweretsa pa dzikoli."},{"book":"Deuteronomo","chapter":"29","verse":"23","text":"Dziko lonse lidzasanduka nthaka ya mchere ndi ya sulufule. Simudzadzalamo kanthu, simudzakhala chomera chilichonse, ndi mbewu yomera mʼmenemo. Dziko lanu lidzakhala lowonongeka ngati Sodomu ndi Gomora, Adima ndi Zeboimu, mizinda imene Yehova anayiwononga ndi mkwiyo wake waukulu."},{"book":"Deuteronomo","chapter":"29","verse":"24","text":"Mitundu yonse ya anthu idzafunsa kuti, “Kodi chifukwa chiyani Yehova anachita zotere mʼdziko lake? Kodi chifukwa chiyani anaonetsa mkwiyo woopsa wotere?”"},{"book":"Deuteronomo","chapter":"29","verse":"25","text":"Ndipo yankho la mafunso amenewa lidzakhala lakuti, “Chifukwa chakuti anthu awa aphwanya pangano la Yehova Mulungu wa makolo awo, pangano limene Iye anapangana nawo pamene anawatulutsa ku Igupto."},{"book":"Deuteronomo","chapter":"29","verse":"26","text":"Iwo anachoka ndi kukatumikira milungu ina ndi kuyipembedza, milungu imene sanayidziwe, milungu imene sanawapatse."},{"book":"Deuteronomo","chapter":"29","verse":"27","text":"Choncho Yehova anakwiyira dziko lino, kotero anabweretsa matemberero onse amene analembedwa mʼbuku lino."},{"book":"Deuteronomo","chapter":"29","verse":"28","text":"Ndi mkwiyo komanso ukali wake woopsa Yehova anawazula mʼdziko lawo ndi kuwaponyera mʼdziko lina, monga mmene zilili lero lino.”"},{"book":"Deuteronomo","chapter":"29","verse":"29","text":"Zinsinsi ndi za Yehova Mulungu wathu koma zinthu zimene zaululidwa ndi zathu ndi ana athu kwamuyaya, kuti titsatire mawu onse a mʼmalamulowa."}]}