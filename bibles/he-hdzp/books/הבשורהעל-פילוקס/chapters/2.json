{"data":[{"book":"הבשורה על-פי לוקס","chapter":"2","verse":"1","text":"באותה תקופה ציווה הקיסר הרומאי אוגוסטוס לפקוד את כל תושבי האימפריה הרומית."},{"book":"הבשורה על-פי לוקס","chapter":"2","verse":"2","text":"זה היה מפקד התושבים הראשון, והוא נערך בזמן שקוריניוס היה שליט סוריה."},{"book":"הבשורה על-פי לוקס","chapter":"2","verse":"3","text":"לצורך המפקד נדרש כל אדם לשוב אל עיר מולדתו."},{"book":"הבשורה על-פי לוקס","chapter":"2","verse":"4","text":"גם יוסף, תושב נצרת שבגליל, חזר אל עיר מולדתו – הוא הלך אל העיר בית לחם ביהודה, מאחר שהיה נצר למשפחת דוד המלך."},{"book":"הבשורה על-פי לוקס","chapter":"2","verse":"5","text":"אל יוסף נלוותה ארוסתו מרים שהייתה בהיריון."},{"book":"הבשורה על-פי לוקס","chapter":"2","verse":"6","text":"בהיותם בבית־לחם מרים החלה בצירי לידה,"},{"book":"הבשורה על-פי לוקס","chapter":"2","verse":"7","text":"וילדה את בנה הבכור. היא עטפה את התינוק והשכיבה אותו באבוס, כי לא השיגו מקום לינה באכסניות שהיו מלאות עד אפס מקום לרגל המפקד."},{"book":"הבשורה על-פי לוקס","chapter":"2","verse":"8","text":"בקרבת מקום היו רועי־צאן אשר ישנו בשדה ושמרו על עדרם במשך הלילה."},{"book":"הבשורה על-פי לוקס","chapter":"2","verse":"9","text":"לפתע נגלה אליהם מלאך ה׳, והשדה נמלא זוהר כבוד ה׳. הרועים נבהלו מאוד,"},{"book":"הבשורה על-פי לוקס","chapter":"2","verse":"10","text":"אולם המלאך הרגיע אותם ואמר: ”אל תפחדו! באתי לבשר לכם חדשות משמחות ביותר – לא לכם בלבד, כי אם לכל העם!"},{"book":"הבשורה על-פי לוקס","chapter":"2","verse":"11","text":"בבית־לחם עיר דוד נולד לכם היום מושיע, הלא הוא המשיח האדון!"},{"book":"הבשורה על-פי לוקס","chapter":"2","verse":"12","text":"כהוכחה לאמיתות דברי תמצאו תינוק עטוף שוכב באבוס.“"},{"book":"הבשורה על-פי לוקס","chapter":"2","verse":"13","text":"לפתע הצטרפו אל המלאך צבאות השמים, והם שרו שיר שבח ותהילה לאלוהים:"},{"book":"הבשורה על-פי לוקס","chapter":"2","verse":"14","text":"”כבוד ותהילה לאלוהים במרומי השמים,"},{"book":"הבשורה על-פי לוקס","chapter":"2","verse":"15","text":"כאשר נעלמו המלאכים מעיני הרועים וחזרו לשמים, אמרו הרועים איש אל רעהו: ”הבא נמהר לבית־לחם כדי לראות את מה שגילה לנו אלוהים.“"},{"book":"הבשורה על-פי לוקס","chapter":"2","verse":"16","text":"הם מיהרו העירה ומצאו את מרים, את יוסף ואת התינוק שוכב באבוס."},{"book":"הבשורה על-פי לוקס","chapter":"2","verse":"17","text":"מיד סיפרו הרועים לכולם את אשר קרה להם בשדה, ואת דברי המלאך על אודות הילד הזה."},{"book":"הבשורה על-פי לוקס","chapter":"2","verse":"18","text":"כל השומעים תמהו מאוד על דברי הרועים,"},{"book":"הבשורה על-פי לוקס","chapter":"2","verse":"19","text":"ובכל זאת מרים שמרה את הדברים בלבה והרהרה בהם לעתים קרובות."},{"book":"הבשורה על-פי לוקס","chapter":"2","verse":"20","text":"לאחר מכן חזרו הרועים אל השדה, כשהם מהללים ומשבחים את אלוהים על ביקור המלאך ועל שמצאו את התינוק כדבריו."},{"book":"הבשורה על-פי לוקס","chapter":"2","verse":"21","text":"כעבור שמונה ימים, בטקס ברית־המילה, ניתן לתינוק השם ”ישוע“ – השם שנתן לו המלאך עוד לפני הריונה של מרים."},{"book":"הבשורה על-פי לוקס","chapter":"2","verse":"22","text":"בתום ימי הטהרה2‏.22 ב 22 ראה ויקרא פרק יב של מרים הביאו היא ובעלה את הילד לירושלים, להעמידו לפני ה׳,"},{"book":"הבשורה על-פי לוקס","chapter":"2","verse":"23","text":"כי כתוב בתורה שצריך להקדיש לה׳ את הבן הבכור של כל אם,"},{"book":"הבשורה על-פי לוקס","chapter":"2","verse":"24","text":"ולהקריב קרבן כדרישת התורה: שני תורים או שתי יונים צעירות."},{"book":"הבשורה על-פי לוקס","chapter":"2","verse":"25","text":"בירושלים גר אדם בשם שמעון אשר היה צדיק וחסיד, מלא ברוח הקודש וחי בציפייה מתמדת לגאולת ישראל."},{"book":"הבשורה על-פי לוקס","chapter":"2","verse":"26","text":"רוח הקודש גילה לשמעון הצדיק שלא ימות לפני שיראה במו עיניו את משיח ה׳."},{"book":"הבשורה על-פי לוקס","chapter":"2","verse":"27","text":"באותו יום הדריך רוח הקודש את שמעון אל בית־המקדש, וכאשר הביאו מרים ויוסף את הילד לפני אלוהים, כמצוות התורה,"},{"book":"הבשורה על-פי לוקס","chapter":"2","verse":"28","text":"הרים שמעון את הילד בזרועותיו, אימץ אותו אל לבו, ברך את אלוהים ואמר:"},{"book":"הבשורה על-פי לוקס","chapter":"2","verse":"29","text":"”אלוהי, עתה אני יכול למות במנוחה,"},{"book":"הבשורה על-פי לוקס","chapter":"2","verse":"30-31","text":"במו עיני ראיתי את המשיח שנתת לעולם!"},{"book":"הבשורה על-פי לוקס","chapter":"2","verse":"32","text":"הוא האור אשר יאיר את עיני העמים"},{"book":"הבשורה על-פי לוקס","chapter":"2","verse":"33","text":"יוסף ומרים תמהו על הנאמר אודות בנם."},{"book":"הבשורה על-פי לוקס","chapter":"2","verse":"34-35","text":"שמעון ברך אותם ואחר כך אמר למרים: ”מרים, לבך יידקר בחרב הייסורים, כי ילדך זה נועד להכשיל רבים בישראל ולהושיע רבים. הוא יהיה נושא למריבה וחילוקי־דעות, כי יחשוף את מחשבותיהם האפלות של אנשים רבים.“"},{"book":"הבשורה על-פי לוקס","chapter":"2","verse":"36-37","text":"בבית־המקדש הייתה גם נביאה זקנה בשם חנה בת־פנואל, משבט אשר. היא הייתה אלמנה כבת 84 שנים, אך נישואיה לבעלה נמשכו שבע שנים בלבד. חנה לא עזבה את המקדש לרגע; היא אהבה את אלוהים ושרתה אותו יומם ולילה בצום, בתפילה ובתחנונים."},{"book":"הבשורה על-פי לוקס","chapter":"2","verse":"38","text":"חנה שמעה את ברכתו של שמעון, והחלה לברך את שם אלוהים ולספר לאנשי ירושלים, שציפו לגאולת המשיח, כי סוף־סוף בא המשיח!"},{"book":"הבשורה על-פי לוקס","chapter":"2","verse":"39","text":"לאחר שקיימו הוריו של ישוע את כל מצוות התורה הנוגעות לרך הנולד, חזרו לביתם – אל נצרת עירם אשר בגליל."},{"book":"הבשורה על-פי לוקס","chapter":"2","verse":"40","text":"הילד גדל התחזק, מלא חכמה, וחסד אלוהים היה עליו."},{"book":"הבשורה על-פי לוקס","chapter":"2","verse":"41-42","text":"כשמלאו לישוע שתים־עשרה שנים עלו הוריו לירושלים – כמנהגם מדי שנה – כדי לחוג את חג הפסח."},{"book":"הבשורה על-פי לוקס","chapter":"2","verse":"43","text":"בתום החג החלו הוריו במסע חזרה הביתה, ואילו ישוע נשאר בירושלים ללא ידיעתם."},{"book":"הבשורה על-פי לוקס","chapter":"2","verse":"44","text":"הוריו לא דאגו לו ביום הראשון למסע, כי הניחו שהיה בחברת ידידים שבין אנשי השיירה. אולם בראותם שלא הופיע עד הערב, החלו לחפשו בין החברים והמכרים,"},{"book":"הבשורה על-פי לוקס","chapter":"2","verse":"45","text":"ומשלא מצאו אותו, חזרו לירושלים בתקווה למצאו שם."},{"book":"הבשורה על-פי לוקס","chapter":"2","verse":"46","text":"לאחר שלושה ימי חיפושים הם מצאו את ישוע בבית־המקדש. הוא ישב בין הרבנים, הקשיב לדבריהם ושאל אותם שאלות נבונות."},{"book":"הבשורה על-פי לוקס","chapter":"2","verse":"47","text":"כל שומעיו התפעלו בפקחותו, מהבנתו ומתשובותיו."},{"book":"הבשורה על-פי לוקס","chapter":"2","verse":"48","text":"הוריו הופתעו למצוא אותו שם, ואמו אמרה לו: ”בני, מדוע עוללת לנו זאת? אביך ואני דאגנו לך כל כך וחיפשנו אותך בכל מקום.“"},{"book":"הבשורה על-פי לוקס","chapter":"2","verse":"49","text":"”מדוע חיפשתם אותי?“ שאל ישוע בתמיהה. ”האם לא ידעתם שאהיה עסוק בענייני אבי?“"},{"book":"הבשורה על-פי לוקס","chapter":"2","verse":"50","text":"אולם הם לא הבינו למה התכוון."},{"book":"הבשורה על-פי לוקס","chapter":"2","verse":"51","text":"ישוע חזר עם הוריו לנצרת והיה נכנע למרותם. אמו שמרה בלבה את כל מה שהתרחש."},{"book":"הבשורה על-פי לוקס","chapter":"2","verse":"52","text":"ישוע הלך וגדל בקומה ובחוכמה, והיה אהוב על אלוהים ובני אדם."}]}