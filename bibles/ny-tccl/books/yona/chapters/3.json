{"data":[{"book":"Yona","chapter":"3","verse":"1","text":"Ndipo Yehova anayankhula ndi Yona kachiwiri kuti,"},{"book":"Yona","chapter":"3","verse":"2","text":"“Nyamuka, pita ku mzinda waukulu wa Ninive ndipo ukalalikire uthenga umene ndikupatsa.”"},{"book":"Yona","chapter":"3","verse":"3","text":"Yona anamvera mawu a Yehova ndipo anapita ku Ninive. Tsono Ninive unali mzinda waukulu kwambiri; wofunika masiku atatu kuwudutsa."},{"book":"Yona","chapter":"3","verse":"4","text":"Yona analowa mu mzindawo, nayenda ulendo wa tsiku limodzi. Iye ankalalikira kuti, “Atsala masiku makumi anayi kuti Ninive awonongedwe.”"},{"book":"Yona","chapter":"3","verse":"5","text":"Anthu a ku Ninive anakhulupirira Mulungu. Analengeza kuti aliyense, wamkulu ndi wamngʼono yemwe asale zakudya ndipo avale chiguduli."},{"book":"Yona","chapter":"3","verse":"6","text":"Mfumu ya ku Ninive itamva nkhaniyi, inatsika pa mpando wake waufumu, nivula mkanjo wake waufumu ndipo inavala chiguduli ndi kukhala pansi pa fumbi."},{"book":"Yona","chapter":"3","verse":"7","text":"Tsono mfumuyo inalengeza mu Ninive kuti,"},{"book":"Yona","chapter":"3","verse":"8","text":"Koma anthu avale ziguduli, ndipo nyamanso aziveke ziguduli. Munthu aliyense azifuwula kwa Mulungu ndi mphamvu zake zonse. Anthuwo asiye makhalidwe awo oyipa ndi machitidwe achiwawa."},{"book":"Yona","chapter":"3","verse":"9","text":"Angadziwe ndani? Mwina Mulungu nʼkutikhululukira ndipo mwa chifundo chake nʼkuleka kutikwiyira, ifeyo osawonongedwa.”"},{"book":"Yona","chapter":"3","verse":"10","text":"Mulungu ataona zimene anthuwo anachita, ndi mmene anasiyira makhalidwe awo oyipa, anawachitira chifundo ndipo sanabweretse chiwonongeko chimene anawaopseza nacho."}]}