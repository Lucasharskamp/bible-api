{"data":[{"book":"اشعیا","chapter":"15","verse":"1","text":"این است پیغام خدا برای سرزمین موآب:"},{"book":"اشعیا","chapter":"15","verse":"2","text":"در دیبون قوم عزادار موآب به بتخانه‌ها پناه می‌برند تا برای شهرهای نبو و میدبا گریه کنند. همهٔ مردم موی سر و ریش خود را تراشیده،"},{"book":"اشعیا","chapter":"15","verse":"3","text":"لباس عزا پوشیده‌اند و در کوچه‌ها راه می‌روند. از هر خانه‌ای صدای شیون و زاری بلند است."},{"book":"اشعیا","chapter":"15","verse":"4","text":"صدای گریهٔ شهرهای حشبون و العاله تا یاهص نیز شنیده می‌شود. حتی جنگاوران موآب نیز ناله می‌کنند و از شدت ترس می‌لرزند."},{"book":"اشعیا","chapter":"15","verse":"5","text":"دلم برای موآب نالان است. مردم موآب به صوغر و عجلت شلشیا فرار می‌کنند؛ با گریه از گردنهٔ لوحیت بالا می‌روند؛ صدای نالهٔ ایشان در طول راه حورونایم به گوش می‌رسد."},{"book":"اشعیا","chapter":"15","verse":"6","text":"رودخانهٔ نمریم خشک شده است! علف سرسبز کنار رودخانه‌ها پلاسیده و نهالها از بین رفته‌اند."},{"book":"اشعیا","chapter":"15","verse":"7","text":"مردم اندوختهٔ خود را برمی‌دارند تا از راه درهٔ بیدها فرار کنند."},{"book":"اشعیا","chapter":"15","verse":"8","text":"شیون موآب در مرزهای آن طنین افکنده است و صدای زاری آن تا به اجلایم و بئرایلیم رسیده است."},{"book":"اشعیا","chapter":"15","verse":"9","text":"رودخانهٔ دیمون از خون سرخ شده است، ولی خدا باز هم اهالی دیمون را مجازات خواهد کرد. بازماندگان و فراریان موآب نیز جان به در نخواهند برد و طعمهٔ شیر خواهند شد."}]}