{"data":[{"book":"Матвія","chapter":"28","verse":"1","text":"Після Суботи, на світанку першого дня тижня, Марія Магдалина та друга Марія прийшли подивитись на гробницю."},{"book":"Матвія","chapter":"28","verse":"2","text":"І ось стався великий землетрус, бо ангел Господній, зійшовши з неба, підійшов, відкотив камінь від гробниці та сів на нього."},{"book":"Матвія","chapter":"28","verse":"3","text":"Його вигляд був, як блискавка, а одяг був білий, як сніг."},{"book":"Матвія","chapter":"28","verse":"4","text":"Від страху охорона затремтіла перед ним і стала, як мертва."},{"book":"Матвія","chapter":"28","verse":"5","text":"Ангел сказав жінкам: «Не бійтеся! Я знаю, що ви шукаєте Ісуса, Який був розіп’ятий."},{"book":"Матвія","chapter":"28","verse":"6","text":"Немає Його тут: Він воскрес, як і казав. Підійдіть та подивіться на місце, де Він лежав."},{"book":"Матвія","chapter":"28","verse":"7","text":"Ідіть скоріше та скажіть Його учням, що Він воскрес із мертвих. Він іде перед вами в Галілею, там Його побачите. Ось я сказав вам»."},{"book":"Матвія","chapter":"28","verse":"8","text":"Тоді жінки швидко відійшли від гробниці й зі страхом та великою радістю побігли й розповіли про все Його учням."},{"book":"Матвія","chapter":"28","verse":"9","text":"І ось Ісус зустрів їх та сказав: «Радійте!» Вони ж наблизились, обійняли Його ноги та вклонилися Йому."},{"book":"Матвія","chapter":"28","verse":"10","text":"Тоді Ісус сказав їм: «Не бійтеся! Ідіть та сповістіть Моїх братів, щоб ішли до Галілеї, там Мене побачать»."},{"book":"Матвія","chapter":"28","verse":"11","text":"Коли вони ще йшли, деякі охоронці прийшли до міста й сповістили первосвященників про все, що сталося."},{"book":"Матвія","chapter":"28","verse":"12","text":"Тоді вони зібралися разом зі старійшинами й вирішили дати воїнам багато грошей,"},{"book":"Матвія","chapter":"28","verse":"13","text":"сказавши їм: «Кажіть, що Його учні прийшли вночі та вкрали Його, поки ви спали»."},{"book":"Матвія","chapter":"28","verse":"14","text":"А якщо про це почує намісник, ми його переконаємо та позбавимо вас від неприємностей."},{"book":"Матвія","chapter":"28","verse":"15","text":"Вони взяли гроші та вчинили, як були навчені. І ця чутка поширилась серед юдеїв до сьогоднішнього дня."},{"book":"Матвія","chapter":"28","verse":"16","text":"А одинадцять учнів пішли до Галілеї, на гору, куди Ісус звелів їм прийти."},{"book":"Матвія","chapter":"28","verse":"17","text":"Там вони побачили Ісуса й вклонилися Йому, однак дехто з них засумнівався."},{"book":"Матвія","chapter":"28","verse":"18","text":"Ісус підійшов до них та промовив: «Мені дана вся влада на небі й на землі."},{"book":"Матвія","chapter":"28","verse":"19","text":"Тож ідіть і зробіть учнями всі народи, охрещуючи їх в ім’я Отця, і Сина, і Святого Духа."},{"book":"Матвія","chapter":"28","verse":"20","text":"Навчіть їх виконувати все, що Я заповів вам. І ось Я з вами в усі дні аж до кінця світу»."}]}