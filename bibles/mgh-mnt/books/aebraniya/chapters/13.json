{"data":[{"book":"Aebraniya","chapter":"13","verse":"1","text":"Nthepiheke uttunana ni ashilhoko inyu."},{"book":"Aebraniya","chapter":"13","verse":"2","text":"Nhilhiyalhe waapochera alheto, ukhalhawaya wo upanga chiicho ahaawo attu akina yaapochenre minepa wo uhichuwelha."},{"book":"Aebraniya","chapter":"13","verse":"3","text":"Mwoopuwelheke attu attukiye, mwiichonaka wiira ni inyu nri muuttukiyani vamoka ni ayo. Mwoopuwelheke attu anohuva, mwiichonaka wiira ni inyu nnohuva mwiiruttuni vamoka ni ayo."},{"book":"Aebraniya","chapter":"13","verse":"4","text":"Nthelhi nithimichiyeke ni attu onkhaye, manyottato ni manyopani ahinanarihe nthelhi naya, ukhalhawaya Nlhuku noowa waahukumulha attu anopanga ishembwere ni attu o ulhavalhava."},{"book":"Aebraniya","chapter":"13","verse":"5","text":"Nhikhalhe attu o nlhulha wo uchiviya nchurukhu chinene, nthoshekeke ni chittu chirina inyu, ukhalhawaya Nlhuku mwanene heera, “Akinoulhiyalhani, mena akinouhiyani.”"},{"book":"Aebraniya","chapter":"13","verse":"6","text":"Phi vavawo etu vanominda ihu niiraka,"},{"book":"Aebraniya","chapter":"13","verse":"7","text":"Mwoopuwelheke aholhelhi inyu o wiittuchihilheni nlhove na Nlhuku. Mmweheke chenre aya wo ukhalha ni ukhwa, ntwariheke meetelho aya, chenre aya wo upisha nrima."},{"book":"Aebraniya","chapter":"13","verse":"8","text":"Yesu Kuristo phi yoyoyo, nchana ni lhelho mpaka mahuku o uhimalha."},{"book":"Aebraniya","chapter":"13","verse":"9","text":"Nhikukureerihiye ni meettuchiho makina e ilheto. Nnema wa Nlhuku phi nonihelha machiri mminepani mwihu, mena kuhiwe ikano cho chittu cho muulhiyani. Ukhalhawaya attu aatwanre chechiyo mirima chiyo, khayaapantte ifaida iriyoothe."},{"book":"Aebraniya","chapter":"13","verse":"10","text":"Hii nihanaa imeza yo ukumiheriya isadaka, ni ayo anovara ntheko unihemani uwo, kharina ikuru yo ulhia chittu chinokumihiya isadaka umadhubahuni."},{"book":"Aebraniya","chapter":"13","verse":"11","text":"Opochera ishaani Olhupalhe anoorweha iphome ya ashinama u Inupa Itakatifu ukhalha isadaka yo uhiyereriya uwonya, nansho iruttu chinohalha chiyo chinopahiya vamooroni uchereshere ikambi."},{"book":"Aebraniya","chapter":"13","verse":"12","text":"Phi nlhatu etu, Yesu ni uyo ahotwarushiya nkaakhwa uchereshere iwani wo nlhatu wo waahapiha attu uwonya waya wo iphome awe mwanene."},{"book":"Aebraniya","chapter":"13","verse":"13","text":"Paahi etu nihoove, nkanngwe nintware uchereshere ikambi uri awe uwo ni hii nahambulhiye thoko chenre awe wo uhambulhiya."},{"book":"Aebraniya","chapter":"13","verse":"14","text":"Ukhalhawaya velhaponi va khanirina iwani inooria yo mahuku o uhimalha, nansho ninaavia iwani inowa iyo."},{"book":"Aebraniya","chapter":"13","verse":"15","text":"Vano etu, wo iphiro ya Yesu, nngwe nikumihe isadaka cho unthimicha Nlhuku mahuku onkhaye, yaani malhove o untotopelha kila vanorumelhelha ihu nchina nawe."},{"book":"Aebraniya","chapter":"13","verse":"16","text":"Nhilhiyalhe upanga moombone ni ukhalha nlhoko mmoka, ukhalhawaya isadaka thoko chechiyo phi nonteelhiha Nlhuku."},{"book":"Aebraniya","chapter":"13","verse":"17","text":"Mweewelhelheke aholhelhi inyu ni uvara chinolhehera aya, ukhalhawaya yayo phi noshiha uthana ni uhiyu, ushunga minepa chinyu. Ni ayo phi nohalha urweeha malhove anaacha mitheko chaya mmiholho wa Nlhuku. Mweewelhelhaka, anooteelhiya vanovara aya mitheko chaya, khanowoonani thoko nsigo. Mwaahipangeke chiicho, anoochukulhacha, khannowa mwaapatta ifaida iriyoothe."},{"book":"Aebraniya","chapter":"13","verse":"18","text":"Nnilhapelhelheke ni hii. Nihochuwelha wiira mirima chihu khachinonihimeria wiira nihotteka. Ukhalhawaya nihanaa nrima wo uthanana meetelho moombone ikatema chonkhaye."},{"book":"Aebraniya","chapter":"13","verse":"19","text":"Kinoulhapelhelhani wiira nkilhapelhelheke wa Nlhuku, akihokolhoshe uwaninyu mwaatti chitema."},{"book":"Aebraniya","chapter":"13","verse":"20","text":"Nlhuku o mpuha, aahihimushilhe Athithi Yesu Nshunga Mulhupalhe o ikhondoro, wo iphome aya yo malhehano o mahuku o uhimalha,"},{"book":"Aebraniya","chapter":"13","verse":"21","text":"kinonlhapelha otimiriheni mu kila ittu yoombone inopanga inyu, wiira ntimirihe mattunelho awe ni uyo atimirihaka inonteelhiha nhina mwihu wo iphiro ya Yesu Kuristo. Nthimicho ukhalhe wa Yesu Kuristo mahuku o uhimalha. Aye."},{"book":"Aebraniya","chapter":"13","verse":"22","text":"Ashilhoko aka, kinoulhepelhani, mpochereke wo wiitimarikha alha malhove o uhelhani nrima kilhepilhe aka wo makhuvi nhina iwarakha alha."},{"book":"Aebraniya","chapter":"13","verse":"23","text":"Kinothanana nchuwelhe wiira munnihu, Natimotheo ahothaphulhiya. Aakuviaka uwa uno kinowaattukana vamoka niwe no ushikuriani."},{"book":"Aebraniya","chapter":"13","verse":"24","text":"Mwaavaheke isalamu chihu aholhelhi inyu onkhaye ni attu awe Nlhuku onkhaye. Ashilhoko ihu akhumme ilhapo yo Uitaliya anouvahani isalamu chaya."},{"book":"Aebraniya","chapter":"13","verse":"25","text":"Ninoulhapelhelhani nnema wa Nlhuku ukhalhe vamoka ni inyu mwaatti onkhaye."}]}