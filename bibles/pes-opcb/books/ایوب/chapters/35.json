{"data":[{"book":"ایوب","chapter":"35","verse":"1-3","text":"آیا این درست است که ادعا می‌کنی که در حضور خدا بی‌گناهی، و می‌گویی: «از این پاکی و بی‌گناهی خود سودی نبرده‌ام»؟"},{"book":"ایوب","chapter":"35","verse":"4","text":"من جواب تو و همهٔ دوستانت را می‌دهم."},{"book":"ایوب","chapter":"35","verse":"5","text":"به آسمان بلندی که بر فراز سر توست نگاه کن."},{"book":"ایوب","chapter":"35","verse":"6","text":"اگر گناه کنی چه لطمه‌ای به خدا می‌زنی؟ اگر خطاهای تو زیاد شود چه تأثیری بر او دارد؟"},{"book":"ایوب","chapter":"35","verse":"7","text":"یا اگر گناه نکنی، چه نفعی به او می‌رسانی؟"},{"book":"ایوب","chapter":"35","verse":"8","text":"خواه گناه کنی، و خواه کار خوب انجام دهی، تأثیر آن فقط بر انسانهاست."},{"book":"ایوب","chapter":"35","verse":"9","text":"وقتی به انسانها ظلم می‌شود، آنها ناله می‌کنند و فریاد برمی‌آورند تا کسی به دادشان برسد."},{"book":"ایوب","chapter":"35","verse":"10","text":"اما کسی نمی‌گوید: «خدای آفرینندۀ من کجاست، که شبانگاه سرودها می‌بخشد؟"},{"book":"ایوب","chapter":"35","verse":"11","text":"او که ما را توسط حیوانات زمین تعلیم می‌دهد، و توسط پرندگان آسمان حکیم می‌سازد؟»35‏:11 این آیه را چنین نیز می‌توان خواند: «او که ما را بیش از حیوانات زمین تعلیم می‌دهد، و از پرندگان آسمان حکیمتر می‌سازد.»"},{"book":"ایوب","chapter":"35","verse":"12","text":"فریاد برمی‌آورند و کمک می‌طلبند اما خدا پاسخی نمی‌دهد، زیرا متکبر و شرور هستند."},{"book":"ایوب","chapter":"35","verse":"13","text":"فریاد آنها سودی ندارد، زیرا خدای قادر مطلق آن را نمی‌شنود و به آن توجهی ندارد."},{"book":"ایوب","chapter":"35","verse":"14","text":"پس چقدر بیشتر، وقتی می‌گویی او را نمی‌بینی و دعوی‌ات در حضور وی است، و منتظر او هستی، خدا تو را نخواهد شنید"},{"book":"ایوب","chapter":"35","verse":"15","text":"می‌گویی: «خدا گناهکار را مجازات نمی‌کند و به گناهان او توجهی ندارد.»"},{"book":"ایوب","chapter":"35","verse":"16","text":"اما ای ایوب، تو از روی نادانی سخن می‌گویی و سخنانت پوچ و باطل است."}]}