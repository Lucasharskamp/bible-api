{"data":[{"book":"Joshua","chapter":"16","verse":"1","text":"Ala e kenyere ụmụ ụmụ Josef bidoro nʼosimiri Jọdan nʼakụkụ ọwụwa anyanwụ Jeriko gbatịrị ruo nʼọzara. O sitere na Jeriko gbagoo ala ugwu ugwu ahụ, ruokwa Betel."},{"book":"Joshua","chapter":"16","verse":"2","text":"O sitekwara Betel (ya bụ Luz), gafee ruo Atarọt, ebe ndị Akai bi."},{"book":"Joshua","chapter":"16","verse":"3","text":"Site nʼebe ahụ, ọ gbatịrị nʼakụkụ ọdịda anyanwụ rute ala ndị Jaflet, ruo ala mgbada mgbada Bet-Horon. O si nʼebe ahụ ruo Gaza, tutu kwụsị nʼosimiri Mediterenịa."},{"book":"Joshua","chapter":"16","verse":"4","text":"Ụmụ Josef bụ Ifrem, na Manase nwetara ihe nketa ha."},{"book":"Joshua","chapter":"16","verse":"5","text":"Ndị a bụ ala nke ikwu dị iche iche dị nʼebo Ifrem nwetara."},{"book":"Joshua","chapter":"16","verse":"6","text":"sitekwa nʼebe ahụ ruo nʼosimiri Mediterenịa. Oke ala ha nʼakụkụ ugwu malitere na Mikmetat, gafee nʼakụkụ ọwụwa anyanwụ ruo Taanat Shaịlo, gafee ya ruo na Janoa."},{"book":"Joshua","chapter":"16","verse":"7","text":"O sitere na Janoa gbadaa ruo Atarọt, na Naara, bịaruo Jeriko, gafee, kwụsị nʼosimiri Jọdan."},{"book":"Joshua","chapter":"16","verse":"8","text":"Oke ala ahụ nʼakụkụ ọdịda anyanwụ sitere na Tapụọa gaa ruo iyi Kana, na ruo nʼosimiri Mediterenịa. Nke a bụ ala ebo Ifrem ketara, dịka ikwu ha si dị."},{"book":"Joshua","chapter":"16","verse":"9","text":"E tinyere obodo ukwu na obodo nta niile ekepụtara iche nʼihi ebo Ifrem nʼetiti ihe nketa ụmụ Manase."},{"book":"Joshua","chapter":"16","verse":"10","text":"Ma ha achụpụghị ndị Kenan ndị bi na Gaza.16:10 Jos 15:63; 17:12-13; Nkp 1:29 Nʼihi nke a, ndị Kenan binyere ndị Ifrem ruo taa, ma e mere ka ha bụrụ ndị ọrụ ngo."}]}