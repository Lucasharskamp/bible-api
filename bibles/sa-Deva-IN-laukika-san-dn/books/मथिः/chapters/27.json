{"data":[{"book":"मथिः","chapter":"27","verse":"1","text":"प्रभाते जाते प्रधानयाजकलोकप्राचीना यीशुं हन्तुं तत्प्रतिकूलं मन्त्रयित्वा"},{"book":"मथिः","chapter":"27","verse":"2","text":"तं बद्व्वा नीत्वा पन्तीयपीलाताख्याधिपे समर्पयामासुः।"},{"book":"मथिः","chapter":"27","verse":"3","text":"ततो यीशोः परकरेव्वर्पयिता यिहूदास्तत्प्राणादण्डाज्ञां विदित्वा सन्तप्तमनाः प्रधानयाजकलोकप्राचीनानां समक्षं तास्त्रींशन्मुद्राः प्रतिदायावादीत्,"},{"book":"मथिः","chapter":"27","verse":"4","text":"एतन्निरागोनरप्राणपरकरार्पणात् कलुषं कृतवानहं। तदा त उदितवन्तः, तेनास्माकं किं? त्वया तद् बुध्यताम्।"},{"book":"मथिः","chapter":"27","verse":"5","text":"ततो यिहूदा मन्दिरमध्ये ता मुद्रा निक्षिप्य प्रस्थितवान् इत्वा च स्वयमात्मानमुद्बबन्ध।"},{"book":"मथिः","chapter":"27","verse":"6","text":"पश्चात् प्रधानयाजकास्ता मुद्रा आदाय कथितवन्तः, एता मुद्राः शोणितमूल्यं तस्माद् भाण्डागारे न निधातव्याः।"},{"book":"मथिः","chapter":"27","verse":"7","text":"अनन्तरं ते मन्त्रयित्वा विदेशिनां श्मशानस्थानाय ताभिः कुलालस्य क्षेत्रमक्रीणन्।"},{"book":"मथिः","chapter":"27","verse":"8","text":"अतोऽद्यापि तत्स्थानं रक्तक्षेत्रं वदन्ति।"},{"book":"मथिः","chapter":"27","verse":"9","text":"इत्थं सति इस्रायेलीयसन्तानै र्यस्य मूल्यं निरुपितं, तस्य त्रिंशन्मुद्रामानं मूल्यं"},{"book":"मथिः","chapter":"27","verse":"10","text":"मां प्रति परमेश्वरस्यादेशात् तेभ्य आदीयत, तेन च कुलालस्य क्षेत्रं क्रीतमिति यद्वचनं यिरिमियभविष्यद्वादिना प्रोक्तं तत् तदासिध्यत्।"},{"book":"मथिः","chapter":"27","verse":"11","text":"अनन्तरं यीशौ तदधिपतेः सम्मुख उपतिष्ठति स तं पप्रच्छ, त्वं किं यिहूदीयानां राजा? तदा यीशुस्तमवदत्, त्वं सत्यमुक्तवान्।"},{"book":"मथिः","chapter":"27","verse":"12","text":"किन्तु प्रधानयाजकप्राचीनैरभियुक्तेन तेन किमपि न प्रत्यवादि।"},{"book":"मथिः","chapter":"27","verse":"13","text":"ततः पीलातेन स उदितः, इमे त्वत्प्रतिकूलतः कति कति साक्ष्यं ददति, तत् त्वं न शृणोषि?"},{"book":"मथिः","chapter":"27","verse":"14","text":"तथापि स तेषामेकस्यापि वचस उत्तरं नोदितवान्; तेन सोऽधिपति र्महाचित्रं विदामास।"},{"book":"मथिः","chapter":"27","verse":"15","text":"अन्यच्च तन्महकालेऽधिपतेरेतादृशी रातिरासीत्, प्रजा यं कञ्चन बन्धिनं याचन्ते, तमेव स मोचयतीति।"},{"book":"मथिः","chapter":"27","verse":"16","text":"तदानीं बरब्बानामा कश्चित् ख्यातबन्ध्यासीत्।"},{"book":"मथिः","chapter":"27","verse":"17","text":"ततः पीलातस्तत्र मिलितान् लोकान् अपृच्छत्, एष बरब्बा बन्धी ख्रीष्टविख्यातो यीशुश्चैतयोः कं मोचयिष्यामि? युष्माकं किमीप्सितं?"},{"book":"मथिः","chapter":"27","verse":"18","text":"तैरीर्ष्यया स समर्पित इति स ज्ञातवान्।"},{"book":"मथिः","chapter":"27","verse":"19","text":"अपरं विचारासनोपवेशनकाले पीलातस्य पत्नी भृत्यं प्रहित्य तस्मै कथयामास, तं धार्म्मिकमनुजं प्रति त्वया किमपि न कर्त्तव्यं; यस्मात् तत्कृतेऽद्याहं स्वप्ने प्रभूतकष्टमलभे।"},{"book":"मथिः","chapter":"27","verse":"20","text":"अनन्तरं प्रधानयाजकप्राचीना बरब्बां याचित्वादातुं यीशुञ्च हन्तुं सकललोकान् प्रावर्त्तयन्।"},{"book":"मथिः","chapter":"27","verse":"21","text":"ततोऽधिपतिस्तान् पृष्टवान्, एतयोः कमहं मोचयिष्यामि? युष्माकं केच्छा? ते प्रोचु र्बरब्बां।"},{"book":"मथिः","chapter":"27","verse":"22","text":"तदा पीलातः पप्रच्छ, तर्हि यं ख्रीष्टं वदन्ति, तं यीशुं किं करिष्यामि? सर्व्वे कथयामासुः, स क्रुशेन विध्यतां।"},{"book":"मथिः","chapter":"27","verse":"23","text":"ततोऽधिपतिरवादीत्, कुतः? किं तेनापराद्धं? किन्तु ते पुनरुचै र्जगदुः, स क्रुशेन विध्यतां।"},{"book":"मथिः","chapter":"27","verse":"24","text":"तदा निजवाक्यमग्राह्यमभूत्, कलहश्चाप्यभूत्, पीलात इति विलोक्य लोकानां समक्षं तोयमादाय करौ प्रक्षाल्यावोचत्, एतस्य धार्म्मिकमनुष्यस्य शोणितपाते निर्दोषोऽहं, युष्माभिरेव तद् बुध्यतां।"},{"book":"मथिः","chapter":"27","verse":"25","text":"तदा सर्व्वाः प्रजाः प्रत्यवोचन्, तस्य शोणितपातापराधोऽस्माकम् अस्मत्सन्तानानाञ्चोपरि भवतु।"},{"book":"मथिः","chapter":"27","verse":"26","text":"ततः स तेषां समीपे बरब्बां मोचयामास यीशुन्तु कषाभिराहत्य क्रुशेन वेधितुं समर्पयामास।"},{"book":"मथिः","chapter":"27","verse":"27","text":"अनन्तरम् अधिपतेः सेना अधिपते र्गृहं यीशुमानीय तस्य समीपे सेनासमूहं संजगृहुः।"},{"book":"मथिः","chapter":"27","verse":"28","text":"ततस्ते तस्य वसनं मोचयित्वा कृष्णलोहितवर्णवसनं परिधापयामासुः"},{"book":"मथिः","chapter":"27","verse":"29","text":"कण्टकानां मुकुटं निर्म्माय तच्छिरसि ददुः, तस्य दक्षिणकरे वेत्रमेकं दत्त्वा तस्य सम्मुखे जानूनि पातयित्वा, हे यिहूदीयानां राजन्, तुभ्यं नम इत्युक्त्वा तं तिरश्चक्रुः,"},{"book":"मथिः","chapter":"27","verse":"30","text":"ततस्तस्य गात्रे निष्ठीवं दत्वा तेन वेत्रेण शिर आजघ्नुः।"},{"book":"मथिः","chapter":"27","verse":"31","text":"इत्थं तं तिरस्कृत्य तद् वसनं मोचयित्वा पुनर्निजवसनं परिधापयाञ्चक्रुः, तं क्रुशेन वेधितुं नीतवन्तः।"},{"book":"मथिः","chapter":"27","verse":"32","text":"पश्चात्ते बहिर्भूय कुरीणीयं शिमोन्नामकमेकं विलोक्य क्रुशं वोढुं तमाददिरे।"},{"book":"मथिः","chapter":"27","verse":"33","text":"अनन्तरं गुल्गल्ताम् अर्थात् शिरस्कपालनामकस्थानमु पस्थाय ते यीशवे पित्तमिश्रिताम्लरसं पातुं ददुः,"},{"book":"मथिः","chapter":"27","verse":"34","text":"किन्तु स तमास्वाद्य न पपौ।"},{"book":"मथिः","chapter":"27","verse":"35","text":"तदानीं ते तं क्रुशेन संविध्य तस्य वसनानि गुटिकापातेन विभज्य जगृहुः, तस्मात्, विभजन्तेऽधरीयं मे ते मनुष्याः परस्परं। मदुत्तरीयवस्त्रार्थं गुटिकां पातयन्ति च॥यदेतद्वचनं भविष्यद्वादिभिरुक्तमासीत्, तदा तद् असिध्यत्,"},{"book":"मथिः","chapter":"27","verse":"36","text":"पश्चात् ते तत्रोपविश्य तद्रक्षणकर्व्वणि नियुक्तास्तस्थुः।"},{"book":"मथिः","chapter":"27","verse":"37","text":"अपरम् एष यिहूदीयानां राजा यीशुरित्यपवादलिपिपत्रं तच्छिरस ऊर्द्व्वे योजयामासुः।"},{"book":"मथिः","chapter":"27","verse":"38","text":"ततस्तस्य वामे दक्षिणे च द्वौ चैरौ तेन साकं क्रुशेन विविधुः।"},{"book":"मथिः","chapter":"27","verse":"39","text":"तदा पान्था निजशिरो लाडयित्वा तं निन्दन्तो जगदुः,"},{"book":"मथिः","chapter":"27","verse":"40","text":"हे ईश्वरमन्दिरभञ्जक दिनत्रये तन्निर्म्मातः स्वं रक्ष, चेत्त्वमीश्वरसुतस्तर्हि क्रुशादवरोह।"},{"book":"मथिः","chapter":"27","verse":"41","text":"प्रधानयाजकाध्यापकप्राचीनाश्च तथा तिरस्कृत्य जगदुः,"},{"book":"मथिः","chapter":"27","verse":"42","text":"सोऽन्यजनानावत्, किन्तु स्वमवितुं न शक्नोति। यदीस्रायेलो राजा भवेत्, तर्हीदानीमेव क्रुशादवरोहतु, तेन तं वयं प्रत्येष्यामः।"},{"book":"मथिः","chapter":"27","verse":"43","text":"स ईश्वरे प्रत्याशामकरोत्, यदीश्वरस्तस्मिन् सन्तुष्टस्तर्हीदानीमेव तमवेत्, यतः स उक्तवान् अहमीश्वरसुतः।"},{"book":"मथिः","chapter":"27","verse":"44","text":"यौ स्तेनौ साकं तेन क्रुशेन विद्धौ तौ तद्वदेव तं निनिन्दतुः।"},{"book":"मथिः","chapter":"27","verse":"45","text":"तदा द्वितीययामात् तृतीययामं यावत् सर्व्वदेशे तमिरं बभूव,"},{"book":"मथिः","chapter":"27","verse":"46","text":"तृतीययामे \"एली एली लामा शिवक्तनी\", अर्थात् मदीश्वर मदीश्वर कुतो मामत्याक्षीः? यीशुरुच्चैरिति जगाद।"},{"book":"मथिः","chapter":"27","verse":"47","text":"तदा तत्र स्थिताः केचित् तत् श्रुत्वा बभाषिरे, अयम् एलियमाहूयति।"},{"book":"मथिः","chapter":"27","verse":"48","text":"तेषां मध्याद् एकः शीघ्रं गत्वा स्पञ्जं गृहीत्वा तत्राम्लरसं दत्त्वा नलेन पातुं तस्मै ददौ।"},{"book":"मथिः","chapter":"27","verse":"49","text":"इतरेऽकथयन् तिष्ठत, तं रक्षितुम् एलिय आयाति नवेति पश्यामः।"},{"book":"मथिः","chapter":"27","verse":"50","text":"यीशुः पुनरुचैराहूय प्राणान् जहौ।"},{"book":"मथिः","chapter":"27","verse":"51","text":"ततो मन्दिरस्य विच्छेदवसनम् ऊर्द्व्वादधो यावत् छिद्यमानं द्विधाभवत्,"},{"book":"मथिः","chapter":"27","verse":"52","text":"भूमिश्चकम्पे भूधरोव्यदीर्य्यत च। श्मशाने मुक्ते भूरिपुण्यवतां सुप्तदेहा उदतिष्ठन्,"},{"book":"मथिः","chapter":"27","verse":"53","text":"श्मशानाद् वहिर्भूय तदुत्थानात् परं पुण्यपुरं गत्वा बहुजनान् दर्शयामासुः।"},{"book":"मथिः","chapter":"27","verse":"54","text":"यीशुरक्षणाय नियुक्तः शतसेनापतिस्तत्सङ्गिनश्च तादृशीं भूकम्पादिघटनां दृष्ट्वा भीता अवदन्, एष ईश्वरपुत्रो भवति।"},{"book":"मथिः","chapter":"27","verse":"55","text":"या बहुयोषितो यीशुं सेवमाना गालीलस्तत्पश्चादागतास्तासां मध्ये"},{"book":"मथिः","chapter":"27","verse":"56","text":"मग्दलीनी मरियम् याकूब्योश्यो र्माता या मरियम् सिबदियपुत्रयो र्माता च योषित एता दूरे तिष्ठन्त्यो ददृशुः।"},{"book":"मथिः","chapter":"27","verse":"57","text":"सन्ध्यायां सत्यम् अरिमथियानगरस्य यूषफ्नामा धनी मनुजो यीशोः शिष्यत्वात्"},{"book":"मथिः","chapter":"27","verse":"58","text":"पीलातस्य समीपं गत्वा यीशोः कायं ययाचे, तेन पीलातः कायं दातुम् आदिदेश।"},{"book":"मथिः","chapter":"27","verse":"59","text":"यूषफ् तत्कायं नीत्वा शुचिवस्त्रेणाच्छाद्य"},{"book":"मथिः","chapter":"27","verse":"60","text":"स्वार्थं शैले यत् श्मशानं चखान, तन्मध्ये तत्कायं निधाय तस्य द्वारि वृहत्पाषाणं ददौ।"},{"book":"मथिः","chapter":"27","verse":"61","text":"किन्तु मग्दलीनी मरियम् अन्यमरियम् एते स्त्रियौ तत्र श्मशानसम्मुख उपविविशतुः।"},{"book":"मथिः","chapter":"27","verse":"62","text":"तदनन्तरं निस्तारोत्सवस्यायोजनदिनात् परेऽहनि प्रधानयाजकाः फिरूशिनश्च मिलित्वा पीलातमुपागत्याकथयन्,"},{"book":"मथिः","chapter":"27","verse":"63","text":"हे महेच्छ स प्रतारको जीवन अकथयत्, दिनत्रयात् परं श्मशानादुत्थास्यामि तद्वाक्यं स्मरामो वयं;"},{"book":"मथिः","chapter":"27","verse":"64","text":"तस्मात् तृतीयदिनं यावत् तत् श्मशानं रक्षितुमादिशतु, नोचेत् तच्छिष्या यामिन्यामागत्य तं हृत्वा लोकान् वदिष्यन्ति, स श्मशानादुदतिष्ठत्, तथा सति प्रथमभ्रान्तेः शेषीयभ्रान्ति र्महती भविष्यति।"},{"book":"मथिः","chapter":"27","verse":"65","text":"तदा पीलात अवादीत्, युष्माकं समीपे रक्षिगण आस्ते, यूयं गत्वा यथा साध्यं रक्षयत।"},{"book":"मथिः","chapter":"27","verse":"66","text":"ततस्ते गत्वा तद्दूारपाषाणं मुद्राङ्कितं कृत्वा रक्षिगणं नियोज्य श्मशानं रक्षयामासुः।"}]}