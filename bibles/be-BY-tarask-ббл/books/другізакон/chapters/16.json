{"data":[{"book":"ДРУГІ ЗАКОН","chapter":"16","verse":"1","text":"Сачы за месяцам Авіў і ўчыняй Пасху Госпаду, Богу твайму, бо ў месяцы Авіве вывеў цябе Гасподзь, Бог твой, зь Егіпта ўначы."},{"book":"ДРУГІ ЗАКОН","chapter":"16","verse":"2","text":"І закалі паску Госпаду, Богу твайму, з дробнага і буйнога быдла, на месцы, якое выбера Гасподзь, каб было там імя Ягонае."},{"book":"ДРУГІ ЗАКОН","chapter":"16","verse":"3","text":"Ня еж зь ёю квашанага; сем дзён еж зь ёю праснакі, хлябы бедаваньня, бо сьпешна выйшаў ты зь зямлі Егіпецкай, каб памятаў ты дзень выхаду свайго зь зямлі Егіпецкай праз усе дні жыцьця твайго;"},{"book":"ДРУГІ ЗАКОН","chapter":"16","verse":"4","text":"сем дзён не павінна быць у цябе нічога квашанага ва ўсім краі, і зь мяса, якое ты прынёс у ахвяру ўвечары перашага дня, нічога не павінна заставацца да раніцы."},{"book":"ДРУГІ ЗАКОН","chapter":"16","verse":"5","text":"Ня можаш ты калоць паску ні ў якім доме тваім, які Гасподзь, Бог твой дасьць табе;"},{"book":"ДРУГІ ЗАКОН","chapter":"16","verse":"6","text":"толькі на тым месцы, якое выбера Гасподзь, Бог твой, каб было там імя Ягонае, калі паску ўвечары пры захадзе сонца, тым самым часам, як ты выйшаў зь Егіпта;"},{"book":"ДРУГІ ЗАКОН","chapter":"16","verse":"7","text":"і сьпячы і зьеж на тым месцы, якое выбера Гасподзь, Бог твой, а на другі дзень можаш вярнуцца і ўвайсьці ў намёты твае."},{"book":"ДРУГІ ЗАКОН","chapter":"16","verse":"8","text":"Шэсьць дзён еж праснакі, а сёмага дня адданьне сьвята Госпаду, Богу твайму; не займайся працаю."},{"book":"ДРУГІ ЗАКОН","chapter":"16","verse":"9","text":"Сем тыдняў адлічы сабе; і пачынай лічыць сем тыдняў з таго часу, як серп зажне сьпелае збожжа;"},{"book":"ДРУГІ ЗАКОН","chapter":"16","verse":"10","text":"тады ўчыняй сьвята сяміцаў Госпаду, Богу твайму, у меру дайнасьці рукі тваёй, колькі дасі, гледзячы па тым, чым спадобіць цябе Гасподзь, Бог твой;"},{"book":"ДРУГІ ЗАКОН","chapter":"16","verse":"11","text":"І радуйся прад Госпадам, Богам тваім, ты і сын твой і дачка твая, і раб твой і рабыня твая, і лявіт, які ў селішчах тваіх, і прыхадзень і сірата і ўдава, якія сярод цябе, на месцы, якое выбера Гасподзь, Бог твой, каб было там імя Ягонае;"},{"book":"ДРУГІ ЗАКОН","chapter":"16","verse":"12","text":"памятай, што ты быў рабом у Егіпце, і шануй і выконвай пастановы гэтыя."},{"book":"ДРУГІ ЗАКОН","chapter":"16","verse":"13","text":"Сьвята кучак учыняй у сябе сем дзён, калі прыбярэш з гумна твайго і з чавіла твайго;"},{"book":"ДРУГІ ЗАКОН","chapter":"16","verse":"14","text":"і радуйся ў сьвята тваё ты і сын твой і дачка твая, і раб твой і рабыня твая, і лявіт і прыхадзень, і сірата і ўдава, якія ў селішчах тваіх,"},{"book":"ДРУГІ ЗАКОН","chapter":"16","verse":"15","text":"сем дзён сьвяткуй Госпаду, Богу твайму, на месцы, якое выбера Гасподзь, Бог твой; бо дабраславіць цябе Гасподзь, Бог твой, ва ўсім плёне тваім і ва ўсякай дзеі рук тваіх, і ты будзеш толькі радавацца."},{"book":"ДРУГІ ЗАКОН","chapter":"16","verse":"16","text":"Тры разы на год увесь мужчынскі пол павінен зьяўляцца прад аблічча Госпада, Бога твайго, на месца, якое выбера Ён: у сьвята праснакоў, у сьвята сяміцаў і ў сьвята кучак; і ніхто не павінен зьяўляцца прад аблічча Госпада паражняком,"},{"book":"ДРУГІ ЗАКОН","chapter":"16","verse":"17","text":"а кожны з дарункам у руцэ сваёй, паводле дабраславеньня Госпада, Бога твайго, якое Ён даў Табе."},{"book":"ДРУГІ ЗАКОН","chapter":"16","verse":"18","text":"Ва ўсіх селішчах тваіх, якія Гасподзь, Бог твой, дасьць табе, пастаў сабе судзьдзяў і наглядчыкаў па плямёнах тваіх, каб яны судзілі народ судом справядлівым;"},{"book":"ДРУГІ ЗАКОН","chapter":"16","verse":"19","text":"не перакручвай закона, не зважай на асобы і не бяры дарункаў, бо дарункі сьлепяць вочы мудрым і пераварочваюць справу тых, чыя праўда;"},{"book":"ДРУГІ ЗАКОН","chapter":"16","verse":"20","text":"праўды, праўды шукай, каб ты быў жывы і авалодаў зямлёю, якую Гасподзь, Бог твой, дае табе."},{"book":"ДРУГІ ЗАКОН","chapter":"16","verse":"21","text":"Не садзі сабе гаю зь якіх-небудзь дрэў каля ахвярніка Госпада, Бога твайго, які ты зробіш сабе,"},{"book":"ДРУГІ ЗАКОН","chapter":"16","verse":"22","text":"і ня стаў сабе слупа, ненавіснага Госпаду, Богу твайму."}]}