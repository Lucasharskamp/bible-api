{"data":[{"book":"1 Korintusi","chapter":"13","verse":"1","text":"Ha embereknek vagy angyaloknak nyelvén szólok is, szeretet pedig nincs bennem, olyanná lettem, mint a zengő érc vagy pengő cimbalom."},{"book":"1 Korintusi","chapter":"13","verse":"2","text":"És ha prófétálni is tudok, és minden titkot és minden tudományt ismerek is; és ha teljes hitem van is, úgyannyira, hogy hegyeket mozdíthatok ki helyükről, szeretet pedig nincs bennem, semmi vagyok."},{"book":"1 Korintusi","chapter":"13","verse":"3","text":"És ha minden vagyonomat szétosztom, és ha testemet tűzhalálra adom, szeretet pedig nincs bennem, semmi hasznom abból."},{"book":"1 Korintusi","chapter":"13","verse":"4","text":"A szeretet türelmes, jóságos; a szeretet nem irigykedik, a szeretet nem kérkedik, nem fuvalkodik fel."},{"book":"1 Korintusi","chapter":"13","verse":"5","text":"Nem cselekszik bántóan, nem keresi a maga hasznát, nem gerjed haragra, nem rója fel a gonoszt."},{"book":"1 Korintusi","chapter":"13","verse":"6","text":"Nem örül a hamisságnak, de együtt örül az igazsággal."},{"book":"1 Korintusi","chapter":"13","verse":"7","text":"Mindent elfedez, mindent hisz, mindent remél, mindent eltűr."},{"book":"1 Korintusi","chapter":"13","verse":"8","text":"A szeretet soha el nem fogy. De legyen bár prófétálás, elmúlik, vagy nyelveken szólás, megszűnik, vagy ismeret, el fog töröltetni."},{"book":"1 Korintusi","chapter":"13","verse":"9","text":"Mert töredékes bennünk az ismeret és töredékes a prófétálás."},{"book":"1 Korintusi","chapter":"13","verse":"10","text":"De amikor eljön a teljesség, a töredékes elmúlik."},{"book":"1 Korintusi","chapter":"13","verse":"11","text":"Amikor gyermek voltam, úgy szóltam, mint gyermek, úgy gondolkodtam, mint gyermek, úgy értettem, mint gyermek. Miután pedig férfivá lettem, elhagytam a gyermekhez illő dolgokat."},{"book":"1 Korintusi","chapter":"13","verse":"12-13","text":"Mert most tükör által homályosan látunk, akkor pedig színről-színre. Most töredékes bennem az ismeret, akkor pedig úgy ismerek majd, amint Isten ismer engem. Most azért megmarad a hit, remény, szeretet, e három; ezek között pedig legnagyobb a szeretet."}]}