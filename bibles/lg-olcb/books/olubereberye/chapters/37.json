{"data":[{"book":"Olubereberye","chapter":"37","verse":"1","text":"Yakobo yabeeranga mu Kanani, ensi bajjajjaabe mwe baatambuliratambuliranga."},{"book":"Olubereberye","chapter":"37","verse":"2","text":"Era bino bye bifa ku lulyo lwa Yakobo:"},{"book":"Olubereberye","chapter":"37","verse":"3","text":"Bw’atyo Isirayiri n’ayagala nnyo Yusufu okusinga abaana be abalala, kubanga nga ye mwana ow’omu bukadde bwe; n’amutungira ekyambalo eky’amabala amangi."},{"book":"Olubereberye","chapter":"37","verse":"4","text":"Naye baganda ba Yusufu bwe baalaba nga kitaabwe amwagala okusinga bo ne bakyawa Yusufu, ne batayinza na kwogera naye na kisa."},{"book":"Olubereberye","chapter":"37","verse":"5","text":"Lumu Yusufu n’aloota ekirooto, n’agenda n’akitegeeza baganda be, ne beeyongera nnyo okumukyawa."},{"book":"Olubereberye","chapter":"37","verse":"6","text":"Yabagamba nti, “Muwulire ekirooto kino kye naloose."},{"book":"Olubereberye","chapter":"37","verse":"7","text":"Twali tusiba ebinywa by’eŋŋaano nga tuli mu nnimiro, ekinywa kyange ne kiyimuka ne kiyimirira; laba ebinywa byammwe ne bikyebungulula ne bikivuunamira.”"},{"book":"Olubereberye","chapter":"37","verse":"8","text":"Baganda be ne bamugamba nti, “Olowooza olitufuga? Olowooleza ddala nti tulibeera baddu bo?” Olwo ne beeyongera nnyo okumukyayira ddala olw’ekirooto kye n’ebigambo bye."},{"book":"Olubereberye","chapter":"37","verse":"9","text":"Ate n’aloota ekirooto ekirala n’akitegeeza baganda be, n’agamba nti, “Ndoose ekirooto ekirala: ne ndaba enjuba n’omwezi n’emmunyeenye ekkumi n’emu nga binvuunamira.”"},{"book":"Olubereberye","chapter":"37","verse":"10","text":"Naye bwe yakitegeeza kitaawe ng’ali wamu ne baganda be, kitaawe n’amunenya ng’agamba nti, “Kirooto ki kino ky’oloose? Ddala nze ne nnyoko awamu ne baganda bo tulijja ne tuvuunama mu maaso go?”"},{"book":"Olubereberye","chapter":"37","verse":"11","text":"Baganda be ne bamukwatirwa obuggya, kyokka ye kitaabwe n’akuuma ekigambo ekyo mu mutima gwe."},{"book":"Olubereberye","chapter":"37","verse":"12","text":"Awo baganda ba Yusufu ne bagenda okumpi ne Sekemu okulunda ekisibo kya kitaabwe."},{"book":"Olubereberye","chapter":"37","verse":"13","text":"Isirayiri n’alyoka agamba Yusufu nti, “Nga baganda bo bwe balundira e Sekemu, jjangu nkutume gye bali.” Yusufu n’amuddamu nti, “Nzuuno ntuma.”"},{"book":"Olubereberye","chapter":"37","verse":"14","text":"N’alyoka amugamba nti, “Genda kaakano olabe obanga baganda bo n’ekisibo bali bulungi, okomewo ontegeeze.” Awo n’amutuma okuva mu kiwonvu kya Kebbulooni, n’atuuka e Sekemu."},{"book":"Olubereberye","chapter":"37","verse":"15","text":"Awo omusajja n’amulaba ng’atangatangira ku ttale, n’amubuuza nti, “Onoonya ki?”"},{"book":"Olubereberye","chapter":"37","verse":"16","text":"N’amuddamu nti, “Noonya baganda bange, nkwegayiridde mbuulira gye balundira ekisibo.”"},{"book":"Olubereberye","chapter":"37","verse":"17","text":"Omusajja n’amuddamu nti, “Beeyongerayo, kubanga nabawulira nga bagamba nti, ‘Ka tugende e Dosani.’ ” Awo Yusufu n’agoberera baganda be n’abasanga e Dosani."},{"book":"Olubereberye","chapter":"37","verse":"18","text":"Baganda be ne bamulengera ng’akyali wala, era bwe yali nga tannabasemberera ne bateesa bamutte."},{"book":"Olubereberye","chapter":"37","verse":"19","text":"Ne bagambagana nti, “Sekalootera wuuyo ajja."},{"book":"Olubereberye","chapter":"37","verse":"20","text":"Kale mujje tumutte, tumusuule mu kimu ku binnya;37:20 binnya Entobo y’ebinnya ebyo yali ngazi okusinga omumwa gwabyo (Yer 38:6, 13) tuligamba nti, ‘Ensolo enkambwe ye yamulya; tulabe ebirooto bye bwe birituukirira.’ ”"},{"book":"Olubereberye","chapter":"37","verse":"21","text":"Naye Lewubeeni bwe yakiwulira n’agezaako okumuwonya mu mikono gyabwe n’agamba nti, “Tetumutta."},{"book":"Olubereberye","chapter":"37","verse":"22","text":"Tuleme kuyiwa musaayi; ka tumusuule mu bunnya buno wano mu nsiko. Temumuteekako mukono gwammwe.” Yayogera bw’atyo alyoke amuwonye mu mikono gyabwe, amuddize kitaawe."},{"book":"Olubereberye","chapter":"37","verse":"23","text":"Awo Yusufu bwe yatuuka ku baganda be ne bamwambulamu ekyambalo kye eky’amabala amangi kye yali ayambadde:"},{"book":"Olubereberye","chapter":"37","verse":"24","text":"ne bamutwala ne bamusuula mu bunnya obwali obukalu nga tebuliimu mazzi."},{"book":"Olubereberye","chapter":"37","verse":"25","text":"Awo bwe baatuula okulya, ne bayimusa amaaso ne balengera ekibiina ky’Abayisimayiri nga bava e Gireyaadi, ng’eŋŋamira zaabwe zeettise ebyakaloosa, n’envumbo ne mooli nga bali mu lugendo babitwala e Misiri."},{"book":"Olubereberye","chapter":"37","verse":"26","text":"Yuda kwe kugamba baganda be nti, “Kitugasa ki okutta muganda waffe n’okuyiwa omusaayi gwe?"},{"book":"Olubereberye","chapter":"37","verse":"27","text":"Tumuguze Abayisimayiri. Omukono gwaffe guleme okumubaako, kubanga muganda waffe, omubiri gwaffe gwennyini.” Baganda be ne bakkiriziganya naye."},{"book":"Olubereberye","chapter":"37","verse":"28","text":"Abasuubuzi, Abayisimayiri bwe baabatuukako ne baggya Yusufu mu bunnya, ne bamuguza Abayisimayiri. Baamubaguza ebitundu bya ffeeza amakumi abiri; ne bamutwala e Misiri."},{"book":"Olubereberye","chapter":"37","verse":"29","text":"Lewubeeni bwe yadda n’alaga ku bunnya n’alaba nga Yusufu taliimu, n’ayuza engoye ze,"},{"book":"Olubereberye","chapter":"37","verse":"30","text":"n’addayo eri baganda be n’abagamba nti, “Omwana taliiyo. Kale naamunoonyeza wa?”"},{"book":"Olubereberye","chapter":"37","verse":"31","text":"Awo ne baddira ekyambalo kya Yusufu, ne batta embuzi, ne bakinnyika mu musaayi."},{"book":"Olubereberye","chapter":"37","verse":"32","text":"Ne baddira ekyambalo ekyo eky’amabala amangi ne bakitwalira kitaabwe ne bamugamba nti, “Twalaba ekyambalo kino, kikebere olabe obanga kye kya mutabani wo.”"},{"book":"Olubereberye","chapter":"37","verse":"33","text":"N’akyetegereza n’agamba nti, “Kye kyambalo kya mutabani wange! Ensolo enkambwe yamulya. Ddala Yusufu yataagulwataagulwa.”"},{"book":"Olubereberye","chapter":"37","verse":"34","text":"Awo Yakobo n’ayuza ebyambalo bye, n’akungubagira Yusufu okumala ebbanga ddene."},{"book":"Olubereberye","chapter":"37","verse":"35","text":"Batabani be bonna ne bawala be ne bagenda gy’ali okumusanyusa, kyokka ye n’atakkiriza kusanyusibwa. N’agamba nti, “Nedda, ndikka emagombe nga nkyakungubagira omwana wange Yusufu.” Bw’atyo Yakobo n’akungubagira nnyo Yusufu."},{"book":"Olubereberye","chapter":"37","verse":"36","text":"Mu kiseera kyekimu Abamidiyaani bwe baatuuka e Misiri, Yusufu ne bamuguza Potifali, omu ku bakungu ba Falaawo; omukungu oyo ye yali omukulu wa bambowa."}]}