{"data":[{"book":"Luka","chapter":"17","verse":"1","text":"Yesu niyo awagamba wanampina wakwe, “Vintu naviwahose wantu vyaungwa vilaile, mna namanye mwenye mntu yudya akunga avitende vilaile!"},{"book":"Luka","chapter":"17","verse":"2","text":"Na vita vyedi mntu uyo atalizwe yuwe kulu dya kusigintila mwe singo akadulwe mwe bahali ukaleka akahosa yumwenga ywa wadodo wano wakole masa.”"},{"book":"Luka","chapter":"17","verse":"3","text":"Kwaivyo mwedime vyedi!"},{"book":"Luka","chapter":"17","verse":"4","text":"“Uneva ana kola masa nkanana mfungate kwa zuwa, na chila nkanana auya kwako akagamba ‘neila kwako,’ mlekeile.”"},{"book":"Luka","chapter":"17","verse":"5","text":"Wasigilwa niyo wamgamba Zumbe, “Chongezeze uzumizi wetu.”"},{"book":"Luka","chapter":"17","verse":"6","text":"Zumbe niyo ahitula, “Uneva mna uzumizi saviya kapuluzi ka mbeyu ikwitangwa haladali, na mkadaha kuugamba umti uno wo mkuyu, ‘Ng'oka na ukehande mwe bahali!’ Nawo na uweveni.”"},{"book":"Luka","chapter":"17","verse":"7","text":"“Chigambe kwa mliganyo yumwenga ywenyu ana mndima ywakwe akulima kwe nkonde hegu akudima ngoto, togolani akauya kulaila kwe nkonde, namumgambe uyo mndima sunguza so udye nkande?"},{"book":"Luka","chapter":"17","verse":"8","text":"Bule! Mna, namgambe, ‘nikiya nkande, naho wikale ahano kubula nibinde ukudya na kunywa, vikaheza wenawe nivyo na udye.’"},{"book":"Luka","chapter":"17","verse":"9","text":"Togola, haumtogole uyo mndima kwa viya kadamanya yadya malagizo, bule?"},{"book":"Luka","chapter":"17","verse":"10","text":"Nivyo vili kwenyu nyuwe, uneva mdamanya yadya yose mgambigwe mdamanye, gambani, ‘Suwe chiwandima du, chibinda yadya chungigwe chidamanye.’ ”"},{"book":"Luka","chapter":"17","verse":"11","text":"Umo Yesu nemwe ntambo ya kwita Yelusalemu, nakajinka mwe mihaka ya Samaliya na Galilaya."},{"book":"Luka","chapter":"17","verse":"12","text":"Umo akengila mwe kaya imwenga niyo adugana na wantu mlongo wata matana. Wachimala kwa luhale,"},{"book":"Luka","chapter":"17","verse":"13","text":"waguta wakagamba, “Yesu! Zumbe! Chifile mbazi!”"},{"book":"Luka","chapter":"17","verse":"14","text":"Yesu eze awawone niyo awagamba, “Hitani kwa walavyantambiko mkelagise chani wawakauleni.”"},{"book":"Luka","chapter":"17","verse":"15","text":"Yumwenga ywawo eze awone kahonywa, niyo auya, kuno akamtunya Chohile kwa izwi kulu."},{"book":"Luka","chapter":"17","verse":"16","text":"Niyo amfikila madi Yesu kuno akamtunya. Uyo mntu nani Mfambazi."},{"book":"Luka","chapter":"17","verse":"17","text":"Aho Yesu agamba, “wantu walenguswe hawendile mlongo, awatuhu wekuhi?"},{"book":"Luka","chapter":"17","verse":"18","text":"Hawoneke mtuhu awiye kumtogola Chohile mna yuno mjeni uyodu?”"},{"book":"Luka","chapter":"17","verse":"19","text":"Akaheza Yesu amgamba yudya mntu, “Chimala wite zako, uzumizi wako ukuhonya.”"},{"book":"Luka","chapter":"17","verse":"20","text":"Mafalisayo weza wamuze Yesu useuta wa Chohile nawize ini. Awahitula, “Useuta wa Chohile hawize kwa kuwoneka pwilili."},{"book":"Luka","chapter":"17","verse":"21","text":"Naho hahana yumwenga nagambe, ‘Kaula, wihano!’ Hegu, ‘Wihadya!,’ Kwaviya useuta wa Chohile wi mgati mwenyu.”"},{"book":"Luka","chapter":"17","verse":"22","text":"Niyo awagamba wanampina wakwe, “Mazuwa yeza ayo mkunga munge muwone zuwa dimwe dya Mwana ywa Mntu, mna hamdiwone."},{"book":"Luka","chapter":"17","verse":"23","text":"Wantu nawawagambeni, ‘Kaulani, ekudya!’ Mna nyuwe msekufosa naho mkawabasa."},{"book":"Luka","chapter":"17","verse":"24","text":"Kwaviya enga lumwemwe viya lukwaka kwembingu na kumulika uko na uko, nivyo Mwana ywa Mntu akunga eze mwe dizuwa dyakwe."},{"book":"Luka","chapter":"17","verse":"25","text":"Mna aungwa nkongo asulumiziswe na kulemelwa ni wantu wa dyelo."},{"book":"Luka","chapter":"17","verse":"26","text":"Saviya mwe dizuwa dya Nuhu nivyo vikunga vitende mwe chipindi cha Mwana ywa Mntu."},{"book":"Luka","chapter":"17","verse":"27","text":"Mwa mazuwa yadya wantu na wakadya na kunywa, naho kusola na kusolwa, kubula zuwa diya Nuhu eze engile mwe safina na fula nkulu niyo yanya na kuwakoma wose."},{"book":"Luka","chapter":"17","verse":"28","text":"Nivyo vyendaga mwa mazuwa ya Lutu. Wantu na wakadya na kunywa, kugula na kutaga, kuhanda na kuzenga."},{"book":"Luka","chapter":"17","verse":"29","text":"Mna zuwa diya Lutu eze akulawe Sodoma, niyo kwalaila moto wa chibiliti usela kulaila kwembingu na kuwakoma woseni."},{"book":"Luka","chapter":"17","verse":"30","text":"Ivyo nivyo vikunga vitende zuwa diya akwizila Mwana ywa Mntu."},{"book":"Luka","chapter":"17","verse":"31","text":"“Mwe dizuwa idyo mntu yudya aungagwa aselezwe hasi kulaila mnanga mwe nyumba asekusela kwita kwe nyumba yakwe akaguhe vintu vyakwe, seivyo mntu ekwenkonde asekuya kaya."},{"book":"Luka","chapter":"17","verse":"32","text":"Kumbukani yadya yamlaile mkaza Lutu!"},{"book":"Luka","chapter":"17","verse":"33","text":"Yoyose nadime ujima wakwe nawaze, mna yudya nalavye ujima wakwe na audime."},{"book":"Luka","chapter":"17","verse":"34","text":"Nawagambilani nyuwe, mwe dizuwa idyo, wantu waidi nawatende wagona mwe lusazi lumwenga, yumwenga aguhigwa, yumwenga asigwa."},{"book":"Luka","chapter":"17","verse":"35","text":"Wavyele waidi nawatende wabunda hamwenga, yumwenga naguhigwe, yumwenga nasigwe.”"},{"book":"Luka","chapter":"17","verse":"36","text":"Wantu waidi nawatende mwenkonde imwenga, yumwenga naguhigwe, yumwenga asigwa."},{"book":"Luka","chapter":"17","verse":"37","text":"Wanampina niyo wamuza, “Zumbe, mbuli zino nazidamanyike kuhi?”"}]}