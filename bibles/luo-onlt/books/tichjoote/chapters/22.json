{"data":[{"book":"Tich Joote","chapter":"22","verse":"1","text":"“Owetena gi wuonena, koro winjuru wechena manyisou ni aonge ketho.”"},{"book":"Tich Joote","chapter":"22","verse":"2","text":"Kane giwinjo kowuoyonegi gi dho jo-Hibrania kamano, negilingʼ thi."},{"book":"Tich Joote","chapter":"22","verse":"3","text":"“An ja-Yahudi monywol Tarso, e piny Kilikia, to ne adongo Jerusalem ka. Ne ayudo tiegruok matut e chike mag kwerewa e bwo Gamaliel, kendo ne achiwora ne Nyasaye mana kaka koro un bende uchaloni."},{"book":"Tich Joote","chapter":"22","verse":"4","text":"Ne asando joma luwo Yor Kristo mi anego moko kuomgi, to ne amako chwo gi mon mi atero e od twech."},{"book":"Tich Joote","chapter":"22","verse":"5","text":"Jadolo maduongʼ gi jodongo duto nyalo bedo joneno ni awacho adier. Gin ema negimiya barupe mane omiya thuolo mar mako owetegi man Damaski, kendo ne adhi kuno mondo amak joma oyie mondo kel Jerusalem kaka joma otwe mondo okumgi."},{"book":"Tich Joote","chapter":"22","verse":"6","text":"“Kar dier odiechiengʼ tir kane achiegni chopo Damaski, ne apo ka ler mangʼangʼni moa e polo nomenya molwora."},{"book":"Tich Joote","chapter":"22","verse":"7","text":"Ne agora piny kendo ne awinjo dwol moro kawachona ni, ‘Saulo! Saulo! Isanda nangʼo?’"},{"book":"Tich Joote","chapter":"22","verse":"8","text":"“Napenjo ni, ‘In ngʼa, Ruoth?’"},{"book":"Tich Joote","chapter":"22","verse":"9","text":"Joma ne wan-go bende noneno lerno, to ne ok giwinjo dwond ngʼat mane wuoyo kodano."},{"book":"Tich Joote","chapter":"22","verse":"10","text":"“Eka napenjo ni, ‘Atim angʼo, Ruoth.’"},{"book":"Tich Joote","chapter":"22","verse":"11","text":"Joma ne awuothogo nomako bada kagitaya ka wachomo Damaski, nikech ler mangʼangʼni mane oserieny cha noseloka muofu."},{"book":"Tich Joote","chapter":"22","verse":"12","text":"“Ngʼat moro miluongo ni Anania nobiro mondo onena. Ne en ngʼat morito Chik Nyasaye gi chunye duto kendo ma jo-Yahudi duto modak e dalano nomiye luor."},{"book":"Tich Joote","chapter":"22","verse":"13","text":"Nochungʼ e batha mowachona niya, ‘Owadwa Saulo, nen!’ Kendo gikanyono ne aneno mi angʼiye."},{"book":"Tich Joote","chapter":"22","verse":"14","text":"“Eka nowachona ni, ‘Nyasach kwerewa oseyieri mondo ingʼe dwarone kendo ine Jatichne Makare, kendo iwinj dwonde kowuoyo kodi."},{"book":"Tich Joote","chapter":"22","verse":"15","text":"Ibiro bedo janeno ni ji duto, kuom gima iseneno kendo isewinjo."},{"book":"Tich Joote","chapter":"22","verse":"16","text":"Koro pod irito angʼo? Aa malo mondo obatisi, mondo olwokni richoni, kiluongo nying Ruoth Yesu.’"},{"book":"Tich Joote","chapter":"22","verse":"17","text":"“Kane aseduogo Jerusalem kendo kane oyudo alemo ei hekalu, nindo notera"},{"book":"Tich Joote","chapter":"22","verse":"18","text":"kendo ne aneno Ruoth mowuoyo koda kowachona ni, ‘Wuog mapiyo ia Jerusalem sani sani nikech ok gibi yie gi neno mitimo kuoma.’"},{"book":"Tich Joote","chapter":"22","verse":"19","text":"“An to ne adwoke niya, ‘Ruoth, jogi ongʼeyo kaka nawuotho e sinagogi ka sinagogi mondo atwe kendo asandi joma oyie kuomi."},{"book":"Tich Joote","chapter":"22","verse":"20","text":"Kane ochwer remb jatichni Stefano, ne achungʼ kanyo kayie gi nekne kendo ne arito lep joma ne nege.’"},{"book":"Tich Joote","chapter":"22","verse":"21","text":"“Eka Ruoth nowachona ni, ‘Wuogi idhiyo, nikech abiro ori kuma bor ir joma ok jo-Yahudi.’ ”"},{"book":"Tich Joote","chapter":"22","verse":"22","text":"Ogandano nochiko itgi kawinjo gik mane Paulo wacho, eka negichako kok giduto kagiwacho niya, “Neguru ngʼatni! Ok owinjore obed mangima!”"},{"book":"Tich Joote","chapter":"22","verse":"23","text":"Kane pod gikok ka gikwadho lepgi kendo gikiro bura e kor yamo,"},{"book":"Tich Joote","chapter":"22","verse":"24","text":"jaduongʼ lweny nogolo chik mondo oter Paulo kama jolweny odakie. Nogolo chik mondo ochwade kendo onone kuom gima omiyo ji goyone koko kamano."},{"book":"Tich Joote","chapter":"22","verse":"25","text":"To kane oyudo gipiele piny mondo gichwade, Paulo nowacho ni jatend jolweny manoyudo ochungʼ kanyo niya, “Bende chik oyie mondo uchwad ngʼat ma ja-Rumi kapok oyale mi oyudi ni en jaketho?”"},{"book":"Tich Joote","chapter":"22","verse":"26","text":"Kane jatelono owinjo mano, nodhi ir jatend jolweny maduongʼ monyise wachno. Nowachone niya, “Idwaro timo nangʼo? Ngʼatni en ja-Rumi?”"},{"book":"Tich Joote","chapter":"22","verse":"27","text":"Jatend jolweny maduongʼ nodhi ir Paulo mopenje niya, “Nyisa ane! In ja-Rumi?”"},{"book":"Tich Joote","chapter":"22","verse":"28","text":"Eka jatend jolweny maduongʼ nowacho niya, “An awuon ne achulo pesa mangʼeny mondo abed ja-Rumi.”"},{"book":"Tich Joote","chapter":"22","verse":"29","text":"Kane giwinjo kamano, to joma ne dwaro chwade noa bute kendo jatend jolweny maduongʼ bende ne luoro omako, kane ofwenyo ni nosetweyo Paulo, to kara ne en ja-Rumi."},{"book":"Tich Joote","chapter":"22","verse":"30","text":"Nikech jatend jolweny maduongʼ ne dwaro ngʼeyo gimomiyo jo-Yahudi nedonjo ni Paulo, kinyne nogonye mogolo chik mondo jodolo madongo duto gi buch jodong jo-Sanhedrin orom. Eka nokelo Paulo mi ochunge e nyimgi mondo owuo."}]}