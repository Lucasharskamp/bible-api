{"data":[{"book":"اشعیا","chapter":"22","verse":"1","text":"این پیغام دربارۀ اورشلیم، وادی رویا است:"},{"book":"اشعیا","chapter":"22","verse":"2","text":"در تمام شهر غوغا برپاست! برای این شهر شاد و پر جنب و جوش چه پیش آمده است؟"},{"book":"اشعیا","chapter":"22","verse":"3","text":"همهٔ رهبران با هم فرار کردند و بدون اینکه تیری بیفکنند تسلیم شدند. وقتی دشمن هنوز دور بود مردم با هم گریختند و اسیر گردیدند."},{"book":"اشعیا","chapter":"22","verse":"4","text":"پس مرا به حال خود بگذارید تا برای مصیبت قومم، به تلخی بگریم. کوشش نکنید مرا تسلی دهید،"},{"book":"اشعیا","chapter":"22","verse":"5","text":"زیرا اینک زمان آن رسیده که خداوند، خداوند لشکرهای آسمان اورشلیم را دچار مصیبت و آشفتگی و انهدام کند. دیوارهای شهر ما فرو ریخته است. فریاد مردم در کوهها طنین می‌افکند."},{"book":"اشعیا","chapter":"22","verse":"6","text":"سپاهیان عیلام تیر و کمان را آماده کرده، بر اسبهای خود سوار شده‌اند و سربازان سرزمین «قیر» سپرهای خود را به دست گرفته‌اند."},{"book":"اشعیا","chapter":"22","verse":"7","text":"دشتهای سرسبز یهودا از ارابه‌های دشمن پر شده است و سواران دشمن به پشت دروازه‌های شهر رسیده‌اند."},{"book":"اشعیا","chapter":"22","verse":"8","text":"نیروی دفاعی یهودا در هم شکسته است."},{"book":"اشعیا","chapter":"22","verse":"9-10","text":"رخنه‌های حصار شهر داوود را بررسی می‌کنید، سپس خانه‌های اورشلیم را می‌شمارید تا آنها را خراب کنید و مصالحشان را برای تعمیر حصار به کار ببرید. برای ذخیره کردن آب،"},{"book":"اشعیا","chapter":"22","verse":"11","text":"آب انبار در داخل شهر درست می‌کنید تا آب برکهٔ قدیمی تحتانی را در آن بریزید. تمام این کارها را می‌کنید اما به خدا که سازندهٔ همه چیز است توجهی ندارید."},{"book":"اشعیا","chapter":"22","verse":"12","text":"خداوند، خداوند لشکرهای آسمان از شما می‌خواهد که گریه و ماتم کنید، موی خود را بتراشید و پلاس بپوشید."},{"book":"اشعیا","chapter":"22","verse":"13","text":"اما شما شادی می‌کنید، گاو و گوسفند سر می‌برید تا گوشتشان را با شراب بخورید و خوش بگذرانید. می‌گویید: «بیاید بخوریم و بنوشیم، چون فردا می‌میریم.»"},{"book":"اشعیا","chapter":"22","verse":"14","text":"خداوند لشکرهای آسمان به من گفته که این گناه شما تا به هنگام مرگ هرگز آمرزیده نخواهد شد. بله، این را خداوند لشکرهای آسمان فرموده است."},{"book":"اشعیا","chapter":"22","verse":"15","text":"خداوند، خداوند لشکرهای آسمان به من فرمود که نزد «شبنا» وزیر دربار بروم و به او چنین بگویم:"},{"book":"اشعیا","chapter":"22","verse":"16","text":"«تو در اینجا چه می‌کنی؟ چه کسی به تو اجازه داده در اینجا قبری برای خود بکنی؟ ای کسی که قبر خود را در این صخرۀ بلند می‌تراشی،"},{"book":"اشعیا","chapter":"22","verse":"17","text":"هر مقامی که داشته باشی، خداوند تو را برمی‌دارد و دور می‌اندازد."},{"book":"اشعیا","chapter":"22","verse":"18","text":"تو را مانند یک گوی برمی‌دارد و به سرزمینی دور پرتاب می‌کند. در آنجا تو در کنار ارابه‌هایت که به آنها افتخار می‌کردی خواهی مرد. تو مایهٔ ننگ دربار هستی،"},{"book":"اشعیا","chapter":"22","verse":"19","text":"پس خداوند تو را از این مقام و منصبی که داری برکنار خواهد کرد.»"},{"book":"اشعیا","chapter":"22","verse":"20","text":"خداوند به شبنا چنین می‌گوید: «در آن روز، خدمتگزار خود، اِلیاقیم، پسر حلقیا را به جای تو خواهم نشاند."},{"book":"اشعیا","chapter":"22","verse":"21","text":"لباس تو را به او خواهم پوشاند و کمربندت را به کمرش خواهم بست و اقتدار تو را به او خواهم داد. او برای مردم اورشلیم و خاندان یهودا پدر خواهد بود."},{"book":"اشعیا","chapter":"22","verse":"22","text":"کلید دربار داوود پادشاه را به او خواهم داد و او هر دری را بگشاید کسی آن را نخواهد بست و هر دری را ببندد کسی آن را نخواهد گشود!"},{"book":"اشعیا","chapter":"22","verse":"23","text":"او را مانند میخی، محکم در جای خود خواهم کوبید و او مایهٔ سربلندی خاندان خود خواهد شد."},{"book":"اشعیا","chapter":"22","verse":"24","text":"«اما تمام خاندان و فرزندان او مانند کاسه‌ها و کوزه‌هایی که بر میخ می‌آویزند بر او خواهند آویخت."},{"book":"اشعیا","chapter":"22","verse":"25","text":"وقتی چنین شود آن میخی که محکم به دیوار کوبیده شده است، شل شده، خواهد افتاد و باری که بر آن است متلاشی خواهد شد.» این را خداوند لشکرهای آسمان فرموده است."}]}