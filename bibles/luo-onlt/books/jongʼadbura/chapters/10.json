{"data":[{"book":"Jongʼad Bura","chapter":"10","verse":"1","text":"Bangʼ loch Abimelek ja-Isakar, Tola wuod Pua, ma wuod Dodo, nowuok mondo ores jo-Israel. Nodak Shamir, e piny got mar Efraim."},{"book":"Jongʼad Bura","chapter":"10","verse":"2","text":"Notelo ne Israel kuom higni piero ariyo gadek; eka notho, kendo noyike Shamir."},{"book":"Jongʼad Bura","chapter":"10","verse":"3","text":"Noluwe gi Jair ma ja-Gilead, ma notelo ne Israel kuom higni piero ariyo gariyo."},{"book":"Jongʼad Bura","chapter":"10","verse":"4","text":"Ne en-gi yawuowi piero adek mane nigi punde piero adek mane giidho. Negitelone mier piero adek man Gilead, manyaka kawuononi pod iluongo ni Havoth Jair."},{"book":"Jongʼad Bura","chapter":"10","verse":"5","text":"Ka Jair notho, noyike Kamon."},{"book":"Jongʼad Bura","chapter":"10","verse":"6","text":"Jo-Israel nochako otimo timbe mamono e wangʼ Jehova Nyasaye. Negitiyone Baal gi Ashtoreth, kod nyiseche mag jo-Aram, gi nyiseche mag jo-Sidon, nyiseche mag jo-Moab, nyiseche mag jo-Amon kod nyiseche mag jo-Filistia. Bende nikech jo-Israel nojwangʼo Jehova Nyasaye mi ok gitiyone,"},{"book":"Jongʼad Bura","chapter":"10","verse":"7","text":"iye nowangʼ kodgi. Nochiwogi e lwet jo-Filistia kod jo-Amon,"},{"book":"Jongʼad Bura","chapter":"10","verse":"8","text":"mane osandogi kendo othirogi e higano. Kuom higni apar gaboro negisando jo-Israel duto mane nitie yo wuok chiengʼ mar Jordan e piny Gilead, ma en piny jo-Amor."},{"book":"Jongʼad Bura","chapter":"10","verse":"9","text":"Jo-Amon bende nongʼado Jordan mondo oked gi jo-Juda, jo-Benjamin kod od Efraim; kendo Israel nenie thagruok malich."},{"book":"Jongʼad Bura","chapter":"10","verse":"10","text":"Eka jo-Israel noywak ne Jehova Nyasaye, “Waseketho e nyimi, ka waweyo Nyasachwa kendo watiyone nyiseche mag Baal.”"},{"book":"Jongʼad Bura","chapter":"10","verse":"11","text":"Jehova Nyasaye nodwoko niya, “E kinde mane jo-Misri, jo-Amor, jo-Amon, jo-Filistia,"},{"book":"Jongʼad Bura","chapter":"10","verse":"12","text":"jo-Sidon, jo-Amalek kod jo-Maon nothirou kendo ne uywakna mondo akonyu, donge ne aresou ma ua e lwetgi?"},{"book":"Jongʼad Bura","chapter":"10","verse":"13","text":"To usejwangʼa mutiyone nyiseche mamoko, omiyo koro ok anachak aresu."},{"book":"Jongʼad Bura","chapter":"10","verse":"14","text":"Dhiuru kendo uywagne nyisecheu ma useyiero. Weuru giresu sa ma un e thagruok!”"},{"book":"Jongʼad Bura","chapter":"10","verse":"15","text":"To jo-Israel nowachone Jehova Nyasaye niya, “Wasetimo richo. Timnwa gimoro amora miparo ni berni, to kiyie to reswa sani.”"},{"book":"Jongʼad Bura","chapter":"10","verse":"16","text":"Eka ne giwito nyiseche manono kendo negitiyo ni Jehova Nyasaye. Eka Jehova Nyasaye nokecho jo-Israel kuom thagruokgi."},{"book":"Jongʼad Bura","chapter":"10","verse":"17","text":"Ka jo-Amon noluongi mondo oik gige lweny mag-gi kendo gichokre Gilead, jo-Israel to nochokore Mizpa."},{"book":"Jongʼad Bura","chapter":"10","verse":"18","text":"Jotend jo-Gilead nowacho kendgi giwegi niya, “Ngʼato angʼata ma nemonj jo-Amon ema nobed jotend jogo duto modak Gilead.”"}]}