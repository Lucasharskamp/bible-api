{"data":[{"book":"ΙΩΒ","chapter":"41","verse":"1","text":"Οὐχ ἐώρακας αὐτόν; οὐδὲ ἐπὶ τοῖς λεγομένοις τεθαύμακας;"},{"book":"ΙΩΒ","chapter":"41","verse":"2","text":"Οὐ δέδοικας, ὅτι ἡτοίμασταί μοι; τίς γάρ ἐστιν ὁ ἐμοὶ ἀντιστάς;"},{"book":"ΙΩΒ","chapter":"41","verse":"3","text":"Ἢ τίς ἀντιστήσεταί μοι, καὶ ὑπομενεῖ; εἰ πᾶσα ἡ ὑπʼ οὐρανὸν ἐμή ἐστιν,"},{"book":"ΙΩΒ","chapter":"41","verse":"4","text":"Οὐ σιωπήσομαι διʼ αὐτόν· καὶ λόγον δυνάμεως ἐλεήσει τὸν ἶσον αὐτῷ."},{"book":"ΙΩΒ","chapter":"41","verse":"5","text":"Τίς ἀποκαλύψει πρόσωπον ἐνδύσεως αὐτοῦ, εἰς δὲ πτύξιν θώρακος αὐτοῦ τίς ἂν εἰσέλθοι;"},{"book":"ΙΩΒ","chapter":"41","verse":"6","text":"Πύλας προσώπου αὐτοῦ τίς ἀνοίξει; κύκλῳ ὀδόντων αὐτοῦ φόβος."},{"book":"ΙΩΒ","chapter":"41","verse":"7","text":"Τὰ ἔγκατα αὐτοῦ ἀσπίδες χάλκεαι. σύνδεσμος δὲ αὐτοῦ, ὥσπερ σμυρίτης λίθος."},{"book":"ΙΩΒ","chapter":"41","verse":"8","text":"Εἷς τοῦ ἑνὸς κολλῶνται, πνεῦμα δὲ οὐ μὴ διέλθῃ αὐτόν."},{"book":"ΙΩΒ","chapter":"41","verse":"9","text":"Ἀνὴρ τῷ ἀδελφῷ αὐτοῦ προσκολληθήσεται· συνέχονται καὶ οὐ μὴ ἀποσπασθῶσιν."},{"book":"ΙΩΒ","chapter":"41","verse":"10","text":"Ἐν πταρμῷ αὐτοῦ ἐπιφαύσκεται φέγγος, οἱ δὲ ὀφθαλμοὶ αὐτοῦ εἶδος Ἑωσφόρου."},{"book":"ΙΩΒ","chapter":"41","verse":"11","text":"Ἐκ στόματος αὐτοῦ ἐκπορεύονται ὡς λαμπάδες καιόμεναι, καὶ διαῤῥιπτοῦνται ἑς ἐσχάραι πυρός."},{"book":"ΙΩΒ","chapter":"41","verse":"12","text":"Ἐκ μυκτήρων αὐτοῦ ἐκπορεύεται καπνὸς καμίνου καιομένης πυρὶ ἀνθράκων."},{"book":"ΙΩΒ","chapter":"41","verse":"13","text":"Ἡ ψυχὴ αὐτοῦ ἄνθρακες, φλὸξ δὲ ἐκ στόματος αὐτοῦ ἐκπορεύεται·"},{"book":"ΙΩΒ","chapter":"41","verse":"14","text":"Ἐν δὲ τραχήλῳ αὐτοῦ αὐλίζεται δύναμις, ἔμπροσθεν αὐτοῦ τρέχει ἀπώλεια."},{"book":"ΙΩΒ","chapter":"41","verse":"15","text":"Σάρκες δὲ σώματος αὐτοῦ κεκόλληνται· καταχέει ἐπʼ αὐτὸν, οὐ σαλευθήσεται."},{"book":"ΙΩΒ","chapter":"41","verse":"16","text":"Ἡ καρδία αὐτοῦ πέπηγεν ὡς λίθος, ἕστηκε δὲ ὥσπερ ἄκμων ἀνήλατος."},{"book":"ΙΩΒ","chapter":"41","verse":"17","text":"Στραφέντος δὲ αὐτοῦ, φόβος θηρίοις τετράποσιν ἐπὶ γῆς ἁλλομένοις."},{"book":"ΙΩΒ","chapter":"41","verse":"18","text":"Ἐὰν συναντήσωσιν αὐτῷ λόγχαι, οὐδὲν μὴ ποιήσωσι, δόρυ, καὶ θώρακα."},{"book":"ΙΩΒ","chapter":"41","verse":"19","text":"Ἥγηται μὲν γὰρ σίδηρον ἄχυρα, χαλκὸν δὲ ὥσπερ ξύλον σαθρόν."},{"book":"ΙΩΒ","chapter":"41","verse":"20","text":"Οὐ μὴ τρώσῃ αὐτὸν τόξον χάλκεον· ἥγηται μὲν πετροβόλον χόρτον."},{"book":"ΙΩΒ","chapter":"41","verse":"21","text":"Ὡς καλάμη ἐλογίσθησαν σφυρά, καταγελᾷ δὲ σεισμοῦ πυρφόρου."},{"book":"ΙΩΒ","chapter":"41","verse":"22","text":"Ἡ στρωμνὴ αὐτοῦ ὀβελίσκοι ὀξεῖς, πᾶς δὲ χρυσὸς θαλάσσης ὑπʼ αὐτὸν ὥσπερ πηλὸς ἀμύθητος."},{"book":"ΙΩΒ","chapter":"41","verse":"23","text":"Ἀναζεῖ τὴν ἄβυσσον ὥσπερ χαλκεῖον· ἥγηται δὲ τὴν θάλασσαν ὥσπερ ἐξάλειπτρον,"},{"book":"ΙΩΒ","chapter":"41","verse":"24","text":"τὸν δὲ τάρταρον τῆς ἀβύσσου ὥσπερ αἰχμάλωτον· ἐλογίσατο ἄβυσσον εἰς περίπατον."},{"book":"ΙΩΒ","chapter":"41","verse":"25","text":"Οὐκ ἔστιν οὐδὲν ἐπὶ τῆς γῆς ὅμοιον αὐτῷ, πεποιημένον ἐκαταπαίζεσθαι ὑπὸ τῶν ἀγγέλων μου."},{"book":"ΙΩΒ","chapter":"41","verse":"26","text":"Πᾶν ὑψηλὸν ὁρᾷ· αὐτὸς δὲ βασιλεὺς πάντων τῶν ἐν τοῖς ὕδασιν."}]}