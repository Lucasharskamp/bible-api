{"data":[{"book":"2 Timoteo","chapter":"1","verse":"1","text":"Nene Pauli, mtumighwa wa Kiristu Yesu ka pfabamile Imulungu, ili nipete laghano lila lya ughima ilili mne ukwilunga ne Kiristu Yesu."},{"book":"2 Timoteo","chapter":"1","verse":"2","text":"Nokwandikila ghweghwe Timoteo, mwanangu mnoghelighwa."},{"book":"2 Timoteo","chapter":"1","verse":"3","text":"Nomlongela mighede Imulungu yanimtumikila kwa ghumoyo ghunoghile ka pfawatendile iwabala wangu, nomlongela Imulungu mighede hanikukumbuka ghamatsuwa ghose ichilo ne imisi mna ukulomba kwangu."},{"book":"2 Timoteo","chapter":"1","verse":"4","text":"Nokumbuka ghamasotsi ghako na nobama ng'ani kukwona ili nimemesighwe indeng'elo."},{"book":"2 Timoteo","chapter":"1","verse":"5","text":"Nokumbuka inoghola yako ilihela ughutsu, inoghola iyakalile nayo bibi yako Luisa na mai wako Yunisi. Nani notoghola naghwe pfipfila kwinayo."},{"book":"2 Timoteo","chapter":"1","verse":"6","text":"Kwa mbuli ayo, nokukumbusa ulitende gholelo lye Imulungu ilili mghati mwako kwa ukwikilighwa ghamoko na nene litende sang'ano ng'ani."},{"book":"2 Timoteo","chapter":"1","verse":"7","text":"Mana Imulungu ng'atwing'ile bae muhe wa kututenda tupfuke, ila muhe wa ingupfu na wa unoghelo na wa ghumoyo wa kwilongotsa wenyegho."},{"book":"2 Timoteo","chapter":"1","verse":"8","text":"Lelo uleke kona chinyala kupeta mbuli tsa Imtwatsa wetu, wala uleke kona chinyala kwaajili ya nene yanyohighwe kwaajili yake, ila ududumile hamwe na nene kwaajili ya Imbuli Inoghile, kwa ukwapfilighwa ne ingupfu ye Imulungu,"},{"book":"2 Timoteo","chapter":"1","verse":"9","text":"iyatukombole na iyatukemile tuwe iwanu wake, si kwa ichinu chochose chatutendile, ila kwa pfila pfabamile yeye, na kwa uluso wake. Katutendela uluso kubitila Kiristu Yesu kulawa isi ng'ana ilumbighwe,"},{"book":"2 Timoteo","chapter":"1","verse":"10","text":"lekeni sambi ughubulighwa kuna twetwe kwa ukutsa kwake Mkombotsi wetu, Kiristu Yesu. Yeye katsihinya ngupfu tsa lifwa, na kwa inzila ye Imbuli Inoghile kaughubula ughima ulihela lifwa."},{"book":"2 Timoteo","chapter":"1","verse":"11","text":"Imulungu kanisaghula niwe mtumighwa na imlangulitsi na kuwapetela iwanu Imbuli Inoghile,"},{"book":"2 Timoteo","chapter":"1","verse":"12","text":"na kwa mbuli ayo nodununzika apfino, lekeni sikona chinyala bae, kwaapfila nommanya ayula yanimtoghola, kuya notoghola ghendo yeye kodaha kuchilolesa achila chayangaile mbaka litsuwa lila lya utsighilo."},{"book":"2 Timoteo","chapter":"1","verse":"13","text":"Tsikindise mbuli tsila tse ughima tsanikulangulitse, usighale mne inoghola na unoghelo iuli mne ukwilunga na Kiristu Yesu."},{"book":"2 Timoteo","chapter":"1","verse":"14","text":"Lelo aghala ghanoghile ghawing'ighwe ughalolese kwa ingupfu ye Ghumuhe Mwenzeluka iyokala mghati mwetu."},{"book":"2 Timoteo","chapter":"1","verse":"15","text":"Ghweghwe kwomanya ka iwanu wose iwokala Asiya, hata Figelo na Helimogeni wandeka."},{"book":"2 Timoteo","chapter":"1","verse":"16","text":"Imtwatsa yawonele libatsi kaye ya Onesifori, kwaapfila tsakanisangalamsa mala nyingi. Ng'onile chinyala bae kwa ukwohighwa kwangu,"},{"book":"2 Timoteo","chapter":"1","verse":"17","text":"lekeni bahala hayapfikile Roma, tsakanibama ghendo mbaka kambona."},{"book":"2 Timoteo","chapter":"1","verse":"18","text":"Imtwatsa yamwonele libatsi mne litsuwa lila lya utsighilo, naghwe komanya ghoya mengi ghanitendele ako Efeso."}]}