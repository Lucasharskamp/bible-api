{"data":[{"book":"Luk","chapter":"17","verse":"1","text":"Kɔ Yesu oloku acɛpsɛ ɔn darəŋ: «Pəfɔ-tam kəyi ta mes meyi mmɛ mɔsɔŋɛ fum kəciya mɔ. Mba pəlɛc pəyi wəkɔ ɔŋsɔŋɛ ti mɔ."},{"book":"Luk","chapter":"17","verse":"2","text":"Pəfəfərɛnɛ kəkot wəkayi tasar tɔpɔŋ dəkilim pagbal kɔ dəkəba, kɔ pəyɔnɛ wəkayi pəsɔŋɛ wəfəfər wəkin kəloŋɛ-ɛ17.2 pəsɔŋɛ fum wəfəfər kəciya."},{"book":"Luk","chapter":"17","verse":"3","text":"Nəkɛmbərnɛ belbel!"},{"book":"Luk","chapter":"17","verse":"4","text":"Kɔ wɛnc'əm enciy'am camət-mɛrəŋ dɔsɔk din disrɛ-ɛ, a pəluksərnɛ kəder'əm camət-mɛrəŋ pəclok'əm: ‹Kəsəkpər k'inder amera few, incəmɛ pəlompu darəŋ-ɛ,› məŋaŋnɛnɛ kɔ.»"},{"book":"Luk","chapter":"17","verse":"5","text":"Kɔ asom a Yesu darəŋ ŋaloku Wəbɛ: «Məbɛrɛnɛ su kəlaŋ!»"},{"book":"Luk","chapter":"17","verse":"6","text":"Kɔ wəbɛ oloku ŋa: «Kɔ nəntɔmpər kəlaŋ nkɛ kəyi pəmɔ tɛŋgbɛn tɛfɛt mɔ, nəntam kəloku kətɔk nkɛ: Məgbuktɛ nnɔ məkɔ məcəmɛ nde dəkəba, kətɔk kaŋkɔ kəyɔ tɛfaŋ tonu.»"},{"book":"Luk","chapter":"17","verse":"7","text":"«Nəna akaŋɛ dacɔ, anɔ ɔyɔ wəcar nwɛ embifti, kɔ pəyɔnɛ fɛ ti wəkayi pəckɛk, a pəckɔnayɛfɛ dalɛ, pəloku kɔ: ‹Məder katəna məder məndɛ dɛmɛsa!›"},{"book":"Luk","chapter":"17","verse":"8","text":"Ntɛ oŋloku kɔ mɔ: ‹Məlompəs'em yeri yem, məbɛrnɛ duma məsɔŋ im yeri, haŋ ilip kədi yeri imun. K'ilip-ɛ, məna mədi yeri məmun.›"},{"book":"Luk","chapter":"17","verse":"9","text":"Wəka wəcar kakɔ eŋyek-yekəs kɔ bawo ɔyɔnɛ kɔ mes mɔkɔ ɛfaŋ mɔ ba? Ala!"},{"book":"Luk","chapter":"17","verse":"10","text":"Tin tayi tɔ kɔ nəna, kɔ nəlip k'ɔyɔ mes mɔkɔ afaŋər nu mɔ fəp-ɛ, nəloku: ‹Acar gbəcərəm ŋɔ səyɔnɛ. Ntɛ pəmar su kəyɔ mɔ, tɔ səyɔ.›»"},{"book":"Luk","chapter":"17","verse":"11","text":"Yesu eyi kəkɔ Yerusalɛm, kɔ Yesu ɛyɛfɛ kəcali atɔf ŋa Samari kɔ ŋa Kalile dacɔ mɔ."},{"book":"Luk","chapter":"17","verse":"12","text":"Eyi kəbɛrɛ tadare tɔlɔma, kɔ afum wəco acunɛ sen alɔma ŋander ŋafaynɛ kɔ, kɔ ŋancəmɛ pəbɔlɛ."},{"book":"Luk","chapter":"17","verse":"13","text":"Kɔ ŋampɛnɛ sim ŋacloku: «Yesu, Wəkiriŋ, məyɔnɛ su nɔnɔfɔr!»"},{"book":"Luk","chapter":"17","verse":"14","text":"Ntɛ Yesu ɛnəŋk ŋa mɔ, k'oloku ŋa: «Nəkɔ nəmentərnɛ aloŋnɛ nde kəlɔ kəpɔŋ ka Kanu.» Afum aŋɛ ŋayi kəkɔ, kɔ pəyɔnɛ fɔ ŋasɔk a kɔ ŋandebɛrɛ di."},{"book":"Luk","chapter":"17","verse":"15","text":"Ntɛ wəkin ɛnəŋk fɔ ɛntamnɛ mɔ, k'oluksərnɛ pəccam debeki da Kanu dim dɔpɔŋ."},{"book":"Luk","chapter":"17","verse":"16","text":"K'ɛfəntərɛ dəntɔf, k'osumpər Yesu wɛcək, k'eyek-yekəs kɔ.17.16 «k'eyek-yekəs kɔ» = «k'eyif Yesu barka teta kətaməs kɔn.»  Fum wəkakɔ, wəSamari ɛnayi."},{"book":"Luk","chapter":"17","verse":"17","text":"Kɔ Yesu eyif kɔ: «Bafɔ asɔkəs afum aŋɛ wəco? Deke alpəs aŋɛ camət-maŋkəlɛ ŋayi-ɛ?"},{"book":"Luk","chapter":"17","verse":"18","text":"Ali wəkin ɛncɛm-cɛmnɛ fɛ kəluksərnɛ pədecam debeki da Kanu, mɛnɛ wəcikəra wəkin wəkawɛ?»"},{"book":"Luk","chapter":"17","verse":"19","text":"Kɔ Yesu oloku kɔ: «Məyɛfɛ məkɔ, kəlaŋ kam kəyac'əm.»"},{"book":"Luk","chapter":"17","verse":"20","text":"Ntɛ aFarisi ŋayif Yesu tɛm ntɛ dɛbɛ da Kanu dendeder mɔ, k'oloku ŋa: «Dɛbɛ da Kanu dɔfɔder pagbətnɛ di fəp."},{"book":"Luk","chapter":"17","verse":"21","text":"Afɔkulɛ di, ‹Idɛndɛ nnɔ!›, ‹Idɔkɔ nde!› Bawo dɛbɛ da Kanu nəna ŋɔ deyi dacɔ.»"},{"book":"Luk","chapter":"17","verse":"22","text":"Ntɛ Yesu elip kəloku ŋa ti mɔ, k'oloku acɛpsɛ ɔn darəŋ: «Dɔsɔk dendebəp ndɛ nəndefaŋ kənəŋk dɔsɔk din da Wan ka Wərkun mɔ, mba nəfɔsɔ-nəŋk di."},{"book":"Luk","chapter":"17","verse":"23","text":"Andelok'un: ‹Eyi nnɔ!› kɔ pəyɔnɛ fɛ ti-ɛ ‹Eyi nde!› Ta nədekɔ di, ta nədeyɛksərnɛ kəkɔ ka di."},{"book":"Luk","chapter":"17","verse":"24","text":"Pəmɔ tɔkɔ pəmot poŋmot a pəyɔ waŋkəra darenc kəyɛfɛ kəsək kin haŋ ka mɛrəŋ mɔ, tatɔkɔ tɔ Wan ka Wərkun endeyi kɔ dɔsɔk dɔn."},{"book":"Luk","chapter":"17","verse":"25","text":"Mba mɛnɛ pətɔrɔ pəpɔŋ kərɛs, afum a tɛm tantɛ ŋawɛnəs kɔ."},{"book":"Luk","chapter":"17","verse":"26","text":"Tɔkɔ tɛnacepər tɛm ta Nuha mɔ, tendecepər sɔ dɔsɔk da Wan ka Wərkun."},{"book":"Luk","chapter":"17","verse":"27","text":"Afum ŋancdi yeri, ŋacmun, arkun kɔ aran ŋacnɛncɛnɛ, haŋ dɔsɔk ndɛ Nuha ɛnabɛrɛ debil mɔ: Kɔ domun dɛlarəm dender ndɛ dɛnamələk ca fəp mɔ.17.27 Dəkəcop 6.9-7.24"},{"book":"Luk","chapter":"17","verse":"28","text":"Pəndeyi pəmɔ tɛm ta Lɔt. Afum ŋancdi yeri, ŋacmun, ŋacway, ŋaccaməs, ŋacbɔf, ŋaccəmbər wɔlɔ."},{"book":"Luk","chapter":"17","verse":"29","text":"Mba dɔsɔk ndɛ Lɔt owur Sodom mɔ, nɛnc kɔ pərbəlɔ yɛnatuf Sodom kɔ yɛmələk ca ya di fəp.17.29 Dəkəcop 19.24"},{"book":"Luk","chapter":"17","verse":"30","text":"Itɔ pəndeyi dɔsɔk ndɛ andementər Wan ka Wərkun mɔ.»"},{"book":"Luk","chapter":"17","verse":"31","text":"«Dɔsɔk dadɔkɔ nwɛ eŋyi dabaŋka mɔ, ta pəbɛrɛ dəkəlɔ pəlɛk ca yɔn. Fum nwɛ tɛmbəp dalɛ mɔ, ta pəluksərnɛ kəlɔ kɔn nde dare."},{"book":"Luk","chapter":"17","verse":"32","text":"Nəcɛm-cɛmnɛ wəran ka Lɔt.17.32 məmɔmən Dəkəcop 19.26"},{"book":"Luk","chapter":"17","verse":"33","text":"Məna nwɛ məndesɛp kəkɛkəs kəyi doru kam mɔ, kəndesalpər'əm, kɔ məna nwɛ kənasalpər mɔ, məndesɔtɔ ki."},{"book":"Luk","chapter":"17","verse":"34","text":"Iclok'un: Pibi papɔkɔ, afum mɛrəŋ ŋandefəntərɛ kəfənc kin, pasumpər wəkin pasak wəkɔ."},{"book":"Luk","chapter":"17","verse":"35-36","text":"Aran mɛrəŋ ŋandeyi kəcɔ kirir kin, pasumpər wəkin pasak wəkɔ.17.35-36 Andeŋər yeycicəs yɔlɔma [ Arkun mɛrəŋ ŋandeyi dalɛ din dayi, pasumpər wəkin pasak wəkɔ.» ]"},{"book":"Luk","chapter":"17","verse":"37","text":"Kɔ acɛpsɛ ɔn darəŋ ŋayif kɔ: «Deke tatɔkɔ tendekɔyi-ɛ, Wəbɛ?» Kɔ Yesu oloku ŋa: «Nde pefi peyi mɔ, difɔ yɔfən yoŋloŋkanɛ.»"}]}