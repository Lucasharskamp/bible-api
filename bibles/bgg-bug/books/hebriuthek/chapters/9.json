{"data":[{"book":"Hebriuthek","chapter":"9","verse":"1","text":"Igobi pha shiinyie ne misiasia pha bohkhoh pha chiih-è misiasia pha ithua de um jine bran è rab ro."},{"book":"Hebriuthek","chapter":"9","verse":"2","text":"9:2: Mul 26:1-30; Mul 25:31-40; Mul 25:23-30 Nyie shii So Ithua rone yao pha haliig ji è ibi hà rab. Ji shii ne bunthruak nane Hamangkhung-aphuii shii mizid pha iweb um pha thiiebliie um ro."},{"book":"Hebriuthek","chapter":"9","verse":"3","text":"9:3: Mul 26:31-33 Dinpha yungshaig iidoh shii ne Bajo So Ithua rone ho pha haliig um ro."},{"book":"Hebriuthek","chapter":"9","verse":"4","text":"9:4: Mul 30:1-6; Mul 25:10-16; Mul 16:33; Ssb 17:8-10; Mul 25:16; Iphy 10:3-5 Jihà ne biisiie ziao pha san sraibao um chiih-è san è cheg pha Shiinyie Japho jia um chiih-è san jarai shii manna zan ne um ro, iirabthek khinrin pha Aron ro miichang de um, chiih-è muyungthek zey pha lubao thileg nyi de um."},{"book":"Hebriuthek","chapter":"9","verse":"5","text":"9:5: Mul 25:18-22 Jiha Hamangkhung-aphuii um rone yao pha japho lakhung shii iyig um pha ibeymuthung um ro, ithek iyig è shiiy, layogthek khung phi pha jiha cheg ruii. Jishii thuh ne zab ikhiing-ijuang yao pha ishak oi ro."},{"book":"Hebriuthek","chapter":"9","verse":"6","text":"Hì duiine ji pha manathek shii khriig rek ne ruii ro. Phabithek ibi pha haliig hà wuii ne idang awaithek ro bliathek rek,"},{"book":"Hebriuthek","chapter":"9","verse":"7","text":"9:7: Lew 16:2-34 jishii iliing pha Haliig biicho hàne Kho Phabi è wuii bie, chiih-è idam jia shii luang jia rek bie. Ai ne awai chiang nane athieg pha layog rek pha branthek chiang ai ne ifai yie ne iliing wuii rone Hamangkhung-aphuii shii mizid phi."},{"book":"Hebriuthek","chapter":"9","verse":"8","text":"Ibi pha haliig ji nya-um sapho shii ne Bajo So Ithua wuii pha lumuii ne thuh thog pha ahong ba rone zab khriig rek ruii pha lumuii ji è Ragung So è sang è yuajong ro."},{"book":"Hebriuthek","chapter":"9","verse":"9","text":"Jine thuh pha ishak pha cheb ro. Ji pha miyaosiu è ne mizidthek chiih-è miiram zidthek Hamangkhung-aphuii shii phi pha ji è ne misiasiaphothek ro lubu shii khriig arab muii,"},{"book":"Hebriuthek","chapter":"9","verse":"10","text":"nyieliieshii ithek ne michie, muniing chiih-è yoh-yoh muhui pha iphey ji è rek bie. Jithek ne zab fuang pha khohthek, nyie yi Hamangkhung-aphuii è iwo muyung rab pha ishak athog sapho pha bie ro."},{"book":"Hebriuthek","chapter":"9","verse":"11","text":"Jishii ichiih shii umjong9:11: Ichiih ne thogjong; giak jigizey ne Thog sharuii.  pha wie manathek pha kho phabi duiine Masi wuiijong ro. Ai è blia rek pha haliig ne bajo boh nane bajo khriig ro; hìne bran wad è rab pha haliig asi ro. Hì ne, sohjambling pha ichua è rab pha asi ro."},{"book":"Hebriuthek","chapter":"9","verse":"12","text":"Masi è haliig dong wuii shii, ai ne siphin fai nane rawoi mizid zid ne aphi ro; gethek shii idang pha chai mua yi pha ai ne awai nujo ro ifai yie ne Bajo So Ithua shii luang jia shii idang pha wuii."},{"book":"Hebriuthek","chapter":"9","verse":"13","text":"9:13: Lew 16:15-16; Ssb 19:9,17,19 Siphinthek nane suwuiiduii ro ifai shii ziao pha sphie ne bran hanyie yi zeakho ji pha lakhung shii shun, chiih-è ji pha so rek phi pha ji è ithek shii ne mizen shii zea ji ruang rek ro."},{"book":"Hebriuthek","chapter":"9","verse":"14","text":"Hì ne izai chak ro, Masi ro ifai è ne muna chiih-è sang rek ro idang pha Ragung è Hamangkhung-aphuii shii khriig zid pha ji ai ne awai shii mizid muii. Gethek shii isieng Hamangkhung-aphuii ro blia rek muii pha, airo ifai è gethek ro adunmey mizen pha lubu munow shii sud phi ro."},{"book":"Hebriuthek","chapter":"9","verse":"15","text":"Hì pha chiang è shiinyie iwo shii rab Masi ro, ji è hanyie shii Hamangkhung-aphuii è ho pho shii ne Hamangkhung-aphuii è sbang rek pha idang khirzeythek shii choi ro. Jine nyarek mua nyieliieshii igobi pha shiinyie shii chun ramuii shii ithek è rek pha ichiigthek re-è branthek shii ichad rek phi pha jia iyjong ro."},{"book":"Hebriuthek","chapter":"9","verse":"16","text":"Yang pha chiang ne bran hanyie è rab pha iy dun ro khagi rek pha miigak ro, Chiih-è yang pha miyaosiu ne hanyie rab pha bran ji isieng ba shiine nyie asi ro, jine ai iy dun pha iidoh ji è chun ruii phro."},{"book":"Hebriuthek","chapter":"9","verse":"17","text":"Hì ne ai iy pha iidoh è thoh ruii, rab pha bran ji sieng ba shii ne nyie de arey phro."},{"book":"Hebriuthek","chapter":"9","verse":"18","text":"Ji-è igobi pha shiinyie9:18: Shiinyie: Grekh shii ji pha miyaogam siu ne “rey ruii” Chiih-è “shiinyie.”  ne ifai rog shii kho ne chun bie ro."},{"book":"Hebriuthek","chapter":"9","verse":"19","text":"9:19-20: Mul 24:6-8 Igobi, Moses è Iphey shii rek ne ruii pha ji duiine branthek shii zab pha muyungthek ji yao. Chiihphado rawoi nane siphin ifai yie ne kho rog shii lao, chiih-è Iphey pha jigi nane zab bran shii hysoph pha iphang nane ishaig miiriing shii kho ne shund phi."},{"book":"Hebriuthek","chapter":"9","verse":"20","text":"Ai è yao, “nyie yi Hamangkhung-aphuii è nathek shii nuii bone yung pha ne shiinyie rog cheb rek pha ifai ro.”"},{"book":"Hebriuthek","chapter":"9","verse":"21","text":"9:21: Lew 8:15  Ji duiine Moses de shiinyie haliig shii nane misiasia shii kho pha zab manathek de ifai è fi phi."},{"book":"Hebriuthek","chapter":"9","verse":"22","text":"9:22: Lew 17:11 Izai, Iphey ji è zab pha ne yangkho ifai sud ro, chiih-è ifai ji shund arone layogthek shii de khung mua ro."},{"book":"Hebriuthek","chapter":"9","verse":"23","text":"Ji pha manathek, nyie yi isbang hamangkhung è noi pha ji duiine sud ro. Jishii hamangkhung pha manathek awaithek ne ji è wie zidthek chid phro."},{"book":"Hebriuthek","chapter":"9","verse":"24","text":"Masi nyie jine izai sbhang pha, bran wad è rab pha So Ithua hàne awuii ro, ai ne awailum ne hamangkhung hà dun dun, ai ne thuh gethek chiang Hamangkhung-aphuii moe shii dongkhliie."},{"book":"Hebriuthek","chapter":"9","verse":"25","text":"Jewish pha phabi boh ne idamtham Bajo So Ithua hà miiram ifai rog shii wuii. Jishii Masi ne awai shii mizid pha bleb-bleb awuii ro,"},{"book":"Hebriuthek","chapter":"9","verse":"26","text":"chiihphado sohjambling nyarab dang è yie ne thuh thog pha bame diig rek iwa. Ji pha chiang shii, thuh iidohè pha ishak moe è yie ne zab idam shii, awai shii zid pha ji è zab layogthek shii sud phi pha, ai ne luang jia idang pha khia ro."},{"book":"Hebriuthek","chapter":"9","verse":"27","text":"Zab ne luang jia ne iy chid, chiih-è ji pha iidoh è Hamangkhung-aphuii chua ruii phro."},{"book":"Hebriuthek","chapter":"9","verse":"28","text":"9:28: Aij 53:12 Ji duiine Masi de bame ro layogthek ruang rek pha luang jia mizid zid muii ro, bajo layog shii ne khia fen mua. Ai ne layog chiang è asi pha, jishii hanyie aishii khan pho shii ragia rek pha din ne dong ruii phro."}]}