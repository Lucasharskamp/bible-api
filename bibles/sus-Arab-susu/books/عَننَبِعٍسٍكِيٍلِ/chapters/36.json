{"data":[{"book":"عَننَبِ عٍسٍكِيٍلِ","chapter":"36","verse":"1","text":"«عَدَ مَدِ، عِ شَ مَسٍنيِ تِ ﭑ شِلِ رَ عِسِرَيِلَ شَ فٍيَيٍ بّ، عِ نَشّ، ‹عِسِرَيِلَ فٍيَيٍ، وٌ وٌ تُلِ مَتِ عَلَتَلَ شَ مَسٍنيِ رَ."},{"book":"عَننَبِ عٍسٍكِيٍلِ","chapter":"36","verse":"2","text":"وٌ مَرِفِ عَلَتَلَ يِ نَن مَسٍنشِ، عَ نَشّ؛ وٌ يَشُييٍ بَرَ عَ قَلَ وٌ شَ فٍيَيٍ قِندِ مَ نّ عٍ فبٍ رَ."},{"book":"عَننَبِ عٍسٍكِيٍلِ","chapter":"36","verse":"3","text":"نَ كُي، عِ شَ مَسٍنيِ تِ ﭑ شِلِ رَ، عَ قَلَقٍ رَ، وٌ مَرِفِ عَلَتَلَ يِ نَن مَسٍنشِ؛ عٍ تٌ بَرَ وَ وٌ شُن نَكَنَقٍ، عٍ وٌ رَشّتّن عَلَكٌ وٌ شَ لُ سِ فبّتّيٍ سَفٌي نَشٍيٍ وٌ مَبٍرٍ مَ، عٍ وٌ مَقَلَ،"},{"book":"عَننَبِ عٍسٍكِيٍلِ","chapter":"36","verse":"4","text":"ﭑ تَن وٌ مَرِفِ عَلَتَلَ ﭑ شَ عَ مَسٍن وٌ بّ، وٌ تَن فٍيَيٍ، فُلُنبَيٍ، قٌلٍيٍ، تَا كَنَشِ نَشٍيٍ هَرِفٍ بِرِن بَرَ شَنِن سِ فبّتّيٍ سَابُي رَ،"},{"book":"عَننَبِ عٍسٍكِيٍلِ","chapter":"36","verse":"5","text":"ﭑ بَرَ نَتّ تٌنفٌ ﭑ مَ شْنّ كُي سِ فبّتّيٍ نُن عٍدٌن شِلِ مَ، بَرِ مَ عٍ تَن بَرَ ﭑ مَ بْشِ قِندِ عٍ فبٍ رَ سّيوّ بِرِن نَ عٍ بْحّ حَاشِ كُي، عَلَكٌ عٍ شَ عٍ شَ شُرُ سٍيٍ دّ مَدٌن نَا.›»"},{"book":"عَننَبِ عٍسٍكِيٍلِ","chapter":"36","verse":"6","text":"«نَ كُي، عِ شَ مَسٍنيِ تِ ﭑ شِلِ رَ عِسِرَيِلَ بْشِ بّ. عَ قَلَ فٍيَيٍ، قٌلٍيٍ، نُن فُلُنبَيٍ بّ، عِ نَشّ، ‹وٌ مَرِفِ عَلَتَلَ يِ نَن مَسٍنشِ؛ ﭑ نَ مَسٍنيِ تِقٍ شْنّ نُن تْونّ نَن كُي، بَرِ مَ سِ فبّتّيٍ بَرَ يٌ وٌ مَ."},{"book":"عَننَبِ عٍسٍكِيٍلِ","chapter":"36","verse":"7","text":"نَ شَ قٍ رَ، وٌ مَرِفِ عَلَتَلَ يِ نَن مَسٍنشِ؛ ﭑ بَرَ ﭑ كَلِ ﭑ بّلّشّ عِتٍشِ رَ، حَمَنّ نَشٍيٍ وٌ رَبِلِنشِ، عٍ شَ مَرَ سْتْييٍ فبِلٍنمَ نّ عٍ مَ.›»"},{"book":"عَننَبِ عٍسٍكِيٍلِ","chapter":"36","verse":"8","text":"«وٌ تَن عِسِرَيِلَ فٍيَيٍ، وٌ قَمَ نّ وُرِ بِلِيٍ رَ مِنِدٍ، نَشٍيٍ سَلٌنيِيٍ بٌفِ قَنيِيٍ قِمَ ﭑ مَ حَمَ عِسِرَيِلَ مَ، بَرِ مَ عَ فبٍ مُ لُشِ عٍ شَ فبِلٍن عٍ شْنيِ."},{"book":"عَننَبِ عٍسٍكِيٍلِ","chapter":"36","verse":"9","text":"ﭑ مّينِمَ نّ وٌ مَ. ﭑ هِننّمَ نّ وٌ شَ شّ سَقٍ مَ،"},{"book":"عَننَبِ عٍسٍكِيٍلِ","chapter":"36","verse":"10","text":"نُن وٌ شَ تَا تِقٍ رَ. ﭑ وٌ شَ مِشِيٍ رَوُيَمَ نّ، عِسِرَيِلَ بْنسْي شَ سَبَتِ نَا."},{"book":"عَننَبِ عٍسٍكِيٍلِ","chapter":"36","verse":"11","text":"ﭑ مِشِ نُن شُرُ سٍ رَوُيَمَ نّ وٌ بّ، عٍ قِندِ دِ بَرِيٍ رَ دَنفِ عَ سِنفٍ رَ. نَ تّمُي، وٌ عَ كٌلٌنمَ نّ عَ ﭑ تَن نَن نَ عَلَتَلَ رَ."},{"book":"عَننَبِ عٍسٍكِيٍلِ","chapter":"36","verse":"12","text":"ﭑ مَ حَمَ عِسِرَيِلَ عَ شَ نْي رَحّرّ مَ نّ وٌ قَرِ، وٌ قِندِ عٍ كّ رَ، وٌ مُ عٍ شَ دِيٍ بَ عٍ يِ رَ سْنْن.»"},{"book":"عَننَبِ عٍسٍكِيٍلِ","chapter":"36","verse":"13","text":"«وٌ مَرِفِ عَلَتَلَ يِ نَن مَسٍنشِ، عَ نَشّ؛ ‹مِشِيٍ تٌ عَ قَلَمَ، عَ وٌ تَن عِسِرَيِلَ بْشِ مِشِيٍ دٌنمَ، وٌ عَ نِيَ عٍ شَ شَنِن كٌنيِيَ كُي،"},{"book":"عَننَبِ عٍسٍكِيٍلِ","chapter":"36","verse":"14","text":"ﭑ عَ نِيَمَ نّ نَ مِشِ دٌنقٍ مُ قَلَ وٌ شُن سْنْن، نٍيٍ بِرِن قَشَ. وٌ مَرِفِ عَلَتَلَ شُي نَن نَ كِ."},{"book":"عَننَبِ عٍسٍكِيٍلِ","chapter":"36","verse":"15","text":"ﭑ سِ فبّتّيٍ شَ مَرَ سْتْي دَنمَ نّ وٌ مَبِرِ، عٍ مُ يٌ وٌ مَ سْنْن، وٌ مُ وٌ سَبَتِ بٌورٍ رَبِرَ سْنْن. وٌ مَرِفِ عَلَتَلَ شُي نَن نَ كِ.›»"},{"book":"عَننَبِ عٍسٍكِيٍلِ","chapter":"36","verse":"16","text":"عَلَتَلَ مَن نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"36","verse":"17","text":"«عَدَ مَدِ، عِسِرَيِلَ بْنسْي تٌ نُ سَبَتِشِ عَ شَ بْشِ مَ، عَ حّرّ كِ نَشَ عَ قِندِ سّنِيّنتَرٍ رَ ﭑ يَ عِ، عَلْ فِنّ نَشَن نَ عَ شَ كِكٍ وَلِ تٌقٍ."},{"book":"عَننَبِ عٍسٍكِيٍلِ","chapter":"36","verse":"18","text":"ﭑ نَشَ ﭑ مَ شْنّ دُ سُ عٍ شُن نَ عٍ شَ قَشّ تِقٍ نُن عٍ شَ كُيٍ بَتُقٍ شَ قٍ رَ."},{"book":"عَننَبِ عٍسٍكِيٍلِ","chapter":"36","verse":"19","text":"ﭑ نَشَ عٍ رَيٍنسٍن يّ حَمَنّيٍ مَ عٍ حّرّ كِ شَ قٍ رَ."},{"book":"عَننَبِ عٍسٍكِيٍلِ","chapter":"36","verse":"20","text":"عٍ سِفَ دّننَشّ دُنِحَ مَ، مِشِيٍ بَرَ ﭑ شِلِ سّنِيّنشِ مَبٍرٍ عٍ شَ قٍ رَ، عَ قَلَقٍ رَ، ‹عَلَ شَ حَمَ نَن يِ كِ، نَشَن كٍلِشِ عَ شَ بْشِ مَ!›"},{"book":"عَننَبِ عٍسٍكِيٍلِ","chapter":"36","verse":"21","text":"ﭑ نُ وَ مَ نّ ﭑ شِلِ سّنِيّنشِ مَتَنفَقٍ، عِسِرَيِلَ بْنسْي نُ نَشَن مَبٍرٍقٍ حَمَنّيٍ تَفِ.»"},{"book":"عَننَبِ عٍسٍكِيٍلِ","chapter":"36","verse":"22","text":"«نَ نَن عَ رَ، عِ شَ عَ قَلَ عِسِرَيِلَ بْنسْييٍ بّ، ‹وٌ مَرِفِ عَلَتَلَ يِ نَن مَسٍنشِ؛ ﭑ قَمَ نّ قٍ ندٍ رَبَدٍ، كْنْ ﭑ مُ عَ رَبَمَ وٌ تَن بّ، ﭑ عَ رَبَمَ ﭑ شِلِ سّنِيّنشِ نَن شَ قٍ رَ، وٌ بَرَ نَشَن مَبٍرٍ حَمَنّيٍ مَ."},{"book":"عَننَبِ عٍسٍكِيٍلِ","chapter":"36","verse":"23","text":"ﭑ نَ ﭑ شِلِ شُنفبٍ شَ سّنِيّنيِ مَسٍنمَ نّ، وٌ نَشَن مَبٍرٍشِ. ﭑ نَ ﭑ مَ سّنِيّنيِ مَسٍنمَ وٌ سَابُي رَ عٍ يَ شْرِ، دُنِحَ حَمَنّيٍ عَ كٌلٌنمَ نّ عَ عَلَتَلَ نَن ﭑ نَ. وٌ مَرِفِ عَلَتَلَ شُي نَن نَ كِ.›»"},{"book":"عَننَبِ عٍسٍكِيٍلِ","chapter":"36","verse":"24","text":"«ﭑ وٌ تٌنفٌمَ نّ حَمَنّيٍ تَفِ، ﭑ وٌ رَفبِلٍن وٌ شَ بْشِ مَ."},{"book":"عَننَبِ عٍسٍكِيٍلِ","chapter":"36","verse":"25","text":"ﭑ يٍ سّنِيّنشِ كَسَنمَ نّ وٌ مَ وٌ رَ سّنِيّنقٍ رَ. ﭑ وٌ شَ سّنِيّنتَرٍحَ بِرِن بَمَ نّ وٌ مَ نَشٍيٍ قَتَنشِ وٌ شَ وَلِ كٌبِيٍ نُن وٌ شَ كُيٍ بَتُقٍ رَ."},{"book":"عَننَبِ عٍسٍكِيٍلِ","chapter":"36","verse":"26","text":"ﭑ بْحّ نّينّ نُن شَشِلِ نّينّ قِمَ نّ وٌ مَ. ﭑ وٌ شَ بْحّ شْرْشْي مَسَرَ بْحّ قَنيِ رَ."},{"book":"عَننَبِ عٍسٍكِيٍلِ","chapter":"36","verse":"27","text":"ﭑ نَ ﭑ شَشِلِ سَمَ نّ وٌ بْحّ مَ، ﭑ قَ عَ نِيَ وٌ شَ ﭑ مَ يَامَرِيٍ رَبَتُ، وٌ شَ بِرَ ﭑ مَ سّرِيّ قْشْ رَ."},{"book":"عَننَبِ عٍسٍكِيٍلِ","chapter":"36","verse":"28","text":"وٌ سَبَتِمَ نّ بْشِ مَ، ﭑ نَشَن قِ وٌ بٍنبَيٍ مَ. وٌ قِندِ مَ نّ ﭑ مَ حَمَ رَ، ﭑ قَن قِندِ وٌ مَرِفِ عَلَ رَ."},{"book":"عَننَبِ عٍسٍكِيٍلِ","chapter":"36","verse":"29","text":"ﭑ وٌ رَكِسِمَ نّ وٌ شَ سّنِيّنتَرٍحَ مَ، ﭑ بَلٌي رَوُيَمَ نّ وٌ بّ، عَلَكٌ وٌ نَشَ لُ كَامّ كُي سْنْن."},{"book":"عَننَبِ عٍسٍكِيٍلِ","chapter":"36","verse":"30","text":"ﭑ وُرِ بٌفِيٍ نُن شّ سَنسِيٍ رَوُيَمَ نّ، عَلَكٌ كَامّ نَشَ وٌ رَيَرَبِ حَمَنّيٍ تَفِ سْنْن."},{"book":"عَننَبِ عٍسٍكِيٍلِ","chapter":"36","verse":"31","text":"نَ تّمُي، وٌ وٌ رَتُمَ نّ وٌ حّرّ كِ حَاشِيٍ مَ، وٌ نِمِسَ وٌ شَ يُنُبِيٍ شَ قٍ رَ."},{"book":"عَننَبِ عٍسٍكِيٍلِ","chapter":"36","verse":"32","text":"وٌ شَ عَ كٌلٌن عَ ﭑ مُ يِ رَبَمَ وٌ تَن شَ قٍ شَ رَ. وٌ مَرِفِ عَلَتَلَ شُي نَن نَ كِ. عِسِرَيِلَ بْنسْي، وٌ وٌ شُن سِن، وٌ شَ يَافِ وٌ شَ قٍ حَاشِ رَبَشِيٍ رَ.»"},{"book":"عَننَبِ عٍسٍكِيٍلِ","chapter":"36","verse":"33","text":"«وٌ مَرِفِ عَلَتَلَ يِ نَن مَسٍنشِ، عَ نَشّ؛ ﭑ نَ وٌ رَ سّنِيّن وٌ شَ يُنُبِيٍ مَ لْشْي نَشّ، ﭑ وٌ شَ تَايٍ رَقٍمَ نّ حَمَ رَ، ﭑ وٌ شَ يِرٍ كَنَشِيٍ يَءِلَن."},{"book":"عَننَبِ عٍسٍكِيٍلِ","chapter":"36","verse":"34","text":"شّيٍ قَمَ نّ سَدٍ بْشِ مَ، نَشَن نُ بَرَ شَرَ دَنفِ مِشِيٍ يَ تٌدٍ رَ."},{"book":"عَننَبِ عٍسٍكِيٍلِ","chapter":"36","verse":"35","text":"عٍ مَن عَ قَلَمَ نّ، ‹يِ بْشِ نَشَن نُ شَرَشِ، نَ مَن بَرَ لُ عَلْ عٍدٍن سَنسِ يِرٍ. عَ تَا كَنَشِيٍ مَن بَرَ تِ سّنبّ رَ، مِشِيٍ بَرَ سَبَتِ عٍ كُي.›"},{"book":"عَننَبِ عٍسٍكِيٍلِ","chapter":"36","verse":"36","text":"نَ تّمُي، حَمَنّ نَشٍيٍ لُمَ وٌ رَبِلِنيِيٍ، نٍيٍ عَ كٌلٌنمَ نّ عَ ﭑ تَن عَلَتَلَ بَرَ يِرٍ كَنَشِ يَءِلَن، ﭑ بَرَ شّيٍ سَ بْشِ مَ نَشَن نُ بَرَ شَرَ. ﭑ تَن عَلَتَلَ شُي نَن نَ كِ. ﭑ نَشَن قَلَ، ﭑ نَ نَن نَبَمَ.»"},{"book":"عَننَبِ عٍسٍكِيٍلِ","chapter":"36","verse":"37","text":"«وٌ مَرِفِ عَلَ يِ نَن مَسٍنشِ، عَ نَشّ؛ ﭑ مَن عِسِرَيِلَ شَ مَشَندِ سُشُمَ نّ يِ قٍ رَبَقٍ رَ عٍ بّ. ﭑ عٍ رَوُيَمَ نّ عَلْ شُرُ سٍ فَلِ"},{"book":"عَننَبِ عٍسٍكِيٍلِ","chapter":"36","verse":"38","text":"نَشَن تٌمَ دَرِ سَلَمُ سَلِ لْشْييٍ. عِسِرَيِلَ تَا كَنَشِيٍ رَقٍمَ نّ مِشِ فَلِ رَ، عٍ قَ عَ كٌلٌندٍ عَ ﭑ تَن نَن نَ عَلَتَلَ رَ.»"}]}