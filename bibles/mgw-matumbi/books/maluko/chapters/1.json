{"data":[{"book":"Maluko","chapter":"1","verse":"1","text":"Pano nga paitumbwa abali inannoga ya Yesu Kilisitu, Mwana wa Nnu'ngu'."},{"book":"Maluko","chapter":"1","verse":"2","text":"Yaatumbwi kati mwaiandikilwe mukitabu sa nnondoli ywa Nnu'ngu' Isaya."},{"book":"Maluko","chapter":"1","verse":"3","text":"Lilobe lya mundu liyu'wanika kulupu'ngu'ti',"},{"book":"Maluko","chapter":"1","verse":"4","text":"Yoani Ywabatisage aabonekine kulupu'ngu'ti', ngaala panga bandu banng'alambuki Nnu'ngu' no batisilwa li'nga basamilwe masambi gabe."},{"book":"Maluko","chapter":"1","verse":"5","text":"Bandu bu'ka ku nni'ma wa Yudea yoti na benekaya boti ba ku Yelusalemu baatikunnyendelya, ngabaungama masambi gabe, naywembe ngaabatisa mulibi'ndi' lya Yordani."},{"book":"Maluko","chapter":"1","verse":"6","text":"Yoani aabile aweti ngu'bo yaitengenesilwe kwa mandenga ga ngamia na lunga lwa liki'ngo. Kilyo sake saai njige na busi wa mmwitu."},{"book":"Maluko","chapter":"1","verse":"7","text":"Naywembe aatiala kabaya, “Bu'ka pangu', aaisa mwene makakala kulikoni nenga, ata ne nipwaikali lita undwa ngoi ya ilatu yake."},{"book":"Maluko","chapter":"1","verse":"8","text":"Nenga nimmatisa kwa masi', lakini ywembe alu'a kummatisa kwa Loo Mpeleteu.”"},{"book":"Maluko","chapter":"1","verse":"9","text":"Masu'ba go, Yesu aaisi bu'ka ku Nasaleti kunkoa wa Galilaya, ngabatisilwa na Yoani mulibi'ndi' lya Yordani."},{"book":"Maluko","chapter":"1","verse":"10","text":"Paapitike mumasi' bai, ngaakubona kunani kupuwanike na Loo Mpeleteu kamuulukya panani yake kati ngunda."},{"book":"Maluko","chapter":"1","verse":"11","text":"Lilobe ngaliyu'wanika bu'ka kunani, “Wenga nga wa Mwana wangu' wanikupendile, ninogelilwe nawenga.”"},{"book":"Maluko","chapter":"1","verse":"12","text":"Popopo Loo Mpeleteu ngannongoya ayende kulupu'ngu'ti',"},{"book":"Maluko","chapter":"1","verse":"13","text":"ngatama kwo masu'ba alubaini kapayilwa na Ibilisi. Aabile kwo pamope na inyama ya mmwitu, nabembe malaika ngababaa kabantumikia."},{"book":"Maluko","chapter":"1","verse":"14","text":"Yoani paabile muutabilwe, Yesu aayi'i ku Galilaya ala abali inannoga ya Nnu'ngu' kabaya,"},{"book":"Maluko","chapter":"1","verse":"15","text":"“Nsimu wawalondolilwe utimile, na Ukulungwa wa Nnu'ngu' wegelile. Munng'alambuki Nnu'ngu' na kwiu'bi'lya abali inannoga!”"},{"book":"Maluko","chapter":"1","verse":"16","text":"Alobi kabaloba omba kwa lupi'li'li'Yesu paabile kapi'ta mbwega ya litanda liku'lu' lya ku Galilaya, aabweni alobi abi'li' Simoni na Andelea nnunawe kabaloba omba kwa lupi'li'li'."},{"book":"Maluko","chapter":"1","verse":"17","text":"Yesu ngaabakia, “Mungi'ngame nane nalu'a kumpanga mwaalobi ba bandu.”"},{"book":"Maluko","chapter":"1","verse":"18","text":"Popopo ngabaileka mbi'li'li' yabe na kunki'ngama."},{"book":"Maluko","chapter":"1","verse":"19","text":"Paayi'i nnu'ngi' pasene aabweni Yakobi na Yoani, bana ba Zebedayo. Nabembe baai mungalaba kabanogeya mbi'li'li' yabe."},{"book":"Maluko","chapter":"1","verse":"20","text":"Popopo Yesu ngaakema, nabembe ngabaaleka tati' babe mungalaba pamope na apangakasi na kunki'ngama."},{"book":"Maluko","chapter":"1","verse":"21","text":"Ngabaika kukilambo sa Kapernaumu, na palyaaikite lisu'ba lya Sabato, Yesu ayingi munyumba ya kunnu'ba Nnu'ngu' no tumbwa yi'gana."},{"book":"Maluko","chapter":"1","verse":"22","text":"Bandu boti pabannyu'wine baatisangala muno kwa mayi'gano gake, mwanjaa aayi'gineli kati balimu ba salya ya Musa, ila kati ntawala."},{"book":"Maluko","chapter":"1","verse":"23","text":"Popopo mu'lu' munyumba ya kunnu'ba Nnu'ngu' ngapitya mundu mwene moka katu'ndu'bi'ya lilobe,"},{"book":"Maluko","chapter":"1","verse":"24","text":"“Ubile na ki'li' na twenga, wenga wa Yesu wa ku Nasaleti? Buli, wisi? Nikutangite wenga wanyai. Wenga nga wa Mpeleteu wa Nnu'ngu'!”"},{"book":"Maluko","chapter":"1","verse":"25","text":"Yesu ngaankalipya yu'lu' moka kabaya, “Ndu'ti! Ummu'ke mundu yu'.”"},{"book":"Maluko","chapter":"1","verse":"26","text":"Bai, aywo moka ngaantikatika mundu ywo, bu'kapo ngali'la kwa lilobe liku'lu', ngammu'ka."},{"book":"Maluko","chapter":"1","verse":"27","text":"Bandu boti baatisangala, ngabalaluyana, “Aga nga makowe gani? Buli, nga mayi'gano gayambi'? Mundu yu' abi na amuli yo amulisa ata moka, nagembe gendakunnyu'wa!”"},{"book":"Maluko","chapter":"1","verse":"28","text":"Abali ya Yesu ngaiyu'wanika kwa kiyu'ngu'ya mu Galilaya yoti."},{"book":"Maluko","chapter":"1","verse":"29","text":"Ngabapita munyumba ya kunnu'ba Nnu'ngu' no yenda ntawalia mpaka kasabe ki Simoni na Andelea, Yakobi na Yoani baayi'i pamope nabo."},{"book":"Maluko","chapter":"1","verse":"30","text":"Bai, mau' yumo, nkiwe Simoni aai pakindanda kaminya oma ngali'. Yesu paikite bai, ngabammakia abali yo."},{"book":"Maluko","chapter":"1","verse":"31","text":"Yesu ngannyendelya aywo mau' na kunkamwa luboko, ngantu'ndu'bi'ya. Yi'lu' oma ngayu'yu'ki'lwa, ngatumbwa kwatumikia."},{"book":"Maluko","chapter":"1","verse":"32","text":"Kitamwiyo, lisu'ba paliswikite, ngabannetya Yesu atamwe boti na bandu babaalobi moka."},{"book":"Maluko","chapter":"1","verse":"33","text":"Bandu boti ba kilambo si'lu' ngabakongolekana paniango."},{"book":"Maluko","chapter":"1","verse":"34","text":"Naywembe Yesu ngaatepwa bandu bambone babaabile na matamwe mbali'mbali', agabi'ngite moka maingi. Lakini aagayi'ki'tiyeli longela kili'be kwa mwanjaa baai bantangite panga ywembe nga nyai."},{"book":"Maluko","chapter":"1","verse":"35","text":"Pammalau' yake bulabula, Yesu aatiyumuka no bu'ka yenda pandu pakiyi'ki'ya li'nga sali."},{"book":"Maluko","chapter":"1","verse":"36","text":"Simoni na aine ngabayenda kumpala."},{"book":"Maluko","chapter":"1","verse":"37","text":"Pabankolile, ngabammakia, “Bandu boti bendakupala.”"},{"book":"Maluko","chapter":"1","verse":"38","text":"Yesu ngaabakia, “Tubu'ke kuilambo yi'ngi' ya papipi nikaale kwo kai', kwa mwanjaa niisi kwa kitumbu so.”"},{"book":"Maluko","chapter":"1","verse":"39","text":"Bai, ngayenda kila pandu akwo ku Galilaya kaala mumayumba ga kunnu'ba Nnu'ngu' no bi'nga moka."},{"book":"Maluko","chapter":"1","verse":"40","text":"Mundu yumo mwene matana annyendeli Yesu, ngakilikita, ngannu'ba, “Mana upendile, wendakombwa kunitepwa li'nga nipeleteke!”"},{"book":"Maluko","chapter":"1","verse":"41","text":"Yesu ngammi'kya kiya, ngagolwa luboko lwake, ngankunywa na kummakia, “Mbala upeleteke.”"},{"book":"Maluko","chapter":"1","verse":"42","text":"Popopo mundu ywo ngayu'yu'ki'lwa galu' matana, naywembe ngapeleteka."},{"book":"Maluko","chapter":"1","verse":"43","text":"Bu'kapo Yesu ngankwi'li'ka abu'ke kiyu'ngu'ya kwa kummakia,"},{"book":"Maluko","chapter":"1","verse":"44","text":"“Pi'kania, kaneummakie mundu ywoywoti likowe li'no. Ila uyende ukailaye kwa mpi'ndo ywa dini na ukapiye salaka kwo peleteka kwako, kati mwaamulise Musa kong'ondelya panga utepulilwe.”"},{"book":"Maluko","chapter":"1","verse":"45","text":"Lakini aywo mundu ngayenda no tumbwa bambia makowe go kila pandu no baya makowe gambone. Kwa nyo, Yesu akombwili kai' yingya mukilambo sosoti mpu'la, aapalikwe tama panja pandu pakiyi'ki'ya. Ata nyo, bandu ngabannyendelya bu'ka kila lwingo."}]}