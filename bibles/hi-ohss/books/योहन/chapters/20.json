{"data":[{"book":"योहन","chapter":"20","verse":"1","text":"सप्‍ताह के पहले दिन, सूर्योदय के पूर्व, जब अंधेरा ही था, मगदालावासी मरियम कंदरा-क़ब्र पर आईं और उन्होंने देखा कि कब्र के प्रवेश द्वार से पत्थर पहले ही हटा हुआ है."},{"book":"योहन","chapter":"20","verse":"2","text":"सो वह दौड़ती हुई शिमओन पेतरॉस और उस शिष्य के पास गईं, जो मसीह येशु का प्रियजन था और उनसे कहा, “वे प्रभु को कब्र में से उठा ले गए हैं और हम नहीं जानते कि उन्होंने उन्हें कहां रखा है.”"},{"book":"योहन","chapter":"20","verse":"3","text":"तब पेतरॉस और वह अन्य शिष्य कब्र की ओर चल पड़े."},{"book":"योहन","chapter":"20","verse":"4","text":"वे दोनों साथ साथ दौड़ रहे थे किंतु वह अन्य शिष्य दौड़ते हुए पेतरॉस से आगे निकल गया और कब्र पर पहले पहुंच गया."},{"book":"योहन","chapter":"20","verse":"5","text":"उसने झुककर अंदर झांका और देखा कि वहां कपड़े की पट्टियों का ढेर लगा है किंतु वह भीतर नहीं गया."},{"book":"योहन","chapter":"20","verse":"6","text":"शिमओन पेतरॉस भी उसके पीछे-पीछे आए और उन्होंने कब्र में प्रवेश कर वहां कपड़े की पट्टियों का ढेर"},{"book":"योहन","chapter":"20","verse":"7","text":"और उस अंगोछे को भी, जो मसीह येशु के सिर पर बांधा गया था, कपड़े की पट्टियों के ढेर के साथ नहीं, परंतु अलग स्थान पर रखा हुआ पाया."},{"book":"योहन","chapter":"20","verse":"8","text":"तब वह अन्य शिष्य भी, जो कब्र पर पहले पहुंचा था, भीतर गया. उसने देखा और विश्वास किया."},{"book":"योहन","chapter":"20","verse":"9","text":"(वे अब तक पवित्र शास्त्र की यह बात समझ नहीं पाए थे कि मसीह येशु का मरे हुओं में से जी उठना ज़रूर होगा.)"},{"book":"योहन","chapter":"20","verse":"10","text":"तब शिष्य दोबारा अपने-अपने घर चले गए."},{"book":"योहन","chapter":"20","verse":"11","text":"परंतु मरियम कब्र की गुफ़ा के बाहर खड़ी रो रही थी. उन्होंने रोते-रोते झुककर कब्र की गुफ़ा के अंदर झांका."},{"book":"योहन","chapter":"20","verse":"12","text":"उन्होंने देखा कि जिस स्थान पर मसीह येशु का शव रखा था, वहां सफ़ेद कपड़ों में दो स्वर्गदूत बैठे हैं—एक सिर के पास और दूसरा पैर के पास."},{"book":"योहन","chapter":"20","verse":"13","text":"उन्होंने उनसे पूछा, “तुम क्यों रो रही हो?”"},{"book":"योहन","chapter":"20","verse":"14","text":"यह कहकर वह पीछे मुड़ीं तो मसीह येशु को खड़े देखा किंतु वह पहचान न सकीं कि वह मसीह येशु हैं."},{"book":"योहन","chapter":"20","verse":"15","text":"मसीह येशु ने उनसे पूछा, “तुम क्यों रो रही हो? किसे खोज रही हो?”"},{"book":"योहन","chapter":"20","verse":"16","text":"इस पर मसीह येशु बोले, “मरियम!”"},{"book":"योहन","chapter":"20","verse":"17","text":"मसीह येशु ने उनसे कहा, “मुझे पकड़े मत रहो, क्योंकि मैं अब तक पिता के पास ऊपर नहीं गया हूं, किंतु मेरे भाइयों को जाकर सूचित कर दो, ‘मैं अपने पिता और तुम्हारे पिता तथा अपने परमेश्वर और तुम्हारे परमेश्वर के पास ऊपर जा रहा हूं.’ ”"},{"book":"योहन","chapter":"20","verse":"18","text":"मगदालावासी मरियम ने आकर शिष्यों के सामने घोषणा की: “मैंने प्रभु को देखा है.” और उसने शिष्यों को वह सब बताया, जो प्रभु ने उससे कहा था."},{"book":"योहन","chapter":"20","verse":"19","text":"उसी दिन, जो सप्‍ताह का पहला दिन था, संध्या समय यहूदी अगुओं से भयभीत शिष्य द्वार बंद किए हुए कमरे में इकट्ठा थे. मसीह येशु उनके बीच आ खड़े हुए और बोले, “तुममें शांति बनी रहे.”"},{"book":"योहन","chapter":"20","verse":"20","text":"यह कहकर उन्होंने उन्हें अपने हाथ और पांव दिखाए. प्रभु को देखकर शिष्य आनंद से भर गए."},{"book":"योहन","chapter":"20","verse":"21","text":"इस पर मसीह येशु ने दोबारा उनसे कहा, “तुममें शांति बनी रहे. जिस प्रकार पिता ने मुझे भेजा है, मैं भी तुम्हें भेजता हूं”"},{"book":"योहन","chapter":"20","verse":"22","text":"तब उन्होंने उन पर फूंका और उनसे कहा, “पवित्र आत्मा ग्रहण करो."},{"book":"योहन","chapter":"20","verse":"23","text":"यदि तुम किसी के पाप क्षमा करोगे, उनके पाप क्षमा किए गए हैं और जिनके पाप तुम क्षमा नहीं करोगे, वे अपने पापों में बंधे रहेंगे.”"},{"book":"योहन","chapter":"20","verse":"24","text":"जब मसीह येशु अपने शिष्यों के पास आए थे, उस समय उनके बारह शिष्यों में से एक शिष्य थोमॉस, जिनका उपनाम दिदुमॉस था, वहां नहीं थे."},{"book":"योहन","chapter":"20","verse":"25","text":"अन्य शिष्य उनसे कहते रहे, “हमने प्रभु को देखा है.”"},{"book":"योहन","chapter":"20","verse":"26","text":"आठ दिन के बाद मसीह येशु के शिष्य दोबारा उस कक्ष में इकट्ठा थे और इस समय थोमॉस उनके साथ थे. सारे द्वार बंद होने पर भी मसीह येशु उनके बीच आ खड़े हुए और उनसे कहा, “तुममें शांति बनी रहे.”"},{"book":"योहन","chapter":"20","verse":"27","text":"तब उन्होंने थोमॉस की ओर मुख कर कहा, “अपनी उंगली से मेरे हाथों को छूकर देखो और अपना हाथ बढ़ाकर मेरी पसली में डालो; अविश्वासी न रहकर, विश्वासी बनो.”"},{"book":"योहन","chapter":"20","verse":"28","text":"थोमॉस बोल उठे, “मेरे प्रभु! मेरे परमेश्वर!”"},{"book":"योहन","chapter":"20","verse":"29","text":"मसीह येशु ने उनसे कहा, “तुमने तो विश्वास इसलिये किया है कि तुमने मुझे देख लिया, धन्य हैं वे, जिन्होंने मुझे नहीं देखा फिर भी विश्वास किया.”"},{"book":"योहन","chapter":"20","verse":"30","text":"मसीह येशु ने अपने शिष्यों के सामने अनेक अद्भुत चिह्न दिखाए, जिनका वर्णन इस पुस्तक में नहीं है"},{"book":"योहन","chapter":"20","verse":"31","text":"परंतु ये, जो लिखे गए हैं, इसलिये कि तुम विश्वास करो कि येशु ही वह मसीह हैं, वही परमेश्वर के पुत्र हैं और इसी विश्वास के द्वारा तुम उनमें जीवन प्राप्‍त करो."}]}