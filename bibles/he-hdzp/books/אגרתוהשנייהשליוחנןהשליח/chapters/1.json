{"data":[{"book":"אגרתו השנייה של יוחנן השליח","chapter":"1","verse":"1","text":"לכבוד המאמינה המשיחית, הגברת הבחירה, וילדיה האהובים עלי ועל כל הקהילה."},{"book":"אגרתו השנייה של יוחנן השליח","chapter":"1","verse":"2-3","text":"אדוננו ואלוהינו יברך את כולנו בשלום, ברחמים ובאהבה, בזכות האמת החקוקה בלבנו לנצח."},{"book":"אגרתו השנייה של יוחנן השליח","chapter":"1","verse":"4","text":"שמחתי מאוד לפגוש כאן אחדים מילדיך, ולהיווכח שהם מתנהגים כראוי, אוהבים את האמת ושומרים את מצוות ה׳."},{"book":"אגרתו השנייה של יוחנן השליח","chapter":"1","verse":"5","text":"גברתי הנכבדה, ברצוני להזכיר לך את אחת המצוות הראשונות שציווה עלינו ה׳: לאהוב איש את רעהו."},{"book":"אגרתו השנייה של יוחנן השליח","chapter":"1","verse":"6","text":"מי שבאמת אוהב את ה׳ עושה כל מה שה׳ מצווה עליו, והוא הרי ציווה עלינו מבראשית לאהוב איש את רעהו."},{"book":"אגרתו השנייה של יוחנן השליח","chapter":"1","verse":"7","text":"היזהרו ממורי השקר שמסתובבים בכל מקום. אין הם מאמינים שישוע המשיח בא לעולם כבן־אדם בשר ודם. אנשים אלה הם אויבי האמת ושונאי המשיח."},{"book":"אגרתו השנייה של יוחנן השליח","chapter":"1","verse":"8","text":"היזהרו לבל ישפיעו עליכם, פן תפסידו את הפרס שאתם ואני משתדלים מאוד להשיג. עשו הכול כדי לקבל את שכרכם המלא מהאדון."},{"book":"אגרתו השנייה של יוחנן השליח","chapter":"1","verse":"9","text":"מי שמנסה להתחכם ולעבור על תורת המשיח – אין האלוהים איתו, ואילו אדם שנשאר נאמן לתורת המשיח – גם האלוהים וגם המשיח איתו."},{"book":"אגרתו השנייה של יוחנן השליח","chapter":"1","verse":"10-11","text":"אם ירצה מישהו ללמד אתכם תורה ששונה מתורת המשיח, אל תזמינוהו לביתכם ואף אל תדברו איתו! שהרי כל מי שמעודד אותו נעשה שותף למעשיו הרעים."},{"book":"אגרתו השנייה של יוחנן השליח","chapter":"1","verse":"12","text":"יש לי עוד הרבה לומר, אך לא אעלה זאת על הנייר, שכן אני מקווה לפגוש אתכם בקרוב פנים אל פנים, ואז נוכל לשוחח ולשמוח יחד."},{"book":"אגרתו השנייה של יוחנן השליח","chapter":"1","verse":"13","text":"ילדי אחותך המאמינה מוסרים לך דרישת שלום חמה."}]}