{"data":[{"book":"Yatɛne","chapter":"26","verse":"1","text":"A to dangu, Alatala yi a fala Musa nun Haruna dii Eleyasari xa, a naxa,"},{"book":"Yatɛne","chapter":"26","verse":"2","text":"“Ɛ Isirayila yamaan tɛngɛ naxanye barin bata dangu ɲɛɛ mɔxɔɲɛn na, e denbaya yɛɛn ma, naxanye birin nɔɛ yɛngɛn soɛ.”"},{"book":"Yatɛne","chapter":"26","verse":"3","text":"Musa nun saraxarali Eleyasari yi falan ti e xa Moyaba mɛrɛmɛrɛni Yurudɛn baan dɛ Yeriko taan yɛtagi. E naxa,"},{"book":"Yatɛne","chapter":"26","verse":"4","text":"“Xɛmɛne xa tɛngɛ naxanye barin bata dangu ɲɛɛ mɔxɔɲɛn na, alo Alatala a yamarixi Musa ma kii naxan yi.”"},{"book":"Yatɛne","chapter":"26","verse":"5","text":"Isirayila dii singe Rubɛn yixɛtɛne ni i ra: Xanɔki xabilana, Xanɔki yixɛtɛne; Palu xabilana, Palu yixɛtɛne;"},{"book":"Yatɛne","chapter":"26","verse":"6","text":"Xesirɔn xabilana, Xesirɔn yixɛtɛne; e nun Karimi xabilana, Karimi yixɛtɛne."},{"book":"Yatɛne","chapter":"26","verse":"7","text":"Rubɛn xabilane nan ne ra, e malanxina, muxu wuli tonge naanin e nun saxan kɛmɛ solofere tonge saxan."},{"book":"Yatɛne","chapter":"26","verse":"8","text":"Eliyabi nan yi Palu a dii xɛmɛn na."},{"book":"Yatɛne","chapter":"26","verse":"9","text":"Eliyabi a dii xɛmɛne nan itoe ra: Nemuweli, Datan e nun Abirami. Datan nun Abirami yi findixi yamaan kuntigine nan na naxanye murutɛ Musa nun Haruna xili ma, e sa Kora muxune fari, e to murutɛ Alatala xili ma."},{"book":"Yatɛne","chapter":"26","verse":"10","text":"Bɔxɔn yi rabi, a yi e nun Kora gerun e bode xɔn. Tɛɛn yi a fɔxɔ ra birane muxu kɛmɛ firin tonge suulun gan. Na yi findi misaala ra yamaan xa."},{"book":"Yatɛne","chapter":"26","verse":"11","text":"Koni, Kora yixɛtɛne birin mi faxa."},{"book":"Yatɛne","chapter":"26","verse":"12","text":"Simeyɔn yixɛtɛne ni i ra xabila yɛɛn ma: Nemuweli xabilana, Nemuweli yixɛtɛne; Yamin xabilana, Yamin yixɛtɛne; Yakin xabilana, Yakin yixɛtɛne;"},{"book":"Yatɛne","chapter":"26","verse":"13","text":"Sera xabilana, Sera yixɛtɛne; e nun Sayuli xabilana, Sayuli yixɛtɛne."},{"book":"Yatɛne","chapter":"26","verse":"14","text":"Simeyɔn xabilane nan ne ra, e malanxina, muxu wuli mɔxɔɲɛn nun firin kɛmɛ firin."},{"book":"Yatɛne","chapter":"26","verse":"15","text":"Gadi yixɛtɛne ni i ra xabila yɛɛn ma: Sefɔn xabilana, Sefɔn yixɛtɛne; Xagi xabilana, Xagi yixɛtɛne; Suni xabilana, Suni yixɛtɛne;"},{"book":"Yatɛne","chapter":"26","verse":"16","text":"Osini xabilana, Osini yixɛtɛne; Eriya xabilana, Eriya yixɛtɛne;"},{"book":"Yatɛne","chapter":"26","verse":"17","text":"Arodi xabilana, Arodi yixɛtɛne; e nun Areli xabilana, Areli yixɛtɛne."},{"book":"Yatɛne","chapter":"26","verse":"18","text":"Gadi xabilane nan ne ra, e malanxina, muxu wuli tonge naanin kɛmɛ suulun."},{"book":"Yatɛne","chapter":"26","verse":"19","text":"Eri nun Onan nan yi Yuda a dii xɛmɛne ra, koni Eri nun Onan bata yi faxa Kanan yamanani."},{"book":"Yatɛne","chapter":"26","verse":"20","text":"Yuda yixɛtɛne ni i ra xabila yɛɛn ma: Selaxa xabilana, Selaxa yixɛtɛne; Peresi xabilana, Peresi yixɛtɛne; e nun Sera xabilana, Sera yixɛtɛne."},{"book":"Yatɛne","chapter":"26","verse":"21","text":"Peresi yixɛtɛne ni i ra xabila yɛɛn ma: Xesirɔn xabilana, Xesirɔn yixɛtɛne; e nun Xamuli xabilana, Xamuli yixɛtɛne."},{"book":"Yatɛne","chapter":"26","verse":"22","text":"Yuda xabilane nan ne ra, e malanxina, muxu wuli tonge solofere wuli sennin kɛmɛ suulun."},{"book":"Yatɛne","chapter":"26","verse":"23","text":"Isakari yixɛtɛne ni i ra xabila yɛɛn ma: Tola xabilana, Tola yixɛtɛne; Puwa xabilana, Puwa yixɛtɛne;"},{"book":"Yatɛne","chapter":"26","verse":"24","text":"Yasubu xabilana, Yasubu yixɛtɛne; e nun Simiron xabilana, Simiron yixɛtɛne."},{"book":"Yatɛne","chapter":"26","verse":"25","text":"Isakari xabilane nan ne ra, e malanxina, muxu wuli tonge sennin wuli naanin kɛmɛ saxan."},{"book":"Yatɛne","chapter":"26","verse":"26","text":"Sabulon yixɛtɛne ni i ra xabila yɛɛn ma: Seredi xabilana, Seredi yixɛtɛne; Elon xabilana, Elon yixɛtɛne; e nun Yalele xabilana, Yalele yixɛtɛne."},{"book":"Yatɛne","chapter":"26","verse":"27","text":"Sabulon xabilane nan ne ra, e malanxina, muxu wuli tonge sennin kɛmɛ suulun."},{"book":"Yatɛne","chapter":"26","verse":"28","text":"Yusufu yixɛtɛne ni i ra xabila yɛɛn ma: Manase nun Efirami."},{"book":"Yatɛne","chapter":"26","verse":"29","text":"Manase yixɛtɛne ni i ra: Makiri xabilana, Makiri yixɛtɛne. Makiri nan Galadi sɔtɔ. E nun Galadi xabilana, Galadi yixɛtɛne."},{"book":"Yatɛne","chapter":"26","verse":"30","text":"Galadi yixɛtɛne ni i ra: Yeseri xabilana, Yeseri yixɛtɛne; Xeleki xabilana, Xeleki yixɛtɛne;"},{"book":"Yatɛne","chapter":"26","verse":"31","text":"Asirɛli xabilana, Asirɛli yixɛtɛne; Siken xabilana, Siken yixɛtɛne;"},{"book":"Yatɛne","chapter":"26","verse":"32","text":"Sɛmida xabilana, Sɛmida yixɛtɛne; e nun Xeferi xabilana, Xeferi yixɛtɛne."},{"book":"Yatɛne","chapter":"26","verse":"33","text":"Selofexadi, Xeferi a dii xɛmɛn mi dii xɛmɛ sɔtɔ, koni a dii tɛmɛne sɔtɔ nɛn. Selofexadi a dii tɛmɛne xinle ni itoe ra: Maxala, Noha, Xɔgala, Milika e nun Tirisa."},{"book":"Yatɛne","chapter":"26","verse":"34","text":"Manase xabilane nan ne ra, e malanxina, muxu wuli tonge suulun wuli firin kɛmɛ solofere."},{"book":"Yatɛne","chapter":"26","verse":"35","text":"Efirami yixɛtɛne ni i ra xabila yɛɛn ma: Sutela xabilana, Sutela yixɛtɛne; Bekeri xabilana, Bekeri yixɛtɛne; e nun Taxani xabilana, Taxani yixɛtɛne."},{"book":"Yatɛne","chapter":"26","verse":"36","text":"Sutela yixɛtɛne ni i ra: Eran xabilana, Eran yixɛtɛne."},{"book":"Yatɛne","chapter":"26","verse":"37","text":"Efirami xabilane nan ne ra, e malanxina, muxu wuli tonge saxan wuli firin kɛmɛ suulun. Yusufu yixɛtɛne nan ne ra xabila yɛɛn ma."},{"book":"Yatɛne","chapter":"26","verse":"38","text":"Bunyamin yixɛtɛne ni i ra xabila yɛɛn ma: Bela xabilana, Bela yixɛtɛne; Asibeli xabilana, Asibeli yixɛtɛne; Axirami xabilana, Axirami yixɛtɛne;"},{"book":"Yatɛne","chapter":"26","verse":"39","text":"Sufami xabilana, Sufami yixɛtɛne; e nun Xufami xabilana, Xufami yixɛtɛne."},{"book":"Yatɛne","chapter":"26","verse":"40","text":"Bela yixɛtɛne ni i ra: Arade nun Naman. Arade xabilana, Arade yixɛtɛne; e nun Naman xabilana, Naman yixɛtɛne."},{"book":"Yatɛne","chapter":"26","verse":"41","text":"Bunyamin xabilane nan ne ra, e malanxina, muxu wuli tonge naanin wuli suulun kɛmɛ sennin."},{"book":"Yatɛne","chapter":"26","verse":"42","text":"Dan yixɛtɛne ni i ra xabila yɛɛn ma: Suxami xabilana, Suxami yixɛtɛne. Dan xabila keden nan yi na ra."},{"book":"Yatɛne","chapter":"26","verse":"43","text":"Suxami xabilan nan na ra, e malanxina muxu wuli tonge sennin wuli naanin kɛmɛ naanin."},{"book":"Yatɛne","chapter":"26","verse":"44","text":"Aseri yixɛtɛne ni i ra xabila yɛɛn ma: Yimina xabilana, Yimina yixɛtɛne; Yisiwi xabilana, Yisiwi yixɛtɛne; e nun Beriya xabilana, Beriya yixɛtɛne."},{"book":"Yatɛne","chapter":"26","verse":"45","text":"Beriya yixɛtɛne ni i ra: Xeberi xabilana, Xeberi yixɛtɛne; e nun Malikili xabilana, Malikili yixɛtɛne."},{"book":"Yatɛne","chapter":"26","verse":"46","text":"Aseri a dii tɛmɛn yi xili nɛn Sera."},{"book":"Yatɛne","chapter":"26","verse":"47","text":"Aseri xabilane nan ne ra, e malanxina, muxu wuli tonge suulun wuli saxan kɛmɛ naanin."},{"book":"Yatɛne","chapter":"26","verse":"48","text":"Nafatali yixɛtɛne ni i ra xabila yɛɛn ma: Yaseli xabilana, Yaseli yixɛtɛne; Guni xabilana, Guni yixɛtɛne;"},{"book":"Yatɛne","chapter":"26","verse":"49","text":"Yeseri xabilana, Yeseri yixɛtɛne; e nun Silen xabilana, Silen yixɛtɛne."},{"book":"Yatɛne","chapter":"26","verse":"50","text":"Nafatali xabilane nan ne ra, e malanxina, muxu wuli tonge naanin wuli suulun kɛmɛ naanin."},{"book":"Yatɛne","chapter":"26","verse":"51","text":"Isirayila xɛmɛn naxanye yatɛ, muxu wuli kɛmɛ sennin e nun keden kɛmɛ solofere tonge saxan."},{"book":"Yatɛne","chapter":"26","verse":"52","text":"Alatala yi a fala Musa xa, a naxa,"},{"book":"Yatɛne","chapter":"26","verse":"53","text":"Yamanani taxunma nɛn e tagi e kɛɛn na, fata muxune yatɛn na."},{"book":"Yatɛne","chapter":"26","verse":"54","text":"Naxanye wuya, i xa kɛɛ gbeen so ne yii. Naxanye mi wuya, i xa kɛɛ xurin so ne yii. Birin kɛɛn xa lan muxune yatɛn ma."},{"book":"Yatɛne","chapter":"26","verse":"55","text":"Koni yamanan xa yitaxun masɛnsɛnna nan xɔn. E a sɔtɔma nɛn e kɛɛn na fata e benbane bɔnsɔnne xinle ra."},{"book":"Yatɛne","chapter":"26","verse":"56","text":"Birin kɛɛ bɔxɔni taxunma masɛnsɛnna nan xɔn, bɔnsɔn gbeene nun bɔnsɔn xurine yɛ."},{"book":"Yatɛne","chapter":"26","verse":"57","text":"Lewi bɔnsɔnna muxuni itoe nan tɛngɛ e xabila yɛɛn ma: Gɛrisɔn xabilana, Gɛrisɔn yixɛtɛne; Kehati xabilana, Kehati yixɛtɛne; e nun Merari xabilana, Merari yixɛtɛne."},{"book":"Yatɛne","chapter":"26","verse":"58","text":"Lewi bɔnsɔnna xabila gbɛtɛn ni i ra: Libini xabilana, Xebiron xabilana, Maxali xabilana, Musi xabilana, e nun Kora xabilana. Kehati nan Amirama sɔtɔ."},{"book":"Yatɛne","chapter":"26","verse":"59","text":"Amirama a ɲaxanla yi xili nɛn “Yokebedi,” Lewi a dii tɛmɛna, naxan bari Misiran yi. E nun Amirama nan Haruna nun Musa sɔtɔ, e nun Mariyama, e magilɛna."},{"book":"Yatɛne","chapter":"26","verse":"60","text":"Haruna nan Nadaba nun Abihu nun Eleyasari nun Itamara sɔtɔ."},{"book":"Yatɛne","chapter":"26","verse":"61","text":"Koni Nadaba nun Abihu faxa nɛn, e to tɛɛ daxataren xali Alatala yɛtagi."},{"book":"Yatɛne","chapter":"26","verse":"62","text":"E Lewi xɛmɛn naxanye tɛngɛ, naxanye barin bata yi dangu kike kedenna ra, ne lan muxu wuli mɔxɔɲɛn nun saxan nan ma. E mi tɛngɛ Isirayila kaan bonne yɛ, amasɔtɔ e mi yi lan e xa kɛɛ bɔxɔn sɔtɔ e yɛ."},{"book":"Yatɛne","chapter":"26","verse":"63","text":"Musa nun saraxarali Eleyasari ne nan tɛngɛ Moyaba mɛrɛmɛrɛne yi Yurudɛn baan dɛ Yeriko taan yɛtagi."},{"book":"Yatɛne","chapter":"26","verse":"64","text":"Musa nun saraxarali Haruna Isirayila kaan naxanye tɛngɛ Sinayi tonbonni, na sese mi yi itoe yɛ."},{"book":"Yatɛne","chapter":"26","verse":"65","text":"Amasɔtɔ Alatala bata yi a fala ne ma, a e faxama nɛn tonbonni. Keden mi lu fɔ Yefune a dii Kalebi nun Nunu a dii Yosuwe."}]}