{"data":[{"book":"प्रेरितान काम","chapter":"3","verse":"1","text":"एक दिह पतरस एने योहान हिराणेन तीन वाजता विन्ता केरनेन टेम माय उपेर मोंदिराम जाणे बाजरियेल एता।"},{"book":"प्रेरितान काम","chapter":"3","verse":"2","text":"तेवी पायदासीर एक लेंगड़ो माणुह सुंदर नावान बायणा हेऱ्यो बोह रियेल एतो। एने ताह ता दाड़ीन मोंदिरान बायणा पोर बोहाड़ देताला काय तो मोंदिर माय जाणारा फाय बिख मांगे"},{"book":"प्रेरितान काम","chapter":"3","verse":"3","text":"जेवी तो पतरस एने योहानाह मोंदिराम जाताला दिख्यो, तेवी ता फाय बिख मांग्‍यो।"},{"book":"प्रेरितान काम","chapter":"3","verse":"4","text":"तेवी पतरस एने योहान ताह हास केरीन देख्या, एने पतरस केयो, “आमरी उगे देख!”"},{"book":"प्रेरितान काम","chapter":"3","verse":"5","text":"तेवी तो ता फाय काय तीबी जुड़ी केरीन आसा केरीन तान उगे देखणे बाज गीयो।"},{"book":"प्रेरितान काम","chapter":"3","verse":"6","text":"पुण पतरस ताह केयो, “होनो चांदी ते मार फाय नाह सोतो, पुण जो मार फाय हे तो तुवाह आपथु: यीशु मसी नासरीन नावाम चाल फिर!”"},{"book":"प्रेरितान काम","chapter":"3","verse":"7","text":"एने पतरस तान जीवड्यो आथ देरीन उठाड्यो। एने चालोच तान पाय एने मांडा माय ताकेत आव गियी;"},{"book":"प्रेरितान काम","chapter":"3","verse":"8","text":"तेवी तो उसलीन उबरेय गीयो, एने चालने फिरने बाज गीयो, एने चालते कुदतेन बोगवानान बोड़ाय केरतीन ता हिऱ्यो मोंदिराम गीयो।"},{"book":"प्रेरितान काम","chapter":"3","verse":"9","text":"आखा माणहे ताह चालतालो फिरतालो एने बोगवानान बोड़ाय केरतालो देखीन,"},{"book":"प्रेरितान काम","chapter":"3","verse":"10","text":"ताह ओलखी लेदा काय ज्यो ते तोस हे जो मोंदिर ने सुंदर नावान फाटेक पोर बोहीन बिख मांग्‍या केरतालो, जी गेटना ता हेरी ईयेल एती ता जुलूम बोंगलायीन एने ताह जुदोच लागो।"},{"book":"प्रेरितान काम","chapter":"3","verse":"11","text":"जेवी तो पतरस एने योहानाह देर रियेल ईतो, तेवी आखा माणहे बोंगलातेन ता सुलेमानान खोली केवातालो, ता दोवड़ीन आवा।"},{"book":"प्रेरितान काम","chapter":"3","verse":"12","text":"ज्यो देखीन पतरस माणहाह केयो, “एय इस्राएली माणहे, तुमू ज्या माणहाह देखीन काहा बोंगलातेह? एने आमरी उगे इही केरीन काहा देखतेह? जीहे काय आमुच आमरी ताकेत केरीन एने बोक्ती केरीन ज्याह चालने फिरनेन बाराबोर बाणाव देना।"},{"book":"प्रेरितान काम","chapter":"3","verse":"13","text":"अब्राहाम, इसहाक, एने याकुबान एने आपणा बाप दादान बोगवान तान चाकऱ्या यीशुन बोड़ाय केऱ्या। जाह तुमू देराव देना, एने पिलातुस ताह सोड़ देणेन विचार केरतालो, तेवी तुमू तान सामने तान नाकार केऱ्या।"},{"book":"प्रेरितान काम","chapter":"3","verse":"14","text":"3:14 मत्ती 27:15-23; मरकुस 15:6-14; लुका 23:13-23; योहान 19:12-15तुमू ता चोखाला एने देरमीह नाकार केऱ्या, एने विन्ता केऱ्या काय एक खुनीह तुमरी केरता सोड़ाय जाय।"},{"book":"प्रेरितान काम","chapter":"3","verse":"15","text":"एने तुमू जीवाय आपणारा अगुवाह मार टाक्या, पुण ताह बोगवान मुरेल माय रेन जीव उठाड्यो एने ज्यी वातीन आमु गोवा हेते।"},{"book":"प्रेरितान काम","chapter":"3","verse":"16","text":"एने तास ने नाव, ता बुरहो केरीन जो तान नावा माय हे; ज्या माणहाह तुमू देखतेह एने जाणतेह बी, ताह यीशुन नावाम ज्यी ताकेत आपेल हे।"},{"book":"प्रेरितान काम","chapter":"3","verse":"17","text":"“एवी एय बाय बोणहा, मी जाणथो काय ज्यो काम तुमू बिगेर जाणीन केऱ्या, एने तिहेच केरीन तुमरा आदिकारी बी किरेल हेते।"},{"book":"प्रेरितान काम","chapter":"3","verse":"18","text":"पुण ज्‍यु वातुह बोगवान आखा बोगवानान उगे रेन बोलनारान मुया केरीन पेलुच केय दियेल ईतो, काय तान मसी दुख वेठी, एने ताह तो इहकेरीन पुरो किऱ्यो।"},{"book":"प्रेरितान काम","chapter":"3","verse":"19","text":"तानकेरता मोन बुदलो एने पाप केरनेन सोड़ो, काय तुमरा पाप मिट जाती,"},{"book":"प्रेरितान काम","chapter":"3","verse":"20","text":"काहाकाय आत्मिक सान्तीन टेम मालीक फाय रेन आवी, एने तो यीशुह मोकली, जो तुमरी केरता पेलुच रेन मसी ठेराय जायेल हे।"},{"book":"प्रेरितान काम","chapter":"3","verse":"21","text":"जोरेवरी हे काय हेरगा माय ती टेम वोर रेय, जाह वोर तो आखी वातुह पेल ने गेत नाय केर लेय, जान चेरचा जुनाला कालाम रेन बोगवान तान चोखाला जाणकारान मुया केरीन कियेल हे।"},{"book":"प्रेरितान काम","chapter":"3","verse":"22","text":"3:22 तो माहु जिहकेरीन मुकलेल हे; नाहते मार गेत।जिहकेरीन मुसो कियेल हे, ‘मालीक बोगवान तुमरा बायाख माय रेन तुमरी केरता मार गेत एक जाणाव केरन्याह उबो केरी। जो काय तो तुमूह केय, तान तुमू होमेलज्यो।"},{"book":"प्रेरितान काम","chapter":"3","verse":"23","text":"जो बी जाणाव केरनारान नाय होमली, तो बोगवानान माणहाम रेन खेतेम केराय जाय।’"},{"book":"प्रेरितान काम","chapter":"3","verse":"24","text":"पोशो शमुएल वोर रेन ते तान पासाण वोर जोला जाणाव केरनार बुलील एता, ता आखा ज्या दिह्यान बाराम खुबेर देना।"},{"book":"प्रेरितान काम","chapter":"3","verse":"25","text":"तुमू जाणकारान सोरा एने ता वायदान बागी हेते, जो बोगवान तुमरा बाप दादा हिऱ्यो बांदिल ईतो, अब्राहामाह केयो, ‘तारा वोसी केरीन देरतीन आखा गेराणान माणहाह बोरकेत जुड़ी।’"},{"book":"प्रेरितान काम","chapter":"3","verse":"26","text":"बोगवान तान चाकऱ्याह मुरेल माय रेन जिवाड़ेन पेल तुमू फाय मोकलेल हे, काय एकेक आखाह खाराबी माय रेन फिरावीन बोरकेत आपी।”"}]}