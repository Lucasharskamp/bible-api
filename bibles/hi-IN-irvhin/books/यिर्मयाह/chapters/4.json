{"data":[{"book":"यिर्मयाह","chapter":"4","verse":"1","text":"यहोवा की यह वाणी है, “हे इस्राएल, यदि तू लौट आए, तो मेरे पास लौट आ। यदि तू घिनौनी वस्तुओं को मेरे सामने से दूर करे, तो तुझे आवारा फिरना न पड़ेगा,"},{"book":"यिर्मयाह","chapter":"4","verse":"2","text":"और यदि तू सच्चाई और न्याय और धार्मिकता से यहोवा के जीवन की शपथ खाए, तो जाति-जाति उसके कारण अपने आपको धन्य कहेंगी, और उसी पर घमण्ड करेंगी।”"},{"book":"यिर्मयाह","chapter":"4","verse":"3","text":"क्योंकि यहूदा और यरूशलेम के लोगों से यहोवा ने यह कहा है, “अपनी पड़ती भूमि को जोतो, और कटीले झाड़ों में बीज मत बोओ4:3 कटीले झाड़ों में बीज मत बोओ: अयोग्‍य भूमि में पश्चात्ताप के बीज मत बोओ परन्तु जैसे किसान भूमि जोतता है, उसकी खरपतवार निकालकर उसे धूप और हवा लगाता है, इससे पहले कि बीज डालें, इसी प्रकार मन फिराव को एक गम्भीर बात समझो।।"},{"book":"यिर्मयाह","chapter":"4","verse":"4","text":"हे यहूदा के लोगों और यरूशलेम के निवासियों, यहोवा के लिये अपना खतना करो; हाँ, अपने मन का खतना करो; नहीं तो तुम्हारे बुरे कामों के कारण मेरा क्रोध आग के समान भड़केगा, और ऐसा होगा की कोई उसे बुझा न सकेगा।” (व्यव. 10:16, व्यव. 30:6)"},{"book":"यिर्मयाह","chapter":"4","verse":"5","text":"यहूदा में प्रचार करो और यरूशलेम में यह सुनाओ: “पूरे देश में नरसिंगा फूँको; गला खोलकर ललकारो और कहो, ‘आओ, हम इकट्ठे हों और गढ़वाले नगरों में जाएँ!’"},{"book":"यिर्मयाह","chapter":"4","verse":"6","text":"सिय्योन के मार्ग में झण्डा खड़ा करो, खड़े मत रहो, क्योंकि मैं उत्तर की दिशा से विपत्ति और सत्यानाश ला रहा हूँ।"},{"book":"यिर्मयाह","chapter":"4","verse":"7","text":"एक सिंह अपनी झाड़ी से निकला, जाति-जाति का नाश करनेवाला चढ़ाई करके आ रहा है; वह कूच करके अपने स्थान से इसलिए निकला है कि तुम्हारे देश को उजाड़ दे और तुम्हारे नगरों को ऐसा सुनसान कर दे कि उनमें कोई बसनेवाला न रहने पाए।"},{"book":"यिर्मयाह","chapter":"4","verse":"8","text":"इसलिए कमर में टाट बाँधो, विलाप और हाय-हाय करो; क्योंकि यहोवा का भड़का हुआ कोप हम पर से टला नहीं है।”"},{"book":"यिर्मयाह","chapter":"4","verse":"9","text":"“उस समय राजा और हाकिमों का कलेजा काँप उठेगा; याजक चकित होंगे और नबी अचम्भित हो जाएँगे,” यहोवा की यह वाणी है।"},{"book":"यिर्मयाह","chapter":"4","verse":"10","text":"तब मैंने कहा, “हाय, प्रभु यहोवा, तूने तो यह कहकर कि तुम को शान्ति मिलेगी निश्चय अपनी इस प्रजा को और यरूशलेम को भी बड़ा धोखा दिया है; क्योंकि तलवार प्राणों को मिटाने पर है।”"},{"book":"यिर्मयाह","chapter":"4","verse":"11","text":"उस समय तेरी इस प्रजा से और यरूशलेम से भी कहा जाएगा, “जंगल के मुँण्ड़े टीलों पर से प्रजा के लोगों की ओर लू बह रही है, वह ऐसी वायु नहीं जिससे ओसाना या फरछाना हो,"},{"book":"यिर्मयाह","chapter":"4","verse":"12","text":"परन्तु मेरी ओर से ऐसे कामों के लिये अधिक प्रचण्ड वायु बहेगी। अब मैं उनको दण्ड की आज्ञा दूँगा।”"},{"book":"यिर्मयाह","chapter":"4","verse":"13","text":"देखो, वह बादलों के समान चढ़ाई करके आ रहा है, उसके रथ बवण्डर के समान और उसके घोड़े उकाबों से भी अधिक वेग से चलते हैं। हम पर हाय, हम नाश हुए!"},{"book":"यिर्मयाह","chapter":"4","verse":"14","text":"हे यरूशलेम, अपना हृदय बुराई से धो, कि तुम्हारा उद्धार हो जाए। तुम कब तक व्यर्थ कल्पनाएँ करते रहोगे?"},{"book":"यिर्मयाह","chapter":"4","verse":"15","text":"क्योंकि दान से शब्द सुन पड़ रहा है और एप्रैम के पहाड़ी देश से विपत्ति का समाचार आ रहा है।"},{"book":"यिर्मयाह","chapter":"4","verse":"16","text":"जाति-जाति में सुना दो, यरूशलेम के विरुद्ध भी इसका समाचार दो, “आक्रमणकारी दूर देश से आकर यहूदा के नगरों के विरुद्ध ललकार रहे हैं।"},{"book":"यिर्मयाह","chapter":"4","verse":"17","text":"वे खेत के रखवालों के समान उसको चारों ओर से घेर रहे हैं, क्योंकि उसने मुझसे बलवा किया है, यहोवा की यही वाणी है।"},{"book":"यिर्मयाह","chapter":"4","verse":"18","text":"यह तेरी चाल और तेरे कामों ही का फल हैं। यह तेरी दुष्टता है और अति दुःखदाई है; इससे तेरा हृदय छिद जाता है।”"},{"book":"यिर्मयाह","chapter":"4","verse":"19","text":"हाय! हाय! मेरा हृदय भीतर ही भीतर तड़पता है! और मेरा मन घबराता है! मैं चुप नहीं रह सकता; क्योंकि हे मेरे प्राण, नरसिंगे का शब्द और युद्ध की ललकार तुझ तक पहुँची है।"},{"book":"यिर्मयाह","chapter":"4","verse":"20","text":"नाश पर नाश का समाचार आ रहा है, सारा देश नाश हो गया है। मेरे डेरे अचानक और मेरे तम्बू एकाएक लूटे गए हैं।"},{"book":"यिर्मयाह","chapter":"4","verse":"21","text":"और कितने दिन तक मुझे उनका झण्डा देखना और नरसिंगे का शब्द सुनना पड़ेगा?"},{"book":"यिर्मयाह","chapter":"4","verse":"22","text":"“क्योंकि मेरी प्रजा मूर्ख है, वे मुझे नहीं जानते; वे ऐसे मूर्ख बच्चें हैं जिनमें कुछ भी समझ नहीं। बुराई करने को तो वे बुद्धिमान हैं, परन्तु भलाई करना वे नहीं जानते।”"},{"book":"यिर्मयाह","chapter":"4","verse":"23","text":"मैंने पृथ्वी पर देखा, वह सूनी और सुनसान पड़ी थी; और आकाश को, और उसमें कोई ज्योति नहीं थी।"},{"book":"यिर्मयाह","chapter":"4","verse":"24","text":"मैंने पहाड़ों को देखा, वे हिल रहे थे, और सब पहाड़ियों को कि वे डोल रही थीं।"},{"book":"यिर्मयाह","chapter":"4","verse":"25","text":"फिर मैंने क्या देखा कि कोई मनुष्य भी न था और सब पक्षी भी उड़ गए थे।"},{"book":"यिर्मयाह","chapter":"4","verse":"26","text":"फिर मैं क्या देखता हूँ कि यहोवा के प्रताप और उस भड़के हुए प्रकोप के कारण उपजाऊ देश जंगल, और उसके सारे नगर खण्डहर हो गए थे।"},{"book":"यिर्मयाह","chapter":"4","verse":"27","text":"क्योंकि यहोवा ने यह बताया, “सारा देश उजाड़ हो जाएगा; तो भी मैं उसका अन्त न करूँगा4:27 तो भी मैं उसका अन्त न करूँगा: भविष्यद्वाणी अत्यधिक विशेष बात यह है कि यहूदा के लिए कैसी भी कठोर दण्ड की भविष्यद्वाणी हो उसमें एक बात निश्चित होती है कि विनाश पूर्ण नहीं होगा। ।"},{"book":"यिर्मयाह","chapter":"4","verse":"28","text":"इस कारण पृथ्वी विलाप करेगी, और आकाश शोक का काला वस्त्र पहनेगा; क्योंकि मैंने ऐसा ही करने को ठाना और कहा भी है; मैं इससे नहीं पछताऊँगा और न अपने प्राण को छोड़ूँगा।”"},{"book":"यिर्मयाह","chapter":"4","verse":"29","text":"नगर के सारे लोग सवारों और धनुर्धारियों का कोलाहल सुनकर भागे जाते हैं; वे झाड़ियों में घुसते और चट्टानों पर चढ़े जाते हैं; सब नगर निर्जन हो गए, और उनमें कोई बाकी न रहा।"},{"book":"यिर्मयाह","chapter":"4","verse":"30","text":"और तू जब उजड़ेंगी तब क्या करेगी? चाहे तू लाल रंग के वस्त्र पहने और सोने के आभूषण धारण करे और अपनी आँखों में अंजन लगाए, परन्तु व्यर्थ ही तू अपना श्रृंगार करेगी। क्योंकि तेरे प्रेमी तुझे निकम्मी जानते हैं; वे तेरे प्राण के खोजी हैं।"},{"book":"यिर्मयाह","chapter":"4","verse":"31","text":"क्योंकि मैंने जच्चा का शब्द, पहलौठा जनती हुई स्त्री की सी चिल्लाहट सुनी है, यह सिय्योन की बेटी का शब्द है, जो हाँफती और हाथ फैलाए हुए यह कहती है, “हाय मुझ पर, मैं हत्यारों के हाथ पड़कर मूर्छित हो चली हूँ।”"}]}