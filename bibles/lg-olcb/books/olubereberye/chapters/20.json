{"data":[{"book":"Olubereberye","chapter":"20","verse":"1","text":"Ibulayimu bwe yava eyo n’atambula okwolekera Negevu, n’abeera wakati wa Kadesi ne Ssuuli; n’agenda mu Gerali."},{"book":"Olubereberye","chapter":"20","verse":"2","text":"Ibulayimu n’ayogera ku Saala mukazi we nti, “Mwannyinaze.” Abimereki kabaka we Gerali n’atumya n’atwala Saala."},{"book":"Olubereberye","chapter":"20","verse":"3","text":"Naye Katonda n’ajja eri Abimereki mu kirooto ekiro n’amugamba nti, “Laba oli mufu, olw’omukazi gw’otutte kubanga muka musajja.”"},{"book":"Olubereberye","chapter":"20","verse":"4","text":"Naye Abimereki yali tanneebaka naye, n’alyoka agamba nti, “Onotta abantu abataliiko musango."},{"book":"Olubereberye","chapter":"20","verse":"5","text":"Si yeyaŋŋamba nti, ‘Mwannyinaze?’ Era ne Saala n’aŋŋamba nti, ‘Mwannyina.’ Kino nkikoze mu mutima omutuukirivu n’emikono gyange tegiriiko musango.”"},{"book":"Olubereberye","chapter":"20","verse":"6","text":"Awo Katonda n’ayogera naye mu kirooto nti, “Ddala mmanyi nti okoze kino mu mutima omutuukirivu, era nze nakukuuma oleme okwonoona gye ndi; ne nkuziyiza okumukwatako."},{"book":"Olubereberye","chapter":"20","verse":"7","text":"Kale kaakano zzaayo mukazi w’omusajja, kubanga nnabbi, era anaakusabira, nawe on’oba mulamu. Naye bw’otomuzzeeyo, manya ng’ojja kufa, ggwe ne by’olina byonna.”"},{"book":"Olubereberye","chapter":"20","verse":"8","text":"Awo Abimereki n’agolokoka mu makya ennyo n’ayita abakungu be bonna n’abategeeza ebintu bino byonna; abasajja ne batya nnyo."},{"book":"Olubereberye","chapter":"20","verse":"9","text":"Awo Abimereki n’ayita Ibulayimu n’amugamba nti, “Otukoze ki? Era nsobi ki gye nkukoze, n’ondeetera nze n’obwakabaka bwange ekibi ekinene ekyenkana awo? By’onkoze tebisaana kukolebwa muntu.”"},{"book":"Olubereberye","chapter":"20","verse":"10","text":"Era Abimereki n’agamba Ibulayimu nti, “Wali olowooza ki okukola ekintu kino?”"},{"book":"Olubereberye","chapter":"20","verse":"11","text":"Ibulayimu n’addamu nti, “Nakikola kubanga nalowooza nti mu kifo kino temuliimu kutya Katonda n’akamu, era balinzita olwa mukazi wange."},{"book":"Olubereberye","chapter":"20","verse":"12","text":"Naze ebyo nga biri awo ddala mwannyinaze, muwala wa kitange, naye si muwala wa mmange; era yafuuka mukazi wange."},{"book":"Olubereberye","chapter":"20","verse":"13","text":"Katonda bwe yandeeta okuva mu nnyumba ya kitange, ne mugamba nti, ‘Eky’ekisa ky’oyinza okunkolera kye kino, buli kifo kye tutuukamu njogeraako nti ndi mwannyoko.’ ”"},{"book":"Olubereberye","chapter":"20","verse":"14","text":"Awo Abimereki n’atwala endiga n’ente, abaweereza abasajja n’abaweereza abakazi, n’abiwa Ibulayimu, n’amuddiza Saala mukyala we."},{"book":"Olubereberye","chapter":"20","verse":"15","text":"Era Abimereki n’amugamba nti, “Laba ensi yange eri mu maaso go, beera w’oyagala.”"},{"book":"Olubereberye","chapter":"20","verse":"16","text":"N’agamba ne Saala nti, “Laba mpadde mwannyoko ebitundu bya ffeeza lukumi, okukumalako ensonyi mu maaso gaabo bonna abali naawe.”"},{"book":"Olubereberye","chapter":"20","verse":"17","text":"Awo Ibulayimu n’asabira Abimereki eri Katonda, ne Katonda n’awonya Abimereki era n’awonya ne mukazi we; n’abaweereza be abakazi ne balyoka bazaala abaana."},{"book":"Olubereberye","chapter":"20","verse":"18","text":"Kubanga Mukama yali aggalidde embuto z’ab’omu nnyumba y’Abimereki olwa Saala mukazi wa Ibulayimu."}]}