{"data":[{"book":"Filippenzen","chapter":"3","verse":"1","text":"Ten slotte: Verheugt u in den Heer, mijn broeders! U nog eens hetzelfde te schrijven, is voor mij geen last en u geeft het zekerheid."},{"book":"Filippenzen","chapter":"3","verse":"2","text":"Opgepast voor de honden, opgepast voor de slechte werkers, opgepast voor de versnijding."},{"book":"Filippenzen","chapter":"3","verse":"3","text":"De besnijdenis immers zijn wij; wij die God dienen door zijn Geest, wij die op Christus Jesus roemen en geen vertrouwen stellen op het vlees."},{"book":"Filippenzen","chapter":"3","verse":"4","text":"Zeker, ik zelf zou op het vlees kunnen vertrouwen; en zo iemand meent, zijn vertrouwen te kunnen stellen op het vlees, ik kan het nog meer."},{"book":"Filippenzen","chapter":"3","verse":"5","text":"Op de achtste dag ben ik besneden; ik ben uit Israëls geslacht, uit de stam van Bénjamin, Hebreër uit de Hebreën; wat de Wet betreft een Farizeër,"},{"book":"Filippenzen","chapter":"3","verse":"6","text":"wat ijver betreft een vervolger der Kerk, wat wettelijke gerechtigheid betreft een heilige."},{"book":"Filippenzen","chapter":"3","verse":"7","text":"Maar wat winst voor mij was, heb ik schade geacht om Christus’ wil."},{"book":"Filippenzen","chapter":"3","verse":"8","text":"Ja, alles houd ik voor schade, omdat de kennis van Christus Jesus, mijn Heer, alles te boven gaat. Om Hem heb ik alles prijsgegeven en heb het als vuilnis geacht, om Christus te winnen"},{"book":"Filippenzen","chapter":"3","verse":"9","text":"en één met Hem te zijn. Mijn gerechtigheid heb ik niet uit de Wet, maar door het geloof in Christus; de gerechtigheid, voortkomend uit God en berustend op het geloof."},{"book":"Filippenzen","chapter":"3","verse":"10","text":"Zó wilde ik Hem leren kennen, de kracht ook zijner Verrijzenis en de gemeenschap met zijn Lijden; zó wilde ik gelijkvormig worden aan zijn Dood,"},{"book":"Filippenzen","chapter":"3","verse":"11","text":"om eenmaal te kunnen komen tot de opstanding uit de doden."},{"book":"Filippenzen","chapter":"3","verse":"12","text":"Zeker, ik heb het nog niet bereikt, en nog ben ik niet volmaakt; maar ik jaag het na, om het te grijpen, omdat ik ook zelf ben gegrepen door Christus Jesus."},{"book":"Filippenzen","chapter":"3","verse":"13","text":"Neen broeders, ik beeld me niet in, het reeds te hebben bereikt. Maar wel dit éne: Ik vergeet wat achter me ligt; ik reikhals naar wat vóór me ligt;"},{"book":"Filippenzen","chapter":"3","verse":"14","text":"het doel jaag ik na, om de prijs te behalen van Gods hemelse roeping in Christus Jesus."},{"book":"Filippenzen","chapter":"3","verse":"15","text":"Zó moeten we allen denken, als we volmaakt willen zijn. Mocht gij dan op een of ander punt van een ander gevoelen zijn, dan zal God het u wel duidelijk maken."},{"book":"Filippenzen","chapter":"3","verse":"16","text":"Maar in ieder geval moeten we blijven, waar we gekomen zijn!"},{"book":"Filippenzen","chapter":"3","verse":"17","text":"Broeders, volgt mij na, en richt u naar hen, die zich naar ons voorbeeld gedragen."},{"book":"Filippenzen","chapter":"3","verse":"18","text":"Want zoals ik het u zo vaak heb gezegd, en het ook thans onder tranen herhaal: Velen leven als vijanden van Christus’ Kruis;"},{"book":"Filippenzen","chapter":"3","verse":"19","text":"hun einde is de ondergang, hun god is de buik, hun eer ligt in hun schande, hun zinnen zijn op het aardse gericht."},{"book":"Filippenzen","chapter":"3","verse":"20","text":"Maar òns Vaderland is in de hemel. Vandaar verwachten we den Verlosser, Jesus Christus, den Heer;"},{"book":"Filippenzen","chapter":"3","verse":"21","text":"Hij zal ons vernederd lichaam herscheppen, aan zijn verheerlijkt Lichaam gelijk, door de kracht, waarmee Hij alles aan Zich onderwerpen kan."}]}