{"data":[{"book":"Zmavarene","chapter":"15","verse":"1","text":"Ana hige'za Mosese'ene Israeli vahe'mo'za ama'na zagame Ra Anumzamofonte hu'za amanage hu'naze, Nagra Ra Anumzamofonte zagame hugahue, na'ankure Agra tusi'a ha' hu agatereneno, mareri sga hu'ne. Hagi hosi agumpi mani'za aza vahera zamasga huno hagerimpi matevutre'ne."},{"book":"Zmavarene","chapter":"15","verse":"2","text":"Ra Anumzamo'a hankveni'ane zagame'ni'a mani'neno, Agra nagu'vazi'ne. Agra nagri Anumza mani'negu, agi hentesga nehue. Nenfa Anumzamofona agi'a hentesga hugahue."},{"book":"Zmavarene","chapter":"15","verse":"3","text":"Ra Anumzamo'a harafa nere, Ra Anumzana agri agi me'ne."},{"book":"Zmavarene","chapter":"15","verse":"4","text":"Ferone sondia vahe'amokizmine karisi ziminena, hagerimpi zmamahere'ne. Ave'masinezmantea kva vahe'amo'za koranke hagerimpi ti nakri'naze."},{"book":"Zmavarene","chapter":"15","verse":"5","text":"Zamagra amefenkame hagerimofo agu'afina havemo hiaza hu'za urami'naze."},{"book":"Zmavarene","chapter":"15","verse":"6","text":"Kagri kzan tmagamo'a Ra Anumzamoka hanavenentake hu'negenka, ha' vaheka'a zamahenati tre'nane."},{"book":"Zmavarene","chapter":"15","verse":"7","text":"Kagra himamuka'areti'ene fatgo kavukavaka'areti ha'ma hugante ku'ma haza vahera zamazeri agatenerane. Krimpa teveha'zamo'a, ha' vahe ka'a tevemo traza tefanene hiaza huno tefanane nehie."},{"book":"Zmavarene","chapter":"15","verse":"8","text":"Kagona gampinti himamu kasimu zaho'mo tina azerimohihi higeno marerigeno, tima enevia timo'a moriri huno mareri'ne."},{"book":"Zmavarene","chapter":"15","verse":"9","text":"Ha' vahetimo'za hu'za, zmarotago huta ome zamazeri ta feno zazmia refako hanune hu'naze. Zamagrama antahizaza hunerante'za, kazinteti tahe nefriza zmazanu tahe frinaku hu'naze."},{"book":"Zmavarene","chapter":"15","verse":"10","text":"Kagra zaho ka'a huhu hankeno hagerimo'a refite'zamante'ne. Zamagra tusi'a hanavenentake timofo agu'a tami'naze."},{"book":"Zmavarene","chapter":"15","verse":"11","text":"Iza anumza tamimpintira magora Kagrikna Anumzana mani'ne, Ra Anumzamoka? Iza magora Kagrikna huno Hankveka'ane Ruotgera hu'ne? Nagru hu'nanke'za Kagi hesga nehazagenka, Kagra kaguvaza nehane?"},{"book":"Zmavarene","chapter":"15","verse":"12","text":"Kagra tamaga kazana rusutankeno, mopamo'a zamazeri nakri'ne."},{"book":"Zmavarene","chapter":"15","verse":"13","text":"Kagrama vaheku'ma kavesi zmantenka kasuma tagizmante kavukava zanka'areti, mizasenka zmavre'nana vahera zmavrenka vu'nane. Kagraka'a hankave ka'afi kegava huzmantenka nagru hu'nea kumate ome zamante'nane."},{"book":"Zmavarene","chapter":"15","verse":"14","text":"Vahe'mo'za ana agenkema nentahi'za zmahirahiku hu'naze. Filistia vahe'mo'za tusi'a zamanogu hu'naze."},{"book":"Zmavarene","chapter":"15","verse":"15","text":"Itomu kumate ugagota hu'naza vahe'mo'za, tusi koro hu'naze, Moapu kumate kegava hu'naza vahe'mofona, tusi zamano vazi'ne, mika Keneni nemaniza vahe'mofo zamagu'amo'a, ti se'ne."},{"book":"Zmavarene","chapter":"15","verse":"16","text":"Ra Anumzamoka tusi'a hankave ka'a zamagra nege'za, tusi korozamo zmagrira refitezmantege'za, kaza osu'naze. Zamagra zafa mneankna hu'nenageta, Kagri vahe'mota vugahune. Ra Anumzamoka isipiti tavrenka anketa kinafintira katufeta e'none."},{"book":"Zmavarene","chapter":"15","verse":"17","text":"Kagra zamavarenka erisanti harerantenku'ma hu'nana kumakare emetantegahane. Kagraka'a manigahue hunka kazanuma tro'ma hu'nana kumapi, Ra Anumzamoka ome tantegahane."},{"book":"Zmavarene","chapter":"15","verse":"18","text":"Ra Anumzamo'a kinia manivava hugahie."},{"book":"Zmavarene","chapter":"15","verse":"19","text":"Na'ankure hosifi maniza nevaza Fero sondia vahe'mo'za hagerimpi ufrazageno, Ra Anumzamo'a hagerina atregeno refitezmante'ne. Hianagi Israel vahe'mo'za hagerimofo amu'nompi hagege hu'nege'za vu'naze."},{"book":"Zmavarene","chapter":"15","verse":"20","text":"Kasnampa a' Miriamu, Aroni nesaro'a nase'nasepa azampi erige'za, mika a'nemo'za nase'nasepa erihanati'za nase'nasepa ati'za avo hage'naze."},{"book":"Zmavarene","chapter":"15","verse":"21","text":"Higeno Miriamu'a mago zagame huno, Ra Anumzamofonku zagame hiho, na'ankure Agra marerisga hu'ne. Hosi agumpi mani'naza vahe'ene hosizmine hagerimpi zamasgahu re'ne."},{"book":"Zmavarene","chapter":"15","verse":"22","text":"Ananteti Mosese'a koranke hagerina atreno Israeli vahe'mo'za Sulue nehaza ka'ma kopi zamavareno, 3'a zageferu nevige'za, tina ke'za erifore osu'naze."},{"book":"Zmavarene","chapter":"15","verse":"23","text":"Zamagra Marae nehazare'ma ne-eza tina Maratira one'naze. Na'ankure ana timo'a aka hu'ne, E'ina hu'negu (aka hu'ne) Mare hu'za hu'naze,"},{"book":"Zmavarene","chapter":"15","verse":"24","text":"Ana hige'za vahe'mo'za Mosesena kehakare hunte'za anage hu'naze, ina'na ti negahune?"},{"book":"Zmavarene","chapter":"15","verse":"25","text":"Anage hazageno Mosese'a Ra Anumzamofo antahigegeno, Anumzamo'a mago zafa averi higeno hantagino ana timpi atregeno, ana timo'a knare hige'za ne'naze. Anante Ra Anumzamo'a mago'a tra kenenteno amage'ma antesagu rezamaheno ke'ne."},{"book":"Zmavarene","chapter":"15","verse":"26","text":"Ana nehuno anante Ra Anumzamo'a anage hu'ne, Rantimi Anumzamofo ageru'ma antahitama fatgo zama Agri avufima nehutma, kasege'agu'ma tamagesa anteta nentahitma, mika ke'ama amage'antesazana, magore hu'na kria tamavatera ontegahue, Isipi vahe'ma zmi'noankna kria ontamigahue. Na'ankure Nagra Ra Anumzamo'na, kritamima eri netromo'ne."},{"book":"Zmavarene","chapter":"15","verse":"27","text":"Ananteti Elimie nehaza kumate 12fu'a ti nehanatigeno, 70'a tona'zafa me'nere nona emeki'za tinkenare mani'naze."}]}