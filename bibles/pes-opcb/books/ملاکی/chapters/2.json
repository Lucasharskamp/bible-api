{"data":[{"book":"ملاکی","chapter":"2","verse":"1-2","text":"ای کاهنان، به این اخطار خداوند لشکرهای آسمان گوش دهید:"},{"book":"ملاکی","chapter":"2","verse":"3","text":"«فرزندان شما را تنبیه می‌کنم و سرگین حیواناتی را که برایم قربانی می‌کنید به صورتتان می‌پاشم و شما را مثل سرگین بیرون می‌اندازم."},{"book":"ملاکی","chapter":"2","verse":"4","text":"آنگاه خواهید فهمید به این دلیل چنین اخطاری به شما کردم تا شما را به سوی قوانین و دستورهایی که به جدتان لاوی داده بودم، بازگردانم. این است فرمودۀ خداوند لشکرهای آسمان."},{"book":"ملاکی","chapter":"2","verse":"5","text":"هدف از این قوانین این بود که به کاهنان نسل لاوی حیات و آرامش ببخشد تا ایشان با اجرای آنها نشان دهند که احترام و ترس مرا در دل دارند."},{"book":"ملاکی","chapter":"2","verse":"6","text":"کاهنان نسل لاوی قوانین حقیقی را به قوم تعلیم می‌دادند. نه دروغ می‌گفتند و نه تقلب می‌کردند بلکه از راههای من پیروی نموده، آنچه را که راست بود به عمل می‌آوردند. آنها توانستند بسیاری را از راههای گناه‌آلود بازگردانند."},{"book":"ملاکی","chapter":"2","verse":"7","text":"«کاهنان باید قوانین را تعلیم دهند تا مردم بتوانند خدا را بشناسند، زیرا کاهنان سخنگویان خداوند لشکرهای آسمان هستند و مردم باید برای راهنمایی پیش آنها بیایند؛"},{"book":"ملاکی","chapter":"2","verse":"8","text":"ولی شما راههای خداوند را ترک کرده‌اید و با راهنمایی‌های خود بسیاری را از راه راست منحرف ساخته‌اید. شما عهدی را که با لاوی بستم، شکسته‌اید. این است فرمودۀ خداوند لشکرهای آسمان."},{"book":"ملاکی","chapter":"2","verse":"9","text":"بنابراین، من شما را در نظر مردم پست و خوار می‌گردانم، زیرا احکام مرا نگه نمی‌دارید و در اجرای قوانین، انصاف را رعایت نمی‌کنید.»"},{"book":"ملاکی","chapter":"2","verse":"10","text":"آیا همهٔ ما از یک پدر نیستیم؟ آیا همگی ما به‌وسیلۀ یک خدا آفریده نشده‌ایم؟ پس چرا به یکدیگر خیانت می‌کنیم و عهدی را که خدا با پدران ما بست می‌شکنیم؟"},{"book":"ملاکی","chapter":"2","verse":"11","text":"مردم یهودا، در اورشلیم و در سراسر خاک اسرائیل به خدا خیانت ورزیده، گناه بزرگی مرتکب شده‌اند، زیرا مردان یهودا با گرفتن زنان بت‌پرست، خانهٔ مقدّس و محبوب خداوند را آلوده کرده‌اند."},{"book":"ملاکی","chapter":"2","verse":"12","text":"خداوند تمام کسانی را که چنین کرده‌اند خواه کاهن باشند، خواه غیرکاهن، از قوم خود اسرائیل اخراج خواهد کرد، هرچند برای خداوند لشکرهای آسمان قربانی تقدیم کنند."},{"book":"ملاکی","chapter":"2","verse":"13","text":"شما مذبح خداوند را با اشکهای خود پر می‌کنید، زیرا دیگر خداوند هدایای شما را منظور نمی‌دارد و آنها را با خشنودی نمی‌پذیرد."},{"book":"ملاکی","chapter":"2","verse":"14","text":"می‌گویید: «چرا نمی‌پذیرد؟» دلیلش این است که تو به همسرت که در جوانی با وی پیوند وفاداری بسته بودی، خیانت کرده‌ای و خداوند که شاهد این پیوند بوده، خیانت تو را دیده است."},{"book":"ملاکی","chapter":"2","verse":"15","text":"آیا خداوند تو را با همسرت یکی نساخت؟ شما در بدن و روح مال او هستید.2‏:15 یا «آیا خداوند یکتا ما را نساخته است و حیات و نَفَس ما را حفظ نمی‌کند؟» یا «آیا خداوند زن را بدن و روح نساخت؟» معنی عبری روشن نیست. حال، خداوند از شما چه می‌خواهد؟ او می‌خواهد که فرزندان خداشناس داشته باشید. پس مواظب باشید که به همسر خود خیانت نکنید."},{"book":"ملاکی","chapter":"2","verse":"16","text":"خداوند، خدای اسرائیل می‌فرماید: «من از طلاق نفرت دارم، و نیز از اینکه کسی ظلم را همچون جامه به تن کند. پس مواظب روحهای خود باشید و از خیانت بپرهیزید.» این است فرمودۀ خداوند لشکرهای آسمان."},{"book":"ملاکی","chapter":"2","verse":"17","text":"شما با حرفهایی که می‌زنید خداوند را خسته کرده‌اید!"}]}