{"data":[{"book":"Johannes","chapter":"19","verse":"1","text":"Toen liet Pilatus Jesus geselen."},{"book":"Johannes","chapter":"19","verse":"2","text":"En de soldaten vlochten een kroon van doornen, en zetten ze Hem op het hoofd; ze wierpen Hem een purperen mantel om,"},{"book":"Johannes","chapter":"19","verse":"3","text":"traden op Hem toe, en zeiden: Wees gegroet, koning der Joden. En ze sloegen Hem in het gelaat."},{"book":"Johannes","chapter":"19","verse":"4","text":"Nu kwam Pilatus weer naar buiten, en sprak tot hen: Zie, ik breng Hem u naar buiten, om u te doen weten, dat ik volstrekt geen schuld in Hem vind."},{"book":"Johannes","chapter":"19","verse":"5","text":"Jesus kwam dus naar buiten, met de doornenkroon en de purperen mantel. En hij sprak tot hen: Ziet den mens."},{"book":"Johannes","chapter":"19","verse":"6","text":"Maar toen de opperpriesters en trawanten Hem zagen, schreeuwden ze het uit: Aan het kruis, aan het kruis met Hem! Pilatus zei hun: Neemt Hem zelf, en kruisigt Hem; want ik vind geen schuld in Hem."},{"book":"Johannes","chapter":"19","verse":"7","text":"De Joden antwoordden hem: We hebben een Wet, en volgens de Wet moet Hij sterven; want Hij heeft Zich uitgegeven voor Zoon van God."},{"book":"Johannes","chapter":"19","verse":"8","text":"Toen Pilatus dit hoorde, werd hij nog meer bevreesd."},{"book":"Johannes","chapter":"19","verse":"9","text":"Hij ging opnieuw het rechthuis binnen, en sprak tot Jesus: Van waar zijt Gij? Maar Jesus gaf hem geen antwoord."},{"book":"Johannes","chapter":"19","verse":"10","text":"Pilatus zeide Hem dus: Staat Gij mij niet te woord? Weet Gij niet, dat ik de macht heb, om U vrij te laten, en de macht, om U te kruisigen?"},{"book":"Johannes","chapter":"19","verse":"11","text":"Jesus antwoordde: Ge zoudt niet de minste macht over Mij hebben, zo ze u niet van hogerhand was gegeven; die Mij aan u heeft overgeleverd, draagt daarom groter schuld."},{"book":"Johannes","chapter":"19","verse":"12","text":"Om die reden trachtte Pilatus Hem in vrijheid te stellen. Maar de Joden schreeuwden het uit: Als ge Hem vrijlaat, zijt ge niet keizersgezind. Wie zich voor koning uitgeeft, staat tegen den keizer op."},{"book":"Johannes","chapter":"19","verse":"13","text":"Toen Pilatus dit hoorde, leidde hij Jesus naar buiten, en zette zich op de rechterstoel neer, op de plaats die Litostrótos heet, Gábbata in het hebreeuws."},{"book":"Johannes","chapter":"19","verse":"14","text":"Het was nu daags voor het paasfeest, ongeveer het zesde uur. En hij sprak tot de Joden: Ziet uw koning."},{"book":"Johannes","chapter":"19","verse":"15","text":"Maar ze schreeuwden: Weg, weg met Hem! Kruisig Hem! Pilatus zei hun: Zal ik uw Koning kruisigen? De opperpriesters antwoordden: We hebben geen koning dan Caesar."},{"book":"Johannes","chapter":"19","verse":"16","text":"Toen gaf hij Hem aan hen over, om gekruisigd te worden. Men voerde Jesus dus weg;"},{"book":"Johannes","chapter":"19","verse":"17","text":"Zelf droeg Hij het kruis. Zo trok Hij naar buiten naar de zogenaamde Schedelplaats, die in het hebreeuws Gólgota wordt genoemd."},{"book":"Johannes","chapter":"19","verse":"18","text":"Daar kruisigde men Hem; en met Hem nog twee anderen, aan elke zijde één, en Jesus in het midden."},{"book":"Johannes","chapter":"19","verse":"19","text":"Pilatus had ook een opschrift doen schrijven, en het aan het kruis laten hechten. Er stond op geschreven: Jesus van Názaret, de Koning der Joden."},{"book":"Johannes","chapter":"19","verse":"20","text":"Vele Joden lazen dit opschrift; want de plaats waar Jesus gekruisigd werd, lag dicht bij de stad, en het was geschreven in het hebreeuws, grieks en latijn."},{"book":"Johannes","chapter":"19","verse":"21","text":"De opperpriesters der Joden zeiden dus tot Pilatus: Schrijf niet: De koning der Joden; maar: Hij heeft gezegd: Ik ben de koning der Joden."},{"book":"Johannes","chapter":"19","verse":"22","text":"Pilatus antwoordde: Wat ik geschreven heb, blijft geschreven."},{"book":"Johannes","chapter":"19","verse":"23","text":"Toen de soldaten Jesus dus hadden gekruisigd, namen ze zijn klederen in bezit, en verdeelden ze in vieren; één deel voor elken soldaat, behalve nog het onderkleed. Dat onderkleed was zonder naad, uit één stuk geweven van boven tot onder."},{"book":"Johannes","chapter":"19","verse":"24","text":"Ze zeiden dus tot elkander: Laten we het niet in stukken scheuren, maar er om loten, wie het krijgt. Zo zou de Schrift worden vervuld: “Ze hebben mijn klederen onder elkander verdeeld, En over mijn gewaad het lot geworpen.” En zo deden het dus de soldaten."},{"book":"Johannes","chapter":"19","verse":"25","text":"Bij het kruis van Jesus stonden zijn moeder, de zuster zijner moeder, Maria van Klopas en Maria Magdalena."},{"book":"Johannes","chapter":"19","verse":"26","text":"Jesus zag zijn moeder staan, en naast haar den leerling, dien Hij beminde. En Hij sprak tot zijn moeder: Vrouw, ziedaar uw zoon."},{"book":"Johannes","chapter":"19","verse":"27","text":"Daarna sprak Hij tot den leerling: Ziedaar uw moeder. En van dat ogenblik af nam de leerling haar bij zich op."},{"book":"Johannes","chapter":"19","verse":"28","text":"Toen wist Jesus, dat thans alles was volbracht; Hij sprak, opdat de Schrift zou worden vervuld: Ik heb dorst."},{"book":"Johannes","chapter":"19","verse":"29","text":"Er stond daar een kruik met azijn; men stak dan een spons vol azijn op een hysopstengel, en bracht ze Hem aan de mond."},{"book":"Johannes","chapter":"19","verse":"30","text":"Toen Jesus de azijn had genuttigd, zeide Hij: Het is volbracht. Hij boog het hoofd, en gaf de geest."},{"book":"Johannes","chapter":"19","verse":"31","text":"Daar het daags voor het paasfeest was, en er op de sabbat geen lijken aan het kruis mochten blijven, (het was nog wel een grote sabbat,) verzochten de Joden aan Pilatus, dat men hun de benen zou breken, en hen afnemen."},{"book":"Johannes","chapter":"19","verse":"32","text":"Daarom kwamen de soldaten en braken de benen van den eerste, die met Hem was gekruisigd, daarna die van den tweede."},{"book":"Johannes","chapter":"19","verse":"33","text":"Toen ze bij Jesus waren gekomen en zagen, dat Hij reeds was gestorven, braken ze Hem de benen niet."},{"book":"Johannes","chapter":"19","verse":"34","text":"Maar een der soldaten doorboorde met een lans zijn zijde; en aanstonds vloeide er bloed uit en water."},{"book":"Johannes","chapter":"19","verse":"35","text":"En hij, die het gezien heeft, legt er getuigenis van af, opdat ook gij geloven moogt. Zijn getuigenis is waarachtig; ook Hij weet, dat hij de waarheid zegt."},{"book":"Johannes","chapter":"19","verse":"36","text":"Want dit is geschied, opdat de Schrift zou worden vervuld: “Geen been zal Hem verbrijzeld worden”."},{"book":"Johannes","chapter":"19","verse":"37","text":"En weer een ander Schriftwoord zegt: “Ze zullen opzien tot Hem, dien ze hebben doorboord”."},{"book":"Johannes","chapter":"19","verse":"38","text":"Josef van Arimatea, die een leerling van Jesus was, maar alleen in het geheim uit vrees voor de Joden, vroeg daarna verlof aan Pilatus, om Jesus’ lichaam te mogen afnemen; en Pilatus stond het hem toe. Hij kwam dan, en nam zijn lichaam af."},{"book":"Johannes","chapter":"19","verse":"39","text":"Nikodemus, die vroeger Hem ‘s nachts had bezocht, kwam eveneens, en bracht een mengsel mee van mirre-hars en aloë-bladeren, ongeveer honderd pond."},{"book":"Johannes","chapter":"19","verse":"40","text":"Ze namen het lichaam van Jesus, en wikkelden het in lijnwaad, te zamen met de geurige kruiden, zoals het onder de Joden bij begrafenis de gewoonte is."},{"book":"Johannes","chapter":"19","verse":"41","text":"Nu lag er op de plaats, waar Hij was gekruisigd, een hof, en in de hof een nieuw graf, waarin nog niemand was bijgezet."},{"book":"Johannes","chapter":"19","verse":"42","text":"Daar het de vooravond van het paasfeest der Joden was, en het graf dichtbij, legden ze Jesus daarin neer."}]}