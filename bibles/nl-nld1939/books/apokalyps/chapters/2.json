{"data":[{"book":"Apokalyps","chapter":"2","verse":"1","text":"Schrijf aan den engel der kerk te Éfese. Dit zegt Hij, die de zeven sterren houdt in zijn rechterhand, die rondgaat te midden der zeven gouden luchters:"},{"book":"Apokalyps","chapter":"2","verse":"2","text":"Ik ken uw werken, uw zwoegen en uw geduld; en Ik weet, dat ge de bozen niet kunt verdragen. Ge hebt hen, die zich apostelen noemen, —maar ze zijn het niet—op de proef gesteld, en ze leugenaars bevonden."},{"book":"Apokalyps","chapter":"2","verse":"3","text":"Ook bezit ge geduld, en veel hebt ge uitgestaan terwille van mijn Naam, zonder moede te worden."},{"book":"Apokalyps","chapter":"2","verse":"4","text":"Maar Ik heb tégen u, dat ge uw eerste liefde verloren hebt."},{"book":"Apokalyps","chapter":"2","verse":"5","text":"Denk er eens aan, van welke hoogte ge zijt neergestort; bekeer u, en doe de werken van weleer. Zo niet, dan kom Ik op u af; Ik zal uw luchter van zijn plaats verwijderen, zo ge u niet bekeert."},{"book":"Apokalyps","chapter":"2","verse":"6","text":"Dit echter hebt ge vóór, dat ge de werken der Nikolaieten haat, die ook Ik haat."},{"book":"Apokalyps","chapter":"2","verse":"7","text":"Wie oren heeft, die hore wat de Geest zegt tot de kerken: Wie overwint, zal Ik doen eten van de boom des levens, die staat in het Paradijs van God."},{"book":"Apokalyps","chapter":"2","verse":"8","text":"Schrijf aan den engel der kerk te Smyrna. Dit zegt de Eerste en de Laatste, Hij die dood was en levend werd:"},{"book":"Apokalyps","chapter":"2","verse":"9","text":"Ik ken uw verdrukking en uw armoede, —toch zijt ge rijk; ook de lastering door hen, die zich Joden noemen, —toch zijn ze het niet, maar een synagoge van Satan."},{"book":"Apokalyps","chapter":"2","verse":"10","text":"Vrees niet voor wat ge lijden moet. Zie, de duivel zal sommigen van u in de kerker werpen, om u te bekoren; ook zult ge verdrukking lijden tien dagen lang. Wees getrouw tot in de dood, en Ik zal u de kroon des leven schenken."},{"book":"Apokalyps","chapter":"2","verse":"11","text":"Wie oren heeft, die hore wat de Geest zegt tot de kerken: Wie overwint, zal van de tweede dood geen letsel krijgen."},{"book":"Apokalyps","chapter":"2","verse":"12","text":"Schrijf aan den engel der kerk te Pérgamus. Dit zegt Hij, die voert het scherpe tweesnijdende zwaard:"},{"book":"Apokalyps","chapter":"2","verse":"13","text":"Ik weet, waar ge woont; daar, waar de troon van Satan staat. Toch houdt ge vast aan mijn Naam; het geloof in Mij hebt ge niet verloochend, zelfs in de dagen van Antipas niet, mijn trouwen getuige, die gedood werd bij u, waar Satan woont."},{"book":"Apokalyps","chapter":"2","verse":"14","text":"Maar Ik heb enkele dingen tégen u. Want ge hebt er daar, die de leer van Bálaäm volgen, van hem, die Balak een struikelblok leerde leggen voor Israëls zonen, om afgodenoffers te eten en ontucht te plegen;"},{"book":"Apokalyps","chapter":"2","verse":"15","text":"zó hebt gij er ook, die de leer der Nikolaieten volgen, die hetzelfde beoogt."},{"book":"Apokalyps","chapter":"2","verse":"16","text":"Bekeer u dus! Zo niet, dan kom Ik schielijk op u af; en Ik zal strijd tegen hen voeren met het zwaard van mijn mond."},{"book":"Apokalyps","chapter":"2","verse":"17","text":"Wie oren heeft, die hore wat de Geest zegt tot de kerken: Wie overwint, zal Ik van het verborgen manna geven; en Ik zal hem schenken een witte steen, en op die steen zal een nieuwe naam staan geschreven, die niemand kent, dan die hem krijgt."},{"book":"Apokalyps","chapter":"2","verse":"18","text":"Schrijf aan den engel der kerk te Tuatira. Dit zegt de Zoon van God, die ogen heeft als een vuurvlam, wiens voeten zijn als glanzend koper."},{"book":"Apokalyps","chapter":"2","verse":"19","text":"Ik ken uw werken, uw liefde, geloof, dienstvaardigheid en standvastigheid; ook uw latere werken, talrijker nog dan de eerste."},{"book":"Apokalyps","chapter":"2","verse":"20","text":"Maar Ik heb tégen u, dat ge de vrouw Izebel laat begaan, die zich profetes noemt, en door haar leer mijn dienaars verleidt, om ontucht te plegen en afgodenoffers te eten."},{"book":"Apokalyps","chapter":"2","verse":"21","text":"Ik heb haar tijd gegeven, om tot inkeer te komen; maar ze wil zich niet bekeren van haar ontucht."},{"book":"Apokalyps","chapter":"2","verse":"22","text":"Zie, haar werp Ik op het bed; die overspel met haar plegen, breng Ik in grote verdrukking, wanneer ze zich niet van haar werken bekeren;"},{"book":"Apokalyps","chapter":"2","verse":"23","text":"haar kinderen zal Ik doen omkomen door de dood. Dan zullen alle kerken weten, dat Ik het ben, die nieren en harten doorgrond, en dat Ik ieder van u naar uw werken vergeld."},{"book":"Apokalyps","chapter":"2","verse":"24","text":"Aan de anderen van Tuatira, aan hen, die deze leer niet aanvaarden en de diepte van Satan niet kennen, zoals men dat noemt; aan u zeg Ik: Ik leg u geen andere last op;"},{"book":"Apokalyps","chapter":"2","verse":"25","text":"houdt slechts vast wat ge hebt, totdat Ik kom."},{"book":"Apokalyps","chapter":"2","verse":"26","text":"Wie overwint, en ten einde toe mijn werken volbrengt, hem zal Ik macht over de heidenen geven;"},{"book":"Apokalyps","chapter":"2","verse":"27","text":"met ijzeren staf zal hij ze weiden, gelijk de aarden vaten worden verbrijzeld,"},{"book":"Apokalyps","chapter":"2","verse":"28","text":"zoals Ik die macht ook van mijn Vader ontving. Ook zal Ik hem schenken de morgenster."},{"book":"Apokalyps","chapter":"2","verse":"29","text":"Wie oren heeft, hore wat de Geest zegt tot de kerken."}]}