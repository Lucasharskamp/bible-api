{"data":[{"book":"लूकॉस","chapter":"18","verse":"1","text":"तब प्रभु येशु ने शिष्यों को यह समझाने के उद्देश्य से कि निराश हुए बिना निरंतर प्रार्थना करते रहना ही सही है, यह दृष्टांत प्रस्तुत किया."},{"book":"लूकॉस","chapter":"18","verse":"2","text":"“किसी नगर में एक न्यायाधीश था. वह न तो परमेश्वर से डरता था और न किसी को कुछ समझता था."},{"book":"लूकॉस","chapter":"18","verse":"3","text":"उसी नगर में एक विधवा भी थी, जो बार-बार उस न्यायाधीश के पास ‘आकर विनती करती थी कि उसे न्याय दिलाया जाए.’"},{"book":"लूकॉस","chapter":"18","verse":"4","text":"“कुछ समय तक तो वह न्यायाधीश उसे टालता रहा किंतु फिर उसने मन में विचार किया, ‘यद्यपि मैं न तो परमेश्वर से डरता हूं और न लोगों से प्रभावित होता हूं"},{"book":"लूकॉस","chapter":"18","verse":"5","text":"फिर भी यह विधवा आ-आकर मेरी नाक में दम किए जा रही है. इसलिये उत्तम यही होगा कि मैं इसका न्याय कर ही दूं कि यह बार-बार आकर मेरी नाक में दम तो न करे.’ ”"},{"book":"लूकॉस","chapter":"18","verse":"6","text":"प्रभु ने आगे कहा, “उस अधर्मी न्यायाधीश के शब्दों पर ध्यान दो कि उसने क्या कहा."},{"book":"लूकॉस","chapter":"18","verse":"7","text":"तब क्या परमेश्वर अपने उन चुने हुओं का न्याय न करेंगे, जो दिन-रात उनके नाम की दोहाई दिया करते हैं? क्या वह उनके संबंध में देर करेंगे?"},{"book":"लूकॉस","chapter":"18","verse":"8","text":"सच मानो, परमेश्वर बिना देर किए उनके पक्ष में सक्रिय हो जाएंगे. फिर भी, क्या मनुष्य के पुत्र का पुनरागमन पर विश्वास बना रहेगा?”"},{"book":"लूकॉस","chapter":"18","verse":"9","text":"तब प्रभु येशु ने उनके लिए, जो स्वयं को तो धर्मी मानते थे परंतु अन्यों को तुच्छ दृष्टि से देखते थे, यह दृष्टांत प्रस्तुत किया."},{"book":"लूकॉस","chapter":"18","verse":"10","text":"“प्रार्थना करने दो व्यक्ति मंदिर में गए, एक फ़रीसी था तथा दूसरा चुंगी लेनेवाला."},{"book":"लूकॉस","chapter":"18","verse":"11","text":"फ़रीसी की प्रार्थना इस प्रकार थी: ‘परमेश्वर! मैं आपका आभारी हूं कि मैं अन्य मनुष्यों जैसा नहीं हूं—छली, अन्यायी, व्यभिचारी और न इस चुंगी लेनेवाले के जैसा."},{"book":"लूकॉस","chapter":"18","verse":"12","text":"मैं सप्‍ताह में दो बार उपवास करता हूं और अपनी सारी आय का दसवां अंश दिया करता हूं.’"},{"book":"लूकॉस","chapter":"18","verse":"13","text":"“किंतु चुंगी लेनेवाला दूर ही खड़ा रहा. उसने दृष्टि तक उठाने का साहस न किया, अपने सीने पर शोक में प्रहार करते हुए उसने कहा, ‘प्रभु परमेश्वर! कृपा कीजिए मुझ पापी पर!’"},{"book":"लूकॉस","chapter":"18","verse":"14","text":"“विश्वास करो वास्तव में यही चुंगी लेनेवाला (परमेश्वर से) धर्मी घोषित किया जाकर घर लौटा—न कि वह फ़रीसी. क्योंकि हर एक, जो स्वयं को बड़ा बनाता है, छोटा बना दिया जाएगा तथा जो व्यक्ति स्वयं नम्र हो जाता है, वह ऊंचा उठाया जाता है.”"},{"book":"लूकॉस","chapter":"18","verse":"15","text":"लोग अपने बालकों को प्रभु येशु के पास ला रहे थे कि प्रभु येशु उन्हें स्पर्श मात्र कर दें. शिष्य यह देख उन्हें डांटने लगे."},{"book":"लूकॉस","chapter":"18","verse":"16","text":"प्रभु येशु ने बालकों को अपने पास बुलाते हुए कहा, “नन्हे बालकों को मेरे पास आने दो. मत रोको उन्हें! क्योंकि परमेश्वर का राज्य ऐसों ही का है."},{"book":"लूकॉस","chapter":"18","verse":"17","text":"मैं तुम पर एक अटल सच्चाई प्रकट कर रहा हूं; जो परमेश्वर के राज्य को एक नन्हे बालक के भाव में ग्रहण नहीं करता, वह उसमें कभी प्रवेश न कर पाएगा.”"},{"book":"लूकॉस","chapter":"18","verse":"18","text":"एक प्रधान ने उनसे प्रश्न किया, “उत्तम गुरु! अनंत काल के जीवन को पाने के लिए मैं क्या करूं?”"},{"book":"लूकॉस","chapter":"18","verse":"19","text":"“उत्तम मुझे क्यों कह रहे हो?” प्रभु येशु ने कहा, “परमेश्वर के अलावा उत्तम कोई भी नहीं है."},{"book":"लूकॉस","chapter":"18","verse":"20","text":"आज्ञा तो तुम्हें मालूम ही हैं: व्यभिचार न करना, हत्या न करना, चोरी न करना, झूठी गवाही न देना, अपने माता-पिता का सम्मान करना.”18:20 निर्ग 20:12-16; व्यव 5:16-20"},{"book":"लूकॉस","chapter":"18","verse":"21","text":"“इन सबका पालन तो मैं बचपन से करता आ रहा हूं,” उसने उत्तर दिया."},{"book":"लूकॉस","chapter":"18","verse":"22","text":"यह सुन प्रभु येशु ने उससे कहा, “एक कमी फिर भी है तुममें. अपनी सारी संपत्ति बेचकर निर्धनों में बांट दो. धन तुम्हें स्वर्ग में प्राप्‍त होगा. तब आकर मेरे पीछे हो लो.”"},{"book":"लूकॉस","chapter":"18","verse":"23","text":"यह सुन वह प्रधान बहुत दुःखी हो गया क्योंकि वह बहुत धनी था."},{"book":"लूकॉस","chapter":"18","verse":"24","text":"उसे देखकर प्रभु येशु ने कहा, “धनवानों का परमेश्वर के राज्य में प्रवेश कैसा कठिन है!"},{"book":"लूकॉस","chapter":"18","verse":"25","text":"एक धनी के परमेश्वर के राज्य में प्रवेश करने की तुलना में सुई के छेद में से ऊंट का पार हो जाना सरल है.”"},{"book":"लूकॉस","chapter":"18","verse":"26","text":"इस पर सुननेवाले पूछने लगे, “तब किसका उद्धार संभव है?”"},{"book":"लूकॉस","chapter":"18","verse":"27","text":"प्रभु येशु ने उत्तर दिया, “जो मनुष्य के लिए असंभव है, वह परमेश्वर के लिए संभव है.”"},{"book":"लूकॉस","chapter":"18","verse":"28","text":"पेतरॉस ने प्रभु येशु से कहा, “हम तो अपना घरबार छोड़कर आपके पीछे चल रहे हैं.”"},{"book":"लूकॉस","chapter":"18","verse":"29","text":"प्रभु येशु ने इसके उत्तर में कहा, “सच तो यह है कि ऐसा कोई भी नहीं, जिसने परमेश्वर के राज्य के लिए अपनी घर-गृहस्थी, पत्नी, भाई, बहन, माता-पिता या संतान का त्याग किया हो"},{"book":"लूकॉस","chapter":"18","verse":"30","text":"और उसे इस समय में कई गुणा अधिक तथा आगामी युग में अनंत काल का जीवन प्राप्‍त न हो.”"},{"book":"लूकॉस","chapter":"18","verse":"31","text":"तब प्रभु येशु ने बारहों शिष्यों को अलग ले जाकर उन पर प्रकट किया, “हम येरूशलेम नगर जा रहे हैं. भविष्यद्वक्ताओं द्वारा मनुष्य के पुत्र के विषय में जो भी लिखा गया है, वह पूरा होने पर है,"},{"book":"लूकॉस","chapter":"18","verse":"32","text":"उसे अन्यजातियों को सौंप दिया जाएगा. उसका उपहास किया जाएगा, उसे अपमानित किया जाएगा, उस पर थूका जाएगा."},{"book":"लूकॉस","chapter":"18","verse":"33","text":"उसे कोड़े लगाने के बाद वे उसे मार डालेंगे और वह तीसरे दिन मरे हुओं में से जीवित हो जाएगा.”"},{"book":"लूकॉस","chapter":"18","verse":"34","text":"शिष्यों को कुछ भी समझ में न आया. उनसे इसका अर्थ छिपाकर रखा गया था. इस विषय में प्रभु येशु की कही बातें शिष्यों की समझ से परे थी."},{"book":"लूकॉस","chapter":"18","verse":"35","text":"जब प्रभु येशु येरीख़ो नगर के पास पहुंचे, उन्हें एक अंधा मिला, जो मार्ग के किनारे बैठा हुआ भिक्षा मांग रहा था."},{"book":"लूकॉस","chapter":"18","verse":"36","text":"भीड़ का शोर सुनकर उसने जानना चाहा कि क्या हो रहा है."},{"book":"लूकॉस","chapter":"18","verse":"37","text":"उन्होंने उसे बताया, “नाज़रेथ के येशु यहां से होकर जा निकल रहें हैं.”"},{"book":"लूकॉस","chapter":"18","verse":"38","text":"वह अंधा पुकार उठा, “येशु! दावीद की संतान! मुझ पर दया कीजिए!”"},{"book":"लूकॉस","chapter":"18","verse":"39","text":"उन्होंने, जो आगे-आगे चल रहे थे, उसे डांटा और उसे शांत रहने की आज्ञा दी. इस पर वह और भी ऊंचे शब्द में पुकारने लगा, “दावीद के पुत्र! मुझ पर कृपा कीजिए!”"},{"book":"लूकॉस","chapter":"18","verse":"40","text":"प्रभु येशु रुक गए और उन्हें आज्ञा दी कि वह व्यक्ति उनके पास लाया जाए. जब वह उनके पास लाया गया, प्रभु येशु ने उससे प्रश्न किया,"},{"book":"लूकॉस","chapter":"18","verse":"41","text":"“क्या चाहते हो? मैं तुम्हारे लिए क्या करूं?”"},{"book":"लूकॉस","chapter":"18","verse":"42","text":"प्रभु येशु ने कहा, “रोशनी प्राप्‍त करो. तुम्हारे विश्वास ने तुम्हें स्वस्थ किया है.”"},{"book":"लूकॉस","chapter":"18","verse":"43","text":"तत्काल ही वह देखने लगा. परमेश्वर की वंदना करते हुए वह प्रभु येशु के पीछे चलने लगा. यह देख सारी भीड़ भी परमेश्वर का धन्यवाद करने लगी."}]}