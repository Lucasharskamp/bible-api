{"data":[{"book":"Luka","chapter":"13","verse":"1","text":"Tegani nesave manuša phende e Isusese so o Pilat, o upravniko e rimesoro, naredinđa nesave Galilejci te oven mudarde.13,1 o Pilat, o upravniko e rimesoro, naredinđa nesave Galilejci te oven mudarde Ko original terđola: “o Pilat mešinđa lengoro rat lengere žrtvencar”. I on inele mudarde sar anena ine žrtve ano Hram e jerusalimesoro."},{"book":"Luka","chapter":"13","verse":"2","text":"A o Isus phenđa lenđe: “Tumen li mislinena da adala Galilejci, adalese so ađahar mudardile, inele po grešna sa avere Galilejconendar?"},{"book":"Luka","chapter":"13","verse":"3","text":"Na! Ali te na obratinđen tumen taro tumare grehija, sarijen tumen ka adžićeri propast!"},{"book":"Luka","chapter":"13","verse":"4","text":"Ili okola dešofto upro kolende peli i kula ano Siloam hem mudarđa len, tumen li mislinena da on inele po bare grešnici sa e manušendar kola živinena ano Jerusalim?"},{"book":"Luka","chapter":"13","verse":"5","text":"Na! Ali te na obratinđen tumen taro tumare grehija, sarijen tumen ka adžićeri propast!”"},{"book":"Luka","chapter":"13","verse":"6","text":"Tegani o Isus vaćerđa lenđe akaja priča: “Inele nesave manuše smokva sadime pese ano vinograd. I alo te rodel o bijandipe lakoro, ali na arakhlja le."},{"book":"Luka","chapter":"13","verse":"7","text":"Tegani phenđa e manušese so ćerela buti lese ano vinograd: ‘Ače, trin berš sar avava te rodav bijandipe upri akaja smokva, ali na arakhava le. Čhin la! Sose te šućari i phuv?’"},{"book":"Luka","chapter":"13","verse":"8","text":"A ov phenđa: ‘Gospodarona, ačhav la pana akava berš. Ka handav la hem ka frdav laće đubrivo,"},{"book":"Luka","chapter":"13","verse":"9","text":"i šaj ka bijani. A te na bijanđa, ka čhine la.’”"},{"book":"Luka","chapter":"13","verse":"10","text":"I jekh savato sar o Isus sikaj ine ani jekh sinagoga,"},{"book":"Luka","chapter":"13","verse":"11","text":"adari inele nesavi đuvli kola o bišukar duho ćerela ine te ovel banđardi dumeja. Oj inele banđardi dešofto berš hem nisar našti ine te ispravini pe."},{"book":"Luka","chapter":"13","verse":"12","text":"Kad o Isus dikhlja la, vičinđa la kora peste hem phenđa laće: “Đuvlije, oslobodimi injan taro to nambormipe!”"},{"book":"Luka","chapter":"13","verse":"13","text":"I čhivđa ple vasta upro late, a oj otojekhvar ispravinđa pe hem lelja te slavini e Devle."},{"book":"Luka","chapter":"13","verse":"14","text":"Tegani e sinagogakoro vođa, holjame so o Isus sasljarđa ko savato, phenđa e narodose: “Isi šov dive ano kurko ko save šaj te ćerel pe buti! Ko adala dive aven hem oven sasljarde, a na ko savato!”"},{"book":"Luka","chapter":"13","verse":"15","text":"A o Gospod o Isus phenđa lese: “Dujemujengere injen! I tumen ko savato phravena tumare guruve ili tumare here taro jasle te legaren le te pijel pani."},{"book":"Luka","chapter":"13","verse":"16","text":"A akajai đuvli oto pleme e Avraamesoro kola o Sotoni phandlja ače dešofto berš. Oj li na valjani te ovel phravdi taro akala lancija e nambormipasere ko savato?”"},{"book":"Luka","chapter":"13","verse":"17","text":"Kad phenđa adava, lađandile sare kola inele protiv leste, a sa avera manuša radujinde pe zako sa o šukaripe savo o Isus ćerđa."},{"book":"Luka","chapter":"13","verse":"18","text":"Tegani o Isus phenđa: “Te phenav tumenđe savesei slično o carstvo e Devlesoro."},{"book":"Luka","chapter":"13","verse":"19","text":"Sličnoi e semese oti gorušica save o manuš lelja hem frdinđa pese ki bašta. Ov barilo hem ulo kaš, hem o čiriklja ćerde gnezdija upro lesere granke.”"},{"book":"Luka","chapter":"13","verse":"20","text":"Palem o Isus phenđa: “Te phenav tumenđe savesei slično o carstvo e Devlesoro."},{"book":"Luka","chapter":"13","verse":"21","text":"Sličnoi e kvascose save i đuvli lelja hem čhivđa ano baro čaro vareja,13,21 baro čaro vareja Ko original terđola: “trin mere oto varo” savoi đi ko 30 kilja. i ov ćerđa sa o humer te uštel.”"},{"book":"Luka","chapter":"13","verse":"22","text":"I sar o Isus džala ine ple dromeja đi ko Jerusalim, terđola ine ko dizja hem ko gava te sikaj e narodo."},{"book":"Luka","chapter":"13","verse":"23","text":"I ko jekh than, neko pučlja le: “Gospode, samo li hari manuša ka oven spasime?”"},{"book":"Luka","chapter":"13","verse":"24","text":"“Den sa tumendar te đerdinen maškaro tesno udar e nebosoro adalese so but džene, vaćerava tumenđe, ka roden te đerdinen, ali naka šaj."},{"book":"Luka","chapter":"13","verse":"25","text":"Kad o čherutno ka uštel hem ka phandel o udar, ka ovel kasno. Tegani ka terđoven avri hem ka khuven ko udar vaćerindoj: ‘Gospodarona, phrav amenđe!’ Ali ov ka phenel tumenđe: ‘Na džanav kola injen.’13,25 Na džanav kola injen Ko original terđola: “Na džanav tumen kotar injen.”"},{"book":"Luka","chapter":"13","verse":"26","text":"Tegani ka phenen: ‘Haljam hem piljam tuja, hem tu sikavđan ko amare dizjengere droma.’"},{"book":"Luka","chapter":"13","verse":"27","text":"A ov ka phenel: ‘Vaćerava tumenđe da na pendžarava tumen.13,27 na pendžarava tumen Ko original terđola: “na džanav tumen kotar injen.” Averčhane: “Na injen mle amala ni mlo jeri i na injen vičime maje ki gozba.” Ciden tumen mandar, sare tumen so ćerena bišukaripe!’"},{"book":"Luka","chapter":"13","verse":"28","text":"Tegani ka roven hem but ka holjanen13,28 but ka holjanen Ko original terđola: “krciba e dandengoro”. so ka dikhen e Avraame, e Isaake, e Jakove hem sa e prorokonen ano carstvo e Devlesoro, a tumen frdime avri."},{"book":"Luka","chapter":"13","verse":"29","text":"O manuša ka aven taro istok hem taro zapad, taro sever hem taro jug hem ka čhiven pe uzalo astali ki gozba ano carstvo e Devlesoro.13,29 But Jevreja kola mislinde dai e Devlese ano carstvo, naka oven. Ali but okola kola nane Jevreja taro sa o strane e phuvjakere ka oven ano carstvo e Devlesoro."},{"book":"Luka","chapter":"13","verse":"30","text":"Ače, okola kolai akana prva tegani ka oven zadnja, a okola kolen akate dikhena sar zadnjonen adari ka oven prva.”13,30 Ko original terđola: “O prva ka oven zadnja, a o zadnja prva.” Kadi neko “prvo”, adava značinđa dai bitno hem da dela pe lese čast. Averčhane: “ka oven najbitnija … ka oven najhari bitna” ili “O Devel ka del čast … O Devel ka lađari.”"},{"book":"Luka","chapter":"13","verse":"31","text":"I tegani nesave fariseja ale koro Isus hem phende lese: “Dža akatar, adalese so o caro o Irod mangela te mudari tut.”"},{"book":"Luka","chapter":"13","verse":"32","text":"O Isus phenđa lenđe: “Džan hem vaćeren adala lisicaće:13,32 lisicaće O Irod inele lukavo sar lisica. ‘Ka ispudinav e demonen hem ka sasljarav avdive hem tejsa, a ko trito dive završinava.’"},{"book":"Luka","chapter":"13","verse":"33","text":"Ali avdive, tejsa hem prektejsa valjani te džav mle dromeja, adalese so izgledini dai o Jerusalim than kote sa o proroci valjani te oven mudarde.13,33 O Isus vaćerđa akava adalese so džanđa da e Jevrejengere vođe hem ole ka mudaren ano Jerusalim sar so lengere pradada mudarde bute averen kola inele proroci bičhalde taro Devel. Ko original terđola: “adalese so našti te ovel adava, o proroko te mudarđol avri taro Jerusalim.”"},{"book":"Luka","chapter":"13","verse":"34","text":"Jerusalime, Jerusalime, tu savo mudareja e prorokonen hem frdeja bara upro okolende kolen bičhalđa tumenđe o Devel! But puti mangljum te čedav te manušen sar i khani ple pilićken talo ple phaka,13,34 sar i khani ple pilićken talo ple phaka Ađahar i khani štitini ple pilićken taro povrede. ali tumen na mangljen!"},{"book":"Luka","chapter":"13","verse":"35","text":"Ače, to čher ka ovel napustime!13,35 E Jerusalimesere manuša na prihvatinde e Isuse sar Mesija. O Devel akana olen na prihvatini hem naka štitini len više. Posle e rimesiri vojska uništinđa o Jerusalim (70 berš palo Hrist). I vaćerava tumenđe da čače naka dikhen man đikote na phenena: ‘Blagoslovimei okova kova avela ano anav e Gospodesoro!’”13,35 O Isus palem ka irini pe ki phuv. Tegani ka pendžaren e jerusalimesere manuša dai ov o Mesija."}]}