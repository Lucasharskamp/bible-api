{"data":[{"book":"Jeremia","chapter":"26","verse":"1","text":"I början av Jehojaqim, Joshijahos son, Juda kungs regering kom detta ord från Herren (Jahve), han sade:"},{"book":"Jeremia","chapter":"26","verse":"2","text":"Så säger Herren (Jahve): Stå på gården i Herrens (Jahves) hus och tala alla dessa ord till Juda städer som kommer för att tillbe i Herrens (Jahves) hus, alla de ord som jag befaller dig att tala till dem, förminska inte ett enda ord."},{"book":"Jeremia","chapter":"26","verse":"3","text":"Kanhända ska de lyssna och omvända sig varje man från hans onda väg, så att jag kan ändra mig om det onda som jag har för avsikt att göra mot dem på grund av deras onda gärningar."},{"book":"Jeremia","chapter":"26","verse":"4","text":"Och du ska säga till dem: Så säger Herren (Jahve): Om ni inte lyssnar till mig, till att vandra i min undervisning som jag har gett inför era ansikten,"},{"book":"Jeremia","chapter":"26","verse":"5","text":"till att lyssna till mina tjänare profeternas ord som jag har sänt till er, sänt dem i tid och ofta, men ni har inte lyssnat."},{"book":"Jeremia","chapter":"26","verse":"6","text":"Och jag ska göra detta hus som Shilo och jag ska göra denna stad till en förbannelse (ta lätt på – hebr. klala) till jordens alla folkslag."},{"book":"Jeremia","chapter":"26","verse":"7","text":"Och prästerna och profeterna och hela folket hörde Jeremia tala dessa ord i Herrens (Jahves) hus."},{"book":"Jeremia","chapter":"26","verse":"8","text":"Och det skedde när Jeremia slutat att tala allt det som Herren (Jahve) befallt honom att tala till hela folket, att prästerna och profeterna och hela folket tog tag i honom och sade: ”Du ska döden dö.”"},{"book":"Jeremia","chapter":"26","verse":"9","text":"Varför har du profeterat i Herrens (Jahves) namn och sagt: ”Detta hus ska bli som Shilo och denna stad ska bli öde, utan invånare?” Och hela folket samlades mot Jeremia i Herrens (Jahves) hus."},{"book":"Jeremia","chapter":"26","verse":"10","text":"Och Juda furstar hörde dessa ting och kom upp från kungens hus till Herrens (Jahves) hus och de satt i ingången till den nya porten i Herrens (Jahves) hus."},{"book":"Jeremia","chapter":"26","verse":"11","text":"Och prästerna och profeterna talade till furstarna och hela folket och sade: ”Denna man förtjänar döden, för han profeterar mot denna stad som ni har hört med era öron.”"},{"book":"Jeremia","chapter":"26","verse":"12","text":"Och Jeremia talade till alla furstar och till hela folket och sade: ”Herren (Jahve) sände mig till att profetera mot detta hus och mot denna stad, alla de ord som ni har hört."},{"book":"Jeremia","chapter":"26","verse":"13","text":"Och nu, ändra (rätta till, korrigera) era vägar och era förehavanden och lyssna till Herren er Guds (Jahve Elohims) röst, och Herren (Jahve) ska ändra det onda som han har förkunnat mot er."},{"book":"Jeremia","chapter":"26","verse":"14","text":"Och jag, se jag är i er hand. Gör med mig det som är gott och rätt i era ögon."},{"book":"Jeremia","chapter":"26","verse":"15","text":"Vet bara med säkerhet att om ni dödar mig så drar ni oskyldigt blod över er själva och över denna stad och över dess invånare, för i sanning har Herren (Jahve) sänt mig till er, till att tala alla dessa ord i era öron.”"},{"book":"Jeremia","chapter":"26","verse":"16","text":"Och furstarna och hela folket sade till prästerna och till profeterna: ”Denna man förtjänar inte döden, för han har talat till oss i Herren vår Guds (Jahve Elohims) namn.”"},{"book":"Jeremia","chapter":"26","verse":"17","text":"Och några av landets äldste steg upp och talade till hela folkets församling och sade:"},{"book":"Jeremia","chapter":"26","verse":"18","text":"”Micha, morashtiten, profeterade i Chizqijahos, Juda kungs dagar och han talade till hela Juda folk och sade: Så säger Härskarornas Herre (Jahve Sebaot):"},{"book":"Jeremia","chapter":"26","verse":"19","text":"Dödade Chizqijaho, Juda kung och hela Juda honom? Fruktade han inte Herren (Jahve) och bönföll inför Herrens (Jahves) ansikte, och Herren (Jahve) ändrade sig om det onda som han hade förkunnat mot dem? Och vi kan dra stor ondska över våra egna själar.”"},{"book":"Jeremia","chapter":"26","verse":"20","text":"Och där fanns även en man som profeterade i Herrens (Jahves) namn, Orijaho, Shemajas son från Qirjat-Jearim, och han profeterade mot denna stad och mot detta land i enlighet med alla Jeremias ord,"},{"book":"Jeremia","chapter":"26","verse":"21","text":"och kung Jehojaqim med alla hans mäktiga män och alla furstar hörde hans ord och kungen sökte att döda honom, men Orijaho hörde det och han blev rädd och flydde och gick till Egypten,"},{"book":"Jeremia","chapter":"26","verse":"22","text":"och kung Jehojaqim sände män till Egypten, Elnatan, Achbors son och flera män med honom, till Egypten."},{"book":"Jeremia","chapter":"26","verse":"23","text":"Och de hämtade Orijaho från Egypten och förde honom till kung Jehojaqim som slog honom med svärdet och kastade hans döda kropp i folkets söners gravar."},{"book":"Jeremia","chapter":"26","verse":"24","text":"Dock var Achiqam, Shafans sons hand med Jeremia så att de inte lämnade honom i folkets hand till att döda honom."}]}