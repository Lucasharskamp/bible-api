{"data":[{"book":"Revhitiko","chapter":"3","verse":"1","text":"“ ‘Kana chipiriso chomumwe chiri chokuwadzana, uye akapa chipfuwo, chichibva mudanga, chingava chikono kana chikadzi, anofanira kuuyisa pamberi paJehovha chipfuwo chisina kuremara."},{"book":"Revhitiko","chapter":"3","verse":"2","text":"Anofanira kuisa ruoko rwake pamusoro pechibayiro chake agochibayira pamusuo weTende Rokusangana. Ipapo vanakomana vaAroni vaprista vachasasa ropa kumativi ose earitari."},{"book":"Revhitiko","chapter":"3","verse":"3","text":"Kubva pachipiriso chokuwadzana anofanira kuuya nechipiriso chinoitwa nomoto kuna Jehovha, mafuta ose anofukidza ura, kana akabatana nahwo,"},{"book":"Revhitiko","chapter":"3","verse":"4","text":"itsvo mbiri namafuta ari pamusoro padzo, pedyo napachiuno, nezvinofukidza chiropa, zvaachabvisa pamwe chete neitsvo."},{"book":"Revhitiko","chapter":"3","verse":"5","text":"Ipapo vanakomana vaAroni vanofanira kuzvipisa paaritari pamusoro pechipiriso chinopiswa chinenge chichitsva pamoto, sechibayiro chinoitwa nomoto, chinonhuhwira zvinofadza kuna Jehovha."},{"book":"Revhitiko","chapter":"3","verse":"6","text":"“ ‘Kana achipa gwai sechipiriso chokuwadzana kuna Mwari anofanira kupa gono kana gadzi risina kuremara."},{"book":"Revhitiko","chapter":"3","verse":"7","text":"Kana achipa gwayana, anofanira kuriuyisa pamberi paJehovha."},{"book":"Revhitiko","chapter":"3","verse":"8","text":"Anofanira kuisa ruoko rwake pamusoro pechibayiro chake agochiuraya pamberi peTende Rokusangana. Ipapo vanakomana vaAroni vachasasa ropa paaritari kumativi ose."},{"book":"Revhitiko","chapter":"3","verse":"9","text":"Kubva pachipiriso chokuwadzana anofanira kuuya nechipiriso chinoitirwa Jehovha nomoto, mafuta acho, ose mafuta echimuswe chakakora chakadimurwa, nechapamusana, ose mafuta akafukidza ura neakabatana nahwo,"},{"book":"Revhitiko","chapter":"3","verse":"10","text":"itsvo mbiri namafuta ari padziri pedyo nechiuno nezvakafukidza chiropa, achazvibvisa pamwe chete neitsvo."},{"book":"Revhitiko","chapter":"3","verse":"11","text":"Muprista achazvipisa paaritari sezvokudya, chipiriso chinoitwa kuna Mwari nomoto."},{"book":"Revhitiko","chapter":"3","verse":"12","text":"“ ‘Kana chipiriso chake chiri mbudzi, anofanira kuipa kuna Jehovha."},{"book":"Revhitiko","chapter":"3","verse":"13","text":"Anofanira kuisa ruoko rwake pamusoro payo agoibayira pamberi peTende Rokusangana. Ipapo vanakomana vaAroni vachasasa ropa rayo paaritari kumativi ose."},{"book":"Revhitiko","chapter":"3","verse":"14","text":"Kubva kune zvaanopa anofanira kupa kuna Jehovha chipiriso ichi chakaitwa nomoto, mafuta ose anofukidza zvose zvomukati kana zvakabatana nazvo,"},{"book":"Revhitiko","chapter":"3","verse":"15","text":"itsvo mbiri namafuta ari padziri pedyo nechiuno neakafukidza chiropa, zvichabviswa pamwe chete neitsvo."},{"book":"Revhitiko","chapter":"3","verse":"16","text":"Vaprista vachazvipisa paaritari sezvokudya, chipiriso chinoitwa nomoto, chinonhuhwira zvinofadza. Mafuta ose ndeaJehovha."},{"book":"Revhitiko","chapter":"3","verse":"17","text":"“ ‘Uyu murayiro usingaperi kumarudzi achatevera, kwose kwamuchagara: Hamufaniri kudya mafuta kana ropa.’ ”"}]}