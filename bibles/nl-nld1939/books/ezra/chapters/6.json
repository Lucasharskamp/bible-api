{"data":[{"book":"Ezra","chapter":"6","verse":"1","text":"Toen deed men op bevel van koning Darius een onderzoek in de boekerij van Babel, waar het archief werd bewaard."},{"book":"Ezra","chapter":"6","verse":"2","text":"En men vond te Ecbátana, een vesting in de provincie Medië, een rol, waarin het inderdaad beschreven stond."},{"book":"Ezra","chapter":"6","verse":"3","text":"Oorkonde: In het eerste jaar van koning Cyrus heeft koning Cyrus dit bevel gegeven: De tempel van Jerusalem: Dit huis moet weer tot offerplaats op stevige grondslagen worden gebouwd. Het zal zestig el hoog zijn en zestig el breed,"},{"book":"Ezra","chapter":"6","verse":"4","text":"met drie lagen gehouwen steen en een laag hout. De kosten zullen door de koninklijke schatkist worden betaald."},{"book":"Ezra","chapter":"6","verse":"5","text":"Daarenboven zal men de gouden en zilveren vaten van het Godshuis teruggeven, die Nabukodonosor uit de tempel van Jerusalem heeft weggenomen en naar Babel gevoerd, en ze naar de tempel van Jerusalem op hun vroegere plaats in het Godshuis brengen."},{"book":"Ezra","chapter":"6","verse":"6","text":"Daarom moet gij, Tattenai, stadhouder van het gebied aan de overzijde van de Rivier, en gij, Sjetar-Bozenai met uw ambtgenoten, de generaals van de overzijde der Rivier,"},{"book":"Ezra","chapter":"6","verse":"7","text":"van die plaats wegblijven en de werkzaamheden aan de tempel laten doorgaan. De stadhouder der Joden en hun oudsten mogen de tempel op zijn vroegere plaats herbouwen."},{"book":"Ezra","chapter":"6","verse":"8","text":"Bovendien is door mij bepaald, hoe gij met de oudsten der Joden aan de bouw van deze tempel moet medewerken. De kosten moeten aan die mannen stipt en zonder uitstel worden betaald uit het koninklijk inkomen aan belastingen van de overzijde der Rivier."},{"book":"Ezra","chapter":"6","verse":"9","text":"De jonge stieren, rammen en lammeren, die nodig zijn voor de brandoffers aan den God des hemels, met tarwe, zout, wijn en olie, naar het voorschrift der priesters van Jerusalem, moeten hun dagelijks en stipt worden verstrekt,"},{"book":"Ezra","chapter":"6","verse":"10","text":"zodat zij heerlijk geurende offers kunnen opdragen aan den God des hemels, en bidden voor het leven van den koning en zijn zonen."},{"book":"Ezra","chapter":"6","verse":"11","text":"En wanneer iemand iets verandert aan deze beschikking, dan beveel ik, dat een balk uit zijn woning zal worden gerukt, waaraan hij moet worden opgehangen en vastgeslagen, en dat van zijn huis een mesthoop moet worden gemaakt."},{"book":"Ezra","chapter":"6","verse":"12","text":"En de God, die daar zijn Naam heeft gevestigd, moge alle koningen en volken nederstoten, die de hand durven uitsteken, om hierin wijziging te brengen, of de tempel van Jerusalem te verwoesten. Ik, Darius, heb dit bevel gegeven; het moet stipt worden uitgevoerd."},{"book":"Ezra","chapter":"6","verse":"13","text":"Daarop hebben Tattenai, de stadhouder van de overzijde der Rivier, en Sjetar-Bozenai met hun ambtgenoten zich prompt gehouden aan wat koning Darius hun had bevolen."},{"book":"Ezra","chapter":"6","verse":"14","text":"De oudsten van Israël gingen voort met de bouw, terwijl de profeten Aggeus en Zakarias, de zoon van Iddo, bleven profeteren. Zij voltooiden de bouw volgens het bevel van Israëls God en in opdracht van Cyrus, Darius en Artaxerxes, den koning der Perzen."},{"book":"Ezra","chapter":"6","verse":"15","text":"En op de derde dag van de maand Adar, in het zesde jaar der regering van koning Darius, was de tempel gereed."},{"book":"Ezra","chapter":"6","verse":"16","text":"Nu vierden de kinderen Israëls, de priesters, de levieten en de andere ballingen met vreugde de inwijding van deze tempel."},{"book":"Ezra","chapter":"6","verse":"17","text":"Zij offerden bij de inwijding van deze tempel honderd stieren, tweehonderd rammen en vierhonderd lammeren; bovendien als zondeoffer voor heel Israël nog twaalf bokken naar het getal van Israëls stammen."},{"book":"Ezra","chapter":"6","verse":"18","text":"En voor de dienst van den God, die in Jerusalem woont, stelden zij de priesters aan in verschillende klassen, en de levieten in groepen, zoals dit in het boek van Moses staat voorgeschreven."},{"book":"Ezra","chapter":"6","verse":"19","text":"En op de veertiende dag van de eerste maand vierden de ballingen het paasfeest."},{"book":"Ezra","chapter":"6","verse":"20","text":"Want de priesters hadden zich gereinigd en ook de levieten waren rein tot den laatsten man; ze konden dus het pascha slachten voor al de ballingen, voor hun medepriesters en voor zichzelf."},{"book":"Ezra","chapter":"6","verse":"21","text":"Zo aten de kinderen Israëls, die uit de ballingschap waren teruggekeerd, het pascha met allen, die zich van de onreinheid der landsbevolking hadden afgescheiden, en zich bij hen hadden aangesloten, om Jahweh, den God van Israël, te dienen."},{"book":"Ezra","chapter":"6","verse":"22","text":"Zij vierden in blijdschap gedurende zeven dagen het feest der ongedesemde broden; want Jahweh had hun vreugde bereid, door het hart van Assjoers koning gunstig voor hen te stemmen, om hen te helpen bij de arbeid aan de tempel van Israëls God."}]}