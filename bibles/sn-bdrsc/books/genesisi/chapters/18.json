{"data":[{"book":"Genesisi","chapter":"18","verse":"1","text":"Jehovha akazviratidza kuna Abhurahama pedyo nemiti mikuru yeMamure panguva yaakanga agere pamukova wokupinda patende rake masikati zuva richipisa."},{"book":"Genesisi","chapter":"18","verse":"2","text":"Abhurahama akasimudza meso ake ndokuona varume vatatu vamire naye. Akati avaona, akamhanya achibva pamukova wetende rake kuti andosangana navo uye akakotamira pasi."},{"book":"Genesisi","chapter":"18","verse":"3","text":"Akati, “Kana ndawana nyasha pamberi penyu, ishe wangu, musapfuura henyu muranda wenyu."},{"book":"Genesisi","chapter":"18","verse":"4","text":"Regai muvigirwe mvura shoma, mugoshamba tsoka dzenyu mose uye mugozorora pasi pomuti uyu."},{"book":"Genesisi","chapter":"18","verse":"5","text":"Regai ndikutorerei zvokudya kuti mudye, kuitira kuti musimbiswe ipapo mugoenderera henyu mberi norwendo rwenyu, sezvo zvino masvika pamuranda wenyu.”"},{"book":"Genesisi","chapter":"18","verse":"6","text":"Saka Abhurahama akakurumidza kuenda kutende kuna Sara. Akati kwaari, “Kurumidza, tora zviero zvitatu18:6 marita angaita 22 zvoupfu hwakatsetseka uhukanye ugobika chingwa.”"},{"book":"Genesisi","chapter":"18","verse":"7","text":"Ipapo iye akamhanyira kumombe akandosarudza mhuru yakaisvonaka, akaipa kumuranda, uyo akakurumidza kuigadzira."},{"book":"Genesisi","chapter":"18","verse":"8","text":"Ipapo akauyisa ruomba nomukaka uye nemhuru yakanga yagadzirwa, akazvigadzika pamberi pavo. Pavakanga vachidya, akamira pedyo navo pasi pomuti."},{"book":"Genesisi","chapter":"18","verse":"9","text":"Vakamubvunza vakati, “Mukadzi wako Sara aripiko?”"},{"book":"Genesisi","chapter":"18","verse":"10","text":"Ipapo Jehovha akati, “Zvirokwazvo ndichadzokazve gore rinouya nenguva inenge seino, uye Sara mukadzi wako achava nomwanakomana.”"},{"book":"Genesisi","chapter":"18","verse":"11","text":"Abhurahama naSara vakanga vakwegura uye vava namakore mazhinji, uye Sara akanga atopfuura zera rokubereka vana."},{"book":"Genesisi","chapter":"18","verse":"12","text":"Saka Sara akaseka mumwoyo make paakafunga achiti, “Ndichazovawo nomufaro uyu here zvino shure kwokuchembera kwangu, vatenzi vangu vakwegura?”"},{"book":"Genesisi","chapter":"18","verse":"13","text":"Ipapo Jehovha akati kuna Abhurahama, “Seiko Sara aseka achiti, ‘Ndichava nomwana zvechokwadi here, sezvo zvino ndakwegura?’"},{"book":"Genesisi","chapter":"18","verse":"14","text":"Pane chinhu chakaoma kuna Jehovha here? Ndichadzokazve kwauri gore rinouya senguva dzakatarwa uye Sara achava nomwanakomana.”"},{"book":"Genesisi","chapter":"18","verse":"15","text":"Sara akatya, saka akareva nhema akati, “Handina kuseka.”"},{"book":"Genesisi","chapter":"18","verse":"16","text":"Varume vakati vasimuka kuti vaende, vakatarisa vakananga zasi kuSodhomu, uye Abhurahama akafamba navo achivaperekedza."},{"book":"Genesisi","chapter":"18","verse":"17","text":"Ipapo Jehovha akati, “Ko, ndichavanzira Abhurahama zvandiri kuda kuita here."},{"book":"Genesisi","chapter":"18","verse":"18","text":"Zvirokwazvo Abhurahama achava rudzi rukuru rune simba, uye ndudzi dzose dzapanyika dzicharopafadzwa kubudikidza naye."},{"book":"Genesisi","chapter":"18","verse":"19","text":"Nokuti ndakamusarudza kuti agotungamirira vana vake neveimba yake kuti vachengete nzira yaJehovha nokuita zvakanaka nezvakarurama, kuitira kuti Jehovha agouyisa pamusoro paAbhurahama zvaakamuvimbisa.”"},{"book":"Genesisi","chapter":"18","verse":"20","text":"Ipapo Jehovha akati, “Kuchema pamusoro peSodhomu neGomora kukuru kwazvo uye chivi chavo chaipisisa"},{"book":"Genesisi","chapter":"18","verse":"21","text":"zvokuti ndichaburuka kuti ndinoona kana zvavakaita zvakanyanya kuipa sokuchema kwakasvika kwandiri. Kana zvisina kudaro, ndichazviziva.”"},{"book":"Genesisi","chapter":"18","verse":"22","text":"Vanhu vaya vakabvapo uye vakaenda vakananga kuSodhomu, asi Abhurahama akaramba amire pamberi paJehovha."},{"book":"Genesisi","chapter":"18","verse":"23","text":"Ipapo Abhurahama akaswedera kwaari akati, “Ko, muchaparadza vakarurama pamwe chete navakaipa here?"},{"book":"Genesisi","chapter":"18","verse":"24","text":"Ko, kana muguta mune vanhu makumi mashanu vakarurama? Muchariparadza zvechokwadi here mukasasiya nzvimbo iyo nokuda kwavanhu makumi mashanu varimo?"},{"book":"Genesisi","chapter":"18","verse":"25","text":"Zvakadaro ngazvive kure nemi kuti muite chinhu chakadai, kuti muuraye vakarurama pamwe chete navatadzi, muchiitira vakarurama zvakafanana navatadzi. Zvakadaro ngazvive kure nemi! Ko, mutongi wenyika yose haangaiti zvakarurama here?”"},{"book":"Genesisi","chapter":"18","verse":"26","text":"Jehovha akati, “Kana ndikawana vanhu vakarurama makumi mashanu vari muguta reSodhomu, ndichaponesa nzvimbo yose nokuda kwavo.”"},{"book":"Genesisi","chapter":"18","verse":"27","text":"Ipapo Abhurahama akataurazve akati, “Zvino zvandatanga kudai kuti nditaure kuna Ishe, kunyange hazvo ndisiri chinhu asi guruva namadota,"},{"book":"Genesisi","chapter":"18","verse":"28","text":"ko, kana kukashayikwa vashanu kune vakarurama vana makumi mashanu? Muchaparadza guta rose nokuda kwavashanu ava here?”"},{"book":"Genesisi","chapter":"18","verse":"29","text":"Zvakarezve akataura kwaari akati, “Ko, kana kukawanikwa makumi mana chete?”"},{"book":"Genesisi","chapter":"18","verse":"30","text":"Ipapo akati, “Ishe ngaarege kunditsamwira, asi regai nditaure hangu. Ko, kana makumi matatu chete vakawanikwamo?”"},{"book":"Genesisi","chapter":"18","verse":"31","text":"Abhurahama akati, “Zvino zvandatsunga hangu kudai kuti nditaure kuna Ishe, ko, kana makumi maviri akawanikwamo?”"},{"book":"Genesisi","chapter":"18","verse":"32","text":"Ipapo akati, “Ishe ngaarege kunditsamwira, asi regai hangu nditaurezve kamwe chete. Ko, kana gumi chete vakawanikwamo?”"},{"book":"Genesisi","chapter":"18","verse":"33","text":"Jehovha akati apedza kutaura naAbhurahama, akabva, uye Abhurahama akadzoka kumba kwake."}]}