{"data":[{"book":"Romans","chapter":"14","verse":"1","text":"Kintu kun biswas te komjur ase, tai logote eku bisar kotha nadiyi kene, taike grohon koribi."},{"book":"Romans","chapter":"14","verse":"2","text":"Biswas thaka ekjon to sob khabo pare, kintu komjur thaka ekjon to khali pata-sata he khai."},{"book":"Romans","chapter":"14","verse":"3","text":"Etu karone kun pora sob khai, tai pora ekjon kun eku nakhai taike ninda koribo nadibi; aru jun manu nakhai tai bhi kha ekjon ke bisar na koribi. Kelemane Isor pora taike grohon kori loise."},{"book":"Romans","chapter":"14","verse":"4","text":"Apuni kun ase dusra laga nokor ke bisar kori bole to? Tai nijor laga malik age te he tai khara korithake, nohoile giri thake. Kintu taike uthai dibo kelemane, Probhu pora taike khara kori dibole pare."},{"book":"Romans","chapter":"14","verse":"5","text":"Ekjon pora din ekta to dusra din pora bhal eneka bhabona kore, kintu kunba pora sob din to eke eneka bhabona kore. Sob manu pora nijor monte he thik biswas koribo lage."},{"book":"Romans","chapter":"14","verse":"6","text":"Kun pora din alag ulaikene mani ase, tai Probhu laga naam te mani loi ase; aru jun manu khai ase, Isor ke dhanyavad diya nisena, Probhu laga naam te khai ase. Jun manu nakhai, Isor ke dhanyavad diya nisena Probhu laga naam te nakhabi."},{"book":"Romans","chapter":"14","verse":"7","text":"Kelemane amikhan kun bhi nijor nimite jinda nathake, nohoile nijor karone namore."},{"book":"Romans","chapter":"14","verse":"8","text":"Jodi amikhan jinda thakile, Probhu nimite ase, aru jodi morile bhi, Probhu nimite he mori ase. Etu nimite, jodi amikhan jinda thakilebi morile bhi Probhu nimite he ase."},{"book":"Romans","chapter":"14","verse":"9","text":"Etu nimite he Khrista mori jaise aru jinda hoise, titia he Tai jinda thaka khan aru mori kene thaka khan sob laga Probhu hobo."},{"book":"Romans","chapter":"14","verse":"10","text":"Kintu apuni kele bhai khan uporte bisar kori ase? Aru apuni kele bhai khan ke ninda kori ase? Kelemane amikhan sob Isor pora bisar korate khara koribo."},{"book":"Romans","chapter":"14","verse":"11","text":"Kelemane eneka likha ase,"},{"book":"Romans","chapter":"14","verse":"12","text":"Etu karone amikhan sob nijor laga kaam Isor logot te janai dibo."},{"book":"Romans","chapter":"14","verse":"13","text":"Etu karone etiya pora amikhan ekjon he ekjon laga bisar nakoribo, kintu tai laga bhai laga theng nalagibo nimite, nohoile bhal laga rasta bondh nakoribo nimite monte rakhibo."},{"book":"Romans","chapter":"14","verse":"14","text":"Moi jani ase aru Probhu Jisu naam te thik jani loise, sapha nohua jinis eku bhi nai, kintu kun pora nohoi eneka bhabona kore tai nimite sapha nohoi."},{"book":"Romans","chapter":"14","verse":"15","text":"Kelemane apuni ki khai ase, etu pora bhai laga mon jokhom kori dile, apuni morom te nathake. Apuni ki khai ase etu pora Khrista kun karone morise Taike nosto na koribi."},{"book":"Romans","chapter":"14","verse":"16","text":"Etu karone ki bhal ase eneka apuni pora mani loi ase, etu biya nisena kobole nadibi."},{"book":"Romans","chapter":"14","verse":"17","text":"Kelemane Isor laga rajyo to kha luwa nimite nohoi, kintu Pobitro Atma te dharmikta, aru shanti aru khushi nimite ase."},{"book":"Romans","chapter":"14","verse":"18","text":"Kun pora Khrista ke eneka pora sewa kore Isor ke bhi aru manu ke bhi khushi kore."},{"book":"Romans","chapter":"14","verse":"19","text":"Etu karone, ki shanti ase aru ki pora mili kene ekjon-ekjon ke banabo pare etu bisaribi."},{"book":"Romans","chapter":"14","verse":"20","text":"Kha luwa nimite Isor laga kaam nosto na koribi. Sob jinis to hosa bhi sapha ase, kintu ekjon laga kha luwa pora jodi kunba theng lagi bole dise koile, titia etu to galti ase."},{"book":"Romans","chapter":"14","verse":"21","text":"Jodi mangso aru angur ros kha nimite bhai ekjon ke theng lagikena, aru tai paap kori jai nohoile komjur hoijai, tinehoile eitu khan nakhaile he bhal hobo."},{"book":"Romans","chapter":"14","verse":"22","text":"Apuni laga ki biswas ase, apuni majote he rakhibi. Kun he nijor pora mani luwa sob te nijorke galti nabhabi, etu manu asishit ase."},{"book":"Romans","chapter":"14","verse":"23","text":"Kintu kunba pora jodi duita mon kori biya bhabona pora khai koile, etu nijorke ninda kori ase, kelemane etu to biswas pora nohoi. Aru ki biswas te nohoi, etu sob to paap ase."}]}