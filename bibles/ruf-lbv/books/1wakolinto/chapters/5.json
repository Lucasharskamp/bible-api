{"data":[{"book":"1 Wakolinto","chapter":"5","verse":"1","text":"Sambi yolongighwa ghendo ka mghati mwenu kuna ughoni, na ughoni awo ng'ana woneke bae hata kwe iwanu ing'awammanyile Imulungu. Imunu kowasa na imwehe wa aba wake!"},{"book":"1 Wakolinto","chapter":"5","verse":"2","text":"Kuya lelo mdahatse kwighoda! Ing'awile ng'apfu mwemwe mwone usungu, na imunu iyatendile chinu acho yawingighwe mghati mwenu."},{"book":"1 Wakolinto","chapter":"5","verse":"3","text":"Hata ka nakutali na mwemwe kwa lukuli, lekeni kwa ghumoyo nahamwe namwe. Ma nimuhigha imunu ayo yatendile chinu acho cha chinyala ka nabaho kuna mwemwe."},{"book":"1 Wakolinto","chapter":"5","verse":"4","text":"Hamtingana kwa taghwa lya Imtwatsa wetu Yesu nene na hamwe namwe mmoyo, na ngupfu ya Imtwatsa wetu Yesu yabaho,"},{"book":"1 Wakolinto","chapter":"5","verse":"5","text":"mmwing'e Setani imunu ayo lukuli lwake luhinyighwe ili muhe wake ukombolighwe litsuwa alyo Imtwatsa hayatsokutsa kuwahigha iwanu."},{"book":"1 Wakolinto","chapter":"5","verse":"6","text":"Kwighoda kwenu ng'akunoghile bae, angu ng'ampfimanyile bae ka hamira chidogho yotenda bulunge lya usaghe we chighate liwe kulu?"},{"book":"1 Wakolinto","chapter":"5","verse":"7","text":"Muilapfe hamira ya ghumwande ye nzambi ili mdeghete ghendo. Kuya mwitseghala ne bulunge lya usaghe we pfighate pfa sambi ililihela hamira, ka pfambamighwa kuwa. Mana Pasaka wetu, Kiristu, tsakalapfighwa yawe nambiko."},{"book":"1 Wakolinto","chapter":"5","verse":"8","text":"Apfo, tutende chihungo acho cha Paska, si kwa hamira ye ghumwande, hamira ila ye nzambi na ghehile. Bali kwa chighate ing'achighumighwe hamira, iwo ghumoyo ghunoghile na ighulongesa!"},{"book":"1 Wakolinto","chapter":"5","verse":"9","text":"Niwandikilani mne ibaluwa yangu ingi, mleke kwihanganya ne waghoni."},{"book":"1 Wakolinto","chapter":"5","verse":"10","text":"Silonga bae mleke kwihanganya ne iwanu ing'awammanyile Imulungu, awala iwaghoni, wabwa, wabapfi na awala iwotamanila pfinyagho. Mana ili kuwahepa iwanu awo wose mwobamighwa mlawe muisi mno."},{"book":"1 Wakolinto","chapter":"5","verse":"11","text":"Lekeni sambi nowandikilani mleke kwihanganya ne imunu wowose iyolonga komtoghola Kiristu aku kamghoni, ka mbwa, kotamanila pfinyagho, kana maligho, kopatika, ka mwihitsi Imunu ka ayo hata ukuja naye mleke."},{"book":"1 Wakolinto","chapter":"5","verse":"12","text":"Angu sang'ano yangu kuwahigha iwanu iwali kunze mwe kingili lyenu? Aku mwemwe ng'amuwahigha iwali mghati mwenu?"},{"book":"1 Wakolinto","chapter":"5","verse":"13","text":"Imulungu mwenyegho katsowahigha awo iwali kunze, “Muwingeni imunu yehile iyali mghati mwenu!”"}]}