{"data":[{"book":"РЫМЛЯНАЎ","chapter":"5","verse":"1","text":"Дык вось, апраўдаўшыся вераю, мы маем мір з Богам праз Госпада нашага Ісуса Хрыста,"},{"book":"РЫМЛЯНАЎ","chapter":"5","verse":"2","text":"празь Якога вераю і атрымалі мы доступ да той мілаты, у якой стаім і хвалімся надзеяю на славу Божую."},{"book":"РЫМЛЯНАЎ","chapter":"5","verse":"3","text":"І ня гэтым толькі, але хвалімся і жальбамі, ведаючы, што ад жальбы ідзе цярплівасьць,"},{"book":"РЫМЛЯНАЎ","chapter":"5","verse":"4","text":"ад цярплівасьці дасьведчанасьць, ад дасьведчанасьці надзея,"},{"book":"РЫМЛЯНАЎ","chapter":"5","verse":"5","text":"а надзея не ганьбуе, бо любоў Божая вылілася ў сэрцы нашыя Духам Сьвятым, Які дадзены нам."},{"book":"РЫМЛЯНАЎ","chapter":"5","verse":"6","text":"Бо Хрыстос, калі яшчэ мы былі нямоглыя, ва ўстаноўлены час памёр за бязбожнікаў."},{"book":"РЫМЛЯНАЎ","chapter":"5","verse":"7","text":"Бо наўрад ці хто памрэ за праведніка; хіба што за дабрачынца, магчыма, хто і адважыцца памерці."},{"book":"РЫМЛЯНАЎ","chapter":"5","verse":"8","text":"А Бог Сваю любоў даказвае нам тым, што, калі мы былі яшчэ грэшнікі, Хрыстос памёр за нас."},{"book":"РЫМЛЯНАЎ","chapter":"5","verse":"9","text":"Таму тым болей цяпер, калі мы апраўданыя Крывёю Ягонаю, ратуемся Ім ад гневу."},{"book":"РЫМЛЯНАЎ","chapter":"5","verse":"10","text":"Бо калі мы, будучы ворагамі, прымірыліся з Богам сьмерцю Сына Ягонага, дык тым болей, прымірыўшыся, уратуемся жыцьцём Ягоным;"},{"book":"РЫМЛЯНАЎ","chapter":"5","verse":"11","text":"і мала таго, але і хвалімся Богам праз Госпада нашага Ісуса Хрыста, празь Якога мы атрымалі цяпер прымірэньне."},{"book":"РЫМЛЯНАЎ","chapter":"5","verse":"12","text":"А таму, як праз аднаго чалавека грэх увайшоў у сьвет, і праз грэх - сьмерць, так і сьмерць перайшла ва ўсіх людзей, бо ў ім усе зграшылі."},{"book":"РЫМЛЯНАЎ","chapter":"5","verse":"13","text":"Бо і да закона грэх быў у сьвеце; але грэх не залічваецца, калі няма закона."},{"book":"РЫМЛЯНАЎ","chapter":"5","verse":"14","text":"Аднак жа сьмерць панавала ад Адама да Майсея і над тымі, якія не зграшылі падобна правіннасьці Адама, які ёсьць вобраз будучага,"},{"book":"РЫМЛЯНАЎ","chapter":"5","verse":"15","text":"але дар мілаты ня як правіна. Бо праз правіну аднаго памерлі многія, дык тым больш мілата Божая і дар празь мілату аднаго Чалавека, Ісуса Хрыста, шчодра красуюць для многіх."},{"book":"РЫМЛЯНАЎ","chapter":"5","verse":"16","text":"І дар ня як суд за аднаго грэшніка; бо суд за адну правіну прыносіць асуду, а дар мілаты за многія правіны - апраўданьне."},{"book":"РЫМЛЯНАЎ","chapter":"5","verse":"17","text":"Бо калі за правіну аднаго сьмерць панавала праз аднаго, дык тым болей тыя, што прымаюць шчадроты мілаты і дар праведнасьці, будуць панаваць у жыцьці праз адзінага Ісуса Хрыста."},{"book":"РЫМЛЯНАЎ","chapter":"5","verse":"18","text":"Вось таму, як праз правіну аднаго ўсім людзям асуда, так і праз праведнасьць аднаго ўсім людзям апраўданьне да жыцьця."},{"book":"РЫМЛЯНАЎ","chapter":"5","verse":"19","text":"Бо, як празь непаслушэнства аднаго чалавека зрабіліся многія грэшнікамі, так і праз паслушэнства аднаго стануць праведнымі многія."},{"book":"РЫМЛЯНАЎ","chapter":"5","verse":"20","text":"А закон прыйшоў пасьля, і так памножыліся правіны. А калі памножыўся грэх, шчодра закрасавала мілата,"},{"book":"РЫМЛЯНАЎ","chapter":"5","verse":"21","text":"каб, як грэх панаваў дзеля сьмерці, так і мілата запанавала праз праведнасьць дзеля жыцьця вечнага Ісусам Хрыстом, Госпадам нашым."}]}