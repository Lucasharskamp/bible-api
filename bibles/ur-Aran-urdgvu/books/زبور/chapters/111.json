{"data":[{"book":"زبور","chapter":"111","verse":"1","text":"رب کی حمد ہو! مَیں پورے دل سے دیانت داروں کی مجلس اور جماعت میں رب کا شکر کروں گا۔"},{"book":"زبور","chapter":"111","verse":"2","text":"رب کے کام عظیم ہیں۔ جو اُن سے لطف اندوز ہوتے ہیں وہ اُن کا خوب مطالعہ کرتے ہیں۔"},{"book":"زبور","chapter":"111","verse":"3","text":"اُس کا کام شاندار اور جلالی ہے، اُس کی راستی ابد تک قائم رہتی ہے۔"},{"book":"زبور","chapter":"111","verse":"4","text":"وہ اپنے معجزے یاد کراتا ہے۔ رب مہربان اور رحیم ہے۔"},{"book":"زبور","chapter":"111","verse":"5","text":"جو اُس کا خوف مانتے ہیں اُنہیں اُس نے خوراک مہیا کی ہے۔ وہ ہمیشہ تک اپنے عہد کا خیال رکھے گا۔"},{"book":"زبور","chapter":"111","verse":"6","text":"اُس نے اپنی قوم کو اپنے زبردست کاموں کا اعلان کر کے کہا، ”مَیں تمہیں غیرقوموں کی میراث عطا کروں گا۔“"},{"book":"زبور","chapter":"111","verse":"7","text":"جو بھی کام اُس کے ہاتھ کریں وہ سچے اور راست ہیں۔ اُس کے تمام احکام قابلِ اعتماد ہیں۔"},{"book":"زبور","chapter":"111","verse":"8","text":"وہ ازل سے ابد تک قائم ہیں، اور اُن پر سچائی اور دیانت داری سے عمل کرنا ہے۔"},{"book":"زبور","chapter":"111","verse":"9","text":"اُس نے اپنی قوم کا فدیہ بھیج کر اُسے چھڑایا ہے۔ اُس نے فرمایا، ”میرا قوم کے ساتھ عہد ابد تک قائم رہے۔“ اُس کا نام قدوس اور پُرجلال ہے۔"},{"book":"زبور","chapter":"111","verse":"10","text":"حکمت اِس سے شروع ہوتی ہے کہ ہم رب کا خوف مانیں۔ جو بھی اُس کے احکام پر عمل کرے اُسے اچھی سمجھ حاصل ہو گی۔ اُس کی حمد ہمیشہ تک قائم رہے گی۔"}]}