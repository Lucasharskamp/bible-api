{"data":[{"book":"Psalmen","chapter":"44","verse":"1","text":"Voor muziekbegeleiding. Van de zonen van Kore; een leerdicht. O God, wij hebben het met eigen oren gehoord, Onze vaderen hebben het ons verteld, Wat Gij gedaan hebt in hun dagen, Met eigen hand in vroeger tijd."},{"book":"Psalmen","chapter":"44","verse":"2","text":"Naties hebt Gij uitgeroeid om hèn te planten, Volkeren geveld, om hèn te doen groeien."},{"book":"Psalmen","chapter":"44","verse":"3","text":"Neen, niet met hun zwaard namen zij bezit van het Land, Niet hun arm bracht hun zege: Maar het was uw rechterhand en uw arm En het licht van uw aanschijn, omdat Gij ze lief hadt."},{"book":"Psalmen","chapter":"44","verse":"4","text":"Gij waart het, mijn Koning en God, Die Jakob de zege verleende;"},{"book":"Psalmen","chapter":"44","verse":"5","text":"Met úw hulp sloegen wij onze vijanden neer, Door úw Naam trapten wij onze haters tegen de grond;"},{"book":"Psalmen","chapter":"44","verse":"6","text":"Neen, ik heb niet vertrouwd op mijn boog, En mijn zwaard kon de zege niet schenken."},{"book":"Psalmen","chapter":"44","verse":"7","text":"Maar Gij hebt ons van onze verdrukkers verlost, En onze haters te schande gemaakt;"},{"book":"Psalmen","chapter":"44","verse":"8","text":"In God mochten we steeds blijven roemen, En uw Naam in eeuwigheid prijzen!"},{"book":"Psalmen","chapter":"44","verse":"9","text":"Maar nú hebt Gij ons verstoten, ons te schande gemaakt, En trekt niet meer met onze heirscharen op;"},{"book":"Psalmen","chapter":"44","verse":"10","text":"Gij laat ons vluchten voor onze verdrukkers, En onze haters roven ons leeg!"},{"book":"Psalmen","chapter":"44","verse":"11","text":"Gij levert ons als slachtvee uit, En verstrooit ons onder de naties;"},{"book":"Psalmen","chapter":"44","verse":"12","text":"Verkoopt uw volk voor een spotprijs, En geeft het bijna voor niet!"},{"book":"Psalmen","chapter":"44","verse":"13","text":"Gij maakt ons tot smaad onzer buren, Tot spot en hoon voor die ons omringen;"},{"book":"Psalmen","chapter":"44","verse":"14","text":"Gij laat de heidenen over ons schimpen, De volkeren meewarig het hoofd over ons schudden."},{"book":"Psalmen","chapter":"44","verse":"15","text":"Mijn schande staat mij altijd voor ogen, En de schaamte bedekt mijn gelaat,"},{"book":"Psalmen","chapter":"44","verse":"16","text":"Om de praatjes van schimper en spotter, Om de blik van vijand en hater."},{"book":"Psalmen","chapter":"44","verse":"17","text":"En dit alles trof ons, ofschoon wij U niet hebben vergeten, En uw Verbond niet hebben verbroken."},{"book":"Psalmen","chapter":"44","verse":"18","text":"Ons hart is niet afvallig geworden, Onze schreden dwaalden niet af van uw pad;"},{"book":"Psalmen","chapter":"44","verse":"19","text":"Toch hebt Gij ons naar het oord der jakhalzen verwezen, En ons met de schaduw des doods overdekt."},{"book":"Psalmen","chapter":"44","verse":"20","text":"Of, hadden wij de Naam van onzen God soms vergeten, Onze handen naar vreemde goden geheven:"},{"book":"Psalmen","chapter":"44","verse":"21","text":"Zou God het misschien niet hebben geweten, Hij, die de hartsgeheimen doorgrondt?"},{"book":"Psalmen","chapter":"44","verse":"22","text":"Neen, om Uwentwil blijft men ons wurgen, En worden wij als slachtvee behandeld!"},{"book":"Psalmen","chapter":"44","verse":"23","text":"Sta op dan; waarom zoudt Gij slapen, o Heer! Ontwaak; blijf ons niet altijd verstoten!"},{"book":"Psalmen","chapter":"44","verse":"24","text":"Waarom zoudt Gij uw aanschijn verbergen, Onze nood en ellende vergeten?"},{"book":"Psalmen","chapter":"44","verse":"25","text":"Want onze ziel ligt gebukt in het stof, En ons lichaam kleeft vast aan de grond."},{"book":"Psalmen","chapter":"44","verse":"26","text":"Sta op, ons te hulp! Red ons om wille van uw genade!"}]}