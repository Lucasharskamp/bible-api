{"data":[{"book":"ІСАІ","chapter":"11","verse":"1","text":"І пойдзе пасынак ад кораня Есэевага, і галіна вырасьце ад кораня ягонага;"},{"book":"ІСАІ","chapter":"11","verse":"2","text":"і спачне на Ім Дух Гасподні, дух мудрасьці і розуму, дух рады і моцы, дух пазнаньня і пабожнасьці;"},{"book":"ІСАІ","chapter":"11","verse":"3","text":"і ўпадабаньне Ягонае тым, у кім страх Божы, і будзе судзіць не з пагляду вачэй Сваіх і не са слыху вушэй Сваіх вырашаць справы."},{"book":"ІСАІ","chapter":"11","verse":"4","text":"Ён будзе судзіць бедных па праўдзе, і дзеі пакутнікаў зямлі рашаць паводле ісьціны; і жазлом вуснаў Сваіх заб'е бязбожніка."},{"book":"ІСАІ","chapter":"11","verse":"5","text":"І будзе апаясаньнем сьцёгнаў Яго - праўда, і апаясаньнем паясьніцы Яго - ісьціна."},{"book":"ІСАІ","chapter":"11","verse":"6","text":"Тады воўк будзе жыць разам зь ягнём, і барс будзе ляжаць разам з казьлянём; і цяля, і малады леў, і вол будуць разам, і малое дзіця будзе вадзіць іх."},{"book":"ІСАІ","chapter":"11","verse":"7","text":"І карова будзе пасьвіцца зь мядзьведзіхаю, і дзеці іх будуць ляжаць разам; і леў, як вол, будзе есьці салому."},{"book":"ІСАІ","chapter":"11","verse":"8","text":"І немаўля будзе бавіцца над нарою асьпіда, і дзіця працягне руку сваю на гняздо зьмяі."},{"book":"ІСАІ","chapter":"11","verse":"9","text":"І ня будуць рабіць ліха і шкоды на ўсёй сьвятой гары Маёй, бо зямля будзе напоўнена спазнаньнем Госпада, як воды напаўняюць мора."},{"book":"ІСАІ","chapter":"11","verse":"10","text":"І станецца ў той дзень: да кораня Есэевага, які стане нібы сьцяг народам, зьвернуцца язычнікі, - і спакоем яго будзе слава."},{"book":"ІСАІ","chapter":"11","verse":"11","text":"І станецца ў той дзень: Гасподзь зноў узьнясе руку Сваю, каб вярнуць Сабе рэшту народу Свайго, які застанецца ў Асура, і ў Егіпце, і ў Патросе, і ў Хусе, і ў Эламе, і ў Сэнаары, і ў Эмаце, і на выспах у моры."},{"book":"ІСАІ","chapter":"11","verse":"12","text":"І падыме сьцяг язычнікам і зьбярэ выгнанцаў Ізраіля, і расьсеяных Юдэяў скліча ад чатырох краёў зямлі."},{"book":"ІСАІ","chapter":"11","verse":"13","text":"І спыніцца зайздрасьць Яфрэмавая, і супраціўцы Юды будуць вынішчаны. Яфрэм ня будзе зайздросьціць Юду, і Юда ня будзе ўціскаць Яфрэма."},{"book":"ІСАІ","chapter":"11","verse":"14","text":"І паляцяць поруч зь Філістымлянамі на захад, абрабуюць усіх дзяцей Усходу; на Эдома і Маава накладуць руку сваю, і дзеці Амонавыя будуць падданцамі іхнімі."},{"book":"ІСАІ","chapter":"11","verse":"15","text":"І высушыць Гасподзь затоку мора Егіпецкага, і ўзьнясе руку Сваю на раку ў моцным ветры Сваім, і падзеліць яе на сем ручаін, так што ў сандалях можна будзе пераходзіць яе."},{"book":"ІСАІ","chapter":"11","verse":"16","text":"Тады рэшце народу Яго, які застанецца ў Асура, будзе вялікая дарога, як гэта было Ізраілю, калі ён выходзіў зь зямлі Егіпецкай."}]}