{"data":[{"book":"కీర్తన","chapter":"85","verse":"1","text":"యెహోవా, నువ్వు నీ దేశాన్ని దయ చూశావు, యాకోబు వంశస్తుల క్షేమాన్ని తిరిగి ఇచ్చావు."},{"book":"కీర్తన","chapter":"85","verse":"2","text":"నీ ప్రజల పాపాలు క్షమించావు, వారి పాపాలన్నీ కప్పివేశావు. సెలా."},{"book":"కీర్తన","chapter":"85","verse":"3","text":"నీ ఉగ్రతనంతా మానుకున్నావు, నీ తీవ్ర కోపాన్ని చల్లార్చుకున్నావు."},{"book":"కీర్తన","chapter":"85","verse":"4","text":"మా రక్షణకర్తవైన దేవా, మమ్మల్ని ఉద్ధరించు. మా మీద నీ కోపం చాలించు."},{"book":"కీర్తన","chapter":"85","verse":"5","text":"మా మీద కలకాలం కోపంగా ఉంటావా? తరతరాలుగా నీ కోపం సాగిస్తావా?"},{"book":"కీర్తన","chapter":"85","verse":"6","text":"నీ ప్రజలు నీ వలన సంతోషించేలా నువ్వు మళ్ళీ మమ్మల్ని బ్రతికించవా?"},{"book":"కీర్తన","chapter":"85","verse":"7","text":"యెహోవా, నీ కృప మాకు చూపించు, నీ రక్షణ మాకు అనుగ్రహించు."},{"book":"కీర్తన","chapter":"85","verse":"8","text":"యెహోవా దేవుడు తెలియచేసే మాట నేను వింటాను, ఆయన తన ప్రజలతో తన నమ్మకమైన అనుచరులతో శాంతితో మసలుతాడు. అయితే వాళ్ళు మళ్ళీ మూర్ఖులు కాకూడదు."},{"book":"కీర్తన","chapter":"85","verse":"9","text":"ఆయన పట్ల భయభక్తులున్న వారికి ఆయన రక్షణ అతి సమీపంగా ఉంది. అప్పుడు మన దేశంలో మహిమ నిలిచి ఉంటుంది."},{"book":"కీర్తన","chapter":"85","verse":"10","text":"నిబంధన విశ్వసనీయత, నమ్మకత్వం కలుసుకున్నాయి, నీతిన్యాయాలు, శాంతిసమాధానాలు ఒకదానినొకటి ముద్దు పెట్టుకున్నాయి."},{"book":"కీర్తన","chapter":"85","verse":"11","text":"భూమిలోనుంచి విశ్వాస్యత మొలుస్తుంది. ఆకాశం నుంచి విజయం తొంగిచూస్తుంది."},{"book":"కీర్తన","chapter":"85","verse":"12","text":"యెహోవా తన మంచి దీవెనలనిస్తాడు. మన భూమి దాని పంటనిస్తుంది."},{"book":"కీర్తన","chapter":"85","verse":"13","text":"నీతి ఆయనకు ముందుగా నడుస్తుంది. ఆయన అడుగుజాడలకు దారి ఏర్పరస్తుంది."}]}