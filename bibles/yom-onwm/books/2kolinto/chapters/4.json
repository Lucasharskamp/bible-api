{"data":[{"book":"2 Kolinto","chapter":"4","verse":"1","text":"Bu didi ti bobo buididi kisalu kituvana Nzambi mu kiadi kiandi, buna diawu tubika vonga."},{"book":"2 Kolinto","chapter":"4","verse":"2","text":"Tuloza mambu matsoni momo meta vangininanga mu kinsueki. Tubikanga luvunu ayi tubika balulanga mambu ma Nzambi. Vayi mu monikisanga mambuma kiedika, buna tueti kukimonikisanga kuidi batu boso muingi batutala bumboti va ntuala Nzambi."},{"book":"2 Kolinto","chapter":"4","verse":"3","text":"Enati Nsamu Wumboti wowo tueti longa wukidi wufuku, buna widi kaka wufuku kuidi bawu badi mu nzila yi nzimbala,"},{"book":"2 Kolinto","chapter":"4","verse":"4","text":"kuidi batu bobo kaba wilukilanga ko, bobo nzambi yi nza wawu yifuka diela diawu muingi babika mona kiezila ki Nsamu Wumboti wu nkembo wu Klisto. Klisto niandi mfikula yi Nzambi."},{"book":"2 Kolinto","chapter":"4","verse":"5","text":"Bila beto tulonganga ko mambu meto veka vayi Pfumu Yesu Klisto niandi tueti longa. Beto veka tuidi bisadi bieno mu diambu di Yesu."},{"book":"2 Kolinto","chapter":"4","verse":"6","text":"Bila Nzambi yoyi yituba : bika kiezila kiba va khatitsika tombi, niandi wukienzuka mu mintima mieto muingi kakienzula nzayilu yi nkembo andi wowo widi mu zizi ki Klisto."},{"book":"2 Kolinto","chapter":"4","verse":"7","text":"Vayi kiuka beni kioki tueti nata kidi mu mimvungu mituma mu diambu lulendo lolo lulutidi ngolo luba lu Nzambi vayi lubika ba lueto veka."},{"book":"2 Kolinto","chapter":"4","verse":"8","text":"Bakutumonisanga ziphasi zi phila mu phila vayi tusia vonga ko. Vayi mu mambu makiadi, tusia loza diana dieto ko."},{"book":"2 Kolinto","chapter":"4","verse":"9","text":"Batuyamisa vayi tusia yekolo ko. Batubeta vayi tusia fua ko."},{"book":"2 Kolinto","chapter":"4","verse":"10","text":"Tunata, mu zithangu zioso, mu zinitu zieto lufua lu Yesu muingi luzingu lu Yesu lumonika mu zinitu zieto."},{"book":"2 Kolinto","chapter":"4","verse":"11","text":"Bila beto tulembo zingi tuidi mu zithangu zioso va ntuala lufua mu diambu di Yesu muingi luzingu lu Yesu lumonika mu zinitu zieto zimfuanga."},{"book":"2 Kolinto","chapter":"4","verse":"12","text":"Diawu lufua lulembo sadi kisalu mu beto ayi luzingu lulembosadi kisalu mu beno."},{"book":"2 Kolinto","chapter":"4","verse":"13","text":"Disonama ti : Minu ndiwilukila, diawu nditubila ; mu minu kimosi kioki beto mamveto tuwilukila, diawu tutubila."},{"book":"2 Kolinto","chapter":"4","verse":"14","text":"Tuzebi ti Nzambi wufulukisa Pfumu Yesu mu bafua wela tufulukisa va kimosi ayi Yesu ; wela kutumonisa beto ayi beno va ntualꞌandi."},{"book":"2 Kolinto","chapter":"4","verse":"15","text":"Mambu moso momo madi mu diambu di mamboti meno muingi nlemvo wuba wuwombo ayi batu bawombo bela vutula matondo mawombo mu diambu di nkembo wu Nzambi."},{"book":"2 Kolinto","chapter":"4","verse":"16","text":"Diawu diodi tuvonganga ko. Ka diambu ko lunitu lueto lu kimutu lulembo bivi fioti-fioti, vayi lunitu lueto lu Kipheve lulembo kituka lumona, kadika lumbu."},{"book":"2 Kolinto","chapter":"4","verse":"17","text":"Bila ziphasi zieto zidi mu ndambu thangu kaka ayi vioka kuandi zimvioka ; ziawu zilembo kutukubikila zitu kikakisukanga ko ki nkembo mu kambu tezo."},{"book":"2 Kolinto","chapter":"4","verse":"18","text":"Bila beto thalu eto yisi ko mu bima biobi tueti monanga vayi thalu eto yidi mu biobi bi kabimonikanga ko. Bila bima biobi bieti monikanga bidi kaka mu ndambu thangu ; bizingilanga ko zithangu zioso vayi biobi kabimonikanga ko bieti zingila mu zithangu zioso."}]}