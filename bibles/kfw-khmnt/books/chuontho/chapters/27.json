{"data":[{"book":"Chuontho","chapter":"27","verse":"1","text":"Keini'n Italy katung rakuong chuongnasik kin-inbiak suo pha, inmani'n Paul khat-um aleiilak mikhumna ah inda mi ngaikha “Ceasar Rengpa Raalmi Rahooi,” inti Rome raalmi rajakhat lamkakeipa Julius intipa diang inheipejei."},{"book":"Chuontho","chapter":"27","verse":"2","text":"Halli Asia raaltiang kaom ram inkhattiang sisik katho Adramyttium rakuong inkhat kinchuongnga kinsijei, halli Thessalonica ah kaom Macedonia miring Aristarchus keinile kinlei-inruoi."},{"book":"Chuontho","chapter":"27","verse":"3","text":"Ziingkhuo awarli keini khan Sidon kinhongtung pha, Julius in Paul kha aminriangnga, ama asap-asuon ngaidiang asiya inmupuinasik khat-um amasik arei kaom inheipesik kha-um aleizootpi jei."},{"book":"Chuontho","chapter":"27","verse":"4","text":"Khawa munna inphut keini rakuong kinhongsep pha, thikaraang in keini anakhan jarra, keini'n Cyprus tuiram ralitiang kinhongsepjei."},{"book":"Chuontho","chapter":"27","verse":"5","text":"Halli Cilicia khat-um Pamphylia tuipui kinrakaanna, keini'n Lycia ram Myra kintungjei."},{"book":"Chuontho","chapter":"27","verse":"6","text":"Khawa munkhan raalmi rajakhat lamkakeipa khan Italy katung insepsik Alexandria rakuong inkhat amuwa, keini kha khawa rakuong khan anaminchuong jei."},{"book":"Chuontho","chapter":"27","verse":"7","text":"Halli nikhuo angjet keini'n rakuong kinsep zaamma, intaktheiya Cnidus khuopui kha kintungjei, thikaraang khan ajar eya keini matiang sepna minthamakjei, khawa jarra Salmone le in-enret Crete tuiram rali tiang kinhongsep jei."},{"book":"Chuontho","chapter":"27","verse":"8","text":"Keini'n intaktheiya tuidiilkham tiangbit kinhongsep ah, Lasea khuopui koolla kaom Fair Heaven27:8. Fair Heaven intihi rakuong ngai khaapna mun inkhat eii. inti mun inkhat khan kintungjei."},{"book":"Chuontho","chapter":"27","verse":"9","text":"Keini'n khawa khan rakuong sepsik chi omjarra apha kasoottak kinleiom, halli manu ra-ngaidamna kahoi nikhuo kha-um athengjei. khawa jarra Paul in inmanidiang hiwa chongpe hi aleipeii,"},{"book":"Chuontho","chapter":"27","verse":"10","text":"“Ule-nai ngai, hiwa makheiya chu eini rakuong hi kakoisik, rakuong hinna nichoi phur emakli rakuong bit inmang eleiya niringkhuo katung inmangsik kei'n kamujei.”"},{"book":"Chuontho","chapter":"27","verse":"11","text":"Takkha raalmi rajakhat lamkakeipa khan rakuong mapupa khat-um rakuong kasep ngai khabit arangaiya, Paul in angme iril kha ra-ngaimakjei."},{"book":"Chuontho","chapter":"27","verse":"12","text":"Rakuong tungmun khan phalbitha ah omnasik amun hoimak jarra, inmani katamkhat in phalbitha dei thanasik eini'n Phoenix nitung maklaiseng rakuongnga situi inleiti. Phoenix hi Crete ah kaom rakuong tungmun Sim li taitak khat-um Mar li taitak tiang ka-en eii."},{"book":"Chuontho","chapter":"27","verse":"13","text":"Sim tiangnga thikaraang kaneem kha karaang ahongphutjei, inmani'n inleingaidon kha tungjei tia inngaidonna, rakuong kasurthir kha inmasuo ah Crete pangtiang innaitirra rakuong insepjei."},{"book":"Chuontho","chapter":"27","verse":"14","text":"Takkha sootlekleiya Euroclydon inti akangar thipui khan kana ah tuiram makheiya inphut ahongraang jei."},{"book":"Chuontho","chapter":"27","verse":"15","text":"Khawa thikaraang khan rakuong maikha aseemma amai sur matormungnga, keini thikaraang in anaseemjuon jei."},{"book":"Chuontho","chapter":"27","verse":"16","text":"Halli sim tiangnga kaom Cauda inti akasiin tuiram inkhat ralitiang kinheisep ah, keini'n kapoongtak ah rakuongteii kha kinjuosurjei."},{"book":"Chuontho","chapter":"27","verse":"17","text":"Khawa rakuong kha kinkadomma, rakuong kalok khan kinkhit mincheetjei. Libya neelbil tiang nataanpuini tia inchiya, inmani'n rakuong sepna puon kha inkeithaak ah rakuong kha inminsijei."},{"book":"Chuontho","chapter":"27","verse":"18","text":"Thipui karaang khan keini kheella anaminpoong pha, ziingkhuo awarli inmani'n rakuongnga inphut phurpai kakalekjuon inphutjei;"},{"book":"Chuontho","chapter":"27","verse":"19","text":"halli nithum huuini khan inmani inkut tak-in rakuong phurpai ngaikha inhiaijuon jei."},{"book":"Chuontho","chapter":"27","verse":"20","text":"Apha kasoottak keini chungnga kani li arsi ngai'n injuowarmak pha, khat-um thipui-thikaraang in keini namakhu pha, keini tuun laringkinte tia ngaidon khaimungjei."},{"book":"Chuontho","chapter":"27","verse":"21","text":"Inmani bak-inleiya in-omna ahongsoot pha, Paul in inmani karra angirra ati, “E ule-nai ngai, nangni'n kachong ningleijuiya, Crete makheiya rakuong nileisepmak inchu, neinaak inmang ngaile insial ngai rakip hi lei-omnuni."},{"book":"Chuontho","chapter":"27","verse":"22","text":"Takkha tuunchu kei'n nangni malung minpoongmak nasik masokna kananei, ajarchu rakuong elekleiya, nangni karra tu-inkhat um ratha inmang omnunijei."},{"book":"Chuontho","chapter":"27","verse":"23","text":"Ajarchu Kapathian ka-eii halli asepa um kitho Pathian, ama tirton inkhat in miyanni zaankhan kakoolla angirra,"},{"book":"Chuontho","chapter":"27","verse":"24","text":"halli anati, ‘Chimaro, Paul! Nang Caesar Rengpa maikuungnga nangirsik eii; halli enro, nangle inruoiya rakuong kachuong rakip-um Pathian in nang nadiang anapejei.’"},{"book":"Chuontho","chapter":"27","verse":"25","text":"Khawa jarra ule-nai ngai malung mindong maru, ajarchu kei kadiangnga iti-angnga asuoksik eii tia kei'n Pathian diang kangamna jei."},{"book":"Chuontho","chapter":"27","verse":"26","text":"Takkha eini tuiram inkhat pangtiang nichulsik ejei.”"},{"book":"Chuontho","chapter":"27","verse":"27","text":"Takkha nisoomleimili huuini zaankhan, Adria (Mediterranean) tuipuiya keini thipui'n nachoinarei nachoiya, anaruoilai, zaanchim pheiwei khan rakuong kasep ngaikhan tuikham inkhat anaijei tia inleingaidon jei."},{"book":"Chuontho","chapter":"27","verse":"28","text":"Inmani'n tui inthuuk kha in-uol pha lamsoomni inthuuk iti injetjei; Phabong khatsuo in-uol nook-ah lamsoom leira-nga inthuuk inmujei."},{"book":"Chuontho","chapter":"27","verse":"29","text":"Halli keini'n lungpui ngaikhan intheengni tia, kinchiya, rakuong nuktiang surna thir mili kha kinmatali, khuowar nasik nina kinneiya kinleiom."},{"book":"Chuontho","chapter":"27","verse":"30","text":"Rakuong kasep ngaikhan rakuong matiang surna thir kakeisuo in-inleemma rakuongteii ngaikha inmachumli taannasik intholaikhan,"},{"book":"Chuontho","chapter":"27","verse":"31","text":"Paul in raalmi rajakhat ngai lamkakeipa khat-um raalmi ngaidiang aleiti, “Inmani'n rakuong suunghin in-ommak inchu, nangni ringnutun.”"},{"book":"Chuontho","chapter":"27","verse":"32","text":"Khawa pha raalmi ngaikhan rakuongteii rui ngaikha intanna inmasuojei."},{"book":"Chuontho","chapter":"27","verse":"33","text":"Halli khuowar siktiang Paul in inmani rakip bu lekkhat baknasik aleiti: “Nangni'n nisoomleimili hi ningaak-ah iteii khatbit bakleiya bu ningheingei jei."},{"book":"Chuontho","chapter":"27","verse":"34","text":"Khawa jarra kei'n nangni bu lekkhat bakru kanati, hiwahi nangni ningringnasik eii, ajarchu ninglu ah ningsam inkhat bit-um inmangnuni.”"},{"book":"Chuontho","chapter":"27","verse":"35","text":"Ama'n hiwahi arilli, waipool kha aleiya mi rakipsik Pathian diang anili, akather khoiya inbakjei."},{"book":"Chuontho","chapter":"27","verse":"36","text":"Khawapha mi rakip inratha inminrok ah inmani tak-um inbakjei."},{"book":"Chuontho","chapter":"27","verse":"37","text":"Khawa rakuong suungkhan keini miring rajanile soomsarileiruk kinleichuong."},{"book":"Chuontho","chapter":"27","verse":"38","text":"Inmani'n inwon inminsip suopha, tuipui suungnga gehu kha inmata-ah rakuong kha inminzaangjei."},{"book":"Chuontho","chapter":"27","verse":"39","text":"Halli ziingkhuo ahongwarpha, inmani'n ram kha jetmujei; takkha inmani'n lung indang natiang kaluut tuikil inkhat inmani'n inmujei; khawakhan rakuong hi sepluut-ah makoileiya damatorminbo tia inmani'n inlei-insiam."},{"book":"Chuontho","chapter":"27","verse":"40","text":"Khawa jarra inmani'n rakuong minsurna thirrui kha intanna tuipui suungkhan inmatajei; khawa phatak khan rakuongrui kha insuutjei, halli rakuong kataanpui puon kha inkeikalla khawa tuikiltiang sinasik inmani'n inleitho."},{"book":"Chuontho","chapter":"27","verse":"41","text":"Takkha rakuong kha tuipui inni inchunna siatbungnga asuk-ah rakuong kha akoijei halli rakuong lu kha asukdeenna siing-insamakjei, rakuonglel kha tuiphuuksaan khan azeemma aheikoijei."},{"book":"Chuontho","chapter":"27","verse":"42","text":"Inheisur ngaikha tui-inhaiya suok acha intia, inmani kha thatrui tia raalmi ngaikhan chong inlei-insiamjei."},{"book":"Chuontho","chapter":"27","verse":"43","text":"Takkha Paul kha thatzoot mak-ah, raalmi rajakhat lamkakeipa khan inmani chong-insiam kha aleikhaap jei; khawa rathuulla tui-kahai mator ngaikhan ma-insakhet ah inchoomthaak inlang, tuipui khamtiang tungrasu tia chongpeii aleipeii;"},{"book":"Chuontho","chapter":"27","verse":"44","text":"halli alakaom ngaikhan, tu ka-ang ngai'n khumpeek mahuumso-inlang, khat-um lekkhat in rakuong kakoi lek chuongsunlang rakaanrasu tia chong apejei. khan kinthoa kinraja-ah kinringnga tuikhamtiang kintungjei."}]}