{"data":[{"book":"Psalmen","chapter":"80","verse":"1","text":"Voor muziekbegeleiding; op de wijze: “Leliën der Wet.” Een psalm van Asaf. Herder van Israël, ach, wil toch horen: Gij, die Josef leidt als een kudde; Die troont op de Cherubs, laat stralen uw licht"},{"book":"Psalmen","chapter":"80","verse":"2","text":"Over Efraïm, Benjamin en Manasse; Doe uw kracht weer ontwaken, En kom ons te hulp!"},{"book":"Psalmen","chapter":"80","verse":"3","text":"O God, richt ons weer op; Laat uw aanschijn lichten, dat we worden gered!"},{"book":"Psalmen","chapter":"80","verse":"4","text":"God der heirscharen, Jahweh, Hoelang nog blijft Gij vergramd ondanks het gebed van uw volk!"},{"book":"Psalmen","chapter":"80","verse":"5","text":"Hoelang nog laat Gij ons tranenbrood eten, En tranen drinken bij stromen;"},{"book":"Psalmen","chapter":"80","verse":"6","text":"Maakt Gij ons tot twistappel voor onze buren, En zal onze vijand de spot met ons drijven?"},{"book":"Psalmen","chapter":"80","verse":"7","text":"God der heirscharen, richt ons weer op; Laat uw aanschijn lichten, dat we worden gered!"},{"book":"Psalmen","chapter":"80","verse":"8","text":"Een wijnstok hebt Gij uit Egypte overgebracht, Volkeren uitgetrokken, om hem te planten;"},{"book":"Psalmen","chapter":"80","verse":"9","text":"Gij hebt hem plaats gemaakt, zodat hij wortel kon schieten, En het hele land kon begroeien."},{"book":"Psalmen","chapter":"80","verse":"10","text":"Zijn lommer bedekte de bergen, Zijn ranken Gods ceders;"},{"book":"Psalmen","chapter":"80","verse":"11","text":"Hij strekte zijn takken uit tot de Zee, Zijn loten naar de Rivier."},{"book":"Psalmen","chapter":"80","verse":"12","text":"Maar waarom hebt Gij dan zijn omheining vernield, Zodat iedereen, die voorbij gaat, hem leeg plukt,"},{"book":"Psalmen","chapter":"80","verse":"13","text":"Het everzwijn uit het woud hem ontwortelt, Het veldgedierte hem kaal vreet?"},{"book":"Psalmen","chapter":"80","verse":"14","text":"Jahweh der heirscharen, ach, keer toch terug, Blik neer uit de hemel, zie toe; Zoek deze wijnstok weer op,"},{"book":"Psalmen","chapter":"80","verse":"15","text":"De stek, die uw rechterhand heeft geplant!"},{"book":"Psalmen","chapter":"80","verse":"16","text":"Laat, die hem als vuilnis verbranden, Vergaan voor uw dreigende blik!"},{"book":"Psalmen","chapter":"80","verse":"17","text":"Maar laat uw hand op de man blijven rusten, Uw rechter op het mensenkind, dat Gij groot hebt gebracht;"},{"book":"Psalmen","chapter":"80","verse":"18","text":"Laat ons toch nimmermeer van U wijken, Maar doe ons weer leven, en wij eren uw Naam!"},{"book":"Psalmen","chapter":"80","verse":"19","text":"God der heirscharen, Jahweh, richt ons weer op; Laat uw aanschijn lichten, dat we worden gered!"}]}