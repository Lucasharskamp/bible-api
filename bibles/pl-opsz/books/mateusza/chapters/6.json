{"data":[{"book":"Mateusza","chapter":"6","verse":"1","text":"Uważajcie, by nie być dobrymi tylko na pokaz. Jeśli tak będziecie postępować, nie otrzymacie nagrody od waszego Ojca w niebie."},{"book":"Mateusza","chapter":"6","verse":"2","text":"Gdy obdarowujesz biednego, nie rozgłaszaj tego, jak to czynią obłudnicy w synagogach i na ulicach, by zyskać poklask u ludzi. Zapewniam was: oni teraz odbierają za to nagrodę."},{"book":"Mateusza","chapter":"6","verse":"3","text":"Wspierając potrzebującego, czyń to dyskretnie. Niech twoja lewa ręka nie wie, co robi prawa,"},{"book":"Mateusza","chapter":"6","verse":"4","text":"aby twoja pomoc pozostała w ukryciu. A Ojciec twój, który wszystko widzi, nagrodzi cię."},{"book":"Mateusza","chapter":"6","verse":"5","text":"Gdy się modlicie, nie zachowujcie się jak obłudnicy. Oni uwielbiają to robić w synagogach i na rogach ulic—na pokaz. Zapewniam was: już teraz odbierają za to nagrodę."},{"book":"Mateusza","chapter":"6","verse":"6","text":"Ty zaś zamknij się w swoim pokoju i módl się do Ojca, który wszystko widzi—On cię nagrodzi."},{"book":"Mateusza","chapter":"6","verse":"7","text":"Nie róbcie z modlitwy paplaniny—jak poganie, którzy sądzą, że wysłuchanie ich próśb zależy od ilości wypowiedzianych słów."},{"book":"Mateusza","chapter":"6","verse":"8","text":"Nie bądźcie do nich podobni! Wasz Ojciec doskonale zna wasze potrzeby, zanim jeszcze Go o coś poprosicie!"},{"book":"Mateusza","chapter":"6","verse":"9","text":"Zwracajcie się do Boga tak:"},{"book":"Mateusza","chapter":"6","verse":"10","text":"Niech nadejdzie Twoje królestwo."},{"book":"Mateusza","chapter":"6","verse":"11","text":"Zapewnij nam codzienny pokarm."},{"book":"Mateusza","chapter":"6","verse":"12","text":"Przebacz nam nasze grzechy,"},{"book":"Mateusza","chapter":"6","verse":"13","text":"Nie pozwól, byśmy ulegli pokusie"},{"book":"Mateusza","chapter":"6","verse":"14","text":"Jeśli bowiem wybaczycie innym ich zło, to i wam wybaczy wasz Ojciec w niebie."},{"book":"Mateusza","chapter":"6","verse":"15","text":"Lecz jeśli nie wybaczycie, i On wam nie wybaczy."},{"book":"Mateusza","chapter":"6","verse":"16","text":"Gdy powstrzymujecie się od posiłków, nie róbcie tego na pokaz—jak obłudnicy, którzy starają się wyglądać ponuro i mizernie. Zapewniam was: oni już teraz odbierają za to nagrodę."},{"book":"Mateusza","chapter":"6","verse":"17","text":"Gdy więc pościsz, zadbaj o włosy i umyj twarz,"},{"book":"Mateusza","chapter":"6","verse":"18","text":"by pokazać swój post Ojcu, a nie ludziom. On wszystko widzi i nagrodzi cię."},{"book":"Mateusza","chapter":"6","verse":"19","text":"Nie gromadźcie bogactw tu, na ziemi, gdzie mogą ulec zniszczeniu lub zostać skradzione przez złodziei."},{"book":"Mateusza","chapter":"6","verse":"20","text":"Gromadźcie je w niebie—tam nic ich nie zniszczy i nikt się nie włamie, by je ukraść."},{"book":"Mateusza","chapter":"6","verse":"21","text":"Gdzie jest wasz skarb, tam będzie wasze serce."},{"book":"Mateusza","chapter":"6","verse":"22","text":"Oko jest dla ciała jak lampa. Jeśli jest zdrowe, światło napełnia całe ciało."},{"book":"Mateusza","chapter":"6","verse":"23","text":"Jeśli jednak jest chore, całe ciało jest pogrążone w ciemnościach. Jeżeli więc twoje światło jest ciemnością, to jest to ciemność nieprzenikniona."},{"book":"Mateusza","chapter":"6","verse":"24","text":"Nie da się lojalnie służyć dwóm panom. Albo jednego nienawidzisz, a drugiego kochasz, albo na odwrót—drugiego szanujesz, a pierwszego lekceważysz. Nie możecie równocześnie żyć dla Boga i dla pieniędzy!"},{"book":"Mateusza","chapter":"6","verse":"25","text":"Dlatego radzę wam: Nie martwcie się o swoje życie—o to, co będziecie jeść i pić, ani o ciało—w co się ubierzecie. Czy życie ogranicza się tylko do jedzenia, a ciało—tylko do ubrania?"},{"book":"Mateusza","chapter":"6","verse":"26","text":"Spójrzcie na ptaki: Nie sieją ziarna, nie magazynują zapasów, a wasz Ojciec w niebie żywi je! Czy wy nie jesteście ważniejsi od ptaków?"},{"book":"Mateusza","chapter":"6","verse":"27","text":"Czy ktokolwiek, poprzez zamartwianie się, potrafi przedłużyć swoje życie choćby o jedną chwilę?"},{"book":"Mateusza","chapter":"6","verse":"28","text":"Dlaczego martwicie się o ubranie? Uczcie się od polnych kwiatów: Nie pracują i nie troszczą się o swój ubiór."},{"book":"Mateusza","chapter":"6","verse":"29","text":"A zapewniam was, że nawet król Salomon, w całym swym przepychu, nie był tak pięknie ubrany jak one."},{"book":"Mateusza","chapter":"6","verse":"30","text":"Jeśli więc Bóg tak wspaniale ubiera polne kwiaty, które dzisiaj kwitną, a jutro więdną i idą na spalenie, to czy tym bardziej nie zatroszczy się o was, nieufni?!"},{"book":"Mateusza","chapter":"6","verse":"31","text":"Nie martwcie się więc i nie powtarzajcie: Co będziemy jeść i pić? W co się ubierzemy?"},{"book":"Mateusza","chapter":"6","verse":"32","text":"O te sprawy zabiegają poganie. Wasz Ojciec w niebie dobrze wie, że tego potrzebujecie."},{"book":"Mateusza","chapter":"6","verse":"33","text":"W pierwszej kolejności zabiegajcie o Jego królestwo i prawość, a wtedy Bóg zatroszczy się o pozostałe rzeczy."},{"book":"Mateusza","chapter":"6","verse":"34","text":"Nie martwcie się więc o to, co będzie jutro, bo dzień jutrzejszy zatroszczy się o siebie. Dziś macie już wystarczająco wiele zmartwień."}]}