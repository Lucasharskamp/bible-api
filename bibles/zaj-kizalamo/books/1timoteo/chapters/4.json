{"data":[{"book":"1TIMOTEO","chapter":"4","verse":"1","text":"Loho wa Mulungu kolonga bila kifiso kamba mkipigiti cha kimambukizo wanhu wayagwe woilema nhamanila na kuwinza loho za uvwizi na mafundizo golawa ha vinyamkela."},{"book":"1TIMOTEO","chapter":"4","verse":"2","text":"Mafundizo kamba higo gabwililiswa na videlenya na wavwizi, wali na udaho udanganhike wa kusambula gehile na ganogile, kamba usomigwe na zuma da moto."},{"book":"1TIMOTEO","chapter":"4","verse":"3","text":"Wowagomesa wanhu sambiwasole na kuwalagiza kamba sambiwaje mandia gayagwe, mandia gaja Mulungu yagalumbile giladi gabokeligwe mkulava hewela na waja wotogola na kuitanga ikweli."},{"book":"1TIMOTEO","chapter":"4","verse":"4","text":"Kwavija kila kinhu kilumbigwe na Mulungu kinoga, kuduhu kinhu chochose kilemigwa ihawa kibokeligwa mkulava hewela,"},{"book":"1TIMOTEO","chapter":"4","verse":"5","text":"kwavija king'alizwa na usenga wa Mulungu na mkutambika."},{"book":"1TIMOTEO","chapter":"4","verse":"6","text":"Kamba uhawalagiza wanhu wamtogole Kilisto mbuli zino, kowa msang'hana yanogile wa Kilisto Yesu, ufundizigwe goya mmbuli ya usenga wa nhamanila na mafundizo ganogile gaja gaugawinzile."},{"book":"1TIMOTEO","chapter":"4","verse":"7","text":"Sambiugaye na usheha wa kimhazi na simulizi za uvwizi zilibule kinhu. Ila uifunze mwenyego kuwa munhu yomnogela Mulungu."},{"book":"1TIMOTEO","chapter":"4","verse":"8","text":"Kwavija lukuli luhasang'hanika losamhuka, ila sang'hano ya kumtanga Mulungu inoga ng'hani mzimbuli zose, mkukigoga kilagano sama ya ugima wa kipigiti kino na ugima wa kipigiti kikwiza."},{"book":"1TIMOTEO","chapter":"4","verse":"9","text":"Ulonzi uno uwa kweli na wolondigwa kutogoligwa."},{"book":"1TIMOTEO","chapter":"4","verse":"10","text":"Kino kicho kilamso cha tweye kusang'hanika ng'hani na kugendelela kuiyoha, kwavija twika tamanilo jetu ha Mulungu yali na ugima, ayo yali Mkombola wa wanhu wose, na ng'haning'hani waja womtogola."},{"book":"1TIMOTEO","chapter":"4","verse":"11","text":"Mbuli zino uzilagize na kuzifundiza."},{"book":"1TIMOTEO","chapter":"4","verse":"12","text":"Munhu yoyose sambiyaubeze umhale wako, ila sang'hano zako zoneke zinoga hameso ga wanhu wamtogole Kilisto muulonzi, muukazi, mdinoge, mnhamanila, na muung'azi."},{"book":"1TIMOTEO","chapter":"4","verse":"13","text":"Iyohe kuzisoma Nyandiko Zing'alile ha wanhu wamtogole Kilisto, giladi uwazume na kuwafundiza mbaka kipigiti vondanize."},{"book":"1TIMOTEO","chapter":"4","verse":"14","text":"Sambiuileke nhunza yako iugweleligwe kubitila usenga wa kihokozi kipigiti wavyele viwakwikile makono gao."},{"book":"1TIMOTEO","chapter":"4","verse":"15","text":"Ugangamale ng'hani mzimbuli zino, na uzisang'hane giladi wanhu wose wone vija vuigendeleza nhunza yako."},{"book":"1TIMOTEO","chapter":"4","verse":"16","text":"Uichunge mwenyego na mafundizo gako. Zigoge ng'hani mbuli hizo, kwavija ihawa kozisang'hana, kokiikombola gweye mwenyego na waja wokutegeleza."}]}