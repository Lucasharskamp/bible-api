{"data":[{"book":"Johannes","chapter":"17","verse":"1","text":"Kun Jeesus oli lakannut puhumasta oppilailleen, hän katsoi ylöspäin ja sanoi: »Isä, nyt se hetki on tullut! Anna ihmisten nähdä, kuka Poikasi todella on, jotta hän puolestaan saisi osoittaa heille sinun suuruutesi."},{"book":"Johannes","chapter":"17","verse":"2","text":"Sinä olet luovuttanut jokaisen ihmisen hänen käsiinsä, ja hän antaa ikuisen elämän kaikille, jotka hän on sinulta saanut."},{"book":"Johannes","chapter":"17","verse":"3","text":"Ikuinen elämä on jokaisella, joka tuntee sinut – ainoan oikean Jumalan – ja Jeesuksen Kristuksen, jonka sinä lähetit."},{"book":"Johannes","chapter":"17","verse":"4","text":"Olen ilmaissut ihmisille sinun rakkautesi ja suuruutesi: olen täyttänyt antamasi tehtävän."},{"book":"Johannes","chapter":"17","verse":"5","text":"Ja nyt, kun olen tässä edessäsi, Isä, anna ihmisten tajuta, että minulla oli jumalallinen valta-asema sinun luonasi jo ennen maailman luomista."},{"book":"Johannes","chapter":"17","verse":"6","text":"Olen puhunut sinusta näille ihmisille, jotka kuuluivat maailmaan. Sinä heidät kutsuit ja annoit minulle. Itse asiassa he olivat jo sinun, mutta annoit heidät minulle. He ovat tahtoneet kuunnella sinua."},{"book":"Johannes","chapter":"17","verse":"7","text":"Nyt he tietävät, että kaikki mitä minulla on, on lahjaa sinulta,"},{"book":"Johannes","chapter":"17","verse":"8","text":"sillä olen tuonut heille sanoman, jonka sinulta sain. He käsittivät puheeni ja tietävät nyt varmasti, että tulin maailmaan sinun luotasi. He myös uskovat sinun lähettäneen minut."},{"book":"Johannes","chapter":"17","verse":"9,10","text":"En rukoile sinua maailman puolesta, vaan näiden omiesi, jotka olet antanut minulle. Ja he kaikki – koska ovat minun – kuuluvat sinulle. Sinä olet antanut minulle heidät ja kaiken, mikä on omaasi. Sen vuoksi minä ilmaisen heille itseni."},{"book":"Johannes","chapter":"17","verse":"11","text":"Lähden nyt maailmasta – he jäävät. Tulen sinun luoksesi. Pyhä Isä, pidä heistä huolta, kaikista niistä, jotka minulle annoit, että hekin olisivat yhtä – niin kuin me."},{"book":"Johannes","chapter":"17","verse":"12","text":"Täällä maan päällä ollessani olen pitänyt turvassa sinun ominasi kaikki ne, jotka sinulta sain.17:12 Sananmukaisesti: »sinun nimessäsi säilyttänyt ne, jotka annoit minulle». Suojelin heitä, niin ettei kukaan heistä joutunut eksyksiin – lukuun ottamatta Juudasta, tuota kadotuksen lasta, josta Raamattuun on edeltäpäin kirjoitettu."},{"book":"Johannes","chapter":"17","verse":"13","text":"Nyt tulen sinun luoksesi. Täällä maailmassa ollessani olen kertonut heille sinusta, että he voisivat olla iloisia täydestä sydämestään."},{"book":"Johannes","chapter":"17","verse":"14","text":"Maailma vihaa niitä, joille sanomani on kelvannut, koska he eivät sopeudu tämän maailman henkeen – niin kuin en minäkään."},{"book":"Johannes","chapter":"17","verse":"15","text":"En pyydä sinua nyt ottamaan heitä pois maailmasta, vaan varjelemaan heidät joutumasta saatanan valtaan."},{"book":"Johannes","chapter":"17","verse":"16","text":"Eiväthän he kuulu tähän maailmaan enempää kuin minäkään."},{"book":"Johannes","chapter":"17","verse":"17","text":"Puhdista heidän sisimpänsä, osoita heille totuutesi. Se, mitä sinä sanot, on totuus."},{"book":"Johannes","chapter":"17","verse":"18","text":"Lähetän heidät maailmaan niin kuin sinä lähetit minut."},{"book":"Johannes","chapter":"17","verse":"19","text":"Minä vihkiydyn kuolemaan, jotta he saisivat elää sinulle omistettua elämää."},{"book":"Johannes","chapter":"17","verse":"20","text":"En rukoile vain heidän puolestaan, vaan myös kaikkien niiden, jotka uskovat minuun kuultuaan heidän todistuksensa."},{"book":"Johannes","chapter":"17","verse":"21,22,23","text":"Kaikkien puolesta pyydän, että he olisivat yhtä niin kuin sinä ja minä – niin kuin sinä olet minussa ja minä sinussa. Olen antanut heille sinulta saamani kirkkauden. Hekin saavat olla tässä yhteydessä: minä heissä ja sinä minussa – kaikki yhtä, että maailma uskoisi sinun lähettäneen minut ja rakastavan omiasi yhtä paljon kuin minua."},{"book":"Johannes","chapter":"17","verse":"24","text":"Isä, haluan näiden olevan lähelläni – näiden ihmisten, jotka sinä olet minulle antanut – niin että he saavat nähdä kunniani. Sinähän sen minulle annoit, koska rakastit minua jo ennen kuin maailmaa olikaan."},{"book":"Johannes","chapter":"17","verse":"25","text":"Pyhä Isä, maailma ei sinua tunne, mutta minä tunnen sinut. Nämä minun oppilaani tietävät sinun lähettäneen minut."},{"book":"Johannes","chapter":"17","verse":"26","text":"Olen opettanut heitä tuntemaan sinua, jotta myös heissä olisi se rakkaus, jolla sinä minua rakastat, ja jotta minä eläisin heissä.»"}]}