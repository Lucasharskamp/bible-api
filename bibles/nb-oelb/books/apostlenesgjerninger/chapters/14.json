{"data":[{"book":"Apostlenes gjerninger","chapter":"14","verse":"1","text":"I byen Ikonium skjedde det samme. Paulus og Barnabas gikk til synagogen14:1 Synagogen er jødenes bygg for gudstjenester eller den menighet som møtes der. og talte til folket med slik kraft at mange, både jøder og de som ikke var jøder, kom til tro."},{"book":"Apostlenes gjerninger","chapter":"14","verse":"2","text":"Men de jødene som ikke ville tro, hisset opp innbyggerne i byen som ikke var jøder ved å snakke dårlig om Paulus og Barnabas."},{"book":"Apostlenes gjerninger","chapter":"14","verse":"3","text":"Til tross for det stanset de en lenger tid og talte åpent og uten frykt om Herren Jesus, etter som de stolte på at han ville beskytte dem. Herren Jesus ga dem kraft til å gjøre mirakler og tegn som et bevis på at budskapet hans om kjærlighet og tilgivelse var sant."},{"book":"Apostlenes gjerninger","chapter":"14","verse":"4","text":"Folket i byen delte seg i to grupper: Noen holdt med de religiøse lederne, andre holdt med utsendingene."},{"book":"Apostlenes gjerninger","chapter":"14","verse":"5-6","text":"Etter en tid fikk Paulus og Barnabas greie på at jødene sammen med sine ledere, også de som ikke var jøder, hadde blitt enige om å mishandle og steine Paulus og Barnabas. De flyktet derfor til byene Lystra og Derbe i provinsen Lykaonia. Der dro de omkring i hele området"},{"book":"Apostlenes gjerninger","chapter":"14","verse":"7","text":"og fortalte de glade nyhetene om Jesus."},{"book":"Apostlenes gjerninger","chapter":"14","verse":"8","text":"Mens Paulus og Barnabas var i Lystra, møtte de en mann som hadde vært handikappet fra fødselen av, og som aldri hadde kunne gå."},{"book":"Apostlenes gjerninger","chapter":"14","verse":"9","text":"Mannen satt og lyttet da Paulus talte, og da Paulus så på ha, forsto han at mannen hadde begynt å tro, og at han kunne bli helbredet."},{"book":"Apostlenes gjerninger","chapter":"14","verse":"10","text":"Derfor ropte Paulus til ham: ”Reis deg opp og stå på beina dine!” Straks hoppet mannen opp og begynte å gå."},{"book":"Apostlenes gjerninger","chapter":"14","verse":"11","text":"Da folket så det Paulus hadde gjort, ropte de høyt på sitt eget språk: ”Gudene har blitt mennesker og kommet ned til oss!”"},{"book":"Apostlenes gjerninger","chapter":"14","verse":"12","text":"De trodde at Barnabas var den greske guden Zevs, og at Paulus var Hermes, etter som det var han som førte ordet."},{"book":"Apostlenes gjerninger","chapter":"14","verse":"13","text":"Presten i zevstemplet, som lå i utkanten av byen, kom med okser og blomsterkranser, som han og folket ville ofre til utsendingene foran byens port."},{"book":"Apostlenes gjerninger","chapter":"14","verse":"14","text":"Men da det gikk opp for Barnabas og Paulus hva som var i ferd med å skje, rev de i stykker kappene sine og rutsjet rett inn i folkemassen og ropte:"},{"book":"Apostlenes gjerninger","chapter":"14","verse":"15","text":"”Kjære venner, hva er det dere finner på? Vi er vanlige mennesker akkurat som dere! Vi har kommet til dere for å fortelle de glade nyhetene at dere ikke lenger trenger å vende dere til disse hjelpeløse gudene. I stedet kan dere nå tilbe den Gud som lever, han som har skapt himmelen og jorden og havet og alt som finnes i tilværelsen.14:15 Se Salmenes bok 146:6."},{"book":"Apostlenes gjerninger","chapter":"14","verse":"16","text":"Fram til nå har Gud latt folkene fortsette å be til forskjellige guder."},{"book":"Apostlenes gjerninger","chapter":"14","verse":"17","text":"Likevel har Gud gjennom alt det gode han gjør, jevnt og trutt gitt sine bevis på at han er til. Det er han som har gitt dere regn og gode avlinger, slik at dere har fått mat og kunne glede dere.”"},{"book":"Apostlenes gjerninger","chapter":"14","verse":"18","text":"Ved å markere dette klarte Paulus og Barnabas i siste sekund å hindre folket fra å ofre til dem."},{"book":"Apostlenes gjerninger","chapter":"14","verse":"19","text":"Litt seinere kom noen jøder fra Antiokia og Ikonium og klarte å vende folket mot Paulus og Barnabas. Folket steinet Paulus, slik at de trodde han var død. De slepte ham ut av byen."},{"book":"Apostlenes gjerninger","chapter":"14","verse":"20","text":"Men da disiplene samlet seg rundt ham, reiste han seg opp og gikk på nytt inn i byen. Neste dag gikk han videre til byen Derbe sammen med Barnabas."},{"book":"Apostlenes gjerninger","chapter":"14","verse":"21","text":"Også i Derbe fortalte Paulus og Barnabas de glade nyhetene om Jesus, og mange mennesker begynte å tro. Senere vendte de tilbake til byene Lystra, Ikonium og Antiokia."},{"book":"Apostlenes gjerninger","chapter":"14","verse":"22","text":"Der styrket de disiplene. De oppmuntret dem til å holde fast ved troen til tross for alle forfølgelsene, og sa: ”Vi som er Guds folk, får oppleve mange vanskeligheter, men en dag skal vi være med ham i hans nye verden.”"},{"book":"Apostlenes gjerninger","chapter":"14","verse":"23","text":"Paulus og Barnabas så seg ut ledere for menigheten på hvert sted. De fastet og ba til Herren Jesus at han skulle beskytte dem som nylig hadde begynt å tro på ham."},{"book":"Apostlenes gjerninger","chapter":"14","verse":"24","text":"Så reiste Paulus og Barnabas tilbake gjennom provinsene Pisidia og Pamfylia."},{"book":"Apostlenes gjerninger","chapter":"14","verse":"25","text":"De kom til byen Perge på reisen. Der talte de til folket om Jesus. Etter det fortsatte de til havnebyen Attalia."},{"book":"Apostlenes gjerninger","chapter":"14","verse":"26","text":"De tok en båt over til Antiokia i Syria. Det var i denne byen menigheten hadde overlatt Paulus og Barnabas til Gud og hans beskyttelse. Senere hadde de sendt de to av sted på det oppdraget som nå var avsluttet."},{"book":"Apostlenes gjerninger","chapter":"14","verse":"27","text":"Da de hadde kommet, kalte de sammen hele menigheten og fortalte alt Gud hadde satt dem i stand til å utrette, og hvordan han også hadde gitt andre enn jødene sjansen til å tro."},{"book":"Apostlenes gjerninger","chapter":"14","verse":"28","text":"De stanset en ganske lang tid hos de troende i Antiokia."}]}