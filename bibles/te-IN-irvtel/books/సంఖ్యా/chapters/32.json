{"data":[{"book":"సంఖ్యా","chapter":"32","verse":"1","text":"రూబేనీయులకు, గాదీయులకు, పశువులు అతి విస్తారంగా ఉండడం వలన యాజెరు, గిలాదు ప్రాంతాలు మందలకు తగిన స్థలమని వారు గ్రహించారు."},{"book":"సంఖ్యా","chapter":"32","verse":"2","text":"వారు మోషేతో, యాజకుడు ఎలియాజరుతో సమాజ నాయకులతో"},{"book":"సంఖ్యా","chapter":"32","verse":"3","text":"“అతారోతు, దీబోను, యాజెరు, నిమ్రా, హెష్బోను, ఏలాలే, షెబాము, నెబో, బెయోను అనే ప్రాంతాలు,"},{"book":"సంఖ్యా","chapter":"32","verse":"4","text":"అంటే ఇశ్రాయేలు ప్రజలందరి ఎదుట యెహోవా జయించిన దేశం పశువుల మందలకు అనువైంది. మీ సేవకులైన మాకు మందలు ఉన్నాయి."},{"book":"సంఖ్యా","chapter":"32","verse":"5","text":"కాబట్టి మా మీద మీకు దయ కలిగితే, మమ్మల్ని యొర్దాను నది దాటించవద్దు. మాకు ఈ దేశాన్ని వారసత్వంగా ఇవ్వండి” అన్నారు."},{"book":"సంఖ్యా","chapter":"32","verse":"6","text":"అప్పుడు మోషే గాదీయులకు, రూబేనీయులకు ఇలా జవాబిచ్చాడు. “మీ సోదరులు యుద్ధాలు చేస్తూ ఉంటే మీరు ఇక్కడే ఉండిపోవచ్చా?"},{"book":"సంఖ్యా","chapter":"32","verse":"7","text":"యెహోవా ఇశ్రాయేలు ప్రజలకు ఇచ్చిన దేశానికి వెళ్ళకుండా మీరు వారి హృదయాలను ఎందుకు నిరుత్సాహ పరుస్తున్నారు?"},{"book":"సంఖ్యా","chapter":"32","verse":"8","text":"ఆ దేశాన్ని చూసి రావడానికి కాదేషు బర్నేయలో నేను మీ తండ్రులను పంపినప్పుడు వారు కూడా ఇలాగే చేశారు కదా."},{"book":"సంఖ్యా","chapter":"32","verse":"9","text":"వారు ఎష్కోలు లోయలోకి వెళ్లి ఆ దేశాన్ని చూసి ఇశ్రాయేలు ప్రజలను అధైర్యపరిచారు కాబట్టి యెహోవా తమకిచ్చిన దేశంలో ప్రవేశించలేకపోయారు."},{"book":"సంఖ్యా","chapter":"32","verse":"10","text":"ఆ రోజు యెహోవా కోపం తెచ్చుకున్నాడు."},{"book":"సంఖ్యా","chapter":"32","verse":"11","text":"ఇరవై సంవత్సరాలకు మించి, ఐగుప్తుదేశం నుండి వచ్చిన మనుషుల్లో యెహోవాను పూర్ణ మనస్సుతో అనుసరించిన కెనెజీయుడు, యెఫున్నె కొడుకు కాలేబు, నూను కొడుకు యెహోషువ తప్ప"},{"book":"సంఖ్యా","chapter":"32","verse":"12","text":"మరి ఎవ్వడూ పూర్ణమనస్సుతో నన్ను అనుసరించలేదు కాబట్టి నేను అబ్రాహాము, ఇస్సాకు, యాకోబులకు ఇస్తానని ప్రమాణం చేసిన దేశాన్ని మరి ఎవరూ చూడనే చూడరు, అని శపథం చేశాడు."},{"book":"సంఖ్యా","chapter":"32","verse":"13","text":"అప్పుడు ఇశ్రాయేలు ప్రజల మీద యెహోవా కోపం రగులుకోవడం వల్ల ఆయన దృష్ఠికి చెడుతనం చూపిన ఆ తరం వారంతా నాశనం అయ్యే వరకూ వారిని అరణ్యంలో తిరిగేలా చేశాడు."},{"book":"సంఖ్యా","chapter":"32","verse":"14","text":"ఇప్పుడు ఇశ్రాయేలు ప్రజల మీద యెహోవాకు మరింత కోపం పుట్టించేలా ఆ పాపుల పిల్లలైన మీరు వారి స్థానంలో బయలుదేరారు."},{"book":"సంఖ్యా","chapter":"32","verse":"15","text":"మీరు ఆయన్ని అనుసరించకుండా వెనక్కి తగ్గిపోతే ఆయన ఈ ప్రజలందరినీ ఈ అడవిలోనే నిలిపివేస్తాడు. ఆ విధంగా మీరు ఈ ప్రజలందరి నాశనానికి కారకులౌతారు.”"},{"book":"సంఖ్యా","chapter":"32","verse":"16","text":"అందుకు వారు అతనితో “మేము ఇక్కడ మా పశువుల కోసం దొడ్లూ, మా పిల్లల కోసం ఊరులూ కట్టుకుంటాం."},{"book":"సంఖ్యా","chapter":"32","verse":"17","text":"ఇశ్రాయేలు ప్రజలను వారివారి స్థలాలకు చేర్చే వరకూ మేము యుద్ధానికి సిద్ధపడి వారి ముందు సాగిపోతాం. అయితే మా పిల్లలు ఈ ప్రాంత ప్రజల భయం వలన ప్రాకారాలున్న ఊర్లలో నివసించాలి."},{"book":"సంఖ్యా","chapter":"32","verse":"18","text":"ఇశ్రాయేలీయుల్లో ప్రతివాడూ తన తన వారసత్వాన్ని పొందేవరకూ మా ఇళ్ళకు తిరిగి రాము."},{"book":"సంఖ్యా","chapter":"32","verse":"19","text":"తూర్పున యొర్దాను ఇవతల మాకు వారసత్వం దొరికింది కాబట్టి ఇక యొర్దాను అవతల వారితో వారసత్వం అడగం” అన్నారు."},{"book":"సంఖ్యా","chapter":"32","verse":"20","text":"అప్పుడు మోషే వారితో “మీరు మీ మాట మీద నిలబడి యెహోవా సన్నిధిలో యుద్ధానికి సిద్ధపడి యెహోవా తన ఎదుటనుండి తన శత్రువులను వెళ్లగొట్టే వరకూ"},{"book":"సంఖ్యా","chapter":"32","verse":"21","text":"యెహోవా సన్నిధిలో మీరంతా యొర్దాను అవతలికి వెళ్ళి"},{"book":"సంఖ్యా","chapter":"32","verse":"22","text":"ఆ దేశాన్ని జయించిన తరవాత మీరు తిరిగి రావచ్చు. మీరు యెహోవా దృష్టికీ ఇశ్రాయేలీయుల దృష్టికీ నిర్దోషులుగా ఉంటారు. అప్పుడు ఈ దేశం యెహోవా సన్నిధిలో మీకు వారసత్వం అవుతుంది."},{"book":"సంఖ్యా","chapter":"32","verse":"23","text":"మీరు అలా చేయకపోతే యెహోవా దృష్టికి పాపం చేసిన వారవుతారు కాబట్టి మీ పాపం మిమ్మల్ని పట్టుకొంటుందని తెలుసుకోండి."},{"book":"సంఖ్యా","chapter":"32","verse":"24","text":"మీరు మీ పిల్లల కోసం ఊర్లను, మీ పశువుల కోసం దొడ్లను కట్టుకుని మీరు చెప్పిన ప్రకారం చేయండి అన్నాడు.”"},{"book":"సంఖ్యా","chapter":"32","verse":"25","text":"అందుకు గాదీయులు, రూబేనీయులు మోషేతో “మా యజమానివి నువ్వు ఆజ్ఞాపించినట్టు నీ సేవకులైన మేము చేస్తాం."},{"book":"సంఖ్యా","chapter":"32","verse":"26","text":"మా పిల్లలు, భార్యలు, మా ఆవుల మందలు గిలాదు ఊళ్ళలో ఉంటారు."},{"book":"సంఖ్యా","chapter":"32","verse":"27","text":"నీ సేవకులైన మేము, అంటే మా సైన్యంలో ప్రతి యోధుడు మా యజమానివి నువ్వు చెప్పినట్టు యెహోవా సన్నిధిలో యుద్ధం చేయడానికి యొర్దాను అవతలికి వస్తాము” అన్నారు."},{"book":"సంఖ్యా","chapter":"32","verse":"28","text":"కాబట్టి మోషే వారిని గురించి యాజకుడైన ఎలియాజరుకు, నూను కుమారుడు యెహోషువకు, ఇశ్రాయేలు గోత్రాల్లో పూర్వీకుల వంశాల నాయకులకు ఇలా ఆజ్ఞాపించాడు,"},{"book":"సంఖ్యా","chapter":"32","verse":"29","text":"“గాదీయులు, రూబేనీయులు అందరూ యెహోవా సన్నిధిలో యుద్ధానికి సిద్దపడి మీతో కూడా యొర్దాను అవతలికి వస్తే, ఆ దేశాన్ని మీరు జయించిన తరవాత మీరు గిలాదు దేశాన్ని వారికి వారసత్వంగా ఇవ్వాలి."},{"book":"సంఖ్యా","chapter":"32","verse":"30","text":"కాని వారు యుద్ధానికి సిద్ధపడి మీతో కలిసి అవతలకి రాకపోతే వారు కనాను దేశంలో మీ మధ్యనే వారసత్వం పొందుతారు”"},{"book":"సంఖ్యా","chapter":"32","verse":"31","text":"దానికి గాదీయులు, రూబేనీయులు “యెహోవా నీ సేవకులైన మాతో చెప్పినట్టే చేస్తాం."},{"book":"సంఖ్యా","chapter":"32","verse":"32","text":"మేము యెహోవా సన్నిధిలో యుద్ధానికి సిద్ధపడి నది దాటి కనాను దేశంలోకి వెళ్తాం. అప్పుడు యొర్దాను ఇవతల మేము వారసత్వం పొందుతాం” అని జవాబిచ్చారు."},{"book":"సంఖ్యా","chapter":"32","verse":"33","text":"అప్పుడు మోషే వారికి, అంటే గాదీయులకు, రూబేనీయులకు, యోసేపు కుమారుడు మనష్షే అర్థగోత్రం వారికి, అమోరీయుల రాజైన సీహోను రాజ్యాన్ని, బాషాను రాజైన ఓగు రాజ్యాన్ని, వాటి ఊళ్ళన్నిటినీ ఆ దేశాల చుట్టూ ఉన్న గ్రామాలనూ ఇచ్చాడు."},{"book":"సంఖ్యా","chapter":"32","verse":"34","text":"గాదీయులు దీబోను, అతారోతు, అరోయేరు, అత్రోతు, షోపాను,"},{"book":"సంఖ్యా","chapter":"32","verse":"35","text":"యాజెరు, యొగ్బెహ, బేత్నిమ్రా, బేత్హారాను"},{"book":"సంఖ్యా","chapter":"32","verse":"36","text":"అనే ఊళ్ళలో ప్రాకారాలు, పశువుల దొడ్లు కట్టుకున్నారు."},{"book":"సంఖ్యా","chapter":"32","verse":"37","text":"రూబేనీయులు హెష్బోను, ఏలాలే, కిర్యతాయిము, నెబో, బయల్మెయోను,"},{"book":"సంఖ్యా","chapter":"32","verse":"38","text":"షిబ్మా అనే ఊళ్లు కట్టి, వాటికి కొత్త పేర్లు పెట్టారు."},{"book":"సంఖ్యా","chapter":"32","verse":"39","text":"మనష్షే సంతానం అయిన మాకీరీయులు గిలాదుపై దండెత్తి దాన్ని ఆక్రమించి దానిలోని అమోరీయులను వెళ్లగొట్టారు."},{"book":"సంఖ్యా","chapter":"32","verse":"40","text":"మోషే మనష్షే కొడుకు మాకీరుకు గిలాదును ఇచ్చాడు."},{"book":"సంఖ్యా","chapter":"32","verse":"41","text":"అతని సంతానం అక్కడ నివసించింది. మనష్షే కొడుకు యాయీరు వెళ్లి అక్కడి గ్రామాలను ఆక్రమించి వాటికి 32:41 హవ్వోతు యాయిరు.యాయీరు గ్రామాలు అని పేరు పెట్టాడు."},{"book":"సంఖ్యా","chapter":"32","verse":"42","text":"నోబహు వెళ్లి కెనాతును దాని గ్రామాలను ఆక్రమించి దానికి నోబహు అని తన పేరు పెట్టాడు."}]}