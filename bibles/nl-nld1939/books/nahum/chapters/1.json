{"data":[{"book":"Nahum","chapter":"1","verse":"1","text":"De godsspraak over Ninive. Het boek van het visioen van Nahum uit Elkosj."},{"book":"Nahum","chapter":"1","verse":"2","text":"Een naijverig God, een wreker is Jahweh, Een wreker is Jahweh, vol gramschap; Jahweh wreekt zich op die Hem weerstaat, Is onverbiddelijk voor zijn vijanden."},{"book":"Nahum","chapter":"1","verse":"3","text":"Wel is Jahweh lankmoedig, Maar groot ook in kracht, Hij laat niets ongestraft; Zijn weg loopt door storm en orkaan, De wolken zijn het stof van zijn voeten."},{"book":"Nahum","chapter":"1","verse":"4","text":"Hij dreigt de zee, en droogt ze uit, En al haar stromen legt Hij bloot; Basjan en Karmel kwijnen weg, Het groen van de Libanon verwelkt."},{"book":"Nahum","chapter":"1","verse":"5","text":"De bergen rillen voor Hem, De heuvelen smelten; De aarde rijst op voor zijn aanschijn, De wereld met al haar bewoners."},{"book":"Nahum","chapter":"1","verse":"6","text":"Wie houdt stand voor zijn gramschap, Wie kan zijn grimmige toorn weerstaan? Zijn woede stort zich uit als een vuur, De rotsen splijten voor Hem uiteen!"},{"book":"Nahum","chapter":"1","verse":"7","text":"Jahweh is goed voor die op Hem hopen, Een toevlucht in tijden van nood; Hij kent, die tot Hem hun toevlucht nemen,"},{"book":"Nahum","chapter":"1","verse":"8","text":"Als de branding woedt. Maar Hij vernielt, die tegen Hem opstaan, En zijn vijanden jaagt Hij de duisternis in;"},{"book":"Nahum","chapter":"1","verse":"9","text":"Wat plannen gij ook tegen Jahweh smeedt, Hij maakt er een eind aan. Geen tweede maal richt Hij zich op"},{"book":"Nahum","chapter":"1","verse":"10","text":"Want de benauwing duurt voort; De doornen liggen op een hoop, De slempers beschonken. Als droge stoppels worden verteerd,"},{"book":"Nahum","chapter":"1","verse":"11","text":"Die van u zijn uitgegaan, Om kwaad tegen Jahweh te beramen, En boze plannen te smeden!"},{"book":"Nahum","chapter":"1","verse":"12","text":"Zo spreekt Jahweh: Al zijn ze nog zo voltallig en sterk, Ze worden weggemaaid en verdwijnen; Ik verneder u, zodat Ik het niet opnieuw hoef te doen."},{"book":"Nahum","chapter":"1","verse":"13","text":"Nu breek Ik uw staf, En ruk de ketens van u in stukken. Jahweh heeft het over u beslist:"},{"book":"Nahum","chapter":"1","verse":"14","text":"Uw naam wordt niet meer voortgeplant! Uit uw godentempel Zal Ik de gesneden en gegoten beelden vernielen, En Ik maak uw graf Tot een schandeplek!"},{"book":"Nahum","chapter":"1","verse":"15","text":"Zie, op de bergen de voeten van den vreugdebode, Die vrede verkondigt: Vier uw feesten, Juda, volbreng uw geloften, Belial zal niet meer tegen u woeden, hij ligt vernield!"}]}