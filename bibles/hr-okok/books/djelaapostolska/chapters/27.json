{"data":[{"book":"Djela Apostolska","chapter":"27","verse":"1","text":"Odlučeno je da odjedrimo u Italiju. Pavla i nekolicinu drugih zatvorenika predali su stotniku carske čete Juliju."},{"book":"Djela Apostolska","chapter":"27","verse":"2","text":"Ukrcali smo se na neku adramitsku lađu koja je plovila u azijska mjesta te otplovili. S nama je bio i neki Makedonac, Aristarh iz Soluna."},{"book":"Djela Apostolska","chapter":"27","verse":"3","text":"Sutradan smo doplovili u Sidon. Julije je s Pavlom vrlo ljubazno postupao. Dopustio mu je posjetiti prijatelje, da se pobrinu za njegove potrebe."},{"book":"Djela Apostolska","chapter":"27","verse":"4","text":"Otplovili smo dalje jedreći sjeverno uz Cipar između otoka i kopna jer su puhali suprotni vjetrovi."},{"book":"Djela Apostolska","chapter":"27","verse":"5","text":"Prošli smo uz cilicijsku i pamfilijsku obalu te stigli u grad Miru u Liciji."},{"book":"Djela Apostolska","chapter":"27","verse":"6","text":"Ondje stotnik pronađe neku lađu što je iz Aleksandrije plovila u Italiju, pa nas ukrca na nju."},{"book":"Djela Apostolska","chapter":"27","verse":"7","text":"Nekoliko smo dana sporo plovili i jedva došli do Knida. Kako od vjetra nismo mogli pristati, otplovili smo pod Kretu, do Salmone,"},{"book":"Djela Apostolska","chapter":"27","verse":"8","text":"pa na jedvite jade uz nju do nekoga mjesta zvanog Dobra pristaništa, blizu grada Laseje."},{"book":"Djela Apostolska","chapter":"27","verse":"9","text":"Mnogo smo vremena izgubili. Plovidba je postala vrlo opasnom jer je već bila jesen,27:9 U grčkome: jer je post (obično koncem rujna ili početkom listopada) već prošao. a Pavao upozori:"},{"book":"Djela Apostolska","chapter":"27","verse":"10","text":"“Ljudi, vidim da će plovidba biti pogibeljna i da ćemo pretrpjeti veliku štetu—ne samo u teretu nego i u našim životima.”"},{"book":"Djela Apostolska","chapter":"27","verse":"11","text":"Ali stotnik je više vjerovao kormilaru i vlasniku broda nego Pavlu."},{"book":"Djela Apostolska","chapter":"27","verse":"12","text":"Kako luka nije bila prikladna za zimovanje, većina je ljudi predlagala da otplove i pokušaju doći do luke Feniks na Kreti, otvorenoj prema jugozapadu i sjeverozapadu, te da ondje prezimimo."},{"book":"Djela Apostolska","chapter":"27","verse":"13","text":"Tada puhne blagi južnjak te oni, misleći da bi mogli uspjeti u toj nakani, dignu sidro i zaplove uz samu obalu Krete."},{"book":"Djela Apostolska","chapter":"27","verse":"14","text":"Ali ubrzo zatim silovito zapuše žestok vjetar zvani sjeveroistočnjak."},{"book":"Djela Apostolska","chapter":"27","verse":"15","text":"Zahvati lađu tako da mu se nije mogla oteti, pa smo se prepustili da nas nosi."},{"book":"Djela Apostolska","chapter":"27","verse":"16","text":"Kad smo prolazili uz neki otočić zvan Kauda, jedva smo na brod podignuli čamac za spašavanje koji smo vukli za sobom."},{"book":"Djela Apostolska","chapter":"27","verse":"17","text":"Podignuli su ga da uporabe opremu za spašavanje i da konopcima potpašu lađu. Bojeći se da se ne nasuču na Sirtu uz afričku obalu, spuste plivajuće sidro te smo tako plovili dalje nošeni vjetrom."},{"book":"Djela Apostolska","chapter":"27","verse":"18","text":"Kako nas je oluja silovito bacala, sutradan izbace s broda teret,"},{"book":"Djela Apostolska","chapter":"27","verse":"19","text":"a treći dan brodsku opremu i sve čega su se domogli."},{"book":"Djela Apostolska","chapter":"27","verse":"20","text":"Strašna je oluja bjesnjela mnogo dana te se nisu mogli vidjeti ni sunce ni zvijezde. Gubili smo svaku nadu da ćemo se spasiti."},{"book":"Djela Apostolska","chapter":"27","verse":"21","text":"Dugo već nismo ništa jeli. Pavao stane pred posadu i reče: “Trebali ste me, ljudi, poslušati i ne odlaziti s Krete pa biste izbjegli svu ovu nevolju i štetu."},{"book":"Djela Apostolska","chapter":"27","verse":"22","text":"Ali sada vam kažem: budite odvažni jer nitko od nas neće stradati iako će lađa potonuti."},{"book":"Djela Apostolska","chapter":"27","verse":"23","text":"Noćas mi se ukazao anđeo Boga kojemu pripadam i služim"},{"book":"Djela Apostolska","chapter":"27","verse":"24","text":"te mi rekao: ‘Ne boj se, Pavle, jer ćeš sigurno stići pred cara! A Bog ti daruje i da svi tvoji suputnici sigurno doputuju.’"},{"book":"Djela Apostolska","chapter":"27","verse":"25","text":"Zato se, ljudi, razvedrite! Vjerujem Bogu. Bit će kako mi je rekao."},{"book":"Djela Apostolska","chapter":"27","verse":"26","text":"Ali nasukat ćemo se na neki otok.”"},{"book":"Djela Apostolska","chapter":"27","verse":"27","text":"Četrnaeste noći oluje, oko ponoći, vjetar nas je gonio amo-tamo po Jadranu. Mornari naslute da se približava nekakvo kopno."},{"book":"Djela Apostolska","chapter":"27","verse":"28","text":"Bace olovnicu i izmjere dvadeset hvati dubine. Malo zatim opet ju bace i izmjere petnaest hvati."},{"book":"Djela Apostolska","chapter":"27","verse":"29","text":"Prestraše se da ne nalete na grebene pa bace s krme četiri sidra i počnu se moliti da se brzo razdani."},{"book":"Djela Apostolska","chapter":"27","verse":"30","text":"Mornari su kanili pobjeći s lađe pa počnu spuštati čamac u more pod izlikom da kane spustiti sidra s pramca."},{"book":"Djela Apostolska","chapter":"27","verse":"31","text":"Ali Pavao reče stotniku i vojnicima: “Ne ostanu li oni na lađi, nećete se spasiti!”"},{"book":"Djela Apostolska","chapter":"27","verse":"32","text":"Vojnici prerežu užad i puste da čamac padne u more."},{"book":"Djela Apostolska","chapter":"27","verse":"33","text":"Sve do svanuća Pavao je molio ljude da jedu. “Četrnaest dana niste ni taknuli jelo”, reče."},{"book":"Djela Apostolska","chapter":"27","verse":"34","text":"“Molim vas, pojedite što za vlastito dobro. Jer neće vam pasti ni vlas s glave.”"},{"book":"Djela Apostolska","chapter":"27","verse":"35","text":"Kad je to rekao, uzme kruh te pred svima zahvali Bogu, razlomi ga i počne jesti."},{"book":"Djela Apostolska","chapter":"27","verse":"36","text":"Svi se razvedre i uzmu hranu."},{"book":"Djela Apostolska","chapter":"27","verse":"37","text":"U lađi nas je bilo dvjesto sedamdeset šest duša."},{"book":"Djela Apostolska","chapter":"27","verse":"38","text":"Kad su se najeli, počnu rasterećivati lađu bacajući žito u more."},{"book":"Djela Apostolska","chapter":"27","verse":"39","text":"Kad se razdanilo, mornari nisu prepoznali obalu, ali opazili su neki zaljev ravne obale te odluče pokušati onamo zavesti lađu."},{"book":"Djela Apostolska","chapter":"27","verse":"40","text":"Odvežu zato sidra i puste da padnu u more. Popuste konopce na kormilima i razviju prednje jedro prema vjetru te se usmjere prema obali."},{"book":"Djela Apostolska","chapter":"27","verse":"41","text":"Ali nalete na plićak i brod se nasuče. Pramac nasjedne i ostane nepomičan, a krmu su razbijali žestoki valovi."},{"book":"Djela Apostolska","chapter":"27","verse":"42","text":"Vojnici nakane poubijati zatvorenike da koji ne otpliva i ne pobjegne,"},{"book":"Djela Apostolska","chapter":"27","verse":"43","text":"ali im stotnik, želeći poštedjeti Pavla, ne dopusti da to učine. Zapovjedi da oni koji znaju plivati prvi skoče u more i otplivaju do obale,"},{"book":"Djela Apostolska","chapter":"27","verse":"44","text":"a ostalima reče da doplivaju na daskama i olupinama lađe. Tako su svi živi i zdravi dospjeli na kopno."}]}