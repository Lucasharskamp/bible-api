{"data":[{"book":"Yɛtɛ sɔtɔɛ","chapter":"4","verse":"1","text":"Munsa naxa Alatala maxɔrin, «Xa Isirayilakae mu sa la n ma masenyi ra, e fa a fala, ‹Alatala mu minixi i ma feo,› n munse rabama fa?»"},{"book":"Yɛtɛ sɔtɔɛ","chapter":"4","verse":"2","text":"Alatala naxa a maxɔrin, «Munse na i bɛlɛxɛ na ki?» A naxa a yaabi, «N ma yisuxuwuri.»"},{"book":"Yɛtɛ sɔtɔɛ","chapter":"4","verse":"3","text":"Alatala naxa a yamari, «A woli bɔxi.» A to a woli bɔxi, na naxa mafindi bɔximase ra, Munsa fa a gi a ya ra."},{"book":"Yɛtɛ sɔtɔɛ","chapter":"4","verse":"4","text":"Alatala naxa a masen a bɛ, «I bɛlɛxɛ itala i xa a suxu a xuli ma.» Munsa naxa a bɛlɛxɛ itala. A to a suxu a bɛlɛxɛ ra, na naxa findi yisuxuwuri ra."},{"book":"Yɛtɛ sɔtɔɛ","chapter":"4","verse":"5","text":"Alatala naxa a masen a bɛ, «Na findima tɔnxuma ra e bɛ, fa a fala, e benba Iburahima, Isiyaga, nun Yaxuba Marigi Alatala bara mini i ma.»"},{"book":"Yɛtɛ sɔtɔɛ","chapter":"4","verse":"6","text":"Na dangi xanbi, Alatala man naxa a masen a bɛ, «I bɛlɛxɛ sa i kanke ma i xa donma bun ma.» A to na raba, a fa a ramini, kunɛ a bɛlɛxɛ rafiixɛxi."},{"book":"Yɛtɛ sɔtɔɛ","chapter":"4","verse":"7","text":"A man naxa a yamari, «I man xa i bɛlɛxɛ sa i kanke ma i xa donma bun ma.» A to na raba, a bɛlɛxɛ naxa yalan keren na."},{"book":"Yɛtɛ sɔtɔɛ","chapter":"4","verse":"8","text":"Alatala naxa a masen a bɛ, «Xa Isirayilakae mu la i xui ra, xa na mu a ra na tɔnxuma singe ra, tɛmunde e fama nɛ lade i ra na tɔnxuma firin nde xa fe ra."},{"book":"Yɛtɛ sɔtɔɛ","chapter":"4","verse":"9","text":"Xa e mu la i xui ra na tɔnxuma firinyie xa fe ra, i xa ye tongo Nili xure, i a rafili bɔxi ma. A findima nɛ wuli ra keren na.»"},{"book":"Yɛtɛ sɔtɔɛ","chapter":"4","verse":"10","text":"Munsa naxa Alatala yaabi, «N Marigi, i a kolon i xa konyi mu fata wɔyɛnde. N nɛnyi binya n dɛ i kabi n dimɛdi tɛmui. To masenyi mu na fe masaraxi.»"},{"book":"Yɛtɛ sɔtɔɛ","chapter":"4","verse":"11","text":"Alatala naxa a masen a bɛ, «Nde mixi nɛnyi rakelima? Nde mixi findima boboe ra, xa na mu tulixɔri? Nde mixi findima ya kanyi ra, xa na mu dɔnxui? N tan Alatala xa mu a ra?"},{"book":"Yɛtɛ sɔtɔɛ","chapter":"4","verse":"12","text":"Siga. N i malima masenyi tide. N masenyi yati rasoma nɛ i dɛ i, i naxan tima.»"},{"book":"Yɛtɛ sɔtɔɛ","chapter":"4","verse":"13","text":"Munsa naxa a yaabi, «N Marigi, yandi, mixi gbɛtɛ xɛɛ.»"},{"book":"Yɛtɛ sɔtɔɛ","chapter":"4","verse":"14","text":"Na kui Alatala naxa xɔnɔ Munsa ma. A naxa a masen a bɛ, «I taara Haruna go? Lewi bɔnsɔɛ mu a ra? N a kolon, na tan fata wɔyɛnde. A ɲan na fafe i ralande. A sɛɛwama nɛ i tofe ra."},{"book":"Yɛtɛ sɔtɔɛ","chapter":"4","verse":"15","text":"I masenyie tima nɛ a bɛ, a naxan falama ɲama bɛ. N wo firin malima na kui. N a masenma wo bɛ wo lan wo xa naxan fala."},{"book":"Yɛtɛ sɔtɔɛ","chapter":"4","verse":"16","text":"Haruna i xui madangima ɲama bɛ, alɔ namiɲɔnmɛ Ala xui madangima ki naxɛ."},{"book":"Yɛtɛ sɔtɔɛ","chapter":"4","verse":"17","text":"I xa i xa yisuxuwuri tongo. I kaabanako birin nabama a tan na.»"},{"book":"Yɛtɛ sɔtɔɛ","chapter":"4","verse":"18","text":"Na tɛmui Munsa naxa gbilen a bitanyi xɔnyi, a a fala a bɛ, «N wama sigafe ngaxakerenyie yire Misira bɔxi ma, n xa a kolon e xa fe na ki naxɛ.» Yetiro naxa a yaabi, «Siga bɔɲɛsa kui.»"},{"book":"Yɛtɛ sɔtɔɛ","chapter":"4","verse":"19","text":"Alatala nu bara a masen Munsa bɛ Madiyan bɔxi ma, «I xa gbilen Misira. Naxee nu wama i faxafe, nee birin bara faxa.»"},{"book":"Yɛtɛ sɔtɔɛ","chapter":"4","verse":"20","text":"Na kui Munsa naxa a xa ginɛ nun a xa die baki sofalee fari, e gbilen Misira. Munsa naxa a xa yisuxuwuri fan xanin, Ala naxan ma fe fala a bɛ."},{"book":"Yɛtɛ sɔtɔɛ","chapter":"4","verse":"21","text":"Alatala naxa yi masenyi ti Munsa bɛ, «I na gbilen Misira, i xa kaabanako birin naba Firawuna ya i, n naxee saxi i sagoe. Na tɛmui n tan nan a xaxili raxɔrɔxɔma, alako a naxa tin n ma ɲama bɛɲinde."},{"book":"Yɛtɛ sɔtɔɛ","chapter":"4","verse":"22","text":"I xa a fala Firawuna bɛ, ‹Alatala xui nan ya, Isirayila, n ma di singe nan a ra."},{"book":"Yɛtɛ sɔtɔɛ","chapter":"4","verse":"23","text":"N bara i yamari i xa a bɛɲin alako a xa siga n batude. I to bara tondi na ra, n i xa di singe faxama nɛ.›»"},{"book":"Yɛtɛ sɔtɔɛ","chapter":"4","verse":"24","text":"Munsa to nu na biyaasi kui sigafe ra Misira, Alatala naxa mini a ma kɔɛ ra, a xa a faxa,"},{"book":"Yɛtɛ sɔtɔɛ","chapter":"4","verse":"25","text":"kɔnɔ Munsa xa ginɛ Sipora naxa a xa di xɛmɛ sunna gɛmɛ xɛɲɛnxi ra, a na soli sa a sanyi ma. A naxa a fala, «N ma mɔri nan i ra, muxu nun naxan wuli keren.»"},{"book":"Yɛtɛ sɔtɔɛ","chapter":"4","verse":"26","text":"Na kui Alatala naxa Munsa lu na. Sipora xa masenyi, «N ma mɔri nan i ra, muxu nun naxan wuli keren,» a nu wama sunnɛ wuli nan xa fe falafe."},{"book":"Yɛtɛ sɔtɔɛ","chapter":"4","verse":"27","text":"Alatala naxa a masen Haruna bɛ, «I xa siga Munsa ralande gbengberenyi ma.» A to naralan Munsa ra Ala xa geya ma, a naxa a sunbu."},{"book":"Yɛtɛ sɔtɔɛ","chapter":"4","verse":"28","text":"Munsa naxa Alatala xa xɛɛraya birin ya ba a bɛ. A naxa na kaabanako fee fan fala a bɛ, Ala naxan fixi a ma a rabafe ra."},{"book":"Yɛtɛ sɔtɔɛ","chapter":"4","verse":"29","text":"Munsa nun Haruna to Isirayilakae li, e naxa Isirayila fori birin malan."},{"book":"Yɛtɛ sɔtɔɛ","chapter":"4","verse":"30","text":"Haruna naxa dɛntɛgɛ sa e bɛ Alatala naxan masenxi Munsa bɛ. A naxa kaabanakoe fan naba ɲama ya xɔri."},{"book":"Yɛtɛ sɔtɔɛ","chapter":"4","verse":"31","text":"Ɲama naxa la na birin na. E to a kolon a Alatala ɲɛngi saxi Isirayilakae xɔn ma e xa tɔɔrɛ kui, e naxa e igoro bɔxi, e suyidi Ala bɛ."}]}