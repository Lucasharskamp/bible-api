{"data":[{"book":"YAHUUDIYANKEEƁE","chapter":"2","verse":"1","text":"Ko ɗun waɗi, hiɗen haani cataade fota e ko nanuɗen kon, fii wota en selu."},{"book":"YAHUUDIYANKEEƁE","chapter":"2","verse":"2","text":"Ko fii, si konguɗi ɗi malaa'ikaaɓe ɓen hewtini maamiraaɓe men ɓen ɗin haqinqinaama, awa kadi kala bonnere e noone geddi yoɓiraama ko handi kon,"},{"book":"YAHUUDIYANKEEƁE","chapter":"2","verse":"3","text":"haray ko honno daɗiroyten si en wedditike e sifa oo kisiyee mawɗo? Ko Joomi men on tigi adii feɲɲinde mo, onsay non nanunooɓe mo ɓen haqinqinani en."},{"book":"YAHUUDIYANKEEƁE","chapter":"2","verse":"4","text":"Allaahu on seeditodi e maɓɓe, o ɓanginiri ɗun kuuɗe e maandeeji e noone kaawakeeji moƴƴi e sendirgol dokke *Ruuhu Seniiɗo on wano o yiɗiri non."},{"book":"YAHUUDIYANKEEƁE","chapter":"2","verse":"5","text":"Hinaa malaa'ikaaɓe ɓen Alla yankinani oo aduna aroyoowo mo wowleten fii mun on."},{"book":"YAHUUDIYANKEEƁE","chapter":"2","verse":"6","text":"Kono goɗɗo no seeditii nokku goo, wi'i:"},{"book":"YAHUUDIYANKEEƁE","chapter":"2","verse":"7","text":"A waɗii mo e ley malaa'ikaaɓe ɓen e nder seeɗa nii,"},{"book":"YAHUUDIYANKEEƁE","chapter":"2","verse":"8","text":"a waɗii piiji ɗin fow e ley koyɗe makko.»"},{"book":"YAHUUDIYANKEEƁE","chapter":"2","verse":"9","text":"Kono non e hino ko tawɗen kon: ɓawto o waɗeede e ley malaa'ikaaɓe ɓen fii saa'ihun nii, kanko Iisaa o waɗanaama meetelol mangu e teddungal sabu mayde nde o tampiri nden, fii, tippude e moƴƴere Alla nden, yo o maayan yimɓe ɓen fow."},{"book":"YAHUUDIYANKEEƁE","chapter":"2","verse":"10","text":"E dow ardagol fayɓe buy ka mangu, tawi no hawrani on Taguɗo piiji fow, e mo piiji ɗin fow wonani on, laatinirgol Iisaa timmuɗo e nder tampereeji, on Sincuɗo kisiyee maɓɓe on."},{"book":"YAHUUDIYANKEEƁE","chapter":"2","verse":"11","text":"Ko fii, ko *laɓɓinɗo on e *laɓɓinaaɓe ɓen fow woni iwdi wootiri. Ko ɗun waɗi kanko Iisaa o hersiraa noddirgol ɓe musiɓɓe,"},{"book":"YAHUUDIYANKEEƁE","chapter":"2","verse":"12","text":"wano o wi'iri Alla non wonde:"},{"book":"YAHUUDIYANKEEƁE","chapter":"2","verse":"13","text":"O wi'i kadi:"},{"book":"YAHUUDIYANKEEƁE","chapter":"2","verse":"14","text":"Awa nde tawnoo fayɓe ɓen no mari ƴiiƴan e ɓandu, kanko Iisaa kadi ko wano non o tawdiraa e maɓɓe, fii, rewrude e mayde makko nden, yo o muncu on joginooɗo bawgal mayde nden, ɗun ko Ibuliisa,"},{"book":"YAHUUDIYANKEEƁE","chapter":"2","verse":"15","text":"e fii yo o jattin kala wonnooɓe e nder maccangaaku e nder ngurndan mun sabu kulol mayde."},{"book":"YAHUUDIYANKEEƁE","chapter":"2","verse":"16","text":"Ɓay, pellet wonaa malaa'ikaaɓe ɓen o ari faabagol, kono ko jurriya Ibraahiima on o ari faabagol."},{"book":"YAHUUDIYANKEEƁE","chapter":"2","verse":"17","text":"Ko ɗun waɗi si himo haanunoo nandude e musiɓɓe makko ɓen few, fii no o wonira *yottinoowo mawɗo sadaka ka Alla, yurmeteeɗo, holniiɗo e nder golle Alla ɗen, fii no jamaa on heɓira yaafuyee junuubaaji."},{"book":"YAHUUDIYANKEEƁE","chapter":"2","verse":"18","text":"Ɓay kanko tigi o tampii fewndo o ndarndaa, himo waawi faabaade wonaaɓe e ndarndeede ɓen."}]}