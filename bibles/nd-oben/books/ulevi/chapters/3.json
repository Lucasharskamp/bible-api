{"data":[{"book":"ULevi","chapter":"3","verse":"1","text":"“ ‘Nxa umnikelo womuntu ungumnikelo wobudlelwano, enikela ngesifuyo esiduna kumbe esisikazi, esisuka emhlambini, kumele alethe kuThixo isifuyo esingalasici."},{"book":"ULevi","chapter":"3","verse":"2","text":"Kumele abeke isandla sakhe ekhanda lesifuyo somnikelo, abesesihlabela esangweni lethente lokuhlangana. Ngemva kwalokho, amadodana ka-Aroni angabaphristi, azachela igazi emaceleni wonke e-alithare."},{"book":"ULevi","chapter":"3","verse":"3","text":"Emnikelweni wobudlelwano uzaletha umhlatshelo onikelwa kuThixo ngomlilo: idanga lonke elembese ezangaphakathi,"},{"book":"ULevi","chapter":"3","verse":"4","text":"izinso zombili lamahwahwa azo aseduzane lesinqe, lamahwahwa aphezu kwesibindi, okufanele kukhutshwe lezinso."},{"book":"ULevi","chapter":"3","verse":"5","text":"Ngakho amadodana ka-Aroni azakutshisela e-alithareni, phezu komnikelo wokutshiswa ophezu kwenkuni ezibhebhayo njengomnikelo owenziwa ngomlilo, uqhatshi olumnandi kuThixo."},{"book":"ULevi","chapter":"3","verse":"6","text":"Nxa anganikela ngesifuyo esisuka emhlambini wezimvu njengomnikelo wobudlelwano kuThixo, kuzamele anikele ngesiduna kumbe esisikazi esingelasici."},{"book":"ULevi","chapter":"3","verse":"7","text":"Nxa anganikela ngezinyane, kumele alilethe phambi kukaThixo."},{"book":"ULevi","chapter":"3","verse":"8","text":"Kumele abeke isandla sakhe phezu kwekhanda lomnikelo wakhe, asihlabe lesosifuyo phambi kwesango lethente lokuhlangana. Amadodana ka-Aroni azachela igazi laso emaceleni wonke e-alithare."},{"book":"ULevi","chapter":"3","verse":"9","text":"Emnikelweni wobudlelwano kuzamele alethe umhlatshelo owenziwa kuThixo ngomlilo; amahwahwa awo, lomsila ononileyo aqunywe eduzane lomgogodla, idanga lonke, lawo wonke amahwahwa embese ezangaphakathi,"},{"book":"ULevi","chapter":"3","verse":"10","text":"izinso zombili lamahwahwa aseduzane lesinqe lamahwahwa aphezu kwesibindi, okuzakhutshwa ndawonye lezinso."},{"book":"ULevi","chapter":"3","verse":"11","text":"Umphristi uzakutshisela e-alithareni njengomhlatshelo wokudla, onikelwa kuThixo."},{"book":"ULevi","chapter":"3","verse":"12","text":"Nxa umnikelo wakhe kuyimbuzi, uzayethula phambi kukaThixo."},{"book":"ULevi","chapter":"3","verse":"13","text":"Uzabeka isandla sakhe ekhanda layo, abeseyihlabela phambi kwesango lethente lokuhlangana. Amadodana ka-Aroni azachela igazi layo emaceleni wonke e-alithare."},{"book":"ULevi","chapter":"3","verse":"14","text":"Kulokho akunikelayo, kuzamele anikele umhlatshelo wokudla kuThixo, idanga lonke lawo wonke amahwahwa embese ezangaphakathi,"},{"book":"ULevi","chapter":"3","verse":"15","text":"izinso zombili, lamahwahwa aseduzane lesinqe, lamahwahwa aphezu kwesibindi okuzakhutshwa ndawonye lezinso."},{"book":"ULevi","chapter":"3","verse":"16","text":"Umphristi uzakutshisela e-alithareni njengomhlatshelo wokudla, iphunga elimnandi. Wonke amahwahwa ngakaThixo."},{"book":"ULevi","chapter":"3","verse":"17","text":"Lokhu kuzakuba yisimiso esingapheliyo ezizukulwaneni zenu zonke, kuzozonke izindawo elihlala kuzo. Akumelanga lidle yiloba ngumhlobo bani wamahwahwa kumbe igazi.’ ”"}]}