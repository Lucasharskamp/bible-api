{"data":[{"book":"Pakhonchatpa","chapter":"5","verse":"1","text":"Ananias kouba nupa amana mahakki nupi Sapphira-ga loinana makhoigi lam machet ama yonthoklammi."},{"book":"Pakhonchatpa","chapter":"5","verse":"2","text":"Adubu mahakki nupiga yanaduna mahakna senpham adudagi saruk khara masagidamak khak-houraga ateising adu pakhonchatpasinggi khuyakhada thamlammi."},{"book":"Pakhonchatpa","chapter":"5","verse":"3","text":"Maduda Peter-na mangonda hairak-i, “Ananias, lam adudagi phanglakpa senpham khara nasagidamak khak-houduna Satan-na nahakpu khudum chalhanduna Thawai Asengbada minamliba karigino?"},{"book":"Pakhonchatpa","chapter":"5","verse":"4","text":"Lam adu yondringeida nahakki oiramba nattra? Madu yollaba matungdasu senpham adu nahakna sijinnabagi naning leiramba nattra? Karigi nahakna asigumba thabak asi touribano? Nahakna misingda minamba natte adubu Tengban Mapuda minambani.”"},{"book":"Pakhonchatpa","chapter":"5","verse":"5","text":"Ananias-na masi hek tabaga mahak leimaida haithaduna sire. Thoudok asi taba mi pumnamak yamna kiba phaorammi."},{"book":"Pakhonchatpa","chapter":"5","verse":"6","text":"Adudagi naha oiriba nupasingna changlaktuna Ananias-ki hakchang adu phina yomduna puraga mahakpu leirol challe."},{"book":"Pakhonchatpa","chapter":"5","verse":"7","text":"Pung ahummukki matungda thokkhiba thoudok adu karisu khangdana mahakki nupina changlakkhi."},{"book":"Pakhonchatpa","chapter":"5","verse":"8","text":"Peter-na mangonda hanglak-i, “Nahak amadi nahakki napuroibana lam adudagi phanglakpa apunba senpham adu asira?”"},{"book":"Pakhonchatpa","chapter":"5","verse":"9","text":"Maduda Peter-na mangonda hairak-i, “Nakhoi anina karigi Mapu Ibungogi Thawaibu chang yengbada yanaribano? Yeng-u, nahakki napuroibabu leirol challuba mising adu houjik thongjinda leiri, makhoina nahakpusu puthoklagani.”"},{"book":"Pakhonchatpa","chapter":"5","verse":"10","text":"Khudak aduda mahak Peter-gi khuyada tuthaduna sire. Aduga naha oiriba nupasing aduna changlakpada mahak siduna leiramba ure aduna makhoina mahakpu puthoklaga mahakki mapuroibagi manakta leirol challe."},{"book":"Pakhonchatpa","chapter":"5","verse":"11","text":"Singlup apumba amadi thokkhiba thoudok asi taba mi pumnamak akiba poklammi."},{"book":"Pakhonchatpa","chapter":"5","verse":"12","text":"Pakhonchatpasingna angakpa thabaksing amadi khudam kaya misinggi marakta tourammi. Aduga thajaba makhoi pumnamak Solomon-gi Hojangda tattana unarammi."},{"book":"Pakhonchatpa","chapter":"5","verse":"13","text":"Makhoibu misingna ikai khumnarabasu atoppa mi kana amatana makhoigi marakta yaonanaba thounadi leiramde."},{"book":"Pakhonchatpa","chapter":"5","verse":"14","text":"Adum oinamak nupa amadi nupising henna henna Ibungoda thajaraktuna makhoigi marakta tinsillaklammi."},{"book":"Pakhonchatpa","chapter":"5","verse":"15","text":"Maram asina Peter-na lakpada mahakki mami khaktang oirabasu makhoigi mathakta tananaba misingna anabasingbu lambida puthoraklaga kangtholsing amadi phaksingda hipphallammi."},{"book":"Pakhonchatpa","chapter":"5","verse":"16","text":"Jerusalem-gi akoibada leiba saharsingdagisu miyamsingna laktuna anabasing amadi phattaba thawai changbasingbu puraklammi aduga makhoi pumnamak anaba pharammi."},{"book":"Pakhonchatpa","chapter":"5","verse":"17","text":"Adudagi Purohitlen amadi mahakka loinariba haibadi Sadducee-singgi khutpusing adu kallakpana thallammi."},{"book":"Pakhonchatpa","chapter":"5","verse":"18","text":"Makhoina pakhonchatpasingbu phaduna keisumsangda thamlammi."},{"book":"Pakhonchatpa","chapter":"5","verse":"19","text":"Adubu ahing aduda Mapu Ibungogi dut ama laklaga keisumsang adugi thongsing adu hangdokle aduga makhoibu puthoklaga hairak-i,"},{"book":"Pakhonchatpa","chapter":"5","verse":"20","text":"“Chatlu aduga Mapugi Sanglen-gi sumangda leptuna misingda anouba punsi asigi wa pumnamak sandok-u.”"},{"book":"Pakhonchatpa","chapter":"5","verse":"21","text":"Makhoida haikhiba adugumna pakhonchatpasing aduna ayuk anganbada Mapugi Sanglen-gi sumangda changlaga misingda tambiba hourammi."},{"book":"Pakhonchatpa","chapter":"5","verse":"22","text":"Adubu phamnaibasing aduna lakpada keisumsangda pakhonchatpasing adu phangdre maram aduna makhoina hallaktuna paodamlak-i,"},{"book":"Pakhonchatpa","chapter":"5","verse":"23","text":"“Eikhoina keisumsang youbada keisumsang adu so chetna londuna thinglammi amadi thongngakpasingna thong manakta leplamba eikhoina thengnei adubu eikhoina thong hangbada mapham aduda kana amata leiramdre”"},{"book":"Pakhonchatpa","chapter":"5","verse":"24","text":"Athoiba purohitsing amadi Mapugi Sanglen ngakpasinggi makok aduna madu tabada kari thoklagadaba haina langtaknarammi."},{"book":"Pakhonchatpa","chapter":"5","verse":"25","text":"Adudagi nupa amana changlaktuna makhoida tamlak-i, “Yeng-u, nakhoina keisumsangda thamba misingdu Mapugi Sanglen-gi sumangda leptuna misingda tambiri”"},{"book":"Pakhonchatpa","chapter":"5","verse":"26","text":"Maram aduna Mapugi Sanglen ngakpa makok aduna mahakki lanmisingga loinana chattuna pakhonchatpasing adubu puraklammi. Adubu miyamsing aduna makhoida nungna thagani haiba kibagi maramna makhoina nam-haduna purakpadi touramde."},{"book":"Pakhonchatpa","chapter":"5","verse":"27","text":"Purohitlenna makhoibu wahang paohang tounanaba makhoina pakhonchatpasing adubu Sanhedrin adugi mangda lep-halle."},{"book":"Pakhonchatpa","chapter":"5","verse":"28","text":"5:28 Mat 27:25Mahakna hairak-i, “Ming asi sijinnaduna tambidanaba eikhoina nakhoida akanba yathang pikhre. Aduga nakhoina Jerusalem-gi mapham pumbada nakhoigi tambiba asina pumsan sandokle amadi nupa adu sibagi maral adu eikhoida theijinnaba hotnei.”"},{"book":"Pakhonchatpa","chapter":"5","verse":"29","text":"Maduda Peter amadi atei pakhonchatpasingna khumlak-i, “Migi yathang inbadagi henna Tengban Mapugi yathang inba tabani."},{"book":"Pakhonchatpa","chapter":"5","verse":"30","text":"Nakhoina Jisubu cross-ta hatkhraba tungda eikhoigi ipa-ipusinggi Tengban Mapuna Ibungobu sibadagi hinggat-hanbire."},{"book":"Pakhonchatpa","chapter":"5","verse":"31","text":"Israel-gi misingda pukning hongba amadi pap kokpiba pibinanaba Tengban Mapuna Ibungo mahakpu Luchingba amadi Kanbiba Mapu oina Ibungo mahakki yet thangba nakanda thanggatpire."},{"book":"Pakhonchatpa","chapter":"5","verse":"32","text":"Eikhoi masising asigi sakhini amasung Tengban Mapuna mahakpu haiba inbasingda pibiba Thawai Asengba adunasu sakhini.”"},{"book":"Pakhonchatpa","chapter":"5","verse":"33","text":"Masi tabada makhoi mei houna saorammi amasung makhoibu hatpa pamlammi."},{"book":"Pakhonchatpa","chapter":"5","verse":"34","text":"Adubu makhoigi maraktagi maming Gamaliel kouba Pharisee-singna ikai khumnaba Wayel Yathanggi oja asina lepkhatlaga pakhonchatpasingbu ngaihaktang mapanda puthoknaba yathang pirammi."},{"book":"Pakhonchatpa","chapter":"5","verse":"35","text":"Aduga mahakna makhoida hairak-i, “Israel-gi ichil inaosa, nakhoina mising asida touge khalliba adu munna khanthabiyu."},{"book":"Pakhonchatpa","chapter":"5","verse":"36","text":"Matam kharagi mamangda masabu athoiba misakni haijaba Theudas thoraklammi aduga mi chamarimukna mahakki tung illammi. Adubu mahak hatkhi amasung mahakki tung-inba pumnamak ichai chaithokkhi aduga mahakki ihou adu mutkhi."},{"book":"Pakhonchatpa","chapter":"5","verse":"37","text":"Mahakki tungda, mikok thibagi matamda Galilee-dagi Judas thoraktuna mahakna mi mayam amabu chingkhi. Mahaksu hatkhi aduga mahakki tung-inba pumnamak ichai chaikhaikhi."},{"book":"Pakhonchatpa","chapter":"5","verse":"38","text":"Maram asina houjikki phibham asida eina nakhoida hairi, mising asida yetlunu! Makhoi thadokkho. Maramdi makhoigi thourang nattraga thabak asi mioibadagi hourakpa oirabadi madu mangkhigani."},{"book":"Pakhonchatpa","chapter":"5","verse":"39","text":"Adubu madu Tengbang Mapudagi oirabadi nakhoina mising asi thingba ngamloi, nakhoina Tengban Mapugi maiyokta leppa oina thokkani.”"},{"book":"Pakhonchatpa","chapter":"5","verse":"40","text":"Makhoina pakhonchatpasingbu kousillaga phuhalle aduga Jisugi ming sijinnaduna amuk hanna ngangdanaba yathang piraga makhoibu thadokle."},{"book":"Pakhonchatpa","chapter":"5","verse":"41","text":"Pakhonchatpasing aduna haraona Sanhedrin-dagi thorakkhi maramdi Jisugi minggidamak ikaiba khaangbagi awaba nangba matik chai haina Tengbang Mapuna makhoibu singthanabire."},{"book":"Pakhonchatpa","chapter":"5","verse":"42","text":"Aduga numit khudinggi Mapugi Sanglen-gi sumangda amadi yumthong yumthongda chattuna Jisudi Christta aduni haiduna tambiba amadi sandokpa leplamde."}]}