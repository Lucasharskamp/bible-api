{"data":[{"book":"1. Janův","chapter":"1","verse":"1","text":"Přinášíme a dosvědčujeme vám zvěst o tom, co bylo od počátku: o Ježíši, který je živé slovo – viditelný projev Otcova věčného života."},{"book":"1. Janův","chapter":"1","verse":"2","text":"Slyšeli jsme ho, viděli jsme ho, sledovali jsme ho, dotýkali jsme se ho."},{"book":"1. Janův","chapter":"1","verse":"3-4","text":"Podáváme vám o něm zprávu, abyste se s námi sjednotili, jako jsme my zajedno s Otcem a s jeho Synem Ježíšem Kristem, aby se tím naše radost vzájemně znásobila."},{"book":"1. Janův","chapter":"1","verse":"5","text":"Předáváme vám poselství, které jsme přijali od Krista: Bůh je světlo a není v něm žádná tma."},{"book":"1. Janův","chapter":"1","verse":"6","text":"Tvrdíme-li, že máme k Bohu dobrý vztah, a přesto setrváváme ve tmě, lžeme a náš život je nepravdivý."},{"book":"1. Janův","chapter":"1","verse":"7","text":"Žijeme-li však stále ve světle Boží přítomnosti, krev Ježíše Krista, jeho Syna, nás očišťuje od každého hříchu a nic neruší náš vzájemný vztah."},{"book":"1. Janův","chapter":"1","verse":"8","text":"Tvrdíme-li, že nehřešíme, pak klameme sami sebe a nechceme si připustit pravdu."},{"book":"1. Janův","chapter":"1","verse":"9","text":"Jestliže však své hříchy vyznáváme, smíme se spolehnout na Boží sliby, že nás očišťuje od každé špinavosti a promíjí nám každé selhání."},{"book":"1. Janův","chapter":"1","verse":"10","text":"Říkáme-li, že nic špatného neděláme, obviňujeme Boha ze lži a vůbec ho nechápeme."}]}