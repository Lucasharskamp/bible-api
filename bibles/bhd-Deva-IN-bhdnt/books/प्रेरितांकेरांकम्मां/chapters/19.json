{"data":[{"book":"प्रेरितां केरां कम्मां","chapter":"19","verse":"1","text":"ज़ैखन अपुल्लोस कुरिन्थुस नगरे मां थियो, त पौलुस बेइएं सारे इलाकन मेइं इफिसुस नगरे मां अव, तैसेरी तैड़ी होरे भी काई चेलन सेइं मुलाकत भोइ।"},{"book":"प्रेरितां केरां कम्मां","chapter":"19","verse":"2","text":"तैनी तैन पुच़्छ़ू, “कुन विश्वास केरते बार तुसन पुड़ पवित्र आत्मा उतरोरी थी?” तैनेईं जुवाब दित्तो, “असेईं त पवित्र आत्मारे बारे मां शुनेरू भी नईं।”"},{"book":"प्रेरितां केरां कम्मां","chapter":"19","verse":"3","text":"तैखन पौलुसे ज़ोवं, “फिरी तुसेईं कोस किसमेरो बपतिस्मो नीयो?” तैनेईं जुवाब दित्तो, “यूहन्नारो।”"},{"book":"प्रेरितां केरां कम्मां","chapter":"19","verse":"4","text":"पौलुसे ज़ोवं, “यूहन्ना त तैन लोकन बपतिस्मो दित्तो ज़ैनेईं पापन करां मनफिराथ, ते यूहन्ना इस्राएली लोकन ज़ोवं, ज़ै मेरे बाद एजनेबालोए, तैस पुड़ विश्वास केरा, ज़ै मसीह आए।”"},{"book":"प्रेरितां केरां कम्मां","chapter":"19","verse":"5","text":"एन शुन्तां तैनेईं प्रभु यीशु मसीहेरे नंव्वे सेइं बपतिस्मो नीयो।"},{"book":"प्रेरितां केरां कम्मां","chapter":"19","verse":"6","text":"ते ज़ैखन पौलुसे तैन पुड़ हथ रखे त पवित्र आत्मा तैन पुड़ उतरी, त तैना अलग-अलग भाषा केरने लगे, ते भविष्यिवाणी केरने लगे।"},{"book":"प्रेरितां केरां कम्मां","chapter":"19","verse":"7","text":"एना सब लगभग 12 मैन्हु थिये।"},{"book":"प्रेरितां केरां कम्मां","chapter":"19","verse":"8","text":"फिरी पौलुसे प्रार्थना घरे मां गेइतां ट्लेइ महीन्न तगर बड़े निडर भोइतां परमेशरेरे राज़्ज़ेरे बारे मां लोकन सेइं बेंस केरने समझ़ाने लाव।"},{"book":"प्रेरितां केरां कम्मां","chapter":"19","verse":"9","text":"पन तैन मरां किछ सकत दिलेरे भोइ जे, ते तैनेईं विश्वास केरनेरे बजाहे इन्कार कमाव, ते एस पंथेरे बारे मां बुरू ज़ोने लगे, एल्हेरेलेइ पौलुस तैन करां कनारे भोइ जेव, ते चेले भी कनारे किये ते तुरन्नुसेरे सुकुले मां बेंस केरतो ते तैन शिखालतो राव।"},{"book":"प्रेरितां केरां कम्मां","chapter":"19","verse":"10","text":"दूई सालन तगर एरू भोतू राव, एड़ी तगर कि आसिया इलाकेरे रानेबाले कुन यहूदी ते कुन यूनानी सेब्भेईं प्रभुएरू बच्चन शुनू।"},{"book":"प्रेरितां केरां कम्मां","chapter":"19","verse":"11","text":"ते परमेशर पौलुसेरे ज़िरिये सेइं बडां-बडां कम्मां ते चमत्कार हिरातो थियो।"},{"book":"प्रेरितां केरां कम्मां","chapter":"19","verse":"12","text":"एड़ी तगर कि पौलुस ज़ैस रूमाले सेइं या फटके सेइं हथ लातो थियो, त तैना बिमारन पुड़ छ़डते थिये, त तैना बिमार बेज़्झ़ोते थिये, ते अगर तैन पुड़ भूतां केरो सैयो भोतो थियो, त तैना लोक ठीक भोते थिये।"},{"book":"प्रेरितां केरां कम्मां","chapter":"19","verse":"13","text":"पन किछ यहूदी मड़द ज़ैना फुक-फक केरते थी, ते एन केरने लगे कि, ज़ैन पुड़ भूतां केरो सैयो भी भोए तैन पुड़ यीशुएरे नंव्वे इन ज़ोइतां फुक फक देने लाए, “ज़ैस यीशुएरो प्रचार पौलुस केरते, अवं तैसेरी कसम देताईं।”"},{"book":"प्रेरितां केरां कम्मां","chapter":"19","verse":"14","text":"यहूदी प्रधान याजक ज़ेसेरू नवं स्क्किवा थियूं, तैसेरां सत मट्ठां थियां, तैना एन्ने कम्मां केरतां थियां।"},{"book":"प्रेरितां केरां कम्मां","chapter":"19","verse":"15","text":"ते भूते जुवाब दित्तो ते ज़ोवं, “अवं यीशु मसीह भी ज़ानताईं ते पौलुसे भी ज़ानताईं, पन तुस कौन आथ?”"},{"book":"प्रेरितां केरां कम्मां","chapter":"19","verse":"16","text":"तैखन तै मैन्हु ज़ैस पुड़ भूतेरो सैयो थियो, तैन्न यीशुएरे नंव्वे सेइं फुक-फक देने बालन जो पेव, ते तैना अपने कब्ज़े मां केरतां एत्रे कुट्टे कि तैना ज़ख्मी भोइतां नगनगे तैट्ठां नश्शे।"},{"book":"प्रेरितां केरां कम्मां","chapter":"19","verse":"17","text":"ज़ैखन इफिसुस नगरेरे रानेबाले यहूदन ते यूनानी लोकन एस गल्लरो पतो लगो, त तैना डेरि जे, ते प्रभु यीशु मसीहेरी बड़याई की।"},{"book":"प्रेरितां केरां कम्मां","chapter":"19","verse":"18","text":"ते ज़ैनेईं विश्वास कियोरो थियो, तैनेईं एइतां अपने-अपने बुरे कम्मां केरो इकरार सेब्भी केरे सामने कियो।"},{"book":"प्रेरितां केरां कम्मां","chapter":"19","verse":"19","text":"ते केही लोकेईं ज़ैना जैदू केरते थिये, तैना किताबां सैरेईं एन्तां सेब्भी केरे सामने फुकी, ते ज़ैखन तैन किताबां केरि कीमतारो हिसाब लाव त कोई 50000 चैंदरे सिकन करां जादे थी।"},{"book":"प्रेरितां केरां कम्मां","chapter":"19","verse":"20","text":"एन्च़रे प्रभुएरो वचन बड़े तकड़े च़ारे फैलतो जेव ते भारी राव।"},{"book":"प्रेरितां केरां कम्मां","chapter":"19","verse":"21","text":"एन गल्लां केरे बाद पौलुसे फैसलो कियो, कि अवं मकिदुनिया ते अखाया इलाकां केरे विश्वासी लोकन सेइं मिलतां यरूशलेम नगरे जो गेइ, ते तै ज़ोवं, “यरूशलेम नगर मां गेइतां रोम नगर भी मां गानू भी ज़रूरीए।”"},{"book":"प्रेरितां केरां कम्मां","chapter":"19","verse":"22","text":"एल्हेरेलेइ अपने सैथन मरां तीमुथियुस ते इरास्तुस दूई मैन्हु मकिदुनिया इलाके जो एप्पू करां पेइले भेज़े, ते एप्पू भी किछ च़िरे आसिया इलाके मां राव।"},{"book":"प्रेरितां केरां कम्मां","chapter":"19","verse":"23","text":"तैस वक्ते तैस पंथेरे बारे मां हंगामो भोव।"},{"book":"प्रेरितां केरां कम्मां","chapter":"19","verse":"24","text":"किजोकि अक चैंदरो करीगिर थियो, तैसेरू नवं दिमेत्रियुस थियूं, ते अरतिमिस 19:24 अरतिमिस: यूनानेरी देबीदेबारे मन्दरेरी मूरती बनेइतां, कारीगिरन बड़ू कम दुवेरु थियूं, ज़ैस सेइं तैन केरो बड़ो बुपार च़लोरो थियो।"},{"book":"प्रेरितां केरां कम्मां","chapter":"19","verse":"25","text":"तैनी एन कम ज़ांन्ने बाले सारे कारीगिर अकोट्ठे कमाए ते ज़ोने लगो, “हे मेरे ढ्लाव असां इन कम केरतां बड़े पेंइसे कमातम।"},{"book":"प्रेरितां केरां कम्मां","chapter":"19","verse":"26","text":"पन तुस हेरतथ ते शुन्तन कि एना दूई मैन्हु पौलुसेरे ज़ेरे केन्च़रे इफिसुस नगरे ते लगभग सारे आसिया इलाकेरे नगरन मां लोकन टपलाने लोरेन ते ज़ोतन कि ज़ै हथ्थेरां केरि कारीगिरीए, तै ईश्वर नईं।"},{"book":"प्रेरितां केरां कम्मां","chapter":"19","verse":"27","text":"डर एस गल्लरो नईं, सिर्फ कि इश्शे पैशेरी बदनामी भोली, बल्के पुरानी देबी अरतिमिस, ज़ै आए तैसारू मन्दर भी घटया समझ़ू गालू, ज़ेसेरी पूज़ा सारे आसिया इलाके मां ते सारे दुनियाई मां केरतन, तैसेरी इज़्ज़त भी खतम भोइगानिये।”"},{"book":"प्रेरितां केरां कम्मां","chapter":"19","verse":"28","text":"ज़ैखन तैन लोकेईं शुनू त तैना सरकी सेइं भेरोई जे, ते ज़ोरे-ज़ोरे नहरे देने लगे, “इफिसी केरि देबी अरतिमिस, महान आए!”"},{"book":"प्रेरितां केरां कम्मां","chapter":"19","verse":"29","text":"हेरते-हेरते सारे नगर मां हलचल मेच़ि जेई, लोकेईं गयुस ते अरिस्तर्खुस, मकिदुनी इलाके ज़ैना पौलुसे सेइं साथी ओरे थिये, तैना ट्लेइतां घसीटते तमाशो हेरनेरी ठैरी जो दौवड़ते ने।"},{"book":"प्रेरितां केरां कम्मां","chapter":"19","verse":"30","text":"पौलुस भी सभाई मां गानू चातो थियो पन चेलेईं तै रोको।"},{"book":"प्रेरितां केरां कम्मां","chapter":"19","verse":"31","text":"ते आसिया इलाकेरे हाकिमन मरां भी तैसेरे काई दोस्तेईं तैस जो बिस्तार भेज़तां ते मिनत केरतां ज़ोवं, कि तमाशो हेरने न गेइयां किजोकि तैड़ी बड़ो खतरोए।"},{"book":"प्रेरितां केरां कम्मां","chapter":"19","verse":"32","text":"तैड़ी पैन्चयती मां खलबली मच़ौरी थी, किजोकि किछ लोक नहरे देते थिये, ते बड़े लोकन पतो न थियो कि तैना तैड़ी किजो अकोट्ठे भोरेन।"},{"book":"प्रेरितां केरां कम्मां","chapter":"19","verse":"33","text":"तैखन तैनेईं सिकन्दर, ज़ै यहूदी लोकेईं खड़ो कियोरो थियो, भीड़ी मरां किछ लोकेईं तै अग्रोवं कियो, ते सिकन्दर हथ्थे सेइं इशारो केरतां लोकां केरे सामने जुवाब देनो चातो थियो।"},{"book":"प्रेरितां केरां कम्मां","chapter":"19","verse":"34","text":"पन ज़ेरो लोकन पतो लगो कि ए यहूदी आए, त सब ज़ोरे-ज़ोरे लगभग दूई घंटन तगर चिन्डां मारने लग्गे, “इफिसुस नगरेरे देबी अरतिमिस, महान आए।”"},{"book":"प्रेरितां केरां कम्मां","chapter":"19","verse":"35","text":"तैखन एक्की मंत्री नगरेरे लोकन च़ुप करेइतां ज़ोने लगो, “कि इफिसुस नगरेरे रानेबालो कौन न ज़ांने कि इफिसुस नगर लोक अरतिमिस देबारू मन्दरे, ते एसेरे मूरतरो बड्डो रखवालेन, ज़ैन अम्बरेरां बिछ़ड़ोरो थी।"},{"book":"प्रेरितां केरां कम्मां","chapter":"19","verse":"36","text":"ज़ैखन एना गल्लां केरे खलाफ केन्चे किछ न ज़ोवं त ठीक थियूं कि तुस च़ुप राथ ते बगैर सोच सेमझ़तां किछ न केरेथ।"},{"book":"प्रेरितां केरां कम्मां","chapter":"19","verse":"37","text":"तुसेईं ज़ैना मैन्हु इड़ी आनोरेन तैनेईं न मन्दरे लुटेरूए न इश्शी देबारे खलाफ तुहीन कियोरीए।"},{"book":"प्रेरितां केरां कम्मां","chapter":"19","verse":"38","text":"अगर दिमेत्रियुस ते एसेरे कारीगिरन केन्ची पुड़ दाओ केरनोए त आदालतरू दार खुल्लूए, ते हाकिम भी आन, ज़ैड़ी तुस एक्की होरि पुड़ दाओ केरि सकतथ।"},{"book":"प्रेरितां केरां कम्मां","chapter":"19","verse":"39","text":"पन अगर तुस होरि कोन्ची चीज़रे बारे मां पुछ़नू चातथ त तैसेरो फैसलो भी पंचैइती मां कियो गालो।”"},{"book":"प्रेरितां केरां कम्मां","chapter":"19","verse":"40","text":"मीं इस गल्लरो डरे कि अगर हाकिम इस हंगामेरे बारे मां शुनेलो त ज़ोलो कि अस रोमी सराकारारी खलाफव्रज़ी केनेरी कोशिश केरने लोरेम, ते अस एत्रे लोकां केरे अकोट्ठे भोनेरो कुन जुवाब देमेले।"},{"book":"प्रेरितां केरां कम्मां","chapter":"19","verse":"41","text":"एन ज़ोनेरां बाद तैनी पैन्चैयत खतम कमाई।"}]}