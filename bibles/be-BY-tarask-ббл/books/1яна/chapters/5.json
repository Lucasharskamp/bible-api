{"data":[{"book":"1 ЯНА","chapter":"5","verse":"1","text":"Кожны, хто верыць, што Ісус ёсьць Хрыстос, ад Бога народжаны, і кожны, хто любіць Таго, Хто нарадзіў, любіць народжанага ад Яго."},{"book":"1 ЯНА","chapter":"5","verse":"2","text":"Што мы любім дзяцей Божых, спазнаём з таго, калі любім Бога і трымаемся запаведзяў Ягоных."},{"book":"1 ЯНА","chapter":"5","verse":"3","text":"Бо гэта ёсьць любоў да Бога, каб мы трымаліся запаведзяў Ягоных; і запаведзі Ягоныя ня цяжкія."},{"book":"1 ЯНА","chapter":"5","verse":"4","text":"Бо кожны народжаны ад Бога, перамагае сьвет; і гэта ёсьць перамога, якая перамагла сьвет, - вера нашая."},{"book":"1 ЯНА","chapter":"5","verse":"5","text":"Хто перамагае сьвет, як ня той, які верыць, што Ісус ёсьць Сын Божы?"},{"book":"1 ЯНА","chapter":"5","verse":"6","text":"Гэты ёсьць Ісус Хрыстос, Які прыйшоў вадою і крывёю (і Духам), не вадою толькі, а вадою і крывёю; і Дух сьведчыць пра Яго, бо Дух ёсьць ісьціна."},{"book":"1 ЯНА","chapter":"5","verse":"7","text":"Бо тры сьведчаць на небе: Айцец, Слова і Сьвяты Дух; і гэтыя Тры - Адно."},{"book":"1 ЯНА","chapter":"5","verse":"8","text":"І тры сьведчаць на зямлі: дух, вада і кроў: і гэтыя тры пра адно."},{"book":"1 ЯНА","chapter":"5","verse":"9","text":"Калі мы прымаем сьведчаньне людзкое, сьведчаньне Божае - большае, бо гэта ёсьць сьведчаньне Божае, якім Бог сьведчыў пра Сына Свайго."},{"book":"1 ЯНА","chapter":"5","verse":"10","text":"Хто веруе ў Сына Божага, мае сьведчаньне ў самім сабе; хто ня веруе ў Бога, той робіць Яго ілжывым, бо ня верыць у сьведчаньне, якім Бог сьведчыў пра Сына Свайго."},{"book":"1 ЯНА","chapter":"5","verse":"11","text":"Сьведчаньне гэтае ў тым, што Бог дараваў нам жыцьцё вечнае, і гэтае жыцьцё ў Сыне Ягоным."},{"book":"1 ЯНА","chapter":"5","verse":"12","text":"Хто мае Сына (Божага), мае жыцьцё; хто ня мае Сына Божага, ня мае жыцьця."},{"book":"1 ЯНА","chapter":"5","verse":"13","text":"Гэта напісаў вам я, хто верыць у імя Сына Божага, каб вы ведалі, што вы, веруючы ў Сына Божага, маеце жыцьцё вечнае."},{"book":"1 ЯНА","chapter":"5","verse":"14","text":"І вось, якую адвагу мы маем перад Ім, што, калі просім чаго па волі Ягонай, Ён слухае нас;"},{"book":"1 ЯНА","chapter":"5","verse":"15","text":"А калі мы ведаем, што Ён слухае нас ва ўсім, чаго б мы ні прасілі, - ведаем і тое, што атрымліваем ад Яго, чаго просім."},{"book":"1 ЯНА","chapter":"5","verse":"16","text":"Калі хто бачыць брата свайго, як ён учыняе грэх не на сьмерць, дык няхай моліцца, і Бог дасьць яму жыцьцё, яму, хто грэшыць не на сьмерць. Ёсьць грэх на сьмерць: не пра тое кажу, каб ён маліўся."},{"book":"1 ЯНА","chapter":"5","verse":"17","text":"Усякая няпраўда ёсьць грэх, але ёсьць грэх не на сьмерць."},{"book":"1 ЯНА","chapter":"5","verse":"18","text":"Мы ведаем, што кожны, народжаны ад Бога, ня грэшыць; а народжаны ад Бога захоўвае сябе, і ліхадзей не чапае яго."},{"book":"1 ЯНА","chapter":"5","verse":"19","text":"Мы ведаем, што мы ад Бога, і што ўвесь сьвет ляжыць у зьле."},{"book":"1 ЯНА","chapter":"5","verse":"20","text":"Ведаем таксама, што Сын Божы прыйшоў і даў нам (сьвятло і) розум, каб спазналі (Бога) сапраўднага і каб былі мы ў Сапраўдным Сыне Ягоным, Ісусе Хрысьце. Ён ёсьць Сапраўдны Бог і жыцьцё вечнае."},{"book":"1 ЯНА","chapter":"5","verse":"21","text":"Дзеці! баранеце сябе ад ідалаў. Амін."}]}