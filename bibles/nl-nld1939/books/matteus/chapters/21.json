{"data":[{"book":"Matteus","chapter":"21","verse":"1","text":"Toen zij Jerusalem naderden, en te Bétfage bij de Olijfberg waren gekomen, zond Jesus twee leerlingen vooruit,"},{"book":"Matteus","chapter":"21","verse":"2","text":"en zei tot hen: Gaat naar het dorp, dat tegenover u ligt; terstond zult gij er een ezelin vinden, die is vastgebonden. met een veulen erbij; maakt ze los en brengt ze Mij."},{"book":"Matteus","chapter":"21","verse":"3","text":"Zo iemand u een bemerking maakt, zegt hem dan: De Heer heeft ze nodig. En dadelijk zal hij ze laten gaan."},{"book":"Matteus","chapter":"21","verse":"4","text":"Dit alles geschiedde, opdat vervuld zou worden, wat door den profeet was voorspeld:"},{"book":"Matteus","chapter":"21","verse":"5","text":"“Zegt tot de dochter van Sion: Zie, uw Koning komt naar u toe, Zachtmoedig, op een ezel gezeten, Op een veulen, het jong van een lastdier.”"},{"book":"Matteus","chapter":"21","verse":"6","text":"De leerlingen gingen heen, en deden wat Jesus hun bevolen had."},{"book":"Matteus","chapter":"21","verse":"7","text":"Ze brachten de ezelin met het veulen mee, legden er hun mantels op, en Hij zette Zich daarop neer."},{"book":"Matteus","chapter":"21","verse":"8","text":"Nu spreidde het talrijke volk zijn mantels uit over de weg; anderen sneden takken van de bomen, en strooiden ze op de weg."},{"book":"Matteus","chapter":"21","verse":"9","text":"En de scharen, die voorop gingen en volgden, riepen uit: Hosanna den Zoon van David; Gezegend die komt in de naam des Heren; Hosanna in den hogen!"},{"book":"Matteus","chapter":"21","verse":"10","text":"En toen Hij Jerusalem was binnengereden, kwam de hele stad in beroering, en men zeide: Wie is dat?"},{"book":"Matteus","chapter":"21","verse":"11","text":"De scharen antwoordden: Dat is Jesus, de profeet van Názaret in Galilea."},{"book":"Matteus","chapter":"21","verse":"12","text":"Jesus trad de tempel binnen, dreef er allen uit, die in de tempel verkochten en kochten, en smeet de tafels van de wisselaars en de stoelen der duivenverkopers omver."},{"book":"Matteus","chapter":"21","verse":"13","text":"Hij sprak tot hen: Er staat geschreven: “Mijn huis zal heten een huis van gebed; maar gij hebt er een rovershol van gemaakt”."},{"book":"Matteus","chapter":"21","verse":"14","text":"En er kwamen blinden en kreupelen in de tempel naar Hem toe, en Hij genas ze."},{"book":"Matteus","chapter":"21","verse":"15","text":"Toen de opperpriesters en schriftgeleerden de wonderen zagen die Hij verrichtte, en de knapen die in de tempel riepen: “Hosanna den Zoon van David”, werden ze verontwaardigd."},{"book":"Matteus","chapter":"21","verse":"16","text":"Ze zeiden tot Hem: Hoort Gij niet, wat ze roepen? Jesus antwoordde hun: Zeker; hebt gij nooit gelezen: “Uit de mond van kind en zuigeling stemt Gij U een loflied aan?”"},{"book":"Matteus","chapter":"21","verse":"17","text":"Hij liet hen staan, ging de stad uit naar Betánië, en overnachtte daar."},{"book":"Matteus","chapter":"21","verse":"18","text":"Toen Hij de volgende morgen naar de stad terugkeerde, kreeg Hij honger."},{"book":"Matteus","chapter":"21","verse":"19","text":"Hij zag een vijgeboom langs de weg, en ging er heen; maar hij vond er niets dan bladeren aan. Hij sprak: Nooit in der eeuwigheid komen er nog vruchten aan u. Terstond verdorde de vijgeboom."},{"book":"Matteus","chapter":"21","verse":"20","text":"De leerlingen, die dit zagen, waren verwonderd, en zeiden: Hoe is de vijgeboom zo eensklaps verdord?"},{"book":"Matteus","chapter":"21","verse":"21","text":"Jesus antwoordde hun: Voorwaar. Ik zeg u: Zo gij geloof hebt en niet twijfelt, zult gij dit niet alleen met de vijgeboom doen, maar zelfs als gij tot deze berg zult zeggen: “Hef u op en werp u in zee”, dan zal het gebeuren."},{"book":"Matteus","chapter":"21","verse":"22","text":"En al wat gij in uw gebed met geloof zult vragen, zult gij verkrijgen."},{"book":"Matteus","chapter":"21","verse":"23","text":"Toen Hij daarna in de tempel gekomen was, en daar leerde, traden de oversten der priesters en de oudsten van het volk op Hem toe, en zeiden: Met welk recht doet Gij dit alles; en wie heeft U dit recht gegeven?"},{"book":"Matteus","chapter":"21","verse":"24","text":"Jesus antwoordde hun: Ook Ik zal u een vraag stellen; zo gij er Mij op antwoordt, zal ook Ik u zeggen, met welk recht Ik dit alles doe."},{"book":"Matteus","chapter":"21","verse":"25","text":"Waar was het doopsel van Johannes vandaan; van de hemel of van de mensen? Ze overlegden bij zichzelf:"},{"book":"Matteus","chapter":"21","verse":"26","text":"Als we zeggen: “van de hemel”, dan zal Hij ons toevoegen: “Waarom hebt gij hem dan niet geloofd?” Zeggen we: “van de mensen”, dan hebben we het volk te vrezen: want allen houden Johannes voor een profeet."},{"book":"Matteus","chapter":"21","verse":"27","text":"Ze gaven dus Jesus ten antwoord: We weten het niet. Nu sprak Hij tot hen eveneens: Dan zeg Ik u evenmin, met welk recht Ik dit alles doe."},{"book":"Matteus","chapter":"21","verse":"28","text":"Wat dunkt u? Iemand had twee zonen. Hij ging naar den eerste en sprak: Mijn zoon, ga vandaag in mijn wijngaard werken."},{"book":"Matteus","chapter":"21","verse":"29","text":"Deze antwoordde: Ik ga, heer; maar hij ging niet."},{"book":"Matteus","chapter":"21","verse":"30","text":"Hij kwam bij den ander, en zei hetzelfde. Deze antwoordde: Ik wil niet; maar later kwam hij tot inkeer en ging."},{"book":"Matteus","chapter":"21","verse":"31","text":"Wie van de twee heeft de wil van zijn vader volbracht? Ze zeiden: De laatste. Jesus sprak tot hen: Voorwaar, Ik zeg u: De tollenaars en zondaressen zullen eerder in het rijk Gods binnengaan dan gij."},{"book":"Matteus","chapter":"21","verse":"32","text":"Want Johannes kwam tot u langs de weg der gerechtigheid, en gij hebt hem niet geloofd; maar de tollenaars en zondaressen hebben hem wel geloofd. En zelfs toen gij dit hebt gezien, zijt gij nog niet tot inkeer gekomen, en in hem gaan geloven."},{"book":"Matteus","chapter":"21","verse":"33","text":"Luistert naar een andere gelijkenis: Er was een huisvader, die een wijngaard plantte; hij omringde hem met een muur, groef er een wijnpers in, en bouwde er een toren op. Daarna verpachtte hij hem aan landbouwers, en vertrok naar het buitenland."},{"book":"Matteus","chapter":"21","verse":"34","text":"Toen nu de tijd van de oogst was gekomen, zond hij zijn dienaars naar de landbouwers, om de hem verschuldigde vruchten in ontvangst te nemen."},{"book":"Matteus","chapter":"21","verse":"35","text":"Maar de landbouwers grepen zijn dienaars vast; den een sloegen ze, een ander doodden, een derde stenigden ze."},{"book":"Matteus","chapter":"21","verse":"36","text":"Weer zond hij andere dienaars, talrijker nog dan de vorige; en ze behandelden hen op dezelfde wijze."},{"book":"Matteus","chapter":"21","verse":"37","text":"Ten laatste zond hij zijn zoon tot hen; want hij sprak: Voor mijn zoon zullen ze wel ontzag hebben."},{"book":"Matteus","chapter":"21","verse":"38","text":"Maar toen de landbouwers den zoon zagen komen, zeiden ze onder elkaar: Dat is de erfgenaam; komt, laten we hem doden; dan zullen wij zijn erfenis krijgen."},{"book":"Matteus","chapter":"21","verse":"39","text":"Ze grepen hem vast, wierpen hem buiten de wijngaard, en doodden hem."},{"book":"Matteus","chapter":"21","verse":"40","text":"Wanneer nu de heer van de wijngaard terugkomt, wat zal hij dan met die landbouwers doen?"},{"book":"Matteus","chapter":"21","verse":"41","text":"Ze zeiden: Hij zal de booswichten een schrikkelijke dood doen sterven, en zijn wijngaard aan andere landbouwers verpachten, die hem te rechter tijd de vruchten brengen."},{"book":"Matteus","chapter":"21","verse":"42","text":"Jesus sprak tot hen: Hebt gij niet in de Schriften gelezen: “De steen, die de bouwlieden hebben verworpen, Is de hoeksteen geworden; De Heer heeft het gedaan: Een wonder is het in onze ogen.”"},{"book":"Matteus","chapter":"21","verse":"43","text":"Daarom zeg Ik u: Het rijk Gods zal u ontnomen worden, en aan een volk worden gegeven, dat er de vruchten van opbrengt."},{"book":"Matteus","chapter":"21","verse":"44","text":"En wie valt op deze steen, zal worden verbrijzeld; en op wien hij valt, dien zal hij verpletteren."},{"book":"Matteus","chapter":"21","verse":"45","text":"Toen de opperpriesters en de farizeën zijn gelijkenissen hoorden, begrepen ze, dat Hij hèn had bedoeld."},{"book":"Matteus","chapter":"21","verse":"46","text":"Ze zochten zich van Hem meester te maken, maar waren bang voor het volk; want men hield Hem voor een profeet."}]}