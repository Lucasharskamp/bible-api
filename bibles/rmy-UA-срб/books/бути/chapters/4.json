{"data":[{"book":"Бути","chapter":"4","verse":"1","text":"Кала Пётро тай Иоанно дэдумане манушэндэ, лэндэ поджиле рашая, халавдэнгоро пхурэдэр дэ храмо и саддукея,"},{"book":"Бути","chapter":"4","verse":"2","text":"савэ сле фартэ холярдэ кодэлэґа, со вонэ сиклярэн манушэн и розпхэнэн, со кацик дэ Исусо исин отджювдинимо мулэндар."},{"book":"Бути","chapter":"4","verse":"3","text":"Вонэ захутилдэ Петро тай Иоанно, и, кади сар сля бельвель, бэшардэ лэн ды дэнзор дэ барунэ."},{"book":"Бути","chapter":"4","verse":"4","text":"Бут мануша, савэ шундэ лав, патине, и кодэлэн, савэ патянас, ачиля паша панч пхангля."},{"book":"Бути","chapter":"4","verse":"5","text":"Пэ авэр диво барэ рая, пхурэдэра и сиклимаря пав Упхэнима стидэнепэ їтханэ дэ Ерусалимо."},{"book":"Бути","chapter":"4","verse":"6","text":"Котэ сле англуно рашай Аннас, Каиафа, Иоанно, Александро и всавэрэ мануша англунэ рашаехкэрэ родостар."},{"book":"Бути","chapter":"4","verse":"7","text":"Вонэ тховдэ Петро тай Иоанно помашкар и ачиле лэндар тэ пхуче:"},{"book":"Бути","chapter":"4","verse":"8","text":"Тунчи Пётро, саво пхэрдиля Свэнтонэ Фаноґа, пхэнда лэнди:"},{"book":"Бути","chapter":"4","verse":"9","text":"Кала тумэ авдивэ пхучен амэндар пала лачимо, саво амэ тердэ кадэлэ лангэсти, и сар амэ лэ высастярдэ,"},{"book":"Бути","chapter":"4","verse":"10","text":"тунчи джянэн тумэ и всавэрэ мануша Израилёхкэрэ: кадэва мануш екхатар ачел англа тумэн высастярдо важ лав Исусо Христосо Назаретостар, Савэ тумэ ваздэне пэ трушул и Савэ Дэвэл отджювдярда мулэндар!"},{"book":"Бути","chapter":"4","verse":"11","text":"Исусо исин кодэва"},{"book":"Бути","chapter":"4","verse":"12","text":"Нико авэр на дэла фирисаримо, колэсти со на дэно манушэнди нисаво авэр лав тала болыбэн, савэґа трэбуни амэнди тэ фирисарэпэ."},{"book":"Бути","chapter":"4","verse":"13","text":"Всавэрэ дыкхле, со дэ Петро тай Иоанно нэнай дар, а душолас, со вонэ сле наирвалэ и набарэ мануша. Кала ж полиле, со вонэ сле Исусоґа, тунчи дэнепэ дыво."},{"book":"Бути","chapter":"4","verse":"14","text":"Дыкхэнас паша лэн и высастярдэ манушэ, колэсти никастэ на сля зор сось лэнди тэ пхэнэ."},{"book":"Бути","chapter":"4","verse":"15","text":"Тунчи вонэ прыпхэндэ лэнди тэ ачявэ Синедрионо и ачиле тэ дэдумэ машкар пэстэ."},{"book":"Бути","chapter":"4","verse":"16","text":"— Со амэнди тэ терэ кадэла манушэнца? — пхэнэнас вонэ. — Всавэрэ, ко джювэн дэ Ерусалимо, джянэн, со вонэ тердэ баро дыво, и амэ колэстар на отрисарахпэ."},{"book":"Бути","chapter":"4","verse":"17","text":"Соб када тэ на розджялпэ инте буґлэдэр помашкар мануша, прыдараваґа лэн, соб вонэ никасти тэ на пхэнэн пала кадэва лав."},{"book":"Бути","chapter":"4","verse":"18","text":"Вонэ акхардэ апостолонэн тай прыпхэндэ лэнди тэ на дэдумэн и тэ на сиклярэн важ Исусохкэрэ лавэ."},{"book":"Бути","chapter":"4","verse":"19","text":"Нэ Пётро тай Иоанно пхэндэ лэнди:"},{"book":"Бути","chapter":"4","verse":"20","text":"Нэнай амэндэ зор тэ аче мулком пала кода, со амэ дыкхле тай шундэ."},{"book":"Бути","chapter":"4","verse":"21","text":"Кодэла, ко вджянас дэ лэнгоро Синедрионо, инте екхвар прыдаравдэ лэн тай отмукле. Вонэ на аракхле дэ лэн нисави дош, а всавэрэ мануша ашарэнас Дэвлэ пала кода, со тердапэ."},{"book":"Бути","chapter":"4","verse":"22","text":"Важ кода со манушэсти, савэґа тердапэ кадэва састяримахкоро дыво, сля будэр саранда бэрш."},{"book":"Бути","chapter":"4","verse":"23","text":"Кала отмукле Петро тай Иоанно, вонэ рисиле пэхкэрэндэ тай розпхэндэ пала вса, со дэдумане англунэ рашая и пхурэдэра."},{"book":"Бути","chapter":"4","verse":"24","text":"Кала патякунэ мануша шундэ пала када, вонэ всавэрэ їтханэ ваздэне ґласо Дэвлэстэ тай пхэндэ:"},{"book":"Бути","chapter":"4","verse":"25","text":"Ту пхэндан Свэнтонэ Фаноґа вуштэндар амарэ дадэ и Тирэ копыле Давидо:"},{"book":"Бути","chapter":"4","verse":"26","text":"Ваздэнепэ пхувякэрэ тхагаря,"},{"book":"Бути","chapter":"4","verse":"27","text":"Чячюнэ, стидэнепэ дэ кадэва форо Иродо тай Понтии Пилато наиудеенца и Израилёхкэрэ манушэнца пэ Тиро Свэнто Копыли Исусо, Савэ Ту помакхлян."},{"book":"Бути","chapter":"4","verse":"28","text":"Вонэ тердэ кода, со Ту тховдан Тиря зораґа и пав Тири воля."},{"book":"Бути","chapter":"4","verse":"29","text":"И екхатар, Рае, подыкх, сар вонэ даравэн амэн, и дэ Тирэ копыленди бидаракоро тэ розпхэнэ Тиро лав."},{"book":"Бути","chapter":"4","verse":"30","text":"Процырдэ васт Тиро и састяр насвалэн, сикав допхэнимо и барэ дывуря важ лав Тирэ Свэнтонэ Копыле Исусо!"},{"book":"Бути","chapter":"4","verse":"31","text":"Кала вонэ поманглепэ, тхан, тев вонэ сле, затинисиля. Вонэ всавэрэ пхэрдиле Свэнтонэ Фаноґа тай бидаракоро пхэнэнас Дэвлэхкоро лав."},{"book":"Бути","chapter":"4","verse":"32","text":"Бутэ манушэндэ, савэ патине, сле екх їло и води. Нико на бинэлас, со лэхкоро хулаимо исин кици важ лэ, нэ вса лэндэ сля екх."},{"book":"Бути","chapter":"4","verse":"33","text":"Апостолуря баря зораґа пхэнэнас пала отджюндивимо Раехкоро Исусохкоро, и Дэвэл дэлас Пэхкоро бахталимо лэнди всавэрэнди."},{"book":"Бути","chapter":"4","verse":"34","text":"Помашкар лэн на сля ниекх мануш, саво авэлас бы чёроро. Колэсти со кодэла, кастэ сля пхув тай цэра, битинэнас лэн, анэнас всавэрэ ловэ"},{"book":"Бути","chapter":"4","verse":"35","text":"тай стховэнас паша пурэн апостолонэндэ. Кадэла ловэ роздэнаспэ кожнонэ манушэсти, пэ со лэсти трэбуни."},{"book":"Бути","chapter":"4","verse":"36","text":"Акэ, Иосифо, савэ апостолуря акхарэнас Варнава (пав аврэ «чяво подрицаримахкоро»), левито Кипростар,"},{"book":"Бути","chapter":"4","verse":"37","text":"савэстэ сля пхув, битинда пэхкири маля, анда ловэ и тховда паша пурэн апостолонэндэ."}]}