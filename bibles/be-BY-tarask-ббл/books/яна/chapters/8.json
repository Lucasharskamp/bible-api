{"data":[{"book":"ЯНА","chapter":"8","verse":"1","text":"А Ісус пайшоў на гару Аліўную,"},{"book":"ЯНА","chapter":"8","verse":"2","text":"а раніцай зноў прыйшоў у храм, і ўвесь люд ішоў да Яго; Ён сеў і вучыў іх."},{"book":"ЯНА","chapter":"8","verse":"3","text":"Тут кніжнікі і фарысэі прывялі да Яго жанчыну, засьпетую на блудзе, і, паставіўшы яе пасярэдзіне,"},{"book":"ЯНА","chapter":"8","verse":"4","text":"сказалі Яму: Настаўнік! гэтую жанчыну засьпелі на блудзе;"},{"book":"ЯНА","chapter":"8","verse":"5","text":"а Майсей у законе наказваў нам пабіваць такіх камянямі: Ты што скажаш?"},{"book":"ЯНА","chapter":"8","verse":"6","text":"Казалі ж гэта, выпрабоўваючы Яго, каб знайсьці што-небудзь і зьвінаваціць Яго, але Ісус, нахіліўшыся нізка, пісаў пальцам на зямлі, не зважаючы на іх."},{"book":"ЯНА","chapter":"8","verse":"7","text":"Калі ж папыталіся ў Яго далей, Ён, схіліўшыся, сказаў ім: хто з вас бяз грэху, першы кінь у яе каменем."},{"book":"ЯНА","chapter":"8","verse":"8","text":"І зноў, нахіліўшыся нізка, пісаў на зямлі."},{"book":"ЯНА","chapter":"8","verse":"9","text":"А яны, пачуўшы гэта і адчуўшы дакоры сумленьня, пачалі выходзіць адзін за адным, пачынаючы са старэйшых да апошніх; і застаўся адзін Ісус і жанчына, якая стаяла пасярэдзіне."},{"book":"ЯНА","chapter":"8","verse":"10","text":"Ісус, схіліўшыся і ня бачачы нічога апрача жанчыны, сказаў ёй: жанчына! дзе твае скаржнікі? ніхто не асудзіў цябе?"},{"book":"ЯНА","chapter":"8","verse":"11","text":"Яна адказвала: ніхто, Госпадзе! Ісус сказаў ёй: і Я не асуджаю цябе; ідзі і больш не грашы."},{"book":"ЯНА","chapter":"8","verse":"12","text":"Зноў прамаўляў Ісус да людзей і сказаў ім: Я - сьвятло сьвету; хто пойдзе сьледам за Мною, той ня будзе блукаць у цемры, а будзе мець сьвятло жыцьця."},{"book":"ЯНА","chapter":"8","verse":"13","text":"Тады фарысэі сказалі Яму: Ты Сам пра Сябе сьведчыш, сьведчаньне Тваё ня ёсьць ісьціна."},{"book":"ЯНА","chapter":"8","verse":"14","text":"Ісус сказаў ім у адказ: калі Я і Сам пра Сябе сьведчу, сьведчаньне Маё ёсьць ісьціна, бо Я ведаю, адкуль прыйшоў і куды іду; а вы ня ведаеце, адкуль Я і куды іду."},{"book":"ЯНА","chapter":"8","verse":"15","text":"Вы мяркуеце па плоці; Я ня суджу нікога;"},{"book":"ЯНА","chapter":"8","verse":"16","text":"а калі і суджу Я, дык суд Мой у ісьціне, бо Я не адзін, а Я з Айцом, Які паслаў Мяне;"},{"book":"ЯНА","chapter":"8","verse":"17","text":"а і ў законе вашым напісана, што сьведчаньне двух чалавек - праўдзівае."},{"book":"ЯНА","chapter":"8","verse":"18","text":"Я Сам сьведчу пра Сябе, і сьведчыць пра Мяне Айцец, Які паслаў Мяне."},{"book":"ЯНА","chapter":"8","verse":"19","text":"Тады сказалі Яму: дзе Айцец Твой? Ісус адказваў: вы ня ведаеце ні Мяне, ні Айца Майго; калі б вы ведалі Мяне, дык ведалі б і Айца Майго."},{"book":"ЯНА","chapter":"8","verse":"20","text":"Гэтыя словы казаў Ісус каля скарбонкі, калі вучыў у храме; і ніхто ня ўзяў Яго, бо ня прыйшла часіна Ягоная."},{"book":"ЯНА","chapter":"8","verse":"21","text":"Зноў сказаў ім Ісус: Я адыходжу, і будзеце шукаць Мяне, і памраце ў грэху вашым; куды Я іду, туды вы ня можаце прыйсьці."},{"book":"ЯНА","chapter":"8","verse":"22","text":"Тут Юдэі казалі: няўжо Ён заб'е Сам Сябе, што кажа: «куды Я іду, туды вы ня можаце прыйсьці»?"},{"book":"ЯНА","chapter":"8","verse":"23","text":"Ён сказаў ім: вы ад ніжніх, Я ад вышніх, вы ад сьвету гэтага, Я не ад гэтага сьвету;"},{"book":"ЯНА","chapter":"8","verse":"24","text":"таму Я і сказаў вам, што вы памраце ў грахах вашых: бо, калі ня ўверуеце, што гэта Я, дык памраце ў грахах вашых."},{"book":"ЯНА","chapter":"8","verse":"25","text":"Тады сказалі Яму: хто ж Ты? Ісус сказаў ім: ад пачатку Існы, як і кажу вам:"},{"book":"ЯНА","chapter":"8","verse":"26","text":"многа мбю казаць і разважыць пра вас; але Той, Хто паслаў Мяне, ёсьць Ісьціна, і што Я чуў ад Яго, тое і кажу сьвету."},{"book":"ЯНА","chapter":"8","verse":"27","text":"Не зразумелі, што Ён казаў ім пра Айца."},{"book":"ЯНА","chapter":"8","verse":"28","text":"Дык вось, Ісус сказаў ім: калі ўзьнесяце Сына Чалавечага, тады і ўведаеце, што гэта Я і што нічога не раблю ад Сябе, а як навучыў Мяне Айцец Мой, так і кажу."},{"book":"ЯНА","chapter":"8","verse":"29","text":"Той, Хто паслаў Мяне, ёсьць са Мною; Айцец не пакінуў Мяне аднаго, бо Я заўсёды раблю тое, што Яму заўгодна."},{"book":"ЯНА","chapter":"8","verse":"30","text":"Калі Ён казаў гэта, многія ўверавалі ў Яго."},{"book":"ЯНА","chapter":"8","verse":"31","text":"Тады сказаў Ісус да тых Юдэяў, што ўверавалі ў Яго: калі застанецеся ў слове Маім, дык вы ў ісьціне Мае вучні."},{"book":"ЯНА","chapter":"8","verse":"32","text":"І спазнаеце праўду, і праўда зробіць вас свабоднымі."},{"book":"ЯНА","chapter":"8","verse":"33","text":"Яму адказвалі: мы семя Абрагамавае, і ня былі рабамі нікому ніколі; як жа Ты кажаш: «зробіцеся свабоднымі»?"},{"book":"ЯНА","chapter":"8","verse":"34","text":"Ісус адказваў ім: праўду, праўду кажу вам: кожны, хто чыніць грэх, ёсьць раб грэху;"},{"book":"ЯНА","chapter":"8","verse":"35","text":"але раб не застаецца ў доме вечна: Сын застаецца вечна;"},{"book":"ЯНА","chapter":"8","verse":"36","text":"дык вось, калі Сын вызваліць вас, дык у ісьціне свабодныя будзеце;"},{"book":"ЯНА","chapter":"8","verse":"37","text":"ведаю, што вы семя Абрагамавае: аднак намышляеце забіць Мяне, бо слова Маё не ўмяшчаецца ў вас;"},{"book":"ЯНА","chapter":"8","verse":"38","text":"Я кажу тое, што бачыў у Айца Майго; а вы робіце тое, што бачылі ў бацькі вашага."},{"book":"ЯНА","chapter":"8","verse":"39","text":"Сказалі Яму ў адказ: бацька наш ёсьць Абрагам. Ісус сказаў ім: калі б вы былі дзеці Абрагамавыя, дык і ўчынкі Абрагамавыя рабілі б;"},{"book":"ЯНА","chapter":"8","verse":"40","text":"а цяпер намышляеце забіць Мяне, Чалавека, Які адкрыў вам ісьціну, якую чуў ад Бога. Абрагам гэтага не рабіў."},{"book":"ЯНА","chapter":"8","verse":"41","text":"Вы робіце ўчынкі бацькі вашага. На гэта сказалі Яму: мы не ад блуду народжаныя; аднаго Айца маем - Бога."},{"book":"ЯНА","chapter":"8","verse":"42","text":"Ісус сказаў ім: калі б Бог быў Айцец ваш, вы любілі б Мяне, бо Я ад Бога паходжу і прыйшоў; бо Я ня Сам ад Сябе прыйшоў, а Ён паслаў Мяне:"},{"book":"ЯНА","chapter":"8","verse":"43","text":"Чаму вы не разумееце мовы Маёй? бо ня можаце чуць слова Майго:"},{"book":"ЯНА","chapter":"8","verse":"44","text":"ваш бацька д'ябал, і вы хочаце выконваць прыхамаць бацькі вашага, а ён быў душагуб ад пачатку і ня ўстояў у ісьціне, бо няма ў ім ісьціны; калі кажа ён няпраўду, кажа сваё, бо ён ашуканец і бацька няпраўды."},{"book":"ЯНА","chapter":"8","verse":"45","text":"А як Я ісьціну кажу, дык ня верыце Мне."},{"book":"ЯНА","chapter":"8","verse":"46","text":"Хто з вас выкрые Мяне ў няпраўдзе? калі Я кажу ісьціну, чаму вы ня верыце Мне?"},{"book":"ЯНА","chapter":"8","verse":"47","text":"Хто ад Бога, той слухае словы Божыя: вы таму ня слухаеце, што вы не ад Бога."},{"book":"ЯНА","chapter":"8","verse":"48","text":"На гэта Юдэі адказвалі і сказалі Яму: ці ж няпраўду мы кажам, што Ты Самаранін і што дэман у Табе?"},{"book":"ЯНА","chapter":"8","verse":"49","text":"Ісус адказваў: ува мне дэмана няма, а Я шаную Айца Майго, а вы няславіце Мяне;"},{"book":"ЯНА","chapter":"8","verse":"50","text":"але ж Я ня шукаю Маёй славы: ёсьць Той, Хто шукае і судзіць;"},{"book":"ЯНА","chapter":"8","verse":"51","text":"Праўду, праўду кажу вам: хто сьледуе слову Майму, той ня ўбачыць сьмерці вавек."},{"book":"ЯНА","chapter":"8","verse":"52","text":"Юдэі сказалі Яму: цяпер даведаліся мы, што дэман у Табе: Абрагам памёр і прарокі, а Ты кажаш: хто зьберагае слова Маё, той ня ўведае сьмерці вавек;"},{"book":"ЯНА","chapter":"8","verse":"53","text":"няўжо Ты большы за бацьку нашага Абрагама, які памёр? і за прарокаў памерлых? Кім Ты Сябе робіш?"},{"book":"ЯНА","chapter":"8","verse":"54","text":"Ісус адказваў: калі Я Сам Сябе слаўлю, дык слава Мая анішто: Мяне праслаўляе Айцец Мой, пра Якога вы кажаце, што Ён Бог ваш;"},{"book":"ЯНА","chapter":"8","verse":"55","text":"і вы ня ўведалі Яго, а Я ведаю Яго; і калі скажу, што ня ведаю Яго, дык буду падобны на вас ашуканец; але Я ведаю Яго і сьледую слову Ягонаму;"},{"book":"ЯНА","chapter":"8","verse":"56","text":"Абрагам, бацька ваш, рады быў убачыць дзень Мой: і ўбачыў і ўзрадаваўся."},{"book":"ЯНА","chapter":"8","verse":"57","text":"На гэта сказалі Яму Юдэі: Табе няма яшчэ пяцідзесяці гадоў, - і Ты бачыў Абрагама?"},{"book":"ЯНА","chapter":"8","verse":"58","text":"Ісус сказаў ім: праўду, праўду кажу вам: раней за Абрагама быў Я."},{"book":"ЯНА","chapter":"8","verse":"59","text":"І пабралі камяні, каб кінуць у Яго; але Ісус зьнік і выйшаў з храма, прайшоўшы сярод іх, і пайшоў далей."}]}