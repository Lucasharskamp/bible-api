{"data":[{"book":"2 ФЕСАЛОНІКІЙЦАЎ","chapter":"3","verse":"1","text":"Дык вось, малецеся за нас, браты, каб слова Гасподняе шырылася і праслаўлялася, як і ў вас,"},{"book":"2 ФЕСАЛОНІКІЙЦАЎ","chapter":"3","verse":"2","text":"і каб нам пазбыцца падступных і ліхіх людзей; бо не ва ўсіх вера."},{"book":"2 ФЕСАЛОНІКІЙЦАЎ","chapter":"3","verse":"3","text":"Але верны Гасподзь, Які ўмацуе вас і аслоніць ад ліхадзея."},{"book":"2 ФЕСАЛОНІКІЙЦАЎ","chapter":"3","verse":"4","text":"Мы пэўныя за вас у Госпадзе, што вы выконваеце і будзеце выконваць тое, што мы вам наказваем."},{"book":"2 ФЕСАЛОНІКІЙЦАЎ","chapter":"3","verse":"5","text":"А Гасподзь хай скіруе сэрцы вашыя ў любоў Божую і ў цярплівасьць Хрыстовую."},{"book":"2 ФЕСАЛОНІКІЙЦАЎ","chapter":"3","verse":"6","text":"А наказваем вам, браты, імем Госпада нашага Ісуса Хрыста, цурацца кожнага брата, які жыве гультаём, а не паводле паданьня, якое прынялі ад нас,"},{"book":"2 ФЕСАЛОНІКІЙЦАЎ","chapter":"3","verse":"7","text":"бо вы самі ведаеце, як павінны вы пераймаць нас; бо мы не гультаявалі ў вас,"},{"book":"2 ФЕСАЛОНІКІЙЦАЎ","chapter":"3","verse":"8","text":"ні ў кога ня елі хлеба дарма, а займаліся працай і рабілі ноч і дзень, каб ня стацца цяжарам каму-небудзь з вас,"},{"book":"2 ФЕСАЛОНІКІЙЦАЎ","chapter":"3","verse":"9","text":"не таму, каб мы ня мелі ўлады, а каб сябе саміх даць вам у прыклад на перайманьне нас."},{"book":"2 ФЕСАЛОНІКІЙЦАЎ","chapter":"3","verse":"10","text":"Бо, калі мы былі ў вас, дык наказвалі вам вось што: калі хто ня хоча працаваць, той і ня еж."},{"book":"2 ФЕСАЛОНІКІЙЦАЎ","chapter":"3","verse":"11","text":"Але чуем, што некаторыя ў вас жывуць гультаямі, нічога ня робяць, а хітра абыходзяцца;"},{"book":"2 ФЕСАЛОНІКІЙЦАЎ","chapter":"3","verse":"12","text":"такіх умаўляем і пераконваем Госпадам нашым Ісусам Хрыстом, каб яны, моўчкі працуючы, елі свой хлеб."},{"book":"2 ФЕСАЛОНІКІЙЦАЎ","chapter":"3","verse":"13","text":"А вы, браты, ня падайце духам, робячы дабро."},{"book":"2 ФЕСАЛОНІКІЙЦАЎ","chapter":"3","verse":"14","text":"Калі ж хто не паслухае слова нашага ў гэтым пасланьні, таго майце на прыкмеце і не вадзецеся зь ім, каб даць яму сораму;"},{"book":"2 ФЕСАЛОНІКІЙЦАЎ","chapter":"3","verse":"15","text":"але ня лічэце яго за ворага, а стаўце на розум, як брата."},{"book":"2 ФЕСАЛОНІКІЙЦАЎ","chapter":"3","verse":"16","text":"А Сам Гасподзь міру няхай дасьць вам мір заўсёды ва ўсім; Гасподзь з усімі вамі!"},{"book":"2 ФЕСАЛОНІКІЙЦАЎ","chapter":"3","verse":"17","text":"Прывітаньне маёю рукою Паўлаваю, што служыць знакам у кожным пасланьні; пішу я так:"},{"book":"2 ФЕСАЛОНІКІЙЦАЎ","chapter":"3","verse":"18","text":"мілата Госпада нашага Ісуса Хрыста з усімі вамі. Амін."}]}