{"data":[{"book":"ВЫХАД","chapter":"22","verse":"1","text":"Калі хто ўкрадзе вала альбо авечку, і заколе, альбо прадасьць, дык пяць валоў заплаціць за вала і чатыры авечкі за авечку."},{"book":"ВЫХАД","chapter":"22","verse":"2","text":"Калі хто застане злодзея, які падкопваецца, і ўдарыць яго так, што той памрэ, дык кроў не залічыцца на яго;"},{"book":"ВЫХАД","chapter":"22","verse":"3","text":"але калі ўзышло над ім сонца, дык залічыцца на ім кроў. Хто ўкраў, павінен заплаціць; а калі няма чым, дык няхай прададуць яго на плату за ўкрадзенае ім;"},{"book":"ВЫХАД","chapter":"22","verse":"4","text":"калі ўкрадзенае знойдзецца ў яго ў руках жывым, ці то вол, ці асёл, ці авечка, хай заплаціць удвая."},{"book":"ВЫХАД","chapter":"22","verse":"5","text":"Калі хто паглуміць поле, альбо вінаграднік, пусьціўшы быдла сваё глуміць чужое поле, няхай адшкадуе лепшым з поля свайго і лепшым зь вінаградніка свайго."},{"book":"ВЫХАД","chapter":"22","verse":"6","text":"Калі зьявіцца агонь і ахопіць пожню і выпаліць капіцы, альбо жніво, альбо поле, дык павінен заплаціць, хто ўчыніў гэты пажар, удвая;"},{"book":"ВЫХАД","chapter":"22","verse":"7","text":"Калі хто аддасьць блізкаму на захаваньне срэбра, альбо рэчы, і яны ўкрадзены будуць з дому ягонага, дык, калі знойдзецца злодзей, няхай ён заплаціць удвая;"},{"book":"ВЫХАД","chapter":"22","verse":"8","text":"а калі ня знойдзецца злодзей, няхай гаспадар дома прыйдзе да судзьдзяў і прысягне, што не прасьцёр рукі сваёй на ўласнасьць блізкага свайго."},{"book":"ВЫХАД","chapter":"22","verse":"9","text":"Пра ўсякую спрэчную рэч, пра вала, пра асла, пра авечку, пра вопратку, пра ўсякую згубленую рэч, пра якую хто-небудзь скажа, што яна ягоная, справа абодвух павінна быць даведзена да судзьдзяў: каго зьвінавацяць судзьдзі, той заплаціць блізкаму свайму ўдвая."},{"book":"ВЫХАД","chapter":"22","verse":"10","text":"Калі хто аддасьць блізкаму свайму асла, альбо вала, альбо авечку, альбо якое-небудзь іншае быдла на захаваньне, а ён памрэ, альбо будзе пашкоджаны, альбо зьведзены, так што ніхто гэтага ня ўбачыць, -"},{"book":"ВЫХАД","chapter":"22","verse":"11","text":"прысяга перад Госпадам хай будзе паміж абодвума пра тое, што той, хто ўзяў, не працягне рукі сваёй на ўласнасьць блізкага свайго; і гаспадар павінен прыняць, а той ня будзе плаціць;"},{"book":"ВЫХАД","chapter":"22","verse":"12","text":"а калі ўкрадзены будзе ў яго, дык павінен заплаціць гаспадару ягонаму;"},{"book":"ВЫХАД","chapter":"22","verse":"13","text":"калі ж будзе зьверам разадраны, дык няхай за доказ пакажа разадранае: за разадранае ён ня плаціць."},{"book":"ВЫХАД","chapter":"22","verse":"14","text":"Калі хто пазычыць у блізкага свайго быдла, і яно будзе пашкоджана, альбо памрэ, а гаспадара яго ня было пры ім, дык павінен заплаціць;"},{"book":"ВЫХАД","chapter":"22","verse":"15","text":"а калі гаспадар ягоны быў пры ім, дык не павінен плаціць; калі ён узяты быў у наймы за грошы, дык няхай і пойдзе за тую цану."},{"book":"ВЫХАД","chapter":"22","verse":"16","text":"Калі спакусіць хто дзяўчыну заручаную і перасьпіць зь ёю, няхай дасьць ёй вена і возьме сабе за жонку;"},{"book":"ВЫХАД","chapter":"22","verse":"17","text":"а калі бацька ня згодзіцца выдаць яе за яго, няхай заплаціць срэбрам, колькі належыць на вена дзяўчатам."},{"book":"ВЫХАД","chapter":"22","verse":"18","text":"Варажбіткі не пакідай жывою."},{"book":"ВЫХАД","chapter":"22","verse":"19","text":"Кожны скаталожнік хай будзе аддадзены сьмерці."},{"book":"ВЫХАД","chapter":"22","verse":"20","text":"Той, хто прыносіць ахвяру божышчам, акрамя аднаго Госпада, хай будзе зьнішчаны."},{"book":"ВЫХАД","chapter":"22","verse":"21","text":"Прыхадня ня ўціскай і не прыгнятай яго, бо вы самыя былі прыхадні ў зямлі Егіпецкай."},{"book":"ВЫХАД","chapter":"22","verse":"22","text":"Ні ўдавы, ні сіраты ня ўціскайце;"},{"book":"ВЫХАД","chapter":"22","verse":"23","text":"калі ж ты ўцісьнеш іх, дык, калі яны залямантуюць да Мяне, Я пачую лямант іхні,"},{"book":"ВЫХАД","chapter":"22","verse":"24","text":"і запалае гнеў Мой, і забэю вас мечам, і будуць жонкі вашыя ўдовамі і дзеці вашыя сіротамі."},{"book":"ВЫХАД","chapter":"22","verse":"25","text":"Калі пазычыш грошы беднаму з народу Майго, дык ня ўціскай яго і не накладвай на яго ліхвы."},{"book":"ВЫХАД","chapter":"22","verse":"26","text":"Калі возьмеш у заклад вопратку блізкага твайго, да захаду сонца аддай яе,"},{"book":"ВЫХАД","chapter":"22","verse":"27","text":"бо яна адзінае покрыва ў яго, яна - адзеньне цела ягонага, у чым будзе ён спаць? дык вось, калі ён залямантуе да Мяне, Я пачую, бо Я міласэрны."},{"book":"ВЫХАД","chapter":"22","verse":"28","text":"Судзьдзяў не ліхаслові і правадыра ў народзе тваім ня ганьбі."},{"book":"ВЫХАД","chapter":"22","verse":"29","text":"Не марудзь прыносіць пачаткі з гумна твайго і з чавільні тваёй; аддавай Мне першынца з сыноў тваіх;"},{"book":"ВЫХАД","chapter":"22","verse":"30","text":"тое самае рабі з валом тваім і з авечкаю тваёю: сем дзён няхай яны будуць пры маці сваёй, а восьмага дня аддавай іх Мне."},{"book":"ВЫХАД","chapter":"22","verse":"31","text":"І будзеце ў Мяне людзьмі сьвятымі; і мяса, разадранага зьверам у полі, ня ежце, сабакам выкідайце яго."}]}