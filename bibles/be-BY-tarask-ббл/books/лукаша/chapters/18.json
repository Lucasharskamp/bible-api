{"data":[{"book":"ЛУКАША","chapter":"18","verse":"1","text":"Сказаў ім таксама прытчу пра тое, што трэба заўсёды маліцца і ня падаць духам,"},{"book":"ЛУКАША","chapter":"18","verse":"2","text":"кажучы: у адным горадзе быў судзьдзя, які Бога не баяўся і людзей не саромеўся."},{"book":"ЛУКАША","chapter":"18","verse":"3","text":"У тым самым горадзе была адна ўдава, і яна, прыходзячы да яго, казала: абарані мяне ад супраціўніка майго."},{"book":"ЛУКАША","chapter":"18","verse":"4","text":"Але ён доўгі час не хацеў. А потым сказаў сам сабе: хоць і Бога не баюся і людзей не саромеюся,"},{"book":"ЛУКАША","chapter":"18","verse":"5","text":"але як што гэтая ўдава не дае мне спакою, абараню яе, каб яна ня прыходзіла больш дакучаць мне."},{"book":"ЛУКАША","chapter":"18","verse":"6","text":"І сказаў Гасподзь: чуеце, што кажа судзьдзя няправедны?"},{"book":"ЛУКАША","chapter":"18","verse":"7","text":"Ці ж Бог не абароніць выбраных Сваіх, што галосяць да Яго дзень і ноч, хоць і марудзіць абараніць іх?"},{"book":"ЛУКАША","chapter":"18","verse":"8","text":"кажу вам, што падасьць ім абарону неўзабаве. А Сын Чалавечы, прыйшоўшы, ці знойдзе веру на зямлі?"},{"book":"ЛУКАША","chapter":"18","verse":"9","text":"Сказаў таксама да некаторых, якія былі ўпэўненыя ў сабе, што яны праведныя, і прыніжалі іншых, наступную прытчу:"},{"book":"ЛУКАША","chapter":"18","verse":"10","text":"два чалавекі ўвайшлі ў храм памаліцца: адзін фарысэй, а другі мытнік."},{"book":"ЛУКАША","chapter":"18","verse":"11","text":"Фарысэй, стаўшы, маліўся сам сабе так: Божа! дзякую Табе, што я не такі, як іншыя людзі, рабаўнікі, крыўдзіцелі, блудадзеі, альбо як гэты мытнік:"},{"book":"ЛУКАША","chapter":"18","verse":"12","text":"пашчуся два разы на тыдзень, даю дзесяціну з усяго, што набываю."},{"book":"ЛУКАША","chapter":"18","verse":"13","text":"А мытнік, стоячы воддаль, не адважваўся нават падняць вочы да неба; але, б'ючы сябе ў грудзі, казаў: Божа! будзь міласэрны да мяне, грэшніка!"},{"book":"ЛУКАША","chapter":"18","verse":"14","text":"Кажу вам, што гэты пайшоў у дом свой апраўданы болей, чым той: бо кожны, хто ўзьвялічвае сам сябе, паніжаны будзе, а хто паніжае сябе, узвысіцца."},{"book":"ЛУКАША","chapter":"18","verse":"15","text":"Прыносілі да Яго і дзяцей, каб Ён дакрануўся да іх; а вучні, бачачы тое, забаранялі ім."},{"book":"ЛУКАША","chapter":"18","verse":"16","text":"Але Ісус, паклікаўшы іх, сказаў: пусьцеце дзяцей прыходзіць да Мяне і не забараняйце ім, бо такіх ёсьць Царства Божае;"},{"book":"ЛУКАША","chapter":"18","verse":"17","text":"праўду кажу вам: хто ня прыме Царства Божага, як дзіця, той ня ўвойдзе ў яго."},{"book":"ЛУКАША","chapter":"18","verse":"18","text":"І спытаўся ў Яго нехта з начальнікаў: Настаўнік добры! што мне рабіць, каб успадкаваць жыцьцё вечнае?"},{"book":"ЛУКАША","chapter":"18","verse":"19","text":"Ісус сказаў яму: што ты называеш Мяне добрым? Ніхто ня добры, як толькі адзін Бог."},{"book":"ЛУКАША","chapter":"18","verse":"20","text":"Ведаеш запаведзі: ня чыні пералюбу; не забівай; ня крадзь; ня сьведчы ілжыва; шануй бацьку твайго і маці тваю."},{"book":"ЛУКАША","chapter":"18","verse":"21","text":"А той сказаў: усё гэта захаваў я зь юнацтва майго."},{"book":"ЛУКАША","chapter":"18","verse":"22","text":"Пачуўшы гэта, Ісус сказаў яму: яшчэ аднаго не хапае табе: усё, што маеш, прадай і раздай убогім, і мець будзеш скарб на нябёсах, і прыходзь, і ідзі сьледам за Мною."},{"book":"ЛУКАША","chapter":"18","verse":"23","text":"А ён, пачуўшы гэта, засмуціўся, бо быў вельмі багаты."},{"book":"ЛУКАША","chapter":"18","verse":"24","text":"Ісус, бачачы, як ён засмуціўся, сказаў: як цяжка багатым маетнікам увайсьці ў Царства Божае!"},{"book":"ЛУКАША","chapter":"18","verse":"25","text":"бо лягчэй вярблюду прайсьці празь ігольныя вушкі, чым багатаму ўвайсьці ў Царства Божае!"},{"book":"ЛУКАША","chapter":"18","verse":"26","text":"Тыя, што чулі гэта, сказалі: хто ж можа ўратавацца?"},{"book":"ЛУКАША","chapter":"18","verse":"27","text":"Але Ён сказаў: немагчымае людзям магчымае Богу."},{"book":"ЛУКАША","chapter":"18","verse":"28","text":"А Пётр сказаў: вось, мы пакінулі ўсё і пайшлі сьледам за Табою."},{"book":"ЛУКАША","chapter":"18","verse":"29","text":"Ён сказаў ім: праўду кажу вам: няма нікога, хто пакінуў бы дом, альбо бацькоў, альбо братоў, альбо сёстраў, альбо жонку, альбо дзяцей дзеля Царства Божага,"},{"book":"ЛУКАША","chapter":"18","verse":"30","text":"і не атрымаў бы намнога больш у гэты час, і ў век будучага жыцьця вечнага."},{"book":"ЛУКАША","chapter":"18","verse":"31","text":"І адклікаўшы дванаццаць вучняў Сваіх, сказаў ім: вось, мы ўзыходзім у Ерусалім, і зьдзейсьніцца ўсё напісанае праз прарокаў пра Сына Чалавечага:"},{"book":"ЛУКАША","chapter":"18","verse":"32","text":"бо выдадуць Яго язычнікам і паглумляцца зь Яго, і зьняважаць Яго, і аплююць Яго,"},{"book":"ЛУКАША","chapter":"18","verse":"33","text":"і будуць біць і заб'юць Яго; і на трэйці дзень уваскрэсьне."},{"book":"ЛУКАША","chapter":"18","verse":"34","text":"Але яны нічога з гэтага не зразумелі; словы гэтыя былі ім неспасьцігальныя, і яны не разумелі сказанага."},{"book":"ЛУКАША","chapter":"18","verse":"35","text":"А калі падыходзіў Ён да Ерыхона, адзін сьляпы сядзеў пры дарозе, просячы міласьціны;"},{"book":"ЛУКАША","chapter":"18","verse":"36","text":"і пачуўшы, што міма яго праходзяць людзі, спытаўся: што гэта такое?"},{"book":"ЛУКАША","chapter":"18","verse":"37","text":"Яму сказалі, што Ісус Назарэй ідзе."},{"book":"ЛУКАША","chapter":"18","verse":"38","text":"Тады ён закрычаў: Ісусе, Сыне Давідаў! памілуй мяне."},{"book":"ЛУКАША","chapter":"18","verse":"39","text":"Тыя, што ішлі наперадзе, прымушалі яго маўчаць; але ён яшчэ мацней крычаў: Сыне Давідаў! памілуй мяне."},{"book":"ЛУКАША","chapter":"18","verse":"40","text":"Ісус, спыніўшыся, загадаў прывесьці яго да Сябе. І калі той падышоў да Яго, спытаўся ў яго:"},{"book":"ЛУКАША","chapter":"18","verse":"41","text":"чаго ты хочаш ад Мяне? Ён сказаў: Госпадзе! каб мне бачыць."},{"book":"ЛУКАША","chapter":"18","verse":"42","text":"Ісус сказаў яму: Бач! вера твая ўратавала цябе."},{"book":"ЛУКАША","chapter":"18","verse":"43","text":"І ён адразу пачаў бачыць і пайшоў за Ім, славячы Бога. І ўвесь люд, бачачы гэта, узьнёс хвалу Богу."}]}