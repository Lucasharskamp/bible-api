{"data":[{"book":"1WAKOLINTO","chapter":"2","verse":"1","text":"Ndugu zangu, kipigiti vunizile kumwenu kuipeta ikweli ya Mulungu iifisile, silongile mmahala ama m'vitega."},{"book":"1WAKOLINTO","chapter":"2","verse":"2","text":"Kipigiti kiguhi kinikalile na mweye, nizitenda ngelegeza zangu sambizigelegeze kinhu chochose, ila Yesu Kilisto ayo yawambigwe mumsalaba."},{"book":"1WAKOLINTO","chapter":"2","verse":"3","text":"Nie niza kumwenu kuno nilegele na kuno nidumba na kuno nigudema."},{"book":"1WAKOLINTO","chapter":"2","verse":"4","text":"Usenga wangu na mafundo gangu hagakalile na ng'hungwe ya kiunhu ama mbuli zilimwilile, ila gakala na utango wa mhiko za Loho wa Mulungu,"},{"book":"1WAKOLINTO","chapter":"2","verse":"5","text":"giladi nhamanila yenu sambiikale mng'hungwe ya wanhu, ila mmhiko za Mulungu."},{"book":"1WAKOLINTO","chapter":"2","verse":"6","text":"Hata avo noupeta usenga uli na ng'hungwe ha awo wakangale muloho. Ila sio ng'hungwe ya ulumwengu uno ama za watawala wa ulumwengu uno awo wohuha."},{"book":"1WAKOLINTO","chapter":"2","verse":"7","text":"Ng'hungwe iniipeta iyo ng'hungwe ya Mulungu ifisike, ayo iyeshile kuisagula sama ya yenzi yetu songela ulumwengu haunalumbigwa."},{"book":"1WAKOLINTO","chapter":"2","verse":"8","text":"Haduhu mtawala yoyose wa ulumwengu uno yaitangile ng'hungwe ino. Kamba wahaitangile, sambiwamuwambe mumsalaba Mndewa wa iyenzi."},{"book":"1WAKOLINTO","chapter":"2","verse":"9","text":"Ila kamba viyandikigwe Mzinyandiko Zing'alile,"},{"book":"1WAKOLINTO","chapter":"2","verse":"10","text":"Ila mbuli zino Mulungu katugubulila tweye kubitila Loho wake. Kwavija Loho wake kozahila vinhu vose, hata mbuli za Mulungu ziifisile."},{"book":"1WAKOLINTO","chapter":"2","verse":"11","text":"Kwavija haduhu munhu mmwanza wa wanhu yozitanga ngelegeza za miyage, ila loho wa munhu ija yali mgati yake iyo yodaha kuzitanga. Vivija haduhu munhu yozitanga ngelegeza za Mulungu ila Loho wa Mulungu."},{"book":"1WAKOLINTO","chapter":"2","verse":"12","text":"Tweye hatum'bokele loho wa ulumwengu uno, ila tum'bokela Loho yolawa ha Mulungu, giladi tugatange gaja gayatugwelele Mulungu."},{"book":"1WAKOLINTO","chapter":"2","verse":"13","text":"Tozilonga mbuli zino, mmbuli hazilingile na zija zifundizwa na ng'hungwe ya wanhu, ila kamba zija zifundizigwa na Loho wa Mulungu, zigubula mbuli zili mgati ya Loho wa Mulungu mwa awo wali na Loho wa Mulungu."},{"book":"1WAKOLINTO","chapter":"2","verse":"14","text":"Munhu yoyose yalibule Loho wa Mulungu hadaha kubokela nhunza zilawa ha Loho wa Mulungu. Kwavija kumwake heyo za kamba ubozi na hadaha kuzitanga, kwavija zomanyigwa muloho."},{"book":"1WAKOLINTO","chapter":"2","verse":"15","text":"Munhu yoyose yali na Loho wa Mulungu kodaha kuvitagusa vinhu vose, ila heyo mwenyego hataguswa na munhu yoyose."},{"book":"1WAKOLINTO","chapter":"2","verse":"16","text":"Kamba viyandikigwe Mzinyandiko Zing'alile,"}]}