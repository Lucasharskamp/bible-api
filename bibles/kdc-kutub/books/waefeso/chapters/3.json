{"data":[{"book":"Waefeso","chapter":"3","verse":"1","text":"Avo, niye Paulo, namfungwa kwavija nomsang'hanila Yesu Kilisito mbuli ya mweye wanhu hamwili Wayahudi, nompula Imulungu."},{"book":"Waefeso","chapter":"3","verse":"2","text":"Nojuwa kweli muhulika, Imulungu viyanigwelele ng'hekewa ya kusang'hana sang'hano ino mbuli ya mweye."},{"book":"Waefeso","chapter":"3","verse":"3","text":"Imulungu kangubulila vinhu vake vifisigwe, mna ibaluwa ino niwapetela kidogo mbuli ayo,"},{"book":"Waefeso","chapter":"3","verse":"4","text":"na mwahakisoma kija kinyandike, modaha kujuwa vinhu vinjuwile niye, vifisigwe kwa mbuli ya Kilisito."},{"book":"Waefeso","chapter":"3","verse":"5","text":"Baho umwaka wanhu wakala hawavijuwile vinhu vino vifisigwe, lakini sambi Imulungu kawagubulila vinhu avo watula ndagu na watumigwa zake wang'alile kubitila Loho Yang'alile."},{"book":"Waefeso","chapter":"3","verse":"6","text":"Kinhu chenyego kifisigwe acho kino, kubitila Mbuli Inogile wanhu haweli Wayahudi opata fungu mna ivinhu vinogile va Imulungu hamoja na Wayahudi, wao okuwa maungo ga lukuli luluja, na obokela kikija kiyalongile Imulungu kubitila Yesu Kilisito."},{"book":"Waefeso","chapter":"3","verse":"7","text":"Niye nitendigwa msang'hanaji wa Mbuli Inogile kwa ng'hekewa iyanigwelele Imulungu kwa udahi wake mkulu."},{"book":"Waefeso","chapter":"3","verse":"8","text":"Niye na munhu mdodo kubanza wanhu wose wa Imulungu, lakini Imulungu kanigwaa ng'hekewa, ili niwapetele wanhu haweli Wayahudi Mbuli Inogile, ya vinhu vinogile va Kilisito vilibule uhelelo,"},{"book":"Waefeso","chapter":"3","verse":"9","text":"na niwatende wanhu wose wazijuwe mbuli za Imulungu zifisigwe na vizisang'hana. Imulungu yaumbile vinhu vose, kavifisa vinhu vake avo toka mwaka,"},{"book":"Waefeso","chapter":"3","verse":"10","text":"ili sambi, kubitila wanhu wamtogole Yesu, watawala na weli na ukulu wa kuulanga waijuwe nzewele ya Imulungu viili na nzila nyingi."},{"book":"Waefeso","chapter":"3","verse":"11","text":"Imulungu kaitenda mbuli ayo, kamba viyagesile toka mwaka, na katenda kubitila Mndewa wetu Yesu Kilisito."},{"book":"Waefeso","chapter":"3","verse":"12","text":"Kwa kuilumba na Kilisito na kumtamanila, todaha kumgendela Imulungu bila kudumba na kuno totamanila kuwa kotubokela."},{"book":"Waefeso","chapter":"3","verse":"13","text":"Avo nowapulila kwa Imulungu, sikumubwele kuchugu, kwavija niye nogaya mbuli ya mweye, gago gose mbuli ya kuwatenda mumwede."},{"book":"Waefeso","chapter":"3","verse":"14","text":"Kwa kilamuso kino, nomfugamila Tata,"},{"book":"Waefeso","chapter":"3","verse":"15","text":"yeli chanduso cha ng'holo zose kuulanga na mwiisi."},{"book":"Waefeso","chapter":"3","verse":"16","text":"Nompula Imulungu yeli na ukulu wa vinhu vingi, yawagangamize mmizoyo yenu kubitila Loho wake,"},{"book":"Waefeso","chapter":"3","verse":"17","text":"nayo Kilisito yakale mmizoyo yenu kwa kumtamanila kwenu. Nopula muwe na mizizi na chandusilo mna ukuinogela,"},{"book":"Waefeso","chapter":"3","verse":"18","text":"ili mweye hamoja na wanhu wa Imulungu mujuwe goya unogelwa wa Kilisito viwenela kwa ugazi na utali, kwa kwingila hasi na kuchola uchanha."},{"book":"Waefeso","chapter":"3","verse":"19","text":"Ona, muujuwe unogelwa wa Kilisito ubanzile nzewele zose, na mumemezigwe utimilifu wose wa Imulungu."},{"book":"Waefeso","chapter":"3","verse":"20","text":"Kumwake Imulungu kubitila nguvu yake isang'hana mgati mmwetu, kodaha kusang'hana mbuli ng'hulu ng'hani kubanza gaja gotupula hebu kugesa."},{"book":"Waefeso","chapter":"3","verse":"21","text":"Imulungu yatogoligwe kwa ukulu wake ukoneka kwa wanhu wose wamtogole Yesu, na kwa Yesu Kilisito, kipindi chose, kilibule uhelelo! Ona."}]}