{"data":[{"book":"1 Akakolinto","chapter":"5","verse":"1","text":"Jibi minhalo ja kweli ejilenga ibi ngongola muno kwinu mangweto na janapitije ata kwa bandu bangammanya Nnoongo. Banengile kube abi mundu ojwatyanga na aanaba awamundu!"},{"book":"1 Akakolinto","chapter":"5","verse":"2","text":"Nhwotolangabo kulokeloke? Mbaya ikabi kwinu ukokaleka, na mundu jwenio ojwatei kilebe chenie aboigwe kwinu."},{"book":"1 Akakolinto","chapter":"5","verse":"3","text":"Nenga, ng'anu kube kwa mmele mbi kutali namangweto, nambu kuhuke mbi upo pamwe namangweto na yene anda mbi upo, nunhukumwile mundu jwenio ojwatei kilebe chenie cha oni."},{"book":"1 Akakolinto","chapter":"5","verse":"4","text":"Kingobu pankongananga pamwe kwa lina lya Angwana ana Yesu, nane kitimbi pamwe namangweto kuhuke, kuwecho gwa Angwana bito ana Yesu,"},{"book":"1 Akakolinto","chapter":"5","verse":"5","text":"mundu jwenio munkamuye ku Lichetani kupala mmele gwake upotekigwe nu uhuke gwakwe ukomboligwe lichoba lya Angwana."},{"book":"1 Akakolinto","chapter":"5","verse":"6","text":"Kulokaloka kwinu kuchata kileje! Bo, mmanyangiteje kutenda kimela kachoko kunyelea libolonge lyoa lya unga?"},{"book":"1 Akakolinto","chapter":"5","verse":"7","text":"Mikijeleyange, makaleke kutali kimela cha lolo mmegange libolonge liyono lyanga jela kimela andi pampaligwa kube, magambu Kilisto, Pasaka jito, apangigwe kube lilumbo."},{"book":"1 Akakolinto","chapter":"5","verse":"8","text":"Tubeke mpapala gwenio ngiti kwa kimela cha lolo chelaje, kimela chiubaja na malemwa, nambu kwa nkate gwanga jela kimela, nkate gwambone na kweli."},{"book":"1 Akakolinto","chapter":"5","verse":"9","text":"Ngununhwandakila mubalua jango makabe pamweje na akangongola."},{"book":"1 Akakolinto","chapter":"5","verse":"10","text":"Kweli nga yene nakiba na mana kutenda akangongola boa ba paduniaje, andaje bachojoje, andaje bina lwina, andaje akagongale manhokaje. Magambu ikabi kupala kajepanga benia boa makapaligwa kuama padunia pano!"},{"book":"1 Akakolinto","chapter":"5","verse":"11","text":"Chaandike nga chenje, makabeganga pamweje na Nkilisto nngongola andaje jwachojo andaje jwagongale mahoka andaje nndumbakani andaje jukulobela andaje juna lwina. Mundu andi jwenio ati kulye makalye nakweje."},{"book":"1 Akakolinto","chapter":"5","verse":"12","text":"Bo, ne mbaligwe kahukumula bandu ababi panja? Benia Nnoongo mabahukumula. Bo, mangwetomwe mpaligwaje kahukumula ababi mulungolo lwinu mmene?"},{"book":"1 Akakolinto","chapter":"5","verse":"13","text":"Nambu angweto ababi panja Nnoongo mabahukumula Mammengange abe kutali mmaja jwenio."}]}