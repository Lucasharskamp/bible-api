{"data":[{"book":"2 Mbiri","chapter":"21","verse":"1","text":"Yehosafati anamwalira nayikidwa mʼmanda pamodzi ndi makolo ake mu mzinda wa Davide. Ndipo Yehoramu mwana wake analowa ufumu mʼmalo mwake."},{"book":"2 Mbiri","chapter":"21","verse":"2","text":"Abale ake a Yehoramu, ana aamuna a Yehosafati, anali Azariya, Yehieli, Zekariya, Azariyahu, Mikayeli ndi Sefatiya. Onsewa anali ana a Yehosafati mfumu ya Israeli."},{"book":"2 Mbiri","chapter":"21","verse":"3","text":"Abambo awo anawapatsa mphatso zambiri za siliva, golide ndi zinthu zina zamtengowapatali komanso mizinda yotetezedwa ya Yuda. Koma iye anapereka ufumu kwa Yehoramu chifukwa anali mwana wake woyamba kubadwa."},{"book":"2 Mbiri","chapter":"21","verse":"4","text":"Yehoramu atakhazikika pa ufumu wa abambo ake, iye anapha abale ake ndi lupanga pamodzi ndi atsogoleri ena a Israeli."},{"book":"2 Mbiri","chapter":"21","verse":"5","text":"Yehoramu anali wa zaka 32 pamene anakhala mfumu, ndipo analamulira mu Yerusalemu zaka zisanu ndi zitatu."},{"book":"2 Mbiri","chapter":"21","verse":"6","text":"Iye anayenda mʼnjira za mafumu a Israeli, monga mmene linachitira banja la Ahabu, pakuti anakwatira mwana wa Ahabu. Ndipo anachita zoyipa pamaso pa Yehova."},{"book":"2 Mbiri","chapter":"21","verse":"7","text":"Komabe, chifukwa cha pangano limene Yehova anachita ndi Davide, Yehova sanafune kuwononga banja la Davide. Iye analonjeza kusungira nyale Davide ndi zidzukulu zake mpaka muyaya."},{"book":"2 Mbiri","chapter":"21","verse":"8","text":"Pa nthawi ya Yehoramu, Edomu anawukira Yuda ndipo anadzisankhira mfumu."},{"book":"2 Mbiri","chapter":"21","verse":"9","text":"Choncho Yehoramu anapita kumeneko pamodzi ndi atsogoleri ake ndi magaleta ake onse. Aedomu anamuzungulira pamodzi ndi atsogoleri ake koma iye ananyamuka ndi kuthawa usiku."},{"book":"2 Mbiri","chapter":"21","verse":"10","text":"Mpaka lero lino Edomu ndi wowukira ulamuliro wa Yuda."},{"book":"2 Mbiri","chapter":"21","verse":"11","text":"Iye anamanganso malo opembedzerapo mafano mʼmapiri a Yuda ndipo anachititsa anthu a mu Yerusalemu kukhala osakhulupirika. Choncho anasocheretsa anthu a ku Yuda."},{"book":"2 Mbiri","chapter":"21","verse":"12","text":"Yehoramu analandira kalata yochokera kwa mneneri Eliya yonena kuti,"},{"book":"2 Mbiri","chapter":"21","verse":"13","text":"Koma wayenda mʼnjira za mafumu a Israeli ndipo watsogolera anthu a ku Yuda ndi Yerusalemu kukhala osakhulupirika, monga linachitira banja la Ahabu. Waphanso abale ako, abale a banja la abambo ako, anthu amene anali abwino kuposa iweyo."},{"book":"2 Mbiri","chapter":"21","verse":"14","text":"Kotero tsono Yehova ali pafupi kukantha anthu ako, ana ako, akazi ako ndi zinthu zako zonse, ndi chilango chachikulu."},{"book":"2 Mbiri","chapter":"21","verse":"15","text":"Ndipo iwe udzadwala nthenda yoopsa yamʼmimba, mpaka nthendayo idzachititsa matumbo ako kutuluka.’ ”"},{"book":"2 Mbiri","chapter":"21","verse":"16","text":"Yehova anamuutsira Yehoramuyo mkwiyo wa Afilisti ndi Aarabu amene amakhala pafupi ndi Akusi."},{"book":"2 Mbiri","chapter":"21","verse":"17","text":"Iwo anathira nkhondo Yuda. Analowanso ndi kutenga katundu yense amene anamupeza mʼnyumba ya mfumu pamodzi ndi ana ake ndi akazi ake. Palibe mwana amene anatsala kupatula mwana wake wamngʼono kwambiri, Ahaziya."},{"book":"2 Mbiri","chapter":"21","verse":"18","text":"Izi zonse zitachitika, Yehova anakantha Yehoramu ndi nthenda yamʼmimba imene inali yosachiritsika."},{"book":"2 Mbiri","chapter":"21","verse":"19","text":"Patapita nthawi, kumapeto kwa chaka chachiwiri, matumbo ake anatuluka chifukwa cha nthendayo, ndipo anafa imfa yopweteka kwambiri. Anthu ake sanasonkhe moto kumuchitira ulemu, monga anachitira ndi makolo ake."},{"book":"2 Mbiri","chapter":"21","verse":"20","text":"Yehoramu anali wa zaka 32 pamene anakhala mfumu. Iyeyo analamulira mu Yerusalemu zaka zisanu ndi zitatu. Ndipo anamwalira popanda odandawula, nayikidwa mʼmanda mu mzinda wa Davide, koma osati mʼmanda a mafumu."}]}