{"data":[{"book":"1 Peter","chapter":"2","verse":"1","text":"Khawajarra, nangni'n kathamak karil, maleisei karil, emakli katha inleem, kara-ot, emakli mikarilse chong kathamak rakip hi mathaanru."},{"book":"1 Peter","chapter":"2","verse":"2","text":"Khat-um inneilim naitedoong ngai ang inlang apharakip ah inthiang ranutui kha rathalam sik-ah karaalchak eru, khawakha e-inchu nangni'n sanminringna ah ning insoonsik eii."},{"book":"1 Peter","chapter":"2","verse":"3","text":"Atuunchu nangni'n Pumi hi angtuk kathame tihi ningjetjei. Minpkla 34:8"},{"book":"1 Peter","chapter":"2","verse":"4","text":"Mi ngai'n innahiaijuon anemna kaboi karing lungpui nangni kha Pumi diang ningheiwa inchu, Pathian in nangni hi kalurtheiya i-nakadang mi ning-ejei."},{"book":"1 Peter","chapter":"2","verse":"5","text":"Nangni'n karing lungpui angnga heiwaru, halli nangni kha rathalamtiang biak-inn saknasik ah na-inliingnasik eii, khawa khan nangni hi Jisu Christa makheiya Pathian izoot rathalamtiang dooiphur ngai kapesik ah inthiang thiampu ngai angnga sepa kathosik ning-eii."},{"book":"1 Peter","chapter":"2","verse":"6","text":"Ajarchu Pathian chong in ati,"},{"book":"1 Peter","chapter":"2","verse":"7","text":"Han hiwa lung kangamna nangni kha aman katamthei ning eii, takkha aka-ngamnamak inmani diangchu,"},{"book":"1 Peter","chapter":"2","verse":"8","text":"Khat-um aleiilaak inthiang chong in ati,"},{"book":"1 Peter","chapter":"2","verse":"9","text":"Takkha nangnichu innakadang mi ngaikha ning ejei, rengphung sik, inthiang zaatsik, Pathian misik, khat-um nangni ngaikha kaziing makheiya ama katha war khan anakoisuok jarra nangni'n Pathian chuontho loknakha karilthang sik-ah inakadang eii. Suok 19:5-6; Isa 9:2; 43:20,21; Innidan 4:20; 7:6; Tit 2:14"},{"book":"1 Peter","chapter":"2","verse":"10","text":"Apha khatchu nangni Pathian mi ngai lei-emakchu, atuunchu Pathian mi ning ejei, halli apha khatchu Pathian minriangna kha leimumakchu, takkha atuunchu ama minriangna kha ningmujei. Hos 2:23"},{"book":"1 Peter","chapter":"2","verse":"11","text":"Minriang kaom ulenai ngai, kei'n nangnidiang kanati, khuolmi khat-um innlei kaboi angnga hiwa manmasituol hin! eini taksa ah raal kanatho manu chuonhi katho emui."},{"book":"1 Peter","chapter":"2","verse":"12","text":"Nangni ngai rakip chuonna kathamak ah kanarilla kaom Pathian kajetmak zaatlop ngaidiang katha omchanna ringru, ajarchu ama juoni nichuontho katha li Pathian niminpaakna ngaihi inmani'n murasu."},{"book":"1 Peter","chapter":"2","verse":"13","text":"Khale inruoiya Pumi sikbeiya ranak kanei mirakip diang e-innum, matorna kaneikhet reng diang e-innum,"},{"book":"1 Peter","chapter":"2","verse":"14","text":"halli ramkaroon ngaidiang e-innum nangnikha inpeluutru, ajarchu inmani kha kathamak katho ngaidiang poongna kapesik khat-um katha katho ngaidiang kaminpaak sik-ah Pathian in ikadang eii."},{"book":"1 Peter","chapter":"2","verse":"15","text":"Khawajarra kajetmak ngai'n ka-am chongril kha nangni'n katha tho-inlang min-omchianru, khawakha Pathian inmanuom kha eii."},{"book":"1 Peter","chapter":"2","verse":"16","text":"Ninglungdouwa karing mi eru, khat-um nangni lungdou kha kathamak makhu nasik ah inliingna maru. Takkha Pathian suok ang inlang ringru."},{"book":"1 Peter","chapter":"2","verse":"17","text":"Mi rakip kha kayaru, inngamna kanei aleiilaak diang minriangru, Pathian kha kayaru, khat-um reng ngaikha um kayaru."},{"book":"1 Peter","chapter":"2","verse":"18","text":"Suok rakip in ning karu ngaikha kayaru, khat-um nangni ngaidiang katha kanatho inmani khabit emak ning kayasik khat-um akathamak karu diang um ning kayasik eii."},{"book":"1 Peter","chapter":"2","verse":"19","text":"Nangni'n ngamnasik kaommak poongna kha ning intongpui inchu Pathian in rawaan napesik eii, ajarchu nangni'n Pathian lungdou sik-ah ning-ngaidon."},{"book":"1 Peter","chapter":"2","verse":"20","text":"Halli nangni'n kathamak natho jarra ramol nabak inchu angme nanemna kaom, takkha nangni'n kadik ningtholi poongna ningnei inchu Pathian in nangni kha rawaan napesik eii."},{"book":"1 Peter","chapter":"2","verse":"21","text":"Hiwasik-ah Pathian in nangni kha inakoisuok eii, ajarchu Christa in napoong piya omchan kathakha naleidapi, khawajarra ningni'n ama omchan kha ningjuisik eii."},{"book":"1 Peter","chapter":"2","verse":"22","text":"Halli ama'n manu thomak, khat-um ama baisuo makheiya maleisei inkhatbit um iril jetmakmi. Isa 53:9"},{"book":"1 Peter","chapter":"2","verse":"23","text":"Amakha inrilthai kaalkhan, ama'n kase ah masang kirnookmak, ama kha inminpoong kaalkhan, woikhat maleiikirsik thomak, takkha akadik chongtan nikhan Pathian om tia ama inngamna kha ada. Isa 53:7"},{"book":"1 Peter","chapter":"2","verse":"24","text":"Khale inruoiya Christa Jisu apumtak in eini manu rakip cross ah anaroonpi, khawajarra eini'n manu khan thimator nite halli akadiksik um ringmator nite. Ama napoppi nakhan eini nidamjei. Isa 53:5"},{"book":"1 Peter","chapter":"2","verse":"25","text":"Khawajarra nangni'n keelngam inkhat in alam iminchai ka-ang ning eii, takkha atuunchu nangni ngai ratha kanakhaalpi keelngam kakhaalpa diang ning heikirjei. Isa 53:6"}]}