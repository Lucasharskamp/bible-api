{"data":[{"book":"دووەم پاشایان","chapter":"15","verse":"1","text":"لە ساڵی بیست و حەوتەمی پاشایەتی یارۆڤعامی پاشای ئیسرائیل، عەزەریای15‏:1 هەروەها بە ناوی (عوزیا)ش هاتووە.‏ کوڕی ئەمەسیا بوو بە پاشای یەهودا."},{"book":"دووەم پاشایان","chapter":"15","verse":"2","text":"گەنجێکی شازدە ساڵان بوو کە بوو بە پاشا، پەنجا و دوو ساڵ لە ئۆرشەلیم پاشایەتی کرد. دایکیشی ناوی یەخۆلیاهو بوو، خەڵکی ئۆرشەلیم بوو."},{"book":"دووەم پاشایان","chapter":"15","verse":"3","text":"بە هەمان شێوەی ئەمەسیای باوکی ئەوەی لەبەرچاوی یەزدان ڕاست بوو کردی،"},{"book":"دووەم پاشایان","chapter":"15","verse":"4","text":"تەنها ئەوە نەبێت نزرگەکانی سەر بەرزایی تێکنەدران و گەل هێشتا لەسەر بەرزاییەکان قوربانییان سەردەبڕی و بخووریان دەسووتاند."},{"book":"دووەم پاشایان","chapter":"15","verse":"5","text":"یەزدان پاشای تووشی گەڕوگولی15‏:5 گەڕوگول: نەک تەنها گولی، بەڵام ئەم وشەیە بۆ چەند نەخۆشییەکی جیاوازی پێست بەکارهاتووە.‏ کرد و هەتا ئەو ڕۆژەی مرد چاکنەبووەوە، ئیتر لە ماڵێکی جیاکراوە نیشتەجێ بوو، یۆتامی کوڕی پاشاش سەرپەرشتیاری کۆشکەکە بوو، فەرمانڕەوایەتی گەلی خاکەکەی دەکرد."},{"book":"دووەم پاشایان","chapter":"15","verse":"6","text":"ڕووداوەکانی دیکەی پاشایەتی عەزەریا و هەموو ئەوەی کردی لە پەڕتووکی کاروباری ڕۆژانەی پاشاکانی یەهودا تۆمار کراون."},{"book":"دووەم پاشایان","chapter":"15","verse":"7","text":"عەزەریا لەگەڵ باوباپیرانی سەری نایەوە و لە نزیکی باوباپیرانی لە شاری داود ناشتیان. ئیتر یۆتامی کوڕی لەدوای خۆی بوو بە پاشا."},{"book":"دووەم پاشایان","chapter":"15","verse":"8","text":"لە ساڵی سی و هەشتەمی پاشایەتی عەزەریای پاشای یەهودا، زەکەریای کوڕی یارۆڤعام شەش مانگ لە سامیرە پاشایەتی ئیسرائیلی کرد."},{"book":"دووەم پاشایان","chapter":"15","verse":"9","text":"لەبەرچاوی یەزدان خراپەکاری کرد هەروەک چۆن باوباپیرانی کردیان و لە گوناهەکانی یارۆڤعامی کوڕی نەڤات لای نەدا، کە بەهۆیەوە وای کردبوو ئیسرائیل گوناه بکات."},{"book":"دووەم پاشایان","chapter":"15","verse":"10","text":"شەلومی کوڕی یاڤێش پیلانی لە دژی زەکەریا گێڕا، لەبەردەم گەل لێیدا و کوشتی، لە جێی ئەو بوو بە پاشا."},{"book":"دووەم پاشایان","chapter":"15","verse":"11","text":"ڕووداوەکانی دیکەی پاشایەتی زەکەریاش، لە پەڕتووکی کاروباری ڕۆژانەی پاشاکانی ئیسرائیل تۆمار کراون."},{"book":"دووەم پاشایان","chapter":"15","verse":"12","text":"ئیتر فەرمایشتەکەی یەزدان کە بە یێهوی فەرموو هاتە دی، کە فەرمووی: «هەتا چوارەمین نەوەت لەسەر تەختی ئیسرائیل دادەنیشێت.»"},{"book":"دووەم پاشایان","chapter":"15","verse":"13","text":"شەلومی کوڕی یاڤێش لە ساڵی سی و نۆیەمی عوزیای15‏:13 (عەزەریا)شی پێ دەگوترێت.‏ پاشای یەهودا بوو بە پاشا و یەک مانگ لە سامیرە پاشایەتی کرد."},{"book":"دووەم پاشایان","chapter":"15","verse":"14","text":"ئینجا مەنەحێمی کوڕی گادئی لە تیرزەیەوە سەرکەوت و هاتە سامیرە، لە سامیرە لە شەلومی کوڕی یاڤێشی دا و کوشتی، لە جێی ئەو بوو بە پاشا."},{"book":"دووەم پاشایان","chapter":"15","verse":"15","text":"ڕووداوەکانی دیکەی پاشایەتی شەلوم و ئەو پیلانەی کە گێڕای، لە پەڕتووکی کاروباری ڕۆژانەی پاشاکانی ئیسرائیل تۆمار کراون."},{"book":"دووەم پاشایان","chapter":"15","verse":"16","text":"لەو کاتەدا مەنەحێم لە تیرزەیەوە هێرشی کردە سەر تیفسەح و دەوروبەری و هەموو ئەوەی تێیدا بوو، چونکە دەروازەی شارەکەیان بۆی نەکردەوە. تیفسەحی وێران کرد و سکی هەموو ژنە سکپڕەکانیشی هەڵدڕی."},{"book":"دووەم پاشایان","chapter":"15","verse":"17","text":"لە ساڵی سی و نۆیەمی عەزەریای پاشای یەهودا، مەنەحێمی کوڕی گادئی دە ساڵ لە سامیرە پاشایەتی ئیسرائیلی کرد."},{"book":"دووەم پاشایان","chapter":"15","verse":"18","text":"لەبەرچاوی یەزدان خراپەکاری کرد، بە درێژایی ماوەی حوکمڕانییەکەی لە گوناهەکانی یارۆڤعامی کوڕی نەڤات لای نەدا، کە بەهۆیەوە وای کردبوو ئیسرائیل گوناه بکات."},{"book":"دووەم پاشایان","chapter":"15","verse":"19","text":"پاشان پولی15‏:19 پول: واتا تگلەت پلەسەر. بڕوانە ئایەتی 29.‏ پاشای ئاشور هاتە سەر خاکەکە و مەنەحێمیش هەزار تالنت15‏:19 هەزار تالنت: نزیکەی 34 تەن.‏ زیوی دایە پول، هەتا پاڵپشتی بکات بۆ ئەوەی جڵەوی پاشایەتییەکەی بگرێتە دەست."},{"book":"دووەم پاشایان","chapter":"15","verse":"20","text":"مەنەحێم ئەم بڕە زیوەی بەسەر ئیسرائیلدا سەپاند، بەسەر هەموو بە توانا و دەوڵەمەندەکان، هەتا بدرێتە پاشای ئاشور، پەنجا شاقل زیو15‏:20 پەنجا شاقل زیو: نزیکەی 0,6 کیلۆگرام.‏ لەسەر هەر پیاوێک، جا پاشای ئاشور گەڕایەوە و لەوێ لە خاکەکە نەمایەوە."},{"book":"دووەم پاشایان","chapter":"15","verse":"21","text":"ڕووداوەکانی دیکەی پاشایەتی مەنەحێم و هەموو ئەوەی کردی لە پەڕتووکی کاروباری ڕۆژانەی پاشاکانی ئیسرائیل تۆمار کراون."},{"book":"دووەم پاشایان","chapter":"15","verse":"22","text":"مەنەحێم لەگەڵ باوباپیرانی سەری نایەوە، ئیتر پەقەحیای کوڕی لەدوای خۆی بوو بە پاشا."},{"book":"دووەم پاشایان","chapter":"15","verse":"23","text":"لە ساڵی پەنجایەمی عەزەریای پاشای یەهودا، پەقەحیای کوڕی مەنەحێم بوو بە پاشا، دوو ساڵ لە سامیرە پاشایەتی ئیسرائیلی کرد."},{"book":"دووەم پاشایان","chapter":"15","verse":"24","text":"پەقەحیا لەبەرچاوی یەزدان خراپەکاری کرد و لە گوناهەکانی یارۆڤعامی کوڕی نەڤات لای نەدا، کە بەهۆیەوە وای کردبوو ئیسرائیل گوناه بکات."},{"book":"دووەم پاشایان","chapter":"15","verse":"25","text":"یەکێک لە ئەفسەرەکانی، بە ناوی پەقەحی کوڕی ڕەمەلیاهو، پیلانی لە دژی گێڕا. پەنجا پیاوی گلعادی لەگەڵ خۆی برد، لە سامیرە لەناو قەڵای کۆشکی پاشا پەقەحیای کوشت، هەروەها ئەرگۆڤ و ئەریەشی لەگەڵی کوشت. ئیتر پەقەح پەقەحیای کوشت و لە جێی ئەو بوو بە پاشا."},{"book":"دووەم پاشایان","chapter":"15","verse":"26","text":"ڕووداوەکانی دیکەی پاشایەتی پەقەحیا و هەموو ئەوەی کردی، لە پەڕتووکی کاروباری ڕۆژانەی پاشاکانی ئیسرائیل تۆمار کراون."},{"book":"دووەم پاشایان","chapter":"15","verse":"27","text":"لە ساڵی پەنجا و دووەمی عەزەریای پاشای یەهودا، پەقەحی کوڕی ڕەمەلیاهو بوو بە پاشا، بیست ساڵ لە سامیرە پاشایەتی ئیسرائیلی کرد."},{"book":"دووەم پاشایان","chapter":"15","verse":"28","text":"ئەویش لەبەرچاوی یەزدان خراپەکاری کرد و لە گوناهەکانی یارۆڤعامی کوڕی نەڤات لای نەدا، کە بەهۆیەوە وای کردبوو ئیسرائیل گوناه بکات."},{"book":"دووەم پاشایان","chapter":"15","verse":"29","text":"لە سەردەمی پەقەحی پاشای ئیسرائیل، تگلەت پلەسەری پاشای ئاشور هات، عییۆن، ئابێلی بێت‌مەعکا، یانۆوەح، قەدەش، حاچۆر، گلعاد، جەلیل و هەموو خاکی نەفتالی داگیر کرد و خەڵکەکەی ڕاپێچی ئاشور کرد."},{"book":"دووەم پاشایان","chapter":"15","verse":"30","text":"ئینجا هۆشێیەعی کوڕی ئێلە پیلانی لە دژی پەقەحی کوڕی ڕەمەلیاهو گێڕا. هێرشی کردە سەری و کوشتی، لە ساڵی بیستەمینی یۆتامی کوڕی عوزیا لە جێی ئەو بوو بە پاشا."},{"book":"دووەم پاشایان","chapter":"15","verse":"31","text":"ڕووداوەکانی دیکەی پاشایەتی پەقەح و هەموو ئەوەی کردی، لە پەڕتووکی کاروباری ڕۆژانەی پاشاکانی ئیسرائیل تۆمار کراون."},{"book":"دووەم پاشایان","chapter":"15","verse":"32","text":"لە ساڵی دووەمی پەقەحی کوڕی ڕەمەلیاهوی پاشای ئیسرائیل، یۆتامی کوڕی عوزیا بوو بە پاشای یەهودا."},{"book":"دووەم پاشایان","chapter":"15","verse":"33","text":"کاتێک بوو بە پاشا گەنجێکی بیست و پێنج ساڵان بوو، شازدە ساڵیش لە ئۆرشەلیم پاشایەتی کرد، ناوی دایکیشی یەروشای کچی سادۆق بوو."},{"book":"دووەم پاشایان","chapter":"15","verse":"34","text":"بە هەمان شێوەی عوزیای باوکی ئەوەی لەبەرچاوی یەزدان ڕاست بوو کردی،"},{"book":"دووەم پاشایان","chapter":"15","verse":"35","text":"تەنها ئەوە نەبێت نزرگەکانی سەر بەرزایی تێکنەدران، گەل هێشتا لەسەر بەرزاییەکان قوربانییان سەردەبڕی و بخووریان دەسووتاند. یۆتام بوو کە دەروازەی سەرەوەی پەرستگای یەزدانی بنیاد ناوە."},{"book":"دووەم پاشایان","chapter":"15","verse":"36","text":"ڕووداوەکانی دیکەی پاشایەتی یۆتام و ئەوەی کردی لە پەڕتووکی کاروباری ڕۆژانەی پاشاکانی یەهودا تۆمار کراون."},{"book":"دووەم پاشایان","chapter":"15","verse":"37","text":"لەو ڕۆژانەدا یەزدان دەستی بە ناردنی ڕەچینی پاشای ئارام و پەقەحی کوڕی ڕەمەلیاهو کرد بۆ سەر یەهودا."},{"book":"دووەم پاشایان","chapter":"15","verse":"38","text":"ئیتر یۆتام لەگەڵ باوباپیرانی سەری نایەوە و لە شاری داودی باپیرە گەورەی لەگەڵ باوباپیرانی نێژرا، ئاحازی کوڕیشی لە جێی ئەو بوو بە پاشا."}]}