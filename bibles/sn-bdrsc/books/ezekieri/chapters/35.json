{"data":[{"book":"Ezekieri","chapter":"35","verse":"1","text":"Shoko raJehovha rakasvika kwandiri richiti,"},{"book":"Ezekieri","chapter":"35","verse":"2","text":"“Mwanakomana womunhu, rinzira chiso chako pamusoro peGomo reSeiri; uprofite pamusoro paro,"},{"book":"Ezekieri","chapter":"35","verse":"3","text":"uti, ‘Zvanzi naIshe Jehovha: Ndine mhaka newe iwe Gomo reSeiri, uye ndichatambanudzira ruoko rwangu kuzorwa newe ndigokuita dongo raparadzwa."},{"book":"Ezekieri","chapter":"35","verse":"4","text":"Ndichashandura maguta ako akava matongo uye iwe uchaparadzwa. Ipapo uchaziva kuti ndini Jehovha."},{"book":"Ezekieri","chapter":"35","verse":"5","text":"“ ‘Nemhaka yokuti wakafundira ruvengo rwako rwakare ukaisa vaIsraeri kumunondo panguva yenjodzi yavo, panguva iyo kurangwa kwavo kwakanga kwasvika pamusoro-soro,"},{"book":"Ezekieri","chapter":"35","verse":"6","text":"naizvozvo, noupenyu hwangu zvirokwazvo, ndizvo zvinotaura Ishe Jehovha, ndichakuisa kukuteura ropa uye richakuteverera. Sezvo usina kuvenga kuteura ropa, kuteura ropa kuchakuteverera."},{"book":"Ezekieri","chapter":"35","verse":"7","text":"Ndichaita kuti Gomo reSeiri rive dongo uye ndichaparadza vose vanopinda napo uye nevanobuda napo."},{"book":"Ezekieri","chapter":"35","verse":"8","text":"Ndichazadza makomo ako navakaurayiwa; vaya vakaurayiwa nomunondo vachawira pazvikomo nomumipata yenyu uye nomunzizi dzenyu dzose."},{"book":"Ezekieri","chapter":"35","verse":"9","text":"Ndichakuparadza nokusingaperi, maguta ako haachazogarwi. Ipapo muchaziva kuti ndini Jehovha."},{"book":"Ezekieri","chapter":"35","verse":"10","text":"“ ‘Nemhaka yokuti iwe wakati, “Ndudzi mbiri idzi nenyika idzi dzichava dzedu uye tichadzitora,” kunyange dai ini Jehovha ndaivapo,"},{"book":"Ezekieri","chapter":"35","verse":"11","text":"naizvozvo, noupenyu hwangu zvirokwazvo, ndizvo zvinotaura Ishe Jehovha, ndichakuitira zvakafanira kutsamwa negodo rawakaratidza mukuvavenga kwako uye ndichaita kuti vandizive pakati pavo pandichakutonga."},{"book":"Ezekieri","chapter":"35","verse":"12","text":"Ipapo uchaziva kuti ini Jehovha ndakanzwa zvose zvinonyadza zvawakataura zvinorwisa makomo eIsraeri. Iwe wakati, “Akaparadzwa uye akapiwa kwatiri kuti tiadye.”"},{"book":"Ezekieri","chapter":"35","verse":"13","text":"Wakazvirumbidza pamusoro pangu uye wakataura zvakaipa pamusoro pangu usingazvidzori, uye ini ndakazvinzwa."},{"book":"Ezekieri","chapter":"35","verse":"14","text":"Zvanzi naIshe Jehovha: Panguva inofara nyika yose, ini ndichakuita dongo."},{"book":"Ezekieri","chapter":"35","verse":"15","text":"Nokuti iwe wakafara panguva yakaparadzwa nhaka yeimba yaIsraeri, ndizvo zvandichakuitirawo iwe. Uchava dongo, iwe Gomo reSeiri, iwe neEdhomu yose. Ipapo vachaziva kuti ndini Jehovha.’ ”"}]}