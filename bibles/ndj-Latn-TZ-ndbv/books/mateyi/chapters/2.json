{"data":[{"book":"Mateyi","chapter":"2","verse":"1","text":"Yesu awonikili mumbwani ya Betelehemu, mumkowa wa Yudeya, chipindi cha Helodi paghavaya mutwa. tepu, vandu yivasikawula ndondwa vafikili Yelusalemu kufuma kundamba."},{"book":"Mateyi","chapter":"2","verse":"2","text":"Vadasha, “kava koti mwana yawonikili daghavi mutwa wa Vayawudi? Tuyiwona ndondwa yaki payibwitukili kundamba, tuyisa kumutundamila.”"},{"book":"Mateyi","chapter":"2","verse":"3","text":"Mutwa Helodi papikanishili afi, ang'ong'utekili nendu, mweni pamu na vandu vosi va Yelusalemu."},{"book":"Mateyi","chapter":"2","verse":"4","text":"Topi, kavakema vatambika vakomi vosi pamu na vawula va Malawu kavadasha, “Kilistu Mgombola dawonikeli koti?”"},{"book":"Mateyi","chapter":"2","verse":"5","text":"Veni vamuyangula, “Dawonikeli kumbwani Betelehemu, mkoa wa Yudeya. topi ndi wayandikili mbuyi wa Chapanga."},{"book":"Mateyi","chapter":"2","verse":"6","text":"‘Yuwi Betelehemu mlima wa Yuda, kuva mkomi gati ya mbwani sha Yuda,"},{"book":"Mateyi","chapter":"2","verse":"7","text":"Topi Helodi avakemili vasimanyili ndondwa kwa chifisu ili vamumanyishi chipindi choti nakaka ndondwa payibwitukili."},{"book":"Mateyi","chapter":"2","verse":"8","text":"Pambeli kavalayila Betelehemu padeta, “Muyendi mukakombikeshi kwa chiganu nongwa ya mwana ayu. Pamumuwona mwisi kung'ombela na nenga nyendi ngamutundamili.”"},{"book":"Mateyi","chapter":"2","verse":"9","text":"Pavapikanishili kala filongu fya Mutwa vayendilela na mwanja na yila ndondwa yivayiwonili kundamba yivalongulela, payiyenda mbaka yiwoloka pambindi ya pavelili mwana."},{"book":"Mateyi","chapter":"2","verse":"10","text":"Pavawonili ndondwa vasekelela munu."},{"book":"Mateyi","chapter":"2","verse":"11","text":"Topi vayingila munyumba, vamuwona yula mwana pamu na Maliya, vawa vamtundamila, pambeli vawopola mbembu shawu vamupa fupu: chumang'andu na ubani na mafuta vatalamili yivavakema manimani."},{"book":"Mateyi","chapter":"2","verse":"12","text":"Chapanga avakayikili vala yivayisili kumlola mwana Yesu vakotoo kumuwuyila Helodi, topi vawuya kaya kupitila deha yingi."},{"book":"Mateyi","chapter":"2","verse":"13","text":"Pavawukili kala vala vahenja, Topi makungu wa Bambu Chapanga amfumbukilili Yosefu mung'onju, kamuwombela, “Tandamuki! Umtoli mwana pamu na mamundu, mutuvili Misili mukayikali aku mbaka pandivawombela, kwanongwa Helodi akwilata amuwulayi mwana ayu.”"},{"book":"Mateyi","chapter":"2","verse":"14","text":"Topi Yosefu atandamukili, kamtola mwana pamu na mamundu pamihi yiyila yila, vawuka vayenda Misili."},{"book":"Mateyi","chapter":"2","verse":"15","text":"Kayikala aku mbaka Helodi pasovili. Topi, chilongu chadetili Bambu kwa deha ya vambuyi wa Chapanga fiva,"},{"book":"Mateyi","chapter":"2","verse":"16","text":"Helodi pamanyili kucha vala vasimanyili ndondwa vaveli vamujanga, akalalili munu. Alayishili vana valulumi vosi mumbwani ya Betelehemu na vala yivaveli mumbali mbali yaki yivaveli na myaka mivili na pasi ya mwaka mivili vawulaghiwi. Agolili nahau ngimu wakashili chipindi cha vala vasimanyili ndondwa pavadashili milandu ya mwana."},{"book":"Mateyi","chapter":"2","verse":"17","text":"Nahawu ndi wuyivelili chilongu chila chadetili mbuyi wa Chapanga Yelimiya,"},{"book":"Mateyi","chapter":"2","verse":"18","text":"“Lishu lipikanika aku Lama,"},{"book":"Mateyi","chapter":"2","verse":"19","text":"Helodi asovili kala, topi makungu wa Bambu amubwitukilili Yosefu mulilotu kula Misili."},{"book":"Mateyi","chapter":"2","verse":"20","text":"Kamuwombela “Tandamuki! Mtoli mwana na mamundu muyendi Mlima wa Isilaeli, nongwa vala yivadayileyi kumuwulagha mwana ayu vasova kala.”"},{"book":"Mateyi","chapter":"2","verse":"21","text":"Katandamuka kamtola mwana pamu na mamundu vawuya kumlima wa Isilaeli."},{"book":"Mateyi","chapter":"2","verse":"22","text":"Lakini papikanishili kucha Alikelau aveli mutwa wa Yudeya badili ya Helodi tatimundu, aveli akutila kuyenda aku. Mweni pavamukayikili mumilotu ayendili mwambu wa Galilaya."},{"book":"Mateyi","chapter":"2","verse":"23","text":"Kayenda ayikalili mumbwani ya Nazaleti nahau ndi wufivelili filongu fyawombili kwa deha ya Vambuyi “Davamkemi mundu wa Nasaleti.”"}]}