{"data":[{"book":"אגרת פולוס השנייה אל-הקורנתים","chapter":"8","verse":"1","text":"ברצוני לספר לכם על החסד שהעניק אלוהים לקהילות במקדוניה."},{"book":"אגרת פולוס השנייה אל-הקורנתים","chapter":"8","verse":"2","text":"הם אמנם התנסו בסבל רב ובצרות, אך שמחתם הייתה כה גדולה עד כי הפגינו נדיבות ורוחב־לב למרות העוני שלהם."},{"book":"אגרת פולוס השנייה אל-הקורנתים","chapter":"8","verse":"3","text":"הם נתנו לא רק כפי יכולתם, אלא מעל ומעבר ליכולתם, ואני יכול להעיד שעשו זאת מרצון ולא מכורח."},{"book":"אגרת פולוס השנייה אל-הקורנתים","chapter":"8","verse":"4","text":"הם ממש התחננו לפנינו לקבל את מתנתם הכספית, כדי שישתתפו בשמחה שבעזרה למאמינים בירושלים."},{"book":"אגרת פולוס השנייה אל-הקורנתים","chapter":"8","verse":"5","text":"נדיבותם עלתה על ציפיותינו, שכן קודם הקדישו את עצמם לאדון ואחר כך לנו, לפי רצון אלוהים."},{"book":"אגרת פולוס השנייה אל-הקורנתים","chapter":"8","verse":"6","text":"הם כל־כך התלהבו מהדבר, עד שהאצנו בטיטוס, אשר עודד אתכם בתחילה לעזור למאמינים, לבקרכם ולעודד אתכם להשלים את חלקכם בשירות זה של גמילות חסדים."},{"book":"אגרת פולוס השנייה אל-הקורנתים","chapter":"8","verse":"7","text":"אתם הלא מצטיינים בתחומים רבים: באמונתכם הרבה, במספר המטיפים ביניכם, בדעת, בשקידה ובאהבתכם אלינו. עתה ברצוני שתצטיינו גם בנדיבותכם."},{"book":"אגרת פולוס השנייה אל-הקורנתים","chapter":"8","verse":"8","text":"איני מצווה עליכם לעשות זאת; ברצוני רק לבחון את כנות אהבתכם בהשוואה להתלהבותם של אחרים."},{"book":"אגרת פולוס השנייה אל-הקורנתים","chapter":"8","verse":"9","text":"הלא יודעים אתם את אהבתו וחסדו של ישוע אדוננו: למרות היותו עשיר הוא נעשה עני למענכם, כדי שתעשירו על־ידי עניותו."},{"book":"אגרת פולוס השנייה אל-הקורנתים","chapter":"8","verse":"10","text":"אני מציע שתשלימו את אשר התחלתם לעשות לפני שנה, שהרי הייתם לא רק הראשונים להציע את הרעיון, אלא גם הראשונים לעשות משהו בנידון."},{"book":"אגרת פולוס השנייה אל-הקורנתים","chapter":"8","verse":"11","text":"עתה השלימו את המלאכה באותה התלהבות שבה התחלתם, ותנו ככל שמשגת ידכם."},{"book":"אגרת פולוס השנייה אל-הקורנתים","chapter":"8","verse":"12","text":"אם אתם באמת מוכנים לתת, אין זה חשוב אם יש באפשרותכם לתת רק סכום קטן, שכן אלוהים אינו מצפה מכם לתת מה שאין לכם."},{"book":"אגרת פולוס השנייה אל-הקורנתים","chapter":"8","verse":"13-14","text":"איני מתכוון שמקבלי התרומות יחיו ברווחה על חשבונכם, אך עליכם להתחלק עמם. כעת יש לכם די והותר ובאפשרותכם לעזור להם; בעת הצורך הם יתחלקו עמכם. כך לכל אחד יהיה כפי צרכו."},{"book":"אגרת פולוס השנייה אל-הקורנתים","chapter":"8","verse":"15","text":"הזוכרים אתם מה אומרים על כך הכתובים?8‏.15 ח 15 שמות טז 18 ”לא העדיף המרבה, והממעיט לא החסיר“. לכן עליכם להתחלק עם הנזקקים."},{"book":"אגרת פולוס השנייה אל-הקורנתים","chapter":"8","verse":"16","text":"אני מודה לאלוהים על ששם בלב טיטוס אותה התלהבות לעזור לכם כמונו."},{"book":"אגרת פולוס השנייה אל-הקורנתים","chapter":"8","verse":"17","text":"הוא שמח לקבל את הצעתי לבקרכם, אך אני בטוח שהיה בא לבקרכם גם אלמלא הצעתי, שכן הוא משתוקק לראותכם."},{"book":"אגרת פולוס השנייה אל-הקורנתים","chapter":"8","verse":"18","text":"אני שולח עם טיטוס אח שמוכר היטב בין כל הקהילות כמטיף מחונן של בשורת אלוהים."},{"book":"אגרת פולוס השנייה אל-הקורנתים","chapter":"8","verse":"19","text":"אח זה נבחר למעשה על־ידי הקהילות להתלוות אלי במסעי לירושלים, כדי להביא את המתנה למאמינים שם. הדבר יכבד את אלוהים ויוכיח את נכונותנו לעזור זה לזה."},{"book":"אגרת פולוס השנייה אל-הקורנתים","chapter":"8","verse":"20","text":"ברצוננו למנוע כל ביקורת על הדרך שבה אנו מטפלים בתרומה נדיבה זו."},{"book":"אגרת פולוס השנייה אל-הקורנתים","chapter":"8","verse":"21","text":"אלוהים יודע את יושר לבנו, אך ברצוני שגם אתם תדעו זאת. משום כך החלטנו לנסוע יחד."},{"book":"אגרת פולוס השנייה אל-הקורנתים","chapter":"8","verse":"22","text":"אני שולח אליכם אח נוסף אשר הוכיח את מסירותו פעמים רבות. עתה מסירותו והתלהבותו גדלו עוד יותר, שכן סיפרתי לו על נכונותכם לעזור בעניין התרומה."},{"book":"אגרת פולוס השנייה אל-הקורנתים","chapter":"8","verse":"23","text":"אם מישהו ישאל לזהותו של טיטוס, אמרו שהוא שותפי ועובד אתי למענכם. אתם גם יכולים לומר ששני האחים האחרים מייצגים את הקהילות כאן והם דוגמת מופת למאמינים במשיח."},{"book":"אגרת פולוס השנייה אל-הקורנתים","chapter":"8","verse":"24","text":"אנא, הוכיחו לאנשים אלה שאתם באמת אוהבים אותי, ושיש לי סיבה להתגאות בכם."}]}