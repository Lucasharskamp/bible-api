{"data":[{"book":"1 Wakolinto","chapter":"10","verse":"1","text":"Ndugu zangu, nolonda mujuwe kilawilile kwa wahenga zetu wamkweleleze Musa. Wose wakala okalizigwa hasi ya wingu, na wose wabita goya kuna Ibahali."},{"book":"1 Wakolinto","chapter":"10","verse":"2","text":"Wose wabatizigwa mdiwingu na mna ibahali kamba wanahina wa Musa."},{"book":"1 Wakolinto","chapter":"10","verse":"3","text":"Wose waja gate didija da kiloho."},{"book":"1 Wakolinto","chapter":"10","verse":"4","text":"Vivija wang'wa kinhu kikija cha kiloho. Wang'wa kulawa mdibwe dija da kiloho diwacholile najo, dibwe dijo dikala Yesu Kilisito mwenyego."},{"book":"1 Wakolinto","chapter":"10","verse":"5","text":"Lakini wanhu bwando hawamnogeze Imulungu, na mitufi yao ipwililika kuluwala."},{"book":"1 Wakolinto","chapter":"10","verse":"6","text":"Lelo, mbuli zose zino ziwe kinhu cha kuifunzila, kutuzuma siye sikutusulukile gehile, kamba viwatendile wao."},{"book":"1 Wakolinto","chapter":"10","verse":"7","text":"Vivija sikutuvitambikile vinyago, kamba viwatendile wayagwe. Kamba Maandiko vigolonga, “Wanhu waja na kung'wa, wafeng'hula kwa ugoni.”"},{"book":"1 Wakolinto","chapter":"10","verse":"8","text":"Sikututende ugoni kamba viwatendile wayagwe, siku dimoja wafa wanhu elufu ishilini na ndatu."},{"book":"1 Wakolinto","chapter":"10","verse":"9","text":"Sikutumgeze Kilisito, kamba viwatendile wayagwe, na wakomigwa na mizoka."},{"book":"1 Wakolinto","chapter":"10","verse":"10","text":"Sikutuiyalale kamba viwatendile wayagwe, na wakomigwa na msenga wa ifa wa kuulanga."},{"book":"1 Wakolinto","chapter":"10","verse":"11","text":"Mbuli zose azo ziwalawilila wao, iwe kilaguso kwa wayagwe na zandikigwa kutuzuma siye. Kwavija tokala mna ikipindi cha mmabehi na uhelelo wa isi."},{"book":"1 Wakolinto","chapter":"10","verse":"12","text":"Avo munhu yoigesa kema goya yaiteganye sikuyagwe."},{"book":"1 Wakolinto","chapter":"10","verse":"13","text":"Kugezigwa kwenu siyo kilozo kwa wanhu. Lakini Imulungu kotenda kiyalongile, na honda yatogole mugezigwe kubanza nguvu zenu. Hamoja mogezigwa, lakini kowagwaa nguvu ya kugangamala na kowagwaa nzila ya kulawila."},{"book":"1 Wakolinto","chapter":"10","verse":"14","text":"Avo, mbwiga zangu niwanogela, mwiinege na mbuli ya kuvitambikila vinyago."},{"book":"1 Wakolinto","chapter":"10","verse":"15","text":"Nolonga na mweye wanhu muli na nzewele, gelegezeni wenyego gano gonilonga."},{"book":"1 Wakolinto","chapter":"10","verse":"16","text":"Twahamgwaa nhogolwa Imulungu na kung'wa divai mkikasi, toilumba na damu ya Kilisito. Twahabanzula gate na kudija toilumba na lukuli lwa Kilisito."},{"book":"1 Wakolinto","chapter":"10","verse":"17","text":"Hamoja siye twa wanhu bwando twa lukuli lumoja, kwavija kuna gate dimoja, wose toigolela gate dijo."},{"book":"1 Wakolinto","chapter":"10","verse":"18","text":"Waloleni wanhu wa Izilaeli, awo wajaga ndiya ya nhosa ilavigwe muupango, oilumba na nhosa ilavigwe kwa Imulungu."},{"book":"1 Wakolinto","chapter":"10","verse":"19","text":"Avo lelo, nonge choni? Vino, vinyago va imilungu hebu ndiya ilavigwe nhosa kwa vinyago vofaya choni?"},{"book":"1 Wakolinto","chapter":"10","verse":"20","text":"Aka! Kinilonga niye ni kija kilavigwe nhosa muupango wa wamhazi, siyo kwa Imulungu. Na niye silonda mweye muilumbe na vinyamkela."},{"book":"1 Wakolinto","chapter":"10","verse":"21","text":"Hamudaha kung'wela kikasi cha Mndewa na vivija kung'wela kikasi cha vinyamkela, hamudaha kuja ndiya lwa Mndewa na kuja ndiya ya vinyamkela."},{"book":"1 Wakolinto","chapter":"10","verse":"22","text":"Hebu tolonda kumgeza Mndewa yone migongo? Vino siye tuna nguvu kubanza heyo?"},{"book":"1 Wakolinto","chapter":"10","verse":"23","text":"Mweye molonga, “Vinhu vose todaha kutenda,” lakini niye nolonga siyo vinhu vose vinoga. Mweye molonga, “Vinhu vose todaha kutenda,” lakini niye nolonga siyo vinhu vose vozenga."},{"book":"1 Wakolinto","chapter":"10","verse":"24","text":"Munhu yoyose kumwenu sikuyaigese mwenyego yaiyeka, lakini yawagese wanhu wayagwe."},{"book":"1 Wakolinto","chapter":"10","verse":"25","text":"Diyeni chochose kiuzigwa kudigulilo, bila kuuza uza na kuitenda mizoyo nyunguwaa."},{"book":"1 Wakolinto","chapter":"10","verse":"26","text":"Kwavija Maandiko Gang'alile golonga, “Isi na vose vili mumo ni vinhu va Mndewa.”"},{"book":"1 Wakolinto","chapter":"10","verse":"27","text":"Kamba munhu hamtogola Yesu kowagoneka kuja na mweye motogola kuchola, diyeni chochose chonda yawatandileni, sikumuuze uze mmizoyo yenu."},{"book":"1 Wakolinto","chapter":"10","verse":"28","text":"Lakini kamba munhu kowalongela, “Ndiya ino ilavigwa nhosa kwa vinyago va imilungu,” kwa mbuli ya ayo yawalongele na kwa mbuli ya mizoyo, sikumuje."},{"book":"1 Wakolinto","chapter":"10","verse":"29","text":"Nolonga vino, siyo mbuli ya mizoyo yenu, lakini mbuli ya moyo wa ayo yawalongele."},{"book":"1 Wakolinto","chapter":"10","verse":"30","text":"Kamba noja kuno nomgwaa nhogolwa Imulungu mbuli ya ndiya lwangu, habali munhu yanonge vihile mbuli ya ndiya inimgwelele nhogolwa Imulungu?”"},{"book":"1 Wakolinto","chapter":"10","verse":"31","text":"Avo chochose kimutenda, iwe kuja hebu kung'wa, gose tendeni mbuli ya ukulu wa Imulungu."},{"book":"1 Wakolinto","chapter":"10","verse":"32","text":"Sikumuwe ng'hwalo kwa Wayahudi hebu kwa wanhu haweli Wayahudi hebu kwa wanhu wose wa Imulungu."},{"book":"1 Wakolinto","chapter":"10","verse":"33","text":"Muwe kamba niye, nogeza kuwanogeza wose kwa kila nzila, sitenda gaja gonyona kumwangu ganoga, lakini notenda gaja gowokona wayagwe wose ganoga, avo wadahe kukomboligwa."}]}