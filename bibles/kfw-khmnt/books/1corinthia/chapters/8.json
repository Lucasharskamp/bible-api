{"data":[{"book":"1 Corinthia","chapter":"8","verse":"1","text":"Tuun, raikhuo ramil diang nipeii bak-in jarra:"},{"book":"1 Corinthia","chapter":"8","verse":"2","text":"Tu ka-ang miring in angmekhat kajetjei ati-inchu, ama'n ajetsik kasuokkha lajetmak."},{"book":"1 Corinthia","chapter":"8","verse":"3","text":"Takkha miring inkhat in Pathian aminriang inchu, ama kha Pathian'n ajet."},{"book":"1 Corinthia","chapter":"8","verse":"4","text":"Khawa angnga, raikhuo ramil diang inpeii bakphur baksik jarra, eini'n nijet “Raikhuo ramil kha iteii emak,” “Takkha inkhatbit Pathian kha elekleiya aleiilaak ommu.”"},{"book":"1 Corinthia","chapter":"8","verse":"5","text":"Pathian ngai intihi marwaan emakli nuoipil chungnga inleiom suok-innum hiwa ka-ang “pathian” ngai khat-um “Wai karoon katamtak,” inleiom innum"},{"book":"1 Corinthia","chapter":"8","verse":"6","text":"eini sik-achu Pathian Inkhatbit eii, Pa Pathian, angrakip hong-inphutna khat-um ama sik-ah eini'n niring, halli Pumi inkhatbit eii, Jisu Christa, ama diangnga inphut angrakip injir khat-um ama diangnga inphut eini'n niring."},{"book":"1 Corinthia","chapter":"8","verse":"7","text":"Takkha miring rakip in hiwahi jetmu. Miring lekkhatchu khawa laiya raikhuo ramil chubei inleitho kha inngaidon cheiya tuun katung khawa bakphur inbak phakhan raikhuo bu eii inlaticheiya ngaidontung mu, halli bakphur kha'n inmani aminchok."},{"book":"1 Corinthia","chapter":"8","verse":"8","text":"Bakphur khan eini Pathian le naminjommak; bakphur nibakmakli eini'n akadikmak emakmi, bakphur nibakli eini'n akadikdoom emakmi."},{"book":"1 Corinthia","chapter":"8","verse":"9","text":"Nangni'n bak-in kacha bakphur ngaikhan ngamna kasuol mi ngaikha manu-ah inchulmak nasik achu inringchakru."},{"book":"1 Corinthia","chapter":"8","verse":"10","text":"Tu ka-ang malung kasuol hiwa jarra kajet miring inkhat in dooi thona munna nang in nibakkha anamu inle, hiwa hi'n ama kha-um raikhuo diang nipeii bakphur hi baksik nimasok khat-um ranak nipe emak-abe?"},{"book":"1 Corinthia","chapter":"8","verse":"11","text":"Halle hiwa malung kasuol ule nai, ama sik-um Christa in ithipijei amahi nang ijet khan ama kha naminmang."},{"book":"1 Corinthia","chapter":"8","verse":"12","text":"Hin natho-ah nang in ule nai ngaidiang kathamak natho khat-um inngamna kasuol kha naminmang inchu, Christa diang manu natho."},{"book":"1 Corinthia","chapter":"8","verse":"13","text":"Khawa jarra, kibak bakphur khan ule naingai manu kamintho inchu, inmani ngaikha kaminmang maknasik, kei'n meii sup-ei einuningjei."}]}