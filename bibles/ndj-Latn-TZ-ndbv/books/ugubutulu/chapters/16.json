{"data":[{"book":"Ugubutulu","chapter":"16","verse":"1","text":"Pambeli mbikana lishu likomi kufuma munyumba ya Chapanga likuvawombela vala makungu saba va Chapanga. “Muyendi mukayiti ayi mibakuli saba ya maya va Chapanga mumlima.”"},{"book":"Ugubutulu","chapter":"16","verse":"2","text":"Topi makungu wa kwaa kayenda kayita libakuli lyaki pamlima. Tepu mipu ya wafu na yitama nendu yivapata vandu yivavelili na lihundu lya yula ng'ongolu mkali na kuligondamila na kulijuma ling'omung'omu lyaki."},{"book":"Ugubutulu","chapter":"16","verse":"3","text":"Pambeli makungu wa pili kayitila libakuli lyaki mubahali na machi vava mwasi weka kucha mwasi wa mundu yasovili na filumbi fyosi finofu fya mubahali fisova."},{"book":"Ugubutulu","chapter":"16","verse":"4","text":"Na makungu wa tatu wa Chapanga kayitila libakuli lyaki munyeni na mula musesa machi na fyeni fighalambuka mwasi."},{"book":"Ugubutulu","chapter":"16","verse":"5","text":"Ndimupikana makungu muwolukeli wa machi padeta,"},{"book":"Ugubutulu","chapter":"16","verse":"6","text":"Nongwa vayitili mwasi wa vandu va Chapanga na vambuyi va Chapanga,"},{"book":"Ugubutulu","chapter":"16","verse":"7","text":"Pambeli mbikana lishu kufuma mufyalu lyeni lideta, “Yina, Bambu Chapanga muna uwesu! Highilu shaku ndi sha nakaka na sha telatela!”"},{"book":"Ugubutulu","chapter":"16","verse":"8","text":"Pambeli makungu wa mchechi kayita libakuli lyaki palijuva. Lijuva ligayiliwa liwovi lya kuvanyanya vandu kwa motu waki."},{"book":"Ugubutulu","chapter":"16","verse":"9","text":"Topi, vandu valungushiwa kwa wupyu mkali, vamduka Chapanga yavelili na uwesu kwa fitovi fyosi fila. Wuwula wula valema kupomela na kumupa ukomi Chapanga."},{"book":"Ugubutulu","chapter":"16","verse":"10","text":"Pambeli, makungu wa muhanu kayita libakuli lyaki pachigoda cha wutwa cha yula ng'ongolu mkali. Chisi chiwugubika wutwa waki, vandu valuma nimi shawu kwanongwa ya kwing'ung'unika,"},{"book":"Ugubutulu","chapter":"16","verse":"11","text":"vamuduka Chapanga wa kumbindi kwanongwa ya gobuleku yivapatili veni na mipu yawu. Valema kupomela figoli fyawu fya wafu."},{"book":"Ugubutulu","chapter":"16","verse":"12","text":"Pambeli, makungu wa sita kayitila libakuli lyaki mulweni lukomi luvaukema Efulati. Machi vaki vayuma, topi yigoliwa njila kwanongwa ya vatwa kufuma kundamba."},{"book":"Ugubutulu","chapter":"16","verse":"13","text":"Pambeli ndisiwona fuki wafu ndatu sivavelili kucha myula, pasifuma yumu mumulomu ya lila liyoka na yumu mumulomu ya yula ng'ongolu mkali na yumu mumulomu ya yula mbuyi wa udesi."},{"book":"Ugubutulu","chapter":"16","verse":"14","text":"Asi ndi fuki sha finyamkela yifigola mihilu. Ndi yifiyenda kwa vatwa va mlima na kuvakungasha pamu kwanongwa ya mgoha lijuva likomi lya Chapanga Muna Uwesu."},{"book":"Ugubutulu","chapter":"16","verse":"15","text":"“Pikanishi! Nenga ngwisa kucha mwifi! Ngiba mundu yagunga mesu na kufwala yingwa shaki ili akotoo kupata chindipa pawelu.”"},{"book":"Ugubutulu","chapter":"16","verse":"16","text":"Topi fuki asi sivakungasha vatwa ava mahali yipakemiwa kwa chibulaniya Hamagedoni."},{"book":"Ugubutulu","chapter":"16","verse":"17","text":"Pambeli makungu wa saba kayita libakuli lyaki mumbindimbindi. Lishu likomi lipikanika kufuma muchigoda cha wutwa, munyumba ya Chapanga palideta, “Igoleka kala!”"},{"book":"Ugubutulu","chapter":"16","verse":"18","text":"Kufumbuka muli na panda na ndilimu na liyighayigha likomi lya mlima lingajila kuwoneka tangila Chapanga pamulumbili mundu mumlima, liyighayigha ali lyavelili likomi munu."},{"book":"Ugubutulu","chapter":"16","verse":"19","text":"Mbwani yila ngomi yilekanila mwambu ndatu na mbwani sha milima sibowoka. Babiloni mbwani ngomi yivasughiwa ha na Chapanga ayilandishili lwindi lwa difwayi ya maya vaki makomi."},{"book":"Ugubutulu","chapter":"16","verse":"20","text":"Miwunguli yosi yibowoka na fidunda fiwoneka ha kandi."},{"book":"Ugubutulu","chapter":"16","verse":"21","text":"Ndonya maganga makomi yivelili na usitu wa kilu milongu mchechi vatonya kufuma kumbindi vatonyela vandu. Na veni vamuduka Chapanga kwanongwa ya chitovi cha ndonya ya maganga. Yina chitovi cha ndonya maganga achi chavelili chikomi munu."}]}