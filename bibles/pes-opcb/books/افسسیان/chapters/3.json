{"data":[{"book":"افسسیان","chapter":"3","verse":"1","text":"به همین دلیل، خودِ من، پولس، که به خاطر خدمت به مسیحْ عیسی و برای اعلام پیام او به شما، در زندان به سر می‌برم…3‏:1 پولس در اینجا جملۀ خود را ناتمام رها می‌کند تا توضیحاتی ارائه دهد، و در آیۀ ۱۴‏ آن را از سر می‌گیرد."},{"book":"افسسیان","chapter":"3","verse":"2","text":"حتماً شنیده‌اید که خدا این وظیفۀ خاص را به من سپرده تا مانند یک مباشر، فیض او را به شما غیریهودیان اعلان کنم."},{"book":"افسسیان","chapter":"3","verse":"3","text":"همان‌طور که قبلاً به اختصار برایتان نوشتم، خدا طرح اسرارآمیز خود را بر من مکشوف و آشکار ساخت."},{"book":"افسسیان","chapter":"3","verse":"4","text":"این را می‌نویسم تا توضیح دهم که این راز مسیح چگونه بر من آشکار شد."},{"book":"افسسیان","chapter":"3","verse":"5","text":"در زمانهای گذشته خدا این راز را با قوم خود در میان نگذاشته بود، اما اکنون آن را به واسطۀ روح خود بر رسولان مقدّس و انبیا خود مکشوف ساخته است."},{"book":"افسسیان","chapter":"3","verse":"6","text":"آن راز این است که غیریهودیان نیز مانند یهودیان در ارث عظیمی که متعلق به فرزندان خداست، شریکند؛ و هر دو دعوت شده‌اند تا جزو بدن مسیح یعنی کلیسا باشند. هر دو با ایمان آوردن به مسیح عیسی و به پیغام انجیل، وعده‌های خدا مبنی بر برکات عالی را دریافت می‌نمایند."},{"book":"افسسیان","chapter":"3","verse":"7","text":"خدا این فیض را به من داده است تا همه را از این نقشه آگاه سازم و برای انجام این رسالت، قدرت و توانایی لازم را نیز عطا کرده است."},{"book":"افسسیان","chapter":"3","verse":"8","text":"بله، به من که از کوچکترین مقدّسین نیز کوچکترم، خدا این فیض را عطا فرمود تا به غیریهودیان مژده بدهم که چه گنج گرانبها و غیرقابل تصوری در مسیح در دسترس ایشان قرار داده شده،"},{"book":"افسسیان","chapter":"3","verse":"9","text":"و برای همه روشن سازم که خدا این راز را چگونه به اجرا درمی‌آوَرَد، رازی که در قرون و اعصار گذشته، در خدای آفرینندۀ همه چیز پنهان نگاه داشته شده بود."},{"book":"افسسیان","chapter":"3","verse":"10","text":"هدف او از تمام اینها این بوده که اکنون از طریق کلیسا، جنبه‌های گوناکون حکمت خدا بر فرمانروایان و صاحب‌منصبان در قلمروهای آسمانی آشکار گردد."},{"book":"افسسیان","chapter":"3","verse":"11","text":"و این درست همان طرح ابدی او بوده که آن را توسط خداوندِ ما، مسیحْ عیسی، عملی ساخته است."},{"book":"افسسیان","chapter":"3","verse":"12","text":"اکنون، به‌واسطۀ مسیح و ایمان به او، می‌توانیم بدون ترس و واهمه، و با اعتماد و اطمینان به حضور خدا بیاییم."},{"book":"افسسیان","chapter":"3","verse":"13","text":"پس، خواهش می‌کنم از رفتاری که در اینجا با من می‌کنند، مأیوس و دلسرد نشوید. به خاطر شماست که من این رنج و زحمات را متحمل می‌شوم و این باید مایهٔ افتخار و دلگرمی شما باشد."},{"book":"افسسیان","chapter":"3","verse":"14-15","text":"بنابراین، وقتی به حکمت و عظمت نقشهٔ خدا فکر می‌کنم، به زانو درمی‌آیم و به درگاه خدایی که پدر این خانوادهٔ الهی است دعا می‌کنم، خانواده‌ای که بعضی از اعضای آن در آسمان و بعضی دیگر هنوز بر روی زمین هستند."},{"book":"افسسیان","chapter":"3","verse":"16","text":"من از او می‌خواهم تا به سبب کرامت بی‌حد خود، باطن شما را با روح خود، نیرومند و توانا سازد."},{"book":"افسسیان","chapter":"3","verse":"17","text":"دعا می‌کنم که مسیح از راه ایمانتان، کاملاً در دل شما جای گیرد. از خدا می‌خواهم آنقدر در محبت مسیح ریشه بدوانید،"},{"book":"افسسیان","chapter":"3","verse":"18-19","text":"تا همراه با سایر فرزندان خدا، عرض و طول و عمق و بلندی محبت مسیح را درک نمایید، و طعم آن را در زندگی‌تان بچشید. گرچه محبت مسیح آنقدر وسیع است که فکر انسان قادر به درک کامل و واقعی آن نمی‌باشد، اما آرزو دارم که شما به آن پی ببرید و تا آنجا پیش روید که از وجود خدا لبریز شوید."},{"book":"افسسیان","chapter":"3","verse":"20","text":"حال، خدا را جلال باد که قادر است به وسیلهٔ آن قدرت عظیمی که در ما کار می‌کند، برای ما کارهایی بسیار فراتر از خواست و امید و فکر ما انجام دهد."},{"book":"افسسیان","chapter":"3","verse":"21","text":"او را در کلیسا و در مسیحْ عیسی در جمیع نسل‌ها، تا ابدالآباد جلال باد. آمین."}]}