{"data":[{"book":"1 Thessalonians","chapter":"3","verse":"1","text":"Gimaadou gu deemee di hagakono di noho mogowaa i goodou, gei gimaadou ga hagamaanadu bolo gimaadou gaa noho hua mada gimaadou i Athens3.1 Nnegau 17.15"},{"book":"1 Thessalonians","chapter":"3","verse":"2","text":"i di madagoaa gimaadou ne hagau adu tadau duaahina go Timothy dela nogo hai hegau dalia gimaadou gi God e agoago di Longo Humalia di hai o Christ. Gimaadou ne hagau adu a mee belee hagamaaloo aga goodou, ge e hagamaamaa godou hagadonu,"},{"book":"1 Thessalonians","chapter":"3","verse":"3","text":"bolo tangada e dahi i goodou gi dee huli gi muli idimaa go nia hagaduadua aanei. Goodou gu iloo hua bolo nia hagaduadua aanei la di mee ni God mai gi gidaadou."},{"book":"1 Thessalonians","chapter":"3","verse":"4","text":"Di madau madagoaa nogo i godou baahi, gimaadou gu hagi adu i mua di madagoaa bolo gidaadou gaa tale gi nia hagaduadua, gei goodou gu modongoohia bolo guu hai."},{"book":"1 Thessalonians","chapter":"3","verse":"5","text":"Deelaa tadinga dagu hagau adu Timothy. Au gu deemee di talitali, ga hagau adu laa a mee, bolo gi iloo eau di godou hagadonu. E deemee di hai bolo Setan gu hagamada goodou, gei madau hegau ala nogo hai i godou baahi, la gu balumee hua."},{"book":"1 Thessalonians","chapter":"3","verse":"6","text":"Dolomeenei, gei Timothy gu gaamai di longo haga tenetene o godou hagadonu mo aaloho. Mee gu helekai bolo goodou e mamaanadu huoloo i gimaadou, gei goodou e hiihai huoloo bolo goodou e heetugi mai gi gimaadou, gadoo be di madau hiihai.3.6 Nnegau 18.5"},{"book":"1 Thessalonians","chapter":"3","verse":"7","text":"Malaa, madau duaahina nei, i lodo madau haingadaa mo madau hagaduadua huogodoo, gimaadou e maaloo huoloo, idimaa, ma go godou hagadonu ne hagamaaloo aga gimaadou."},{"book":"1 Thessalonians","chapter":"3","verse":"8","text":"Dolomeenei gimaadou e mouli, idimaa goodou e hagamau dangihi godou mouli buni anga gi tadau Dagi."},{"book":"1 Thessalonians","chapter":"3","verse":"9","text":"Dolomeenei gimaadou guu mee di danggee ang gi God i goodou. Gimaadou e danggee gi Mee, idimaa gimaadou gu tenetene i mua o God, idimaa go goodou."},{"book":"1 Thessalonians","chapter":"3","verse":"10","text":"Boo mo aa, gei gimaadou e dangidangi ang gi Mee gi dugu mai tadau madagoaa e heetugi, gei e hagamaamaa goodou i nia mee ala e dee dohu i godou hagadonu."},{"book":"1 Thessalonians","chapter":"3","verse":"11","text":"Tadau Damana go God mo tadau Dagi go Jesus gi hagatogomaalia ina di ala dela e lloo adu ai gimaadou gi goodou!"},{"book":"1 Thessalonians","chapter":"3","verse":"12","text":"Tagi gi hagatomo aga ina di godou aloho i godou mehanga gi honutulu be madau aloho i goodou."},{"book":"1 Thessalonians","chapter":"3","verse":"13","text":"I di ala deenei, Mee ga hagamaaloo aga godou manawa gii dohu dogomaalia ge e dabuaahia i baahi tadau Damana go God, i di madagoaa tadau Dagi Jesus ma ga hanimoi mo ana daangada huogodoo."}]}