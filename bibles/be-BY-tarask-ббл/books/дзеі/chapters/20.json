{"data":[{"book":"ДЗЕІ","chapter":"20","verse":"1","text":"Калі спыніўся бунт, Павал, паклікаўшы вучняў і даўшы ім настаўленьні і разьвітаўшыся зь імі, выйшаў у Македонію."},{"book":"ДЗЕІ","chapter":"20","verse":"2","text":"Прайшоўшы тыя землі і наставіўшы вернікаў шчодрымі словамі, прыйшоў у Эладу;"},{"book":"ДЗЕІ","chapter":"20","verse":"3","text":"Там прабыў ён тры месяцы; калі ж, з прычыны ўзрушэньня супраць яго Юдэяў ён хацеў выправіцца ў Сырыю, дык прыйшло яму на думку вярнуцца праз Македонію."},{"book":"ДЗЕІ","chapter":"20","verse":"4","text":"Зь ім сьледавалі да Асіі Сасіпатр Піраў, Вэрыянін, і Фесалонікійцы Арыстарх, Сэкунд, і Гаій Дэрвянін і Цімафей, і Асійцы Тыхік і Трахім."},{"book":"ДЗЕІ","chapter":"20","verse":"5","text":"Яны, апярэдзіўшы, чакалі нас у Траадзе."},{"book":"ДЗЕІ","chapter":"20","verse":"6","text":"А мы пасьля дзён праснаковых адплылі зь Філіпаў і дзён за пяць прыбылі да іх у Трааду, дзе прабылі сем дзён."},{"book":"ДЗЕІ","chapter":"20","verse":"7","text":"У першы ж дзень тыдня, калі вучні сабраліся на ламаньне хлеба, Павал, намерыўшыся выправіцца на другі дзень, гутарыў зь імі і прадоўжыў слова да поўначы."},{"book":"ДЗЕІ","chapter":"20","verse":"8","text":"У сьвятліцы, дзе мы сабраліся, было многа сьвяцільнікаў."},{"book":"ДЗЕІ","chapter":"20","verse":"9","text":"Падчас доўгай гутаркі Паўлавай адзін юнак, якога звалі Яўціх і які сядзеў на акне, забыўся ў глыбокім сьне і, пахіснуўшыся, сонны выпаў уніз з трэйцяга паверха і падняты быў мёртвы."},{"book":"ДЗЕІ","chapter":"20","verse":"10","text":"Павал, сышоўшы, прыпаў да яго і, абняўшы яго, сказаў: ня трывожцеся, бо душа ягоная ў ім."},{"book":"ДЗЕІ","chapter":"20","verse":"11","text":"Падняўшыся ўгору і разламаўшы хлеб і з'еўшы, гутарыў доўга, аж да сьвітаньня, і потым пайшоў."},{"book":"ДЗЕІ","chapter":"20","verse":"12","text":"Тым часам хлопца прывялі жывога, і нямала ўцешыліся."},{"book":"ДЗЕІ","chapter":"20","verse":"13","text":"Мы пайшлі наперад на карабель і паплылі ў Ас, каб забраць адтуль Паўла; бо ён так загадаў нам, маючы ў намеры сам ісьці пеша."},{"book":"ДЗЕІ","chapter":"20","verse":"14","text":"А калі ён сышоўся з намі ў Асе, дык, узяўшы яго, мы прыбылі ў Матыліну."},{"book":"ДЗЕІ","chapter":"20","verse":"15","text":"І адплыўшы адтуль, на другі дзень мы спыніліся насупраць Хіёса, а яшчэ на другі прысталі да Самоса і, пабываўшы ў Трагіліі, на другі дзень прыбылі ў Міліт;"},{"book":"ДЗЕІ","chapter":"20","verse":"16","text":"бо Паўлу надумалася абмінуць Эфэс, каб не замарудзіцца яму ў Асіі, таму што ён сьпяшаўся, калі можна, у дзень Пяцідзясятніцы быць у Ерусаліме."},{"book":"ДЗЕІ","chapter":"20","verse":"17","text":"А зь Міліта паслаўшы ў Эфэс, ён заклікаў прасьвітараў царквы,"},{"book":"ДЗЕІ","chapter":"20","verse":"18","text":"і, калі яны прыйшлі да яго, ён сказаў ім: вы ведаеце, як я зь першага дня, калі прыйшоў у Асію, увесь час быў з вамі,"},{"book":"ДЗЕІ","chapter":"20","verse":"19","text":"працуючы Госпаду з усякай пакорнай мудрасьцю і многімі сьлязьмі, сярод спакушэньняў, якія выпалі мне празь ліхія намыслы Юдэяў;"},{"book":"ДЗЕІ","chapter":"20","verse":"20","text":"як я не прапусьціў нічога карыснага, пра што вам не прапаведаваў бы і чаму ня вучыў бы вас прылюдна і ў дамах,"},{"book":"ДЗЕІ","chapter":"20","verse":"21","text":"абвяшчаючы Юдэям і Элінам пакаяньне перад Богам і веру ў Госпада нашага Ісуса Хрыста."},{"book":"ДЗЕІ","chapter":"20","verse":"22","text":"І вось, сёньня я пабуджаны Духам іду ў Ерусалім, ня ведаючы, што там здарыцца са мною;"},{"book":"ДЗЕІ","chapter":"20","verse":"23","text":"толькі Дух Сьвяты ва ўсіх гарадах сьведчыць, кажучы, што кайданы і пакуты чакаюць мяне."},{"book":"ДЗЕІ","chapter":"20","verse":"24","text":"Але я ні на што не зважаю і не даражу сваім жыцьцём, толькі б з радасьцю зьдзейсьніць абавязак мой і служэньне, якое я прыняў ад Госпада Ісуса, прапаведаваць Дабравесьце мілаты Божай."},{"book":"ДЗЕІ","chapter":"20","verse":"25","text":"І сёньня, вось, я ведаю, што ўжо не пабачыце болей аблічча майго ўсе вы, сярод якіх хадзіў я, прапаведуючы Царства Божае."},{"book":"ДЗЕІ","chapter":"20","verse":"26","text":"Таму сьведчу вам у дзень сёньняшні, што чысты я ад крыві ўсіх;"},{"book":"ДЗЕІ","chapter":"20","verse":"27","text":"бо я ня ўхіляўся абвяшчаць вам усю волю Божую."},{"book":"ДЗЕІ","chapter":"20","verse":"28","text":"Дык вось, пільнуйце сябе і ўвесь статак, у якім Дух Сьвяты паставіў вас ахавальнікамі, пасьвіць Царкву Госпада і Бога, якую Ён здабыў Сабе Крывёю Сваёю."},{"book":"ДЗЕІ","chapter":"20","verse":"29","text":"Бо я ведаю, што пасьля адыходу майго ўвойдуць да вас лютыя ваўкі, якія не шкадуюць статку;"},{"book":"ДЗЕІ","chapter":"20","verse":"30","text":"і з вас саміх паўстануць людзі, якія будуць казаць навыварат, каб павесьці вучняў за сабою."},{"book":"ДЗЕІ","chapter":"20","verse":"31","text":"Таму чувайце, памятаючы, што я тры гады дзень і ноч бесьперастанку са сьлязьмі вучыў кожнага з вас."},{"book":"ДЗЕІ","chapter":"20","verse":"32","text":"І сёньня даручаю вас, браты, Богу і слову мілаты Ягонай, Які можа станавіць вас болей і даць вам спадчыну з усімі асьвечанымі."},{"book":"ДЗЕІ","chapter":"20","verse":"33","text":"Ні срэбра, ні золата, ні ўбраньня я ні ад кога не зажадаў:"},{"book":"ДЗЕІ","chapter":"20","verse":"34","text":"самі ведаеце, што патрэбам маім і патрэбам тых, што былі са мною, паслужылі рукі мае гэтыя."},{"book":"ДЗЕІ","chapter":"20","verse":"35","text":"Ва ўсім паказаў я вам, што, працуючы, трэба падтрымліваць слабых і памятаць словы Госпада Ісуса, бо Ён Сам сказаў: «больш дабрашчасна - даваць, чым браць»."},{"book":"ДЗЕІ","chapter":"20","verse":"36","text":"Сказаўшы гэта, ён стаў на калені свае і з усімі імі памаліўся."},{"book":"ДЗЕІ","chapter":"20","verse":"37","text":"Тады вялікі плач быў ва ўсіх, і, прыпадаючы Паўлу на грудзі, цалавалі яго,"},{"book":"ДЗЕІ","chapter":"20","verse":"38","text":"смуткуючы найболей ад сказанага ім слова, што ўжо не пабачаць аблічча ягонага. І праводзілі яго да карабля."}]}