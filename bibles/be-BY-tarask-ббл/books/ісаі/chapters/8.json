{"data":[{"book":"ІСАІ","chapter":"8","verse":"1","text":"І сказаў мне Гасподзь: вазьмі сабе вялікі сувой і накрэсьлі на ім чалавечымі пісьмёнамі: магер-шэлал-хаш-баз."},{"book":"ІСАІ","chapter":"8","verse":"2","text":"І я ўзяў сабе верных сьведкаў: Урыю сьвятара і Захарыю, сына Варахіінавага,"},{"book":"ІСАІ","chapter":"8","verse":"3","text":"і наблізіўся я да прарочыцы, і яна зачала і нарадзіла сына. І сказаў мне Гасподзь: назаві яго імем: магер-шэлал-хаш-баз;"},{"book":"ІСАІ","chapter":"8","verse":"4","text":"бо перш, чым дзіця навучыцца вымаўляць: «бацька мой», «маці мая», багацьці Дамаска і здабычы Самарыйскія панясуць перад царом Асірыйскім."},{"book":"ІСАІ","chapter":"8","verse":"5","text":"І гаварыў далей Гасподзь да мяне і сказаў яшчэ:"},{"book":"ІСАІ","chapter":"8","verse":"6","text":"за тое, што гэты народ пагарджае водамі Сілаама, што плывуць ціха, і захапляецца Рэцынам і сынам Рэмалііным,"},{"book":"ІСАІ","chapter":"8","verse":"7","text":"навядзе на яго Гасподзь воды бурлівыя і вялікія - цара Асірыйскага з усёю славаю ягонай; і падымецца яна ва ўсіх пратоках сваіх і выйдзе з усіх берагоў сваіх;"},{"book":"ІСАІ","chapter":"8","verse":"8","text":"і пойдзе па Юдэі, і затопіць яе, і высока падымецца - дастане да шыі; і размах крылаў яе будзе на ўсю шырыню зямлі Тваёй, Эмануіле!"},{"book":"ІСАІ","chapter":"8","verse":"9","text":"Варагуйце, народы, але дрыжэце, і слухайце, усе далёкія землі! Узбройвайцеся, але дрыжэце; узбройвайцеся, але дрыжэце!"},{"book":"ІСАІ","chapter":"8","verse":"10","text":"Намышляйце намыслы, але яны задарэмняцца; кажэце слова, але яно ня спраўдзіцца: бо з намі Бог!"},{"book":"ІСАІ","chapter":"8","verse":"11","text":"Бо так казаў мне Гасподзь, трымаючы на мне моцную руку і асьцерагаючы мяне не хадзіць дарогаю гэтага народа, і сказаў:"},{"book":"ІСАІ","chapter":"8","verse":"12","text":"«не называйце змоваю ўсяго таго, што народ гэты называе змоваю; і ня бойцеся таго, чаго ён баіцца, і ня дрыжэце."},{"book":"ІСАІ","chapter":"8","verse":"13","text":"Госпада Саваофа - Яго шануйце сьвята, і Ён - страх ваш, і Ён - дрыжаньне вашае!"},{"book":"ІСАІ","chapter":"8","verse":"14","text":"І будзе Ён сьвятыняю і каменем спатыканьня, і скалою спакусы абодвум дамам Ізраіля, пасткай і сеткай жыхарам Ерусаліма."},{"book":"ІСАІ","chapter":"8","verse":"15","text":"І многія зь іх спатыкнуцца і ўпадуць і разаб'юцца, і заблытаюцца ў сетцы і будуць злоўленыя."},{"book":"ІСАІ","chapter":"8","verse":"16","text":"Завяжы сьведчаньне, і запячатай навуку пры вучнях маіх»."},{"book":"ІСАІ","chapter":"8","verse":"17","text":"Дык вось я спадзяюся на Госпада, Які схаваў аблічча Сваё ад дома Якаўлевага, і спадзяюся на Яго."},{"book":"ІСАІ","chapter":"8","verse":"18","text":"Вось я і дзеці, якіх даў мне Гасподзь, мы як азнакі і папярэджаньні ў Ізраілі ад Госпада Саваофа, Які жыве на гары Сіён."},{"book":"ІСАІ","chapter":"8","verse":"19","text":"І калі скажуць вам: зьвярнецеся да заклінальнікаў духаў памерлых і да чарадзеяў, да шаптуноў і нутрамоўцаў, - тады адказвайце: ці не павінен народ зьвяртацца да свайго Бога? ці пытаюцца ў мёртвых пра жывых?"},{"book":"ІСАІ","chapter":"8","verse":"20","text":"Зьвяртайцеся да закона і сьведчаньня. Калі яны не гавораць, як гэтае слова, дык няма ў ім сьвятла."},{"book":"ІСАІ","chapter":"8","verse":"21","text":"І будуць яны бадзяцца па зямлі, жорстка ўцісканыя і галодныя; і ў часы голаду будуць злавацца, клясьці цара свайго і Бога."},{"book":"ІСАІ","chapter":"8","verse":"22","text":"І паглядзяць угору, і паглядзяць на зямлю; і вось - гора і змрок, густая цемра, і будуць укінуты ў цемру. Але не заўсёды будзе змрок там, дзе цяпер ён згусьціўся."}]}