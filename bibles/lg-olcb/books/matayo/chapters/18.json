{"data":[{"book":"Matayo","chapter":"18","verse":"1","text":"Mu kiseera ekyo abayigirizwa ba Yesu ne bajja gy’ali nga bagamba nti, “Ani asinga obukulu mu bwakabaka obw’omu ggulu?”"},{"book":"Matayo","chapter":"18","verse":"2","text":"Yesu n’ayita omwana omuto n’amussa mu makkati gaabwe."},{"book":"Matayo","chapter":"18","verse":"3","text":"N’abagamba nti, “Ddala ddala mbagamba nti bwe mutakyuke kufaanana ng’abaana abato temugenda kuyingira mu bwakabaka obw’omu ggulu."},{"book":"Matayo","chapter":"18","verse":"4","text":"Noolwekyo buli eyeetoowaza ng’omwana ono omuto y’aliba asinga obukulu mu bwakabaka obw’omu ggulu."},{"book":"Matayo","chapter":"18","verse":"5","text":"“Na buli asembeza omwana omuto ng’ono mu linnya lyange ng’asembeza Nze."},{"book":"Matayo","chapter":"18","verse":"6","text":"Naye alyesittaza omu ku baana abato anzikiririzaamu, asaanidde okusibibwa olubengo mu bulago asuulibwe mu nnyanja.”"},{"book":"Matayo","chapter":"18","verse":"7","text":"“Ensi zigisanze! Kubanga ejjudde ebibi bingi. Okukemebwa okukola ebibi tekulema kubaawo, naye zimusanze oyo akuleeta."},{"book":"Matayo","chapter":"18","verse":"8","text":"Obanga omukono gwo gukuleetera okwonoona gutemeko ogusuule. Kisinga okuyingira mu bulamu ng’ogongobadde oba ng’olemadde, okusinga okugenda mu muliro ogutazikira ng’olina emikono ebiri n’ebigere bibiri."},{"book":"Matayo","chapter":"18","verse":"9","text":"Obanga eriiso lyo nga likuleetera okwonoona, liggyeemu olisuule. Kisinga okuyingira mu ggulu ng’olina eriiso limu okusinga okusuulibwa mu muliro gwa ggeyeena ng’olina amaaso go gombi.”"},{"book":"Matayo","chapter":"18","verse":"10","text":"“Mwekuume obutanyoomanga n’omu ku baana bano abato. Kubanga mbagamba nti bamalayika baabwe ennaku zonna babeera mu maaso ga Kitange ali mu ggulu."},{"book":"Matayo","chapter":"18","verse":"11","text":"Kubanga Omwana w’Omuntu yajja okulokola ekyabula18:11 Olunyiriri luno lwateekebwamu kubanga ebigambo ebyo byali ne mu Luk 19:10. Kyokka nga mu biwandiiko eby’Oluyonaani ebyedda tebyalimu."},{"book":"Matayo","chapter":"18","verse":"12","text":"“Mulowooza kiki ekituufu? Omuntu bw’aba n’endiga ze ekikumi, emu n’emubulako, taleka ziri ekyenda mu omwenda ku lusozi n’agenda anoonya eri emu ebuze?"},{"book":"Matayo","chapter":"18","verse":"13","text":"Ddala ddala mbagamba nti, bw’agiraba agisanyukira nnyo okusinga ziri ekyenda mu omwenda ezitaabuze."},{"book":"Matayo","chapter":"18","verse":"14","text":"Kale bwe kityo ne Kitammwe ali mu ggulu tasiima kulaba ng’omu ku bato bano ng’azikirira.”"},{"book":"Matayo","chapter":"18","verse":"15","text":"“Muganda wo bw’akusobyanga ogendanga gy’ali n’omutegeeza ekisobyo kye nga muli babiri. Bw’akkirizanga n’akwetondera olwo ng’oggyeemu omuntu mu muganda wo."},{"book":"Matayo","chapter":"18","verse":"16","text":"Naye bw’agaananga okukuwuliriza, ofunangayo omuntu omulala omu oba babiri obujulirwa bw’abantu ababiri oba abasatu bukakase buli kigambo."},{"book":"Matayo","chapter":"18","verse":"17","text":"Naye bw’agaananga okubawuliriza ng’ensonga ozitwala eri Ekkanisa. Singa agaana okuwuliriza Ekkanisa, abeere nga munnaggwanga, era omuwooza w’omusolo."},{"book":"Matayo","chapter":"18","verse":"18","text":"“Ddala ddala mbagamba nti byonna bye mulisiba ku nsi, ne mu ggulu birisibwa ne bye mulisumulula ku nsi, ne mu ggulu bigenda kusumululwa."},{"book":"Matayo","chapter":"18","verse":"19","text":"“Era ddala ddala mbagamba nti bwe munaabanga babiri mu nsi ne mukkiriziganya ku ekyo kye mwagala okusaba, Kitange ali mu ggulu alikibakolera."},{"book":"Matayo","chapter":"18","verse":"20","text":"Kubanga abantu ababiri oba abasatu bwe banaakuŋŋaananga mu linnya lyange, nange nnaabeeranga awo wakati waabwe.”"},{"book":"Matayo","chapter":"18","verse":"21","text":"Awo Peetero n’ajja n’abuuza Yesu nti, “Mukama wange, muganda wange bw’ansobyanga musonyiwanga emirundi emeka? Emirundi musanvu?”"},{"book":"Matayo","chapter":"18","verse":"22","text":"Yesu n’amuddamu nti, “Sikugamba nti emirundi musanvu naye emirundi nsanvu emirundi musanvu.”"},{"book":"Matayo","chapter":"18","verse":"23","text":"Awo Yesu n’agamba nti, “Obwakabaka obw’omu ggulu bufaananyizibwa nga kabaka eyayagala okubala ebitabo bye eby’ensimbi, n’abaddu be."},{"book":"Matayo","chapter":"18","verse":"24","text":"Bwe yatandika okubikebera ne bamuleetera gw’abanja ettalanta18:24 Ettalanta ke kasiimo omukozi k’afuna oluvannyuma lw’okukolera emyaka kkumi n’ettaano omutwalo gumu."},{"book":"Matayo","chapter":"18","verse":"25","text":"Naye olw’okuba ng’omusajja teyalina nsimbi za kusasula bbanja eryo, mukama we kyeyava alagira batunde omusajja oyo ne mukazi we n’abaana be n’ebintu bye byonna ebbanja liggwe."},{"book":"Matayo","chapter":"18","verse":"26","text":"“Naye omuddu oyo n’agwa wansi mu maaso ga mukama we, n’amwegayirira nti, ‘Ngumiikiriza, nzija kukusasula ebbanja lyonna.’"},{"book":"Matayo","chapter":"18","verse":"27","text":"“Mukama we n’asaasira omuddu oyo n’amusonyiwa ebbanja lyonna!"},{"book":"Matayo","chapter":"18","verse":"28","text":"kikumi, n’amugwa mu bulago nga bw’amugamba nti, ‘Ssasula kye nkubanja.’"},{"book":"Matayo","chapter":"18","verse":"29","text":"“Naye munne n’agwa wansi, n’amwegayirira ng’agamba nti, ‘Ngumiikiriza, nnaakusasula.’"},{"book":"Matayo","chapter":"18","verse":"30","text":"“Naye amubanja n’agaana okumuwuliriza, n’amuteeka mu kkomera akuumirwe omwo okutuusa lw’alisasula ebbanja lyonna."},{"book":"Matayo","chapter":"18","verse":"31","text":"Awo baddu banne bwe baakiraba ne banakuwala nnyo, ne bagenda bategeeza mukama we ebigambo bye balabye."},{"book":"Matayo","chapter":"18","verse":"32","text":"“Awo mukama we n’atumya omuddu gwe yali asonyiye n’amugamba nti, ‘Oli muddu mubi nnyo. Nakusonyiye ebbanja eryo lyonna, kubanga wanneegayiridde,"},{"book":"Matayo","chapter":"18","verse":"33","text":"naye ggwe kyali tekikugwanira kusaasira muddu munno nga nange bwe nakusaasidde?’"},{"book":"Matayo","chapter":"18","verse":"34","text":"Mukama we kyeyava asunguwala nnyo, n’amukwasa abaserikale bamusse mu kkomera okutuusa lw’alisasula ebbanja lyonna."},{"book":"Matayo","chapter":"18","verse":"35","text":"“Kale ne Kitange ali mu ggulu bw’atyo bw’alibakola singa mmwe abooluganda temusonyiwa okuva mu mitima gyammwe.”"}]}