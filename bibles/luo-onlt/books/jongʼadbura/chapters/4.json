{"data":[{"book":"Jongʼad Bura","chapter":"4","verse":"1","text":"Bangʼ ka Ehud nosetho, jo-Israel nochako otimo tim mamono e wangʼ Jehova Nyasaye."},{"book":"Jongʼad Bura","chapter":"4","verse":"2","text":"Omiyo Jehova Nyasaye nousogi ne Jabin, ruodh Kanaan, ma loch mare neni Hazor. Jatend jolweny mage ne en Sisera, manodak Harosheth Hagoyim."},{"book":"Jongʼad Bura","chapter":"4","verse":"3","text":"Nikech ne en-gi geche chuma mia ochiko kendo notiyo jo-Israel gachuna kuom higni piero ariyo, ne giywakne Jehova Nyasaye mondo oresgi."},{"book":"Jongʼad Bura","chapter":"4","verse":"4","text":"Debora, janabi madhako, ma chi Lapidoth, notelo ne jo-Israel e kindeno."},{"book":"Jongʼad Bura","chapter":"4","verse":"5","text":"Nobedo gi kar ngʼado bura e bwo Yadh Othith mar Debora mantiere kind Rama kod Bethel manie piny gode mar Efraim, kendo jo-Israel ne biro ire kanyo mondo ongʼadnegi bura."},{"book":"Jongʼad Bura","chapter":"4","verse":"6","text":"Noluongo Barak wuod Abinoam moa Kedesh man Naftali kendo owachone niya, “Jehova Nyasaye ma Nyasach Israel, chiki ni, ‘Dhiyo, ikaw ji alufu apar mag Naftali kod Zebulun kendo itelnegi ka udhi e Got Tabor."},{"book":"Jongʼad Bura","chapter":"4","verse":"7","text":"Abiro wuondo Sisera, jatend jolwenj Jabin, kanyakla gi gechene kod ogandage mag lweny nyaka e Aora Kishon kendo achiwe e lweti.’ ”"},{"book":"Jongʼad Bura","chapter":"4","verse":"8","text":"Barak nowachone niya, “Ka idhi koda, abiro dhi; to ka ok idhi koda, to ok abi dhi.”"},{"book":"Jongʼad Bura","chapter":"4","verse":"9","text":"Debora nowachone niya, “Mano kare, abiro dhi kodi. To nikech yo ma itimoe gini duongʼ, ok nobed mari, nimar Jehova Nyasaye nochiw Sisera ne dhako.” Omiyo Debora nodhi gi Barak nyaka Kedesh,"},{"book":"Jongʼad Bura","chapter":"4","verse":"10","text":"kama noluonge Zebulun kod Naftali. Ji alufu apar noluwo bangʼe, kendo Debora bende nodhi kode."},{"book":"Jongʼad Bura","chapter":"4","verse":"11","text":"Koro Heber ja-Keni noseweyo jo-Keni ma nyikwa Hobab, ma en or Musa, kendo oguro hembe machiegni gi yien maduongʼ man Zananim but Kedesh."},{"book":"Jongʼad Bura","chapter":"4","verse":"12","text":"Kane ginyiso Sisera ni Barak wuod Abinoam nosedhi Got Tabor,"},{"book":"Jongʼad Bura","chapter":"4","verse":"13","text":"Sisera nochoko kanyakla gechene mag chuma mia ochiko kod chwo duto kode, koa Harosheth Hagoyim nyaka e Aora Kishon."},{"book":"Jongʼad Bura","chapter":"4","verse":"14","text":"Eka Debora nowachone Barak niya, “Dhiyo! Ma e odiechiengʼ ma Jehova Nyasaye osechiwo Sisera e lweti. Donge Jehova Nyasaye osedhi nyimi?” Omiyo Barak nodhi e Got Tabor, kiluwe gi ji alufu apar."},{"book":"Jongʼad Bura","chapter":"4","verse":"15","text":"Kaka Barak ne sudo machiegni, Jehova Nyasaye nogoyo Sisera, jolweny mage kod gechene gi kihondko kendo Sisera nojwangʼo gache mi oringo gi tiende."},{"book":"Jongʼad Bura","chapter":"4","verse":"16","text":"To Barak nodhi nyime gi lawo geche kod jolweny ma ochopo Harosheth Hagoyim. Oganda lweny duto mar Sisera noneg gi ligangla; kendo onge ngʼama notony."},{"book":"Jongʼad Bura","chapter":"4","verse":"17","text":"Kata kamano, Sisera, noringo nyaka e hemb Jael, ma chi Heber ja-Keni, nikech ne nitie osiep e kind Jabin ruodh Hazor kod anywola Heber ja-Keni."},{"book":"Jongʼad Bura","chapter":"4","verse":"18","text":"Jael nowuok mondo orom gi Sisera kendo owachone niya, “Bi, ruodha, donji. Kik iluor.” Omiyo nodonjo ei hembe, kendo noume."},{"book":"Jongʼad Bura","chapter":"4","verse":"19","text":"Nowacho niya, “Awinjo riyo. Kiyie to miya pi amodhi.” Noyawo chupa mar chak, momiye omadho, bangʼe oume kendo."},{"book":"Jongʼad Bura","chapter":"4","verse":"20","text":"Nowachone niya, “Chungʼ e dhood hema. Ka ngʼato obiro kendo openji ni, ‘Bende ngʼato nitiere ka?’ To wachne ni, ‘Ooyo.’ ”"},{"book":"Jongʼad Bura","chapter":"4","verse":"21","text":"Jael, ma chi Heber, nokawo sigingi mar hema kod nyundo kendo nodhi ire mapiyo kama nindo nogoye ngoga, kendo ool. Nopowo iye gi sigingino nyaka e lowo, mi otho."},{"book":"Jongʼad Bura","chapter":"4","verse":"22","text":"Barak nobiro kolawo Sisera, kendo Jael nowuok mondo orom kode. Nowachone niya, “Bi, abiro nyisi ngʼat ma imanyo.” Omiyo nodhi kode, kendo kanyo Sisera nonindo gi sigingi kopowo iye kosetho."},{"book":"Jongʼad Bura","chapter":"4","verse":"23","text":"E odiechiengno Nyasaye nomako Jabin, ruodh Kanaan, e nyim jo-Israel."},{"book":"Jongʼad Bura","chapter":"4","verse":"24","text":"Chakre e kindeno Israel nobedo motegno mine giloyo Jabin ruodh Kanaan."}]}