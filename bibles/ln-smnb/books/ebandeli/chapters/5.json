{"data":[{"book":"Ebandeli","chapter":"5","verse":"1","text":"Tala lisolo ya libota ya Adamu."},{"book":"Ebandeli","chapter":"5","verse":"2","text":"Akelaki bango mobali mpe mwasi, mpe apambolaki bango. Na mokolo oyo akelaki bango, apesaki bango kombo « bato. »"},{"book":"Ebandeli","chapter":"5","verse":"3","text":"Tango Adamu akokisaki mibu nkama moko na tuku misato ya mbotama, abotaki mwana mobali na elilingi na ye mpe na lolenge na ye. Apesaki ye kombo « Seti. »"},{"book":"Ebandeli","chapter":"5","verse":"4","text":"Sima na mbotama ya Seti, Adamu awumelaki lisusu na bomoi mibu nkama mwambe mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"5","text":"Mibu nyonso oyo Adamu awumelaki na bomoi ezalaki nkama libwa na tuku misato, sima akufaki."},{"book":"Ebandeli","chapter":"5","verse":"6","text":"Tango Seti akokisaki mibu nkama moko na mitano ya mbotama, abotaki Enoshi."},{"book":"Ebandeli","chapter":"5","verse":"7","text":"Sima na kobota Enoshi, Seti awumelaki lisusu na bomoi mibu nkama mwambe na sambo mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"8","text":"Mibu nyonso oyo Seti awumelaki na bomoi ezalaki nkama libwa na zomi na mibale, sima akufaki."},{"book":"Ebandeli","chapter":"5","verse":"9","text":"Tango Enoshi akokisaki mibu tuku libwa ya mbotama, abotaki Kena."},{"book":"Ebandeli","chapter":"5","verse":"10","text":"Sima na kobota Kena, Enoshi awumelaki lisusu na bomoi mibu nkama mwambe na zomi na mitano mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"11","text":"Mibu nyonso oyo Enoshi awumelaki na bomoi ezalaki nkama libwa na mitano, sima akufaki."},{"book":"Ebandeli","chapter":"5","verse":"12","text":"Tango Kena akokisaki mibu tuku sambo ya mbotama, abotaki Maalalele."},{"book":"Ebandeli","chapter":"5","verse":"13","text":"Sima na kobota Maalalele, Kena awumelaki lisusu na bomoi mibu nkama mwambe na tuku minei mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"14","text":"Mibu nyonso oyo Kena awumelaki na bomoi ezalaki nkama libwa na zomi, sima akufaki."},{"book":"Ebandeli","chapter":"5","verse":"15","text":"Tango Maalalele akokisaki mibu tuku motoba na mitano ya mbotama, abotaki Yeredi."},{"book":"Ebandeli","chapter":"5","verse":"16","text":"Sima na kobota Yeredi, Maalalele awumelaki lisusu na bomoi mibu nkama mwambe na tuku misato mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"17","text":"Mibu nyonso oyo Maalalele awumelaki na bomoi ezalaki nkama mwambe na tuku libwa na mitano, sima akufaki."},{"book":"Ebandeli","chapter":"5","verse":"18","text":"Tango Yeredi akokisaki mibu nkama moko na tuku motoba na mibale ya mbotama, abotaki Enoki."},{"book":"Ebandeli","chapter":"5","verse":"19","text":"Sima na kobota Enoki, Yeredi awumelaki lisusu na bomoi mibu nkama mwambe mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"20","text":"Mibu nyonso oyo Yeredi awumelaki na bomoi ezalaki nkama libwa na tuku motoba na mibale, sima akufaki."},{"book":"Ebandeli","chapter":"5","verse":"21","text":"Tango Enoki akokisaki mibu tuku motoba na mitano ya mbotama, abotaki Metusalemi."},{"book":"Ebandeli","chapter":"5","verse":"22","text":"Sima na kobota Metusalemi, Enoki azalaki kosala mokano ya Nzambe mibu nkama misato mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"23","text":"Mibu nyonso oyo Enoki awumelaki na bomoi ezalaki nkama misato na tuku motoba na mitano."},{"book":"Ebandeli","chapter":"5","verse":"24","text":"Enoki atambolaki na boyengebene elongo na Nzambe ; bongo alimwaki, pamba te Nzambe azwaki ye."},{"book":"Ebandeli","chapter":"5","verse":"25","text":"Tango Metusalemi akokisaki mibu nkama moko na tuku mwambe na sambo ya mbotama, abotaki Lemeki."},{"book":"Ebandeli","chapter":"5","verse":"26","text":"Sima na kobota Lemeki, Metusalemi awumelaki lisusu na bomoi mibu nkama sambo na tuku mwambe na mibale mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"27","text":"Mibu nyonso oyo Metusalemi awumelaki na bomoi ezalaki nkama libwa na tuku motoba na libwa, sima akufaki."},{"book":"Ebandeli","chapter":"5","verse":"28","text":"Tango Lemeki akokisaki mibu nkama moko na tuku mwambe na mibale ya mbotama, abotaki mwana mobali."},{"book":"Ebandeli","chapter":"5","verse":"29","text":"Abengaki ye Noa mpe alobaki : « Ye oyo akobondisa biso na mosala mpe na pasi ya maboko na biso likolo ya mabele oyo Yawe alakelaki mabe. »"},{"book":"Ebandeli","chapter":"5","verse":"30","text":"Sima na kobotama ya Noa, Lemeki awumelaki lisusu na bomoi mibu nkama mitano na tuku libwa na mitano mpe abotaki bana mosusu ya mibali mpe ya basi."},{"book":"Ebandeli","chapter":"5","verse":"31","text":"Mibu nyonso oyo Lemeki awumelaki na bomoi ezalaki nkama sambo na tuku sambo na sambo, sima akufaki."},{"book":"Ebandeli","chapter":"5","verse":"32","text":"Tango Noa akokisaki mibu nkama mitano ya mbotama, abotaki Semi, Cham mpe Jafeti."}]}