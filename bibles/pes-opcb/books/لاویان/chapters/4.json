{"data":[{"book":"لاویان","chapter":"4","verse":"1","text":"خداوند به موسی فرمود:"},{"book":"لاویان","chapter":"4","verse":"2","text":"«این دستورها را به بنی‌اسرائیل بده. اگر کسی ناخواسته مرتکب گناهی شود و یکی از قوانین خداوند را زیر پا گذارد، باید طبق این مقررات عمل کند:"},{"book":"لاویان","chapter":"4","verse":"3","text":"«اگر گناه از کاهن اعظم سر زده باشد و بدین ترتیب قوم را نیز گناهکار ساخته باشد، برای گناه خود باید گوساله‌ای سالم و بی‌عیب به خداوند تقدیم کند."},{"book":"لاویان","chapter":"4","verse":"4","text":"گوساله را دم در خیمۀ ملاقات بیاورد، دستش را روی سر آن بگذارد و همان جا در حضور خداوند سرش را ببرد."},{"book":"لاویان","chapter":"4","verse":"5","text":"کاهن اعظم مقداری از خون گوساله را به داخل خیمۀ ملاقات ببرد،"},{"book":"لاویان","chapter":"4","verse":"6","text":"انگشت خود را در خون فرو برد و در حضور خداوند آن را هفت بار جلوی پردهٔ قدس‌الاقداس بپاشد."},{"book":"لاویان","chapter":"4","verse":"7","text":"سپس در حضور خداوند قدری از خون را روی شاخهای مذبح بخور که داخل خیمه است، بمالد. باقیماندهٔ خون را به پای مذبح قربانی سوختنی که نزدیک در خیمۀ ملاقات است، بریزد."},{"book":"لاویان","chapter":"4","verse":"8","text":"آنگاه تمام چربی داخل شکم،"},{"book":"لاویان","chapter":"4","verse":"9","text":"قلوه‌ها و چربی روی آنها، و سفیدی روی جگر را بردارد،"},{"book":"لاویان","chapter":"4","verse":"10","text":"و آنها را روی مذبح قربانی سوختنی بسوزاند، درست همان‌طور که چربی گاو قربانی سلامتی را می‌سوزاند."},{"book":"لاویان","chapter":"4","verse":"11","text":"اما باقیماندهٔ گوساله، یعنی پوست، گوشت، کله، پاچه، دل و روده و سرگین را"},{"book":"لاویان","chapter":"4","verse":"12","text":"به مکان طاهری ببرد که در خارج از اردوگاه برای ریختن خاکستر مذبح مقرر شده است و در آنجا آنها را روی هیزم بسوزاند."},{"book":"لاویان","chapter":"4","verse":"13","text":"«اگر تمام قوم اسرائیل ناخواسته مرتکب گناهی شوند و یکی از قوانین خداوند را زیر پا بگذارند، هر چند این کار را ندانسته انجام داده باشند، مقصر محسوب می‌شوند."},{"book":"لاویان","chapter":"4","verse":"14","text":"وقتی آنها به گناه خود پی بردند، باید گوساله‌ای برای کفارهٔ گناه خود قربانی کنند. گوساله را به خیمۀ ملاقات بیاورند"},{"book":"لاویان","chapter":"4","verse":"15","text":"و در آنجا بزرگان قوم در حضور خداوند دستهای خود را روی سر حیوان بگذارند و آن را ذبح کنند."},{"book":"لاویان","chapter":"4","verse":"16","text":"آنگاه کاهن اعظم مقداری از خون گوساله را به داخل خیمۀ ملاقات بیاورد"},{"book":"لاویان","chapter":"4","verse":"17","text":"و انگشت خود را در خون فرو برد و در حضور خداوند آن را هفت بار جلوی پردهٔ قدس‌الاقداس بپاشد."},{"book":"لاویان","chapter":"4","verse":"18","text":"بعد در حضور خداوند قدری از خون را بر شاخهای مذبح بخور که در خیمۀ ملاقات است، بمالد و باقیماندهٔ خون را به پای مذبح قربانی سوختنی که نزدیک در خیمه است، بریزد."},{"book":"لاویان","chapter":"4","verse":"19","text":"تمام چربی باید روی مذبح سوزانده شود."},{"book":"لاویان","chapter":"4","verse":"20","text":"کاهن اعظم باید از همان روش قربانی گناه پیروی کند. به این طریق برای قوم خدا کفاره خواهد کرد و خطای آنان بخشیده خواهد شد."},{"book":"لاویان","chapter":"4","verse":"21","text":"او گوسالهٔ قربانی شده را از اردوگاه بیرون ببرد و بسوزاند، همان‌طور که گوسالهٔ قربانی گناه خود را می‌سوزاند. این قربانی گناه تمام قوم اسرائیل است."},{"book":"لاویان","chapter":"4","verse":"22","text":"«اگر یکی از رهبران ناخواسته مرتکب گناهی شود و یکی از قوانین خداوند، خدای خود را زیر پا گذارد، مقصر محسوب می‌شود."},{"book":"لاویان","chapter":"4","verse":"23","text":"وقتی او به گناهش پی برد، باید یک بز نر سالم و بی‌عیب تقدیم کند."},{"book":"لاویان","chapter":"4","verse":"24","text":"دست خود را روی سر بز بگذارد و در جایی که قربانیهای سوختنی را سر می‌برند آن را ذبح کند و به خداوند تقدیم نماید. این، قربانی گناه اوست."},{"book":"لاویان","chapter":"4","verse":"25","text":"بعد کاهن قدری از خون قربانی گناه را بگیرد و با انگشت خود روی شاخهای مذبح قربانی سوختنی بمالد و بقیهٔ خون را به پای مذبح بریزد."},{"book":"لاویان","chapter":"4","verse":"26","text":"تمام چربی باید مثل چربی قربانی سلامتی، روی مذبح سوزانده شود. به این ترتیب کاهن برای گناه رهبر کفاره خواهد کرد و او بخشیده خواهد شد."},{"book":"لاویان","chapter":"4","verse":"27","text":"«اگر یک فرد عادی ناخواسته مرتکب گناهی شود و یکی از قوانین خداوند را زیر پا گذارد، مقصر محسوب می‌شود."},{"book":"لاویان","chapter":"4","verse":"28","text":"وقتی او به گناه خود پی برد، باید یک بز مادهٔ سالم و بی‌عیب بیاورد تا آن را برای گناهش قربانی کند."},{"book":"لاویان","chapter":"4","verse":"29","text":"بز را به مکانی بیاورد که قربانیهای سوختنی را سر می‌برند. در آنجا دست خود را روی سر حیوان بگذارد و آن را ذبح کند."},{"book":"لاویان","chapter":"4","verse":"30","text":"کاهن با انگشت خود قدری از خون را روی شاخهای مذبح قربانی سوختنی بمالد و بقیهٔ خون را به پای مذبح بریزد."},{"book":"لاویان","chapter":"4","verse":"31","text":"تمام چربی باید مثل چربی قربانی سلامتی، جدا شده، بر مذبح سوزانده شود، و این هدیه‌ای خوشبو برای خداوند خواهد بود. به این ترتیب کاهن گناه آن شخص را کفاره خواهد کرد و او بخشیده خواهد شد."},{"book":"لاویان","chapter":"4","verse":"32","text":"«اگر آن شخص بخواهد برای کفارهٔ گناهش بره قربانی کند، باید آن بره، ماده و بی‌عیب باشد."},{"book":"لاویان","chapter":"4","verse":"33","text":"او باید دست خود را روی سر بره بگذارد و آن را در مکانی که قربانیهای سوختنی را سر می‌برند، به عنوان قربانی گناه ذبح کند."},{"book":"لاویان","chapter":"4","verse":"34","text":"کاهن با انگشت خود قدری از خون را بر شاخهای مذبح قربانی سوختنی بمالد و بقیهٔ خون را به پای مذبح بریزد."},{"book":"لاویان","chapter":"4","verse":"35","text":"چربی آن مثل چربی برهٔ قربانی سلامتی روی مذبح سوزانده شود. کاهن آن را مانند قربانیهایی که بر آتش به خداوند تقدیم می‌شوند، بسوزاند. به این ترتیب کاهن گناه آن شخص را کفاره خواهد کرد و او بخشیده خواهد شد."}]}