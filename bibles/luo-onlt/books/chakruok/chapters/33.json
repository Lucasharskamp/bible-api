{"data":[{"book":"Chakruok","chapter":"33","verse":"1","text":"Jakobo notingʼo wangʼe moneno Esau kabiro ka en gi ji mia angʼwen. Kuom mano nopogo nyithindo e kind Lea gi Rael kod jotichne mamon ariyo."},{"book":"Chakruok","chapter":"33","verse":"2","text":"Noketo jotichne mamon ariyo kod nyithindgi nyime, kiluwogi gi Lea kod nyithinde, to Rael gi Josef ema noketo chien."},{"book":"Chakruok","chapter":"33","verse":"3","text":"Jakobo owuon notelo nyimgi mi opodho auma nyadibiriyo e nyim Esau owadgi."},{"book":"Chakruok","chapter":"33","verse":"4","text":"To Esau noringo oromone Jakobo mokwake; nokwako ngʼute kendo onyodhe mine giywak giduto."},{"book":"Chakruok","chapter":"33","verse":"5","text":"Eka Esau notingʼo wangʼe malo moneno mon kod nyithindo. Nopenjo niya, “Magi gin ngʼa gini man kodigi?”"},{"book":"Chakruok","chapter":"33","verse":"6","text":"Eka jotichne mamon kod nyithindgi nochopo mopodho auma e nyime."},{"book":"Chakruok","chapter":"33","verse":"7","text":"Bangʼe Lea kod nyithinde nobiro mopodho auma e nyime. Josef gi Rael bende nochopo mopodho auma e nyime."},{"book":"Chakruok","chapter":"33","verse":"8","text":"Esau nopenjo niya, “Kweth maduongʼ mane aromogo cha tiendgi angʼo?”"},{"book":"Chakruok","chapter":"33","verse":"9","text":"To Esau nowacho niya, “An gi gik mathoth owadwa. Magi-gi bedgo abeda.”"},{"book":"Chakruok","chapter":"33","verse":"10","text":"Jakobo nowachone, “Ooyo, asayi! Ka isengʼwonona to yie ikaw michgi. Nikech neno wangʼi chalo mana gi neno wangʼ Nyasaye, ka koro iserwaka gi ngʼwono kama."},{"book":"Chakruok","chapter":"33","verse":"11","text":"Asayi kaw mich manokelnigo, nikech Nyasaye osebedona mangʼwon kendo an gi gik moko duto madwaro.” Nikech Jakobo noramo, Esau nokawo."},{"book":"Chakruok","chapter":"33","verse":"12","text":"Bangʼ mano Esau nowacho ne Jakobo niya, “Waikreuru mondo wadhi kanyakla.”"},{"book":"Chakruok","chapter":"33","verse":"13","text":"To Jakobo nodwoke niya, “Ruodha, ingʼeyo ni nyithindogi pod tindo to bende nyaka wapar nyithi rombe kod nyiroye ma pod dhoth. Kaponi osembgi matek odiechiengʼ achiel to jamni duto nyalo tho."},{"book":"Chakruok","chapter":"33","verse":"14","text":"Kuom mano ruodha akwayi ni tel e nyim misumbani, to aluwi mos mos gi nyithindo kod jamni nyaka achop iri Seir.”"},{"book":"Chakruok","chapter":"33","verse":"15","text":"Eka Esau nowachone niya, “We awe joga moko kodi ka.”"},{"book":"Chakruok","chapter":"33","verse":"16","text":"Kuom mano odiechiengʼno Esau nochako wuodhe ka odok Seir."},{"book":"Chakruok","chapter":"33","verse":"17","text":"Kata kamano Jakobo nodhi Sukoth, kama nogeroe dalane kendo oloso dipo ne kweth mage mag jamni. Mano ema omiyo iluongo kanyo ni Sukoth (tiende ni abilni)."},{"book":"Chakruok","chapter":"33","verse":"18","text":"Bangʼ ka Jakobo nosea Padan Aram, nochopo maber e dala maduongʼ mar Shekem manie piny Kanaan kendo nodak momanyore gi dalano."},{"book":"Chakruok","chapter":"33","verse":"19","text":"Lowo mano gedoe nongʼiewo kuom yawuot Hamor ma wuon Shekem gi fedha madirom mia achiel."},{"book":"Chakruok","chapter":"33","verse":"20","text":"Kanyo ema nogeroe kendo mar misango kendo nochake ni El-Elohe-Israel (tiende ni Nyasaye ma Nyasach Israel)."}]}