{"data":[{"book":"Matteus","chapter":"2","verse":"1","text":"Toen Jesus nu geboren was te Bétlehem van Juda in de dagen van koning Herodes, zie, toen kwamen er Wijzen uit het oosten te Jerusalem."},{"book":"Matteus","chapter":"2","verse":"2","text":"Ze zeiden: Waar is de Koning der Joden, die zo juist geboren moet zijn? Want we hebben zijn ster in het oosten gezien, en zijn gekomen, om Hem te aanbidden."},{"book":"Matteus","chapter":"2","verse":"3","text":"Toen koning Herodes dit hoorde, werd hij ontsteld, en heel Jerusalem met hem."},{"book":"Matteus","chapter":"2","verse":"4","text":"Hij riep alle opperpriesters en schriftgeleerden van het volk bijeen, en vroeg ze, waar de Christus zou worden geboren."},{"book":"Matteus","chapter":"2","verse":"5","text":"Ze zeiden hem: In Bétlehem van Juda; want zo is er geschreven door den profeet:"},{"book":"Matteus","chapter":"2","verse":"6","text":"“En gij, Bétlehem, land van Juda, zijt zeker de minste niet onder de hoofdplaatsen van Juda; want uit u zal een vorst voortkomen, die mijn volk Israël leiden zal.”"},{"book":"Matteus","chapter":"2","verse":"7","text":"Toen ontbood Herodes heimelijk de Wijzen, en ondervroeg ze nauwkeurig over de tijd, waarop hun de ster was verschenen."},{"book":"Matteus","chapter":"2","verse":"8","text":"Hij zond ze naar Bétlehem en sprak: Gaat, en doet zorgvuldig navraag naar het Kind; en als gij Het gevonden hebt, meldt het me dan, opdat ook ik Het ga aanbidden."},{"book":"Matteus","chapter":"2","verse":"9","text":"Toen ze den koning hadden aangehoord, gingen ze heen. En zie, de ster, die ze in het oosten hadden gezien, ging voor hen uit, totdat ze kwam boven de plaats, waar het Kind was, en daar bleef staan."},{"book":"Matteus","chapter":"2","verse":"10","text":"Toen ze de ster zagen, waren ze buitengewoon verheugd."},{"book":"Matteus","chapter":"2","verse":"11","text":"En toen ze het huis waren binnengetreden, vonden ze het Kind met zijn moeder Maria; ze vielen ter aarde neer, en aanbaden Het. Ze openden hun schatten, en boden Het geschenken aan: goud, wierook en mirre."},{"book":"Matteus","chapter":"2","verse":"12","text":"En daar ze in een droom waren gewaarschuwd, om niet naar Herodes terug te keren, vertrokken ze langs een andere weg naar hun land."},{"book":"Matteus","chapter":"2","verse":"13","text":"Toen ze waren heengegaan, zie, daar verscheen een engel des Heren in een droom aan Josef, en sprak: Sta op, neem het Kind en zijn moeder, en vlucht naar Egypte; blijf daar, tot ik het u zeggen zal. Want Herodes komt het Kind zoeken, om Het te doden."},{"book":"Matteus","chapter":"2","verse":"14","text":"Hij stond op, nam midden in de nacht het Kind en zijn moeder, en vluchtte naar Egypte."},{"book":"Matteus","chapter":"2","verse":"15","text":"Daar bleef hij tot de dood van Herodes; opdat vervuld zou worden, wat de Heer door den profeet had gezegd: “Uit Egypte heb Ik mijn zoon geroepen”"},{"book":"Matteus","chapter":"2","verse":"16","text":"Toen Herodes bemerkte, dat hij door de Wijzen was verschalkt, werd hij zeer toornig. Hij zond zijn lieden uit, en doodde in Bétlehem en heel de omtrek alle knapen van twee jaar en jonger, overeenkomstig de tijd, die hij van de Wijzen was te weten gekomen."},{"book":"Matteus","chapter":"2","verse":"17","text":"Toen werd vervuld, wat door den profeet Jeremias gezegd was:"},{"book":"Matteus","chapter":"2","verse":"18","text":"“Een stem is in Rama gehoord, Luid geween en geschrei: Rachel beweent haar kinderen, En wil niet getroost worden, want ze zijn niet meer.”"},{"book":"Matteus","chapter":"2","verse":"19","text":"Maar toen Herodes was gestorven, zie, daar verscheen in Egypte een engel des Heeren in een droom aan Josef,"},{"book":"Matteus","chapter":"2","verse":"20","text":"en sprak: Sta op, neem het Kind en zijn moeder, en ga naar het land van Israël; want zij, die het Kind naar het leven stonden, zijn dood."},{"book":"Matteus","chapter":"2","verse":"21","text":"Hij stond op, nam het Kind en zijn moeder, en ging naar het land van Israël."},{"book":"Matteus","chapter":"2","verse":"22","text":"Toen hij echter vernam, dat in Judea Archelaüs heerschte in plaats van zijn vader Herodes, vreesde hij daarheen te gaan; en nadat hij in een droom een waarschuwing had ontvangen, begaf hij zich naar de landstreek van Galilea."},{"book":"Matteus","chapter":"2","verse":"23","text":"Daar aangekomen, vestigde hij zich in een stad, Názaret geheten; opdat vervuld zou worden, wat door de profeten voorspeld was: Een Nazareër zal Hij worden genoemd."}]}