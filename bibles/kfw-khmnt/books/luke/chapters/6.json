{"data":[{"book":"Luke","chapter":"6","verse":"1","text":"Sabbath nikhuoni Jisu'n gehubil laiya rakaanna aleisi, halli ama siamruoi ngai'n gehulor ngaikha inmani'n inchinna inkut ah inkanurra inleibak. Innidan 23:25"},{"book":"Luke","chapter":"6","verse":"2","text":"Pharisee lekkhat in inleitipi, “Sabbath nikhuoni thosik ka-emak chuonkha angsia nithome?”"},{"book":"Luke","chapter":"6","verse":"3","text":"Jisu'n aleimasang, “Nangni'n lasermak chube, David in awon chaampili ama inruoipui ngaile inthokha angme? 6:3,4; 1 Sam 21:1-6"},{"book":"Luke","chapter":"6","verse":"4","text":"Ama'n angtho thoa Pathian inna aluutli Thiampu eleiya tuteii innum bakkachamak Pathian diang inpeii waipool kha aleiya abak halli ama inruoipui mi ngaidiang um aleipeii.” Levi 24:9; 1 Sam 21:1-6"},{"book":"Luke","chapter":"6","verse":"5","text":"Jisu'n inmanidiang aleitipi, “Miring sapa hi Sabbath Pumi kha um eii.”"},{"book":"Luke","chapter":"6","verse":"6","text":"Sabbath nikhatni Jisu'n synagogue ah aleisiya minchuna aleinei, Pasal inkhat akut changtiang kathi inkhat aleiom."},{"book":"Luke","chapter":"6","verse":"7","text":"Sabbath nikhuoni Jisu'n mi mindambe tia Dan karu li Pharisee lekkhat in ama kha injuichak ah noonkuung penasik ah ajar inleientok."},{"book":"Luke","chapter":"6","verse":"8","text":"Takkha Jisu'n inmani rakip ngaidonna kha aleijetpi, halli akut kathi pasal padiang aleitipi, “Inthei inlang matiang juongirro.” Pasalpa'n intheiya khawakhan ajuongir."},{"book":"Luke","chapter":"6","verse":"9","text":"Halli Jisu'n inmani diang aleitipi, “Kei'n nangnidiang kanarakel: Sabbath nikhuoni Dan in izoot thokacha kha katha khabe emakli kase khabe? tichu ringkhuo sansik emakli ringkhuo minmang sikbe?”"},{"book":"Luke","chapter":"6","verse":"10","text":"Ama'n amit en minloonna inmani diang ahei enna; pasal padiang ati 6:10: araangnga aleiti. “Nakutkha heisoonro.” Ama'n aheisoon, halli ama kutkha aleidam nookjei."},{"book":"Luke","chapter":"6","verse":"11","text":"Inmani'n inraangtheiya Jisu chungnga angme nithomatorsik tia khatli khatdiang inlei inbiak."},{"book":"Luke","chapter":"6","verse":"12","text":"Khawa phakhan Jisu'n amuoltiang aleikalla Pathian kani aleisi, halli zaansoot Pathian diang aleini."},{"book":"Luke","chapter":"6","verse":"13","text":"Khuokha ajuowarra, ama siamruoi ngaikha akoichunna inmani karra soomleini kadangnga inmanikha Tirton tia raming aleiphuo:"},{"book":"Luke","chapter":"6","verse":"14","text":"Simon (amahi Peter tia inkoi) halli ama anai Andrew; James, John, Philip khat-um Bartholomew,"},{"book":"Luke","chapter":"6","verse":"15","text":"Matthew li Thomas, James Alphaeus sapa, Simon Zealot tia inkoi,"},{"book":"Luke","chapter":"6","verse":"16","text":"Judas, James sapa, halli Judas Iscariot Jisu kajuorpa eii."},{"book":"Luke","chapter":"6","verse":"17","text":"Jisu'n chingmuol makheiya atirton ngaile ajuochumma inzoolna munna asiamruoi angjetle injuongir. Halli mipui katamtak Judea ramsuung khat-um Jerusalem makheiya khat-um Tyre li Sidon tuipuikham makheiya;"},{"book":"Luke","chapter":"6","verse":"18","text":"Jisu koolla karangaisik khat-um inmani kana rakip mindamnasik ah inheiwa. Khale inruoiya ratha kathamak ngai'n minpoongna kaneingai um inheiwa ah inleidam."},{"book":"Luke","chapter":"6","verse":"19","text":"Mipui'n ama kha katooknasik inleitho, halli ama ranak khan aheisuok ah mi rakip damna inleinei."},{"book":"Luke","chapter":"6","verse":"20","text":"Jisu'n asiamruoi ngaidiang ahei enna aleiti,"},{"book":"Luke","chapter":"6","verse":"21","text":"“Tuunna won kachaam nangni ngaikha rawaan katha ning eii ajarchu;"},{"book":"Luke","chapter":"6","verse":"22","text":"“Miring sapa jarra mirakip in namatir, nazootmak, narilthai, halli nangkha kathamak na eii kanati nangni kha rawaan khatha ning ejei!” 1 Pet 4:14"},{"book":"Luke","chapter":"6","verse":"23","text":"Rokru khawa phakhan, rok in laamru, ajarchu nang nachuon thomankha marwaan ramma alok, khawakha angnga inmani pile pu ngaikhannum Pathian chong kachoi ngaidiang inleitho. 2 Khang 36:16; Chuon 7:52"},{"book":"Luke","chapter":"6","verse":"24","text":"“Takkha angtuk poongna khame inchong nangnidiang,"},{"book":"Luke","chapter":"6","verse":"25","text":"“Tuunna won kasipngai nangni kha angtuk chikaome ajarchu;"},{"book":"Luke","chapter":"6","verse":"26","text":"“Mi rakip in innaminpaak nangnikha Poongna kha eii; ajarchu inpi inpu ngai innum kadikmak Pathian chong kachoi ngaidiang hiwa angnga inleitho.”"},{"book":"Luke","chapter":"6","verse":"27","text":"“Takkha kei kadiang kanarangai nangnidiang kei'n kanati, ning inhalpui ngaikha minriangru, kana enzootmak mi diang kathakha thoru,"},{"book":"Luke","chapter":"6","verse":"28","text":"nang nadiang khumak kanasaam ngaikha rawaan pero, halli nang nadiang kase kanatho ngaisik Pathian diang nipiro."},{"book":"Luke","chapter":"6","verse":"29","text":"Mi ngai'n na-ngeem inkhattiang inkabeel inchu inkhattiang um doupi nookro; nang napuonsin kha mi inkhat in nakasut inchu nasongkol kha um pedelro."},{"book":"Luke","chapter":"6","verse":"30","text":"Nang nadiang kanani mi rakipdiang pero, halli nang naneinaak kaleikha nikirkhai maro."},{"book":"Luke","chapter":"6","verse":"31","text":"Nang in mi ngaidiang ni minthozoot angnga nang innum mi ngaidiang thoro.” Matt 7:12"},{"book":"Luke","chapter":"6","verse":"32","text":"“Nang kanaminriang mi ngaikhabit naminriang inle, angtho thoa rawaan mutinname? manukaroon ngai innum inmani kamiriang ngaikha inminriang!"},{"book":"Luke","chapter":"6","verse":"33","text":"Halli nang in nang nadiang katha katho ngaidiangbit katha natho inchu, angtho thoa rawaan mutinname? manu karoon ngai innum khawachu intho!"},{"book":"Luke","chapter":"6","verse":"34","text":"Khat-um nang in kanape matorsik ngaidiangbit sial naminwei inle, angmo nemna mutinna? Manu karoon ngai um manu karoon ngaidiang sial inminwei, in-ang rip ah munooknasik-ah."},{"book":"Luke","chapter":"6","verse":"35","text":"Ning inhalpui ngaidiang mingriangru khat-um akatha kha thoru; minweiru halli nachangnook sik eii tia ngaidon khaimaru, Nang nathoman kha kalok ah nachangsik, halli nang in insaangkhet Pathian sangai na-esik eii, Ajarchu ama'n minriang kajetmak khat-um manukaroon ngaidiang aminriang."},{"book":"Luke","chapter":"6","verse":"36","text":"Nipa Pathian hi minriang kajet angnga minriang kajet eru."},{"book":"Luke","chapter":"6","verse":"37","text":"“Mi ngaidiang chong tanmaru, halli nangnidiang um Pathian in chong natannuni, mi ngai rilsemaru, halli Pathian innum nang narilsenuni, ngaidamru, nangkha um Pathian in nangaidam sik eii."},{"book":"Luke","chapter":"6","verse":"38","text":"Mi ngaidiang pero, halli Pathian innum nangdiang napete. Katha minteiichu, namdeen inlang, kanik inlang khat-um minliamthaak inlang pero, halli nang iminteii angnga Pathian innum minteiita najuo penooksik eii.”"},{"book":"Luke","chapter":"6","verse":"39","text":"Jisu'n inmani diang hiwachong minkhinahi aleiti: Mit kacho inkhat in mit kacho inkhat lam keitheiniabe? akei inchu, inmani innikha khurra tamaknuwabe? Matt 15:14"},{"book":"Luke","chapter":"6","verse":"40","text":"Inchu mi rakip in ama karu neek ah kalok ommu, takkhat inchu mi rakip in kathatak ah inchusuo inchu inmani kha inkaru in-angsik eii. Matt 10:24,25; Jn 13:16; 15:20"},{"book":"Luke","chapter":"6","verse":"41","text":"“Namit ah kaom thinglek kha mulekleiya, angjarra na-u nanai mit ah kaom madir kha nimume?"},{"book":"Luke","chapter":"6","verse":"42","text":"Angtho thoa na-u nanai ngaidiang natisime, namit ah madir kha nakhaipi kate, tichu nang in namit ah thinglek kha mulekleiya? Nang mi katha omchanna inleem mi! mansakhet ah namit ah thinglek kha khaimasaro, kha e-inchu nang na-u nanai mit ah kaom madir kha inthiangnga munate.”"},{"book":"Luke","chapter":"6","verse":"43","text":"Thingkuung katha'n akara kathamak karanuni khat-um thingkuung kathamak in akara katha karanuni."},{"book":"Luke","chapter":"6","verse":"44","text":"Thingkuung rakip akara khan nijetmator; ralingbil makheiya theichang kara khiaknunu, halli ralingkuung makheiya theibom kara khiaknunu. Matt 12:33"},{"book":"Luke","chapter":"6","verse":"45","text":"Akatha mi'n amalung suungnga akatha abuk ah idakhan akatha omchan aheikeisuo, halli akathamak mi'n amalung suungnga kathamak abuk ah idakhan akathamak omchan aheikeisuo. Matt 12:34"},{"book":"Luke","chapter":"6","verse":"46","text":"“Ang jarra ‘Pumi, Pumi,’ tia ningnakoime, halli kei iti khachu thomakchu?"},{"book":"Luke","chapter":"6","verse":"47","text":"Halli atu ka-ang in kei kadiang heiwali kachong rakip karangai khat-um kajui amakha keihi nangdiang angkachang mi eme tikha kanaminmusik eii."},{"book":"Luke","chapter":"6","verse":"48","text":"Ama kha khur inthuuk akhuorra lungpui chungnga inn kasak miring inkhatle in-ang eii. Halli tuikha ajuolianna inn kha ajuoshuk ah inn kha katuul matormak, ajarchu inn kha katha ah asak jarra eii."},{"book":"Luke","chapter":"6","verse":"49","text":"Takkha atu ka-ang in kachongchu karangai kajuichu kajuimak mi khachu, inn ngirna boolleiya neipil chungnga inn kasak ka-ang eii, halli tui ajuolianna inn kha woikhat ajuosuk phakhan inn kha aleichiam darjei!”"}]}