{"data":[{"book":"Jọn","chapter":"2","verse":"1","text":"Nʼụbọchị nke atọ, o nwere mmemme agbamakwụkwọ na Kena nke Galili, nne Jisọs bịakwara ebe ahụ."},{"book":"Jọn","chapter":"2","verse":"2","text":"A kpọkwara Jisọs na ndị na-eso ụzọ ya oku na mmemme agbamakwụkwọ a."},{"book":"Jọn","chapter":"2","verse":"3","text":"Mgbe mmanya ha gwụrụ, nne Jisọs sịrị ya, “Ha enweghị mmanya.”"},{"book":"Jọn","chapter":"2","verse":"4","text":"Jisọs sịrị ya, “Nwanyị, gịnị gbasara mụ na gị na nke a? Oge awa m erubeghị.”"},{"book":"Jọn","chapter":"2","verse":"5","text":"Nne ya gwara ndị na-eje ozi, “Ihe ọbụla ọ gwara unu, meenụ ya.”"},{"book":"Jọn","chapter":"2","verse":"6","text":"A dọbara ite mmiri nkume isii buru ibu nʼakụkụ ebe ahụ, nke a na-eji agbanye mmiri ndị Juu na-eji asachasị onwe ha ma ha chọọ ikpe ekpere. Otu nʼime ha na-eri ihe dị ka galọọnụ iri abụọ ma ihe ruru iri atọ.2:6 Nke a bụ ihe dị ka lita iri asaa na ise maọbụ ihe ruru narị na iri ise."},{"book":"Jọn","chapter":"2","verse":"7","text":"Jisọs gwara ha, “Gbajuonụ ite ndị a mmiri.” Ya mere, ha gbajupụtara ha mmiri."},{"book":"Jọn","chapter":"2","verse":"8","text":"Mgbe ahụ, ọ gwara ha, “Ugbu a, gbapụtanụ ụfọdụ bugara onyeisi oche.”"},{"book":"Jọn","chapter":"2","verse":"9","text":"Mgbe ahụ onyeisi oche ahụ detụrụ mmiri ahụ e mere ka ọ ghọọ mmanya ọnụ. Ọ mataghị ebe o siri pụta (ma ndị na-eje ozi, ndị kutere mmiri ahụ matara), onyeisi oche ahụ kpọpụtara onye ahụ na-alụ nwunye ọhụrụ iche"},{"book":"Jọn","chapter":"2","verse":"10","text":"sị ya, “Nʼoge mmemme ọbụla, a na-ebu ụzọ buputa mmanya dị ụtọ, ma bupụtakwa nke na-adịghị ụtọ nʼikpeazụ, mgbe ndị mmadụ ṅụjuchara afọ, ma i chebere mmanya dị ụtọ buputa ya ugbu a.”"},{"book":"Jọn","chapter":"2","verse":"11","text":"Nke a bụ mmalite ihe ama Jisọs mere na Kena nke Galili, o sitere na nke a kpughee ebube ya, ndị na-eso ụzọ ya kwenyekwara na ya."},{"book":"Jọn","chapter":"2","verse":"12","text":"Mgbe nke a gasịrị, ọ gara Kapanọm, ya na nne ya na ụmụnne ya, nakwa ndị na-eso ụzọ ya. Ha nọrọ ụbọchị ole na ole nʼebe ahụ."},{"book":"Jọn","chapter":"2","verse":"13","text":"Mgbe mmemme oriri Ngabiga nke ndị Juu na-abịaru nso, Jisọs gara Jerusalem."},{"book":"Jọn","chapter":"2","verse":"14","text":"Nʼime ụlọnsọ ukwu, ọ hụrụ ndị na-ere ehi, na atụrụ na nduru. Hụkwa ndị nọdụrụ na tebul na-agbanwe ego."},{"book":"Jọn","chapter":"2","verse":"15","text":"Ya mere, o jiri eriri mere ụtarị chụpụsịa ndị niile nọ na-ere ahịa nʼụlọnsọ ukwu ahụ, tinyekwara ehi na atụrụ ha. Ọ kwafusịrị mkpụrụ ego ndị ahụ na-agbanwe ego, kpugharịakwa tebul ha ihu."},{"book":"Jọn","chapter":"2","verse":"16","text":"Ọ sịrị ndị ahụ na-ere nduru, “Wepụnụ ihe ndị a nʼebe a. Kwụsịnụ ime ụlọ Nna m ka ọ bụrụ ebe a na-azụ ahịa.”"},{"book":"Jọn","chapter":"2","verse":"17","text":"Ndị na-eso ụzọ ya chetara na e dere ya rịị nʼakwụkwọ nsọ, “Ihe banyere ụlọ gị na-anụ m ọkụ nʼobi.”2:17 Abụ 69:9"},{"book":"Jọn","chapter":"2","verse":"18","text":"Ma ndị Juu sịrị ya, “Olee ihe ịrịbama ị pụrụ igosi anyị na ikike i ji eme ihe ndị a.”"},{"book":"Jọn","chapter":"2","verse":"19","text":"Jisọs zara sị, “Kwatuonụ ụlọnsọ ukwu a, aga m ewughachikwa ya nʼabalị atọ.”"},{"book":"Jọn","chapter":"2","verse":"20","text":"Ndị Juu kwuru, “Ụlọnsọ ukwu a were anyị iri afọ anọ na isii ịrụ ya, ị ga-ewughachi ya nʼabalị atọ?”"},{"book":"Jọn","chapter":"2","verse":"21","text":"Ma ụlọnsọ o kwuru maka ya bụ ahụ ya."},{"book":"Jọn","chapter":"2","verse":"22","text":"Ndị na-eso ụzọ ya chetara okwu ya a mgbe o siri nʼọnwụ bilie. Mgbe ahụkwa, ha kweere akwụkwọ nsọ ya na okwu niile Jisọs kwuru."},{"book":"Jọn","chapter":"2","verse":"23","text":"Mgbe ọ nọ na Jerusalem nʼoge Mmemme Ngabiga, ọtụtụ mmadụ hụrụ ihe ịrịbama o mere kweere na ya."},{"book":"Jọn","chapter":"2","verse":"24","text":"Ma Jisọs atụkwasịghị ha obi nʼihi na ọ matara mmadụ niile nke ọma."},{"book":"Jọn","chapter":"2","verse":"25","text":"Ọ dịghị ya mkpa ka onye ọbụla gbaa akaebe banyere ụmụ mmadụ, nʼihi na ya onwe ya maara ihe dị nʼime mmadụ."}]}