{"data":[{"book":"خروج","chapter":"26","verse":"1","text":"مُقدّس خیمے کے لئے دس پردے بنانا۔ اُن کے لئے باریک کتان اور نیلے، ارغوانی اور قرمزی رنگ کا دھاگا استعمال کرنا۔ پردوں میں کسی ماہر کاری گر کے کڑھائی کے کام سے کروبی فرشتوں کا ڈیزائن بنوانا۔"},{"book":"خروج","chapter":"26","verse":"2","text":"ہر پردے کی لمبائی 42 فٹ اور چوڑائی 6 فٹ ہو۔"},{"book":"خروج","chapter":"26","verse":"3","text":"پانچ پردوں کے لمبے حاشئے ایک دوسرے کے ساتھ جوڑے جائیں اور اِسی طرح باقی پانچ بھی۔ یوں دو بڑے ٹکڑے بن جائیں گے۔"},{"book":"خروج","chapter":"26","verse":"4","text":"دونوں ٹکڑوں کو ایک دوسرے کے ساتھ ملانے کے لئے نیلے دھاگے کے حلقے بنانا۔ یہ حلقے ہر ٹکڑے کے 42 فٹ والے ایک کنارے پر لگائے جائیں،"},{"book":"خروج","chapter":"26","verse":"5","text":"ایک ٹکڑے کے حاشئے پر 50 حلقے اور دوسرے پر بھی اُتنے ہی حلقے۔ اِن دو حاشیوں کے حلقے ایک دوسرے کے آمنے سامنے ہوں۔"},{"book":"خروج","chapter":"26","verse":"6","text":"پھر سونے کی 50 ہکیں بنا کر اُن سے آمنے سامنے کے حلقے ایک دوسرے کے ساتھ ملانا۔ یوں دونوں ٹکڑے جُڑ کر خیمے کا کام دیں گے۔"},{"book":"خروج","chapter":"26","verse":"7","text":"بکری کے بالوں سے بھی 11 پردے بنانا جنہیں کپڑے والے خیمے کے اوپر رکھا جائے۔"},{"book":"خروج","chapter":"26","verse":"8","text":"ہر پردے کی لمبائی 45 فٹ اور چوڑائی 6 فٹ ہو۔"},{"book":"خروج","chapter":"26","verse":"9","text":"پانچ پردوں کے لمبے حاشئے ایک دوسرے کے ساتھ جوڑے جائیں اور اِسی طرح باقی چھ بھی۔ اِن چھ پردوں کے چھٹے پردے کو ایک دفعہ تہہ کرنا۔ یہ سامنے والے حصے سے لٹکے۔"},{"book":"خروج","chapter":"26","verse":"10","text":"بکری کے بال کے اِن دونوں ٹکڑوں کو بھی ملانا ہے۔ اِس کے لئے ہر ٹکڑے کے 45 فٹ والے ایک کنارے پر پچاس پچاس حلقے لگانا۔"},{"book":"خروج","chapter":"26","verse":"11","text":"پھر پیتل کی 50 ہکیں بنا کر اُن سے دونوں حصے ملانا۔"},{"book":"خروج","chapter":"26","verse":"12","text":"جب بکریوں کے بالوں کا یہ خیمہ کپڑے کے خیمے کے اوپر لگایا جائے گا تو آدھا پردہ باقی رہے گا۔ وہ خیمے کی پچھلی طرف لٹکا رہے۔"},{"book":"خروج","chapter":"26","verse":"13","text":"خیمے کے دائیں اور بائیں طرف بکری کے بالوں کا خیمہ کپڑے کے خیمے کی نسبت ڈیڑھ ڈیڑھ فٹ لمبا ہو گا۔ یوں وہ دونوں طرف لٹکے ہوئے کپڑے کے خیمے کو محفوظ رکھے گا۔"},{"book":"خروج","chapter":"26","verse":"14","text":"ایک دوسرے کے اوپر کے اِن دونوں خیموں کی حفاظت کے لئے دو غلاف بنانے ہیں۔ بکری کے بالوں کے خیمے پر مینڈھوں کی سرخ رنگی ہوئی کھالیں جوڑ کر رکھی جائیں اور اُن پر تخس کی کھالیں ملا کر رکھی جائیں۔"},{"book":"خروج","chapter":"26","verse":"15","text":"کیکر کی لکڑی کے تختے بنانا جو کھڑے کئے جائیں تاکہ خیمے کی دیواروں کا کام دیں۔"},{"book":"خروج","chapter":"26","verse":"16","text":"ہر تختے کی اونچائی 15 فٹ ہو اور چوڑائی سوا دو فٹ۔"},{"book":"خروج","chapter":"26","verse":"17","text":"ہر تختے کے نیچے دو دو چولیں ہوں۔ یہ چولیں ہر تختے کو اُس کے پائیوں کے ساتھ جوڑیں گی تاکہ تختہ کھڑا رہے۔"},{"book":"خروج","chapter":"26","verse":"18","text":"خیمے کی جنوبی دیوار کے لئے 20 تختوں کی ضرورت ہے"},{"book":"خروج","chapter":"26","verse":"19","text":"اور ساتھ ہی چاندی کے 40 پائیوں کی۔ اُن پر تختے کھڑے کئے جائیں گے۔ ہر تختے کے نیچے دو پائے ہوں گے، اور ہر پائے میں ایک چول لگے گی۔"},{"book":"خروج","chapter":"26","verse":"20","text":"اِسی طرح خیمے کی شمالی دیوار کے لئے بھی 20 تختوں کی ضرورت ہے"},{"book":"خروج","chapter":"26","verse":"21","text":"اور ساتھ ہی چاندی کے 40 پائیوں کی۔ وہ بھی تختوں کو کھڑا کرنے کے لئے ہیں۔ ہر تختے کے نیچے دو پائے ہوں گے۔"},{"book":"خروج","chapter":"26","verse":"22","text":"خیمے کی پچھلی یعنی مغربی دیوار کے لئے چھ تختے بنانا۔"},{"book":"خروج","chapter":"26","verse":"23","text":"اِس دیوار کو شمالی اور جنوبی دیواروں کے ساتھ جوڑنے کے لئے کونے والے دو تختے بنانا۔"},{"book":"خروج","chapter":"26","verse":"24","text":"اِن دو تختوں میں نیچے سے لے کر اوپر تک کونا ہو تاکہ ایک سے شمالی دیوار مغربی دیوار کے ساتھ جُڑ جائے اور دوسرے سے جنوبی دیوار مغربی دیوار کے ساتھ۔ اِن کے اوپر کے سرے کڑوں سے مضبوط کئے جائیں۔"},{"book":"خروج","chapter":"26","verse":"25","text":"یوں پچھلے یعنی مغربی تختوں کی پوری تعداد 8 ہو گی اور اِن کے لئے چاندی کے پائیوں کی تعداد 16، ہر تختے کے نیچے دو دو پائے ہوں گے۔"},{"book":"خروج","chapter":"26","verse":"26-27","text":"اِس کے علاوہ کیکر کی لکڑی کے شہتیر بنانا، تینوں دیواروں کے لئے پانچ پانچ شہتیر۔ وہ ہر دیوار کے تختوں پر یوں لگائے جائیں کہ وہ اُنہیں ایک دوسرے کے ساتھ ملائیں۔"},{"book":"خروج","chapter":"26","verse":"28","text":"درمیانی شہتیر دیوار کی آدھی اونچائی پر دیوار کے ایک سرے سے دوسرے سرے تک لگایا جائے۔"},{"book":"خروج","chapter":"26","verse":"29","text":"شہتیروں کو تختوں کے ساتھ لگانے کے لئے سونے کے کڑے بنا کر تختوں میں لگانا۔ تمام تختوں اور شہتیروں پر سونا چڑھانا۔"},{"book":"خروج","chapter":"26","verse":"30","text":"پورے مُقدّس خیمے کو اُسی نمونے کے مطابق بنانا جو مَیں تجھے پہاڑ پر دکھاتا ہوں۔"},{"book":"خروج","chapter":"26","verse":"31","text":"اب ایک اَور پردہ بنانا۔ اِس کے لئے بھی باریک کتان اور نیلے، ارغوانی اور قرمزی رنگ کا دھاگا استعمال کرنا۔ اُس پر بھی کسی ماہر کاری گر کے کڑھائی کے کام سے کروبی فرشتوں کا ڈیزائن بنوانا۔"},{"book":"خروج","chapter":"26","verse":"32","text":"اِسے سونے کی ہکوں سے کیکر کی لکڑی کے چار ستونوں سے لٹکانا۔ اِن ستونوں پر سونا چڑھایا جائے اور وہ چاندی کے پائیوں پر کھڑے ہوں۔"},{"book":"خروج","chapter":"26","verse":"33","text":"یہ پردہ مُقدّس کمرے کو مُقدّس ترین کمرے سے الگ کرے گا جس میں عہد کا صندوق پڑا رہے گا۔ پردے کو لٹکانے کے بعد اُس کے پیچھے مُقدّس ترین کمرے میں عہد کا صندوق رکھنا۔"},{"book":"خروج","chapter":"26","verse":"34","text":"پھر عہد کے صندوق پر کفارے کا ڈھکنا رکھنا۔"},{"book":"خروج","chapter":"26","verse":"35","text":"جس میز پر میرے لئے مخصوص کی گئی روٹیاں پڑی رہتی ہیں وہ پردے کے باہر مُقدّس کمرے میں شمال کی طرف رکھی جائے۔ اُس کے مقابل جنوب کی طرف شمع دان رکھا جائے۔"},{"book":"خروج","chapter":"26","verse":"36","text":"پھر خیمے کے دروازے کے لئے بھی پردہ بنایا جائے۔ اِس کے لئے بھی باریک کتان اور نیلے، ارغوانی اور قرمزی رنگ کا دھاگا استعمال کیا جائے۔ اِس پر کڑھائی کا کام کیا جائے۔"},{"book":"خروج","chapter":"26","verse":"37","text":"اِس پردے کو سونے کی ہکوں سے کیکر کی لکڑی کے پانچ ستونوں سے لٹکانا۔ اِن ستونوں پر بھی سونا چڑھایا جائے، اور وہ پیتل کے پائیوں پر کھڑے ہوں۔"}]}