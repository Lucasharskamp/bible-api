{"data":[{"book":"Job","chapter":"1","verse":"1","text":"Xɛmɛ nde nu na Usu bɔxi ma naxan nu xili Ayuba. Mixi hagigɛ nan nu lanxi a ma, a matinxin. A nu gaaxuma Ala ya ra, a mu nu birama fe ɲaaxi fɔxɔ ra."},{"book":"Job","chapter":"1","verse":"2","text":"Di xɛmɛ solofere nun di ginɛ saxan nu na a yi ra."},{"book":"Job","chapter":"1","verse":"3","text":"A xa gɔɔrɛ nu lanxi yɛxɛɛ wulu solofere, ɲɔxɔmɛ wulu saxan, ninge wulu keren, a nun sofale kɛmɛ suuli nan ma. Walikɛ gbegbe saxi na nan fari. Binyɛ nu saxi yi xɛmɛ ma dangi mixi birin na na sogetede biri ra."},{"book":"Job","chapter":"1","verse":"4","text":"A xa die nu xulunyi tima nɛ e boore xɔnyie, e nu e maaginɛe xili alako e birin xa nu e dɛge yire keren."},{"book":"Job","chapter":"1","verse":"5","text":"Xulunyie na ba a ra, Ayuba nu sɛrɛxɛ gan daaxie bama nɛ a xa di birin bɛ e rasɛniyɛnfe ra. A nu a maɲɔxunma nɛ a tɛmunde e bara yunubi nde sɔtɔ, xa na mu a ra e bara Ala danka e bɔɲɛ kui. Na kui Ayuba nu luma sɛrɛxɛ ba ra e bɛ tɛmui birin."},{"book":"Job","chapter":"1","verse":"6","text":"Lɔxɔɛ nde Ala xa malekɛe naxa fa Alatala yire. Sentanɛ fan nu na e ya ma."},{"book":"Job","chapter":"1","verse":"7","text":"Alatala naxa Sentanɛ maxɔrin, «I kelixi minden?» Sentanɛ naxa a yaabi, «N kelixi duniɲa iɲɛrɛde.»"},{"book":"Job","chapter":"1","verse":"8","text":"Alatala man naxa a maxɔrin, «I bara n ma konyi Ayuba rakɔrɔsi? A maniyɛ yo mu na duniɲa ma. A fan, a tinxin. Ala yaragaaxui nan a ra, fe ɲaaxi mu rafan a ma.»"},{"book":"Job","chapter":"1","verse":"9","text":"Sentanɛ naxa a yaabi, «Ayuba xa gaaxui i ya ra tun mu a ra?"},{"book":"Job","chapter":"1","verse":"10","text":"I mu a kantaxi xɛ, a tan, a xa denbaya, nun a harige birin? I bara barakɛ sa a suxufe birin ma, alako a xa gɔɔrɛ xa gbo tun."},{"book":"Job","chapter":"1","verse":"11","text":"Kɔnɔ xa a sa li i naxa din a harige ra, n xa a fala i bɛ, a fama nɛ i dankade keren na.»"},{"book":"Job","chapter":"1","verse":"12","text":"Alatala naxa a fala Sentanɛ bɛ, «Awa yire, n bara a harige birin sa i sagoe, kɔnɔ i naxa a gundi tɔɔrɔ de.» Na tɛmui Sentanɛ naxa keli Alatala yire."},{"book":"Job","chapter":"1","verse":"13","text":"Lɔxɔɛ nde Ayuba xa die nu na xulunyi tife e taara xɔnyi."},{"book":"Job","chapter":"1","verse":"14","text":"Xɛɛra nde naxa fa Ayuba yire, a a fala a bɛ, «I xa walikɛe nu na ningee rawalife xɛ ma, sofalee fan nu na e dɛ madonfe na longori."},{"book":"Job","chapter":"1","verse":"15","text":"Sebaka ndee naxa din i xa walikɛe ra, e e faxa santidɛgɛma ra. E man ningee fan xanin. N keren peti nan nɔ n yɛtɛ bade e yi. N faxi na fe nan dɛntɛgɛde i bɛ.»"},{"book":"Job","chapter":"1","verse":"16","text":"Na mu gɛ na masenyi ra, xɛɛra gbɛtɛ naxa fa, a a fala Ayuba bɛ, «Ala bara a ragiri galanyi xa goro i xa yɛxɛɛe nun e makantamae ma. A bara e birin faxa. N keren peti nan nɔ n yɛtɛ bade e yi. N faxi na fe nan dɛntɛgɛde i bɛ.»"},{"book":"Job","chapter":"1","verse":"17","text":"Na fan mu gɛ a xa masenyi ra, xɛɛra gbɛtɛ naxa fa, a a fala Ayuba bɛ, «Kalidika, gaali dɔxɔ saxan bara bagan i xa ɲɔxɔmɛe ma, e e makantamae faxa santidɛgɛma ra, e ɲɔxɔmɛe xanin. N keren peti nan nɔ n bade e yi. N faxi na fe nan dɛntɛgɛde i bɛ.»"},{"book":"Job","chapter":"1","verse":"18","text":"Na fan mu gɛ a xa masenyi ra, xɛɛra gbɛtɛ naxa fa, a a fala Ayuba bɛ, «I xa die to nu na xulunyi tife e taara xɔnyi."},{"book":"Job","chapter":"1","verse":"19","text":"Foye belebele faxi na tɛmui nɛ keli gbengberenyi ma, a banxi rabira i xa die ma. E birin bara faxa. N keren peti nan kisixi. N faxi na nan dɛntɛgɛde i bɛ.»"},{"book":"Job","chapter":"1","verse":"20","text":"Na kui Ayuba naxa keli, a a xa donma ibɔɔ a ma, a a xunyi bi sunnunyi ma, a fa a rafelen bɔxi ma."},{"book":"Job","chapter":"1","verse":"21","text":"A naxa a fala,"},{"book":"Job","chapter":"1","verse":"22","text":"Na birin kui, Ayuba mu yunubi yo raba, a mu fe kobi yo fala Ala bɛ."}]}