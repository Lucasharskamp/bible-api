{"data":[{"book":"Marko","chapter":"1","verse":"1","text":"Asɛmpa a ɛfa Yesu Kristo, Onyankopɔn Ba no ho no mfiase ni."},{"book":"Marko","chapter":"1","verse":"2","text":"Wɔakyerɛw wɔ Odiyifo Yesaia nhoma no mu se,"},{"book":"Marko","chapter":"1","verse":"3","text":"“Obi nne reteɛ mu wɔ sare so,"},{"book":"Marko","chapter":"1","verse":"4","text":"Enti Yohane ba bɛbɔɔ asu wɔ sare so, ɔkaa adwensakra asubɔ a ɛma bɔnefakyɛ ho asɛm."},{"book":"Marko","chapter":"1","verse":"5","text":"Nnipa fifi Yerusalem ne Yudea nkurow nyinaa so kohuu Yohane tiee no. Na wɔkaa wɔn bɔne kyerɛɛ no no, ɔbɔɔ wɔn asu wɔ Asubɔnten Yordan mu."},{"book":"Marko","chapter":"1","verse":"6","text":"Na Yohane hyɛ atade a wɔde yoma nwi na apam a aboa nhoma abɔso nso bɔ mu. Na nʼaduan yɛ mmoadabi ne ɛwo."},{"book":"Marko","chapter":"1","verse":"7","text":"Ɔrekyerɛkyerɛ no, ɔkae se, “Ɛrenkyɛ koraa, obi bɛba a ɔwɔ tumi sen me, a ne mpaboa hama mpo, mensɛ sɛ mekotow na masan."},{"book":"Marko","chapter":"1","verse":"8","text":"Me de, mede nsu na ɛbɔ mo asu, na ɔno de, ɔde Honhom Kronkron na ɛbɛbɔ mo asu!”"},{"book":"Marko","chapter":"1","verse":"9","text":"Saa bere no mu na Yesu fi Nasaret a ɛwɔ Galileaman mu ba maa Yohane bɔɔ no asu wɔ asubɔnten Yordan mu."},{"book":"Marko","chapter":"1","verse":"10","text":"Yesu fii asu no mu sii konkɔn so ara pɛ, ohuu sɛ ɔsoro abue, na Honhom Kronkron resian sɛ aborɔnoma aba ne so."},{"book":"Marko","chapter":"1","verse":"11","text":"Na nne bi fi ɔsoro kae se, “Wone me Dɔba a wosɔ mʼani.”"},{"book":"Marko","chapter":"1","verse":"12","text":"Ɛhɔ ara, Honhom Kronkron de Yesu kɔɔ sare so."},{"book":"Marko","chapter":"1","verse":"13","text":"Ɔtenaa hɔ adaduanan a na wuram mmoa na ɛka ne ho. Ɛhɔ na ɔbonsam sɔɔ no hwɛe. Akyiri no, abɔfo ba bɛsom no."},{"book":"Marko","chapter":"1","verse":"14","text":"Ɔhene Herode kyeree Yohane akyi no, Yesu kɔɔ Galilea kɔkaa asɛmpa no wɔ hɔ."},{"book":"Marko","chapter":"1","verse":"15","text":"Ɔkae se, “Bere no awie du! Onyankopɔn ahenni no abɛn. Monsakra mo adwene na munnye asɛmpa no nni!”"},{"book":"Marko","chapter":"1","verse":"16","text":"Da bi a Yesu nam Galilea mpoano no, ohuu Simon ne ne nua Andrea sɛ wɔregu asau."},{"book":"Marko","chapter":"1","verse":"17","text":"Yesu frɛɛ wɔn se, “Mummedi mʼakyi! Na mɛma mo ayɛ nnipayifo.”"},{"book":"Marko","chapter":"1","verse":"18","text":"Ɛhɔ ara, wogyaw wɔn asau no guu hɔ kodii nʼakyi."},{"book":"Marko","chapter":"1","verse":"19","text":"Ɔkɔɔ nʼanim kakra no, ohuu Sebedeo mma baanu a wɔfrɛ ɔbaako Yohane, na ɔbaako nso de Yakobo, sɛ wɔte ɔkorow mu reyɛ wɔn asau ho adwuma."},{"book":"Marko","chapter":"1","verse":"20","text":"Ɔfrɛɛ wɔn nso se wommedi nʼakyi. Ntɛm ara na wogyaw wɔn agya Sebedeo ne nʼapaafo hɔ wɔ ɔkorow no mu bedii nʼakyi."},{"book":"Marko","chapter":"1","verse":"21","text":"Yesu ne nʼakyidifo yi beduu Kapernaum. Na Homeda duu no, ɔkɔɔ asɔredan mu kɔkaa asɛmpa no."},{"book":"Marko","chapter":"1","verse":"22","text":"Nnipa no tee asɛm no maa wɔn ho dwiriw wɔn, efisɛ ɔkasaa te sɛ obi a ɔwɔ tumi, na mmom wankasa sɛ Kyerɛwsɛm no akyerɛkyerɛfo no."},{"book":"Marko","chapter":"1","verse":"23","text":"Amono mu hɔ ara na ɔbarima bi a ɔwɔ wɔn hyiadan no mu hɔ a ɔwɔ honhommɔne teɛɛ mu se,"},{"book":"Marko","chapter":"1","verse":"24","text":"“Dɛn na wo Nasareni Yesu ne yɛn wɔ yɛ? Woaba sɛ worebɛsɛe yɛn ana? Minim wo sɛ wone Onyankopɔn Ba Kronkron no!”"},{"book":"Marko","chapter":"1","verse":"25","text":"Yesu teɛteɛɛ honhommɔne no se, “Mua wʼano! Fi ne mu kɔ!”"},{"book":"Marko","chapter":"1","verse":"26","text":"Honhommɔne no wosow saa ɔbarima no na ɔteɛteɛɛ mu dennen maa ne tu kɔe."},{"book":"Marko","chapter":"1","verse":"27","text":"Nnipa no nyinaa ho dwiriw wɔn ma wobisabisaa wɔn ho wɔn ho se. “Nkyerɛkyerɛ foforo bɛn ni? Ahonhommɔne mpo tie ne nne!”"},{"book":"Marko","chapter":"1","verse":"28","text":"Saa anwonwade a ɔyɛe yi ho nsɛm trɛw faa Galileaman mu nyinaa."},{"book":"Marko","chapter":"1","verse":"29","text":"Wofii hyiadan no mu no, wɔne Yakobo ne Yohane kɔɔ Simon ne Andrea fi."},{"book":"Marko","chapter":"1","verse":"30","text":"Na Simon asebea da mpa so a atiridii akyere no, na wɔkaa ne ho asɛm kyerɛɛ Yesu."},{"book":"Marko","chapter":"1","verse":"31","text":"Yesu kɔɔ faako a ɔda hɔ kosoo ne nsa ma ɔsɔre tenaa ase. Ɛhɔ ara na atiridii no tu fii ne so ma ofii ase twɛn wɔn."},{"book":"Marko","chapter":"1","verse":"32","text":"Eduu anwummere no, nnipa no de ayarefo ne wɔn a wɔwɔ ahonhommɔne brɛɛ Yesu sɛ ɔnsa wɔn yare."},{"book":"Marko","chapter":"1","verse":"33","text":"Kurow mu no nyinaa bɛboaa wɔn ho ano wɔ ofi no abobow ano,"},{"book":"Marko","chapter":"1","verse":"34","text":"na Yesu saa ayarefo bebree yare. Otuu ahonhommɔne bebree nso. Nanso, wamma ahonhommɔne no ankasa, efisɛ, na wonim no."},{"book":"Marko","chapter":"1","verse":"35","text":"Ahemadakye a na anim ntetewee no, Yesu sɔre fii fie hɔ kɔɔ baabi a ɛhɔ yɛ dinn, kɔbɔɔ mpae wɔ hɔ."},{"book":"Marko","chapter":"1","verse":"36","text":"Simon ne wɔn a wɔka ne ho fii adi kɔhwehwɛɛ no,"},{"book":"Marko","chapter":"1","verse":"37","text":"na wohuu no no, wɔteɛɛ mu kae se, “Nnipa bebree rehwehwɛ wo!”"},{"book":"Marko","chapter":"1","verse":"38","text":"Ɔka kyerɛɛ wɔn se, “Ɛsɛ sɛ yɛkɔ nkurow a aka no so, na mekɔka mʼasɛm kyerɛ wɔn, efisɛ, ɛno nti na mebae.”"},{"book":"Marko","chapter":"1","verse":"39","text":"Enti, ɔkɔɔ Galileaman mu baabiara kɔkaa asɛmpa no wɔ asɔredan mu, tuu ahonhommɔne bebree nso."},{"book":"Marko","chapter":"1","verse":"40","text":"Ɔkwatani bi bɛkotow no srɛɛ no sɛ, “Sɛ ɛyɛ wo pɛ a, wubetumi ama me ho afi.”"},{"book":"Marko","chapter":"1","verse":"41","text":"Yesu huu ɔkwatani no mmɔbɔ, enti ɔde ne nsa kaa no kae se, “Mepɛ! Wo ho mfi!”"},{"book":"Marko","chapter":"1","verse":"42","text":"Amono mu hɔ ara, ne ho fi maa ne ho tɔɔ no!"},{"book":"Marko","chapter":"1","verse":"43","text":"Yesu bɔɔ nʼano denneennen se,"},{"book":"Marko","chapter":"1","verse":"44","text":"“Nka saa asɛm yi nkyerɛ obiara, na mmom fa wo ho kɔkyerɛ ɔsɔfo. Sɛ worekɔ a fa wʼafɔrebɔde a Mose ahyɛ sɛ akwatafo a wɔasa wɔn yare mfa nka wɔn ho nkɔ no ka wo ho kɔ sɛnea ɛbɛma obiara ahu sɛ wo ho atɔ wo.”"},{"book":"Marko","chapter":"1","verse":"45","text":"Nanso ɔrekɔ no nyinaa, na ɔde nteɛteɛmu rebɔ nʼayaresa no ho dawuru. Esiane eyi nti sɛ Yesu kɔ baabiara a, nnipadɔm betwa ne ho hyia. Ɛno nti na baabiara a ɔbɛkɔ no onnyi ne ho adi. Enti ɔtenaa sare so hɔ maa nnipa bebree baa ne nkyɛn."}]}