{"data":[{"book":"గలతీ పత్రిక","chapter":"5","verse":"1","text":"స్వేచ్ఛగా ఉండడం కోసం క్రీస్తు మనలను విడుదల చేశాడు. కాబట్టి, స్థిరంగా నిలబడండి. మళ్ళీ బానిసత్వపు కాడి కింద చిక్కుకోవద్దు."},{"book":"గలతీ పత్రిక","chapter":"5","verse":"2","text":"మీరు సున్నతి పొందితే క్రీస్తు వలన మీకు ఏ ప్రయోజనమూ ఉండదని పౌలు అనే నేను మీతో చెబుతున్నాను."},{"book":"గలతీ పత్రిక","chapter":"5","verse":"3","text":"సున్నతి పొందిన ప్రతి మనిషీ ధర్మశాస్త్రమంతటినీ పాటించవలసి ఉంటుందని నేను మళ్ళీ గట్టిగా చెబుతున్నాను."},{"book":"గలతీ పత్రిక","chapter":"5","verse":"4","text":"మీలో ధర్మశాస్త్రం వలన నీతిమంతుల లెక్కలోకి రావాలనుకునే వారు క్రీస్తులో నుంచి బొత్తిగా వేరై పోయారు. కృపలో నుంచి తొలగిపోయారు."},{"book":"గలతీ పత్రిక","chapter":"5","verse":"5","text":"మనం విశ్వాసం వలన నీతి కలుగుతుందనే నిశ్చయంతో ఆత్మ ద్వారా ఎదురు చూస్తున్నాము."},{"book":"గలతీ పత్రిక","chapter":"5","verse":"6","text":"యేసు క్రీస్తులో సున్నతి పొందడంలోనో, పొందకపోవడంలోనో ఏమీ లేదు, ప్రేమతో పని చేసే విశ్వాసమే ముఖ్యం."},{"book":"గలతీ పత్రిక","chapter":"5","verse":"7","text":"మీరు బాగా పరిగెడుతున్నారు. సత్యాన్ని అనుసరించకుండా మిమ్మల్ని ఎవరు ఆపారు?"},{"book":"గలతీ పత్రిక","chapter":"5","verse":"8","text":"ఈ ప్రేరేపణ మిమ్మల్ని పిలుస్తున్న వాడి నుంచి కలగలేదు."},{"book":"గలతీ పత్రిక","chapter":"5","verse":"9","text":"పులిసిన పిండి కొంచెమైనా ముద్దనంతా పులియబెడుతుంది."},{"book":"గలతీ పత్రిక","chapter":"5","verse":"10","text":"మీరెంత మాత్రమూ వేరుగా ఆలోచించరని ప్రభువులో మీ గురించి నేను రూఢిగా నమ్ముతున్నాను. మిమ్మల్ని కలవరపెట్టేవాడు ఎవడైనా సరే వాడు తగిన శిక్ష అనుభవిస్తాడు."},{"book":"గలతీ పత్రిక","chapter":"5","verse":"11","text":"సోదరులారా, సున్నతి పొందాలని నేను ఇంకా ప్రకటిస్తూ ఉంటే ఇప్పటికీ ఎందుకు హింసలకు గురి అవుతూ ఉన్నాను? సిలువను గురించిన అభ్యంతరాన్ని సున్నతి తీసివేస్తుంది గదా?"},{"book":"గలతీ పత్రిక","chapter":"5","verse":"12","text":"మిమ్మల్ని తప్పు దారి పట్టించే వారు తమ్మును తాము నరికి వేసికోవడం మంచిది."},{"book":"గలతీ పత్రిక","chapter":"5","verse":"13","text":"సోదరులారా, స్వతంత్రంగా ఉండడానికి దేవుడు మిమ్మల్ని పిలిచాడు. ఆ స్వాతంత్రాన్ని శరీర ఆశల కోసం వినియోగించక, ప్రేమతో ఒకరికొకరు సేవ చేసుకోండి."},{"book":"గలతీ పత్రిక","chapter":"5","verse":"14","text":"ధర్మశాస్త్రమంతా “నిన్ను నీవు ప్రేమించుకున్నట్టే నీ పొరుగు వాణ్ణి కూడా ప్రేమించు” అనే ఒక్క ఆజ్ఞలో ఇమిడి ఉంది."},{"book":"గలతీ పత్రిక","chapter":"5","verse":"15","text":"అయితే మీరు ఒకరినొకరు కరచుకుని తినేస్తే ఒకడి వలన ఒకడు బొత్తిగా నశించిపోతారేమో చూసుకోండి."},{"book":"గలతీ పత్రిక","chapter":"5","verse":"16","text":"నేను చెప్పేది ఏమిటంటే, ఆత్మానుసారంగా నడుచుకోండి. అప్పుడు మీరు శరీర కోరికలను నెరవేర్చరు."},{"book":"గలతీ పత్రిక","chapter":"5","verse":"17","text":"శరీర స్వభావం ఆశించేవి ఆత్మకు విరోధంగా ఉంటాయి, ఆత్మ ఆశించేవి శరీరానికి విరోధంగా పని చేస్తాయి. ఇవి ఒకదాని కొకటి వ్యతిరేకంగా ఉన్నాయి. కాబట్టి మీరు ఏవి చేయాలని ఇష్టపడతారో వాటిని చేయరు."},{"book":"గలతీ పత్రిక","chapter":"5","verse":"18","text":"ఆత్మ మిమ్మల్ని నడిపిస్తే ధర్మశాస్త్రానికి లోనైన వారు కాదు."},{"book":"గలతీ పత్రిక","chapter":"5","verse":"19","text":"శరీర స్వభావ క్రియలు స్పష్టంగా ఉన్నాయి. అవేవంటే, జారత్వం, అపవిత్రత, కామవికారం,"},{"book":"గలతీ పత్రిక","chapter":"5","verse":"20","text":"విగ్రహారాధన, మంత్ర తంత్రాలు, ద్వేషం, కలహం, ఈర్ష్య భావాలు, కోపోద్రేకాలు, కక్షలు,"},{"book":"గలతీ పత్రిక","chapter":"5","verse":"21","text":"శత్రుత్వాలు, కలతలు, అసూయలు, తాగుబోతుల పోకిరీతనం మొదలైనవి. వీటిని గురించి నేను ముందే చెప్పినట్లు ఇలాంటి పనులు చేసే వారు దేవుని రాజ్యానికి వారసులు కాలేరు."},{"book":"గలతీ పత్రిక","chapter":"5","verse":"22","text":"అయితే ఆత్మఫలం ఏదంటే ప్రేమ, ఆనందం, శాంతి సమాధానాలు, సహనం, కనికరం, మంచితనం, విశ్వాసం, సాత్వికం, ఆశానిగ్రహం."},{"book":"గలతీ పత్రిక","chapter":"5","verse":"23","text":"అలాంటి వాటికి వ్యతిరేకంగా ఏ చట్టమూ లేదు."},{"book":"గలతీ పత్రిక","chapter":"5","verse":"24","text":"క్రీస్తు యేసుకు చెందిన వారు, శరీర స్వభావాన్నీ దానితో కూడా దాని చెడ్డ కోరికలనూ సిలువ వేశారు."},{"book":"గలతీ పత్రిక","chapter":"5","verse":"25","text":"మనం దేవుని ఆత్మతో జీవిస్తూ ఉంటే ఆ ఆత్మ ననుసరించి నడుద్దాం."},{"book":"గలతీ పత్రిక","chapter":"5","verse":"26","text":"అహంభావం లేకుండా జగడాలు రేపుకోకుండా ఒకరిపై ఒకరు అసూయ పడకుండా ఉందాం."}]}