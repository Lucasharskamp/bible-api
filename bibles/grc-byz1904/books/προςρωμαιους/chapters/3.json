{"data":[{"book":"ΠΡΟΣ ΡΩΜΑΙΟΥΣ","chapter":"3","verse":"1","text":"Τί οὖν τὸ περισσὸν τοῦ Ἰουδαίου, ἢ τίς ἡ ὠφέλεια τῆς περιτομῆς;"},{"book":"ΠΡΟΣ ΡΩΜΑΙΟΥΣ","chapter":"3","verse":"2","text":"πολὺ κατὰ πάντα τρόπον. πρῶτον μὲν γὰρ ὅτι ἐπιστεύθησαν τὰ λόγια τοῦ Θεοῦ."},{"book":"ΠΡΟΣ ΡΩΜΑΙΟΥΣ","chapter":"3","verse":"3","text":"τί γὰρ εἰ ἠπίστησάν τινες; μὴ ἡ ἀπιστία αὐτῶν τὴν πίστιν τοῦ Θεοῦ καταργήσει;"},{"book":"ΠΡΟΣ ΡΩΜΑΙΟΥΣ","chapter":"3","verse":"4","text":"μὴ γένοιτο· γινέσθω δὲ ὁ Θεὸς ἀληθής, πᾶς δὲ ἄνθρωπος ψεύστης, καθὼς γέγραπται· ὅπως ἂν δικαιωθῇς ἐν τοῖς λόγοις σου καὶ νικήσεις ἐν τῷ κρίνεσθαί σε."},{"book":"ΠΡΟΣ ΡΩΜΑΙΟΥΣ","chapter":"3","verse":"5","text":"εἰ δὲ ἡ ἀδικία ἡμῶν Θεοῦ δικαιοσύνην συνίστησι, τί ἐροῦμεν; μὴ ἄδικος ὁ Θεὸς ὁ ἐπιφέρων τὴν ὀργήν; κατὰ ἄνθρωπον λέγω."},{"book":"ΠΡΟΣ ΡΩΜΑΙΟΥΣ","chapter":"3","verse":"6","text":"μὴ γένοιτο· ἐπεὶ πῶς κρινεῖ ὁ Θεὸς τὸν κόσμον;"},{"book":"ΠΡΟΣ ΡΩΜΑΙΟΥΣ","chapter":"3","verse":"7","text":"εἰ γὰρ ἡ ἀλήθεια τοῦ Θεοῦ ἐν τῷ ἐμῷ ψεύσματι ἐπερίσσευσεν εἰς τὴν δόξαν αὐτοῦ, τί ἔτι κἀγὼ ὡς ἁμαρτωλὸς κρίνομαι,"},{"book":"ΠΡΟΣ ΡΩΜΑΙΟΥΣ","chapter":"3","verse":"8","text":"καὶ μὴ καθὼς βλασφημούμεθα καὶ καθώς φασί τινες ἡμᾶς λέγειν ὅτι ποιήσωμεν τὰ κακὰ ἵνα ἔλθῃ τὰ ἀγαθά; ὧν τὸ κρῖμα ἔνδικόν ἐστι."},{"book":"ΠΡΟΣ ΡΩΜΑΙΟΥΣ","chapter":"3","verse":"9","text":"Τί οὖν; προεχόμεθα; οὐ πάντως· προῃτιασάμεθα γὰρ Ἰουδαίους τε καὶ Ἕλληνας πάντας ὑφ᾽ ἁμαρτίαν εἶναι,"},{"book":"ΠΡΟΣ ΡΩΜΑΙΟΥΣ","chapter":"3","verse":"10","text":"καθὼς γέγραπται ὅτι οὐκ ἔστι δίκαιος οὐδὲ εἷς,"},{"book":"ΠΡΟΣ ΡΩΜΑΙΟΥΣ","chapter":"3","verse":"11","text":"οὐκ ἔστιν ὁ συνιῶν, οὐκ ἔστιν ὁ ἐκζητῶν τὸν Θεόν·"},{"book":"ΠΡΟΣ ΡΩΜΑΙΟΥΣ","chapter":"3","verse":"12","text":"πάντες ἐξέκλιναν, ἅμα ἠχρειώθησαν· οὐκ ἔστι ποιῶν χρηστότητα, οὐκ ἔστιν ἕως ἑνός."},{"book":"ΠΡΟΣ ΡΩΜΑΙΟΥΣ","chapter":"3","verse":"13","text":"τάφος ἀνεῳγμένος ὁ λάρυγξ αὐτῶν, ταῖς γλώσσαις αὐτῶν ἐδολιοῦσαν, ἰὸς ἀσπίδων ὑπὸ τὰ χείλη αὐτῶν·"},{"book":"ΠΡΟΣ ΡΩΜΑΙΟΥΣ","chapter":"3","verse":"14","text":"ὧν τὸ στόμα ἀρᾶς καὶ πικρίας γέμει·"},{"book":"ΠΡΟΣ ΡΩΜΑΙΟΥΣ","chapter":"3","verse":"15","text":"ὀξεῖς οἱ πόδες αὐτῶν ἐκχέαι αἷμα,"},{"book":"ΠΡΟΣ ΡΩΜΑΙΟΥΣ","chapter":"3","verse":"16","text":"σύντριμμα καὶ ταλαιπωρία ἐν ταῖς ὁδοῖς αὐτῶν,"},{"book":"ΠΡΟΣ ΡΩΜΑΙΟΥΣ","chapter":"3","verse":"17","text":"καὶ ὁδὸν εἰρήνης οὐκ ἔγνωσαν."},{"book":"ΠΡΟΣ ΡΩΜΑΙΟΥΣ","chapter":"3","verse":"18","text":"οὐκ ἔστι φόβος Θεοῦ ἀπέναντι τῶν ὀφθαλμῶν αὐτῶν."},{"book":"ΠΡΟΣ ΡΩΜΑΙΟΥΣ","chapter":"3","verse":"19","text":"Οἴδαμεν δὲ ὅτι ὅσα ὁ νόμος λέγει τοῖς ἐν τῷ νόμῳ λαλεῖ, ἵνα πᾶν στόμα φραγῇ καὶ ὑπόδικος γένηται πᾶς ὁ κόσμος τῷ Θεῷ,"},{"book":"ΠΡΟΣ ΡΩΜΑΙΟΥΣ","chapter":"3","verse":"20","text":"διότι ἐξ ἔργων νόμου οὐ δικαιωθήσεται πᾶσα σὰρξ ἐνώπιον αὐτοῦ· διὰ γὰρ νόμου ἐπίγνωσις ἁμαρτίας."},{"book":"ΠΡΟΣ ΡΩΜΑΙΟΥΣ","chapter":"3","verse":"21","text":"Νυνὶ δὲ χωρὶς νόμου δικαιοσύνη Θεοῦ πεφανέρωται, μαρτυρουμένη ὑπὸ τοῦ νόμου καὶ τῶν προφητῶν,"},{"book":"ΠΡΟΣ ΡΩΜΑΙΟΥΣ","chapter":"3","verse":"22","text":"δικαιοσύνη δὲ Θεοῦ διὰ πίστεως Ἰησοῦ Χριστοῦ εἰς πάντας καὶ ἐπὶ πάντας τοὺς πιστεύοντας· οὐ γὰρ ἔστι διαστολή·"},{"book":"ΠΡΟΣ ΡΩΜΑΙΟΥΣ","chapter":"3","verse":"23","text":"πάντες γὰρ ἥμαρτον καὶ ὑστεροῦνται τῆς δόξης τοῦ Θεοῦ,"},{"book":"ΠΡΟΣ ΡΩΜΑΙΟΥΣ","chapter":"3","verse":"24","text":"δικαιούμενοι δωρεὰν τῇ αὐτοῦ χάριτι διὰ τῆς ἀπολυτρώσεως τῆς ἐν Χριστῷ Ἰησοῦ,"},{"book":"ΠΡΟΣ ΡΩΜΑΙΟΥΣ","chapter":"3","verse":"25","text":"ὃν προέθετο ὁ Θεὸς ἱλαστήριον διὰ τῆς πίστεως ἐν τῷ αὐτοῦ αἵματι, εἰς ἔνδειξιν τῆς δικαιοσύνης αὐτοῦ διὰ τὴν πάρεσιν τῶν προγεγονότων ἁμαρτημάτων"},{"book":"ΠΡΟΣ ΡΩΜΑΙΟΥΣ","chapter":"3","verse":"26","text":"ἐν τῇ ἀνοχῇ τοῦ Θεοῦ, πρὸς ἔνδειξιν τῆς δικαιοσύνης αὐτοῦ ἐν τῷ νῦν καιρῷ, εἰς τὸ εἶναι αὐτὸν δίκαιον καὶ δικαιοῦντα τὸν ἐκ πίστεως Ἰησοῦ."},{"book":"ΠΡΟΣ ΡΩΜΑΙΟΥΣ","chapter":"3","verse":"27","text":"Ποῦ οὖν ἡ καύχησις; ἐξεκλείσθη. διὰ ποίου νόμου; τῶν ἔργων; οὐχί, ἀλλὰ διὰ νόμου πίστεως."},{"book":"ΠΡΟΣ ΡΩΜΑΙΟΥΣ","chapter":"3","verse":"28","text":"λογιζόμεθα οὖν πίστει δικαιοῦσθαι ἄνθρωπον χωρὶς ἔργων νόμου."},{"book":"ΠΡΟΣ ΡΩΜΑΙΟΥΣ","chapter":"3","verse":"29","text":"ἢ Ἰουδαίων ὁ Θεὸς μόνον; οὐχὶ δὲ καὶ ἐθνῶν; ναὶ καὶ ἐθνῶν,"},{"book":"ΠΡΟΣ ΡΩΜΑΙΟΥΣ","chapter":"3","verse":"30","text":"ἐπείπερ εἷς ὁ Θεὸς ὃς δικαιώσει περιτομὴν ἐκ πίστεως καὶ ἀκροβυστίαν διὰ τῆς πίστεως."},{"book":"ΠΡΟΣ ΡΩΜΑΙΟΥΣ","chapter":"3","verse":"31","text":"νόμον οὖν καταργοῦμεν διὰ τῆς πίστεως; μὴ γένοιτο, ἀλλὰ νόμον ἱστῶμεν."}]}