{"data":[{"book":"Sálmarnir","chapter":"1","verse":"1","text":"Mikil er gæfa þess manns sem ekki fer að ráðum óguðlegra, ekki á félagsskap við syndara sem hæða Guð,"},{"book":"Sálmarnir","chapter":"1","verse":"2","text":"heldur hefur unun af því að hlýða Drottni og íhuga orð hans dag og nótt, og þannig nálgast hann sífellt meira."},{"book":"Sálmarnir","chapter":"1","verse":"3","text":"Hann líkist tré sem stendur við rennandi læk og ber sætan ávöxt sinn á réttum tíma og blöð þess visna ekki. Slíkum manni tekst allt vel."},{"book":"Sálmarnir","chapter":"1","verse":"4","text":"En hvað með syndarana? Það er önnur saga! Þeir fjúka burt eins og hismi undan vindi."},{"book":"Sálmarnir","chapter":"1","verse":"5","text":"Þeir munu ekki standast á degi dómsins né heldur í söfnuði réttlátra."},{"book":"Sálmarnir","chapter":"1","verse":"6","text":"Drottinn vakir yfir lífi og áformum hinna trúuðu, en vegur óguðlegra endar í vegleysu."}]}