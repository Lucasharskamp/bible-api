{"data":[{"book":"Bhalumi","chapter":"3","verse":"1","text":"Bhai, Nnyaudi akwete nndi sha kwaapundanga bhananji? Na kujaluka kupwaa nndi?"},{"book":"Bhalumi","chapter":"3","verse":"2","text":"Elo! Kulipwaa kwa kila shindu. Pabha Bhayaudi ni bhatainji kupegwa ntenga gwa a Nnungu."},{"book":"Bhalumi","chapter":"3","verse":"3","text":"Bhai igala shiibhe bhuli monaga bhananji munkumbi gwabhonji bhangakulupalilanga? Bhuli ungakulupalila gwabhonji shigupuganye kukulupalika kwa a Nnungu?"},{"book":"Bhalumi","chapter":"3","verse":"4","text":"Ng'oo, wala kashoko! A Nnungu ni bhakulupalika, na kila mundu nnami, malinga shigalugula Majandiko ga Ukonjelo kuti,"},{"book":"Bhalumi","chapter":"3","verse":"5","text":"Ikabheje, monaga yambi yetu inalanguya kuti a Nnungu bhanatenda kwa aki, bhai tulugule nndi? Bhuli, tujile a Nnungu bhakaatenda aki pubhaalangula nnjimwa jabho kwetu uwe? (Penepo ngunabheleketa shigundu)."},{"book":"Bhalumi","chapter":"3","verse":"6","text":"Ng'oo, wala kashoko! Pabha ikaliji nneyo, a Nnungu bhakashiukumwile bhuli shilambolyo?"},{"book":"Bhalumi","chapter":"3","verse":"7","text":"Pana shinnugule kuti, “Ibhaga unami gwangu, ni ulanguya kuti a Nnungu ni bhaakulupalika na ni bha ukonjelo, bhai pakuti ngunaukumulwa kuti njikola yambi?”"},{"book":"Bhalumi","chapter":"3","verse":"8","text":"Bhananji bhanakutulambililanga, bhalinkutinji, eti uwe tunakupulu kuti, tutende yambi nkupinga ga mmbone gaishe. Tumumanyi kuti, bhakutulambililangabho shibhapatanje ukumu ja aki."},{"book":"Bhalumi","chapter":"3","verse":"9","text":"Igala tujile bhuli? Bhuli, uwe Bhayaudi tubha mmbone kupunda bhananji? Ng'oo! Wala kashoko. Pabha tulangwiye kuti Bhayaudi na Bhagiliki, bhowe ni bhatumwa bha yambi."},{"book":"Bhalumi","chapter":"3","verse":"10","text":"Malinga shigalugula Majandiko ga Ukonjelo,"},{"book":"Bhalumi","chapter":"3","verse":"11","text":"Jwakwapi mundu akwete lumanyio,"},{"book":"Bhalumi","chapter":"3","verse":"12","text":"Bhowe bhashiobhanga,"},{"book":"Bhalumi","chapter":"3","verse":"13","text":"Malobhe kopoka nkang'wa yabhonji ga nyata, mbuti makabhuli gangakulilwa,"},{"book":"Bhalumi","chapter":"3","verse":"14","text":"Kang'wa yabhonji ishigumbala malosho na malobhe ga poteka."},{"book":"Bhalumi","chapter":"3","verse":"15","text":"Bhanabhutushilanga kuubhulaga."},{"book":"Bhalumi","chapter":"3","verse":"16","text":"Popowe pubhakwendangana, bhanabhanganga shiumilo sha angabhanya na mboteko."},{"book":"Bhalumi","chapter":"3","verse":"17","text":"Wala mpanda gwa ulele bhakakuumanyanga."},{"book":"Bhalumi","chapter":"3","verse":"18","text":"Pameyo gabhonji kwakwa kwaajogopa a Nnungu.”"},{"book":"Bhalumi","chapter":"3","verse":"19","text":"Bhai tumumanyi kuti shalia ja a Musha, ni kwa ligongo lya bhandunji bhaakulupalilanga shalia, nkupinga bhanakolanje shindu shoshowe sha bheleketela, na shilambolyo showe pushili pai ja ukumu ja a Nnungu."},{"book":"Bhalumi","chapter":"3","verse":"20","text":"Pabha jwakwa mundu jojowe shaapate aki kwa a Nnungu, kwa ligongo lya kamula shalia ja a Musha, pabha liengo lya shalia, ni kulanguyape kuti, mundu ashitenda shambi."},{"book":"Bhalumi","chapter":"3","verse":"21","text":"Ikabheje nnaino, aki ja a Nnungu jimanyishe, nngabha kwa kagulila shalia, malinga shiyalajilwe mmajandiko ga a Musha na ga ashinkulondola bha a Nnungu."},{"book":"Bhalumi","chapter":"3","verse":"22","text":"Jene aki ja a Nnungu pujikwiya kwa kwaakulupalila a Yeshu Kilishitu. A Nnungu bhanatenda nneyo ku bhowe bhaakulupalilanga, pabha lwakwa luagu."},{"book":"Bhalumi","chapter":"3","verse":"23","text":"Pabha bhandunji bhowe bhashitendanga yambi, nitubhilwa na ukonjelo gwa a Nnungu."},{"book":"Bhalumi","chapter":"3","verse":"24","text":"Ikabheje bhanabhalanganishiywanga aki gwayoyo kwa nema ja a Nnungu, nkulundana a Yeshu Kilishitu bhakwaagombolanga."},{"book":"Bhalumi","chapter":"3","verse":"25","text":"A Nnungu bhashinkwaashoya a Kilishitu bhabhe mbepei ja gombola yambi ya bhandunji. Kupitila ngulupai ja mminyai jabho. A Nnungu bhashinkutenda nneyo nkupinga bhalanguye aki jabho, pabha bhashinkuleshelela yambi ya bhukala gwangali kwiiukumula."},{"book":"Bhalumi","chapter":"3","verse":"26","text":"Bhalanguye aki jabho agano mobha gano, nkupinga bhabhe bhakwete aki na kummalanganishiya aki akwaakulupalila a Yeshu."},{"book":"Bhalumi","chapter":"3","verse":"27","text":"Bhai, kuli kwei kwiiniya? Kwakwa! Kwa nndi? Bhuli kwa kamula shalia? Ng'oo! Ikabhe kwa ligongo tunakulupalila."},{"book":"Bhalumi","chapter":"3","verse":"28","text":"Bhai penepo tunabhona kuti mundu anabhalanganishiywa aki kwa ngulupai yakwe, wala nngabha kwa itendi ya shalia ja a Musha."},{"book":"Bhalumi","chapter":"3","verse":"29","text":"Eu bhuli, a Nnungu ni a Nnungu bha Bhayaudipe? Nngabha a Nnungu bha ilambo ina? Elo, nneila peila ni a Nnungu bha ilambo ina."},{"book":"Bhalumi","chapter":"3","verse":"30","text":"A Nnungu ni bhamo, bhapinga kwabhalanganishiyanga aki Bhayaudi, kwa ngulupai jabhonji, na bhandunji bhangajalukanga, kwa ngulupai jabhonji."},{"book":"Bhalumi","chapter":"3","verse":"31","text":"Bhai bhuli? Tunakujijaa shalia ja a Musha kwa ngulupaijo? Ng'oo wala kashoko! Ikabhe kupunda nneyo tunaakagula shalia ja a Mushajo."}]}