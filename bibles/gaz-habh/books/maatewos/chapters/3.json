{"data":[{"book":"Maatewos","chapter":"3","verse":"1","text":"Bara sana Yohannis Cuuphaan gammoojjii Yihuudaa keessatti lallabaa dhufe;"},{"book":"Maatewos","chapter":"3","verse":"2","text":"innis, “Mootummaan samii dhiʼaateeraatii qalbii jijjiirradhaa” jedhe."},{"book":"Maatewos","chapter":"3","verse":"3","text":"Kunis isa waaʼeen isaa karaa Isaayyaas raajichaatiin,"},{"book":"Maatewos","chapter":"3","verse":"4","text":"Uffanni Yohannis rifeensa gaalaa irraa hojjetame; innis mudhii isaatti sabbata teephaa hidhata ture. Nyaanni isaa immoo hawwaannisaa fi damma bosonaa ture."},{"book":"Maatewos","chapter":"3","verse":"5","text":"Namoonnis Yerusaalem irraa, Yihuudaa hundaa fi biyya naannoo Yordaanos guutuu irraa gara isaa dhaqaa turan."},{"book":"Maatewos","chapter":"3","verse":"6","text":"Cubbuu isaaniis himachaa, Laga Yordaanos keessatti isaan cuuphamaa turan."},{"book":"Maatewos","chapter":"3","verse":"7","text":"Inni garuu yommuu Fariisotaa fi Saduuqota keessaa baayʼeen isaanii utuu gara iddoo inni itti cuuphaa turee dhufanuu argetti akkana jedheen; “Isin ijoollee buutii nana! Dheekkamsa dhufu jalaa akka baqattaniif eenyutu isinitti hime?"},{"book":"Maatewos","chapter":"3","verse":"8","text":"Egaa ija qalbii jijjiirrannaa mirkaneessu naqadhaa."},{"book":"Maatewos","chapter":"3","verse":"9","text":"Isin, ‘Abbaan keenya Abrahaamii dha’ ofiin jechuu waan dandeessan hin seʼinaa. Waaqni dhagoota kanneen irraa Abrahaamiif ijoollee kaasuu akka dandaʼu ani isinittan himaatii."},{"book":"Maatewos","chapter":"3","verse":"10","text":"Qottoon amma iyyuu hidda mukkeenii irra kaaʼameera; mukti ija gaarii hin naqanne hundinuus muramee ibiddatti darbatama."},{"book":"Maatewos","chapter":"3","verse":"11","text":"“Ani qalbii jijjiirrannaadhaafin bishaaniin isin cuupha. Inni na duubaan dhufu garuu na caalaa jabaa dha; ani kophee isaa iyyuu baachuuf hin malu. Inni Hafuura Qulqulluu fi ibiddaan isin cuupha."},{"book":"Maatewos","chapter":"3","verse":"12","text":"Inni afarsaa ittiin midhaan qulleessu of harkaa qaba; qamadii isaa gombisaatti naqata; oobdii isaa ni qulqulleessa; habaqii garuu ibidda hin dhaamneen guba.”"},{"book":"Maatewos","chapter":"3","verse":"13","text":"Yesuus ergasii Yohannisiin cuuphamuuf Galiilaadhaa gara Laga Yordaanos dhufe."},{"book":"Maatewos","chapter":"3","verse":"14","text":"Yohannis garuu, “Ani siin cuuphamuu na barbaachisa; ati immoo gara koo dhuftaa?” jedhee isa dhowwe."},{"book":"Maatewos","chapter":"3","verse":"15","text":"Yesuusis deebisee, “Ammaaf akkanuma haa taʼuu dhiisi; nu qajeelummaa hunda raawwachuudhaaf waan kana gochuu qabnaatii” jedheen. Yohannisis isa dhowwuu dhiise."},{"book":"Maatewos","chapter":"3","verse":"16","text":"Yesuusis akkuma cuuphameen bishaan keessaa ol baʼe. Innis yommusuma samiin banamee, utuu Hafuurri Waaqaa akkuma gugeetti gad buʼee isa irras qubatuu arge."},{"book":"Maatewos","chapter":"3","verse":"17","text":"Sagaleen tokkos samii irraa, “Kun Ilma koo isa ani jaalladhuu dha; isatti baayʼee nan gammada” jedhe."}]}