{"data":[{"book":"Mwanzo","chapter":"17","verse":"1","text":"Abramu alipokuwa na miaka tisini na tisa, Bwana akamtokea akamwambia, “Mimi ndimi Mungu Mwenyezi;17:1 Mungu Mwenyezi hapa ni jina la Kiebrania, El-Shaddai (yaani Mungu Mwenye utoshelevu wote). enenda mbele zangu na uishi kwa unyofu."},{"book":"Mwanzo","chapter":"17","verse":"2","text":"Nami nitafanya Agano langu kati yangu na wewe, nami nitakuzidisha sana sana.”"},{"book":"Mwanzo","chapter":"17","verse":"3","text":"Abramu akaanguka kifudifudi, naye Mungu akamwambia,"},{"book":"Mwanzo","chapter":"17","verse":"4","text":"“Kwa upande wangu, hili ndilo Agano langu na wewe: Wewe utakuwa baba wa mataifa mengi."},{"book":"Mwanzo","chapter":"17","verse":"5","text":"Jina lako hutaitwa tena Abramu, bali jina lako litakuwa Abrahamu,17:5 Abrahamu maana yake Baba wa watu wengi. kwa maana nimekufanya wewe baba wa mataifa mengi."},{"book":"Mwanzo","chapter":"17","verse":"6","text":"Nitakufanya uwe na uzao mwingi sana, kwako yatatoka mataifa nao wafalme watatoka kwako."},{"book":"Mwanzo","chapter":"17","verse":"7","text":"Nitalithibitisha Agano langu kama Agano la milele kati yangu na wewe na wazao wako baada yako na vizazi vijavyo niwe Mungu wako na Mungu wa wazao wako."},{"book":"Mwanzo","chapter":"17","verse":"8","text":"Nchi yote ya Kanaani, unakoishi sasa kama mgeni, nitakupa kuwa milki yako milele, na uzao wako, nami nitakuwa Mungu wao.”"},{"book":"Mwanzo","chapter":"17","verse":"9","text":"Ndipo Mungu akamwambia Abrahamu, “Kwa upande wako, lazima ushike Agano langu, wewe na wazao wako kwa ajili ya vizazi vijavyo."},{"book":"Mwanzo","chapter":"17","verse":"10","text":"Hili ni Agano langu na wewe pamoja na wazao wako baada yako, Agano mtakalolishika: Kila mwanaume miongoni mwenu atatahiriwa."},{"book":"Mwanzo","chapter":"17","verse":"11","text":"Mtafanyiwa tohara na hii itakuwa ni alama ya Agano kati yangu na ninyi."},{"book":"Mwanzo","chapter":"17","verse":"12","text":"Kwa vizazi vijavyo, kila mwanaume miongoni mwenu mwenye siku nane ni lazima atahiriwe, pamoja na watakaozaliwa nyumbani mwako au walionunuliwa kwa fedha kutoka kwa mgeni, wale ambao sio watoto wako."},{"book":"Mwanzo","chapter":"17","verse":"13","text":"Awe amezaliwa nyumbani mwako au amenunuliwa kwa fedha yako, ni lazima watahiriwe. Agano langu katika mwili wako litakuwa ni Agano la milele."},{"book":"Mwanzo","chapter":"17","verse":"14","text":"Kila mwanaume asiyetahiriwa, ambaye hajapata tohara ya mwilini, atatengwa na watu wake, amelivunja Agano langu.”"},{"book":"Mwanzo","chapter":"17","verse":"15","text":"Pia Bwana akamwambia Abrahamu, “Kwa upande wa Sarai mkeo, hutamwita tena Sarai bali jina lake litakuwa Sara."},{"book":"Mwanzo","chapter":"17","verse":"16","text":"Nitambariki na hakika nitakupatia mwana kwake. Nitambariki na kwamba atakuwa mama wa mataifa, wafalme wa mataifa watatoka kwake.”"},{"book":"Mwanzo","chapter":"17","verse":"17","text":"Abrahamu akaanguka kifudifudi, akacheka na kusema moyoni mwake, “Je, mtu wa miaka mia moja aweza kuzaa mwana? Je, Sara atazaa mtoto katika umri wa miaka tisini?”"},{"book":"Mwanzo","chapter":"17","verse":"18","text":"Abrahamu akamwambia Mungu, “Laiti Ishmaeli naye angeshiriki baraka yako!”"},{"book":"Mwanzo","chapter":"17","verse":"19","text":"Ndipo Mungu akasema, “Ndiyo, lakini mkeo Sara atakuzalia wewe mwana, nawe utamwita jina lake Isaki.17:19 Isaki maana yake Kucheka. Nitalithibitisha Agano langu naye kama Agano la milele kwa ajili yake na wazao wake baada yake."},{"book":"Mwanzo","chapter":"17","verse":"20","text":"Kwa upande wa Ishmaeli, nimekusikia: hakika nitambariki, nitamfanya awe na uzao mwingi na nitaongeza sana idadi yake. Atakuwa baba wa watawala kumi na wawili, nami nitamfanya awe taifa kubwa."},{"book":"Mwanzo","chapter":"17","verse":"21","text":"Lakini Agano langu nitalithibitisha kwa Isaki, ambaye Sara atakuzalia mwaka ujao majira kama haya.”"},{"book":"Mwanzo","chapter":"17","verse":"22","text":"Wakati alipomaliza kuzungumza na Abrahamu, Mungu akapanda juu akaondoka kwa Abrahamu."},{"book":"Mwanzo","chapter":"17","verse":"23","text":"Siku ile ile, Abrahamu akamchukua Ishmaeli mwanawe na wote waliozaliwa nyumbani mwake pamoja na walionunuliwa kwa fedha zake, kila mwanaume wa nyumbani mwake, akawatahiri, kama Mungu alivyomwagiza."},{"book":"Mwanzo","chapter":"17","verse":"24","text":"Abrahamu alikuwa na umri wa miaka tisini na tisa alipotahiriwa,"},{"book":"Mwanzo","chapter":"17","verse":"25","text":"naye Ishmaeli mwanawe alitahiriwa akiwa na umri wa miaka kumi na mitatu."},{"book":"Mwanzo","chapter":"17","verse":"26","text":"Abrahamu na Ishmaeli mwanawe walitahiriwa siku ile ile,"},{"book":"Mwanzo","chapter":"17","verse":"27","text":"Kila mwanaume nyumbani mwa Abrahamu, pamoja na wote waliozaliwa nyumbani mwake au aliyenunuliwa kwa fedha kutoka kwa mgeni, alitahiriwa pamoja naye."}]}