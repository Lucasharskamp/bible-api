{"data":[{"book":"Hebrews","chapter":"6","verse":"1","text":"Etu nimite, Khrista laga shuru kotha ki ase, etu ke paar kori kene dangor hoija manu khan nisena age te jabo. Mora kaam khan pora mon ghura bole laga aru Isor ke biswas kori bole laga kotha laga bhetimul aru nabonabo,"},{"book":"Hebrews","chapter":"6","verse":"2","text":"baptizma laga kotha sikhai diya, manu uporte hath rakha, mora khan punoruthan hoija, aru anonto bisar laga kotha khan aru nakoribo."},{"book":"Hebrews","chapter":"6","verse":"3","text":"Isor pora jodi amikhan ke eitu khan bhi koribi koile amikhan titia koribo."},{"book":"Hebrews","chapter":"6","verse":"4","text":"Kelemane kun manu poila eitu khan jani loise, kunkhan sorgo laga asirbad jani loise aru Pobitro Atma te bhag ase,"},{"book":"Hebrews","chapter":"6","verse":"5","text":"aru kun Isor laga bhal kotha to jani loise aru ahibole thaka yug laga takot jani loise,"},{"book":"Hebrews","chapter":"6","verse":"6","text":"hoile bhi kun giri jaise- taikhan aru bhi mon ghura bole to tan ase. Kelemane taikhan nijor pora Isor laga Putro ke aru bhi Cross te morai di ase, aru Taike manu usorte sorom khilai di ase."},{"book":"Hebrews","chapter":"6","verse":"7","text":"Kelemane borkhon gira pani to mati pora khai loi, aru etu mati pora bhal kheti koribo pare, aru kheti kora ke khabole diye, etu pora Isor laga bhal asirbad to pai loi."},{"book":"Hebrews","chapter":"6","verse":"8","text":"Kintu kun to matite kata aru jongol ulai etu mati kaam nathake aru shrap paikena sob jongol khan jola bole nimite he hoijai6.8 John 15:6.."},{"book":"Hebrews","chapter":"6","verse":"9","text":"Kintu,morom te thaka khan, amikhan eneka koi thakile bhi, apuni khan nimite amikhan bhal bhabona koridi ase, juntu ase poritran laga kotha."},{"book":"Hebrews","chapter":"6","verse":"10","text":"Kelemane Isor to anyai kora Isor nohoi, apuni kaam kora khan aru Tai laga naam ke morom kora, apuni Tai laga pobitro manu khan ke sewa kora aru etiya bhi taikhan ke sewa kori thaka to kitia bhi pahori najabo."},{"book":"Hebrews","chapter":"6","verse":"11","text":"Amikhan laga etu he sob pora dangor itcha ase apuni ses tak eneka kori thakibo, etu pora apuni laga asha thik rakhibo nimite."},{"book":"Hebrews","chapter":"6","verse":"12","text":"Eitu khan sob to apuni alchi nakoribole nimite ase, kintu atma te thaka khan laga biswas aru mon chutu kori kene thaka to saikene apuni bhi Isor pora ki kosom dise etu laga bhag hobo."},{"book":"Hebrews","chapter":"6","verse":"13","text":"Jitia Isor pora Abraham logote kosom disele, Tai nijor naam te kosom dise, kelemane Tai pora uporte thaka laga kosom khabole nimite aru kun bhi nai."},{"book":"Hebrews","chapter":"6","verse":"14","text":"Tai koise, “Moi tumike asirbad koribo, aru Moi tumike bisi dangor bonai dibo6.14 Gen. 22:17..”"},{"book":"Hebrews","chapter":"6","verse":"15","text":"Aru etu nisena he, Abraham dhorjo kori kene rukha karone, Isor pora taike ki kosom dise etu tai paise."},{"book":"Hebrews","chapter":"6","verse":"16","text":"Kelemane manu khan to kun taikhan nijor pora dangor ase, taikhan laga naam loi kene he kosom khai. Etu pora he taikhan majote mon namili kene thaka to khotom hoijai, kelemane kosom diya to ekjon uporte bharosa kori bole nimite kowa ase6.16 Exo. 22:11.."},{"book":"Hebrews","chapter":"6","verse":"17","text":"Jitia Isor pora Tai laga waris khan ke Tai laga kosom te eku bodla-bodli nai koi kene sapha pora dikhai dibole nimite korise, Tai etu kosom to ji hoile bhi pabo koi kene vachan dise."},{"book":"Hebrews","chapter":"6","verse":"18","text":"Tai duita bodla-bodli kori bole napara laga kaam pora eneka korise- Isor to kitia bhi misa kotha nokoi- amikhan, kun luka bole nimite polai jaise, Tai pora amikhan ke ki asha dise, ta te mon dangor hoi kene thik pora dhuri rakhibo nimite6.18 Num. 23:19; Deu. 19:15; Mat. 18:16; 1 Tim. 2:13.."},{"book":"Hebrews","chapter":"6","verse":"19","text":"Amikhan etu asha thaka to amikhan laga atma ke nahila jagate rakhibole aru bharosa thaka jagate rakhibo nimite ase, kun to purdah laga bhitor jagate bhi ghusi bole pare,"},{"book":"Hebrews","chapter":"6","verse":"20","text":"kot te Jisu, amikhan age te Jisu ta te amikhan laga bodli jai kene Tai ekjon moha purohit hoi jaise, aru hodai nimite Melchizedek purohit laga niyom nisena kori ase."}]}