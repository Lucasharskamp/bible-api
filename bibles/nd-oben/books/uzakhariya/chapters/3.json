{"data":[{"book":"UZakhariya","chapter":"3","verse":"1","text":"Yase ingitshengisa uJoshuwa umphristi omkhulu emi phambi kwengilosi kaThixo, loSathane emi kwesokunene sakhe ephikisana laye."},{"book":"UZakhariya","chapter":"3","verse":"2","text":"UThixo wathi kuSathane, “UThixo uyakukhuza, Sathane! UThixo oyikhethileyo iJerusalema, uyakukhuza! Umuntu lo kasisikhuni esihwatshwe sibhebha na?”"},{"book":"UZakhariya","chapter":"3","verse":"3","text":"UJoshuwa wema phambi kwengilosi egqoke ezingcolileyo."},{"book":"UZakhariya","chapter":"3","verse":"4","text":"Ingilosi yasisithi kulabo ababemi phambi kwayo, “Mkhululeni izigqoko lezi ezingcolileyo.”"},{"book":"UZakhariya","chapter":"3","verse":"5","text":"Ngasengisithi, “Mthwaliseni iqhiye ehlanzekileyo ekhanda lakhe.” Basebemthwalisa iqhiye ehlanzekileyo ekhanda, bamgqokisa njalo, ingilosi kaThixo ilokhu imi khonapho."},{"book":"UZakhariya","chapter":"3","verse":"6","text":"Ingilosi kaThixo yasimupha umlayo lo uJoshuwa, yathi:"},{"book":"UZakhariya","chapter":"3","verse":"7","text":"“Nanku akutshoyo uThixo uSomandla: ‘Nxa uzahamba ngezindlela zami ugcine izimiso zami, lapho-ke uzabusa indlu yami, uwaphathe lamaguma ami, njalo mina ngizakupha indawo phakathi kwalaba abemiyo lapha."},{"book":"UZakhariya","chapter":"3","verse":"8","text":"Lalela, wena mphristi omkhulu Joshuwa, kanye labakhula bakho abahlezi phambi kwakho, abangamadoda ayisitshengiselo sezinto ezizayo: Ngizaletha inceku yami iHlumela."},{"book":"UZakhariya","chapter":"3","verse":"9","text":"Uyabona, ilitshe engilimise phambi kukaJoshuwa! Kulamehlo ayisikhombisa phezu kwelitshe lilinye, njalo ngizagubha umbhalo kulo,’ kutsho uThixo uSomandla, ‘njalo ngizasisusa isono salelilizwe ngelanga elilodwa zwi."},{"book":"UZakhariya","chapter":"3","verse":"10","text":"Ngalelolanga lowo lalowo wenu uzamema umakhelwane wakhe ukuthi ahlale ngaphansi kwevini lomkhiwa wakhe,’ kutsho uThixo uSomandla.”"}]}