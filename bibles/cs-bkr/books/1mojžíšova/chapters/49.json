{"data":[{"book":"1 Mojžíšova","chapter":"49","verse":"1","text":"Povolal pak Jákob synů svých, a řekl: Sejděte se, a oznámím vám, co se s vámi díti bude potomních dnů."},{"book":"1 Mojžíšova","chapter":"49","verse":"2","text":"Shromažďte se a slyšte synové Jákobovi, poslyšte Izraele otce svého."},{"book":"1 Mojžíšova","chapter":"49","verse":"3","text":"Ruben, prvorozený můj jsi ty, síla má, a počátek moci mé, vyvýšenost důstojenství a vyvýšenost síly."},{"book":"1 Mojžíšova","chapter":"49","verse":"4","text":"Prudce sběhneš jako voda. Nebudeš vyvýšen, proto že jsi vstoupil na lůže otce svého; a jakž jsi poškvrnil postele mé, zmizelo vyvýšení tvé."},{"book":"1 Mojžíšova","chapter":"49","verse":"5","text":"Simeon a Léví bratří, nástrojové nepravosti jsou v příbytcích jejich."},{"book":"1 Mojžíšova","chapter":"49","verse":"6","text":"Do tajné rady jejich nevcházej duše má, k shromáždění jejich nepřipojuj se slávo má; nebo v prchlivosti své zbili muže, a svévolně vyvrátili zed."},{"book":"1 Mojžíšova","chapter":"49","verse":"7","text":"Zlořečená prchlivost jejich, nebo neustupná; i hněv jejich, nebo zatvrdilý jest. Rozdělím je v Jákobovi, a rozptýlím je v Izraeli."},{"book":"1 Mojžíšova","chapter":"49","verse":"8","text":"Judo, ty jsi, tebe chváliti budou bratří tvoji; ruka tvá bude na šíji nepřátel tvých; klaněti se budou tobě synové otce tvého."},{"book":"1 Mojžíšova","chapter":"49","verse":"9","text":"Lvíče Juda, z loupeže, synu můj, vrátil jsi se; schýliv se, ležel jako lev a jako lvice; kdo zbudí ho?"},{"book":"1 Mojžíšova","chapter":"49","verse":"10","text":"Nebude odjata berla od Judy, ani vydavatel zákona od noh jeho, dokudž nepřijde Sílo; a k němu se shromáždí národové."},{"book":"1 Mojžíšova","chapter":"49","verse":"11","text":"Uváže k vinnému kmenu osle své, a k výbornému kmenu oslátko oslice své. Práti bude u víně roucho své, a v červeném víně oděv svůj."},{"book":"1 Mojžíšova","chapter":"49","verse":"12","text":"Èervenějších očí bude nad víno, a zubů bělejších nad mléko."},{"book":"1 Mojžíšova","chapter":"49","verse":"13","text":"Zabulon bydliti bude na břehu mořském, a na přístavu lodí, a pomezí jeho až k Sidonu."},{"book":"1 Mojžíšova","chapter":"49","verse":"14","text":"Izachar osel silný, ležící mezi dvěma břemeny."},{"book":"1 Mojžíšova","chapter":"49","verse":"15","text":"A vida odpočinutí, že jest dobré, a zemi, že jest rozkošná, sehne rameno své k nošení, a dávati bude daně."},{"book":"1 Mojžíšova","chapter":"49","verse":"16","text":"Dan souditi bude lid svůj, jako jedno z pokolení Izraelských."},{"book":"1 Mojžíšova","chapter":"49","verse":"17","text":"Budeť Dan jako had podlé cesty, jako had rohatý podlé stezky, štípaje kopyta koně, aby spadl jezdec jeho zpět."},{"book":"1 Mojžíšova","chapter":"49","verse":"18","text":"Spasení tvého očekávám, ó Hospodine!"},{"book":"1 Mojžíšova","chapter":"49","verse":"19","text":"Gád, vojsko přemůže jej, však on svítězí potom."},{"book":"1 Mojžíšova","chapter":"49","verse":"20","text":"Asser, tučný bude pokrm jeho, a onť vydávati bude rozkoše královské."},{"book":"1 Mojžíšova","chapter":"49","verse":"21","text":"Neftalím jako laň vypuštěná, vydávaje výmluvnosti krásné."},{"book":"1 Mojžíšova","chapter":"49","verse":"22","text":"Ratolest rostoucí Jozef, ratolest rostoucí podlé studnice; ratolesti vycházely nad zed."},{"book":"1 Mojžíšova","chapter":"49","verse":"23","text":"Ačkoli hořkostí naplnili jej, a stříleli na něj, a v tajné nenávisti měli ho střelci:"},{"book":"1 Mojžíšova","chapter":"49","verse":"24","text":"Však zůstalo v síle lučiště jeho, a zsilila se ramena rukou jeho z rukou mocného Jákobova; odkudž byl pastýř a kámen Izraelův;"},{"book":"1 Mojžíšova","chapter":"49","verse":"25","text":"Od silného Boha, jemuž sloužil otec tvůj, kterýž spomáhá tobě, a od všemohoucího, kterýž požehná tobě požehnáními nebeskými s hůry, požehnáními propasti ležící hluboko, požehnáním prsů a života."},{"book":"1 Mojžíšova","chapter":"49","verse":"26","text":"Požehnání otce tvého silnější budou nad požehnání předků mých, až k končinám pahrbků věčných; budou nad hlavou Jozefovou, a na vrchu hlavy Nazarejského mezi bratřími jeho."},{"book":"1 Mojžíšova","chapter":"49","verse":"27","text":"Beniamin, vlk dravý, ráno bude jísti loupež, a večer rozdělí kořisti."},{"book":"1 Mojžíšova","chapter":"49","verse":"28","text":"Všech těchto pokolení Izraelských jest dvanácte; a to jest, což mluvil jim otec jejich; požehnal jim také, jednomu každému vedlé požehnání jeho požehnal."},{"book":"1 Mojžíšova","chapter":"49","verse":"29","text":"A poroučeje jim, řekl: Já připojen budu k lidu svému; pochovejte mne s otci mými v jeskyni té, kteráž jest na poli Efrona Hetejského,"},{"book":"1 Mojžíšova","chapter":"49","verse":"30","text":"V jeskyni, kteráž jest na poli Machpelah, jenž jest naproti Mamre v zemi Kananejské, kterouž koupil Abraham spolu s polem tím od Efrona Hetejského k dědičnému pohřbu."},{"book":"1 Mojžíšova","chapter":"49","verse":"31","text":"Tam pochovali Abrahama a Sáru ženu jeho; tam pochovali Izáka a Rebeku ženu jeho; tam také pochovali Líu."},{"book":"1 Mojžíšova","chapter":"49","verse":"32","text":"Koupeno pak bylo pole a jeskyně, kteráž na něm, od synů Het."},{"book":"1 Mojžíšova","chapter":"49","verse":"33","text":"A když přestal Jákob přikazovati synům svým, složil nohy své na ložci a umřel; a připojen jest k lidu svému."}]}