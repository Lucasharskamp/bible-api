{"data":[{"book":"UMatewu","chapter":"7","verse":"1","text":"“Lingahluleli funa lani lahlulelwe."},{"book":"UMatewu","chapter":"7","verse":"2","text":"Ngoba ngaleyondlela elahlulela ngayo abanye lani lizakwahlulelwa ngayo, langalesosilinganiso elisisebenzisayo lani lizalinganiselwa ngaso."},{"book":"UMatewu","chapter":"7","verse":"3","text":"Kungani ukhangela uvava lokhuni oluselihlweni lomfowenu unganqinekeli ukhuni olukwelakho ilihlo na?"},{"book":"UMatewu","chapter":"7","verse":"4","text":"Ungatsho kanjani kumfowenu ukuthi, ‘Wothi ngikukhuphe uvava oluselihlweni lakho,’ wena ulokhu ulokhuni kwelakho ilihlo?"},{"book":"UMatewu","chapter":"7","verse":"5","text":"Wena mzenzisi, qala ukhuphe ukhuni oluselihlweni lakho ukuze ubone kuhle nxa usukhupha uvava oluselihlweni lomfowenu."},{"book":"UMatewu","chapter":"7","verse":"6","text":"Linganiki izinja okungcwele, lingaphoseli imiceciso ezingulubeni, ngoba lingakwenza lokhu zizayinyathela ngezinyawo ziphinde ziphenduke ziyidabudabule.”"},{"book":"UMatewu","chapter":"7","verse":"7","text":"“Celani lizaphiwa; dingani lizafumana; qoqodani lizavulelwa."},{"book":"UMatewu","chapter":"7","verse":"8","text":"Ngoba wonke ocelayo uyaphiwa; odingayo uyafumana; lalowo oqoqodayo uzavulelwa umnyango."},{"book":"UMatewu","chapter":"7","verse":"9","text":"Ngubani kini bobaba okuthi nxa indodana yakhe icela isinkwa ayiphe ilitshe na?"},{"book":"UMatewu","chapter":"7","verse":"10","text":"Loba ithi icela inhlanzi yena ayiphe inyoka?"},{"book":"UMatewu","chapter":"7","verse":"11","text":"Nxa lina elibabi likwazi ukupha abantwabenu izipho ezilungileyo, pho uYihlo osezulwini uzabapha kangakanani izipho ezinhle labo abacela kuye!"},{"book":"UMatewu","chapter":"7","verse":"12","text":"Kuzozonke izinto, yenzani kwabanye lokho elifuna bakwenze kini, ngoba lokhu yikho okugoqela uMthetho labaPhrofethi.”"},{"book":"UMatewu","chapter":"7","verse":"13","text":"“Ngenani ngesango elincinyane ngoba isango elikhulu lendlela ebanzi iholela ekubhujisweni njalo abanengi bangena ngalo."},{"book":"UMatewu","chapter":"7","verse":"14","text":"Kodwa isango elincinyane lendlela yalo encinyane iholela ekuphileni, njalo balutshwana abayifumanayo.”"},{"book":"UMatewu","chapter":"7","verse":"15","text":"“Qaphelani abaphrofethi bamanga abeza kini bezigqokise isikhumba semvu kodwa ngaphakathi bezimpisi ezifohlozayo."},{"book":"UMatewu","chapter":"7","verse":"16","text":"Lizabazi ngezithelo zabo. Abantu bayawakha na amavini esihlahleni sameva kumbe amakhiwane edolofiyeni na?"},{"book":"UMatewu","chapter":"7","verse":"17","text":"Kanjalo-ke, sonke isihlahla esihle sithela izithelo ezinhle kodwa isihlahla esibi sithela ezimbi."},{"book":"UMatewu","chapter":"7","verse":"18","text":"Isihlahla esihle ngeke sithele izithelo ezimbi njalo lesihlahla esibi kasingethele izithelo ezinhle."},{"book":"UMatewu","chapter":"7","verse":"19","text":"Zonke izihlahla ezingatheli izithelo ezinhle ziyaganyulwa ziphoselwe emlilweni."},{"book":"UMatewu","chapter":"7","verse":"20","text":"Ngakho-ke, lizabazi ngezithelo zabo.”"},{"book":"UMatewu","chapter":"7","verse":"21","text":"“Kakusibo bonke abathi kimi, ‘Nkosi, Nkosi’ abazangena embusweni wezulu, kodwa ngulowo kuphela owenza intando kaBaba osezulwini."},{"book":"UMatewu","chapter":"7","verse":"22","text":"Abanengi bazakuthi kimi ngalolosuku, ‘Nkosi, Nkosi, kasiphrofithanga ngebizo lakho, njalo ngebizo lakho sakhupha amadimoni, senza lezimangaliso na?’"},{"book":"UMatewu","chapter":"7","verse":"23","text":"Lapho-ke, ngizabatshela kakuhle ngithi, ‘Ngivele kangilazi. Sudulukani kimi, lina benzi bobubi!’ ”"},{"book":"UMatewu","chapter":"7","verse":"24","text":"“Ngakho lowo owezwayo amazwi ami la awenze unjengendoda ehlakaniphileyo eyakhela indlu yayo edwaleni."},{"book":"UMatewu","chapter":"7","verse":"25","text":"Latheleka izulu, izifula zagcwala, wavunguza umoya watshaya phezu kwaleyondlu; kodwa kayiwanga ngoba yayigxiliswe isisekelo sayo edwaleni."},{"book":"UMatewu","chapter":"7","verse":"26","text":"Kodwa lowo owezwayo amazwi ami la angawenzi unjengendoda eyisiwula eyakhela indlu yayo etshebetshebeni."},{"book":"UMatewu","chapter":"7","verse":"27","text":"Latheleka izulu, izifula zagcwala, umoya wavunguza watshaya phezu kwendlu leyo yawa yabhidlika.”"},{"book":"UMatewu","chapter":"7","verse":"28","text":"UJesu eseqedile ukukhuluma lezizinto, amaxuku abantu amangaliswa yikufundisa kwakhe,"},{"book":"UMatewu","chapter":"7","verse":"29","text":"ngoba wafundisa njengomuntu olamandla, hatshi njengabafundisi babo bomthetho."}]}