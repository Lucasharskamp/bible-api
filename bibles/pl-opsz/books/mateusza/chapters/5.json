{"data":[{"book":"Mateusza","chapter":"5","verse":"1","text":"Pewnego dnia Jezus, widząc gromadzące się wokół Niego tłumy, wszedł na wzgórze i usiadł."},{"book":"Mateusza","chapter":"5","verse":"2","text":"Uczniowie otoczyli Go, a On zaczął nauczać:"},{"book":"Mateusza","chapter":"5","verse":"3","text":"—Szczęśliwi ubodzy w duchu,"},{"book":"Mateusza","chapter":"5","verse":"4","text":"Szczęśliwi smutni,"},{"book":"Mateusza","chapter":"5","verse":"5","text":"Szczęśliwi cisi,"},{"book":"Mateusza","chapter":"5","verse":"6","text":"Szczęśliwi ci, którzy pragną sprawiedliwości,"},{"book":"Mateusza","chapter":"5","verse":"7","text":"Szczęśliwi ci, którzy okazują innym miłość,"},{"book":"Mateusza","chapter":"5","verse":"8","text":"Szczęśliwi ci, którzy mają czyste serce,"},{"book":"Mateusza","chapter":"5","verse":"9","text":"Szczęśliwi ci, którzy wprowadzają pokój,"},{"book":"Mateusza","chapter":"5","verse":"10","text":"Szczęśliwi prześladowani za prawość,"},{"book":"Mateusza","chapter":"5","verse":"11","text":"Macie ogromne szczęście,"},{"book":"Mateusza","chapter":"5","verse":"12","text":"Cieszcie się i skaczcie z radości,"},{"book":"Mateusza","chapter":"5","verse":"13","text":"Jesteście solą tej ziemi! Lecz jeśli sól utraci swój smak, staje się bezwartościowa. Dlatego wyrzuca się ją na ścieżkę, gdzie zostaje podeptana przez ludzi."},{"book":"Mateusza","chapter":"5","verse":"14","text":"Jesteście światłem dla świata! Nie można ukryć miasta położonego na wzgórzu."},{"book":"Mateusza","chapter":"5","verse":"15","text":"Nie zapala się też lampy, aby ją zaraz zasłonić, ale stawia się ją na podwyższeniu, aby świeciła wszystkim, którzy są w domu."},{"book":"Mateusza","chapter":"5","verse":"16","text":"Wasze światło niech również świeci wszystkim ludziom, aby widzieli wasze dobre postępowanie i oddawali chwałę waszemu Ojcu w niebie."},{"book":"Mateusza","chapter":"5","verse":"17","text":"Nie myślcie, że przyszedłem znieść Prawo Mojżesza albo pisma proroków. Nie znieść, ale wypełnić!"},{"book":"Mateusza","chapter":"5","verse":"18","text":"Zapewniam was, że prędzej niebo i ziemia przestaną istnieć, niż zmieni się najmniejsza literka w Prawie—zanim wszystko zostanie do końca wypełnione."},{"book":"Mateusza","chapter":"5","verse":"19","text":"Jeśli więc ktoś usunąłby nawet najmniej ważne przykazanie Prawa i tak nauczał innych, będzie najmniej ważny w królestwie niebieskim. A kto sam wypełnia wszystko i uczy tego innych, będzie wielki w królestwie niebieskim."},{"book":"Mateusza","chapter":"5","verse":"20","text":"Ostrzegam was więc: jeśli wasza prawość nie będzie większa od prawości faryzeuszy i przywódców religijnych, nie wejdziecie do królestwa niebieskiego."},{"book":"Mateusza","chapter":"5","verse":"21","text":"Słyszeliście, że powiedziano przodkom: „Nie zabijaj”, a kto zabije, pójdzie pod sąd."},{"book":"Mateusza","chapter":"5","verse":"22","text":"A ja wam mówię: Każdy, kto się na kogoś gniewa, pójdzie pod sąd! A kto nazywa go głupcem, stanie przed Wysoką Radą. A kto nazwałby go idiotą, zasługuje na ogień piekielny."},{"book":"Mateusza","chapter":"5","verse":"23","text":"Jeśli więc, przynosząc dar na ołtarz w świątyni, przypomniałbyś sobie, że ktoś ci coś zarzuca,"},{"book":"Mateusza","chapter":"5","verse":"24","text":"zostaw swój dar przy ołtarzu i idź się pogodzić z tym człowiekiem. Potem wróć i złóż dar Bogu."},{"book":"Mateusza","chapter":"5","verse":"25","text":"Póki jest na to czas, staraj się polubownie załatwić sprawę ze swoim oskarżycielem. W przeciwnym bowiem razie sędzia cię skaże i zostaniesz wtrącony do więzienia."},{"book":"Mateusza","chapter":"5","verse":"26","text":"Zapewniam cię, że nie wyjdziesz stamtąd, aż spłacisz cały dług—co do grosza."},{"book":"Mateusza","chapter":"5","verse":"27","text":"Słyszeliście, że w Prawie Mojżesza powiedziano: „Bądź wierny w małżeństwie”."},{"book":"Mateusza","chapter":"5","verse":"28","text":"A Ja wam mówię: Kto spogląda na kobietę i pożąda jej, w sercu już się dopuścił niewierności."},{"book":"Mateusza","chapter":"5","verse":"29","text":"Jeśli więc twoje prawe oko skłania cię do grzechu, wyłup je i odrzuć. Lepiej bowiem, gdy zginie jakaś część twojego ciała, niż byś z całym ciałem miał być wrzucony do piekła."},{"book":"Mateusza","chapter":"5","verse":"30","text":"I jeśli twoja prawa ręka skłania cię do grzechu, odetnij ją i odrzuć. Lepiej bowiem, gdy zginie jakaś część twojego ciała, niż byś z całym ciałem miał znaleźć się w piekle."},{"book":"Mateusza","chapter":"5","verse":"31","text":"W Prawie Mojżesza powiedziano też: „Kto chce się rozwieść z żoną, niech jej wręczy dokument rozwodowy”."},{"book":"Mateusza","chapter":"5","verse":"32","text":"A Ja wam mówię: Kto rozwodzi się z żoną (z wyjątkiem przypadku rozwiązłości seksualnej), naraża ją na grzech niewierności. Kto zaś żeni się z rozwódką, również dopuszcza się grzechu niewierności małżeńskiej."},{"book":"Mateusza","chapter":"5","verse":"33","text":"Słyszeliście również, że powiedziano przodkom: „Nie przysięgaj fałszywie, lecz dotrzymaj przysięgi danej Panu”."},{"book":"Mateusza","chapter":"5","verse":"34","text":"A Ja wam mówię: W ogóle nie przysięgajcie: ani na niebo—bo jest tronem Boga;"},{"book":"Mateusza","chapter":"5","verse":"35","text":"ani na ziemię—bo jest Jego podnóżkiem; ani na Jerozolimę—bo jest miastem wielkiego Króla!"},{"book":"Mateusza","chapter":"5","verse":"36","text":"Nawet na własną głowę nie przysięgaj—bo nie możesz jednego włosa uczynić białym lub czarnym."},{"book":"Mateusza","chapter":"5","verse":"37","text":"Mów prawdę: niech twoje „tak” znaczy „tak”, a „nie” znaczy „nie”. Każde oszustwo pochodzi od szatana."},{"book":"Mateusza","chapter":"5","verse":"38","text":"Słyszeliście, że w Prawie Mojżesza powiedziano: „Oko za oko, ząb za ząb”."},{"book":"Mateusza","chapter":"5","verse":"39","text":"A Ja wam mówię: Nie rewanżujcie się za doznane zło! Jeśli ktoś cię obrazi, uderzając w policzek, nadstaw mu drugi."},{"book":"Mateusza","chapter":"5","verse":"40","text":"Jeśli ktoś chce się z tobą sądzić o koszulę, daj mu od razu i płaszcz."},{"book":"Mateusza","chapter":"5","verse":"41","text":"Jeśli ktoś cię zmusza, byś niósł mu bagaż kilometr, nieś mu i dwa."},{"book":"Mateusza","chapter":"5","verse":"42","text":"Daj temu, kto cię prosi, i nie odwracaj się od tego, kto chce od ciebie coś pożyczyć."},{"book":"Mateusza","chapter":"5","verse":"43","text":"Słyszeliście, że powiedziano: „Kochaj przyjaciół, nienawidź wrogów”."},{"book":"Mateusza","chapter":"5","verse":"44","text":"A Ja wam mówię: Kochajcie waszych wrogów i módlcie się za tych, którzy was prześladują—"},{"book":"Mateusza","chapter":"5","verse":"45","text":"tak postępują dzieci waszego Ojca w niebie. On bowiem sprawia, że słońce wschodzi dla dobrych i dla złych. A deszcz pada dla prawych i dla nieprawych."},{"book":"Mateusza","chapter":"5","verse":"46","text":"Czy sądzicie, że zasługujecie na nagrodę, bo kochacie tych, którzy was kochają? Czy nawet źli ludzie tak nie postępują?"},{"book":"Mateusza","chapter":"5","verse":"47","text":"Jeśli jesteście mili tylko dla przyjaciół, w czym jesteście lepsi? Czy poganie tak nie postępują?"},{"book":"Mateusza","chapter":"5","verse":"48","text":"Bądźcie więc doskonali, tak jak wasz Ojciec w niebie."}]}