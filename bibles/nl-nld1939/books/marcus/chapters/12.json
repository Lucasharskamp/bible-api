{"data":[{"book":"Marcus","chapter":"12","verse":"1","text":"Toen begon Hij tot hen in parabels te spreken: Een man plantte een wijngaard, omringde hem met een muur, groef er een wijnpers in, en bouwde er een toren op. Daarna verpachtte hij hem aan landbouwers, en vertrok naar het buitenland."},{"book":"Marcus","chapter":"12","verse":"2","text":"Op de vastgestelde tijd zond hij een knecht naar de landbouwers, om van de landbouwers zijn deel der vruchten van de wijngaard in ontvangst te nemen."},{"book":"Marcus","chapter":"12","verse":"3","text":"Maar ze grepen en sloegen hem, en zonden hem met lege handen heen."},{"book":"Marcus","chapter":"12","verse":"4","text":"Weer stuurde hij hun een anderen knecht; dien sloegen ze op het hoofd, en beledigden hem."},{"book":"Marcus","chapter":"12","verse":"5","text":"Nog eens stuurde hij een andere; en hem doodden ze. Zo nog verschillende anderen; den een sloegen ze, den ander doodden ze."},{"book":"Marcus","chapter":"12","verse":"6","text":"Nu had hij enkel nog zijn geliefden zoon. Ten laatste zond hij ook dezen tot hen, en sprak: Voor mijn zoon zullen ze wel ontzag hebben."},{"book":"Marcus","chapter":"12","verse":"7","text":"Maar die landbouwers zeiden tot elkander: Dat is de erfgenaam; komt, laten we hem doden, dan zullen wij de erfenis krijgen."},{"book":"Marcus","chapter":"12","verse":"8","text":"Ze grepen hem vast, doodden hem, en wierpen hem buiten de wijngaard."},{"book":"Marcus","chapter":"12","verse":"9","text":"Wat zal nu de heer van de wijngaard doen? Hij zal de landbouwers gaan verdelgen, en de wijngaard aan anderen geven."},{"book":"Marcus","chapter":"12","verse":"10","text":"Hebt gij dit Schriftwoord niet gelezen: De steen, die de bouwlieden hebben verworpen, Is de hoeksteen geworden;"},{"book":"Marcus","chapter":"12","verse":"11","text":"De Heer heeft het gedaan: Een wonder is het in onze ogen."},{"book":"Marcus","chapter":"12","verse":"12","text":"Toen zochten ze zich van Hem meester te maken; maar ze vreesden het volk. Want ze begrepen, dat Hij met de parabel hen had bedoeld. Ze lieten Hem met rust, en gingen heen."},{"book":"Marcus","chapter":"12","verse":"13","text":"Daarop zonden ze enige farizeën en herodianen op Hem af, om Hem in zijn eigen woorden te verstrikken."},{"book":"Marcus","chapter":"12","verse":"14","text":"Ze kwamen, en zeiden tot Hem: Meester, we weten, dat Gij oprecht zijt, en niemand naar de ogen ziet; want Gij kent geen aanzien des persoons, maar leert naar waarheid de weg van God. Is het geoorloofd, den keizer belasting te betalen, of niet; moeten we betalen, of niet?"},{"book":"Marcus","chapter":"12","verse":"15","text":"Maar Hij doorzag hun list, en sprak tot hen: Wat stelt gij Mij op de proef? Laat Mij eens een tienling zien."},{"book":"Marcus","chapter":"12","verse":"16","text":"Ze brachten er een. Hij zei hun: Wiens beeld en randschrift is dit? Ze zeiden Hem: Van den keizer."},{"book":"Marcus","chapter":"12","verse":"17","text":"Jesus sprak tot hen: Geeft dan den keizer, wat den keizer toekomt; en geeft aan God, wat God toekomt. En ze stonden verbaasd over Hem."},{"book":"Marcus","chapter":"12","verse":"18","text":"Ook de sadduceën, die de verrijzenis loochenen, kwamen op Hem af. Ze ondervroegen Hem:"},{"book":"Marcus","chapter":"12","verse":"19","text":"Meester, Moses heeft ons voorgeschreven, dat, wanneer iemands broer komt te sterven en een vrouw zonder kinderen achterlaat, zijn broer dan de vrouw moet nemen, en nakomelingschap voor zijn broer moet verwekken."},{"book":"Marcus","chapter":"12","verse":"20","text":"Nu waren er zeven broers. De eerste nam een vrouw, en stierf zonder kinderen na te laten."},{"book":"Marcus","chapter":"12","verse":"21","text":"De tweede nam haar, en stierf; en ook deze liet geen kinderen na. Zo ook de derde,"},{"book":"Marcus","chapter":"12","verse":"22","text":"en alle zeven, zonder kinderen na te laten. Het laatst van allen stierf de vrouw."},{"book":"Marcus","chapter":"12","verse":"23","text":"Wien van hen zal zij nu bij de verrijzenis, wanneer ze zullen opstaan, als vrouw toebehoren? Alle zeven hebben haar immers tot vrouw gehad."},{"book":"Marcus","chapter":"12","verse":"24","text":"Jesus sprak tot hen: Zoudt gij niet in dwaling zijn, omdat gij de Schriften niet kent, en evenmin de kracht van God?"},{"book":"Marcus","chapter":"12","verse":"25","text":"Want wanneer men opstaat van de doden, dan huwt men niet, noch wordt men gehuwd, maar dan zal men zijn als engelen in de hemel."},{"book":"Marcus","chapter":"12","verse":"26","text":"En wat nu de verrijzenis der doden betreft, hebt gij in het boek van Moses bij het braambosverhaal niet gelezen, hoe God tot hem sprak: “Ik ben de God van Abraham, de God van Isaäk, de God van Jakob”?"},{"book":"Marcus","chapter":"12","verse":"27","text":"Hij is toch geen God van doden, maar van levenden. Gij verkeert in grote dwaling."},{"book":"Marcus","chapter":"12","verse":"28","text":"Een der schriftgeleerden hoorde hun woordenwisseling, en kwam naderbij. Daar hij inzag, dat Hij hun goed had geantwoord, vroeg hij Hem: Wat is het allereerste gebod?"},{"book":"Marcus","chapter":"12","verse":"29","text":"Jesus antwoordde hem: Het eerste is: Hoor Israël; de Heer, onze God, is de énige Heer;"},{"book":"Marcus","chapter":"12","verse":"30","text":"gij zult den Heer uw God beminnen met heel uw hart, met heel uw ziel, met heel uw verstand en met heel uw kracht."},{"book":"Marcus","chapter":"12","verse":"31","text":"Het tweede is dit: Gij zult uw naaste beminnen als uzelf. Groter dan deze geboden is er geen."},{"book":"Marcus","chapter":"12","verse":"32","text":"De schriftgeleerde zeide Hem: Juist, Meester, Gij hebt naar waarheid gezegd, dat Hij één is, en dat er geen andere bestaat buiten Hem;"},{"book":"Marcus","chapter":"12","verse":"33","text":"en dat Hem te beminnen met heel het hart en heel het verstand en met heel de kracht, en den naaste te beminnen als zichzelf, veel beter is dan alle brand- en slachtoffers."},{"book":"Marcus","chapter":"12","verse":"34","text":"Daar Jesus zag, dat hij verstandig geantwoord had, sprak Hij tot hem: Ge zijt niet ver van het koninkrijk Gods. Toen durfde niemand Hem meer ondervragen."},{"book":"Marcus","chapter":"12","verse":"35","text":"Nu nam Jesus het woord, en sprak bij zijn onderricht in de tempel: Hoe kunnen de schriftgeleerden zeggen, dat de Christus de zoon van David is?"},{"book":"Marcus","chapter":"12","verse":"36","text":"David zelf heeft in den Heiligen Geest gezegd: “De Heer heeft gesproken tot mijn Heer: Zet U aan mijn rechterhand, Totdat Ik uw vijanden leg Als een voetbank voor uw voeten.”"},{"book":"Marcus","chapter":"12","verse":"37","text":"David zelf noemt Hem dus Heer; hoe is Hij dan zijn zoon? En de grote menigte luisterde graag naar Hem."},{"book":"Marcus","chapter":"12","verse":"38","text":"Nog sprak Hij bij zijn onderricht: Wacht u voor de schriftgeleerden, die er van houden, in lange gewaden rond te lopen, en op de markt te worden begroet;"},{"book":"Marcus","chapter":"12","verse":"39","text":"die de eerste zetels begeren in de synagogen, en de eerste plaatsen aan de gastmalen;"},{"book":"Marcus","chapter":"12","verse":"40","text":"die het goed der weduwen verslinden, en voor de schijn lange gebeden verrichten. Ze zullen des te strenger worden gevonnist."},{"book":"Marcus","chapter":"12","verse":"41","text":"En daar Hij tegenover de offerkist zat, zag Hij, hoe de menigte geld in de offerkist stortte. Een aantal rijken wierpen er veel in:"},{"book":"Marcus","chapter":"12","verse":"42","text":"maar er kwam ook een arme weduwe, die er twee penningen, dat is een vierling, in deed."},{"book":"Marcus","chapter":"12","verse":"43","text":"Hij riep zijn leerlingen, en sprak tot hen: Voorwaar, Ik zeg u: Deze arme weduwe heeft meer in de offerkist gestort dan alle anderen."},{"book":"Marcus","chapter":"12","verse":"44","text":"Want allen hebben van hun overvloed geofferd, maar zij heeft van haar armoede alles gegeven, wat ze bezat, haar hele vermogen."}]}