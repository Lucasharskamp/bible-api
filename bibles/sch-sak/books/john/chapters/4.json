{"data":[{"book":"John","chapter":"4","verse":"1","text":"Phariseengei han John nêkin Jisua ruoisi atam uol, ama'n tui leh mi a baptis a min tam uol ti an riet zoia."},{"book":"John","chapter":"4","verse":"2","text":"(Adikin, Jisua'n chu tute baptis maka; a ruoisingei vaiin ke mi an baptis ngâi ani.)"},{"book":"John","chapter":"4","verse":"3","text":"Masikin Jisua'n ha anga an ti hah a rietin chu Judea ram a mâka Galilee tieng a kîr nôka;"},{"book":"John","chapter":"4","verse":"4","text":"a se tieng Samaria ram palin a se rang anâng ani."},{"book":"John","chapter":"4","verse":"5","text":"Samaria ram sûnga han khopui inkhat Sychar an ti han a hong tunga, Jacob'n a nâi Joseph mun a pêkna kôl hah ani. 4:5: Aph 33:19; Jos 24:32"},{"book":"John","chapter":"4","verse":"6","text":"Jacob tuikuong khom mahan aoma, Jisua'n a lam lônna a sôl sikin ha tuikuong kôla han ânsung raka, ma hah sûnchimripa ani."},{"book":"John","chapter":"4","verse":"7","text":"Samaria nupang inkhat tuithâl rangin a honga, male Jisua'n a kôm, “Tui nêk rang mi pêk roh,” a tipea."},{"book":"John","chapter":"4","verse":"8","text":"(A ruoisingei chu sâkruo rochôk rangin khopui sûnga an sea)."},{"book":"John","chapter":"4","verse":"9","text":"Nupangnu han a kôm, “Nangma Juda mi ni nia, keima Samaria nupang ki nia, kho-angin mo tui nêk rang mi ni zong hi?” (Judangei han khuri mo, khuriâi mo, Samaria mingeiin an mangna chu mang ngâi khâi mak ngei.)4:9: Judangei han khuringei mo, khuriâingei mo, Samaria mingeiin an mangna chu mang ngâi khâi mak ngei; aninônchu Judangei ha Samaria mingei leh ite an tho rang om mak."},{"book":"John","chapter":"4","verse":"10","text":"Hanchu Jisua'n a thuona, “Pathien neinunpêk le buong rang mi pêk roh tipu hi ni riet nisenla chu, nangman keng a kôm zong na ta; hanchu, ama'n ringna-tui nang a pêk rang ani,” a tia."},{"book":"John","chapter":"4","verse":"11","text":"Nupangnu han a kôm, “Pu, tui thâlna laka ite dôn mak chea, tuikuong lak ânthûk zana. Khotieng mo ringna-tui na man rang?"},{"book":"John","chapter":"4","verse":"12","text":"Kin pu Jacob'n hi tuikuong hih mi pêka; ama le a nâingei le a sâ vâi ngei murdi khom ma renga hih an lei nêk ngâi ani. Kin pu Jacob nêkin no roiinpui uol mo?”"},{"book":"John","chapter":"4","verse":"13","text":"Jisua'n a thuona, “Tutu khom hi tui nêk ngei chu an tui lân râl nôk a ta,"},{"book":"John","chapter":"4","verse":"14","text":"Hannirese, tukhom an kôma tui ke pêk rang a nêk ngei kai chu an tui inrâl nôk tet khâi no nih. Keiman tui ke pêk rang chu, an sûnga tuinâr hong chang a ta, tuinâr han ringna-tui le kumtuong ringna pêk atih,” a tia."},{"book":"John","chapter":"4","verse":"15","text":"Nupangnu han a kôm, “Pu, ma tui hah ni pêk roh! ku tui ânrâl khâi loina rang le hi tena lâ tuithâl ko hong khâi loina rangin,” a tia."},{"book":"John","chapter":"4","verse":"16","text":"Jisua'n ha nu kôm han, “Sênla, no lômpa va koi inla, hong nôk roh,” a tipea."},{"book":"John","chapter":"4","verse":"17","text":"Nupangnu'n a kôm, “Lômpa la dôn mu-ung,” tiin amanu han a thuona."},{"book":"John","chapter":"4","verse":"18","text":"Pasal rangnga in ne neipui zoia, male atûna no ompuipa khom hih no lômpa tatak nimak. Chongdiktak ni ni ril ani,” a tia."},{"book":"John","chapter":"4","verse":"19","text":"Nupangnu han a tia, “Pu, dêipu ni ni ti ki riet.”"},{"book":"John","chapter":"4","verse":"20","text":"“Kin Samari richibulngeiin chu hi tânga hin Pathien chubai an mûk ngâi, aniatachu, nangni Judangeiin chu Jerusalema Pathien chubai kin mûk ngâi ani, nin ti ngâi.”"},{"book":"John","chapter":"4","verse":"21","text":"Jisua'n, nupangnu kôm han a tipea, “Nupangnu, keima mi iem roh, hi tâng le Jerusalem ngêt ni loi khomin mingeiin Pa chubai an mûk zora la tung atih."},{"book":"John","chapter":"4","verse":"22","text":"Nangni Samari mingeiin chu nin riet loi chubai nin mûk ngâi; aniatachu keini Judangeiin chu kin riet ke chubai kin mûk ngâi ani, sanminringna hih Judangei renga hong suok kêng ani sikin."},{"book":"John","chapter":"4","verse":"23","text":"Hannirese azora atung rang ani zoi, male atûn khom atung tir ani zoi, ma tikin chu Pathien chubaimûk ngeiin Ratha le Chongtakin Pa chubaimûk an tih, Pa'n ma anga mingei ha ama chubaimûk rangin a nuom ngâi ani."},{"book":"John","chapter":"4","verse":"24","text":"Pathien chu Ratha ania, ama chubai mûk ngeiin Ratha le chongtakin chubai an mûk rang ani,” a tia."},{"book":"John","chapter":"4","verse":"25","text":"Nupangnu han a kôm, “Messiah la juong atih, ti ki riet, a juong tikin chu neinunngei murdi mi ril atih,” a tia."},{"book":"John","chapter":"4","verse":"26","text":"Jisua'n a thuona, “Keima nang chongpuipa hih, ama hah ki ni,” a tia."},{"book":"John","chapter":"4","verse":"27","text":"Ma lâitak han a ruoisingei an hong kîr nôka, nupang leh an chong an mua an kamâm sabaka. Aniatachu, tutên ha nu kôm han, “Imo no zong?” aninônchu ama kôm, “Ithomo nupang no chongpuia?” tiin khom ite rekel mak ngei."},{"book":"John","chapter":"4","verse":"28","text":"Hanchu nupangnu hah a tuibêl mâkrakin khopui sûnga a kîra, male mingei kôm,"},{"book":"John","chapter":"4","verse":"29","text":"“Ki sin lei tho ngei murdi a ril thei let mi inkhat a oma, hong en ta u, Messiah ni thei ni mo?” a tia."},{"book":"John","chapter":"4","verse":"30","text":"Masikin khopui renga an honga Jisua kôm an va se zoi."},{"book":"John","chapter":"4","verse":"31","text":"Ma zoratak han ruoisingeiin, “Minchupu, sâk-sâk bak hi roh!” tiin an lei ngêna."},{"book":"John","chapter":"4","verse":"32","text":"Nikhomsenla Jisua'n, “Nin riet loi bu nêk rang ko dôn,” tiin a thuona."},{"book":"John","chapter":"4","verse":"33","text":"Masikin ruoisingei han anni leh anni anin rekela, “Mîn bu an hong chôi pe mini?” an tia."},{"book":"John","chapter":"4","verse":"34","text":"Jisua'n an kôm, “Mi tîrpu lungdo sin le a sin zoi rang hi ku bu tuitak ani, a tipe ngeia."},{"book":"John","chapter":"4","verse":"35","text":"Nangnin chu, ‘Bu âtna rang tha minli ala om nin tia.’ Aniatachu nangni ki ril, loingei so en sabak ta u; atûn renga ât rangin bungei an min zoi!"},{"book":"John","chapter":"4","verse":"36","text":"A âtpu'n chu rathaman a man ngâia, kumtuong ringna dêna om rangin amara a mintûp ngâi; masikin a lingpu le a âtpu an râisân ânruol theina rangin."},{"book":"John","chapter":"4","verse":"37","text":"‘Mi inkhatin a linga, mi dangin a ât ngâi,’ ti hi adik ani."},{"book":"John","chapter":"4","verse":"38","text":"Nin sin loina muna nangni ki tîr; mi dangin an sina, an sin sai hah nin ât ani,” a tia."},{"book":"John","chapter":"4","verse":"39","text":"Nupangnu han, “Ki sin lei tho ngei murdi ni ril let,” tiin a thurchi a misîr pe ngei sikin Samari khopui mingei, mi tamtakin Jisua an iem zoi."},{"book":"John","chapter":"4","verse":"40","text":"Masikin, Samari mingei ha Jisua kôm an honga, an kôm om rangin an ngêna, male Jisua'n ha khopui han sûnnik a châm zoi."},{"book":"John","chapter":"4","verse":"41","text":"Midang tamtakin khom a thurchi misîr sikin an iem sa zoia,"},{"book":"John","chapter":"4","verse":"42","text":"male anni ngei han nupangnu kôm, “Atûn chu mi ni misîr pe sika ni loiin keini lelên a thurchi misîr kin rieta, hi mi hih rammuol sanminringpu ani khet ti kin riet zoi,” an tia."},{"book":"John","chapter":"4","verse":"43","text":"Ma khopui han sûnnik a châm suole chu a mâka Galilee rama a se zoi."},{"book":"John","chapter":"4","verse":"44","text":"Jisua'n ama rang nanâk ân tia, “Dêipungei chu an ram nanâka chu miritin om ngâi mak ngei,” tiin. 4:44: Mat 13:57; Mk 6:4; Luk 4:24"},{"book":"John","chapter":"4","verse":"45","text":"Galilee rama a tungin chu mipuingeiin an lei phâm tataka, Jerusalema Kalkân Kût han inchelin Jisua sintho ngei murdi ha an mu sikin.4:45: Joh 2:23"},{"book":"John","chapter":"4","verse":"46","text":"Hanchu, Jisua ha Galilee rama Cana khuoa tui uain a min changna han a hong nôka, sorkâr ulien inkhat a oma, a nâipasal Capernaum khuoa dam loiin a om ani.4:46: Joh 2:1-11"},{"book":"John","chapter":"4","verse":"47","text":"Jisua Judea ram renga Galilee rama a hong ti a riet lehan a kôm a sea, Capernaum khuoa sea, a nâipasal juong mindam rangin Jisua a ngêna, a nâipasal hah a thi vang zoi ani."},{"book":"John","chapter":"4","verse":"48","text":"Jisua'n an kôm, “Sininkhêlngei le neinun kamâmomngei nin mu nônchu tutên iem no tu nui,” a tipe ngeia."},{"book":"John","chapter":"4","verse":"49","text":"Sorkâr ulien han, “Pu, ka nâipasal a thi mân ni juong pe roh,” tiin a thuona."},{"book":"John","chapter":"4","verse":"50","text":"Jisua'n a kôm, “Se nôk ta roh, na nâipasal a dam zoi!” a tipea."},{"book":"John","chapter":"4","verse":"51","text":"Hanchu a in a pan lâiin lampuia a tîrlâmngei leh annin tonga, “Na nâipasal a dam zoi!” an tipea."},{"book":"John","chapter":"4","verse":"52","text":"Ama'n an kôm, a nâipasal lei dam zora tak hah a rekel ngeia, annin a kôm, “Mazan chonûktieng dârkhat inring han a mintun a lei mathân zoi,” an tipea."},{"book":"John","chapter":"4","verse":"53","text":"Hanchu, a pa han Jisua'n a kôm, “Na nâipasal a dam zoi,” a tipe zora tak hah ani ti a riet zoi. Masikin ama le a inmingei anrêngin an iem zoi ani."},{"book":"John","chapter":"4","verse":"54","text":"Ma hah Jisua'n Judea ram renga Galilee rama a hong suo nûka a sininkhêl sin avoinikna ani."}]}