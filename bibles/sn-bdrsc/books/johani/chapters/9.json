{"data":[{"book":"Johani","chapter":"9","verse":"1","text":"Akati achifamba, akaona murume akanga aberekwa ari bofu."},{"book":"Johani","chapter":"9","verse":"2","text":"Vadzidzi vake vakamubvunza vakati, “Rabhi, ndianiko akatadza, murume uyu kana kuti vabereki vake, zvaakaberekwa ari bofu?”"},{"book":"Johani","chapter":"9","verse":"3","text":"Jesu akapindura akati, “Hakusi kutadza kwomurume uyu kana kwavabereki vake kwakaita kuti zvidai, asi izvi zvakaitika kuti basa raMwari riratidzwe muupenyu hwake."},{"book":"Johani","chapter":"9","verse":"4","text":"Kana achiri masikati kudai, tinofanira kubata basa raiye akandituma. Usiku huri kuuya, husina munhu angagona kushanda basa nahwo."},{"book":"Johani","chapter":"9","verse":"5","text":"Ndichiri munyika, ndiri chiedza chenyika.”"},{"book":"Johani","chapter":"9","verse":"6","text":"Akati ataura izvozvo, akapfira mate pasi, akakanya dope namate, uye akariisa pameso omurume uya."},{"book":"Johani","chapter":"9","verse":"7","text":"Akati kwaari, “Enda undoshamba mudziva reSiroami” (shoko iri rinoreva kuti Kutumwa). Saka murume uya akaenda akandoshamba, akadzoka ava kuona."},{"book":"Johani","chapter":"9","verse":"8","text":"Vavakidzani vake navaya vakanga vambomuona achipemha vakati, “Ko, uyu haasi iye murume uya aisimbogara achipemha here?”"},{"book":"Johani","chapter":"9","verse":"9","text":"Vamwe vakati, “Ndiye.” Vamwe vakati, “Kwete, anenge akangofanana naye chete.”"},{"book":"Johani","chapter":"9","verse":"10","text":"Vakamubvunza vakati, “Meso ako akasvinudzwa sei?”"},{"book":"Johani","chapter":"9","verse":"11","text":"Akapindura akati, “Murume anonzi Jesu akakanya dope akarizora pameso angu. Akandiudza kuti ndiende kuSiroami ndinoshamba. Saka ndakaenda ndikandoshamba, uye ipapo ndakagona kuona.”"},{"book":"Johani","chapter":"9","verse":"12","text":"Vakamubvunza vakati, “Aripiko murume wacho?”"},{"book":"Johani","chapter":"9","verse":"13","text":"Vakauyisa murume uya aimbova bofu kuvaFarisi."},{"book":"Johani","chapter":"9","verse":"14","text":"Zvino zuva iro rakakanyiwa dope rikazorwa pameso omurume uya naJesu, raiva zuva reSabata."},{"book":"Johani","chapter":"9","verse":"15","text":"Naizvozvo vaFarisi vakamubvunzawo kuti akasvinudzwa sei. Murume uya akapindura akati, “Azora dope pameso angu uye ndikandoshamba, zvino ndava kuona.”"},{"book":"Johani","chapter":"9","verse":"16","text":"Vamwe vaFarisi vakati, “Murume uyu haabvi kuna Mwari, nokuti haachengeti Sabata.”"},{"book":"Johani","chapter":"9","verse":"17","text":"Pakupedzisira vakadzokerazve kumurume uya akaberekwa ari bofu vakati, “Ko, iwe unoti kudini naye, sezvo akasvinudza meso ako.”"},{"book":"Johani","chapter":"9","verse":"18","text":"Kunyange zvakadaro, vaJudha havana kubvuma kuti akanga ari bofu uye kuti akanga asvinudzwa meso ake, kusvikira vadana vabereki vake."},{"book":"Johani","chapter":"9","verse":"19","text":"Vakati kwavari, “Mwanakomana wenyu here uyu? Ndiye here wamunoti akaberekwa ari bofu? Seiko ava kuona iye zvino?”"},{"book":"Johani","chapter":"9","verse":"20","text":"Vabereki vake vakati, “Tinoziva kuti ndiye mwanakomana wedu, uye tinoziva kuti akaberekwa ari bofu."},{"book":"Johani","chapter":"9","verse":"21","text":"Asi kuti ari kuona sei nhasi kana kuti ndiani asvinudza meso ake, isu hatizivi. Mubvunzei. Akura; achazvidavirira oga.”"},{"book":"Johani","chapter":"9","verse":"22","text":"Vabereki vake vakataura izvi nokuti vaitya vaJudha, nokuti vaJudha vakanga vatotenderana kuti ani naani anenge angopupura kuti Jesu ndiye Kristu aizofanira kubudiswa musinagoge."},{"book":"Johani","chapter":"9","verse":"23","text":"Ndokusaka vabereki vake vakati, “Akura mubvunzei iye.”"},{"book":"Johani","chapter":"9","verse":"24","text":"Vakadanazve murume uya akambenge ari bofu kechipiri. Vakati kwaari, “Ipa mbiri kuna Mwari. Isu tinoziva kuti murume uyu mutadzi.”"},{"book":"Johani","chapter":"9","verse":"25","text":"Akapindura akati, “Kana ari mutadzi kana asiri, ini handizvizivi. Ndinoziva chinhu chimwe chete. Ndakanga ndiri bofu asi zvino ndoona!”"},{"book":"Johani","chapter":"9","verse":"26","text":"Ipapo vakamubvunza vakati, “Akaiteiko kwauri? Akasvinudza meso ako seiko?”"},{"book":"Johani","chapter":"9","verse":"27","text":"Akapindura akati, “Ndanguri ndakuudzai, asi hamuna kuteerera. Munodireiko kuzvinzwazve? Munoda kuva vadzidzi vakewo here?”"},{"book":"Johani","chapter":"9","verse":"28","text":"Ipapo vakamutuka vakati, “Iwe hako ndiwe mudzidzi wake munhu uyu! Isu tiri vadzidzi vaMozisi!"},{"book":"Johani","chapter":"9","verse":"29","text":"Tinoziva kuti Mwari akataura naMozisi, asi kana ari munhu uyu, hatimbozivi kwaanobva.”"},{"book":"Johani","chapter":"9","verse":"30","text":"Murume uya akapindura akati, “Zvino, izvi zvinoshamisa chose! Hamuzivi kwaanobva, asi iye akasvinudza meso angu."},{"book":"Johani","chapter":"9","verse":"31","text":"Tinoziva kuti Mwari haanzwi vatadzi. Anonzwa munhu anomutya uye anoita kuda kwake."},{"book":"Johani","chapter":"9","verse":"32","text":"Hakuna munhu akatombonzwa nezvokusvinudzwa kwameso omunhu akaberekwa ari bofu."},{"book":"Johani","chapter":"9","verse":"33","text":"Dai murume uyu asina kubva kuna Mwari, haaigona kuita chinhu.”"},{"book":"Johani","chapter":"9","verse":"34","text":"Ipapo vakapindura vakati, “Iwe wakaberekerwa muchivi; unoda seiko kutidzidzisa!” Ipapo vakamubudisa kunze."},{"book":"Johani","chapter":"9","verse":"35","text":"Jesu akanzwa kuti vakanga vamudzingira kunze, uye akati amuwana, akati kwaari, “Unotenda here kuMwanakomana woMunhu?”"},{"book":"Johani","chapter":"9","verse":"36","text":"Murume uya akapindura akati, “Iye ndianiko nhai, Ishe? Ndiudzei kuti ndigotenda kwaari.”"},{"book":"Johani","chapter":"9","verse":"37","text":"Jesu akati, “Wamuona zvino; uye ndiye ari kutaura newe.”"},{"book":"Johani","chapter":"9","verse":"38","text":"Ipapo murume uya akati, “Ishe, ndinotenda,” akabva amunamata."},{"book":"Johani","chapter":"9","verse":"39","text":"Jesu akati, “Kutonga ndiko kwandakavinga munyika ino, kuitira kuti mapofu aone uye avo vanoona vave mapofu.”"},{"book":"Johani","chapter":"9","verse":"40","text":"Vamwe vaFarisi vaiva naye vakamunzwa achitaura izvi vakati, “Watii? Nesuwo tiri mapofu here?”"},{"book":"Johani","chapter":"9","verse":"41","text":"Jesu akati, “Dai maiva mapofu, mungadai musina mhosva yechivi; asi zvino zvamunoti munoona, mhosva yenyu inoramba iripo.”"}]}