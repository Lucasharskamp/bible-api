{"data":[{"book":"Kumbukumbu","chapter":"10","verse":"1","text":"“Maabaho Mndewa Mulungu kanilongela, ‘Songola vibawo vidi va mabwe vilingile fana viya va ichanduso, maabaho wize kuno kumwangu kuna umulima, utende sanduku da biki,"},{"book":"Kumbukumbu","chapter":"10","verse":"2","text":"na nizakwandika muna ivibawo ivo chiya chinyandike muna ivibawo viya va ichanduso voubenile, maabaho uvike muna disanduku.’"},{"book":"Kumbukumbu","chapter":"10","verse":"3","text":"“Nitenda sanduku da mbiki wa mkenge, nisongola vibawo va mabwe vilingile fana viya va ichanduso na nikwela navo kumulima."},{"book":"Kumbukumbu","chapter":"10","verse":"4","text":"Maabaho Mndewa Mulungu kandika uchanyha ya vibawo ivo mbuli ziya za mwanduso, ndagilizi longo zoyamulagilizeni Mndewa Mulungu uko kumulima kulawa muna umoto siku ya mting'hano, Mndewa Mulungu kaning'ha vibawo ivo."},{"book":"Kumbukumbu","chapter":"10","verse":"5","text":"Nihinduka na nihulumuka kulawa kuna umulima. Maabaho fana viyanilagilize Mndewa Mulungu, nika vibawo ivo muna disanduku dinitendile, navo vamgati ya sanduku ijo.”"},{"book":"Kumbukumbu","chapter":"10","verse":"6","text":"Waisilaili walawa visiwa va Bene Yaakani mbaka Moselosi, uko Haluni kadanganika na kawandigwa uko, na Eleazali mwanage kasola nyafasi yake ya ukulu wa nhambiko."},{"book":"Kumbukumbu","chapter":"10","verse":"7","text":"Kulawa haja, wagendelela na umwanza mbaka Gudigoda, na kulawa Gudigoda wahita Yotibasa, iyo ni isi ya vizanda va mazi."},{"book":"Kumbukumbu","chapter":"10","verse":"8","text":"Lusita ulo Mndewa Mulungu kawasagula wanhu wa kabila da Lawi muladi wadipape sanduku da lagano da Mndewa Mulungu, wamsang'hanile fana wakulu wa nhambiko na kuwatemela mate wanhu kwa zina jake mbaka diyelo."},{"book":"Kumbukumbu","chapter":"10","verse":"9","text":"Lekamana wanhu wa kabila da Lawi haweng'higwe uhazi wa isi fana makabila yamwenga viyeng'higwe, ila wahokela ukulu wa nhambiko fana viyalaganile Mndewa Mulungu, Mulungu wenu."},{"book":"Kumbukumbu","chapter":"10","verse":"10","text":"Musa kagendelela kulonga, “Nikala kuna umulima siku malongo mane imisi na ichilo, fana vinitendile mwanduso. Mndewa Mulungu kanitegeleza na katogola kuwa hezamnangani bule."},{"book":"Kumbukumbu","chapter":"10","verse":"11","text":"Maabaho Mndewa Mulungu kanilongela nihite na kumulongozani, muladi mudahe kuisola isi ija yoyawekile chilagano kuweng'ha wasaho zenu."},{"book":"Kumbukumbu","chapter":"10","verse":"12","text":"“Mweye Waisilaili tegelezeni chiya chiyolonda Mndewa Mulungu, Mulungu wenu, mumdumbe na musondelele nzila zake zose na mumulonde na mumsang'hanile Mndewa Mulungu, Mulungu wenu, kwa mizoyo yenu yose na kwa mihe yenu yose,"},{"book":"Kumbukumbu","chapter":"10","verse":"13","text":"na kuzindilila malagilizo na ndagilizi za Mndewa Mulungu zonimwing'hani diyelo kwa faida yenu."},{"book":"Kumbukumbu","chapter":"10","verse":"14","text":"Lola, ulanga mbaka ulanga wa ulanga ni va Mndewa Mulungu, Mulungu wenu, isi na vinhu vose vili umo ni vake."},{"book":"Kumbukumbu","chapter":"10","verse":"15","text":"Mbali Mndewa Mulungu kawalonda ng'hani wasaho zenu kwaviya kamsagulani na kawaleka wanhu wamwenga, na mung'hali mwa wanhu wake woyawasagule."},{"book":"Kumbukumbu","chapter":"10","verse":"16","text":"Ivo mudizindilile lagano da Mndewa Mulungu muna imizoyo yenu10:16 Chiebulaniya cholonga, “Muingize ulungwana mizoyo yenu.” na sekemuwe na mizoyo midala."},{"book":"Kumbukumbu","chapter":"10","verse":"17","text":"Kwaviya Mndewa Mulungu, Mulungu wenu ni Mulungu wa milungu imwenga yose na Mndewa wa wandewa, yeye ni Mulungu mkulu na yeli na nguvu na wa kudumbiza, halola chihanga cha munhu hebu hahokela lushwa."},{"book":"Kumbukumbu","chapter":"10","verse":"18","text":"Kowahumiza wachiwa na wagane, kowalonda nyambenyambe na koweng'ha ndiya na mawalo."},{"book":"Kumbukumbu","chapter":"10","verse":"19","text":"Walondeni nyambenyambe, kwaviya mweye mukala nyambenyambe muna iisi ya Misili."},{"book":"Kumbukumbu","chapter":"10","verse":"20","text":"Mdumbeni Mndewa Mulungu, Mulungu wenu, mumsang'hanile na mumsondelele yeye na kuilaha kwa zina jake."},{"book":"Kumbukumbu","chapter":"10","verse":"21","text":"Yeye ni nhogolwa yenu, Mulungu wenu, yoyamtendeleni mbuli zino ng'hulu na za kudumbiza zomuziwone kwa meso yenu."},{"book":"Kumbukumbu","chapter":"10","verse":"22","text":"Wasaho zenu viwahitile Misili, wakala malongo saba muhala. Mbali sambi Mndewa Mulungu, Mulungu wenu kamtendani muwe wengi fana nhondo za kuulanga."}]}