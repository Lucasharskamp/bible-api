{"data":[{"book":"Kumbukumbu","chapter":"30","verse":"1","text":"“Sambi nimwing'hani musagule hagati ya kutemeligwa mate na kuduwiligwa. Mbuli zino zose vondazimulawilileni, mwizakala muna izisi ziya zoyampwililiseni Mndewa Mulungu, Mulungu wenu na mwizakumbuka usaguzi wonimwing'hileni."},{"book":"Kumbukumbu","chapter":"30","verse":"2","text":"One mweye na welesi wenu muhambwelela Mndewa Mulungu na kuzindilila kwa mizoyo yenu yose na kwa mihe yenu yose malagilizo yonimulagilizileni diyelo,"},{"book":"Kumbukumbu","chapter":"30","verse":"3","text":"maabaho Mndewa Mulungu, Mulungu wenu kezambwelezelani ugima wenu unogile na kumuwonelani ubazi na kumduganyani kaidi kulawa muna izisi ziya ziyampwililiseni."},{"book":"Kumbukumbu","chapter":"30","verse":"4","text":"Hata one mupwililisigwa muna izisi za kuuhelelo hasi ya ulanga, Mndewa Mulungu, Mulungu wenu, kezamduganyani na kumbwelezani,"},{"book":"Kumbukumbu","chapter":"30","verse":"5","text":"muladi muisole kaidi isi iwakalile wasaho zenu. Nayo kezamwing'hani vinhu vingi na kumtendani muwe wengi kufosa wasaho zenu."},{"book":"Kumbukumbu","chapter":"30","verse":"6","text":"Mndewa Mulungu, Mulungu wenu, kezaisafya mizoyo yenu na mizoyo ya wanenu30:6 Chiebulaniya cholonga, “Mndewa Mulungu, Mulungu wenu kezaingiza ulungwana mizoyo yenu na mizoyo ya wanenu.”, muladi mumulonde yeye, kwa mizoyo yenu yose na kwa mihe yenu yose, muladi mukale."},{"book":"Kumbukumbu","chapter":"30","verse":"7","text":"Mndewa Mulungu kezawagalila maduwilo yano yose wehi wenu wowamwihileni na kuwagazeni."},{"book":"Kumbukumbu","chapter":"30","verse":"8","text":"Mwizamtegeleza Mndewa Mulungu na kuzindilila malagilizo yake yose yonimulagilizani diyelo."},{"book":"Kumbukumbu","chapter":"30","verse":"9","text":"Mndewa Mulungu, Mulungu wenu kezamtemelani mate, mwizakuwa na wana wengi na ng'ombe wengi na migunda yenu izalava mazao. Kwaviya kezanogelwa kumtemelani mate fana viya viyalondile kuwatemela mate wasaho zenu,"},{"book":"Kumbukumbu","chapter":"30","verse":"10","text":"one muhamtegeleza Mndewa Mulungu, Mulungu wenu na kuzindilila malagilizo yake na ndagilizi zake zozandikigwe muna ichitabu chino cha malagilizo na kumbwelela Mndewa Mulungu, Mulungu wenu kwa mizoyo yenu yose na kwa mihe yenu yose."},{"book":"Kumbukumbu","chapter":"30","verse":"11","text":"“Malagilizo yonimwing'hani diyelo siyo madala, hebu hayeli kutali na mweye."},{"book":"Kumbukumbu","chapter":"30","verse":"12","text":"Hayeli kuulanga mbaka mulonge, ‘Yelihi yondayakwele mbaka kuulanga yachigalile muladi chiyahulike na kuyazindilila?’"},{"book":"Kumbukumbu","chapter":"30","verse":"13","text":"Wala hayeli kuumwambu wa bahali mbaka mulonge, ‘Yelihi yondayaloke umwambu wa bahali yachigalile muladi chiyahulike na kuyazindilila?’"},{"book":"Kumbukumbu","chapter":"30","verse":"14","text":"Siivo, mbali usenga uno wahabehi ng'hani na mweye, wamuna imilomo yenu na muna imizoyo yenu muladi mudahe kuuzindilila."},{"book":"Kumbukumbu","chapter":"30","verse":"15","text":"“Diyelo nomwing'hani musagule yanogile hebu yehile, ugima hebu ifa."},{"book":"Kumbukumbu","chapter":"30","verse":"16","text":"One muhazindilila malagilizo ya Mndewa Mulungu, Mulungu wenu yonimwing'hani diyelo, muhamulonda Mndewa Mulungu, Mulungu wenu na kusondelela nzila zake na kuzindilila ndagilizi zake na malagilizo yake, mwizakala na kongezeka. Nayo Mndewa Mulungu, Mulungu wenu kezamtemelani mate muna iisi imuhita kuisola."},{"book":"Kumbukumbu","chapter":"30","verse":"17","text":"One hamuzindilile na kulema kutegeleza na kulongozigwa kutambikila milungu imwenga,"},{"book":"Kumbukumbu","chapter":"30","verse":"18","text":"nomgong'ondelani diyelo kuwa mwizanangigwa. Hamwizakala siku nyingi muna iisi yomuhita kuisola, kuumwambu wa lwanda lwa Yoludani."},{"book":"Kumbukumbu","chapter":"30","verse":"19","text":"Sambi nomwing'hani musagule ugima hebu ifa, kutemeligwa mate na Mulungu hebu kuduwiligwa na Mulungu, na notanga ulanga na isi viwe wakalangama wa usaguzi womutenda. Saguleni ugima muladi mukale."},{"book":"Kumbukumbu","chapter":"30","verse":"20","text":"Mulondeni Mndewa Mulungu, Mulungu wenu, mumtegeleze na mumuhuwile yeye, maabaho mweye na wanenu mwizakala siku nyingi muna iisi ija iwalaganiligwe wasaho zenu, Bulahimu na Isaka na Yakobo.”"}]}