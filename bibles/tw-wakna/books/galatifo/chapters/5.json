{"data":[{"book":"Galatifo","chapter":"5","verse":"1","text":"Ahofadi nti na Kristo ama yɛade yɛn ho no. Munnyina pintinn. Mommma ho kwan mma wɔmmfa mo nyɛ nkoa bio."},{"book":"Galatifo","chapter":"5","verse":"2","text":"Muntie! Me Paulo, meka kyerɛ mo se, sɛ moma ho kwan ma wotwa mo twetia a, na ɛkyerɛ sɛ Kristo so amma mfaso biara amma mo koraa."},{"book":"Galatifo","chapter":"5","verse":"3","text":"Mebɔ mo kɔkɔ bio sɛ obiara a ɔbɛma ho kwan ama wɔatwa no twetia no, na ɛsɛ sɛ odi mmara no nyinaa so."},{"book":"Galatifo","chapter":"5","verse":"4","text":"Mo a mopɛ sɛ wɔde mmara no bu mo bem no atew mo ho afi Kristo ho. Adom no nni mo so bio."},{"book":"Galatifo","chapter":"5","verse":"5","text":"Nanso yefi gyidi mu nam Honhom no so twɛn trenee a yɛn ani da so no."},{"book":"Galatifo","chapter":"5","verse":"6","text":"Kristo Yesu mu no, twetiatwa ne momonotoyɛ so nni mfaso. Nea ɛho hia ne gyidi a ɛnam ɔdɔ so da ne ho adi."},{"book":"Galatifo","chapter":"5","verse":"7","text":"Na anka moresi mmirikakan no yiye! Na hena na otwintwan mo anan mu ma mugyaee nokware no tie?"},{"book":"Galatifo","chapter":"5","verse":"8","text":"Saa nnaadaa no mfi nea ɔfrɛ mo no."},{"book":"Galatifo","chapter":"5","verse":"9","text":"“Mmɔkaw kakraa bi na ɛma mmɔre no nyinaa tu.”"},{"book":"Galatifo","chapter":"5","verse":"10","text":"Mewɔ anidaso wɔ Awurade mu sɛ morennwen adwene foforo bi. Onipa ko a ɔde sakasakayɛ reba mo mu no, wobetua ne so ka."},{"book":"Galatifo","chapter":"5","verse":"11","text":"Anuanom, sɛ migu so ka twetiatwa ho asɛm a, adɛn nti na wɔda so taa me? Na sɛ ɛno na ɛyɛ nokware a, anka mʼasɛm a meka fa Kristo asennua ho no renkɔfa ɔhaw mma. Ɛno de, na anka asennua no ho hintidua biara nni hɔ bio."},{"book":"Galatifo","chapter":"5","verse":"12","text":"Sɛ ɛkaa me nko a anka wɔn a wɔhaw mo no atwa wɔn ho atwitwa wɔn ho wɔn ho."},{"book":"Galatifo","chapter":"5","verse":"13","text":"Me nuanom, mo de, wɔfrɛɛ mo sɛ mommɛde mo ho. Nanso mommma saa ahofadi yi mmɔ ɔkwan mma bɔne; mmom momfa ɔdɔ nsom mo ho mo ho."},{"book":"Galatifo","chapter":"5","verse":"14","text":"Efisɛ Mmara no nyinaa tiaatwa ne sɛ, “Dɔ wo yɔnko sɛ wo ho.”"},{"book":"Galatifo","chapter":"5","verse":"15","text":"Na sɛ mokeka na momemene mo ho mo ho a, ɛno de monhwɛ yiye na moansɛe mo ho mo ho."},{"book":"Galatifo","chapter":"5","verse":"16","text":"Na mise montena ase wɔ Honhom mu, na moremma ɔhonam akɔnnɔ ho kwan."},{"book":"Galatifo","chapter":"5","verse":"17","text":"Efisɛ nea ɔhonam pɛ no tia nea Honhom no pɛ; saa ara nso na nea Honhom no pɛ no, ɔhonam no tia. Nʼabien no bɔ abira, enti ɛnsɛ sɛ moyɛ nea mopɛ."},{"book":"Galatifo","chapter":"5","verse":"18","text":"Sɛ monantew Honhom mu a, na monnhyɛ Mmara ase."},{"book":"Galatifo","chapter":"5","verse":"19","text":"Dwuma a bɔne su di no da adi pefee. Eyinom ne aguamammɔ, efi, ahohwi,"},{"book":"Galatifo","chapter":"5","verse":"20","text":"abosonsom, aduto, ɔtan, akayɛ, ahoɔyaw, abufuw, aperepere, kunsunkunsun, mpaapaemu,"},{"book":"Galatifo","chapter":"5","verse":"21","text":"nitan, nsabow, agobɔne, ne nneɛma a ɛtete saa. Mebɔ mo kɔkɔ sɛnea mabɔ mo dedaw no se, wɔn a wɔtena ase saa no renkɔ Onyankopɔn Ahenni no mu."},{"book":"Galatifo","chapter":"5","verse":"22","text":"Na Honhom no aba ne ɔdɔ, anigye, asomdwoe, abodwokyɛre, ayamye, papayɛ, gyidi,"},{"book":"Galatifo","chapter":"5","verse":"23","text":"odwo ne ahohyɛso. Mmara biara nni hɔ a etia eyinom."},{"book":"Galatifo","chapter":"5","verse":"24","text":"Na wɔn a wɔyɛ Kristo de no abɔ wɔn nipasu no ne honam akɔnnɔ asennua mu."},{"book":"Galatifo","chapter":"5","verse":"25","text":"Sɛ yɛte Honhom mu yi, momma yɛnnantew Honhom mu."},{"book":"Galatifo","chapter":"5","verse":"26","text":"Ɛnsɛ sɛ yɛhoahoa yɛn ho, yiyi yɛn ho yɛn ho abufuw, anaa yɛma yɛn ani bere yɛn ho yɛn ho."}]}