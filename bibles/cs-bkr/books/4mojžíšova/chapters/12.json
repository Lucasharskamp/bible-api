{"data":[{"book":"4 Mojžíšova","chapter":"12","verse":"1","text":"A mluvila Maria i Aron proti Mojžíšovi příčinou manželky Madianky, kterouž sobě vzal; nebo byl pojal manželku Madianku."},{"book":"4 Mojžíšova","chapter":"12","verse":"2","text":"A řekli: Zdaliž jen toliko skrze Mojžíše mluvil Hospodin? Zdaž také nemluvil skrze nás? I slyšel to Hospodin."},{"book":"4 Mojžíšova","chapter":"12","verse":"3","text":"(Byl pak Mojžíš člověk nejtišší ze všech lidí, kteříž byli na tváři země)."},{"book":"4 Mojžíšova","chapter":"12","verse":"4","text":"A ihned řekl Hospodin Mojžíšovi a Aronovi i Marii: Vyjděte vy tři k stánku úmluvy. I vyšli toliko oni tři."},{"book":"4 Mojžíšova","chapter":"12","verse":"5","text":"Tedy sstoupil Hospodin v sloupu oblakovém, a stál u dveří stánku. I zavolal Arona a Marie, a vyšli oba dva."},{"book":"4 Mojžíšova","chapter":"12","verse":"6","text":"Jimž řekl: Slyšte nyní slova má: Prorok když jest mezi vámi, já Hospodin u vidění ukáži se jemu, ve snách mluviti budu s ním."},{"book":"4 Mojžíšova","chapter":"12","verse":"7","text":"Ale není takový služebník můj Mojžíš, kterýž ve všem domě mém věrný jest."},{"book":"4 Mojžíšova","chapter":"12","verse":"8","text":"Ústy k ústům mluvím s ním, ne u vidění, ani v zavinutí, a podobnost Hospodinovu spatřuje. Pročež jste tedy neostýchali se mluviti proti služebníku mému Mojžíšovi?"},{"book":"4 Mojžíšova","chapter":"12","verse":"9","text":"I roznícena jest prchlivost Hospodinova na ně, a odšel."},{"book":"4 Mojžíšova","chapter":"12","verse":"10","text":"Oblak také zdvihl se s stánku. A aj, Maria byla malomocná, bílá jako sníh. A pohleděl Aron na Marii, ana malomocná."},{"book":"4 Mojžíšova","chapter":"12","verse":"11","text":"Tedy řekl Aron Mojžíšovi: Poslyš mne, pane můj, prosím, nevzkládej na nás té pokuty za hřích ten, jehož jsme se bláznivě dopustili, a jímž jsme zhřešili."},{"book":"4 Mojžíšova","chapter":"12","verse":"12","text":"Prosím, ať není tato jako mrtvý plod, kterýž když vychází z života matky své, polovici těla jeho zkaženého bývá."},{"book":"4 Mojžíšova","chapter":"12","verse":"13","text":"I volal Mojžíš k Hospodinu, řka: Ó Bože silný, prosím, uzdraviž ji."},{"book":"4 Mojžíšova","chapter":"12","verse":"14","text":"Odpověděl Hospodin Mojžíšovi: Kdyby otec její plinul jí na tvář, zdaž by se nemusila styděti za sedm dní? Protož ať jest vyobcována ven z stanů za sedm dní, a potom zase uvedena bude."},{"book":"4 Mojžíšova","chapter":"12","verse":"15","text":"Tedy vyloučena jest Maria ven z stanů za sedm dní; a lid nehnul se odtud, až zase uvedena jest Maria."}]}