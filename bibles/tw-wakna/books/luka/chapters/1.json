{"data":[{"book":"Luka","chapter":"1","verse":"1","text":"Adamfo pa Teofilo, nnipa pii abɔ mmɔden akyerɛw Yesu ho nsɛm a akɔ so wɔ yɛn mu no."},{"book":"Luka","chapter":"1","verse":"2","text":"Wɔkyerɛw faa nsɛm a wɔaka akyerɛ yɛn a nnipa a wohuu saa nneɛma yi fi mfiase no nam so daa no adi no ho."},{"book":"Luka","chapter":"1","verse":"3","text":"Nanso minyaa adwene bi sɛ, sɛ mehwehwɛ nea wɔakyerɛw no nyinaa mu yiye na mekyerɛw brɛ wo a, eye."},{"book":"Luka","chapter":"1","verse":"4","text":"Eyi bɛboa wo ma woahu nokware a ɛwɔ nea woasua no nyinaa mu."},{"book":"Luka","chapter":"1","verse":"5","text":"Mede mʼasɛm no befi Yudafo sɔfo Sakaria a ɔtenaa ase wɔ Yudeahene Herode bere so a na ofi Abia asɔfokuw mu no so. Sakaria yere Elisabet nso, na ɔyɛ Aaron aseni."},{"book":"Luka","chapter":"1","verse":"6","text":"Na Sakaria ne ne yere Elisabet som Onyankopɔn nokware mu a wɔn ho nni asɛm wɔ Onyankopɔn anim."},{"book":"Luka","chapter":"1","verse":"7","text":"Na wonni ɔba, efisɛ na Elisabet yɛ obonin. Na wɔn baanu nyinaa nso anyinyin."},{"book":"Luka","chapter":"1","verse":"8","text":"Da bi a eduu Sakaria asɔfokuw so sɛ wɔyɛ asɔredan mu adwuma no,"},{"book":"Luka","chapter":"1","verse":"9","text":"wɔtow aba yii no sɛ, ɔnkɔhyew aduhuam wɔ ɔhyew afɔremuka no so."},{"book":"Luka","chapter":"1","verse":"10","text":"Saa bere no ara nso na asafo no rebɔ mpae wɔ adiwo hɔ sɛnea wɔtaa yɛ no."},{"book":"Luka","chapter":"1","verse":"11","text":"Sakaria gu so rehyew aduhuam no, prɛko pɛ, Awurade bɔfo begyinaa afɔremuka no nkyɛn mu wɔ nifa so."},{"book":"Luka","chapter":"1","verse":"12","text":"Sakaria huu no no, ɔbɔɔ piriw na ne ho popoe."},{"book":"Luka","chapter":"1","verse":"13","text":"Nanso ɔsoro ɔbɔfo no ka kyerɛɛ no se, “Sakaria, nsuro, Awurade Nyankopɔn ate wo mpaebɔ. Wo yere Elisabet bɛwo ɔbabarima na ɛsɛ sɛ woto ne din Yohane."},{"book":"Luka","chapter":"1","verse":"14","text":"Nʼawo bɛma wʼani agye na wo ho asɛpɛw wo. Saa ara na ɛbɛma nnipa bebree nso ani agye."},{"book":"Luka","chapter":"1","verse":"15","text":"Ɔbɛyɛ ɔkɛse wɔ Awurade anim. Ɔrennom nsa biara da, na Honhom Kronkron bɛyɛ no ma afi ne na yam."},{"book":"Luka","chapter":"1","verse":"16","text":"Israelfo pii nam nʼasɛnka so benya adwensakra asan aba Awurade, wɔn Nyankopɔn, nkyɛn."},{"book":"Luka","chapter":"1","verse":"17","text":"Obenya Odiyifo Elia honhom ahoɔden no bi, na obedi Agyenkwa no ba no anim abesiesie nnipa ama ne ba a ɔbɛba no. Nʼasɛnka bɛma ntease aba agyanom ne wɔn mma ntam. Na ɔbɛdan Awurade asɛm no ho asoɔdenfo adwene akɔ Awurade pɛ ho.”"},{"book":"Luka","chapter":"1","verse":"18","text":"Sakaria buaa ɔbɔfo no se, “Ɛbɛyɛ dɛn na eyi aba mu? Mabɔ akwakoraa na me yere nso abɔ aberewa.”"},{"book":"Luka","chapter":"1","verse":"19","text":"Ɔbɔfo no kae se, “Mene Gabriel a migyina Onyankopɔn anim daa no. Ɔno na ɔsomaa me se memmɛka asɛmpa yi nkyerɛ wo."},{"book":"Luka","chapter":"1","verse":"20","text":"Esiane sɛ woagye akyinnye nti, wobɛtɔ mum akosi sɛ wɔbɛwo abofra no. Na nea maka akyerɛ wo yi nyinaa bɛba mu pɛpɛɛpɛ wɔ ne bere a ɛsɛ mu.”"},{"book":"Luka","chapter":"1","verse":"21","text":"Saa bere yi nyinaa na asafo mma no retwɛn Sakaria sɛ ɔbɛba.1.21 Na nnipa no retwɛn sɛ Sakaria befi Kronkronbea hɔ aba na wabɛma wɔn Aaron nhyira (4 Mose 6.24-26).  Na ɛyɛ wɔn nwonwa sɛ wakyɛ saa."},{"book":"Luka","chapter":"1","verse":"22","text":"Bere a ɔbae no, wantumi ankasa ankyerɛ asafomma no. Wohu fii ne nneyɛe mu sɛ wahu nʼani so ade wɔ asɔredan mu hɔ."},{"book":"Luka","chapter":"1","verse":"23","text":"Owiee nʼasɔfodwuma wɔ asɔredan mu hɔ no, ɔkɔɔ fie."},{"book":"Luka","chapter":"1","verse":"24","text":"Nna bi akyi no, ne yere Elisabet nyinsɛnee, na ɔde ne ho siee asram anum."},{"book":"Luka","chapter":"1","verse":"25","text":"Ɔde anigye kae se, “Awurade ayɛ me adɔe. Wayi animguase a ɛkaa me wɔ nnipa anim no afi me so.”"},{"book":"Luka","chapter":"1","verse":"26","text":"Elisabet nyinsɛn asram asia no, Onyankopɔn somaa ɔbɔfo Gabriel kɔɔ Galilea akuraa bi a wɔfrɛ no Nasaret no ase"},{"book":"Luka","chapter":"1","verse":"27","text":"se, ɔnkɔ ɔbea kronkron bi a wɔfrɛ no Maria a na wɔde no ama Yosef a ofi Ɔhene Dawid abusua mu no aware no nkyɛn."},{"book":"Luka","chapter":"1","verse":"28","text":"Gabriel huu no ara pɛ, ɔka kyerɛɛ no se, “Asomdwoe nka wo! Awurade ka wo ho, wo a Awurade adom wo.”"},{"book":"Luka","chapter":"1","verse":"29","text":"Ɔbɔfo no asɛm no maa Maria adwene mu yɛɛ no nnaa ma obisaa ne ho se, “Na saa nkyia yi ase ne dɛn?”"},{"book":"Luka","chapter":"1","verse":"30","text":"Ɔbɔfo no san ka kyerɛɛ Maria bio se, “Maria, nsuro, efisɛ Awurade adom wo."},{"book":"Luka","chapter":"1","verse":"31","text":"Tie! Ɛrenkyɛ biara wubenyinsɛn na woawo ɔbabarima na woato ne din Yesu."},{"book":"Luka","chapter":"1","verse":"32","text":"Ɔbɛyɛ ɔkɛse, na wɔbɛfrɛ no Ɔsorosoro Nyankopɔn Ba. Na Awurade de ne nena Dawid ahengua no bɛma no."},{"book":"Luka","chapter":"1","verse":"33","text":"Na obedi Yakob fi so hene daa; na nʼahenni to rentwa da.”"},{"book":"Luka","chapter":"1","verse":"34","text":"Maria bisaa ɔbɔfo no se, “Na ɛbɛyɛ dɛn na mawo wɔ bere a ɔbarima nhuu me da?”"},{"book":"Luka","chapter":"1","verse":"35","text":"Ɔbɔfo no buae se, “Honhom Kronkron bɛba wo so na Ɔsorosoro Nyankopɔn tumi abɛkata wo so, eyi nti abofra a wobɛwo no no bɛyɛ kronkron na wɔbɛfrɛ no Onyankopɔn Ba."},{"book":"Luka","chapter":"1","verse":"36","text":"Ɛbɛyɛ asram asia ni a wo busuani Elisabet mpo a ɔyɛ obonin anyinsɛn ɔbabarima wɔ ne mmerewabere mu."},{"book":"Luka","chapter":"1","verse":"37","text":"Efisɛ Onyankopɔn de, biribiara nso no yɛ.”"},{"book":"Luka","chapter":"1","verse":"38","text":"Maria kae se, “Me de, meyɛ Awurade afenaa. Nea Awurade pɛ na ɛnyɛ.” Afei, ɔbɔfo no gyaw no hɔ kɔe."},{"book":"Luka","chapter":"1","verse":"39","text":"Nna kakra bi akyi no, Maria kɔɔ Yudea mmepɔw so kurow bi mu."},{"book":"Luka","chapter":"1","verse":"40","text":"Saa kurow no mu na Sakaria te. Oduu kurow no mu hɔ no, ɔkɔɔ Sakaria fi kɔsraa Elisabet. Okyiaa no."},{"book":"Luka","chapter":"1","verse":"41","text":"Elisabet tee Maria nkyia no, ɔba a ɔda ne yam no kekaa ne ho; amono mu hɔ ara na Honhom Kronkron hyɛɛ Elisabet ma."},{"book":"Luka","chapter":"1","verse":"42","text":"Elisabet de ahosɛpɛw teɛɛ mu se, “Maria, wɔahyira wo sen mmea nyinaa, na wo ba a wobɛwo no no bɛyɛ onipa kɛse."},{"book":"Luka","chapter":"1","verse":"43","text":"Anuonyam bɛn na ɛsen eyi. Me sɛɛ ne hena a anka mʼAwurade bɛba abɛsra me?"},{"book":"Luka","chapter":"1","verse":"44","text":"Wukyiaa me pɛ, na abofra no de anigye kekaa ne ho."},{"book":"Luka","chapter":"1","verse":"45","text":"Nhyira nka wo sɛ wugye dii sɛ nea Onyankopɔn aka no ɔbɛyɛ; ɛno nti na wɔadom wo yi.”"},{"book":"Luka","chapter":"1","verse":"46","text":"Maria kae se,"},{"book":"Luka","chapter":"1","verse":"47","text":"Na me honhom ani gye mʼagyenkwa Nyankopɔn mu;"},{"book":"Luka","chapter":"1","verse":"48","text":"efisɛ wahu nʼafenaa mmɔborɔni mmɔbɔ,"},{"book":"Luka","chapter":"1","verse":"49","text":"Efisɛ Ɔkronkronni Tumfo no ayɛ ade kɛse ama me;"},{"book":"Luka","chapter":"1","verse":"50","text":"nʼahummɔbɔ fi awo ntoatoaso kosi awo ntoatoaso"},{"book":"Luka","chapter":"1","verse":"51","text":"Ɔde ne nsa a tumi wɔ mu no"},{"book":"Luka","chapter":"1","verse":"52","text":"Watu abirɛmpɔn ade so"},{"book":"Luka","chapter":"1","verse":"53","text":"Wama wɔn a ahia wɔn no nnepa"},{"book":"Luka","chapter":"1","verse":"54","text":"Waboa nʼakoa Israel"},{"book":"Luka","chapter":"1","verse":"55","text":"a ɔhyɛɛ yɛn agya Abraham ne nʼasefo no da.”"},{"book":"Luka","chapter":"1","verse":"56","text":"Maria tenaa Elisabet nkyɛn bɛyɛ asram abiɛsa ansa na ɔresan akɔ ne kurom."},{"book":"Luka","chapter":"1","verse":"57","text":"Elisabet awo duu so no, ɔwoo ɔbabarima."},{"book":"Luka","chapter":"1","verse":"58","text":"Nʼafipamfo ne nʼabusuafo tee adɔe a Awurade ayɛ no no, wɔne no nyinaa de anigye dii ahurusi."},{"book":"Luka","chapter":"1","verse":"59","text":"Eduu nnaawɔtwe no, abusuafo ne adɔfo behyiaa sɛ wɔrebetwa abofra no twetia na wɔato ne din. Wɔpɛɛ sɛ wɔde abofra no to nʼagya Sakaria."},{"book":"Luka","chapter":"1","verse":"60","text":"Nanso ne na kae se, “Dabi! Ɛsɛ sɛ wɔfrɛ no Yohane.”"},{"book":"Luka","chapter":"1","verse":"61","text":"Wɔka kyerɛɛ no se, “Obiara nni abusua yi mu a wɔfrɛ no saa.”"},{"book":"Luka","chapter":"1","verse":"62","text":"Eyi ma wɔde wɔn nsa yɛɛ nsɛnkyerɛnne bisaa nʼagya, din a wɔmfa nto abofra no."},{"book":"Luka","chapter":"1","verse":"63","text":"Sakaria ma wɔde krataa brɛɛ no na ɔkyerɛw so se, “Ne din de Yohane.” Eyi yɛɛ wɔn nyinaa nwonwa."},{"book":"Luka","chapter":"1","verse":"64","text":"Amono mu hɔ ara, Sakaria tumi kasaa bio, na ofii ase yii Onyankopɔn ayɛ."},{"book":"Luka","chapter":"1","verse":"65","text":"Wɔn a wɔtee nyinaa ho dwiriw wɔn, na saa asɛm yi trɛw faa Yudea mmepɔw so hɔ nyinaa."},{"book":"Luka","chapter":"1","verse":"66","text":"Obiara a ɔtee saa nsɛm yi bisaa ne ho se, “Ɛno de, na dɛn na abofra yi rebenyin ayɛ? Ɛda adi pefee sɛ Awurade nsa wɔ ne so.”"},{"book":"Luka","chapter":"1","verse":"67","text":"Honhom hyɛɛ nʼagya Sakaria ma ma ɔhyɛɛ nkɔm se,"},{"book":"Luka","chapter":"1","verse":"68","text":"“Nhyira nka Awurade, Israel Nyankopɔn,"},{"book":"Luka","chapter":"1","verse":"69","text":"Ɔde Agyenkwa Tumfo a ɔyɛ ne somfo Dawid aseni rebrɛ yɛn,"},{"book":"Luka","chapter":"1","verse":"70","text":"sɛnea ɔnam nʼadiyifo akronkron so fii teteete hyɛɛ bɔ"},{"book":"Luka","chapter":"1","verse":"71","text":"sɛ, ɔbɛma yɛn Agyenkwa a obegye yɛn afi yɛn atamfo"},{"book":"Luka","chapter":"1","verse":"72","text":"sɛ obehu yɛn agyanom mmɔbɔ"},{"book":"Luka","chapter":"1","verse":"73","text":"ntam a ɔka kyerɛɛ yɛn agya Abraham no:"},{"book":"Luka","chapter":"1","verse":"74","text":"sɛ obegye yɛn afi yɛn atamfo nsam no,"},{"book":"Luka","chapter":"1","verse":"75","text":"Na yɛn nkwa nna nyinaa mu, yɛayɛ kronkron ne atreneefo wɔ nʼanim."},{"book":"Luka","chapter":"1","verse":"76","text":"“Na wo, akokoaa yi, wɔbɛfrɛ wo Ɔsorosoroni no Odiyifo"},{"book":"Luka","chapter":"1","verse":"77","text":"na wobɛkyerɛ ne manfo kwan a"},{"book":"Luka","chapter":"1","verse":"78","text":"na eyinom nyinaa bɛba mu efisɛ"},{"book":"Luka","chapter":"1","verse":"79","text":"na ɛbɛma hann a efi ɔsoro abepue yɛn so"},{"book":"Luka","chapter":"1","verse":"80","text":"Abofra no nyinii na honhom hyɛɛ no ma; ɔtenaa sare so kosii bere a ofii nʼasɛnka adwuma ase."}]}