{"data":[{"book":"अय्यूब","chapter":"39","verse":"1","text":"क्या तुझे मालूम है कि पहाड़ी बकरियों के बच्चे कब पैदा होते हैं? जब हिरनी अपना बच्चा जन्म देती है तो क्या तू इसको मुलाहज़ा करता है?"},{"book":"अय्यूब","chapter":"39","verse":"2","text":"क्या तू वह महीने गिनता रहता है जब बच्चे हिरनियों के पेट में हों? क्या तू जानता है कि किस वक़्त बच्चे जन्म देती हैं?"},{"book":"अय्यूब","chapter":"39","verse":"3","text":"उस दिन वह दबक जाती, बच्चे निकल आते और दर्दे-ज़ह ख़त्म हो जाता है।"},{"book":"अय्यूब","chapter":"39","verse":"4","text":"उनके बच्चे ताक़तवर होकर खुले मैदान में फलते-फूलते, फिर एक दिन चले जाते हैं और अपनी माँ के पास वापस नहीं आते।"},{"book":"अय्यूब","chapter":"39","verse":"5","text":"किसने जंगली गधे को खुला छोड़ दिया? किसने उसके रस्से खोल दिए?"},{"book":"अय्यूब","chapter":"39","verse":"6","text":"मैं ही ने बयाबान उसका घर बना दिया, मैं ही ने मुक़र्रर किया कि बंजर ज़मीन उस की रिहाइशगाह हो।"},{"book":"अय्यूब","chapter":"39","verse":"7","text":"वह शहर का शोर-शराबा देखकर हँस उठता, और उसे हाँकनेवाले की आवाज़ सुननी नहीं पड़ती।"},{"book":"अय्यूब","chapter":"39","verse":"8","text":"वह चरने के लिए पहाड़ी इलाक़े में इधर उधर घूमता और हरियाली का खोज लगाता रहता है।"},{"book":"अय्यूब","chapter":"39","verse":"9","text":"क्या जंगली बैल तेरी ख़िदमत करने के लिए तैयार होगा? क्या वह कभी रात को तेरी चरनी के पास गुज़ारेगा?"},{"book":"अय्यूब","chapter":"39","verse":"10","text":"क्या तू उसे बाँधकर हल चला सकता है? क्या वह वादी में तेरे पीछे चलकर सुहागा फेरेगा?"},{"book":"अय्यूब","chapter":"39","verse":"11","text":"क्या तू उस की बड़ी ताक़त देखकर उस पर एतमाद करेगा? क्या तू अपना सख़्त काम उसके सुपुर्द करेगा?"},{"book":"अय्यूब","chapter":"39","verse":"12","text":"क्या तू भरोसा कर सकता है कि वह तेरा अनाज जमा करके गाहने की जगह पर ले आए? हरगिज़ नहीं!"},{"book":"अय्यूब","chapter":"39","verse":"13","text":"शुतुरमुरग़ ख़ुशी से अपने परों को फड़फड़ाता है। लेकिन क्या उसका शाहपर लक़लक़ या बाज़ के शाहपर की मानिंद है?"},{"book":"अय्यूब","chapter":"39","verse":"14","text":"वह तो अपने अंडे ज़मीन पर अकेले छोड़ता है, और वह मिट्टी ही पर पकते हैं।"},{"book":"अय्यूब","chapter":"39","verse":"15","text":"शुतुरमुरग़ को ख़याल तक नहीं आता कि कोई उन्हें पाँवों तले कुचल सकता या कोई जंगली जानवर उन्हें रौंद सकता है।"},{"book":"अय्यूब","chapter":"39","verse":"16","text":"लगता नहीं कि उसके अपने बच्चे हैं, क्योंकि उसका उनके साथ सुलूक इतना सख़्त है। अगर उस की मेहनत नाकाम निकले तो उसे परवा ही नहीं,"},{"book":"अय्यूब","chapter":"39","verse":"17","text":"क्योंकि अल्लाह ने उसे हिकमत से महरूम रखकर उसे समझ से न नवाज़ा।"},{"book":"अय्यूब","chapter":"39","verse":"18","text":"तो भी वह इतनी तेज़ी से उछलकर भाग जाता है कि घोड़े और घुड़सवार की दौड़ देखकर हँसने लगता है।"},{"book":"अय्यूब","chapter":"39","verse":"19","text":"क्या तू घोड़े को उस की ताक़त देकर उस की गरदन को अयाल से आरास्ता करता है?"},{"book":"अय्यूब","chapter":"39","verse":"20","text":"क्या तू ही उसे टिड्डी की तरह फलाँगने देता है? जब वह ज़ोर से अपने नथनों को फूलाकर आवाज़ निकालता है तो कितना रोबदार लगता है!"},{"book":"अय्यूब","chapter":"39","verse":"21","text":"वह वादी में सुम मार मारकर अपनी ताक़त की ख़ुशी मनाता, फिर भागकर मैदाने-जंग में आ जाता है।"},{"book":"अय्यूब","chapter":"39","verse":"22","text":"वह ख़ौफ़ का मज़ाक़ उड़ाता और किसी से भी नहीं डरता, तलवार के रूबरू भी पीछे नहीं हटता।"},{"book":"अय्यूब","chapter":"39","verse":"23","text":"उसके ऊपर तरकश खड़खड़ाता, नेज़ा और शमशेर चमकती है।"},{"book":"अय्यूब","chapter":"39","verse":"24","text":"वह बड़ा शोर मचाकर इतनी तेज़ी और जोशो-ख़ुरोश से दुश्मन पर हमला करता है कि बिगुल बजते वक़्त भी रोका नहीं जाता।"},{"book":"अय्यूब","chapter":"39","verse":"25","text":"जब भी बिगुल बजे वह ज़ोर से हिनहिनाता और दूर ही से मैदाने-जंग, कमाँडरों का शोर और जंग के नारे सूँघ लेता है।"},{"book":"अय्यूब","chapter":"39","verse":"26","text":"क्या बाज़ तेरी ही हिकमत के ज़रीए हवा में उड़कर अपने परों को जुनूब की जानिब फैला देता है?"},{"book":"अय्यूब","chapter":"39","verse":"27","text":"क्या उक़ाब तेरे ही हुक्म पर बुलंदियों पर मँडलाता और ऊँची ऊँची जगहों पर अपना घोंसला बना लेता है?"},{"book":"अय्यूब","chapter":"39","verse":"28","text":"वह चटान पर रहता, उसके टूटे-फूटे किनारों और क़िलाबंद जगहों पर बसेरा करता है।"},{"book":"अय्यूब","chapter":"39","verse":"29","text":"वहाँ से वह अपने शिकार का खोज लगाता है, उस की आँखें दूर दूर तक देखती हैं।"},{"book":"अय्यूब","chapter":"39","verse":"30","text":"उसके बच्चे ख़ून के लालच में रहते, और जहाँ भी लाश हो वहाँ वह हाज़िर होता है।”"}]}