{"data":[{"book":"2 Timoteo","chapter":"4","verse":"1","text":"Nokulaghitsa hambele he Imulungu, na hambele ha Kiristu Yesu iyatsowahigha iwanu waghima ne iwafile, kwaapfila kakutsa kulongotsa ka Imndewa;"},{"book":"2 Timoteo","chapter":"4","verse":"2","text":"uwapetele iwanu imbuli, wiyandaye kwa chipindi chinoghile na chipindi ing'achinoghile bae, uwakembele na uwakanye na uwaghume iwanu ghumoyo kwa ukududumila ghendo na kuwalangulitsa."},{"book":"2 Timoteo","chapter":"4","verse":"3","text":"Ghamatsuwa ghakutsa iwanu ng'awatsohulikitsa ghamalangulitso gha kweli, ila watsowinza ghawobama iwenyegho na watsepatila iwalangulitsi bwelele yawatsowalongela aghala ghaliheka maghutwi ghawo ghobama kughahulika."},{"book":"2 Timoteo","chapter":"4","verse":"4","text":"Watsolema kuhulika ukweli, watsohindukila simo tse ughutsu."},{"book":"2 Timoteo","chapter":"4","verse":"5","text":"Lekeni ghweghwe walangitse mne ipfinu pfose, ududumile ghamaghayo, utende isang'ano ya kupeta Imbuli Inoghile, utimitse pfinoghile isang'ano yako."},{"book":"2 Timoteo","chapter":"4","verse":"6","text":"Kwaapfila nene nahabehi ukulapfighwa ka nambiko yo ukughida na ghamatsuwa gha ukufa kwangu ghapfika."},{"book":"2 Timoteo","chapter":"4","verse":"7","text":"Nitowa ng'ondo pfinoghile, ghumwanza nighumalitsa na inoghola niilolesa."},{"book":"2 Timoteo","chapter":"4","verse":"8","text":"Sambi nokalitsa kwing'ighwa ghweko lya ukukala pfinoghile, Imtwatsa iyolamla ka pfaibamighwa katsongaya ghweko alyo mne litsuwa lila, kuya si nene niliheka bae, ila na awala wose iwobeta kwa unoghelo ukulawila kwake."},{"book":"2 Timoteo","chapter":"4","verse":"9","text":"Tenda ka pfaudaha utse hima kuna nene sambi."},{"book":"2 Timoteo","chapter":"4","verse":"10","text":"Dema kainoghela isi ino, kandeka kaghenda Tesalonike na Kilesike kaghenda Galatiya, naye Tito kaghenda Damalitiya."},{"book":"2 Timoteo","chapter":"4","verse":"11","text":"Luka yaliheka yali na nene. Msole Maliki utse naye, kwaapfila kodaha kunyapfila mne ng'onde yangu."},{"book":"2 Timoteo","chapter":"4","verse":"12","text":"Lekeni Tukiko nimtuma Efeso."},{"book":"2 Timoteo","chapter":"4","verse":"13","text":"Haukutsa ungalile na lighwanda lyangu lyanililekile kwa Kupulo akula Tirowa, pfipfila ngalile na pfitabu pfila, ghendoghendo apfila ipfitendighwe kwa ngotsi."},{"book":"2 Timoteo","chapter":"4","verse":"14","text":"Ayula Alekisanda iyosang'ana ng'onde tsa chuma tsakanendela ghehile ghendo, Imtwatsa katsomliha kwa aghala ghayatendile."},{"book":"2 Timoteo","chapter":"4","verse":"15","text":"Naghwe walangitse nae, kwaapfila tsakaupinga ghendo usenga wetu."},{"book":"2 Timoteo","chapter":"4","verse":"16","text":"Haniyamile lwa mwanduso kuduhu imunu yemile lubali lwangu, wose tsawandeka. Imulungu aleke kuwapetela totso alyo."},{"book":"2 Timoteo","chapter":"4","verse":"17","text":"Lekeni Imtwatsa tsakakala na nene, kangaya ingupfu ili niwapetele usenga wose Iwanu iwali si Wayahudi. Kuya tsang'ombolighwa kulawa mlifwa ka kunikombola mumlomo mwe simba."},{"book":"2 Timoteo","chapter":"4","verse":"18","text":"Imtwatsa katsonikombola kulawa mne ghehile ghose, na kunighala ghoya mbaka mne undewa wake we kulanga. Utunitso uwe kuna yeye ghamatsuwa ghose! Ona."},{"book":"2 Timoteo","chapter":"4","verse":"19","text":"Uwalamse tsina Pilisila na Akila, hamwe ne iwanu wa kaye ya Onesifori."},{"book":"2 Timoteo","chapter":"4","verse":"20","text":"Elasto kasighala Kolinto na Tirofimo nimleka Mileto kwaapfila tsakakala mtamu."},{"book":"2 Timoteo","chapter":"4","verse":"21","text":"Utende pfaudaha utse ng'ana chipfeghetsi chanduse."},{"book":"2 Timoteo","chapter":"4","verse":"22","text":"Imtwatsa yakale na muhe wako."}]}