{"data":[{"book":"1 Mojžíšova","chapter":"2","verse":"1","text":"A tak dokonána jsou nebesa a země, i všecko vojsko jejich."},{"book":"1 Mojžíšova","chapter":"2","verse":"2","text":"A dokonal Bůh dne sedmého dílo své, kteréž dělal; a odpočinul v den sedmý ode všeho díla svého, kteréž byl dělal."},{"book":"1 Mojžíšova","chapter":"2","verse":"3","text":"I požehnal Bůh dni sedmému a posvětil ho; nebo v něm odpočinul Bůh ode všeho díla svého, kteréž byl stvořil, aby učiněno bylo."},{"book":"1 Mojžíšova","chapter":"2","verse":"4","text":"Tiť jsou rodové nebes a země, (když stvořena jsou v den, v němž učinil Hospodin Bůh zemi i nebe),"},{"book":"1 Mojžíšova","chapter":"2","verse":"5","text":"I každé chrastiny polní, dříve než byla na zemi, i všeliké byliny polní, prvé než vzcházela; nebo ještě byl nedštil Hospodin Bůh na zemi, aniž byl který člověk, ješto by dělal zemi."},{"book":"1 Mojžíšova","chapter":"2","verse":"6","text":"A aniž pára vystupovala z země, aby svlažovala všecken svrchek země."},{"book":"1 Mojžíšova","chapter":"2","verse":"7","text":"I učinil Hospodin Bůh člověka z prachu země, a vdechl v chřípě jeho dchnutí života, i byl člověk v duši živou."},{"book":"1 Mojžíšova","chapter":"2","verse":"8","text":"Štípil pak byl Hospodin Bůh ráj v Eden na východ, a postavil tam člověka, jehož byl učinil."},{"book":"1 Mojžíšova","chapter":"2","verse":"9","text":"A vyvedl Hospodin Bůh z země všeliký strom na pohledění libý, a ovoce k jídlu chutné; též strom života u prostřed ráje, i strom vědění dobrého a zlého."},{"book":"1 Mojžíšova","chapter":"2","verse":"10","text":"(A řeka vycházela z Eden, k svlažování ráje, a odtud dělila se, a byla ve čtyři hlavní řeky."},{"book":"1 Mojžíšova","chapter":"2","verse":"11","text":"Jméno jedné Píson, ta obchází všecku zemi Hevilah, kdež jest zlato."},{"book":"1 Mojžíšova","chapter":"2","verse":"12","text":"A zlato země té jest výborné; tam jest i bdelium, a kámen onychin."},{"book":"1 Mojžíšova","chapter":"2","verse":"13","text":"Jméno pak druhé řeky Gihon, ta obchází všecku zemi Chus."},{"book":"1 Mojžíšova","chapter":"2","verse":"14","text":"A jméno řeky třetí Hiddekel, kteráž teče k východní straně Assyrské země. A řeka čtvrtá jest Eufrates)."},{"book":"1 Mojžíšova","chapter":"2","verse":"15","text":"Pojav tedy Hospodin Bůh člověka, postavil jej v ráji v zemi Eden, aby jej dělal a ostříhal ho."},{"book":"1 Mojžíšova","chapter":"2","verse":"16","text":"I zapověděl Hospodin Bůh člověku, řka: Z každého stromu rajského svobodně jísti budeš;"},{"book":"1 Mojžíšova","chapter":"2","verse":"17","text":"Ale z stromu vědění dobrého a zlého nikoli nejez; nebo v který bys koli den z něho jedl, smrtí umřeš."},{"book":"1 Mojžíšova","chapter":"2","verse":"18","text":"Řekl byl také Hospodin Bůh: Není dobré člověku býti samotnému; učiním jemu pomoc, kteráž by při něm byla."},{"book":"1 Mojžíšova","chapter":"2","verse":"19","text":"(Nebo když byl učinil Hospodin Bůh z země všelikou zvěř polní, i všecko ptactvo nebeské, přivedl je k Adamovi, aby pohleděl na ně, jaké by jméno kterému dáti měl; a jak by koli nazval Adam kterou duši živou, tak aby jmenována byla."},{"book":"1 Mojžíšova","chapter":"2","verse":"20","text":"I dal Adam jména všechněm hovadům, i ptactvu nebeskému, a všeliké zvěři polní; Adamovi pak není nalezena pomoc, kteráž by při něm byla.)"},{"book":"1 Mojžíšova","chapter":"2","verse":"21","text":"Protož uvedl Hospodin Bůh tvrdý sen na Adama, i usnul; a vyňal jedno z žeber jeho, a to místo vyplnil tělem."},{"book":"1 Mojžíšova","chapter":"2","verse":"22","text":"A z toho žebra, kteréž vyňal z Adama, vzdělal Hospodin Bůh ženu, a přivedl ji k Adamovi."},{"book":"1 Mojžíšova","chapter":"2","verse":"23","text":"I řekl Adam: Teď tato jest kost z kostí mých a tělo z těla mého; tato slouti bude mužatka, nebo z muže vzata jest."},{"book":"1 Mojžíšova","chapter":"2","verse":"24","text":"Z té příčiny opustí muž otce svého i matku svou, a přídržeti se bude manželky své, i budou v jedno tělo."},{"book":"1 Mojžíšova","chapter":"2","verse":"25","text":"Byli pak oba dva nazí, Adam i žena jeho, a nestyděli se."}]}