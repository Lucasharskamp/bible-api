{"data":[{"book":"Masenyi Dɔnxɔɛ","chapter":"29","verse":"1","text":"Annabi Munsa naxa Isirayila ɲama birin maxili, a a masen e bɛ, «Wo nu na Misira tɛmui naxɛ, wo fe to nɛ Alatala naxan naba Firawuna ra, a xa sɔɔrie nun a xa bɔxi birin na."},{"book":"Masenyi Dɔnxɔɛ","chapter":"29","verse":"2","text":"Wo bara fe xɔrɔxɔɛe to, tɔnxumae nun kaabanakoe a naxee raba e ra,"},{"book":"Masenyi Dɔnxɔɛ","chapter":"29","verse":"3","text":"kɔnɔ han to Alatala mu xaxili fi wo ma naxan nɔma yi fee kolonde. Wo yae mu a toma, wo tuli man mu a mɛma."},{"book":"Masenyi Dɔnxɔɛ","chapter":"29","verse":"4","text":"Ɲɛ tongo naani bun ma a wo ratangama gbengberenyi kui. Wo xa sose nun wo xa sankirie mu kana,"},{"book":"Masenyi Dɔnxɔɛ","chapter":"29","verse":"5","text":"wo mu taami don, wo mu wɛni nun beere min. Alatala bara a ɲɔxɔ rasiga wo xa fe xɔn alako wo xa nɔ a kolonde a tan nan na wo Marigi Ala ra."},{"book":"Masenyi Dɔnxɔɛ","chapter":"29","verse":"6","text":"Wo to so be, Xɛsibɔn mangɛ Sixɔn, nun Basan mangɛ Ogo, fa nɛ wo gerede, kɔnɔ wo naxa nɔ e ra."},{"book":"Masenyi Dɔnxɔɛ","chapter":"29","verse":"7","text":"Wo naxa e xa bɔxie tongo, wo a itaxun Ruben bɔnsɔɛ ma, Gadi bɔnsɔɛ ma, nun Manasi bɔnsɔɛ sɛɛti keren ma."},{"book":"Masenyi Dɔnxɔɛ","chapter":"29","verse":"8","text":"Na nan a toxi, wo lanma wo xa bira yi saatɛ sɛriyɛ fɔxɔ ra, alako wo na so fe naxan yo ya ma, a xa sɔɔnɛya wo bɛ.»"},{"book":"Masenyi Dɔnxɔɛ","chapter":"29","verse":"9","text":"«Isirayilakae, wo tan nan malanxi yi ki to lɔxɔɛ wo Marigi Alatala ya i. Birin na be, wo xa mangɛe, wo xa yareratie, wo xa forie, wo xa sɔɔri mangɛe,"},{"book":"Masenyi Dɔnxɔɛ","chapter":"29","verse":"10","text":"wo xa ginɛe, wo xa die, nun xɔɲɛe naxee wuri sɛgɛma nun ye bama wo bɛ."},{"book":"Masenyi Dɔnxɔɛ","chapter":"29","verse":"11","text":"Wo Marigi Alatala bara saatɛ mabanban kali ra. Wo na be to alako wo xa na xiri, wo tan nun wo Marigi Alatala tagi."},{"book":"Masenyi Dɔnxɔɛ","chapter":"29","verse":"12","text":"Na tɛmui wo tan nan na a xa ɲama ra, nun a tan nan na wo Marigi Ala ra, alɔ a kali wo benbae Iburahima, Isiyaga, nun Yaxuba bɛ ki naxɛ."},{"book":"Masenyi Dɔnxɔɛ","chapter":"29","verse":"13","text":"N mu yi saatɛ mabanbanxi kali ra wo tan gbansan xa bɛ,"},{"book":"Masenyi Dɔnxɔɛ","chapter":"29","verse":"14","text":"wo tan naxee na be won Marigi Alatala ya i. N a mabanbanxi wo bɔnsɔɛ nan fan bɛ naxee mu nu bari sinden.»"},{"book":"Masenyi Dɔnxɔɛ","chapter":"29","verse":"15","text":"«Wo a kolon won buxi Misira bɔxi ma ki naxɛ, nun won dangi si naxee xa bɔxie ra."},{"book":"Masenyi Dɔnxɔɛ","chapter":"29","verse":"16","text":"Wo bara yi kuye xɔnxie to yi sie nu naxee batuma, kuye naxee yailanxi wuri, gɛmɛ, gbeti, nun xɛɛma ra."},{"book":"Masenyi Dɔnxɔɛ","chapter":"29","verse":"17","text":"Xɛmɛ yo, ginɛ yo, bɔnsɔɛ yo, xabilɛ yo naxa gbilen wo Marigi Alatala fɔxɔ ra, birafe ra na sie xa alae batufe fɔxɔ ra. Wo ya ma, mixi yo naxa lu alɔ wuri sanke naxan pɔsɔnɛ xɔnɛ raminima."},{"book":"Masenyi Dɔnxɔɛ","chapter":"29","verse":"18","text":"Na mixi mɔɔli naxan bara gɛ yi kali mɛde, kɔnɔ a fa sɛɛwa a bɔɲɛ ma a falafe ra, ‹Sɔɔnɛya na n bɛ, n xa n yɛtɛ waxɔnfe raba tɛmui birin, ɲɛmɛ nun sogofure,›"},{"book":"Masenyi Dɔnxɔɛ","chapter":"29","verse":"19","text":"Alatala mu diɲɛma na kanyi ma. A fama nɛ a xa xɔnɛ masende a bɛ a ɲaaxi ra, barima a mu wama a firin nde xɔn. A dankɛ ragoroma nɛ a ma, naxee sɛbɛxi yi kitaabui kui. A a xili ralɔɛma nɛ duniɲa ma."},{"book":"Masenyi Dɔnxɔɛ","chapter":"29","verse":"20","text":"Alatala na mixi mɔɔli raminima Isirayila ɲama ya ma a dankɛ ki ma, alɔ a saatɛ sɛbɛxi ki naxɛ yi sɛriyɛ kitaabui kui.»"},{"book":"Masenyi Dɔnxɔɛ","chapter":"29","verse":"21","text":"«Wo bɔnsɔɛe naxee fama wo xanbi ra, a nun xɔɲɛe naxee kelima bɔxi makuye ma, e fama furee nun fe xɔrɔxɔɛe tode, Alatala naxee dɔxɔma wo xa bɔxi ma."},{"book":"Masenyi Dɔnxɔɛ","chapter":"29","verse":"22","text":"Soda nun fɔxɔɛ fama lude bɔxi fari. Bɔxi mu nɔma rawalide, sese mu nɔma fande, hali burɛxɛ keren a mu nɔma findide a ra. Bɔxi luma nɛ alɔ Sodoma, Gomora, Adamaha, nun Seboyimi, Ala taa naxee kana a xa bɔɲɛ xɔnɛ kui."},{"book":"Masenyi Dɔnxɔɛ","chapter":"29","verse":"23","text":"Na tɛmui si gbɛtɛe fama nɛ maxɔrinyi tide, ‹Alatala yi bɔxi niyaxi yi ki munfe ra? A bɔɲɛ xɔnɔxi yi mɔɔli ra munfe ra?›"},{"book":"Masenyi Dɔnxɔɛ","chapter":"29","verse":"24","text":"E e yaabima nɛ, ‹Yi fe rabaxi nɛ barima yi ɲama bara saatɛ kana, e benbae Marigi Alatala naxan tongo e bɛ, a to e ramini Misira bɔxi ra."},{"book":"Masenyi Dɔnxɔɛ","chapter":"29","verse":"25","text":"E bara kuyee batu e mu naxee kolonxi, Alatala mu tinxi naxee ra."},{"book":"Masenyi Dɔnxɔɛ","chapter":"29","verse":"26","text":"Na fe na a toxi Alatala yi ɲaxankatɛ birin dɔxɔxi yi bɔxi ma a xa xɔnɛ kui alɔ a xa kitaabui a masenma ki naxɛ."},{"book":"Masenyi Dɔnxɔɛ","chapter":"29","verse":"27","text":"A bara a xa xɔnɛ belebele dɔxɔ a xa ɲama ma, a e tongo e xa bɔxi ma, a e keri bɔxi gbɛtɛ fan ma, e na dɛnnaxɛ yi waxati.›»"},{"book":"Masenyi Dɔnxɔɛ","chapter":"29","verse":"28","text":"«Fe naxee nɔxunxi, won Marigi Alatala nan keren peti nee kolon. Fe naxee masenxi won bɛ, nun won ma die bɛ, nee findixi won gbe nan na han duniɲa ɲɔn. A lanma won xa yi sɛriyɛ masenxi birin nabatu.»"}]}