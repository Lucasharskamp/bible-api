{"data":[{"book":"Matthew","chapter":"10","verse":"1","text":"Jisua'n a ruoisi sômleinik ngei hah a koitûp ngeia, ratha saloi ngei rujûlpai theina le damloina le ri murdi mindam theina ranak a pêk ngeia."},{"book":"Matthew","chapter":"10","verse":"2","text":"Tîrton sômleinik ngei riming chu hi ngei hih an ni: Amotontaka Simon (Peter an ti) le a nâipa Andrew; Jebedee nâipasal inik Jacob le a nâipa John,"},{"book":"Matthew","chapter":"10","verse":"3","text":"Philip le Bartholomew; Thomas le chôiruol rusuongpu Mathew; Alphaeus nâipasal Jacob le Thaddaeus;"},{"book":"Matthew","chapter":"10","verse":"4","text":"Canan mi Simon le a minsûrpu Judas Iscariot ngei an ni."},{"book":"Matthew","chapter":"10","verse":"5","text":"Hi miriem sômleinik ngei hih Jisua'n a tîr ngeia, an kôm hi angin a ril ngeia: “Jentailngei rama le Samari mingei khopuingeia chu se no roi."},{"book":"Matthew","chapter":"10","verse":"6","text":"Manêkin, Israel mingei lâia belri inmangngei kôm nin se rang ani."},{"book":"Matthew","chapter":"10","verse":"7","text":"Se ungla, ‘Invân Rêngram chu anâi zoi!’ 10:7-15: Luk 10:4-12 tiin va misîr roi."},{"book":"Matthew","chapter":"10","verse":"8","text":"Damloingei mindam ungla, athi ngei kaithoi ungla, aphârngei minthieng ungla, ramkhoringei rujûlpai roi. Manboia nin man ania, manboi nanâkin pêk roi."},{"book":"Matthew","chapter":"10","verse":"9","text":"Nin pepa rângkachak sumdâr mo, ruphâi mo, sumsen mo chôi no roi;"},{"book":"Matthew","chapter":"10","verse":"10","text":"nin chaina rangin cholite mo, kancholi bob mo, kekok bob mo, khiengrol bob mo chôi no roi. Sinthopungei chu an nângngei hah pêk rang ani.10:10: 1 Kor 9:14; 1 Tim 5:18"},{"book":"Matthew","chapter":"10","verse":"11","text":"“Khopuia mo, khochinna mo nin lûtin nangni mintung rang nuoma nangni lei phâm mi rok ungla, ma mun hah nin mâknôk mâka chu ama kôm han om tit roi."},{"book":"Matthew","chapter":"10","verse":"12","text":"Insûng nin lûtin chu, ‘Nin chunga rathanngamna om rese,’ ti roi."},{"book":"Matthew","chapter":"10","verse":"13","text":"Ma ina omngei han nangni an lei modômin chu nin rathanngamna chibaimûkna hah an chunga tung rese; hannirese nangni an lei modôm nôn chu nin chibai chongbâi hah lâk mikhîr nôk roi."},{"book":"Matthew","chapter":"10","verse":"14","text":"Male, kho in khoma, kho khuo khoma nangni an lei phâm noa, nin chong an rangâi nôn chu ma mun hah mâkrak ungla, nin kea pildi hah không mathâk roi.10:14: Sin 13:51"},{"book":"Matthew","chapter":"10","verse":"15","text":"Adiktakin nangni ki ril, Roijêk Nikhuon chu ha khopuia mingei tuong rang nêkin chu Pathien'n Sodom le Gomora khopuia mingei tuong rang chu inriengmuna minlang uol a tih!” 10:15: Mat 11:24; Aph 19:24-28"},{"book":"Matthew","chapter":"10","verse":"16","text":"“Rangâi roi! Melang pâl kâra belri om angin nangni ki tîr ani. Murûlngei anghan vârin le vasu-ngei anghan nuninêmin nin om ngêt rang ani.10:16: Luk 10:3"},{"book":"Matthew","chapter":"10","verse":"17","text":"Aniatachu indîn roi, nangni sûra, roijêknamuna nangni tuonga, synagog inngeia nangni vîk rang an om rang sikin.10:17-20: Mk 13:9-11; Luk 12:11-12; 21:12-15"},{"book":"Matthew","chapter":"10","verse":"18","text":"Keima sika roijêkpungei le rêngngei makunga lân ding nin tih, anni le Jentailngei Thurchi Sa nin misîr pe ngei theina rangin."},{"book":"Matthew","chapter":"10","verse":"19","text":"Nin chung roijêk ranga nangni an tuong tika, imo nin ti rang aninônchu kho angin mo nin ti rang lei mindonin nan kângmindoi no roi; azora ahong tungin chu nin ti rang hah pêkin om nin tih."},{"book":"Matthew","chapter":"10","verse":"20","text":"Chong nin ti rang ngei hah nangni nin chong nino nia; nin Pa Ratha renga juongin nangnia a chong rang ani."},{"book":"Matthew","chapter":"10","verse":"21","text":"“Miriemngeiin an lâibungngei nanâk khom that rangin la minsûr an ta, ma angdên han pangei khomin an nâingei la minsûr sâng an ta; nâingei khomin an nulepangei doi an ta male that ngei an tih.10:21: Mk 13:12; Luk 21:16"},{"book":"Matthew","chapter":"10","verse":"22","text":"Keima sikin mitinin nangni mumâk an tih. Aniatachu tukhom among dêna tuongdierpu chu sanminringin om an tih.10:22: Mat 24:9,13; Mk 13:13; Luk 21:17"},{"book":"Matthew","chapter":"10","verse":"23","text":"Khopui inkhata an nuom nangni an lôn chu khopui danga rotpat roi. Adiktakin nangni ki ril, Miriem Nâipasal a juong mân Israel rama khopuingei murdia nin sintho zoi no tunui."},{"book":"Matthew","chapter":"10","verse":"24","text":"“Inchulâi hah a minchupu nêkin lien uol mak; suok khom a pu nêkin lien uol mak.10:24: Luk 6:40; Joh 13:16; 15:20"},{"book":"Matthew","chapter":"10","verse":"25","text":"Masikin inchulâi hah a minchupu angin hong om rang hah a mulung a minchuk rang ani, tîrlâm khom a pu angin hong om rang hah a mulung achuk rang ani. In pumapa luo Beelzebul, tiin an koiin te, a in mingei vang chu khodôra riming saloi uolin mo an koi rang ni zoi!” 10:25: Mat 9:34; 12:24; Mk 3:22; Luk 11:15"},{"book":"Matthew","chapter":"10","verse":"26","text":"“Masikin miriemngei hah chi no roi. Atûna thupa om murdi lân lang let ata, ippa om murdi la phuong nîng atih.10:26: Mk 4:22; Luk 8:17"},{"book":"Matthew","chapter":"10","verse":"27","text":"Ajînga nangni ki ril hih sûnkhovâra misîr ungla, kuor kunga nin riet hih inchungsîpa chuongin tânghâi roi."},{"book":"Matthew","chapter":"10","verse":"28","text":"Taksa thata ratha that theiloi ngei chu chi no ungla; manêk han Pathien meidîla taksa le ratha anruona that theipu hah chi roi."},{"book":"Matthew","chapter":"10","verse":"29","text":"Invâ inik poisakhatin nin rochôk thei, nikhomrese, an lâia inkhat luo nin Pa rachamin ninôn chu pilchunga tak noni ngei."},{"book":"Matthew","chapter":"10","verse":"30","text":"Ma anghan nangni rang khom nin samsang tena khom tellet kêng ani."},{"book":"Matthew","chapter":"10","verse":"31","text":"Masikin chi no roi; invâ tamtakngei nêkin nin lût uol ok kêng!"},{"book":"Matthew","chapter":"10","verse":"32","text":"“Tutu loko rieta ni thop kai chu kei khom invâna ka pa makunga thop ki tih."},{"book":"Matthew","chapter":"10","verse":"33","text":"Aniatachu tutu loko rieta ni heng kai chu invâna ka Pa makunga heng ki tih.10:33: 2 Tim 2:12"},{"book":"Matthew","chapter":"10","verse":"34","text":"“Rammuola hin inngêina minlêng ranga juongin mi mindon no roi. Inngêina minlêng ranga juong ni mu unga, khandai minlêng ranga juong kêng ki ni."},{"book":"Matthew","chapter":"10","verse":"35","text":"Nâipasalngeiin an pangei mindoi rang, nâinupangngeiin an nungei mindoi rang, moi ngeiin an tarpingei mindoi ranga juong kêng ki ni;10:35-36: Mic 7:6"},{"book":"Matthew","chapter":"10","verse":"36","text":"na râl saloitakngei chu ni insûng mingei nanâk nîng an tih."},{"book":"Matthew","chapter":"10","verse":"37","text":"“Tutu keima nêka an nungei mo, an pangei mo lungkham uol ngei chu ku ruoisi rangin chuk mak ngei; tutu keima nêka an nâipasalngei mo, an nâinupangngei mo lungkham uol ngei chu ka ruoisi rangin chuk mak ngei."},{"book":"Matthew","chapter":"10","verse":"38","text":"Tutu an khros ruputa ku nûk jûiloi ngei chu ku ruoisi rangin chuk mak ngei.10:38: Mat 16:24; Mk 8:34; Luk 9:23"},{"book":"Matthew","chapter":"10","verse":"39","text":"Tutu an ringna man rang bôk ngei kaiin chu machân an ta; aniatachu, keima rang sika an ringna machân ngei kaiin chu man uol an tih.10:39: Mat 16:25; Mk 8:35; Luk 9:24; 17:33; Joh 12:25"},{"book":"Matthew","chapter":"10","verse":"40","text":"“Tukhom nangni modôm chu keima ni modôm ani, tukhom keima ni pom chu mitîrpu a pom ani.10:40: Mk 9:37; Luk 9:48; 10:16; Joh 13:20"},{"book":"Matthew","chapter":"10","verse":"41","text":"Tukhom Pathien tîrlam hah Pathien tîrlam anina sikin a lei modômin chu Pathien tîrlam, râisânman chang sâng a tih. Tukhom misa hah misa anina sikin a lei pomin chu misa râisânman chang sâng a tih."},{"book":"Matthew","chapter":"10","verse":"42","text":"Tukhom ku nûkjûi ngei lâia a chîntak khom ka ruoisi anina sikin tuidâi kilât khat khom lei min nêk chu, nangni ki ril, râisânman chu man ngêt a tih,” a tia."}]}