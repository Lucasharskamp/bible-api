{"data":[{"book":"2 Korintusi","chapter":"7","verse":"1","text":"Mivel tehát ilyen ígéreteink vannak, szeretteim, tisztítsuk meg magunkat minden testi és lelki tisztátalanságtól, Isten félelmében vigyük végbe megszentelésünket."},{"book":"2 Korintusi","chapter":"7","verse":"2","text":"Fogadjatok be minket. Senkit meg nem bántottunk, senkit meg nem károsítottunk, senkit meg nem csaltunk."},{"book":"2 Korintusi","chapter":"7","verse":"3","text":"Nem vádként mondom, hiszen az előbb mondtam, hogy szívünkben vagytok, hogy együtt haljunk, együtt éljünk."},{"book":"2 Korintusi","chapter":"7","verse":"4","text":"Nagyon bízom bennetek, és sok dicsekedni valóm van veletek. Tele vagyok vigasztalódással, sok nyomorúságunkban is túlárad bennem az öröm."},{"book":"2 Korintusi","chapter":"7","verse":"5","text":"Mert amikor Macedóniába jöttünk, semmi nyugalma sem volt testünknek, sőt minden felől zaklattak: kívül harc, belül félelem."},{"book":"2 Korintusi","chapter":"7","verse":"6","text":"De az Isten, a megalázottak vigasztalója, minket is megvigasztalt Titusz megjöttével."},{"book":"2 Korintusi","chapter":"7","verse":"7","text":"Sőt nem megjöttével csupán, hanem azzal a vigasztalással is, amellyel ti vigasztaltátok meg. Hírül hozta ugyanis nekünk a ti vágyódásotokat, kesergéseteket, hozzám való ragaszkodásotokat, úgyhogy én még jobban megörültem."},{"book":"2 Korintusi","chapter":"7","verse":"8","text":"Mert ha megszomorítottalak titeket azzal a levéllel nem bánom, noha bántam, mert látom, hogy az a levél, ha ideig-óráig meg is szomorított titeket,"},{"book":"2 Korintusi","chapter":"7","verse":"9","text":"most örülök, nem azért, hogy megszomorodtatok, hanem hogy megtérésre szomorodtatok meg. Isten akarata szerint szomorodtatok meg, hogy miattunk semmiben kárt ne valljatok."},{"book":"2 Korintusi","chapter":"7","verse":"10","text":"Mert az Isten szerint való szomorúság üdvösségre vezető, visszavonhatatlan megtérést munkál, a világ szerinti szomorúság pedig halálba visz."},{"book":"2 Korintusi","chapter":"7","verse":"11","text":"A ti Isten szerint való szomorúságtok milyen nagy buzgóságot keltett bennetek, sőt védekezést, sőt méltatlankodást, sőt félelmet, sőt vágyakozást, sőt buzgóságot, sőt igazságszolgáltatást. Mindenképpen bebizonyítottátok, hogy tiszták vagytok e dologban."},{"book":"2 Korintusi","chapter":"7","verse":"12","text":"Ha tehát írtam is nektek, nem a sértő és nem a sértett miatt tettem, hanem azért, hogy nyilvánvalóvá legyen Isten előtt irántunk való odaadástok."},{"book":"2 Korintusi","chapter":"7","verse":"13","text":"Ezért megvigasztalódtunk."},{"book":"2 Korintusi","chapter":"7","verse":"14","text":"Ha előtte dicsekedtem is veletek, nem maradtam szégyenben, mert amint nektek is csak igazat szóltunk, úgy Titusz előtt is igaznak bizonyult veletek való dicsekedésünk."},{"book":"2 Korintusi","chapter":"7","verse":"15","text":"És most még jobb szívvel van irántatok, visszaemlékezve mindnyájatok engedelmességére, és hogy milyen félve és aggódva fogadtátok."},{"book":"2 Korintusi","chapter":"7","verse":"16","text":"Örülök, hogy minden tekintetben bízhatom bennetek."}]}