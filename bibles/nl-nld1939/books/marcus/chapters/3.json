{"data":[{"book":"Marcus","chapter":"3","verse":"1","text":"Eens ging Hij weer een synagoge binnen; daar was een man wiens hand verdord was."},{"book":"Marcus","chapter":"3","verse":"2","text":"En ze bespiedden Hem, of Hij hem ook op de sabbat zou genezen, om Hem dan te kunnen beschuldigen."},{"book":"Marcus","chapter":"3","verse":"3","text":"En Hij zei tot den man met de verdorde hand: Kom hier in het midden!"},{"book":"Marcus","chapter":"3","verse":"4","text":"Toen sprak Hij tot hen: Mag men op de sabbat goed doen of kwaad, iemand redden of doden? Ze zwegen."},{"book":"Marcus","chapter":"3","verse":"5","text":"Toornig liet Hij zijn blik over hen rondgaan, bedroefd over de verblinding van hun hart; en Hij sprak tot den man: Strek uw hand uit! Hij strekte ze uit, en zijn hand was genezen."},{"book":"Marcus","chapter":"3","verse":"6","text":"Toen gingen de farizeën heen, en spanden terstond met de herodianen tegen Hem samen, om Hem ten val te"},{"book":"Marcus","chapter":"3","verse":"7","text":"Nu ging Jesus met zijn leerlingen terug naar het meer, en een talrijke schare uit Galilea volgde Hem. Ook uit Judea,"},{"book":"Marcus","chapter":"3","verse":"8","text":"Jerusalem, Idumea, het Overjordaanse en uit de streek van Tyrus en Sidon kwam men in grote menigte naar Hem toe, toen men hoorde, al wat Hij deed."},{"book":"Marcus","chapter":"3","verse":"9","text":"En Hij beval zijn leerlingen, een boot voor Hem gereed te houden met het oog op de schare, opdat ze Hem niet zouden dringen."},{"book":"Marcus","chapter":"3","verse":"10","text":"Want Hij genas er velen; zodat allen, die kwalen hadden, op Hem aandrongen, om Hem aan te raken."},{"book":"Marcus","chapter":"3","verse":"11","text":"En als de onreine geesten Hem zagen, vielen ze voor Hem neer, en schreeuwden het uit:"},{"book":"Marcus","chapter":"3","verse":"12","text":"Gij zijt de Zoon van God. Maar Hij verbood hun streng, Hem bekend te maken."},{"book":"Marcus","chapter":"3","verse":"13","text":"Vervolgens besteeg Hij de berg en riep hen, die Hij zelf wilde; en ze kwamen bij Hem."},{"book":"Marcus","chapter":"3","verse":"14","text":"En twaalf stelde Hij er aan, om bij Hem te blijven, en om hen ter prediking uit te zenden,"},{"book":"Marcus","chapter":"3","verse":"15","text":"met de macht om duivels uit te drijven."},{"book":"Marcus","chapter":"3","verse":"16","text":"Deze twaalf stelde Hij aan: Simon, dien Hij de bijnaam Petrus gaf;"},{"book":"Marcus","chapter":"3","verse":"17","text":"dan Jakobus, den zoon van Zebedeus, en Johannes, den broer van Jakobus, aan wie Hij de bijnaam Boanerges gaf, dat is zonen van de donder."},{"book":"Marcus","chapter":"3","verse":"18","text":"Verder Andreas en Filippus, Bartolomeus en Matteüs, Tomas en Jakobus, den zoon van Alfeus, Taddeus en Simon den Kananeër,"},{"book":"Marcus","chapter":"3","verse":"19","text":"en Judas Iskáriot, die Hem heeft verraden."},{"book":"Marcus","chapter":"3","verse":"20","text":"Daarop ging Hij naar huis: maar weer liep de menigte samen, zodat zij niet eens konden eten."},{"book":"Marcus","chapter":"3","verse":"21","text":"Toen zijn verwanten dit hoorden, trokken ze er op af, om Hem vast te houden; want ze zeiden: Hij is krankzinnig."},{"book":"Marcus","chapter":"3","verse":"22","text":"Maar de schriftgeleerden, die van Jerusalem waren gekomen, zeiden: Hij is van Beélzebub bezeten, en door den vorst der duivels drijft Hij de duivels uit."},{"book":"Marcus","chapter":"3","verse":"23","text":"Hij riep hen tot Zich, en sprak hen in gelijkenissen toe: Hoe kan een satan den satan verdrijven?"},{"book":"Marcus","chapter":"3","verse":"24","text":"Wanneer een rijk inwendig is verdeeld, dan kan dat rijk niet in stand blijven."},{"book":"Marcus","chapter":"3","verse":"25","text":"En wanneer een huis inwendig is verdeeld, dan zal dat huis geen stand kunnen houden."},{"book":"Marcus","chapter":"3","verse":"26","text":"Wanneer dus de satan in opstand komt tegen zichzelf, en verdeeld is, dan kan hij geen stand houden, maar het loopt met hem af."},{"book":"Marcus","chapter":"3","verse":"27","text":"Niemand toch kan het huis van een sterken man binnendringen en zijn huisraad roven, als hij niet eerst den sterke bindt; eerst dan zal hij zijn huis kunnen plunderen."},{"book":"Marcus","chapter":"3","verse":"28","text":"Voorwaar, Ik zeg u: Alle zonden zullen aan de mensenkinderen worden vergeven: zelfs alle godslasteringen, die ze hebben geuit."},{"book":"Marcus","chapter":"3","verse":"29","text":"Maar wie lastert tegen den Heiligen Geest, krijgt in eeuwigheid geen vergiffenis, maar hij is schuldig aan een eeuwige zonde."},{"book":"Marcus","chapter":"3","verse":"30","text":"Ze hadden immers gezegd: Hij heeft een onreinen geest."},{"book":"Marcus","chapter":"3","verse":"31","text":"Toen kwamen zijn moeder en broeders; ze bleven buiten staan en lieten Hem roepen."},{"book":"Marcus","chapter":"3","verse":"32","text":"Maar er zat een menigte om Hem heen: men zei Hem dus: Zie, uw moeder, uw broeders en zusters staan buiten, en zoeken U."},{"book":"Marcus","chapter":"3","verse":"33","text":"Maar Hij gaf hun ten antwoord: Wie is mijn moeder, en wie zijn mijn broeders?"},{"book":"Marcus","chapter":"3","verse":"34","text":"En terwijl Hij rondkeek naar hen, die in een kring om Hem heen waren gezeten, sprak Hij: Ziedaar mijn moeder en broeders!"},{"book":"Marcus","chapter":"3","verse":"35","text":"Wie de wil van God volbrengt, hij is mijn broeder en zuster en moeder."}]}