{"data":[{"book":"యెషయా","chapter":"8","verse":"1","text":"యెహోవా “నీవు పెద్ద పలక తీసుకుని ‘మహేర్ షాలాల్‌ హాష్‌ బజ్‌8:1 మహేర్ షాలాల్‌ హాష్‌ బజ్‌ త్వరితముగా దోపుడగును’ అనే మాటలు దాని మీద రాయి."},{"book":"యెషయా","chapter":"8","verse":"2","text":"నా నిమిత్తం నమ్మకమైన సాక్ష్యం పలకడానికి యాజకుడైన ఊరియా, యెబెరెక్యా కుమారుడు జెకర్యాలను పిలుస్తాను” అని నాతో చెప్పాడు."},{"book":"యెషయా","chapter":"8","verse":"3","text":"అప్పుడు నేను స్త్రీ ప్రవక్త దగ్గరికి పోయాను. ఆమె గర్భవతి అయి కొడుకును కన్నది. యెహోవా “వాడికి ‘మహేర్ షాలాల్‌ హాష్‌ బజ్‌’ అనే పేరు పెట్టు."},{"book":"యెషయా","chapter":"8","verse":"4","text":"ఈ పిల్లవాడు నాన్నా, అమ్మా అనగలిగే ముందే అష్షూరు రాజు, అతని మనుషులు దమస్కు ఐశ్వర్యాన్నీ షోమ్రోను దోపుడు సొమ్మునూ ఎత్తుకు పోతారు” అన్నాడు."},{"book":"యెషయా","chapter":"8","verse":"5","text":"యెహోవా ఇంకా నాతో ఇలా సెలవిచ్చాడు."},{"book":"యెషయా","chapter":"8","verse":"6","text":"“ఈ ప్రజలు మెల్లగా పారే షిలోహు నీళ్లు వద్దని, రెజీనును బట్టి, రెమల్యా కుమారుణ్ణి బట్టి సంతోషిస్తున్నారు.”"},{"book":"యెషయా","chapter":"8","verse":"7","text":"కాబట్టి ప్రభువు బలమైన యూఫ్రటీసు నది వరద జలాలను, అంటే అష్షూరు రాజును అతని సైన్యమంతటిని వారి మీదికి రప్పిస్తాడు."},{"book":"యెషయా","chapter":"8","verse":"8","text":"అవి యూదా దేశంలోకి వచ్చి వరద పొంగులా ప్రవహిస్తాయి. అవి మెడలోతు అవుతాయి."},{"book":"యెషయా","chapter":"8","verse":"9","text":"ప్రజలారా, మీరు ముక్కలు చెక్కలై పోతారు."},{"book":"యెషయా","chapter":"8","verse":"10","text":"పథకం వేసుకోండి గానీ దాన్ని అమల్లో పెట్టలేరు. ఆజ్ఞ ఇవ్వండి గానీ ఎవరూ దాన్ని పాటించరు. ఎందుకంటే దేవుడు మాతో ఉన్నాడు."},{"book":"యెషయా","chapter":"8","verse":"11","text":"తన బలిష్ఠమైన చేతిని నాపై ఉంచి ఈ ప్రజల దారిలో నడవకూడదని యెహోవా ఖండితంగా నాతో చెప్పాడు."},{"book":"యెషయా","chapter":"8","verse":"12","text":"ఈ ప్రజలు కుట్ర అని చెప్పేదంతా కుట్ర అనుకోకండి."},{"book":"యెషయా","chapter":"8","verse":"13","text":"సేనల ప్రభువైన యెహోవాయే పరిశుద్ధుడని ఎంచాలి."},{"book":"యెషయా","chapter":"8","verse":"14","text":"అప్పుడాయన మీకు పరిశుద్ధ స్థలంగా ఉంటాడు. అయితే ఆయన ఇశ్రాయేలు రెండు కుటుంబాలకు తొట్రుపడజేసే రాయిగా తూలి పడేసే బండగా ఉంటాడు."},{"book":"యెషయా","chapter":"8","verse":"15","text":"చాలా మంది వాటికి తగిలి తొట్రుపడి కాళ్లు చేతులు విరిగి వలలో చిక్కి పట్టుబడతారు."},{"book":"యెషయా","chapter":"8","verse":"16","text":"ఈ సాక్ష్య వాక్యాన్ని కట్టు. ఈ అధికారిక వార్తను సీలు వేసి నా శిష్యులకు అప్పగించు."},{"book":"యెషయా","chapter":"8","verse":"17","text":"యాకోబు వంశానికి తన ముఖం దాచుకున్న యెహోవా కోసం నేను ఎదురు చూస్తాను."},{"book":"యెషయా","chapter":"8","verse":"18","text":"ఇదిగో, నేను, యెహోవా నాకిచ్చిన పిల్లలు."},{"book":"యెషయా","chapter":"8","verse":"19","text":"వారు మాతో “శకునాలు చెప్పే వారి దగ్గరికి, గొణుగుతూ గుసగుసలాడుతూ ఉండే మంత్రగాళ్ళ దగ్గరికి వెళ్లి విచారణ చెయ్యండి” అని చెబుతారు. కానీ ప్రజలు విచారించవలసింది తమ దేవుడి దగ్గరనే గదా?"},{"book":"యెషయా","chapter":"8","verse":"20","text":"ధర్మశాస్త్రం పైనా సాక్ష్యం పైనా దృష్టి నిలపండి."},{"book":"యెషయా","chapter":"8","verse":"21","text":"అలాటి వారు ఇబ్బంది పడుతూ ఆకలితో దేశమంతా తిరుగులాడుతారు."},{"book":"యెషయా","chapter":"8","verse":"22","text":"భూమి వైపు తేరి చూసి, దురవస్థ, అంధకారం, భరించరాని వేదన అనుభవిస్తారు. ఇతరులు వారిని వారు గాఢాంధకార దేశంలోకి తోలివేస్తారు."}]}