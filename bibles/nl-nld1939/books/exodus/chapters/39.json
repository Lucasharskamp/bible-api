{"data":[{"book":"Exodus","chapter":"39","verse":"1","text":"De ambtsgewaden voor de dienst in het heiligdom vervaardigde men van violet, purper en karmozijn; men vervaardigde de heilige gewaden van Aäron juist zoals Jahweh het Moses bevolen had."},{"book":"Exodus","chapter":"39","verse":"2","text":"Hij maakte het borstkleed van goud, violet, purper, karmozijn en getwijnd lijnwaad."},{"book":"Exodus","chapter":"39","verse":"3","text":"Zij pletten het goud tot bladen en sneden het tot draden, om die kunstig tussen het violet, purper, karmozijn en het lijnwaad te weven."},{"book":"Exodus","chapter":"39","verse":"4","text":"De schouderbanden, die onderling verbonden waren, hechtte hij aan de twee uiteinden daarvan vast."},{"book":"Exodus","chapter":"39","verse":"5","text":"De band, die het borstkleed omsloot, was uit één stuk, en van hetzelfde maaksel: van goud, violet, purper, karmozijn en getwijnd lijnwaad, zoals Jahweh het Moses bevolen had."},{"book":"Exodus","chapter":"39","verse":"6","text":"De beide onyxstenen, waarin de namen van Israëls zonen waren gegrift, zoals men in zegelstenen snijdt, vatte men in gouden zettingen."},{"book":"Exodus","chapter":"39","verse":"7","text":"Hij hechtte ze op de schouderbanden van het borstkleed als gedachtenisstenen voor Israëls zonen, zoals Jahweh het Moses bevolen had."},{"book":"Exodus","chapter":"39","verse":"8","text":"Hij maakte de borsttas kunstig bewerkt van dezelfde stof als het borstkleed: van goud, violet, purper, karmozijn, en getwijnd lijnwaad."},{"book":"Exodus","chapter":"39","verse":"9","text":"De borsttas was vierkant, en men vouwde haar dubbel; en dubbelgevouwen was zij een span lang en een span breed."},{"book":"Exodus","chapter":"39","verse":"10","text":"Men bezette haar met vier rijen edelstenen; op de eerste rij: een robijn, een topaas en een smaragd;"},{"book":"Exodus","chapter":"39","verse":"11","text":"op de tweede rij: een karbonkel, een saffier en een sardonix;"},{"book":"Exodus","chapter":"39","verse":"12","text":"op de derde rij: een hyacint, een agaat en een ametist;"},{"book":"Exodus","chapter":"39","verse":"13","text":"en op de vierde rij: een chrysoliet, een onyx en een jaspis. Bij het zetten werden ze in gouden zettingen gevat."},{"book":"Exodus","chapter":"39","verse":"14","text":"Deze stenen beantwoordden aan de namen van Israëls zonen; ze waren evenals hun namen twaalf in getal, en in iedere steen was de naam van één der twaalf stammen gegrift, zoals men een zegel snijdt."},{"book":"Exodus","chapter":"39","verse":"15","text":"Aan de borsttas maakte men kettinkjes van zuiver goud als koorden gevlochten."},{"book":"Exodus","chapter":"39","verse":"16","text":"Men vervaardigde ook twee gouden ringen, die men aan de beide boveneinden van de borsttas vasthechtte."},{"book":"Exodus","chapter":"39","verse":"17","text":"Dan bevestigde men de twee gouden snoeren aan de beide ringen, die aan de boveneinden van de borsttas zaten."},{"book":"Exodus","chapter":"39","verse":"18","text":"De beide einden van de twee snoeren maakte men aan de beide zettingen vast, en hechtte ze aan de voorkant der schouderbanden van het borstkleed."},{"book":"Exodus","chapter":"39","verse":"19","text":"Vervolgens maakte men nog twee gouden ringen, en bevestigde die aan de beide benedeneinden van de borsttas en wel aan de binnenrand, die tegen het borstkleed lag;"},{"book":"Exodus","chapter":"39","verse":"20","text":"bovendien nog twee gouden ringen, die men onder aan de voorkant van het borstkleed hechtte, boven de band van het borstkleed en vlak bij de sluiting."},{"book":"Exodus","chapter":"39","verse":"21","text":"Dan bond men de ringen van de borsttas met een purperen snoer aan de ringen van het borstkleed vast, zodat de borsttas boven de band van het borstkleed bleef hangen, en niet op het borstkleed kon verschuiven: zoals Jahweh het Moses bevolen had."},{"book":"Exodus","chapter":"39","verse":"22","text":"Hij maakte over het borstkleed een kunstig geweven schoudermantel, geheel van violet."},{"book":"Exodus","chapter":"39","verse":"23","text":"De opening van de mantel was in het midden als de hals van een wapenrok, en was rondom gezoomd, zodat ze niet kon inscheuren."},{"book":"Exodus","chapter":"39","verse":"24","text":"Aan de onderrand van de schoudermantel bracht men violette, purperen en karmozijnen granaatappeltjes aan."},{"book":"Exodus","chapter":"39","verse":"25","text":"Men maakte belletjes van zuiver goud, en zette die tussen de granaatappeltjes, rond de onderrand van de schoudermantel;"},{"book":"Exodus","chapter":"39","verse":"26","text":"dus om beurt telkens een belletje en een granaatappeltje rond de onderrand van de schoudermantel, die voor de eredienst was bestemd, zoals Jahweh het Moses bevolen had."},{"book":"Exodus","chapter":"39","verse":"27","text":"Vervolgens maakte men voor Aäron en zijn zonen de tunieken van lijnwaad, kunstig bewerkt,"},{"book":"Exodus","chapter":"39","verse":"28","text":"de tulband en de hoofddoeken van lijnwaad, de linnen heupkleren van getwijnd lijnwaad,"},{"book":"Exodus","chapter":"39","verse":"29","text":"en de kunstig bewerkte gordel van getwijnd lijnwaad, van violet, purper en karmozijn, zoals Jahweh het Moses bevolen had."},{"book":"Exodus","chapter":"39","verse":"30","text":"Tenslotte vervaardigde men de plaat, de heilige diadeem, van zuiver goud, en men grifte daarin, als in een zegel: Aan Jahweh gewijd."},{"book":"Exodus","chapter":"39","verse":"31","text":"Met een purperen snoer maakte men ze aan de tulband vast, zoals Jahweh het Moses bevolen had."},{"book":"Exodus","chapter":"39","verse":"32","text":"Zo werd heel het werk van de tabernakel, de openbaringstent, voltooid en voerden de Israëlieten alles nauwkeurig uit, zoals Jahweh het Moses bevolen had."},{"book":"Exodus","chapter":"39","verse":"33","text":"Toen brachten zij de tabernakel naar Moses, de Tent met al haar toebehoren, de haken, schotten en bindlatten, en de palen met hun voetstukken;"},{"book":"Exodus","chapter":"39","verse":"34","text":"het dek van rood geverfde ramsvellen en het dekkleed van gelooide huiden en het afsluittapijt;"},{"book":"Exodus","chapter":"39","verse":"35","text":"de ark des Verbonds met haar handbomen en het verzoendeksel;"},{"book":"Exodus","chapter":"39","verse":"36","text":"de tafel met toebehoren en de toonbroden;"},{"book":"Exodus","chapter":"39","verse":"37","text":"de kandelaar van zuiver goud met zijn lampen er bovenop, met alle benodigdheden en de olie voor de kandelaar;"},{"book":"Exodus","chapter":"39","verse":"38","text":"het gouden altaar, de zalfolie, de geurige wierook en het tapijt voor de ingang van de Tent;"},{"book":"Exodus","chapter":"39","verse":"39","text":"het bronzen altaar met zijn bronzen rasterwerk, zijn handbomen en al wat er bij hoort; het wasbekken met zijn onderstel;"},{"book":"Exodus","chapter":"39","verse":"40","text":"de gordijnen en palen, met hun voetstukken voor de voorhof; het tapijt voor de ingang van de voorhof; de touwen en pinnen, en alles wat er nodig was voor de bouw van de tabernakel, de openbaringstent;"},{"book":"Exodus","chapter":"39","verse":"41","text":"de ambtsgewaden voor de eredienst in het heiligdom, de heilige gewaden voor den priester Aäron, en de priestergewaden voor zijn zonen."},{"book":"Exodus","chapter":"39","verse":"42","text":"De kinderen Israëls hadden alles vervaardigd, juist zoals Jahweh het Moses bevolen had."},{"book":"Exodus","chapter":"39","verse":"43","text":"Toen Moses dan ook al het werk had gezien, en het bleek, dat zij alles volgens de bevelen van Jahweh hadden vervaardigd, zegende hij hen."}]}