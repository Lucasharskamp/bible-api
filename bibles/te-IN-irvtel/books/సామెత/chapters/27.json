{"data":[{"book":"సామెత","chapter":"27","verse":"1","text":"రేపటి రోజును గూర్చి డంబాలు పలక వద్దు. ఏ రోజున ఏమి జరుగుతుందో ఎవరికి తెలుసు?"},{"book":"సామెత","chapter":"27","verse":"2","text":"నీ నోరు కాదు, వేరొకరు ఎవరన్నా, నీ స్వంత పెదవులు కాదు ఇతరులే నిన్ను పొగడాలి."},{"book":"సామెత","chapter":"27","verse":"3","text":"రాయి బరువు ఇసక భారం గదా. మూర్ఖుడి కోపం ఆ రెంటికంటే బరువు."},{"book":"సామెత","chapter":"27","verse":"4","text":"క్రోధం క్రూరమైనది. కోపం వరదలాగా ముంచెత్తుతుంది. రోషం ఎదుట నిలవ గలిగేది ఎవరు?"},{"book":"సామెత","chapter":"27","verse":"5","text":"లోలోపల ప్రేమించడం కంటే బహిరంగంగా గద్దించడం మేలు."},{"book":"సామెత","chapter":"27","verse":"6","text":"స్నేహితుడు మేలు కోరి గాయాలు చేస్తాడు. శత్రువు లెక్క లేనన్ని ముద్దులు పెడతాడు."},{"book":"సామెత","chapter":"27","verse":"7","text":"కడుపు నిండిన వాడు తేనెపట్టునైనా సరే కాళ్ళతో తొక్కేస్తాడు. ఆకలి వేసిన వాడికి చేదు పదార్థమైనా తియ్యగా ఉంటుంది."},{"book":"సామెత","chapter":"27","verse":"8","text":"తన సొంత ఇల్లు విడిచిపెట్టి తిరిగేవాడు గూడు విడిచి తిరిగే పక్షితో సమానం."},{"book":"సామెత","chapter":"27","verse":"9","text":"పరిమళం, సుగంధం హృదయాన్ని సంతోషపెడుతుంది. అలాగే మిత్రుడి హృదయంలో నుండి వచ్చే మధుర వాక్కులు హృదయాన్ని సంతోషపెడతాయి."},{"book":"సామెత","chapter":"27","verse":"10","text":"నీ స్నేహితుడినైనా నీ తండ్రి స్నేహితుడినైనా విడిచి పెట్టవద్దు. నీ ఆపద దినాన నీ అన్నదమ్ముల ఇళ్ళకు వెళ్లకు. దూరంగా ఉన్న సోదరుడి కంటే దగ్గరున్న పొరుగువాడే మంచిది."},{"book":"సామెత","chapter":"27","verse":"11","text":"కుమారా, జ్ఞానం సంపాదించి నా హృదయాన్ని సంతోషపెట్టు. అప్పుడు నన్ను నిందించే వారితో నేను ధైర్యంగా మాటలాడతాను."},{"book":"సామెత","chapter":"27","verse":"12","text":"బుద్ధిమంతుడు అపాయం రావడం చూసి దాక్కుంటాడు. జ్ఞానం లేనివారు నిర్లక్ష్యంగా ఆపదలో పడతారు."},{"book":"సామెత","chapter":"27","verse":"13","text":"ఎదుటి మనిషి విషయంలో హామీ ఉండే వాడి నుంచి అతని వస్త్రం తీసుకో. ఇతరుల కోసం పూచీ తీసుకున్న వాడిచేత వాడి వస్తువులు తాకట్టు పెట్టించు."},{"book":"సామెత","chapter":"27","verse":"14","text":"పొద్దున్నే లేచి పెద్ద గొంతుకతో తన స్నేహితుణ్ణి దీవించే వాడి దీవెన అతని పాలిట శాపమే."},{"book":"సామెత","chapter":"27","verse":"15","text":"ముసురు పట్టిన రోజున ఏక ధారగా కురుస్తూ ఉండే నీళ్లు, గయ్యాళి ఇల్లాలు ఒకటే."},{"book":"సామెత","chapter":"27","verse":"16","text":"ఆమెను ఆపాలని ప్రయత్నించేవాడు గాలిని ఆపాలని ప్రయత్నించే వాడితో సమానం. తన కుడిచేతిలో నూనె పట్టుకోవాలని ప్రయత్నించడంతో సమానం."},{"book":"సామెత","chapter":"27","verse":"17","text":"ఇనుము చేత ఇనుము పదును అవుతుంది. అలాగే ఒక మనిషి తన సాటి మనిషికి పదును పెడతాడు."},{"book":"సామెత","chapter":"27","verse":"18","text":"అంజూరు చెట్టు పెంచేవాడు దాని పండ్లు తింటాడు. తన యజమానిని గౌరవించే వాడు ఘనత పొందుతాడు."},{"book":"సామెత","chapter":"27","verse":"19","text":"నీటిలో ముఖానికి ముఖం కనబడినట్టు ఒకడి మనస్సుకు మరొకడి మనస్సు కనబడుతుంది."},{"book":"సామెత","chapter":"27","verse":"20","text":"పాతాళానికి, అగాధానికి తృప్తి ఉండదు. అలానే మనిషి కోరికలకు27:20 కోరికలకు కళ్ళు ఎప్పటికీ తృప్తి ఉండదు."},{"book":"సామెత","chapter":"27","verse":"21","text":"మూసతో వెండిని కొలిమితో బంగారాన్ని తాను పొందిన కీర్తితో మనిషిని పరీక్షించి చూడ వచ్చు."},{"book":"సామెత","chapter":"27","verse":"22","text":"మూర్ఖుడిని గోదుమలలోబాటు రోకలితో దంచినా వాడి మూఢత వాణ్ణి వదలిపోదు."},{"book":"సామెత","chapter":"27","verse":"23","text":"నీ పశువుల స్థితి జాగ్రత్తగా తెలిసుకో. నీ మందల మీద మనస్సు ఉంచు."},{"book":"సామెత","chapter":"27","verse":"24","text":"డబ్బు శాశ్వతం కాదు. కిరీటం తరతరాలు ఉంటుందా?"},{"book":"సామెత","chapter":"27","verse":"25","text":"ఎండిన గడ్డి వామి వేస్తారు. పచ్చిక ఇక కనిపించడం లేదు. మొలకలు వస్తున్నాయి. ఆలమందల కోసం కొండగడ్డి కోసుకొస్తున్నారు."},{"book":"సామెత","chapter":"27","verse":"26","text":"నీకు వెచ్చటి బట్టల కోసం గొర్రెపిల్లలున్నాయి. ఒక చేను కొనడానికి మేకలు సరిపోతాయి."},{"book":"సామెత","chapter":"27","verse":"27","text":"నీ ఆహారానికి, నీ కుటుంబం తినే ఆహారానికి, నీ దాసదాసీల పోషణకు మేకపాలు ఉంటాయి."}]}