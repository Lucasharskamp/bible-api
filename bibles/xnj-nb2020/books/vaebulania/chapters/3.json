{"data":[{"book":"Vaebulania","chapter":"3","verse":"1","text":"Ndava yeniyo, valongo vangu, vandu vemkemiwi na Chapanga, mhololela Yesu mweatumwili na Chapanga avyayi Mteta Mkulu wa sadika yetijova tikuyisadika kwa milomo yitu."},{"book":"Vaebulania","chapter":"3","verse":"2","text":"Mwene avili msadikika kwa Chapanga mweamhagwili kuhenga lihengu laki ngati Musa cheavili msadikika mu kuvahengela vandu voha Chapanga, vevakemiwi nyumba ya Chapanga."},{"book":"Vaebulania","chapter":"3","verse":"3","text":"Nambu Yesu iganikiwa utopesa neju kuliku Musa ngati mjengaji wa nyumba cheipata utopesa neju kuliku nyumba yene."},{"book":"Vaebulania","chapter":"3","verse":"4","text":"Nyumba yeyoha yijengwa na mundu nunuyu, nambu Chapanga ndi mjengaji wa vindu vyoha."},{"book":"Vaebulania","chapter":"3","verse":"5","text":"Musa avili muhengaji msadikika kwa vandu voha va Chapanga, vevakemiwi nyumba ya Chapanga. Ajovili kugavala mambu, Chapanga geakugajova kulongolo."},{"book":"Vaebulania","chapter":"3","verse":"6","text":"Nambu Kilisitu avili msadikika ngati Mwana munyumba ya Chapanga. Tete ndi nyumba ya Chapanga ngati tiyendelelela kuvya vakekesi na kumekela chila chetihuvalila."},{"book":"Vaebulania","chapter":"3","verse":"7","text":"Ndava muni, ngati cheijova Mpungu Msopi mu Mayandiku Gamsopi,"},{"book":"Vaebulania","chapter":"3","verse":"8","text":"mkoto kukita mitima yinu yinonopa,"},{"book":"Vaebulania","chapter":"3","verse":"9","text":"Kwenuko vagogo vinu vanilingili na kunilingulila,"},{"book":"Vaebulania","chapter":"3","verse":"10","text":"Ndava yeniyo nachiyomili chiveleku chenicho najovili,"},{"book":"Vaebulania","chapter":"3","verse":"11","text":"Hinu, nilapa kwa ligoga langu kuvya,"},{"book":"Vaebulania","chapter":"3","verse":"12","text":"Hinu valongo vangu, mjiyangalila mumitima yinu akotoka kuvya mundu pagati yinu mweavi na mtima uhakau wangasadika, weukujibagula na Chapanga mweavi mumi."},{"book":"Vaebulania","chapter":"3","verse":"13","text":"Nambu mkangamalisanayi mtima, lelikemelewa “Lelu” Yeyisomwa mu Mayandiku kila ligono, muni akotoka kuvya hati mmonga pagati yinu mweavi na mtima unonopo kwa kukongiwa na kuvya mndindani."},{"book":"Vaebulania","chapter":"3","verse":"14","text":"Ndava muni tete tiwungana na Kilisitu, yikavya tikamulana na huvalila ya chakaka yetavili nayu kuhumila kutumbula mbaka mwishu."},{"book":"Vaebulania","chapter":"3","verse":"15","text":"Ngati Mayandiku Gamsopi chegijova,"},{"book":"Vaebulania","chapter":"3","verse":"16","text":"Hinu, vandu voki vevayuwini lwami lwa Chapanga na kubela kumyidakila? Wu, lepi vala voha vevalongwisi na Musa kuhuma mulima wa ku Misili?"},{"book":"Vaebulania","chapter":"3","verse":"17","text":"Chapanga avayomili vayani mumiyaka alobaini? Avayomili vandu vala vevambudili Chapanga? Na mituhi yavi yadandasiki kulugangatu."},{"book":"Vaebulania","chapter":"3","verse":"18","text":"Kangi Chapanga pealapili avajovili vayani kuvya, “Katu yati viyingila lepi pamulima wangu na kupumulila,” Avajovayi vandu vevabelili kumyidakila?"},{"book":"Vaebulania","chapter":"3","verse":"19","text":"Hinu, tilola kuvya vahotwili lepi kuyingili kwenuko, ndava ya kubela kusamdika Chapanga."}]}