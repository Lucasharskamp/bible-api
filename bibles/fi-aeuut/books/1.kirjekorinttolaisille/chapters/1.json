{"data":[{"book":"1. kirje korinttolaisille","chapter":"1","verse":"1","text":"Lähettäjät: Paavali, jonka Jumala on valinnut levittämään tietoa Jeesuksesta Kristuksesta, sekä hänen uskonveljensä Soostenes."},{"book":"1. kirje korinttolaisille","chapter":"1","verse":"2","text":"Vastaanottajat: Korintin kristityt, jotka Jumala on kutsunut omikseen ja hyväksynyt Jeesuksen tähden.1:2 Sananmukaisesti: »Kristuksessa Jeesuksessa pyhitetyille». Kaikki muutkin kristityt, jotka eri paikkakunnilla rukoilevat Herraamme Jeesusta."},{"book":"1. kirje korinttolaisille","chapter":"1","verse":"3","text":"Jumala, Isämme, ja Herra Jeesus Kristus antakoon teille runsaan siunauksen ja kestävän rauhan."},{"book":"1. kirje korinttolaisille","chapter":"1","verse":"4","text":"En voi lakata kiittämästä Jumalaa kaikista niistä ihmeellisistä lahjoista, joita olette nyt, Kristuksen omina, saaneet."},{"book":"1. kirje korinttolaisille","chapter":"1","verse":"5","text":"Hän on antanut elämällenne uuden, rikkaan sisällön. Hän on auttanut teitä puhumaan hänestä rohkeasti ja ymmärtämään, mikä on totuus."},{"book":"1. kirje korinttolaisille","chapter":"1","verse":"6","text":"Juuri kaikkea tällaistahan sanoimmekin Kristuksen voivan saada teissä aikaan."},{"book":"1. kirje korinttolaisille","chapter":"1","verse":"7","text":"Teillä on kaikki armolahjat ja voima toteuttaa Herramme Jeesuksen Kristuksen tahtoa odottaessanne hänen paluutaan."},{"book":"1. kirje korinttolaisille","chapter":"1","verse":"8","text":"Hän pitää teidät lujina loppuun asti, niin että olette moitteettomat hänen tullessaan."},{"book":"1. kirje korinttolaisille","chapter":"1","verse":"9","text":"Jumala, joka on kutsunut teidät Poikansa Jeesuksen Kristuksen, meidän Herramme ystäviksi, ei koskaan petä lupaustaan."},{"book":"1. kirje korinttolaisille","chapter":"1","verse":"10","text":"Mutta, rakkaat veljet: pyydän Jeesuksen nimessä, että lakkaisitte riitelemästä keskenänne. Älkää antako erimielisyyksien hajottaa seurakuntaa, vaan eläkää sovussa ja pyrkikää yhteiseen päämäärään."},{"book":"1. kirje korinttolaisille","chapter":"1","verse":"11","text":"Olen kuullut riidoistanne Kloen luona asuvilta ihmisiltä."},{"book":"1. kirje korinttolaisille","chapter":"1","verse":"12","text":"Jotkut teistä sanovat olevansa Paavalin puolella, toiset Apolloksen tai Pietarin – eräät taas katsovat olevansa ainoita oikeita Kristuksen seuraajia."},{"book":"1. kirje korinttolaisille","chapter":"1","verse":"13","text":"Itse asiassa olette jakaneet Kristuksen moneen osaan."},{"book":"1. kirje korinttolaisille","chapter":"1","verse":"14","text":"On todella hyvä, etten ole kastanut teistä muita kuin Krispuksen ja Gaiuksen."},{"book":"1. kirje korinttolaisille","chapter":"1","verse":"15","text":"Kukaan ei voi ajatella, että olen yrittänyt perustaa jonkin »Paavalin kirkon»."},{"book":"1. kirje korinttolaisille","chapter":"1","verse":"16","text":"Stefanaan talonväen taisin tosin myös kastaa, mutta muita ei tule mieleeni."},{"book":"1. kirje korinttolaisille","chapter":"1","verse":"17","text":"Kristus ei lähettänyt minua kastamaan, vaan levittämään hyvää uutista Vapahtajasta. En edes käytä puheissani monimutkaisia ajatusrakennelmia enkä lennokkaita sanoja. En näet tahdo niillä heikentää sitä voimaa, joka on yksinkertaisessa sanomassa Kristuksen rististä."},{"book":"1. kirje korinttolaisille","chapter":"1","verse":"18","text":"Tiedän hyvin, että puhe Kristuksen ristinkuolemasta ja pelastuksesta tuntuu järjettömältä niistä, jotka menevät kadotukseen. Me taas, jotka pelastumme, näemme tässä samassa sanomassa suuren Jumalan voiman."},{"book":"1. kirje korinttolaisille","chapter":"1","verse":"19","text":"Jumala sanoo: »Minä teen järjettömiksi kaikki ihmisten keksimät pelastussuunnitelmat, vaikka ne näyttäisivät kuinka viisailta, ja minun silmissäni heidän loistavimmatkin ajatuksensa ovat typeryyttä.»"},{"book":"1. kirje korinttolaisille","chapter":"1","verse":"20","text":"Miten meidän on suhtauduttava oppineisiin ihmisiin ja loistaviin ajattelijoihin, joiden viisaus perustuu heidän omiin näkemyksiinsä ja ajatusrakennelmiinsa? Jumalan näkökulmasta katsottuna heidän viisautensa on arvotonta."},{"book":"1. kirje korinttolaisille","chapter":"1","verse":"21","text":"Jumala tiesi, ettei häntä voida oppia tuntemaan ihmisjärjen avulla. Siksi hän tuli ihmisenä maailmaan ja päätti pelastaa ne, jotka uskovat hänen sanaansa – mutta sitähän maailma pitää tyhmänä ja älyttömänä."},{"book":"1. kirje korinttolaisille","chapter":"1","verse":"22","text":"Juutalaisten mielestä se on järjetöntä siksi, että he odottavat taivaasta merkkiä, ennen kuin voivat uskoa sanoman todeksi. Kreikkalaiset taas uskovat vain sellaiseen, mikä sopii yhteen heidän filosofiansa kanssa."},{"book":"1. kirje korinttolaisille","chapter":"1","verse":"23","text":"Mutta me kerromme kaikille, että Kristus kuoli pelastaakseen ihmiset. Silloin juutalaiset suuttuvat ja muut sanovat, ettei siinä voi olla perää."},{"book":"1. kirje korinttolaisille","chapter":"1","verse":"24","text":"Mutta Jumala on avannut niiden silmät, jotka hän pelastaa. Riippumatta siitä, ovatko he juutalaisia vai kreikkalaisia, he näkevät, että Kristus on Jumalan viisaan suunnitelman mukainen voima, joka pelastaa heidät."},{"book":"1. kirje korinttolaisille","chapter":"1","verse":"25","text":"Jumalan mielettömältä näyttävä suunnitelma on viisaampi kuin viisaimpien ihmisten hienoimmat suunnitelmat, ja Jumalan heikkous – Kristus ristillä – on kaikkia ihmisiä voimakkaampi."},{"book":"1. kirje korinttolaisille","chapter":"1","verse":"26","text":"Pankaa merkille, ettei monellakaan Kristukseen uskovalla ole erityisemmin nimeä tai valtaa tai rikkautta."},{"book":"1. kirje korinttolaisille","chapter":"1","verse":"27","text":"Jumala on tieten tahtoen valinnut järjettömältä ja arvottomalta näyttävän mahdollisuuden, jotta maailman arvostamat ihmiset joutuisivat häpeään."},{"book":"1. kirje korinttolaisille","chapter":"1","verse":"28","text":"Hän on ryhtynyt toteuttamaan suunnitelmaa, jota maailma halveksii ja pitää hölynpölynä. Hän haluaa osoittaa, miten olematonta inhimillinen suuruus on,"},{"book":"1. kirje korinttolaisille","chapter":"1","verse":"29","text":"ettei kukaan koskaan voisi ylpeillä hänen edessään."},{"book":"1. kirje korinttolaisille","chapter":"1","verse":"30","text":"Jeesuksen uhrikuoleman tähden Jumala on antanut meille elämän. Jeesus paljasti meille Jumalan pelastussuunnitelman, ja hänen ansiostaan Jumala hyväksyy meidät. Jeesuksen puhtaus on meidän puhtautemme. Hän vapautti meidät tuomiosta.1:30 Sananmukaisesti: »mutta hänestä te olette Kristuksessa Jeesuksessa, josta on tullut meille viisaus Jumalalta ja vanhurskaus ja pyhitys ja lunastus»."},{"book":"1. kirje korinttolaisille","chapter":"1","verse":"31","text":"Raamattu sanookin: »Jos joku ylpeilee, ylpeilköön vain Herran suurista töistä.»"}]}