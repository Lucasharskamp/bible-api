{"data":[{"book":"1 КАРЫНФЯНАЎ","chapter":"3","verse":"1","text":"І я ня мог гутарыць з вамі, браты, як з духоўнымі, а як з плоцкімі, як зь немаўляткамі ў Хрысьце."},{"book":"1 КАРЫНФЯНАЎ","chapter":"3","verse":"2","text":"Я ўзгадаваў вас малаком, а ня цьвёрдаю ежаю; бо вы яшчэ не маглі есьці яе, ды і цяпер яшчэ ня можаце."},{"book":"1 КАРЫНФЯНАЎ","chapter":"3","verse":"3","text":"Бо вы яшчэ плоцкія. Бо, калі паміж вамі зайздрасьць, звады і несугалосіца, дык ці ж ня плоцкія вы? і ці ня па людзкім звычаі робіце?"},{"book":"1 КАРЫНФЯНАЎ","chapter":"3","verse":"4","text":"Бо, калі адзін кажа: «Я Паўлаў», а другі: «я Апалосаў», дык ці ж ня плоцкія вы?"},{"book":"1 КАРЫНФЯНАЎ","chapter":"3","verse":"5","text":"Хто Павал? хто Апалос? Яны толькі слугі, празь якіх вы ўверавалі, і пры тым як каму даў Гасподзь."},{"book":"1 КАРЫНФЯНАЎ","chapter":"3","verse":"6","text":"Я пасадзіў, Апалос паліваў, а ўзрасьціў Бог;"},{"book":"1 КАРЫНФЯНАЎ","chapter":"3","verse":"7","text":"а таму і той, хто садзіць, і хто палівае, ёсьць нішто, а ўсё Бог, Які дае рост."},{"book":"1 КАРЫНФЯНАЎ","chapter":"3","verse":"8","text":"І хто садзіць і хто палівае - адно; але кожны атрымае сваю ўзнагароду паводле сваёй працы."},{"book":"1 КАРЫНФЯНАЎ","chapter":"3","verse":"9","text":"Бо мы супрацоўнікі ў Бога; а вы Божая ніва, Божая будова."},{"book":"1 КАРЫНФЯНАЎ","chapter":"3","verse":"10","text":"Я, па дадзенай мне ад Бога мілаце, як мудры будаўнік, заклаў падмурак, а другі будуе на ім: але кожны ўважай, як будуе."},{"book":"1 КАРЫНФЯНАЎ","chapter":"3","verse":"11","text":"Бо ніхто ня можа закласьці іншага падмурка, акрамя закладзенага, які ёсьць Ісус Хрыстос."},{"book":"1 КАРЫНФЯНАЎ","chapter":"3","verse":"12","text":"Ці будуе хто на гэтым падмурку з золата, срэбра, каштоўных камянёў, дрэва, сена, саломы,"},{"book":"1 КАРЫНФЯНАЎ","chapter":"3","verse":"13","text":"дзея кожнага выявіцца: бо дзень пакажа; таму што ў вагні выкрываецца, і вагонь выпрабоўвае дзею кожнага, якая яна ёсьць."},{"book":"1 КАРЫНФЯНАЎ","chapter":"3","verse":"14","text":"У каго дзея, якую ён будаваў, выстаіць, той атрымае ўзнагароду;"},{"book":"1 КАРЫНФЯНАЎ","chapter":"3","verse":"15","text":"а ў каго дзея згарыць, той мецьме шкоду; урэшце сам уратуецца, але так, як бы з вагню."},{"book":"1 КАРЫНФЯНАЎ","chapter":"3","verse":"16","text":"Хіба ня ведаеце, што вы храм Божы, і Дух Божы жыве ў вас?"},{"book":"1 КАРЫНФЯНАЎ","chapter":"3","verse":"17","text":"Калі хто абкрадзе сьвятыню Божую, таго пакарае Бог, бо сьвятыня Божая сьвятая; і гэтая сьвятыня - вы."},{"book":"1 КАРЫНФЯНАЎ","chapter":"3","verse":"18","text":"Ніхто не ашуквай сам сябе; калі хто з вас думае быць мудрым у веку гэтым, той хай будзе неразумны, каб быць мудрым."},{"book":"1 КАРЫНФЯНАЎ","chapter":"3","verse":"19","text":"Бо мудрасьць сьвету гэтага ёсьць неразумнасьць перад Богам, як напісана: «ловіць мудрых у хітрасьці іхняй»."},{"book":"1 КАРЫНФЯНАЎ","chapter":"3","verse":"20","text":"І яшчэ: «Гасподзь ведае мудрошчы мудрацоў, што яны марныя»."},{"book":"1 КАРЫНФЯНАЎ","chapter":"3","verse":"21","text":"Таму вось, няхай ніхто ня хваліцца людзьмі, бо ўсё вашае:"},{"book":"1 КАРЫНФЯНАЎ","chapter":"3","verse":"22","text":"ці то Павал, ці Апалос, ці Кіфа, ці сьвет, ці жыцьцё, ці сьмерць, ці цяпершчына, а ці наступнае, - усё ваша;"},{"book":"1 КАРЫНФЯНАЎ","chapter":"3","verse":"23","text":"а вы - Хрыстовыя, а Хрыстос - Божы."}]}