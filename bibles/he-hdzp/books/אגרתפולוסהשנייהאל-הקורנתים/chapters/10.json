{"data":[{"book":"אגרת פולוס השנייה אל-הקורנתים","chapter":"10","verse":"1","text":"אני, פולוס, מתחנן לפניכם בענווה, כפי שהמשיח היה מתחנן לפניכם. אחדים מכם טוענים: ”מכתביו של פולוס נועזים כל עוד הוא רחוק מאתנו, אך בבואו הנה יפחד להרים את קולו!“"},{"book":"אגרת פולוס השנייה אל-הקורנתים","chapter":"10","verse":"2","text":"אני מתחנן לפניכם שלא תאלצוני לנהוג בכם ביד קשה בבואי אליכם, כי אני בטוח שאוכל לנהוג בחומרה באלה שטוענים שמעשי ומניעי הינם של אדם רגיל."},{"book":"אגרת פולוס השנייה אל-הקורנתים","chapter":"10","verse":"3","text":"אני אמנם אדם רגיל וחלש, אך איני נלחם את מלחמותיי בדרך אנושית רגילה."},{"book":"אגרת פולוס השנייה אל-הקורנתים","chapter":"10","verse":"4","text":"איני נלחם בכלי מלחמה רגילים, אלא בכלי המלחמה של אלוהים, ובעזרתם אני הורס את מבצרי השטן."},{"book":"אגרת פולוס השנייה אל-הקורנתים","chapter":"10","verse":"5","text":"אכן, כלי מלחמה אלה יכולים למוטט תחבולות וכל דבר שמתנשא נגד דעת אלוהים. בעזרתם אני מכניע את אלה לציות למשיח."},{"book":"אגרת פולוס השנייה אל-הקורנתים","chapter":"10","verse":"6","text":"אני מוכן להעניש כל הפרת משמעת עד שתושלם המשמעת שלכם במשיח."},{"book":"אגרת פולוס השנייה אל-הקורנתים","chapter":"10","verse":"7","text":"הבעיה אתכם היא, שאתם מסתכלים רק בקנקן ולא במה שיש בו. אם מישהו בטוח בעצמו שהוא שייך למשיח, שלא ישכח שאני שייך למשיח בדיוק כמוהו!"},{"book":"אגרת פולוס השנייה אל-הקורנתים","chapter":"10","verse":"8","text":"גם אם נראה שאני מתגאה מדי על הסמכות שנתן לי האדון, לבנותכם ולא לפגוע בכם, איני מתבייש."},{"book":"אגרת פולוס השנייה אל-הקורנתים","chapter":"10","verse":"9","text":"אני אומר זאת כדי שלא תחשבו שאני מאיים עליכם סתם במכתבי."},{"book":"אגרת פולוס השנייה אל-הקורנתים","chapter":"10","verse":"10","text":"”אל תשימו לב למכתביו של פולוס“, אומרים אחדים מכם. ”הוא אמנם נשמע מרשים ותקיף, אך בבואו אלינו אישית תראו שהוא חלש ודיבורו אינו משכנע.“"},{"book":"אגרת פולוס השנייה אל-הקורנתים","chapter":"10","verse":"11","text":"הפעם ביקורי האישי יהיה מרשים ותקיף כמכתבי."},{"book":"אגרת פולוס השנייה אל-הקורנתים","chapter":"10","verse":"12","text":"כמובן שאיני מעיז לכלול את עצמי עם אלה שמשבחים את עצמם, ואף לא להשוות את עצמי אליהם. מה טיפשים הם! הם משווים את עצמם לעצמם, ושופטים את עצמם על־פי קנה המידה שקבעו בעצמם."},{"book":"אגרת פולוס השנייה אל-הקורנתים","chapter":"10","verse":"13","text":"אנחנו לעומתם איננו מתפארים יתר על המידה; אנו מתפארים רק בתחום העבודה שהקצה לנו אלוהים, ואתם נכללים בתחום זה."},{"book":"אגרת פולוס השנייה אל-הקורנתים","chapter":"10","verse":"14","text":"איננו מפריזים בסמכותנו עליכם, שכן אנו הבאנו לכם ראשונים את בשורת המשיח."},{"book":"אגרת פולוס השנייה אל-הקורנתים","chapter":"10","verse":"15","text":"איננו מתפארים בדברים מעבר לתחומנו, ואף לא בעמלם של אחרים. אנו רק מקווים שאמונתכם תגדל ושעבודתנו ביניכם תגדל גם היא, אך רק בתחום שהוקצה לנו."},{"book":"אגרת פולוס השנייה אל-הקורנתים","chapter":"10","verse":"16","text":"לאחר מכן נוכל לבשר את הבשורה לערים הרחוקות מכם, היכן שאיש אינו מבשר את הבשורה, וכך לא נפלוש לתחומם של אחרים."},{"book":"אגרת פולוס השנייה אל-הקורנתים","chapter":"10","verse":"17","text":"הכתובים אומרים:10‏.17 י 17 ירמיהו ט 23 ”המתהלל יתהלל בה׳!“"},{"book":"אגרת פולוס השנייה אל-הקורנתים","chapter":"10","verse":"18","text":"כי הלא אין ערך רב להתפארותו של אדם בעצמו, אך כאשר אלוהים משבח אדם יש לשבח ערך רב!"}]}