{"data":[{"book":"Methiu","chapter":"19","verse":"1","text":"Isu è ji nyayao ched dang shii, ai Galili thoh marui ne Juda pha sohthug, Jordan khabang thrang hà wuii dun."},{"book":"Methiu","chapter":"19","verse":"2","text":"Bran ibrogthek idoh luagieng, Isu è thiichiih shii branthek shii gang phi."},{"book":"Methiu","chapter":"19","verse":"3","text":"Giak Pharisithek ne Isu moe shii wuii thog srane aishii musai sai ne ibong shii phang yi pha bidiang, “Gey è awai lum ne ichiig phi srane awai yiy shii che muii pha ji ne Iphey shii rek yi ne bey?”"},{"book":"Methiu","chapter":"19","verse":"4","text":"19:4: Igo 1:27; 5:2 Isu è chang, “Jao pha ji è Rabpho è bran shii bufuii bimi rab phrone yao pha jigigam ji atham ba bey?”"},{"book":"Methiu","chapter":"19","verse":"5","text":"19:5: Igo 2:24 Chiih-è Hamangkhung-aphuii è yao, “Hì pha chiang è bufuii ne awai aphuii amuii thoh marui ne awai yiy rog shii dog dun phro, chiih-è isa ne ò rey dun phro."},{"book":"Methiu","chapter":"19","verse":"6","text":"Ji-è, ithek ne nyi asi pha jia ro. Ji-è, bran ne Hamangkhung-aphuii è dog phi pha ji ache rabo.”"},{"book":"Methiu","chapter":"19","verse":"7","text":"19:7: Iphy 24:1-4; Mth 5:31 Pharisithek è aishii sai, “chiihphado, Moses pha Iphey shii gey è che pha siog zey ne awai yiy shii che muii bo è nyie rek ne yao phlei?”"},{"book":"Methiu","chapter":"19","verse":"8","text":"Isu è chang, “Moses è nawaithek yiy shii che pha yung pha ji ne nyieliieshii nathek shii yua pha ne bajo diig ro, Jishii, rab pha ishak shii ne ji duiine asi ro."},{"book":"Methiu","chapter":"19","verse":"9","text":"19:9: Mth 5:32; 1Khor 7:10,11Gu ne nathek shii izai yao dang phro, chiihphado, bran è awai yiy shii siulao arek pha gai chiang è che muii arone, ai è gai bimi yiy din magunde, ji pha gey ne siulao rey dun phro.”"},{"book":"Methiu","chapter":"19","verse":"10","text":"Ai samoythek è aishii yao, “Gey nane yiy duchoi pha miyao ne hì arone, ayiy-agey chid pha ji wie liag ba phro.”"},{"book":"Methiu","chapter":"19","verse":"11","text":"Isu è chang, “Hì pha muyua ne zab shii adunmey phro. Jishii Hamangkhung-aphuii è hanyie shii phi jipho ro bie phro."},{"book":"Methiu","chapter":"19","verse":"12","text":"Branthek ne ayiy-agey rai pha miyao ne bajo yoyo chiang um dun ro, giak ne ayiy-agey pha giakdun; chiih-è giak ne branthek è de rab yi, giak ne hamangkhung pha Sajathua pha chiang è ayiy-agey rai ro. Hì pha muyua ne hanyie è nuii pho ne ji rek yi bo.”"},{"book":"Methiu","chapter":"19","verse":"13","text":"Giak bran è aniphiing shii wad khoh ne sia yi pha Isu shii noh ne wuii thog, Jishii, samoythek è ji pha branthek shii giung."},{"book":"Methiu","chapter":"19","verse":"14","text":"Isu è yao, “Aniphiing shii agak pha gu hà wuii yi bo, nyieliieshii, hamangkhung pha Sajathua ne hìthek duiine rekpho ro ro.”"},{"book":"Methiu","chapter":"19","verse":"15","text":"Ai è ithek lakhung shii wadthek ruii srane dundun."},{"book":"Methiu","chapter":"19","verse":"16","text":"Luang jia shii, bran jia Isu shii wuii, “Masdo,” Ai è sai, “Gu ne idang pha chai mua pha nyie wie blia rek chid phlei?”"},{"book":"Methiu","chapter":"19","verse":"17","text":"“Na ne nyie yi wie rone sai phlei?” Isu è chang. Thiichiih shii nyie wie ne jia bie ro. Idang pha chai shii khud pha yang arone muyungthek nuii bo."},{"book":"Methiu","chapter":"19","verse":"18","text":"Ai è sai, “Nyie muyungthek lei?”"},{"book":"Methiu","chapter":"19","verse":"19","text":"19:19: Mul 20:12; Iphy 5:16; Lew 19:18chiih-è, nawai aphuii amuii shii ilab rek bo, nawai hadung-haluii shii nawai shii duiine bushun rek bo.”"},{"book":"Methiu","chapter":"19","verse":"20","text":"Filiao ji è chang, “Gu ne ji pha zab muyungthek nuiijong ro. Gu ne gai ne nyie rek chid ba pha um ga?”"},{"book":"Methiu","chapter":"19","verse":"21","text":"Isu è aishii yao din, “Na ne nawai shii isiie bajowie rek pha yang arone, dun srane nawai shii um pha ji chong rek srane bang jithek yi dushothek shii phi muii bo, chiih-è nane hamangkhung hà bajo bukho rey ruii phro; chiihphado thawuii ne gu idoh luagieng bo.”"},{"book":"Methiu","chapter":"19","verse":"22","text":"Filiao è ji yoi mage shii, zo ne dundun, nyieliieshii ai ne bajo bukho ro."},{"book":"Methiu","chapter":"19","verse":"23","text":"Chiihphado Isu è awai samoythek shii yao, “Gu ne nathek shii yao: bukho branthek ne hamangkhung pha Sajathua hà khud pha ji shii ne bajo diig ro."},{"book":"Methiu","chapter":"19","verse":"24","text":"Gu è dinne yao, ùd è simen cho shii khud pha ji shii ne bukho bran è Hamangkhung-aphuii pha Sajathua shii khud pha ji muna diig ba ro.”"},{"book":"Methiu","chapter":"19","verse":"25","text":"Samoythek è ji yoi mage shii, zab wieng dun. Chiihphado hanyie ne ragia rey mua phlei? Ithek è sai."},{"book":"Methiu","chapter":"19","verse":"26","text":"Isu è ithek shii miang riig srane yao, “Hì ne bran è arek mua phro, jimagunde Hamangkhung-aphuii ne zab rek mua phro.”"},{"book":"Methiu","chapter":"19","verse":"27","text":"Chiihphado Phithar è yao mage, “Riig bo,” Ai è yao, “gathek ne zab thoh muii ne na idoh luagieng. Gathek shii ne nyie mua ruii phlei?”"},{"book":"Methiu","chapter":"19","verse":"28","text":"Isu è ithek shii yao, “Gu ne nathek shii izai yao Bran Dufuii ji è ishak iwo shii saja biang hà dug mage shii, Israel pha iiriing snanyi shii bohkhoh pha guro samoythek snanyi ithek ne bukho biang shii dug ruii phro.”"},{"book":"Methiu","chapter":"19","verse":"29","text":"Chiih-è, hanyie è awai khuiinothek, bumuiithek, aphuii, amuii nane anithek, raigthek gu chiang è thoh muii pho ne wieng chiieng mua ruii phro, chiih-è, idang pha chai phi ruii phro."},{"book":"Methiu","chapter":"19","verse":"30","text":"19:30: Mth 20:16; Lug 13:30Jishii, thuh bajo hanyie thek ne ibi um pho ne idoh rey ruii phro, chiih-è, bajo hanyie thek thuh shii idoh um pho ne ibi rey ruii phro."}]}