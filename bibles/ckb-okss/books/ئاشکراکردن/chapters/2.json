{"data":[{"book":"ئاشکراکردن","chapter":"2","verse":"1","text":"بۆ فریشتەی کڵێساکەی ئەفەسۆس بنووسە:"},{"book":"ئاشکراکردن","chapter":"2","verse":"2","text":"«ئاگام لە کردار و ماندووبوون و دانبەخۆداگرتنتە. دەزانم کە ناتوانیت بەرگەی خراپەکاران بگریت و ئەوانەشت تاقی کردەوە کە خۆیان بە نێردراو دەزانن بەڵام نێردراو نین و بە درۆزن دەرچوون،"},{"book":"ئاشکراکردن","chapter":"2","verse":"3","text":"دانت بە خۆتدا گرت و لەبەر ناوی من بەرگەت گرت و کۆڵت نەدا."},{"book":"ئاشکراکردن","chapter":"2","verse":"4","text":"«بەڵام ئەمەم لەسەرت هەیە: تۆ خۆشەویستییەکەی جارانت بەلاوە ناوە."},{"book":"ئاشکراکردن","chapter":"2","verse":"5","text":"بەبیرت بێتەوە لە چ پایەیەکی بەرز کەوتیت! تۆبە بکە و کارەکانی پێشترت دووبارە بکەرەوە. ئەگەر تۆبە نەکەیت، دێمە لات و چرادانەکەت لە شوێنی خۆی لادەدەم."},{"book":"ئاشکراکردن","chapter":"2","verse":"6","text":"بەڵام شتێکی باشت هەیە: تۆش وەکو من ڕقت لە دابونەریتی نیکۆلاوییەکان2‏:6 کۆمەڵێکی شوێنکەوتەی نیکۆلاوس، لە بیری ئەوان ئازادی بە مەسیح ئازادی بوو بۆ بەڕەڵایی. بڕوانە 2‏:15‏.‏ دەبێتەوە."},{"book":"ئاشکراکردن","chapter":"2","verse":"7","text":"«ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ. ئەوەی سەربکەوێت، ڕێگەی دەدەم لە درەختی ژیان2‏:7 پەیدابوون 2‏:9؛ 3‏:22.‏‏ بخوات، کە لە بەهەشتی خودایە.»"},{"book":"ئاشکراکردن","chapter":"2","verse":"8","text":"بۆ فریشتەی کڵێساکەی سمیرنا بنووسە:"},{"book":"ئاشکراکردن","chapter":"2","verse":"9","text":"«ئاگام لە تەنگانە و هەژاریتە، هەرچەندە تۆ دەوڵەمەندیت. هەروەها ئاگام لە قسە هەڵبەستنی ئەوانەیە کە دەڵێن جولەکەین و واش نین، بەڵام کەنیشتی شەیتانن."},{"book":"ئاشکراکردن","chapter":"2","verse":"10","text":"هەرگیز مەترسە لەو ئازارانەی وا بۆت دێت. وا ئیبلیس خەریکە هەندێکتان بخاتە زیندانەوە، تاکو تاقی بکرێنەوە و دە ڕۆژ تەنگانەتان دەبێت. هەتا مردن دڵسۆزبە، منیش تاجی ژیانت پێ دەبەخشم."},{"book":"ئاشکراکردن","chapter":"2","verse":"11","text":"«ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ. ئەوەی سەربکەوێت، مردنی دووەم ئازاری نادات.»"},{"book":"ئاشکراکردن","chapter":"2","verse":"12","text":"بۆ فریشتەی کڵێساکەی پرگامۆس بنووسە:"},{"book":"ئاشکراکردن","chapter":"2","verse":"13","text":"«ئاگام لێیە لەکوێ دەژیت، ئەو شوێنەی تەختی شەیتانی لێیە. لەگەڵ ئەوەشدا دەست بە ناوی منەوە دەگریت. تەنانەت لەو ڕۆژانەش کە ئەنتیپاسی شایەتیدەری دڵسۆزم لەلاتان شەهید کرا، لەو شوێنەی شەیتان نیشتەجێیە، نکۆڵیت لە باوەڕی من نەکرد."},{"book":"ئاشکراکردن","chapter":"2","verse":"14","text":"«بەڵام هەندێک شتم لەسەرت هەیە: هەندێک کەس لەلاتن پابەندن بە فێرکردنی بەلعامەوە2‏:14 سەرژمێری 31‏:16‏‏، ئەوەی بالاقی فێردەکرد کۆسپ لەبەردەم نەوەی ئیسرائیل دابنێت تاکو لەو قوربانییانە بخۆن2‏:14 سەرژمێری 25‏:1‏‏.‏ کە بۆ بت کراون و داوێنپیسی بکەن."},{"book":"ئاشکراکردن","chapter":"2","verse":"15","text":"بە هەمان شێوە، لەلای تۆش هەندێک هەن پابەندن بە فێرکردنی نیکۆلاوییەکان."},{"book":"ئاشکراکردن","chapter":"2","verse":"16","text":"بۆیە تۆبە بکە! ئەگینا، بەم زووانە دێمە لات و بە شمشێرەکەی دەمم لەگەڵیان دەجەنگم."},{"book":"ئاشکراکردن","chapter":"2","verse":"17","text":"«ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ. ئەوەی سەربکەوێت، لە مەنی2‏:17 ئەو نانەی کە خودا لە سەردەمی موسادا لە ئاسمانەوە باراندی. گەلی خودا لەو باوەڕەدا بوون کە لە سەردەمی مەسیحدا خودا دووبارە ئەم مەنە بە گەلەکەی دەداتەوە. بڕوانە دەرچوون 16‏:4‏-34.‏‏ شاراوەی دەدەمێ، هەروەها بەردێکی سپی دەدەمێ کە ناوێکی نوێی لەسەر نووسراوە، جگە لەوەی وەریدەگرێت کەس نایزانێت.»"},{"book":"ئاشکراکردن","chapter":"2","verse":"18","text":"بۆ فریشتەی کڵێساکەی سیاتیرا بنووسە:"},{"book":"ئاشکراکردن","chapter":"2","verse":"19","text":"«ئاگام لە کردار و خۆشەویستی و خزمەت و باوەڕ و دانبەخۆداگرتنتە. کارەکانی ئەم دواییەت لەوانەی یەکەم جارت زیاترن."},{"book":"ئاشکراکردن","chapter":"2","verse":"20","text":"«بەڵام ئەمەم لەسەرت هەیە: تۆ ڕێت بەو ژنە داوە کە ناوی ئیزابێلە2‏:20 ناوێکە وەکو هێما بۆ خراپەکار بەکاردێت، بڕوانە یەکەم پاشایان 18‏:4‏‏.‏، خۆی بە پێغەمبەر ناوببات، بەندەکانم فێردەکات و چەواشەیان دەکات تاکو داوێنپیسی بکەن و لەو خواردنە بخۆن کە بۆ بت کراوەتە قوربانی."},{"book":"ئاشکراکردن","chapter":"2","verse":"21","text":"کاتم پێیدابوو تاکو تۆبە بکات، بەڵام نەیویست تۆبە لە داوێنپیسی بکات."},{"book":"ئاشکراکردن","chapter":"2","verse":"22","text":"لەبەر ئەوە فڕێیدەدەمە سەر جێگا و نەخۆش دەکەوێ، هەروەها ئەگەر ئەوانەی داوێنپیسییان لەگەڵی کردووە لە کردارەکانیان تۆبە نەکەن، دەیانخەمە ناو تەنگانەیەکی گەورەوە."},{"book":"ئاشکراکردن","chapter":"2","verse":"23","text":"هەروەها منداڵەکانی بە مردن لەناودەبەم، هەموو کڵێساکانیش دەزانن من پشکێنەری مێشک و دڵەکانم، سزای هەر یەکێکیشتان بەگوێرەی کارەکانی دەدەم."},{"book":"ئاشکراکردن","chapter":"2","verse":"24","text":"«بەڵام بە ئێوە دەڵێم، ئەوانەی لە سیاتیرا ماونەتەوە، ئەوانەی ئەم فێرکردنەیان نییە و بە قووڵایی شەیتانیان نەزانیوە، وەک دەڵێن، من بارێکی دیکەتان ناخەمە سەر،"},{"book":"ئاشکراکردن","chapter":"2","verse":"25","text":"تەنها ئەوەی هەتانە دەستی پێوە بگرن، هەتا دێم."},{"book":"ئاشکراکردن","chapter":"2","verse":"26","text":"«ئەوەی سەربکەوێت و هەتا کۆتایی کارەکانی من ئەنجام بدات، دەسەڵاتی بەسەر نەتەوەکاندا دەدەمێ،"},{"book":"ئاشکراکردن","chapter":"2","verse":"27","text":"﴿بە گۆچانێکی ئاسنین بەڕێوەیان دەبات،"},{"book":"ئاشکراکردن","chapter":"2","verse":"28","text":"هەروەها ئەستێرەی بەرەبەیانی دەدەمێ."},{"book":"ئاشکراکردن","chapter":"2","verse":"29","text":"ئەوەی گوێی هەیە، با ببیستێت ڕۆحی پیرۆز چی بە کڵێساکان دەفەرموێ.»"}]}