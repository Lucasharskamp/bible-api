{"data":[{"book":"Римлян","chapter":"7","verse":"1","text":"Хіба ви не знаєте, брати (звертаюся до тих, хто знає Закон), що Закон має владу над людиною, поки вона живе?"},{"book":"Римлян","chapter":"7","verse":"2","text":"Скажімо, заміжня жінка за Законом прив’язана до свого чоловіка, поки він живий, але коли чоловік помирає, вона звільняється від Закону, який пов’язував її з чоловіком."},{"book":"Римлян","chapter":"7","verse":"3","text":"Тож якщо вона за життя свого чоловіка одружиться з іншим, її називають перелюбницею. Коли ж її чоловік помирає, вона звільняється від Закону й, вийшовши заміж за іншого чоловіка, не буде перелюбницею."},{"book":"Римлян","chapter":"7","verse":"4","text":"Так і ви, брати мої, померли для Закону через тіло Христа, щоб належати Іншому – Тому, Хто воскрес із мертвих, щоб ми могли приносити плід Богові."},{"book":"Римлян","chapter":"7","verse":"5","text":"Бо коли ми жили, керуючись тілесними бажаннями, гріховні пристрасті, виявлені Законом, діяли в наших тілах, щоб приносити плід смерті."},{"book":"Римлян","chapter":"7","verse":"6","text":"Але тепер ми звільнилися від Закону, померли для того, що нас колись зв’язувало, щоб ми служили оновлені Духом, а не як у давнину – дотримуючись букви Закону."},{"book":"Римлян","chapter":"7","verse":"7","text":"Що ж скажемо? Що Закон є гріхом? Зовсім ні! Якби не Закон, я не знав би, що таке гріх. Я не знав би, наприклад, що таке пожадливість, якби Закон не сказав: «Не бажай».7:7 Див. Вих. 20:17; Повт. 5:21."},{"book":"Римлян","chapter":"7","verse":"8","text":"Проте гріх, скориставшись заповіддю, породив у мені всіляке бажання. Адже без Закону гріх мертвий."},{"book":"Римлян","chapter":"7","verse":"9","text":"Колись я жив без Закону, але коли прийшла заповідь, гріх ожив,"},{"book":"Римлян","chapter":"7","verse":"10","text":"а я помер. Я виявив, що заповідь, яка мала б принести життя, насправді принесла смерть."},{"book":"Римлян","chapter":"7","verse":"11","text":"Адже гріх, скориставшись можливістю, наданою заповіддю, звабив мене й через неї вбив."},{"book":"Римлян","chapter":"7","verse":"12","text":"Отже, Закон святий і заповідь – свята, праведна й добра."},{"book":"Римлян","chapter":"7","verse":"13","text":"Тож невже те, що добре, спричинило мені смерть? Зовсім ні! Навпаки, гріх, щоб виявитися гріхом, спричинив мою смерть через те, що добре. Так завдяки заповіді гріх став абсолютно грішним."},{"book":"Римлян","chapter":"7","verse":"14","text":"Бо ми знаємо, що Закон духовний, а я тілесний, проданий у рабство гріха."},{"book":"Римлян","chapter":"7","verse":"15","text":"Я не розумію, що роблю. Адже роблю не те, що хочу, а те, що ненавиджу."},{"book":"Римлян","chapter":"7","verse":"16","text":"Коли ж я роблю те, чого не хочу, я погоджуюся, що Закон добрий."},{"book":"Римлян","chapter":"7","verse":"17","text":"І це вже не я роблю, але гріх, що живе в мені."},{"book":"Римлян","chapter":"7","verse":"18","text":"Адже я знаю: у мені, тобто в моєму тілі, нічого доброго не живе, оскільки бажання робити добро є, але виконувати його не можу."},{"book":"Римлян","chapter":"7","verse":"19","text":"Бо не роблю добра, яке хочу, але роблю зло, якого я не хочу робити."},{"book":"Римлян","chapter":"7","verse":"20","text":"Тож якщо я роблю те, чого не хочу, це вже не я роблю, а гріх, який живе в мені."},{"book":"Римлян","chapter":"7","verse":"21","text":"Отже, я знаходжу такий закон: коли я хочу робити добро, зло завжди поруч зі мною."},{"book":"Римлян","chapter":"7","verse":"22","text":"Бо за внутрішньою людиною я насолоджуюся Божим Законом,"},{"book":"Римлян","chapter":"7","verse":"23","text":"але бачу, що в моєму тілі діє інший закон, який бореться проти закону мого розуму й робить мене в’язнем закону гріха, який є в моєму тілі."},{"book":"Римлян","chapter":"7","verse":"24","text":"Нещасна я людина! Хто врятує мене від цього смертного тіла?"},{"book":"Римлян","chapter":"7","verse":"25","text":"Тож нехай буде подяка Богові через Ісуса Христа, нашого Господа!"}]}