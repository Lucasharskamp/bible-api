{"data":[{"book":"2 Moseboken","chapter":"13","verse":"1","text":"Herren (Jahve) talade till Mose och sade:"},{"book":"2 Moseboken","chapter":"13","verse":"2","text":"”Avskilj (helga) alla förstfödda åt mig, vad som än öppnar moderlivet bland Israels barn (söner), både bland människor och djur, det är mitt.”"},{"book":"2 Moseboken","chapter":"13","verse":"3","text":"Mose sade till folket: Kom ihåg den här dagen, då ni kom ut ur Egypten, ut ur slavhuset (slaveriet), för med styrka förde Herrens (Jahves) hand ut er från denna plats. Inget syrat (hebr. chamets) [bröd eller mat som innehåller jäst] ska ätas."},{"book":"2 Moseboken","chapter":"13","verse":"4","text":"Denna dag i månaden Aviv [det kaananeiska namnet på månaden som också kallas Nisan, se 2 Mos 12:2] drog ni ut."},{"book":"2 Moseboken","chapter":"13","verse":"5","text":"Och det ska ske när Herren (Jahve) ska föra in er i kananéernas och hettiternas och amoréernas och hiviternas och jevuséernas land, som han har lovat med ed till era fäder att ge er [1 Mos 12:1-3], ett land som flyter av mjölk och honung, att ni ska betjäna, hålla denna gudstjänst i denna månad."},{"book":"2 Moseboken","chapter":"13","verse":"6","text":"[Mose talar till folket:] ”I sju dagar ska du äta osyrat bröd, och den sjunde dagen ska bli en Herrens högtid."},{"book":"2 Moseboken","chapter":"13","verse":"7","text":"Alla de sju dagarna ska du äta bröd bakat utan jäst [som är en bild på att det inte har någon ondska i sig], ingenting syrat får finnas hos dig och ingen surdeg någonstans i ditt land."},{"book":"2 Moseboken","chapter":"13","verse":"8","text":"På den dagen ska du förklara för din son: ’Det är på grund av vad Herren gjorde för mig när jag kom ut ur Egypten.’"},{"book":"2 Moseboken","chapter":"13","verse":"9","text":"Den [högtiden] ska vara som ett tecken på din hand och ett märke på din panna (mellan dina ögon) som ständigt påminner dig så att Herrens (Jahves) undervisning (hebr. Torah) alltid är i din mun, för det var med stark hand Herren förde dig ut ur Egypten."},{"book":"2 Moseboken","chapter":"13","verse":"10","text":"Därför ska du hålla denna högtid denna tid år efter år.”"},{"book":"2 Moseboken","chapter":"13","verse":"11","text":"Nu när Herren (Jahve) för er in i kananéernas land, som han har lovat med ed till er och era fäder och ger det till er,"},{"book":"2 Moseboken","chapter":"13","verse":"12","text":"då ska ni avskilja för Herren alla förstfödda från livmodern, och alla förstfödda handjur som ni får ska tillhöra Herren (Jahve)."},{"book":"2 Moseboken","chapter":"13","verse":"13","text":"Varje förstfödd åsna ska du lösa ut med ett lamm, och om du inte löser ut det ska du bryta av dess nacke. Men du måste lösa ut varje förstfödd son bland dina söner."},{"book":"2 Moseboken","chapter":"13","verse":"14","text":"När din son i framtiden frågar dig: ”Vad är detta?” Ska du svara honom: ”Med stark hand förde Herren (Jahve) ut oss från Egypten, ut ur träldomshuset,"},{"book":"2 Moseboken","chapter":"13","verse":"15","text":"och när farao vägrade att låta oss gå, slog Herren (Jahve) allt förstfött i Egyptens land, både människor och boskap. Därför offrar jag allt förstfött av hankön till Herren (Jahve) men jag löser ut alla förstfödda av mina söner.”"},{"book":"2 Moseboken","chapter":"13","verse":"16","text":"Så ska det bli som ett tecken på din hand och mellan dina ögon (på din panna), för med stark hand förde Herren (Jahve) ut oss från Egypten."},{"book":"2 Moseboken","chapter":"13","verse":"17","text":"Efter det att farao låtit folket gå, ledde Gud (Elohim) dem inte på vägen mot filistéernas land, även om den var närmast, kortast, för Gud (Elohim) sade: Folket kan ändra sig om de ser krig och vilja vända tillbaks till Egypten."},{"book":"2 Moseboken","chapter":"13","verse":"18","text":"Gud lät folket gå runt genom öknen mot Röda havet. Israeliterna marscherade som en krigshär (ordnade i strukturerade grupper) ut genom Egypten"},{"book":"2 Moseboken","chapter":"13","verse":"19","text":"Mose tog även med sig Josefs ben, eftersom han hade tagit en ed, ett löfte av Israels barn (söner) och sagt: Gud (Elohim) ska säkerligen komma ihåg er och då ska ni ta mina ben med er."},{"book":"2 Moseboken","chapter":"13","verse":"20","text":"Israeliterna bröt upp från Sukkot och slog läger i Etam på gränsen till öknen."},{"book":"2 Moseboken","chapter":"13","verse":"21","text":"Herren (Jahve) gick framför dem. På dagen i en molnstod för att visa dem vägen och på natten i en eldstod för att ge dem ljus. På så sätt kunde de vandra både dag och natt."},{"book":"2 Moseboken","chapter":"13","verse":"22","text":"Han tog inte bort molnstoden på dagen och inte heller eldstoden på natten."}]}