{"data":[{"book":"امثال","chapter":"18","verse":"1","text":"جو دوسروں سے الگ ہو جائے وہ اپنے ذاتی مقاصد پورے کرنا چاہتا اور سمجھ کی ہر بات پر جھگڑنے لگتا ہے۔"},{"book":"امثال","chapter":"18","verse":"2","text":"احمق سمجھ سے لطف اندوز نہیں ہوتا بلکہ صرف اپنے دل کی باتیں دوسروں پر ظاہر کرنے سے۔"},{"book":"امثال","chapter":"18","verse":"3","text":"جہاں بےدین آئے وہاں حقارت بھی آ موجود ہوتی، اور جہاں رُسوائی ہو وہاں طعنہ زنی بھی ہوتی ہے۔"},{"book":"امثال","chapter":"18","verse":"4","text":"انسان کے الفاظ گہرا پانی ہیں، حکمت کا سرچشمہ بہتی ہوئی ندی ہے۔"},{"book":"امثال","chapter":"18","verse":"5","text":"بےدین کی جانب داری کر کے راست باز کا حق مارنا غلط ہے۔"},{"book":"امثال","chapter":"18","verse":"6","text":"احمق کے ہونٹ لڑائی جھگڑا پیدا کرتے ہیں، اُس کا منہ زور سے پٹائی کا مطالبہ کرتا ہے۔"},{"book":"امثال","chapter":"18","verse":"7","text":"احمق کا منہ اُس کی تباہی کا باعث ہے، اُس کے ہونٹ ایسا پھندا ہیں جس میں اُس کی اپنی جان اُلجھ جاتی ہے۔"},{"book":"امثال","chapter":"18","verse":"8","text":"تہمت لگانے والے کی باتیں لذیذ کھانے کے لقموں کی مانند ہیں، وہ دل کی تہہ تک اُتر جاتی ہیں۔"},{"book":"امثال","chapter":"18","verse":"9","text":"جو اپنے کام میں ذرا بھی ڈھیلا ہو جائے، اُسے یاد رہے کہ ڈھیلے پن کا بھائی تباہی ہے۔"},{"book":"امثال","chapter":"18","verse":"10","text":"رب کا نام مضبوط بُرج ہے جس میں راست باز بھاگ کر محفوظ رہتا ہے۔"},{"book":"امثال","chapter":"18","verse":"11","text":"امیر سمجھتا ہے کہ میری دولت میرا قلعہ بند شہر اور میری اونچی چاردیواری ہے جس میں مَیں محفوظ ہوں۔"},{"book":"امثال","chapter":"18","verse":"12","text":"تباہ ہونے سے پہلے انسان کا دل مغرور ہو جاتا ہے، عزت ملنے سے پہلے لازم ہے کہ وہ فروتن ہو جائے۔"},{"book":"امثال","chapter":"18","verse":"13","text":"دوسرے کی بات سننے سے پہلے جواب دینا حماقت ہے۔ جو ایسا کرے اُس کی رُسوائی ہو جائے گی۔"},{"book":"امثال","chapter":"18","verse":"14","text":"بیمار ہوتے وقت انسان کی روح جسم کی پرورش کرتی ہے، لیکن اگر روح شکستہ ہو تو پھر کون اُس کو سہارا دے گا؟"},{"book":"امثال","chapter":"18","verse":"15","text":"سمجھ دار کا دل علم اپناتا اور دانش مند کا کان عرفان کا کھوج لگاتا رہتا ہے۔"},{"book":"امثال","chapter":"18","verse":"16","text":"تحفہ راستہ کھول کر دینے والے کو بڑوں تک پہنچا دیتا ہے۔"},{"book":"امثال","chapter":"18","verse":"17","text":"جو عدالت میں پہلے اپنا موقف پیش کرے وہ اُس وقت تک حق بجانب لگتا ہے جب تک دوسرا فریق سامنے آ کر اُس کی ہر بات کی تحقیق نہ کرے۔"},{"book":"امثال","chapter":"18","verse":"18","text":"قرعہ ڈالنے سے جھگڑے ختم ہو جاتے اور بڑوں کا ایک دوسرے سے لڑنے کا خطرہ دُور ہو جاتا ہے۔"},{"book":"امثال","chapter":"18","verse":"19","text":"جس بھائی کو ایک دفعہ مایوس کر دیا جائے اُسے دوبارہ جیت لینا قلعہ بند شہر پر فتح پانے سے زیادہ دشوار ہے۔ جھگڑے حل کرنا بُرج کے کنڈے توڑنے کی طرح مشکل ہے۔"},{"book":"امثال","chapter":"18","verse":"20","text":"انسان اپنے منہ کے پھل سے سیر ہو جائے گا، وہ اپنے ہونٹوں کی پیداوار کو جی بھر کر کھائے گا۔"},{"book":"امثال","chapter":"18","verse":"21","text":"زبان کا زندگی اور موت پر اختیار ہے، جو اُسے پیار کرے وہ اُس کا پھل بھی کھائے گا۔"},{"book":"امثال","chapter":"18","verse":"22","text":"جسے بیوی ملی اُسے اچھی نعمت ملی، اور اُسے رب کی منظوری حاصل ہوئی۔"},{"book":"امثال","chapter":"18","verse":"23","text":"غریب منت کرتے کرتے اپنا معاملہ پیش کرتا ہے، لیکن امیر کا جواب سخت ہوتا ہے۔"},{"book":"امثال","chapter":"18","verse":"24","text":"کئی دوست تجھے تباہ کرتے ہیں، لیکن ایسے بھی ہیں جو تجھ سے بھائی سے زیادہ لپٹے رہتے ہیں۔"}]}