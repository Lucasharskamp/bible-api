{"data":[{"book":"1 Abakkolinso","chapter":"2","verse":"1","text":"Bwe najja gye muli abooluganda sajja gye muli na bumanyirivu mu kwogera wadde amagezi nga nangirira ekyama kya Katonda gye muli."},{"book":"1 Abakkolinso","chapter":"2","verse":"2","text":"Kubanga nasalawo obutamanya kintu kyonna mu mmwe wabula Yesu Kristo oyo eyakomererwa."},{"book":"1 Abakkolinso","chapter":"2","verse":"3","text":"Bwe nnali nammwe nnali munafu, nga ntya era nga nkankana nnyo."},{"book":"1 Abakkolinso","chapter":"2","verse":"4","text":"Era okubuulira kwange n’okuyigiriza tebyali mu bigambo bya magezi ebisendasenda, naye byali mu maanyi ne Mwoyo Mutukuvu,"},{"book":"1 Abakkolinso","chapter":"2","verse":"5","text":"okukkiriza kwammwe kuleme kuba kw’amagezi ga bantu wabula kwesigame ku maanyi ga Katonda."},{"book":"1 Abakkolinso","chapter":"2","verse":"6","text":"Naye eri abo abakulu mu mwoyo, twogera eby’amagezi agatali ga mu mulembe guno, wadde ag’abafuzi ab’omu mulembe guno abaggwaawo."},{"book":"1 Abakkolinso","chapter":"2","verse":"7","text":"Wabula twogera eby’amagezi ga Katonda, agatamanyiddwa era agakisibwa, Katonda bye yateekateeka edda n’edda olw’ekitiibwa kyaffe;"},{"book":"1 Abakkolinso","chapter":"2","verse":"8","text":"tewali n’omu ku bafuzi ab’omulembe guno abaagategeera, kubanga singa baamanya tebandikomeredde Mukama ow’ekitiibwa."},{"book":"1 Abakkolinso","chapter":"2","verse":"9","text":"Naye nga bwe kyawandiikibwa nti,"},{"book":"1 Abakkolinso","chapter":"2","verse":"10","text":"Naye ffe Katonda yabitubikkulira mu Mwoyo, kubanga Omwoyo anoonyereza ebintu byonna, n’eby’omunda ennyo ebya Katonda."},{"book":"1 Abakkolinso","chapter":"2","verse":"11","text":"Kubanga muntu ki ategeera eby’omuntu omulala okuggyako omwoyo w’omuntu oyo ali mu ffe? Noolwekyo n’ebintu bya Katonda tewali abimanyi okuggyako Omwoyo wa Katonda."},{"book":"1 Abakkolinso","chapter":"2","verse":"12","text":"Era kaakano ffe tetwafuna mwoyo wa ku nsi, wabula Omwoyo eyava eri Katonda, tulyoke tumanye ebintu Katonda bye yatuwa obuwa,"},{"book":"1 Abakkolinso","chapter":"2","verse":"13","text":"era ne mu bigambo bye twogera so si mu kuyigirizibwa okw’amagezi g’abantu, naye mu bigambo Omwoyo by’ayigiriza, ebintu eby’Omwoyo nga bikwatagana n’eby’Omwoyo."},{"book":"1 Abakkolinso","chapter":"2","verse":"14","text":"Omuntu obuntu tasobola kufuna bintu bya Mwoyo wa Katonda, kubanga busirusiru gy’ali, era tasobola kubimanya, kubanga bikeberwa Mwoyo."},{"book":"1 Abakkolinso","chapter":"2","verse":"15","text":"Naye omuntu ow’Omwoyo akebera ebintu byonna, naye tewali n’omu amukebera."},{"book":"1 Abakkolinso","chapter":"2","verse":"16","text":"“Kubanga ani eyali ategedde okulowooza kwa Mukama,"}]}