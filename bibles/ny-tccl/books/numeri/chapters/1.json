{"data":[{"book":"Numeri","chapter":"1","verse":"1","text":"Yehova anayankhula ndi Mose mʼchipululu cha Sinai, mu tenti ya msonkhano, pa tsiku loyamba la mwezi wachiwiri, mʼchaka chachiwiri atatuluka mu Igupto, kuti,"},{"book":"Numeri","chapter":"1","verse":"2","text":"“Werengani Aisraeli onse mʼmafuko awo ndi mʼmabanja awo, lemba dzina la munthu wamwamuna aliyense, mmodzimmodzi."},{"book":"Numeri","chapter":"1","verse":"3","text":"Iwe ndi Aaroni mwawerenge mwa magulu awo mu Israeli, amuna onse a zaka makumi awiri zakubadwa ndi opitirirapo omwe angathe kugwira ntchito ya usilikali."},{"book":"Numeri","chapter":"1","verse":"4","text":"Munthu mmodzi wochokera ku fuko lililonse yemwe ndi mtsogoleri wa banja lake, ndiye akuthandizeni pa ntchitoyi."},{"book":"Numeri","chapter":"1","verse":"5","text":"Mayina a anthu amene akuthandizeniwo ndi awa:"},{"book":"Numeri","chapter":"1","verse":"6","text":"Selumieli mwana wa Zurisadai, kuchokera ku fuko la Simeoni,"},{"book":"Numeri","chapter":"1","verse":"7","text":"Naasoni mwana wa Aminadabu, kuchokera ku fuko la Yuda,"},{"book":"Numeri","chapter":"1","verse":"8","text":"Netanieli mwana wa Zuwara, kuchokera ku fuko la Isakara,"},{"book":"Numeri","chapter":"1","verse":"9","text":"Eliabu mwana wa Heloni, kuchokera ku fuko la Zebuloni,"},{"book":"Numeri","chapter":"1","verse":"10","text":"Mwa ana a Yosefe:"},{"book":"Numeri","chapter":"1","verse":"11","text":"Abidani mwana wa Gideoni, kuchokera ku fuko la Benjamini,"},{"book":"Numeri","chapter":"1","verse":"12","text":"Ahiyezeri mwana wa Amisadai, kuchokera ku fuko la Dani,"},{"book":"Numeri","chapter":"1","verse":"13","text":"Pagieli mwana wa Okirani, kuchokera ku fuko la Aseri,"},{"book":"Numeri","chapter":"1","verse":"14","text":"Eliyasafu mwana wa Deuweli, kuchokera ku fuko la Gadi,"},{"book":"Numeri","chapter":"1","verse":"15","text":"Ahira mwana wa Enani, kuchokera ku fuko la Nafutali.”"},{"book":"Numeri","chapter":"1","verse":"16","text":"Amenewa ndi anthu amene anasankhidwa kuchokera mʼmagulu mwawo, eni mbumba a mafuko a makolo awo. Iwowa anali atsogoleri a mafuko a Israeli."},{"book":"Numeri","chapter":"1","verse":"17","text":"Mose ndi Aaroni anatenga anthu amene mayina awo anaperekedwa,"},{"book":"Numeri","chapter":"1","verse":"18","text":"ndipo pa tsiku loyamba la mwezi wachiwiri, anasonkhanitsa anthu onse pamodzi. Anthuwo anafotokoza za makolo awo mwa mafuko awo ndi mabanja awo. Ndipo mayina a amuna onse amene anali ndi zaka makumi awiri kapena kupitirirapo analembedwa, mmodzimmodzi"},{"book":"Numeri","chapter":"1","verse":"19","text":"monga momwe Yehova analamulira Mose. Motero iyeyo anawawerenga mʼchipululu cha Sinai:"},{"book":"Numeri","chapter":"1","verse":"20","text":"Kuchokera mwa ana a Rubeni, mwana wamwamuna woyamba wa Israeli:"},{"book":"Numeri","chapter":"1","verse":"21","text":"Chiwerengero cha anthu ochokera mʼfuko la Rubeni chinali 46,500."},{"book":"Numeri","chapter":"1","verse":"22","text":"Kuchokera mwa zidzukulu za Simeoni:"},{"book":"Numeri","chapter":"1","verse":"23","text":"Chiwerengero cha anthu ochokera mʼfuko la Simeoni chinali 59,300."},{"book":"Numeri","chapter":"1","verse":"24","text":"Kuchokera mwa zidzukulu za Gadi:"},{"book":"Numeri","chapter":"1","verse":"25","text":"Chiwerengero cha anthu ochokera mʼfuko la Gadi chinali 45, 650."},{"book":"Numeri","chapter":"1","verse":"26","text":"Kuchokera mwa zidzukulu za Yuda:"},{"book":"Numeri","chapter":"1","verse":"27","text":"Chiwerengero cha anthu ochokera mʼfuko la Yuda chinali 74, 600."},{"book":"Numeri","chapter":"1","verse":"28","text":"Kuchokera mwa zidzukulu za Isakara:"},{"book":"Numeri","chapter":"1","verse":"29","text":"Chiwerengero cha anthu ochokera mʼfuko la Isakara chinali 54,400."},{"book":"Numeri","chapter":"1","verse":"30","text":"Kuchokera mwa zidzukulu za Zebuloni:"},{"book":"Numeri","chapter":"1","verse":"31","text":"Chiwerengero cha anthu ochokera mʼfuko la Zebuloni chinali 57,400."},{"book":"Numeri","chapter":"1","verse":"32","text":"Kuchokera mwa ana aamuna a Yosefe:"},{"book":"Numeri","chapter":"1","verse":"33","text":"Chiwerengero cha anthu ochokera mʼfuko la Efereimu chinali 40,500."},{"book":"Numeri","chapter":"1","verse":"34","text":"Kuchokera mwa zidzukulu za Manase:"},{"book":"Numeri","chapter":"1","verse":"35","text":"Chiwerengero cha anthu ochokera mʼfuko la Manase chinali 32,200."},{"book":"Numeri","chapter":"1","verse":"36","text":"Kuchokera mwa zidzukulu za Benjamini:"},{"book":"Numeri","chapter":"1","verse":"37","text":"Chiwerengero cha anthu ochokera mʼfuko la Benjamini chinali 35,400."},{"book":"Numeri","chapter":"1","verse":"38","text":"Kuchokera mwa zidzukulu za Dani:"},{"book":"Numeri","chapter":"1","verse":"39","text":"Chiwerengero cha anthu ochokera mʼfuko la Dani chinali 62,700."},{"book":"Numeri","chapter":"1","verse":"40","text":"Kuchokera mwa zidzukulu za Aseri:"},{"book":"Numeri","chapter":"1","verse":"41","text":"Chiwerengero cha anthu ochokera mʼfuko la Aseri chinali 41,500."},{"book":"Numeri","chapter":"1","verse":"42","text":"Kuchokera mwa zidzukulu za Nafutali:"},{"book":"Numeri","chapter":"1","verse":"43","text":"Chiwerengero cha anthu ochokera mʼfuko la Nafutali chinali 53,400."},{"book":"Numeri","chapter":"1","verse":"44","text":"Amenewa ndiwo anthu amene Mose ndi Aaroni anawawerenga mothandizidwa ndi atsogoleri khumi ndi awiri a Israeli, aliyense kuyimira fuko lake."},{"book":"Numeri","chapter":"1","verse":"45","text":"Aisraeli onse a zaka makumi awiri kapena kupitirirapo, omwe akanatha kugwira ntchito ya usilikali mʼgulu lankhondo la Israeli anawawerenga monga mwa mabanja awo."},{"book":"Numeri","chapter":"1","verse":"46","text":"Chiwerengero cha anthu onse pamodzi chinali 603,550."},{"book":"Numeri","chapter":"1","verse":"47","text":"Koma mabanja a fuko la Levi okha sanawawerenge pamodzi ndi ena."},{"book":"Numeri","chapter":"1","verse":"48","text":"Pakuti Yehova anawuza Mose kuti,"},{"book":"Numeri","chapter":"1","verse":"49","text":"“Usawerenge fuko la Levi kapena kuliphatikiza mʼkawundula wa Aisraeli."},{"book":"Numeri","chapter":"1","verse":"50","text":"Koma uyike Aleviwo kuti aziyangʼanira tenti yanga yopatulika, zipangizo zake ndi zonse zili mʼmenemo. Azinyamula tentiyo pamodzi ndi zipangizo zake zonse; azisamalira ndi kumanga misasa mozungulira tentiyo."},{"book":"Numeri","chapter":"1","verse":"51","text":"Pamene akusamutsa tentiyo, Alevi ndiwo aziyitsitsa, akafuna kuyimanganso, Alevi ndiwo aziyimiritsa. Wina aliyense amene adzayandikire tentiyo adzaphedwa."},{"book":"Numeri","chapter":"1","verse":"52","text":"Aisraeli azimanga matenti awo mʼmagulumagulu, munthu aliyense ku gulu lake pansi pa mbendera yake."},{"book":"Numeri","chapter":"1","verse":"53","text":"Alevi nawonso, azimanga matenti awo mozungulira tenti yopatulika kuti chilango chisagwere Aisraeli onse. Ndipo Alevi aziyangʼanira ndi kusamalira tenti yopatulikayo.”"},{"book":"Numeri","chapter":"1","verse":"54","text":"Choncho Aisraeli anachita monga Yehova analamulira Mose."}]}