{"data":[{"book":"ሉቃሴ","chapter":"13","verse":"1","text":"ዒማ''ና ዓሳ ዬሱሴ ባንሢ ሙኪ፦ «ጌሊላ ዓጮ'' ዓሳ ፆኦሲም ሹኪ ዒንጊ ካኣሽኮ ባኮ ሺኢሻ ዎዶ''ና ጲላፆሴ ዔያቶ ዎዼም፥ ሱጉፃኣ ዔያቶኮ ዔያታ ፆኦሲም ዒንጊ ካኣሽካ ባኮና ዎላ'' ሲኢሪንቴኔ» ጌይ ዒዛም ኬኤዜኔ።"},{"book":"ሉቃሴ","chapter":"13","verse":"2","text":"ዬሱሴ ዔያቶም ማሃዖ፦ «ዓካሪ ዬንሢ ጌሊሎ ዓሶንሢ፥ ዬይ ሃይቦ'' ባይሲንታ ሄሌ''ሢ ሜሌ'' ዓቴ'' ጌሊላ ዓሶይዳፓ ቢያ ባሼ ጎሜ ዓሲ ዔያታ ማዔሢሮ ዒንሢም ማላ?"},{"book":"ሉቃሴ","chapter":"13","verse":"3","text":"ያዺቱዋሴ! ዒንሢኮ ጎማ ዻቢንቲ ማዔሢ ዔሪ ጎሞ ቡኡፂባኣቴ ዒንሢያ ዔያቶጉዲ ባይቃንዳኔ ታ ዒንሢም ጋዓኣኬ።"},{"book":"ሉቃሴ","chapter":"13","verse":"4","text":"ሴሌሆሜ ጎዖ ቤዞይዳ ሹጮና ኬልቂ ማዦና ዲራ ዶዔም፥ ሃይቄ ታጶ ሳሎ'' ዓሶ ዛሎ'' ዒንሢ ዎዚ ጋዓይ? ዔያታ ዬሩሳላሜይዳ ናንጋ ዓሶይዳፓ ቢያ ዑሣ ዓኣዼ ጎሜ ዓሲ ዒንሢ ኮራ ማላ?"},{"book":"ሉቃሴ","chapter":"13","verse":"5","text":"ያዺቱዋሴ! ዒንሢኮ ጎማ ዻቢንቲ ማዔሢ ዔሪ ጎሞ ቡኡፂባኣቴ ዒንሢያ ዔያቶጉዲ ባይቃንዳኔ ታ ዒንሢም ጋዓኣኬ» ጌዔኔ።"},{"book":"ሉቃሴ","chapter":"13","verse":"6","text":"ዬካፓ ዬሱሴ ሃያ ኮኦኪንሦ ዔያቶም ኬኤዜኔ፦ «ፔቴ'' ዓሲ ፔኤኮ ቱኮ'' ሚፆ ባኣኮ''ይዳ ቱኬ'' ቤሌሴ ሚሢስኬና ዓኣኔ፤ ዬኖ ሚፄሎይዳ ዓኣፒ ናንዳኔ ጌዒ ዴንዲ፥ ፔቴ''ታዖ ዴንቂባኣሴ።"},{"book":"ሉቃሴ","chapter":"13","verse":"7","text":"ዬያሮ ዒዛኮ ዬኖ ቤዜሎይዳ ማዻ ዓሢም ‹ሃኣዛጌ፥ ሃኖ' ቤሌሶ ሚፄሎይዳፓ ዓኣፒ ታ ዴንቃኒ ጌዒ ሃይሦ ሌዔ ኩሙሢ ታ ሃንቴኔ፤ ጋዓንቴ ፔቴ''ታዖ ዓኣፒ ዒዞይዳፓ ታ ዴንቂባኣሴ፤ ዬያሮ ሃሢ ዒዞ ቲቄ፤ ዓይጎሮ ዒዛ ሜሌ'' ቱኪ''ንቴ ባኮኮ ጉሪ ቤዞ ዓርቂ ሳዖ ፑርቲሳይ?› ጌዔኔ።"},{"book":"ሉቃሴ","chapter":"13","verse":"8","text":"ዬኖ ቤዜሎ ጎሽካሢ ጋዓንቴ ‹ጎዳሢዮ! ሂንዳ ሃኖ' ሌዖ ሃሼ''፤ ዓጮ ታ ዒዞኮ ቦኦኪ ቡኡራ ዋሂ ዛጋንዳኔ፤"},{"book":"ሉቃሴ","chapter":"13","verse":"9","text":"ሙካ ሌዖ ዒዛ ዓኣፔቴ ኮሺኬ፤ ሃንጎታቴ ጋዓንቴ ዒዛ ቲቂንታንዳኔ› » ጌይ ዒዛም ማሄኔ።"},{"book":"ሉቃሴ","chapter":"13","verse":"10","text":"ዬሱሴ ዓይሁዶ ዓሶኮ ሃውሾ ኬሎ''ና ዔያታ ቡካ ቤዞይዳ ዔርዛንቴ፥"},{"book":"ሉቃሴ","chapter":"13","verse":"11","text":"ዒኢካ ታጶ ሳሊ'' ሌዔ ጉቤ ፑርታ ዓያና ዎቢሴ ላኣሊስኬና ዓኣኔ፤ ዒዞኮ ጊኢራ ዎቤሢሮ ዼ'ግ ጋዓኒ ዒዛ ፔቴ''ታዖ ዳንዳዑዋያኬ።"},{"book":"ሉቃሴ","chapter":"13","verse":"12","text":"ዬሱሴ ዒዞ ዴንቃዖ ዔኤሊ''፦ «ዔና፥ ኔኤኒ ኔኤኮ ዶርዓስካፓ ፖዔኔ» ዒዞም ጌዒ፥"},{"book":"ሉቃሴ","chapter":"13","verse":"13","text":"ፔ ኩጮና ዒዞ ዒ ፒፃዛ ቤዞማና ዼ'ግ ጌይ ዔቂ፥ ፆኦሲ ጋላቴኔ።"},{"book":"ሉቃሴ","chapter":"13","verse":"14","text":"ዬሱሴ ዒዞ ዓይሁዶኮ ሃውሾ ኬሎ''ና ፓሤሢሮ ዓይሁዶ ዓሶኮ ቡኪንቶ ቤዞ ሱኡጋሢ ዻጋዻዖ ዴሮ'' ኮራ፦ «ቃልሾ ኬሎ'' ጋራ ማዾ ማዺንታንዳ ላሆ'' ኬሊ'' ዓኣኔ፤ ዬንሢ ኬሎ''ንሢዳ ሌሊ ሙኪ ሙኪ ፖዑዋቴ፤ ሃውሾ ኬሎ''ና ጋዓንቴ ማዑዋያኬ» ጌዒ ኬኤዜኔ።"},{"book":"ሉቃሴ","chapter":"13","verse":"15","text":"ዬማና ጎዳ ዬሱሴ ዒዛም፦ «ዒንሢ ሃይ ፔና ጌኤሺ ማሊሳ ዓሳ! ዒንሢ ፔቴ'' ፔቴ''ሢ ሃውሾ ኬሎ''ና ዒንሢኮ ጌማይ ሃሣ ሃሬ ቱኬ'' ቤዛፓ ቡሊ'' ዋኣሢ ዑሻኒ ዔኪ ዓኣዹዋዓዳ?"},{"book":"ሉቃሴ","chapter":"13","verse":"16","text":"ሃሢ ሃና ዓብራሃሜ ፃጳፓ ማዔ፥ ላኣሌላ ታጶ ሳሊ'' ሌዔ ጉቤ ፃላሄ ቱኬ''ም ሜታዺ ናንጌኔ፤ ዓካሪ ዒዛ ቱኡቲ ሜታዻ ዶርዓሢዳፓ ሃውሾ ኬሎ''ና ቡሊ''ንታኒ ዒዞም ኮይሱዋዓዳ?» ጌዔኔ።"},{"book":"ሉቃሴ","chapter":"13","verse":"17","text":"ያዺ ጌዒ ዬሱሴ ዒዛ ማካ ዓሶ ቢያ ቦርሲሴኔ፤ ዴራ'' ጋዓንቴ ዬሱሴ ማዼ ዲቃሣ ባኮና ቢያ ዎዛዼኔ።"},{"book":"ሉቃሴ","chapter":"13","verse":"18","text":"ዬሱሴ፦ «ፆኦሲ ካኣቱማ ዓይጎ ኮኦኪንሢና ኬኤዚንታንዳይ? ሃሣ ጊንሣ ዓይጎና ታ ቤኤዛንዳይ?"},{"book":"ሉቃሴ","chapter":"13","verse":"19","text":"ፔቴ'' ዓሲ ፔኤኮ ቱኮ''ና ባኮ ባኣካ'' ዜርቄ ሴናፒጬ ጌይንታ ሚፄሎ ዜርፆ ማላኔ፤ ዒዛ ዑጊ ዼኤፒ ሚሢ ማዓኔ፤ ካፓኣ ዒዞኮ ካኣፖይዳ ማኣሪ ማዣኔ» ጌዔኔ።"},{"book":"ሉቃሴ","chapter":"13","verse":"20","text":"ዬሱሴ ሃሣ ላሚ፦ «ፆኦሲ ካኣቱሞ ዓይጎና ዎላ'' ታ ቤኤዛንዳይ?"},{"book":"ሉቃሴ","chapter":"13","verse":"21","text":"ፆኦሲ ካኣቱማ ፔቴ'' ላኣሊ ሙኑቆ ካፂሳንዳጉዲ ዺቦ'' ዺኢሎ ዲርካኣና ዋሃ ሙኑቃ ፃኣዛ ማላኔ» ጌዔኔ።"},{"book":"ሉቃሴ","chapter":"13","verse":"22","text":"ዬካፓ ዬሱሴ ዬሩሳላሜ ባንሢ ዴንዳዖ ካታሞና ካታሞኮ ዙሎ''ናይዳ ቢያ ዔርዚ ዔርዚ ዓኣዻኔ።"},{"book":"ሉቃሴ","chapter":"13","verse":"23","text":"ዬማና ፔቴ'' ዓሲ፦ «ጎዳሢዮ! ዻቃንዳዞንሢ ዻካ'' ዓሲዳ?» ጌይ ዖኦጫዛ፥ ዬሱሴ ዔያቶም ማሃዖ፦"},{"book":"ሉቃሴ","chapter":"13","verse":"24","text":"«ኩንዖ ካሬ''ሎና ጌላኒ ኮሺ'' ዶዱዋቴ፤ ዬኖ ካሬ''ሎና ጌላኒ ኮዓ ዓሳ ሚርጌኬ፤ ጋዓንቴ ጌላኒ ዔያታ ዳንዳዑዋሴ፥ ታ ዒንሢም ጋዓኣኬ።"},{"book":"ሉቃሴ","chapter":"13","verse":"25","text":"ማኣሮ ዓዴ ዔቂ ካሬ''ሎ ዎዻንዳኔ፤ ዒንሢ ዙላ'' ዔቂ ዔኤሊ''ንቲ ‹ጎዳሢዮ! ሃዳራ ካሮ'' ኑም ቡሌ''!› ጋዓዛ፥ ዒዚያ ‹ዓንካፓ ዒንሢ ሙኬቶዋ ታ ዒንሢ ዔሩዋሴ› ጌይ ዒንሢም ማሃንዳኔ።"},{"book":"ሉቃሴ","chapter":"13","verse":"26","text":"ዬኖ ዎዶ''ና ዒንሢ ‹ኔኤና ዎላ'' ኑ ሙዒ ዑሽኬኔ፤ ኑ ጉርዶይዳ ኔ ዔርዜንቴሞ!› ጋዓንዳኔ።"},{"book":"ሉቃሴ","chapter":"13","verse":"27","text":"ዒዚ ላሚ ሃሣ ‹ዓንካፓ ዒንሢ ሙኬቶዋ ታ ዒንሢ ዔሩዋሴ! ዒንሢ ሃይ ፑርቶ ዓሳ ታ ኮራፓ ሺኢኩዋቴ!› ዒንሢ ጋዓንዳኔ።"},{"book":"ሉቃሴ","chapter":"13","verse":"28","text":"ዒንሢ ዓብራሃሜንታ ዪሳኣቄንታ ያይቆኦቤንታ ሃሣ ፆኦሲ ማሊፆ ኬኤዛዞንሢ ቢያ ፆኦሲ ካኣቱሞይዳ ዛጋንዳኔ፤ ዒንሢ ጋዓንቴ ዙላ'' ኬኤሪንቲ ዓቴ'' ዎዶ''ና ዬኤፒና ዓቺ ዻይሢና ዒንሢም ማዓንዳኔ።"},{"book":"ሉቃሴ","chapter":"13","verse":"29","text":"ሚርጌ ዓሳ ዓባ'' ኬስካ ካሮ''ና ጌላ ካሮ''ናይዳፓ ሃሣ ሳዖኮ ዾኦሎ''ና ኬዶ''ናይዳፓ ሙኪ ፆኦሲ ካኣቱሞይዳ ሙዎ ሙዖ ቤዛ ዴዓንዳኔ።"},{"book":"ሉቃሴ","chapter":"13","verse":"30","text":"ዬያሮ ሚርጌ ላቤ''ያ ሃሣ ጊንፃዼያ ማላ ዓሳ ቤርታ ማዓንዳኔ፤ ጎኦቢ ቤርታዻያ ማላ ዓሳ ጊንሢም ማዓንዳኔ» ጌዔኔ።"},{"book":"ሉቃሴ","chapter":"13","verse":"31","text":"ዒማ''ና ፔቴ'' ፔቴ'' ፔርሴ ዓሳ ዬሱሴ ኮራ ሙካዖ፦ «ሄሮዲሴ ኔና ዎዻኒ ኮዓሢሮ ሃይፓ ሜሌ'' ቤሲ ዴንዴ» ዒዛም ጌዔኔ።"},{"book":"ሉቃሴ","chapter":"13","verse":"32","text":"ዬሱሴ ጋዓንቴ ዔያቶም፦ «ዒንሢ ዴንዲጋፓ ዬያ ዉኡካሢም"},{"book":"ሉቃሴ","chapter":"13","verse":"33","text":"ዓካሪ ሃኖ'' ማዔቶዋ ዚሮ፤ ሃሣ ሂንቶታቴያ ዬሩሳላሜ ታ ዓኣዺፆሮ ዔቃንዳኔ፤ ዓይጎሮ ጌዔቶ ፆኦሲ ማሊሢ ኬኤዛሢ ዬሩሳላሜይዳፓ ዓታዛ ሜሌ'' ቤስካ ሃይቃንዳያ ኮይሱዋሴ።"},{"book":"ሉቃሴ","chapter":"13","verse":"34","text":"«ዬሩሳላሜ! ዬሩሳላሜ! ኔኤኒ ፆኦሲ ማሊፆ ኬኤዛዞንሢያ ዎዻኔ፤ ኔ ባንሢ ዳኪንታ ኪኢቶ'' ዓሶዋ ሹቻ ኔ ዹዓኔ፤ ኮይዳ ፔኤኮ ጋኣዞ ዴማ'' ናኣቶ'' ቡኩሳሢጉዲ ታኣኒያ ሚርጌና ናኣቶ'' ኔኤኮ ቡኩሳኒ ኮዔኔ፤ ዒንሢ ጋዓንቴ ዒፄኔ።"},{"book":"ሉቃሴ","chapter":"13","verse":"35","text":"ዬያሮ ማኣራ ዒንሢኮ ባዔ ማዒ ዓታንዳኔ፤ ዒንሢያ ‹ፆኦሲ ሱ'ንፆና ሙካሢ ዓንጂንቴያኬ› ጋዓንዳ ኬሎ'' ሄላ''ንዳኣና ፔቴ''ታዖ ታና ዒንሢ ዴንቃዓኬ» ጌዔኔ።"}]}