{"data":[{"book":"Jo-Efeso","chapter":"4","verse":"1","text":"Emomiyo akwayou, an ngʼat motwe nikech tich Ruoth, mondo udag dak mowinjore gi luong ma Nyasaye noluongoue."},{"book":"Jo-Efeso","chapter":"4","verse":"2","text":"Kinde duto beduru joma muol chutho, modimbore, kendo ma hore mos ka ukawo tingʼ joweteu kuom hera."},{"book":"Jo-Efeso","chapter":"4","verse":"3","text":"Temuru duto munyalo mondo urit achiel mar Roho ka usiko e kwe moriwou kaachiel."},{"book":"Jo-Efeso","chapter":"4","verse":"4","text":"Nitie ringruok achiel kod Roho achiel, mana kaka ne un e geno achiel kane oluongu,"},{"book":"Jo-Efeso","chapter":"4","verse":"5","text":"bende wan gi Ruoth achiel, yie achiel, gi batiso achiel;"},{"book":"Jo-Efeso","chapter":"4","verse":"6","text":"Nyasaye achiel kendo Wuon ji duto, en moloyo duto kendo en ema otiyo kuom duto."},{"book":"Jo-Efeso","chapter":"4","verse":"7","text":"Kristo, kaluwore gi dwarone, osemiyo ngʼato ka ngʼato kuomwa ngʼwono."},{"book":"Jo-Efeso","chapter":"4","verse":"8","text":"Mano emomiyo Ndiko wacho niya,"},{"book":"Jo-Efeso","chapter":"4","verse":"9","text":"(To ere tiend wachni, “Nine oidho?” Donge onyiso ni nolor bende mwalo e bwo piny?"},{"book":"Jo-Efeso","chapter":"4","verse":"10","text":"Omiyo Jalno mane olor bende ema noidho malo kuma bor moyombo polo duto, mondo opongʼ piny duto gi duongʼne.)"},{"book":"Jo-Efeso","chapter":"4","verse":"11","text":"En bende ema nochiwo mich ni ji koyiero jomoko mondo obedi joote, to jomoko jonabi, to moko joland Injili, to jomoko jokwath gi jopuonj,"},{"book":"Jo-Efeso","chapter":"4","verse":"12","text":"mondo gitieg jo-Nyasaye duto obed molony kuom tiyo tich Kristo, eka ringre Kristo ogerre,"},{"book":"Jo-Efeso","chapter":"4","verse":"13","text":"nyaka chop wan duto wabed achiel e yie mawan-go kuom Wuod Nyasaye kendo wamed ngʼeye chutho. Kamano otimore eka wanabed joma otegno chutho, kendo wanachop e rangʼiny mogik kuom Kristo."},{"book":"Jo-Efeso","chapter":"4","verse":"14","text":"Koro ok wanachak wabed kaka nyithindo mayom yom, ma bagni koni gi koni nikech yamb puonj mayoreyore, ma dhano molal siekogo mondo giwuondwago kendo gigolwago oko e yie madiera."},{"book":"Jo-Efeso","chapter":"4","verse":"15","text":"To wanasiki ka wawacho adiera e hera kendo ka wadongo e gik moko duto kuom Kristo ma en ewi ringruok."},{"book":"Jo-Efeso","chapter":"4","verse":"16","text":"Kuome ema ringruok duto ochomore, leche omakore gi fuoni ka fuoni, kendo ka fuoni moro ka moro tiyo tichne kaka dwarore. Kuom mano ringruok dongo kendo gerore kuom hera."},{"book":"Jo-Efeso","chapter":"4","verse":"17","text":"Kuom mano, awachonu ka aramo kuom Ruoth, ni neuru ni ok uwuothi kaka jopiny makia Nyasaye wuotho ka pachgi modinore wuondogi."},{"book":"Jo-Efeso","chapter":"4","verse":"18","text":"Gin mudho odino pachgi, momiyo gipogore gi ngima mar Nyasaye nikech kia margi mawuok e chunygi."},{"book":"Jo-Efeso","chapter":"4","verse":"19","text":"Kaka parogi mar pogo ber gi rach osetho, koro giwere ni anjawo kod timbe duto ma ok ler ma gigombo timo."},{"book":"Jo-Efeso","chapter":"4","verse":"20","text":"Un to, ne ok ungʼeyo Kristo e yo machal kamano."},{"book":"Jo-Efeso","chapter":"4","verse":"21","text":"Adier, ne uwinjo kuome, kendo ne opuonju wachne, kaluwore gadiera man kuom Yesu."},{"book":"Jo-Efeso","chapter":"4","verse":"22","text":"Ne opuonju mondo uwe kit ngimau machon kendo ulony dhano machon makelo kethruok nikech gombo maricho mag wuond."},{"book":"Jo-Efeso","chapter":"4","verse":"23","text":"Mano notimore mondo chunyu maiye mar parou oloki obed manyien,"},{"book":"Jo-Efeso","chapter":"4","verse":"24","text":"kendo mondo urwakru gi dhano manyien, mochwe mondo ochal gi Nyasaye kuom ngima makare mar adier kendo maler."},{"book":"Jo-Efeso","chapter":"4","verse":"25","text":"Emomiyo, ngʼato ka ngʼato kuomu nyaka we miriambo duto kendo wach adiera ne nyawadgi, nikech wan duto wan fuond ringruok achiel."},{"book":"Jo-Efeso","chapter":"4","verse":"26","text":"“Kaponi iu owangʼ, to kik utim richo.”4:26 Zab 4:4 Kik uwe chiengʼ podhi ka pod un gi ich wangʼ"},{"book":"Jo-Efeso","chapter":"4","verse":"27","text":"kendo kik imi jachien thuolo mar loyi."},{"book":"Jo-Efeso","chapter":"4","verse":"28","text":"Ngʼato ma yande kwalo nyaka koro we kuo chuth, to nyaka oti tich gi lwete owuon mondo okonyrego kendo okony bende joma moko mochando."},{"book":"Jo-Efeso","chapter":"4","verse":"29","text":"Kik uyie weche maricho wuogi e dhou, to mana weche mabeyo manyalo konyo kuom gero ji kaluwore gi dwarogi mondo wecheu okony joma winjo."},{"book":"Jo-Efeso","chapter":"4","verse":"30","text":"Bende kik umi Roho Maler mar Nyasaye chuny lit nikech en ema Nyasaye osemiyougo kaka ranyisi ni noresu chiengʼ resruok."},{"book":"Jo-Efeso","chapter":"4","verse":"31","text":"Weuru kecho gi mirima gi ich wangʼ gi gwandruok gi himruok gi ketho nying kod himruok duto."},{"book":"Jo-Efeso","chapter":"4","verse":"32","text":"Beduru mangʼwon kendo gi kech ni joweteu, ka ngʼato ka ngʼato weyo ni nyawadgi richone, mana kaka un bende Nyasaye noweyonu richou kuom Kristo."}]}