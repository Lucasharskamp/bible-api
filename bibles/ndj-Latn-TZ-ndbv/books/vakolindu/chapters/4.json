{"data":[{"book":"Vakolindu","chapter":"4","verse":"1","text":"Topi, mumanyi kucha yufwi tuva vandumindumi va Kilistu, tuva vatovilela va mbwepu ya nakaka ya Chapanga."},{"book":"Vakolindu","chapter":"4","verse":"2","text":"Yichidayiliwa kwa ndumindumi yoyosi awoneki goleki kwa Chapanga."},{"book":"Vakolindu","chapter":"4","verse":"3","text":"Kwa nenga chindu ha, pahighiwa na yumwi awu chitemela cha uwundu, hata kuhighiwa na munda yangu."},{"book":"Vakolindu","chapter":"4","verse":"4","text":"Ndima yangu yikuhighiwa na chindu ng'odu, lakini ayi yikulangusha ha kucha nenga ndiva hela livifyu. Bambu ndi yahigha nenga."},{"book":"Vakolindu","chapter":"4","verse":"5","text":"Topi mukotoo kuhigha chindu chochosi mbaka chipindi cha Bambu pachifika, mweni dafisuli findu fifisikili daafiyeghi pangesha na daafiviki fila fivelili mundima sha vandu. Pambeli Chapanga daamjumi kila mundu ngimu wadayiliwa."},{"book":"Vakolindu","chapter":"4","verse":"6","text":"Topi valongu vangu, filongu afi figolili ili fivi chilangushilu cha nenga na Apolu kwanongwa yenu ili muuweshi kwiwula mana ya detelu ayi, mukombikeshi fila fiyandikiwili, gati yenu akotoo kuwoneka mundu yayijuma mweni na kuvabedala vamonga."},{"book":"Vakolindu","chapter":"4","verse":"7","text":"Ghani yakugolili wuvi wa paweka kwa vandu?. Kuna chindu liki chiwuvelili kupokela ng'odu? Leki wapatili kala ponopa yiva wuliwuli ukwifuna kwa chindu chiwupatili kala?"},{"book":"Vakolindu","chapter":"4","verse":"8","text":"Ponopa mufipata kala fyosi! Muva kala valundamali! Muva vatwa pangajila yufwi, Ngudayila muvi vatwa, ili na yufwi tuvi Vatwa wuwowu."},{"book":"Vakolindu","chapter":"4","verse":"9","text":"Nenga ngwihola kucha Chapanga katugola yufwi tuvi vandundami, kucha vandu yivahighiwili njifwa, nongwa tuva chiloja pawulongolu ya mlima wonda na pawulongolu ya makungu na vandu."},{"book":"Vakolindu","chapter":"4","verse":"10","text":"Yufwi tuvapufi kwanongwa ya Kilistu, lakini yumwi muva na luhala kwa kwilumba na Kilistu! Yufwi twavasosuvafu lakini yumwi muna liwovi, yumwi mukutundamiliwa lakini yufwi tukubedaliwa."},{"book":"Vakolindu","chapter":"4","verse":"11","text":"Mbaka ponopa tuva na njala na kuyumilwa machi na tuvahela yingwa, tukutovangiwa munu na tuvahela pakuwonja."},{"book":"Vakolindu","chapter":"4","verse":"12","text":"Yufwi tukughayanika kugola chichuku kwa mawoku vetu twaveni. Pavatulapila yufwi tukuvanemela, pavatutesha yufwi tukwiwunishila,"},{"book":"Vakolindu","chapter":"4","verse":"13","text":"pavatujowola yufwi tukuvayangula kwa kutundamila. Mbaka panopawu yufwi tukuwoneka kucha findu fya pachifungusi na kwa kila mundu tukuwoneka vembukoti!"},{"book":"Vakolindu","chapter":"4","verse":"14","text":"Nguyandika ha milandu ayi nongwa ya kuvataya chindipa yumwi, ila kuvakayika kucha vana vangu yindivatamili."},{"book":"Vakolindu","chapter":"4","verse":"15","text":"Hata pamuva na valeli vatangalili kwa kwilumba na Yesu Kilistu, muna tati wenu yumu hela. Kwanongwa kwa kwilumba na Kilistu nenga ndi tati wenu kwa kuvayeghela Chilongu cha Nyanyi."},{"book":"Vakolindu","chapter":"4","verse":"16","text":"Nguvaluva muvi kucha nenga."},{"book":"Vakolindu","chapter":"4","verse":"17","text":"Ndi nongwa ndimulayisha Timotewu kwa yumwi. Mweni mwana wangu muujumilwa yindimtamili yangajila udesi kwa kwilumba na Bambu. Mweni davakumbushi deha yingombikesha mukwilumba na Yesu Kilistu. Nguvawula deha ayi kila mahali vandu yivamjumila Chapanga."},{"book":"Vakolindu","chapter":"4","verse":"18","text":"Vandu vamonga gati ya yumwi vakanda kwifuna kucha nyisi ha kwa yumwi."},{"book":"Vakolindu","chapter":"4","verse":"19","text":"Lakini Bambu padayila, danyisi kwa yumwi kalopu, topi dandiyiwoneli kwa mesu vangu, afi fivadeta weka ha ila na liwovi livavelili nalyu vandu ava yivayifuna."},{"book":"Vakolindu","chapter":"4","verse":"20","text":"Nongwa muwutwa wa kumbindi kwa Chapanga wuva mufilongu hela ha, ila muliwovi."},{"book":"Vakolindu","chapter":"4","verse":"21","text":"Choti chimuchidayila? Nyisi kwa yumwi na muhumbati, awu nyisi na ndima ya utami na ushisha moyu?"},{"book":"Vakolindu","chapter":"4","verse":"1","text":"Topi, kwa lusungu lwaki Chapanga, katugayila chichuku achi na tukudoya ng'odu."},{"book":"Vakolindu","chapter":"4","verse":"2","text":"Tufileka pambali findu fyosi fya chindipa na fya chifisu. Tukwikala kandi ha kwa kwijanga, wala kuchilewusha chilongu cha Chapanga, tukudeta kwa unakaka paulongolu ya vandu vosi vamanyi kucha chituwomba ndi chanakaka paulongolu ya Chapanga."},{"book":"Vakolindu","chapter":"4","verse":"3","text":"Nongwa Chilongu cha Nyanyi chitulandula chifisika, chifisika kwa vala yivayaghamila hela."},{"book":"Vakolindu","chapter":"4","verse":"4","text":"Ava vakujumila ng'odu kwanongwa yula Lijangavandu ndi mlungu wa mlima awu kasitaya chisi hala shawu vakotoo kulola ulanga wa Chilongu cha nyanyi cha Ukomi wa Kilistu, mweni ndi chilangushilu nakaka wa Chapanga."},{"book":"Vakolindu","chapter":"4","verse":"5","text":"Nongwa tukwilandula twaveni ha, ila tukumlandula Yesu Kilistu ndi Bambu na yufwi tuva vavanda va yumwi kwanongwa ya Yesu Kilistu."},{"book":"Vakolindu","chapter":"4","verse":"6","text":"Chapanga mweni adetili, “Lwengi lung'aliki mulwisa” Ndi ying'alika ndima shetu na kutugayila lwengi lwa umanyi wa Chapanga lung'alika pawushu ya Yesu Kilistu."},{"book":"Vakolindu","chapter":"4","verse":"7","text":"Lakini yufwi yituvelili na sanja tuva kucha fiyungu, ili ilangushiwi lipala kucha liwovi ali likomi likufuma kwa Chapanga, kwa yufwi ha."},{"book":"Vakolindu","chapter":"4","verse":"8","text":"Tukufyoghiwa mwambu wosi lakini tukufyoghika ha, tukupata njelangu lakini tukudoya ha:"},{"book":"Vakolindu","chapter":"4","verse":"9","text":"Tukugobuleka, lakini tukulekwa ngajila kutangiwa ha. Pamonga tukudangiwa pasi lakini tukubajangika ha."},{"book":"Vakolindu","chapter":"4","verse":"10","text":"Majuva vosi tukuva njimba shetu sikupapa njifwa ya Yesu, ili unofu wa Yesu wuwoneki munjimba shetu."},{"book":"Vakolindu","chapter":"4","verse":"11","text":"Majuva vosi mungalilu shetu njifwa yikutuveta kwanongwa ya Yesu ili unofu waki wilangushi munjimba shetu sisova."},{"book":"Vakolindu","chapter":"4","verse":"12","text":"Topi, mugati ya yufwi njifwa yikugola chichuku, lakini mugati yenu unofu wukugola chichuku."},{"book":"Vakolindu","chapter":"4","verse":"13","text":"Mayandiku vang'alili vakudeta, “Ndajumilili ndi nongwa ndadetili” Na yufwi wuwowu, patuva na Mfuki yuyula yula ndi yavelili na ujumilwa ndi nongwa tukudeta."},{"book":"Vakolindu","chapter":"4","verse":"14","text":"Tumanya kucha Chapanga yamushukushili Bambu Yesu munjifwa, datushukushi na yufwi wuwowu twilumbi na Yesu na kutuvika pawulongolu yaki pamu na yumwi."},{"book":"Vakolindu","chapter":"4","verse":"15","text":"Fyosi afi kwanongwa ya mwaveni, ili usangi wa Chapanga payivafikila vandu vatangalili munu, kulumba kuyongisheki munu, vandu vamupili Chapanga ukomi."},{"book":"Vakolindu","chapter":"4","verse":"16","text":"Kwa nongwa ayi tukudoya ng'odu, hata ng'onikelu ya njimba shetu yisova, lakini ndima shetu sikugoliwa sha shonu kila lijuva."},{"book":"Vakolindu","chapter":"4","verse":"17","text":"Tabu yitupata ponopa dokwa, na ya chipindi hela, lakini dayitugayili ukomi kupita fyosi fitushuvilila. Ukomi wa jola pitu fyosi afi."},{"book":"Vakolindu","chapter":"4","verse":"18","text":"Topi tukushuvilila kwa chiganu findu fiyilangusha, ila fingajila kuyilangusha na nongwa fiyilangusha mwanja wumu hela, ndi nogwa kulembesha ili tuloli fila fingajila kuwoneka fikwikala jola."}]}