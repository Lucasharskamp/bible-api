{"data":[{"book":"ጋላቲያ ዓሶም","chapter":"2","verse":"1","text":"ታጶ ዖይዶ ሌዔኮ ጊንፃፓ ባርናባሴና ዎላ'' ዬሩሳላሜ ታ ዓኣዻዖ ቲቶ ታኣና ዎላ'' ዔኪ ዓኣዼኔ።"},{"book":"ጋላቲያ ዓሶም","chapter":"2","verse":"2","text":"ታ ዒኢካ ዴንዴሢ' ፆኦሲ ታኣም ፔጋሲ ዻዌ ጎይፆናኬ። ዬያኮ ቤርታ ታ ማዼ ባኮንታ ሃሢ ታ ማዻሢ ጉሪ ዓቱዋጉዲ ጌይሢና ዓይሁዴ ማዒባኣ ዓሶም ታ ኬኤዛ ኮዦ ሓይሶ ዔያቶኮ ዼኤፖ ዼኤፖ ሱኡጎ ዱማሲ ታ ኬኤዜኔ።"},{"book":"ጋላቲያ ዓሶም","chapter":"2","verse":"3","text":"ታኣና ዎላ'' ዓኣ ቲቶ ዎዚ ዒ ጊሪኬ ዓሲ ማዔቴያ ዓቲንቶ ቤርቶ ዒ ቲቂንታንዳጉዲ ዎልቄና ዓይሢንቲባኣሴ።"},{"book":"ጋላቲያ ዓሶም","chapter":"2","verse":"4","text":"ጋዓንቴ ኑኡኮ ባኣኮ'' ዔርቱዋዖ ዓኣሺንቲ ጌሌ ፔቴ'' ፔቴ'' ሉኡቃ ዒሾንሢ ዒዚ ዓቲንቶ ቤርቶ ቲቂንታንዳጉዲ ኮዔኔ፤ ዬንሢ ዓሳ ኑ ባኣኮ'' ዔርቱዋዖ ጌሌሢ ዬሱስ ኪሪስቶሴና ኑኡኮ ጎማፓ ጌኤሽኪፆ ሙሪ ዛጋኒና ኑና ዓይሌ'' ማሃኒ ማሊኬ።"},{"book":"ጋላቲያ ዓሶም","chapter":"2","verse":"5","text":"ኑኡኒ ጋዓንቴ ኮዦ ሓይሶኮ ጎኑማ ዒንሢና ዶዲ ናንጋንዳጉዲ ጌይሢና ዻካ'' ዎዴታዖ ዔያቶ ማሊፆም ባሺንቲባኣሴ።"},{"book":"ጋላቲያ ዓሶም","chapter":"2","verse":"6","text":"ዬንሢ ዓሶ ዔኪ ዓኣዻያ ማላዞንሢ ዛሎ'' ጋዓንቴ ፆኦሲ ዓሲኮ ዓኣፒ ካራ ዛጊ ዓሲ ዱማሱዋኣሢሮ ዔያቶኮ ዼኤፑማ ታኣም ዔኤቢቱዋሴ፤ ዬንሢ ዓሶ ዔኪ ዓኣዻኔ ጌይንታዞንሢዳፓ ታኣኒ ኬኤዛ ኮዦ ሓይሶ ቃኣሎ''ይዳ ታና ማኣዳ''፥ ዓይጎዋ ዓኪ ባኣዚ'' ታ ዴንቂባኣሴ።"},{"book":"ጋላቲያ ዓሶም","chapter":"2","verse":"7","text":"ጋዓንቴ ፆኦሲ ጴፂሮሴ ዓይሁዶ ዓሶም ኮዦ ሓይሶ ኬኤዛንዳያ ማሄሢ፤ ታናኣ ኮዦ ሓይሶ ቃኣሎ'' ዓይሁዴ ማዒባኣ ዓሶም ኬኤዛንዳጉዲ ማሄሢ ዔያታ ዔሬኔ፤"},{"book":"ጋላቲያ ዓሶም","chapter":"2","verse":"8","text":"ዬያሮ ጴፂሮሴ ዓይሁዴ ዓሶም ፆኦሲ ማዾ''ም ዳኪንቴያ ማዒ ማዻንዳጉዲ ማሄ ፆኦዛሢ ታናኣ ዓይሁዴ ማዒባኣ ዓሶም ዳኪንቲ ማዻያ ማሄኔ።"},{"book":"ጋላቲያ ዓሶም","chapter":"2","verse":"9","text":"ዓሶ ዔኪ ዓኣዻያ ማላ፥ ያይቆኦቤና ጴፂሮሴና ዮሓኒሴና ፆኦሲ ታኣም ሃያ ዱማ ማዾ'' ዒንጌሢ ዔራዖ ታኣና ባርናባሴና ዎላ'' ዔያታ ፔቴ'' ማዒፆ ዔርዛ ማላታ ማዓ ሚዛቆ ኩጮና ኑ ዎሊ ዓርቄኔ፤ ዬካፓ ኑኡኒ ዓይሁዴ ማዒባኣ ዓሶ ባንሢ ዓኣዼም፤ ዔያታ ዓይሁዴ ዓሶ ባንሢ ዓኣዻኒ ኑ ዎላ'' ጫኣቄኔ።"},{"book":"ጋላቲያ ዓሶም","chapter":"2","verse":"10","text":"ዬይ ያዺ ማዔቴያ ዔያቶኮ ባኣካ'' ዓኣ ማንቆ ዓሶ ኑኡኒ ማኣዳ''ንዳጉዲ ዔያታ ኑና ሺኢቄኔ፤ ታኣኒያ ዬያ ማዻኒ ሚርጌ ማላያኬ።"},{"book":"ጋላቲያ ዓሶም","chapter":"2","verse":"11","text":"ጴፂሮሴ ዓንፆኪያ ሙካዛ ፔጌና ዒ ዻቤሢሮ ፔጋ'' ታ ዒዛ ጎሬኔ፤"},{"book":"ጋላቲያ ዓሶም","chapter":"2","verse":"12","text":"ያይቆኦቤ ዳኬ፥ ፔቴ'' ፔቴ'' ዓሳ ዓንፆኪያ ሙካንዳሢኮ ቤርታ ዓይሁዴ ማዒባኣ ዓሶና ዎላ'' ዒ ሙዓኔ፤ ዔያታ ሙኬሢኮ ጊንፃ ጋዓንቴ «ዓይሁዴ ዓሲቱዋዖ ኪሪስቶሴ ጉሙርቄ ዓሳ ዓቲንቶ ቤርቶ ቲቂንታንዳያ ኮይሳኔ» ጋዓ ዓይሁዶ ዓሶ ዒጊጪሢና ሎኦሺ፥ ዓይሁዴ ማዒባኣ ዓሶይዳፓ ዱማዼኔ።"},{"book":"ጋላቲያ ዓሶም","chapter":"2","verse":"13","text":"ሃንጎዋታ ዓይሁዶታዖ ኪሪስቶሴ ጉሙርቃ ዓሳ ጴፂሮሴ ማዼሢጉዲ ማዻዛ ባርናባሴያ ዔያቶ ጎይፆ ማዺሢዳ ጌሌኔ።"},{"book":"ጋላቲያ ዓሶም","chapter":"2","verse":"14","text":"ዔያቶኮ ማዻ'' ኮዦ ሓይሶ ጎኑሞ ጎይፆጉዲ ፒዜቱዋኣሢ ታ ዛጋዖ ጴፂሮሴ ኮይላ''፦ «ኔኤኒ ዓይሁዴ ዓሲታዖ ዓይሁዶ ዓሶ ካኣዦ ዎጎናቱዋንቴ ዓይሁዴ ማዒባኣ ዓሶ ካኣዦ ዎጎ ጎይፆ ኔ ናንጋያኬ። ሂዳዖ ዓይሁዴ ማዒባኣ ዓሳ ዓይሁዶ ካኣዦ ዎጎ ጎይፆ ናንጋንዳጉዲ ዓይጎሮ ኔ ዔያቶ ዎልቃዺ ዓይሣይ?» ጌይ ቢያሢ ቤርታ ታ ዒዛ ጎሬኔ።"},{"book":"ጋላቲያ ዓሶም","chapter":"2","verse":"15","text":"ጎኔኬ፥ ኑኡኮ ዜርፃ ዓይሁዴኬ፤ ጎሞ ዓሶ፥ ዓይሁዴ ማዒባኣ ዓሶጉዲቱዋሴ።"},{"book":"ጋላቲያ ዓሶም","chapter":"2","verse":"16","text":"ጋዓንቴ ዓሲ' ፆኦሲ ቤርታ ፂላ''ሢ ዬሱስ ኪሪስቶሴ ጉሙርቂሢና ማዓንዳፓዓቴም ሙሴ ዔርዜ ዎጎ ኩንሥሢናቱዋኣሢ ኑ ዔራኔ፤ ኑኡኒያ ዎጎ ኩንሥሢናቱዋንቴ ኪሪስቶሴ ጉሙርቂሢና ፆኦሲ ቤርታ ፂላ''ኒ ዬሱስ ኪሪስቶሴ ኑ ጉሙርቄኔ፤ ዓይጎሮ ጌዔቴ ዓይጎ ዓሲያ ሙሴ ዔርዜ ዎጎ ኩንሥሢና ፂሉ''ዋሴ።"},{"book":"ጋላቲያ ዓሶም","chapter":"2","verse":"17","text":"ኪሪስቶሴና ኑኡኮ ዎላ'' ዓኣ ፔቱሞና ፆኦሲ ቤርታ ኑ ፂላ''ኒ ኮዓዖ ኑኡኒ ኑ ቶኦኪና ጎሜ ዓሲ ማዒ ጴዼያታቶ ጎሜይዳ ኑና ዔኪ ጌልዛሢ ኪሪስቶሴኬ ጌይሢዳ? ፔቴ''ታዖ ያዺቱዋሴ!"},{"book":"ጋላቲያ ዓሶም","chapter":"2","verse":"18","text":"ጋዓንቴ ታኣኒ ሻሄ ካኣዦ ዎጎ ማሂ ጊንሣ ማዻሢ ታና ማዔቴ ታኣኒ ታ ቶኦኪና ዎጌ ሻሃያ ማዔሢ ዔርዛኔ ጌይሢኬ።"},{"book":"ጋላቲያ ዓሶም","chapter":"2","verse":"19","text":"ታኣኒ ፆኦሲም ናንጋንዳኔ ጌይ ዎጎ ዛሎ''ና ሃይቢና ዱማዺሢጉዲ ዎጌይዳፓ ታ ዱማዼኔ።"},{"book":"ጋላቲያ ዓሶም","chapter":"2","verse":"20","text":"ታኣኒ ኪሪስቶሴና ዎላ'' ሱፂንቴያጉዲ ማዒ ፓይዲንቴሢሮ ሃካፓ ሴካ ኪሪስቶሴ ታ ጊዳ'' ናንጋንዳፓዓቴም ታ ታኣሮ ናንጋያቱዋሴ፤ ሃሢያ ታኣኒ ዓሲ ማዒ ናንጋ ናንጋ፥ ታና ናሽኬሢና ታ ጋይቴ ፔና ዓኣሢ ዒንጌ፥ ፆኦዛሢ ናዓሢ ጉሙርቂፆና ጴዼ ናንጎናኬ።"},{"book":"ጋላቲያ ዓሶም","chapter":"2","verse":"21","text":"ፆኦሲኮ ኮሹሞ ዒንጊፆ ታኣኒ ሼሌዒሲ ዛጉዋሴ፤ ዓሲ' ፆኦሲ ቤርታ ፂላ''ሢ ሙሴ ዔርዜ ዎጎ ኩንሥሢናታቴ ኪሪስቶሴ ሓይቄሢ ጉሪኬ ጌይሢኬ።"}]}