{"data":[{"book":"Sams-Zgame","chapter":"86","verse":"1","text":"Ra Anumzamoka kagesa antenka nunamu keni'a antahinka nona hunanto. Na'ankure nagrira kna nami'za nazeri haviza nehazage'na, maka zankura atupa nehu'na, naza hugara osu'noe."},{"book":"Sams-Zgame","chapter":"86","verse":"2","text":"Anumzamoka kegava nagrira hunanto. Na'ankure kagri kavariri fatgo nagra nehue. Kagrite'ma namentintima nehua Anumzanimoka eri'za vahekamo'na nagu'vazio."},{"book":"Sams-Zgame","chapter":"86","verse":"3","text":"Ra Anumzamoka kasunku hunanto, na'ankure maka kna kagritega nunamuna huvava nehue."},{"book":"Sams-Zgame","chapter":"86","verse":"4","text":"Ra Anumzamoka eri'za vahekamo'na nagu'afina muse'za antenanto, na'ankure kagritega nunamuna nehu'na monora hunegantoe."},{"book":"Sams-Zgame","chapter":"86","verse":"5","text":"Ra Anumzamoka kagra knare'zantfa hu'nanankinka kumizmia atrezmante'naku retro hu'nane. Zamazama hananegu'ma kagri'ma kantahigaza miko vahe'mokizmia vagaore kavesizanu ante avite'nezmantane."},{"book":"Sams-Zgame","chapter":"86","verse":"6","text":"Ra Anumzamoka kagesa antenka nunamu ke'ni'a antahinamio. Kasuraginantenka nazama huogu'ma krafama nehua krafageni'a antahinamio."},{"book":"Sams-Zgame","chapter":"86","verse":"7","text":"Hazenke knafima ufresuna kagritega nunamuna hanugenka, nunamu keni'a antahinamigahane."},{"book":"Sams-Zgame","chapter":"86","verse":"8","text":"Ra Anumzamoka kagrikna anumzana magore huno omani'ne. Kagrama nehana kna kagu'vazana mago'a anumzantmimo'za osugahaze."},{"book":"Sams-Zgame","chapter":"86","verse":"9","text":"Mika kokankoka vahe'ma tro'ma huzmante'nana vahe'mo'za Ra Anumzamoka kavuga e'za monora eme hunegante'za ruotge'ma hu'nea kagia ahentesga hugahaze."},{"book":"Sams-Zgame","chapter":"86","verse":"10","text":"Na'ankure kagra knarezantfa huno mareri agatere'nea kavu'kvaza erifore nehane. Kagrake'za Anumzana mani'nane."},{"book":"Sams-Zgame","chapter":"86","verse":"11","text":"Ra Anumzamoka kavukva zanka'a rempi hunamige'na, tamage nanekeka'a amage antena va'neno. Nagu'a nazeri agru huge'na, kagri kagigura koro hunte'na agorga mani'neno."},{"book":"Sams-Zgame","chapter":"86","verse":"12","text":"Ra Anumzana nagri Anumzamoka nagu'areti hu'na susu hunegante'na, zagamera hu'na kagia ahentesga hugahue. Kagi'a ahentesga huvava hu'na vugahue."},{"book":"Sams-Zgame","chapter":"86","verse":"13","text":"Na'ankure Kagrama navesi'nantenka knare'ma hunenantana zamo'a rankrerfa hu'ne. Kagra fri vahe kumapinti nagu'vazi'nane."},{"book":"Sams-Zgame","chapter":"86","verse":"14","text":"Hazenke vahe'mo'za ha'renantaze. Vahe'ma zamahe'za zamazeri havizama nehaza vahe'mo'za nahe fri'za nehu'za, Kagrira kagefenkami atre'za kage amneza nehaze."},{"book":"Sams-Zgame","chapter":"86","verse":"15","text":"Hianagi Ra Anumzana kagra keke nehunka kasunku hu Anumza mani'nanankino, vagaore kavesizanu knare hunerantenka, ame hunka krimpa ahenorantenka, kema hu'nana kema avaririnka ana zama hu kavukva zamo'a kagripina avite'ne."},{"book":"Sams-Zgame","chapter":"86","verse":"16","text":"Ra Anumzamoka kavugosa hunaminka, kasunku hunanto. Eri'za vaheka'amofona hankavea neminka, eri'zama erinegantea a'mofo nemofona agu'vazio."},{"book":"Sams-Zgame","chapter":"86","verse":"17","text":"Ra Anumzamoka nagri'ma navesi nenantana zamofo avame'zana naveri huo. E'ina hugeno zamavaresrama hunentaza vahe'mo'za nege'za zamagazegura hugahaze. Na'ankure Ra Anumzamoka knarera hunenantenka naza nehane."}]}