{"data":[{"book":"Sálmarnir","chapter":"148","verse":"1","text":"Þið sem búið á himnum, lofið Drottin! Lofið hann í upphæðum!"},{"book":"Sálmarnir","chapter":"148","verse":"2","text":"Lofið hann allir englar, allar hersveitir himnanna."},{"book":"Sálmarnir","chapter":"148","verse":"3","text":"Lofið hann sól og tungl og allar lýsandi stjörnur."},{"book":"Sálmarnir","chapter":"148","verse":"4","text":"Lofið hann hæstu himnar og þú dögg er svífur um háloftin."},{"book":"Sálmarnir","chapter":"148","verse":"5","text":"Allt sem hann hefur skapað lofi nafn hans, því að þegar hann talaði, þá varð það allt til,"},{"book":"Sálmarnir","chapter":"148","verse":"6","text":"hann fékk þeim stað um aldur og ævi, setti þeim lögmál sem þau fá ekki brotið."},{"book":"Sálmarnir","chapter":"148","verse":"7","text":"Lofið Drottin einnig á jörðu, líka þið skepnur í hafdjúpunum."},{"book":"Sálmarnir","chapter":"148","verse":"8","text":"Eldur og hagl, snjór, regn, vindur og veður öll, – allt hlýði það Drottni."},{"book":"Sálmarnir","chapter":"148","verse":"9","text":"Allt skal þetta lofa Drottin: fjöll og hæðir, ávaxtatré sem önnur tré,"},{"book":"Sálmarnir","chapter":"148","verse":"10","text":"villidýr og búfé, höggormar og fuglar"},{"book":"Sálmarnir","chapter":"148","verse":"11","text":"konungar og allar þjóðir, höfðingjar og dómarar,"},{"book":"Sálmarnir","chapter":"148","verse":"12","text":"piltar og stúlkur, aldraðir og börn."},{"book":"Sálmarnir","chapter":"148","verse":"13","text":"Sameiginlega skulu þau lofa Drottin, því að hann einn er þess verður og dýrð hans er ofar himni og jörðu."},{"book":"Sálmarnir","chapter":"148","verse":"14","text":"Hann hefur gert þjóð sína volduga. Heldur uppi heiðri hinna guðhræddu – lýðs Ísraels, þjóðarinnar sem honum stendur næst. Hallelúja! Dýrð sé Drottni!"}]}