{"data":[{"book":"LUKA","chapter":"11","verse":"1","text":"Zua dimwe Yesu kakala yotambika hanhu hamwe. Viyeshile kutambika, mwanahina wake imwe kamulongela, “Mndewa, tufundize kutambika kamba Yohana viyawafundize wanahina zake.”"},{"book":"LUKA","chapter":"11","verse":"2","text":"Yesu kawalongela, “Muhatambika, longeni vino,"},{"book":"LUKA","chapter":"11","verse":"3","text":"utugwelele mandia getu ga kila zua,"},{"book":"LUKA","chapter":"11","verse":"4","text":"ugele kumgongo vilozo vetu,"},{"book":"LUKA","chapter":"11","verse":"5","text":"Yesu kawalongela wanahina zake, “Tutende munhu imwe mmwanza wenu yachole hang'anda ya mbwigaake ikilo kikulu yolonga, ‘Mbwigaangu, ng'halizi mikate midatu,"},{"book":"LUKA","chapter":"11","verse":"6","text":"kwavija mbwigaangu ka mmwanza kabitila hang'anda yangu, na nabule mandia ga kumgwaa!’"},{"book":"LUKA","chapter":"11","verse":"7","text":"Na mbwigaako yakwidike yali mng'anda, ‘Sambiungaze! Lwivi luhindigwa lwisha, nie na wanangu twa mulusazi. Sidaha kwinuka nikugwelele kinhu chochose.’"},{"book":"LUKA","chapter":"11","verse":"8","text":"Nowalongela, hata kamba henuka yakugwelele umkate, kwavija gweye kwa mbwigaake, kokwinuka na kokugwelela kila kinhu kwavija hukonile kinyala kupula ubwelela."},{"book":"LUKA","chapter":"11","verse":"9","text":"“Avo nowalongeleni puleni, mogweleligwa. Zahileni, movumbula. Toeni hodi, movugulilwa."},{"book":"LUKA","chapter":"11","verse":"10","text":"Kwavija yoyose yopula kogweleligwa, na yoyose yozahila kovumbula, na yoyose yotoa hodi kovugulilwa."},{"book":"LUKA","chapter":"11","verse":"11","text":"Vino hana tata yalihi kumwenu, mwanage yahampula somba yomgwaa nyoka?"},{"book":"LUKA","chapter":"11","verse":"12","text":"Ama yahampula finga yomgwaa inge?"},{"book":"LUKA","chapter":"11","verse":"13","text":"Ihawa mweye mtenda mbuli zihile, movitanga kuwagwelela wanenu vinhu vinogile, avo, Tata wenu wa kuulanga kabanza ng'hani kuwagwelela Loho wa Mulungu waja wose wompula!”"},{"book":"LUKA","chapter":"11","verse":"14","text":"Yesu kakala yomuwinga kinyamkela yamtendile munhu yawe bubui, na ikinyamkela viyalawile, munhu ija kasonga kulonga, dale da wanhu dikanganya."},{"book":"LUKA","chapter":"11","verse":"15","text":"Ila wanhu wayagwe walonga, “Kowinga vinyamkela na udaho wa Belizebuli, mkulu wa vinyamkela.”"},{"book":"LUKA","chapter":"11","verse":"16","text":"Wayagwe walonda kumwikila vitega Yesu, avo wamulonda yatende mzonza yoneke kamba udaho wake ulawa kuulanga."},{"book":"LUKA","chapter":"11","verse":"17","text":"Ila Yesu kagatanga gaja gowokala wogelegeza, avo kawalongela, “Undewa wowose uhaigola wenyego kwa wenyego wopwililika, na kamba mulango uhaigola wenyego wogwa."},{"book":"LUKA","chapter":"11","verse":"18","text":"Kamba Mwenembago yahaigola mwenyego, undewa wake wokwimaze? Nolonga gano kwavija molonga kamba nowinga vinyamkela na udaho wa Belizebuli."},{"book":"LUKA","chapter":"11","verse":"19","text":"Kamba nie nowinga vinyamkela na udaho wa Belizebuli, wanenu wowinga vinyamkela na udaho ulihi? Avo wanenu wowa watagusa wenu."},{"book":"LUKA","chapter":"11","verse":"20","text":"Ila kamba nowinga vinyamkela na mhiko za Mulungu, togoleni kamba Undewa wa Mulungu uwavikila.”"},{"book":"LUKA","chapter":"11","verse":"21","text":"Munhu yali na mhiko, yehemiliza ng'anda yake na via vake va kuiimilizila, vinhu vake vose havibigwa."},{"book":"LUKA","chapter":"11","verse":"22","text":"Ila munhu yali na mhiko kubanza heyo yaham'vamhila na kumuhuma, kom'bokonya via vake vose va kuiimilizila voyokala yotamanila na kupwililisa vinhu vayebile."},{"book":"LUKA","chapter":"11","verse":"23","text":"“Munhu yoyose yalekile kuwa hamoja na nie, konibeza, na munhu yoyose yalekile kukunzanya na nie, kopwililisa."},{"book":"LUKA","chapter":"11","verse":"24","text":"“Kinyamkela yahamulawa munhu, kochola hanhu halibule mazi yozahila hanhu ha kuhumula. Kamba honile hanhu, kokiilongela mwenyego, ‘Nobwela hang'anda yangu.’"},{"book":"LUKA","chapter":"11","verse":"25","text":"Avo kobwela koivika ng'anda ifagiligwe na kuhambigwa."},{"book":"LUKA","chapter":"11","verse":"26","text":"Abaho, kochola kuwasola vinyamkela wayagwe saba wehile kubanza heyo mwenyego, wokwiza na kumwingila. Avo hali ya munhu ija yokwiha ng'hani kubanza viyakalile haichanduso.”"},{"book":"LUKA","chapter":"11","verse":"27","text":"Yesu viyalongile gano, mtwanzi imwe kenula dizwi kalonga, “Kamota ng'hani mtwanzi ija yakulelile na yakukong'heze.”"},{"book":"LUKA","chapter":"11","verse":"28","text":"Yesu kamulongela, “Wamota ng'haning'hani wanhu waja wotegeleza mbuli za Mulungu na kuzitogola.”"},{"book":"LUKA","chapter":"11","verse":"29","text":"Wanhu viwammemele womzunguluka Yesu, kasonga kulonga, “Wanhu wa mulelo wihile wozahila kilaguso! Hawagweleligwa kilaguso, ila kilaguso cha Yona."},{"book":"LUKA","chapter":"11","verse":"30","text":"Kamba vija Yona viyakalile kilaguso cha wanhu wa Ninawi, avo nie, Mwana wa Munhu, nowa kilaguso cha wanhu wa mazua gano."},{"book":"LUKA","chapter":"11","verse":"31","text":"Hana dizua da nhaguso Malikia wa Sheba kokwima na kuwatagusa wanhu wa mulelo uno, kwavija kachola mwanza mtali kulawa muisi yake keza kutegeleza mafundo gali na ng'hungwe ga Mndewa Selemani, avo nowalongeleni hano hana munhu mkulu kubanza Selemani."},{"book":"LUKA","chapter":"11","verse":"32","text":"Hana idizua da nhaguso wanhu wa Ninawi vivija wokwima haja hamoja na mweye na wowatagusa mweye, kwavija viwahulike Yona yopeta mbuli za Mulungu, waleka vilozo vao, avo nowalongeleni hano hana munhu mkulu kubanza Yona!"},{"book":"LUKA","chapter":"11","verse":"33","text":"“Haduhu munhu yobwinha kiwenge, abaho, yakifise ama yakigubike na kiteleko, ila kokika uchana hakingolobweda wanhu wehengila mng'anda wone mulangaza."},{"book":"LUKA","chapter":"11","verse":"34","text":"Kiwenge cha lukuli lwako meso gako. Kamba meso gako gahawa magima, lukuli lwako lose lowa na mulangaza, ila meso gako gahabanangika, lukuli lwako lose lowa mziza."},{"book":"LUKA","chapter":"11","verse":"35","text":"Teganyeni, mulangaza uli mmwenu sambiuwe ziza."},{"book":"LUKA","chapter":"11","verse":"36","text":"Ihawa lukuli lwako lose luna mulangaza, bila kuleka hanhu mziza, avo lukuli lose lomulika, kamba vija kiwenge vikikumulikila na mulangaza wake.”"},{"book":"LUKA","chapter":"11","verse":"37","text":"Yesu viyeshile kulonga, Mfalisayo imwe kamgoneka yachole kumwake yakaje hamoja na heyo, avo kachola, kengila mng'anda kakala hasi yaje."},{"book":"LUKA","chapter":"11","verse":"38","text":"Ija Imfalisayo kakanganya viyawene kamba Yesu hasonga kusungusa makono kipigiti yahalonda kuja mandia."},{"book":"LUKA","chapter":"11","verse":"39","text":"Avo Mndewa kamulongela, “Mweye Mafalisayo mosungusa hanze ya ikikasi na ichano, ila mgati yenu mmema ubokonyi na wiho."},{"book":"LUKA","chapter":"11","verse":"40","text":"Wabozi mweye! Avino si heyo Mulungu yatendile hanze vivija katenda na mgati?"},{"book":"LUKA","chapter":"11","verse":"41","text":"Avo wagweleleni wakumbulu vinhu vili mchano na mkikasi, avo kila kinhu chong'ala kumwenu."},{"book":"LUKA","chapter":"11","verse":"42","text":"“Mojona Mafalisayo! Molava zaka ya matepo ga kulungila mandia na mboga ziyagwe, ila muleka kutenda ganogile mwa wanhu na kumnogela Mulungu. Molondigwa mtende gano tanhu, na sambimuleke gayagwe."},{"book":"LUKA","chapter":"11","verse":"43","text":"“Mojona Mafalisayo! Kwavija molonda kukala m'vigoda va haulongozi muna izing'anda za nhambiko na kulamswa m'vigenge va wanhu."},{"book":"LUKA","chapter":"11","verse":"44","text":"Mojona! Kwavija mweye mwa kamba mapanga galibule viguzo wanhu wogabojaga bila kuvimanya.”"},{"book":"LUKA","chapter":"11","verse":"45","text":"Mfundiza imwe wa Malagizo ga Musa kamulongela Yesu, “Mkulufunzi, uhalonga avo, kotuliga na tweye!”"},{"book":"LUKA","chapter":"11","verse":"46","text":"Yesu kamulongela, “Vivija na mweye wafundiza Malagizo ga Musa, mojona! Kwavija mowadikwa wanhu mibahasha haidahika kupapika, kuno mweye wenyego hamgolosa hata kidole kuwataza."},{"book":"LUKA","chapter":"11","verse":"47","text":"Mojona! Kwavija mogazengela goya mapanga ga wahokozi, wawaja wakomigwe na wahenga zenu."},{"book":"LUKA","chapter":"11","verse":"48","text":"Avo mwemwe wenyego motogola gaja gawatendile wahenga zenu. Wawakoma wahokozi, na mweye mogazengela mapanga gao."},{"book":"LUKA","chapter":"11","verse":"49","text":"Avo sama ya mbuli ino, Ng'hungwe ya Mulungu ilonga, ‘Nowagalila wahokozi na watumigwa, wayagwe wowakoma na wayagwe wowagaza ng'hani.’"},{"book":"LUKA","chapter":"11","verse":"50","text":"Avo wanhu wa mulelo uno wotaguswa sama ya wahokozi wose wakomigwe songela isi viilumbigwe,"},{"book":"LUKA","chapter":"11","verse":"51","text":"songela kukomigwa kwa Abeli mbaka kukomigwa kwa Zakalia, yakomigwe hagatigati ya ikilingo cha kulavila nhosa na Hanhu Hang'alile. Ona, nowalongela, wanhu wa mulelo uno wotaguswa sama ya kuwakoma wanhu wano wose!"},{"book":"LUKA","chapter":"11","verse":"52","text":"“Mojona mweye wafundiza Malagizo ga Musa! Kwavija mkisola kivugulilo cha ulwivi lwa ilimu ya kuzimanyila mbuli, mweye wenyego hamwingila, na waja wolonda kwingila mowazuila!”"},{"book":"LUKA","chapter":"11","verse":"53","text":"Yesu viyalawile muja, wafundiza Malagizo ga Musa na Mafalisayo wasonga kum'beza na lusango na kumuuza mbuli bwando,"},{"book":"LUKA","chapter":"11","verse":"54","text":"wompelemba giladi kamba yahalonga gehile, wamnamate."}]}