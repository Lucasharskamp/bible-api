{"data":[{"book":"Ghamatendo","chapter":"4","verse":"1","text":"Petiri na Yohane hawang'ali wowalongela iwanu, iwatambika wakulu ne iwakulu wa wakalitsa Ing'anda ye Imulungu hamwe na Masadukayo tsawapfika."},{"book":"Ghamatendo","chapter":"4","verse":"2","text":"Tsawona maya ng'ani kwaapfila iwatumighwa awo wang'ali wolangulitsa iwanu ka Yesu katsilihuka, ichinu ichikonesa ghendo ka iwanu iwafile watsotsilihuka."},{"book":"Ghamatendo","chapter":"4","verse":"3","text":"Apfo wawaghogha Petiri na Yohane, waweka mwigheletsa mbaka ilupfi yake, kwaapfila tsaikala nemihe."},{"book":"Ghamatendo","chapter":"4","verse":"4","text":"Lekeni iwanu wengi iwahulike imbuli yawailongile Petiri na Yohane watoghola, na iwanu iwatoghole tsawongetseka na kuwa ka iwanu elufu tano."},{"book":"Ghamatendo","chapter":"4","verse":"5","text":"Litsuwa liwinzile, iwakulu wa Wayahudi, iwabala ne iwolangulitsa Ghamalaghitso wetingana hamwe ako Yerusalemu."},{"book":"Ghamatendo","chapter":"4","verse":"6","text":"Tsawetingana ne Imtambika mkulu Anasi, Kayafa, Yohane, Alekisanda na iwanu wangi wa lukolo lwa Imtambika mkulu."},{"book":"Ghamatendo","chapter":"4","verse":"7","text":"Tsawaweka hambele hawo, wawaghutsa, “Mwemwe mtenda ichinu chino kwa ingupfu yachi na kwa taghwa lya nani?”"},{"book":"Ghamatendo","chapter":"4","verse":"8","text":"Kuya Petiri, aku kamema Ghumuhe Mwenzeluka, kawedika, “Mwemwe iwakulu ne iwabala we iwanu!"},{"book":"Ghamatendo","chapter":"4","verse":"9","text":"Mng'atughutsa leloli kwa chinu chila chinoghile chayatendelighwe imunu yula chimbete, na pfahonile,"},{"book":"Ghamatendo","chapter":"4","verse":"10","text":"iwanu wose wa Isiraeli mwobamighwa mmanye ka imunu ayu iyemile hano hambele henu, kamghima ghendo kwe ingupfu ya taghwa lya Yesu Kiristu wa Natsareti, yula imumuwambile mna msalaba na Imulungu iyamtsilihule kulawa mne lifwa."},{"book":"Ghamatendo","chapter":"4","verse":"11","text":"Yesu iyo"},{"book":"Ghamatendo","chapter":"4","verse":"12","text":"Yeye yaliyeka iyodaha kuwakombola iwanu, kwaapfila mne isi yose kuduhu taghwa lyatwing'ighwe twetwe tukombolighwe nalyo.”"},{"book":"Ghamatendo","chapter":"4","verse":"13","text":"Iwabala awo wa libalatsa tsawamanya ka Petiri na Yohane tsawakala iwanu mbughilambughila ing'awasomile bae, apfo wakangawala kuwona pfawalongile pfinoghile, wamanya kuwa wahamwe na Yesu."},{"book":"Ghamatendo","chapter":"4","verse":"14","text":"Lekeni kwaapfila wamwona imunu yahonetsighwe kema hamwe na Petiri na Yohane, ng'awadahile bae kulonga ichinu chochose."},{"book":"Ghamatendo","chapter":"4","verse":"15","text":"Apfo wawalaghitsa walawe kunze kwe libalatsa, kuya wandusa kwilongetsa iwenyegho."},{"book":"Ghamatendo","chapter":"4","verse":"16","text":"Weghutsa, “Tuwatende choni iwanu wano? Chila imunu iyokala Yerusalemu komanya kuwa watenda chihulo chikulu, na twetwe ng'atudaha bae kubela."},{"book":"Ghamatendo","chapter":"4","verse":"17","text":"Lekeni ili imbuli ino ileke kwenela ng'ani kwe iwanu, tuwakanye waleke kulonga keli ne imunu wowose kwa taghwa lya Yesu.”"},{"book":"Ghamatendo","chapter":"4","verse":"18","text":"Kuya wawakema keli mng'anda, wawalaghitsa waleke kulonga keli na kulangulitsa kwa taghwa lya Yesu."},{"book":"Ghamatendo","chapter":"4","verse":"19","text":"Lekeni Petiri na Yohane wawedika, “Mlamle mwemwe muwenyegho, chihi ichinoghile kwe Imulungu, kuwahulikitsa mwemwe au kumuhulikitsa Imulungu."},{"book":"Ghamatendo","chapter":"4","verse":"20","text":"Kwaapfila ng'atudaha bae kuleka kulonga aghala ghatwonile na ghatuhulike.”"},{"book":"Ghamatendo","chapter":"4","verse":"21","text":"Kuya iwabala awo wa libaratsa wawakanya ghendo na kuwalekelela. Ng'awadahile bae kuweng'a atsabu kwaapfila iwanu wose wakala womtunitsa Imulungu kwa achila ichilawile."},{"book":"Ghamatendo","chapter":"4","verse":"22","text":"Imunu ayo iyahonetsighwe tsakakala imbala wa kubita miyaka alubaini."},{"book":"Ghamatendo","chapter":"4","verse":"23","text":"Bahala Petiri na Yohane hawalekilighwe, woya kwa weyawo, wawalongela achila chawalongelighwe ne iwatambika wakulu ne iwabala."},{"book":"Ghamatendo","chapter":"4","verse":"24","text":"Nawo hawahulike imbuli ayo wamlomba Imulungu kwa ghumoyo ghumwe. “Imtwatsa, ghweghwe kwa Maumba yulumbile kulanga na iisi, ne ibahali na pfose ipfili mumo!"},{"book":"Ghamatendo","chapter":"4","verse":"25","text":"Tsakulonga kwa Ghumuhe Mwenzeluka kubitila kwa imtumighwa wako, aba wetu Daudi,"},{"book":"Ghamatendo","chapter":"4","verse":"26","text":"Iwandewa we iisi weyandaa,"},{"book":"Ghamatendo","chapter":"4","verse":"27","text":"Kwaapfila Herodi, Pontiyo Pilato, iwanu we Isiraeli ne iwanu iwali si Wayahudi watingana mne ghumji ghuno kumpinga Yesu, Imtumighwa wako Mwenzeluka, yumsaghule yawe Kiristu."},{"book":"Ghamatendo","chapter":"4","verse":"28","text":"Tsawatingana watenda aghala ghubamile kulawa ghumwande kwa uwetso wako ghalawile."},{"book":"Ghamatendo","chapter":"4","verse":"29","text":"Lelo ghwe Imtwatsa, ulole pfawatutenda tupfuke, utwapfile twetwe iwatumwa wako tudahe kulonga imbuli yako bila kupfuka."},{"book":"Ghamatendo","chapter":"4","verse":"30","text":"Gholosa ghumoko ghwako kuhonetsa iwanu, utende ipfitango na pfihulo kwa taghwa lya Yesu Imtumighwa wako Mwenzeluka.”"},{"book":"Ghamatendo","chapter":"4","verse":"31","text":"Hawamalitse kulomba, hanu hala hawatinganile tsahahighisighwa. Wose wamemesighwa Ghumuhe Mwenzeluka, na waghendelela kulonga imbuli ye Imulungu bila kupfuka."},{"book":"Ghamatendo","chapter":"4","verse":"32","text":"Iwanu wose iwatoghole tsawakala na ghumoyo ghumwe na tsawalangula chinu chimwe. Kuduhu imunu wowose iyalongile ka ichinu iyalinacho chake aliyeka, ila wegholela ipfinu pfose pfawakalile napfo."},{"book":"Ghamatendo","chapter":"4","verse":"33","text":"Iwatumighwa waghendelela kulonga kwa ngupfu Imbuli ya ukutsilihuka kwa Yesu, na Imulungu kawabaliki ghendo."},{"book":"Ghamatendo","chapter":"4","verse":"34","text":"Tsahaduhu imunu wowose iyakalile kahela ichinu. Iwanu iwakalile ne imighunda au tsing'anda tsawang'ali wohutsa, na waghala sendi"},{"book":"Ghamatendo","chapter":"4","verse":"35","text":"kwe iwatumighwa, nawo tsawatsighola kwa chila imunu ka pfayabamile."},{"book":"Ghamatendo","chapter":"4","verse":"36","text":"Tsakukala na Mlawi yumwe iyolawila Kupulo, iyakemighwe Yosefu. Iwatumighwa tsawamwing'a taghwa Balinaba, mana yake “Mghuma ghumoyo iwanu”"},{"book":"Ghamatendo","chapter":"4","verse":"37","text":"Ayu tsakakala na mghunda, kauhutsa, kasola sendi atso katsighala kwe iwatumighwa."}]}