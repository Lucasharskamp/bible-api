{"data":[{"book":"ማዢንቲ ማፃኣፔ","chapter":"11","verse":"1","text":"ቤርታዺ ሳዖይዳ ዓኣ ዴሮኮ ጌስቶ ሙኡጫ ፔቴ ሌሊኬ፤"},{"book":"ማዢንቲ ማፃኣፔ","chapter":"11","verse":"2","text":"ዓባ ኬስካ ባንፆ ዓሳ 11፡2 ዓባ ኬስካ ባንፆ ጋዓዛ፦ ዒስራዔኤሌ ዓጫፓ ዓባ ኬስካ ዛሎና ጌይሢኬ። ዓኣዼ ዎዶና ባብሎኔ ዓጮይዳ ፔቴ ቦኦሊ ዴንቃዖ ዒኢካ ዴዔኔ።"},{"book":"ማዢንቲ ማፃኣፔ","chapter":"11","verse":"3","text":"ዬይ ዓሳ ዎሊ ኮራ፦ «ዔዛታ! ሃኒ ሙኩዋቴ፤ ኮጬ ዼጊሲ ማዦንዶ ዓጪ ዺንቂ ዶዳንዳጉዲ ታሚና ሚቺ ኑ ኪላሶም» ጋዓዖ ማዦንዶ ባኮዋ ጊኢጊሺ ዎላ ዓይሣንዳ ሺዲ ጉዴ ባኣዚያኣ ዴንቄኔ።"},{"book":"ማዢንቲ ማፃኣፔ","chapter":"11","verse":"4","text":"ዬካፓ ዔያታ፦ «ሃኒ ዬዑዋቴ፤ ፔቴ ካታማ ኑኡኒ ማዦም፤ ሃሣ ቶኦካ ጫሪንጮ ሄላንዳ ዼጌ ቤሲ ዺንቂንቴ ዓጮና ኑኡኒ ማዦም፤ ዬያይዲ ሳዖ ቢያይዳ ኑኡኒ ላኣሊንቲ ዴንዱዋዖ ፔቴይዳ ዴዖም፤ ሃሣ ሱንሢያ ኑ ዔኮም» ጌዔኔ።"},{"book":"ማዢንቲ ማፃኣፔ","chapter":"11","verse":"5","text":"ዬካፓ ናንጊና ናንጋ ጎዳ ዓሳ ማዤ ካታሞንታ ዼጌ ቤዞዋ ዛጋኒ ኬዴኔ፤"},{"book":"ማዢንቲ ማፃኣፔ","chapter":"11","verse":"6","text":"ዒዚ ሂዚ ጌዔኔ፦ «ሃይሾ ሃይ ዴራ ፔቴ ፃጲኬ፤ ጌስቶ ዻንጋኣ ዔያቶኮ ፔቴኬ፤ ሃያ ባኮ ዔያታ ማዼያፓዓቴም ሃካፓ ሴካ ዔያታ ማሌ ባኣዚ ቢያ ማዻኒ ዔያቶ ባሹዋያኬ፤"},{"book":"ማዢንቲ ማፃኣፔ","chapter":"11","verse":"7","text":"ዬያሮ ሃኒ ዬዑዋቴ፥ ኑኡኒ ኬዲ ዔያታ ዎሊና ቡኩዋጉዲ ሙኡጮ ዔቶኮ ኑ ሲኢሮም።»"},{"book":"ማዢንቲ ማፃኣፔ","chapter":"11","verse":"8","text":"ዬካፓ ናንጊና ናንጋ ጎዳ ዓጮ ቢያይዳ ዔያቶ ዜርቄሢሮ ካታሜሎ ማዢፆ ዓሳ ሃሼኔ፤"},{"book":"ማዢንቲ ማፃኣፔ","chapter":"11","verse":"9","text":"ካታሜሎኮዋ ሱንፃ «ባብሎኔ»11፡9 ባብሎኔ ጌይፃ፦ ዔብሬ ዓሶ ሙኡቺና ዑኡዛ ዋይዚንታ ዎዶና «ሲኢሪሢ» ጌይሢ ማላያኬ። ጌይንቴኔ፤ ዓይጎሮ ጌዔቴ ዒኢካ ፆኦሲ ዴሮኮ ሙኡጮ ሲኢሬሢሮና ዔያቶዋ ዓጮ ቢያይዳ ላኣሌሢሮኬ።"},{"book":"ማዢንቲ ማፃኣፔ","chapter":"11","verse":"10","text":"ሴኤሜ ዜርፃ ሃይፓ ዴማ ፓይዲንታዞንሢኬ፤ ሴኤሜ ባይሲንቶ ዋኣፆኮ ጊንፃ ላምዖ ሌዔ ዴዓዖ ሌዓ ዒዛኮ ፄኤታ ማዔንቴ ዓርፓክሳዴ ጌይንታ ናይ ሾዔኔ፤"},{"book":"ማዢንቲ ማፃኣፔ","chapter":"11","verse":"11","text":"ዓርፓክሳዴ ሾዔስካፓ ጊንፃ ሴኤሜ ዶንጎ ፄኤታ ሌዔ ናንጋዖ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"12","text":"ዓርፓክሳዴያ ሃይሢታሚ ዶንጎ ሌዔ ኩማዛ፥ ሼላሂ ጎዖ ናይ ሾዔኔ፤"},{"book":"ማዢንቲ ማፃኣፔ","chapter":"11","verse":"13","text":"ዬካፓ ዖይዶ ፄኤታና ሃይሦ ሌዔና ናንጊ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"14","text":"ሼላሂ ሃይሢታሚ ሌዔ ማዓዛ ዔቦሬ ሾዔኔ፤"},{"book":"ማዢንቲ ማፃኣፔ","chapter":"11","verse":"15","text":"ዬካፓ ዖይዶ ፄኤታና ሃይሦ ሌዔና ናንጊ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"16","text":"ዔቦሬ ሃይሢታሚ ዖይዶ ሌዔ ማዓዛ ፔሌጌ ሾዔኔ፤"},{"book":"ማዢንቲ ማፃኣፔ","chapter":"11","verse":"17","text":"ዬካፓ ዖይዶ ፄኤታና ሃይሢታሚ ሌዔና ናንጊ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"18","text":"ፔሌጌ ሃይሢታሚ ሌዔ ማዓዛ ሬዑ ሾዔኔ፤"},{"book":"ማዢንቲ ማፃኣፔ","chapter":"11","verse":"19","text":"ዬካፓ ላምዖ ፄኤታና ታዞጳ ሌዔና ናንጊ ሜሌ ዓቲንቄና ዉዱሮ ናይና ሾዓኔ።"},{"book":"ማዢንቲ ማፃኣፔ","chapter":"11","verse":"20","text":"ሬዑ ሃይሢታሚ ላምዖ ሌዔ ማዓዛ ሴሩጌ ሾዔኔ፤"},{"book":"ማዢንቲ ማፃኣፔ","chapter":"11","verse":"21","text":"ዬካፓ ላምዖ ፄኤታና ላንካይ ሌዔና ናንጊ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"22","text":"ሴሩጌ ሃይሢታሚ ሌዔ ማዓዛ ናኮሬ ሾዔኔ፤"},{"book":"ማዢንቲ ማፃኣፔ","chapter":"11","verse":"23","text":"ዬካፓ ላምዖ ፄኤታ ሌዔ ናንጊ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"24","text":"ናኮሬ ላማታሚ ታዞጳ ሌዔ ማዓዛ ታኣራ ሾዔኔ፤"},{"book":"ማዢንቲ ማፃኣፔ","chapter":"11","verse":"25","text":"ዬካፓ ፄኤታና ታጶ ታዞጳ ሌዔና ናንጊ ሜሌ ዓቲንቄና ዉዱሮ ናይና ሾዔኔ።"},{"book":"ማዢንቲ ማፃኣፔ","chapter":"11","verse":"26","text":"ታኣራ ላንካይታሚ ሌዔ ማዔስካፓ ጊንፃ ዓብራሜና ናኮሬና ሃራኔና ሾዔኔ።"},{"book":"ማዢንቲ ማፃኣፔ","chapter":"11","verse":"27","text":"ዓብራሜና ናኮሬና ሃራኔናኮ ዓዶ፥ ታኣራኮ ዜርፃ ሃይፓ ዴማ ፓይዲንታዞንሢኬ፤ ሃራኔ ሎኦፄ ሾዔኔ፤"},{"book":"ማዢንቲ ማፃኣፔ","chapter":"11","verse":"28","text":"ሃራኔ ዒዛኮ ዓዴ ታኣራ ሼምፖና ዓኣንቴ ዒ ሾይንቴ ካታሞ ዑኡሬይዳ ሃይቄኔ፤ ዑኡሬ ጌይንታ ካታማ ካላዳ ዓሶ ዓጫኬ።"},{"book":"ማዢንቲ ማፃኣፔ","chapter":"11","verse":"29","text":"ዓብራሜ ሶኦራ ጎዖ ላኣሌሎ ዔካዛ፥ ናኮሬ ሚልካ ጋዓዞ ዔኬኔ፤ ዒዛ ሂስካኔ ጎዖሢ ሾዔ ሃራኔ ናዎኬ።"},{"book":"ማዢንቲ ማፃኣፔ","chapter":"11","verse":"30","text":"ሶኦራ ዞኦኮታሢሮ ናይ ሾዒባኣሴ።"},{"book":"ማዢንቲ ማፃኣፔ","chapter":"11","verse":"31","text":"ታኣራ ፔኤኮ ናኣዚ ዓብራሜንታ ሃራኔ ሾዔ ዒዛኮ ናኣዚ ናዖ ሎኦፄንታ ዓብራሜ ማቾ ሶኦራኣ ዔኪ ባብሎኔይዳ ዓኣ ዓካታሞ ዑኡሬ ሃሺ ካኣናኔ ዓጮ ዓኣዻኒ ዔቄኔ፤ ዒዚ ዴንዲ ካኣራኔ ጎዖ ዓጪ ጌሊ ዒኢካ ዴዔኔ።"},{"book":"ማዢንቲ ማፃኣፔ","chapter":"11","verse":"32","text":"ታኣራ ላምዖ ፄኤታና ዶንጎ ሌዔና ማዓዛ ካኣራኔይዳ ሃይቄኔ።"}]}