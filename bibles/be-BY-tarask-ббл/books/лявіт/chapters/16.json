{"data":[{"book":"ЛЯВІТ","chapter":"16","verse":"1","text":"І казаў Гасподзь Майсею пасьля сьмерці двух сыноў Ааронавых, калі яны, падступіўшыся прад аблічча Гасподняе, памерлі,"},{"book":"ЛЯВІТ","chapter":"16","verse":"2","text":"і сказаў Гасподзь Майсею: скажы Аарону, брату твайму, каб ён не ва ўсякі час заходзіў у сьвятыні за заслону перад века, што на каўчэгу, каб яму не памерці, бо над векам Я буду зьяўляцца ў воблаку."},{"book":"ЛЯВІТ","chapter":"16","verse":"3","text":"Вось, з чым павінен уваходзіць Аарон у сьвятыню: зь цялём у ахвяру за грэх і з бараном на цэласпаленьне:"},{"book":"ЛЯВІТ","chapter":"16","verse":"4","text":"сьвяшчэнны ільняны хітон павінен апранаць ён, а сподняе адзеньне хай будзе на целе ягоным, і льняным пасам няхай апяразваецца і льняны кідар надзявае: гэта сьвяшчэнная вопратка; і хай абмывае ён цела сваё вадою і надзявае яе;"},{"book":"ЛЯВІТ","chapter":"16","verse":"5","text":"і з супольства сыноў Ізраілевых няхай возьме двух казлоў у ахвяру за грэх і аднаго барана на цэласпаленьне."},{"book":"ЛЯВІТ","chapter":"16","verse":"6","text":"І прынясе Аарон цяля ў ахвяру за грэх за сябе і ачысьціць сябе і дом свой."},{"book":"ЛЯВІТ","chapter":"16","verse":"7","text":"І возьме двух казлоў і паставіць іх прад абліччам Гасподнім і каля ўваходу ў скінію сходу;"},{"book":"ЛЯВІТ","chapter":"16","verse":"8","text":"і кіне Аарон на абодвух казлоў жэрабя: адно жэрабя дзеля Госпада, а другое жэрабя дзеля адпушчэньня;"},{"book":"ЛЯВІТ","chapter":"16","verse":"9","text":"і прывядзе Аарон казла, на якога выпала жэрабя дзеля Госпада, і прынясе яго ў ахвяру за грэх,"},{"book":"ЛЯВІТ","chapter":"16","verse":"10","text":"а казла, на якога выпала жэрабя дзеля адпушчэньня, паставіць жывога перад Госпадам, каб учыніць на ім ачышчэньне і выслаць яго ў пустыню дзеля адпушчэньня."},{"book":"ЛЯВІТ","chapter":"16","verse":"11","text":"І прывядзе Аарон цяля ў ахвяру за грэх за сябе, і ачысьціць сябе і дом свой, і заколе цяля ў ахвяру за грэх за сябе;"},{"book":"ЛЯВІТ","chapter":"16","verse":"12","text":"і возьме распаленага жару поўнае кадзіла з ахвярніка, які перад абліччам Гасподнім, і духмянага дробна патоўчанага дымленьня поўныя прыгаршчы, і ўнясе за заслону;"},{"book":"ЛЯВІТ","chapter":"16","verse":"13","text":"і пакладзе дымленьне на агонь перад абліччам Гасподнім, і воблака дымленьня пакрые века, якое над каўчэгам адкрыцьця, каб яму не памерці;"},{"book":"ЛЯВІТ","chapter":"16","verse":"14","text":"і возьме крыві цяляці і пакропіць пальцам сваім на века сьпераду і перад векам, сем разоў пакропіць крывёю з пальца свайго."},{"book":"ЛЯВІТ","chapter":"16","verse":"15","text":"І заколе казла ў ахвяру за грэх за народ, і ўнясе кроў ягоную за заслону, і зробіць з крывёю ягонаю тое самае, што рабіў з крывёю цяляці, і пакропіць ёю на века і перад векам, -"},{"book":"ЛЯВІТ","chapter":"16","verse":"16","text":"і ачысьціць сьвятыню ад нячыстасьці сыноў Ізраілевых, і ад злачынстваў іхніх, ва ўсіх грахах іхніх. Так павінен зрабіць ён і са скініяй сходу, якая ў іх, сярод нячыстасьці іхняй."},{"book":"ЛЯВІТ","chapter":"16","verse":"17","text":"Ніводзін чалавек не павінен быць у скініі сходу, калі ўваходзіць ён дзеля ачышчэньня сьвятыні, да самага выхаду ягонага. І так ачысьціць ён сябе, дом свой і ўсё супольства Ізраілевае."},{"book":"ЛЯВІТ","chapter":"16","verse":"18","text":"І выйдзе ён да ахвярніка, які перад абліччам Гасподнім, і ачысьціць яго, і возьме крыві цяляці і крыві казла, і пакладзе на рогі ахвярніка з усіх бакоў,"},{"book":"ЛЯВІТ","chapter":"16","verse":"19","text":"і пакропіць на яго крывёю з пальца свайго сем разоў, і ачысьціць яго, і асьвеціць яго ад нячыстасьці сыноў Ізраілевых."},{"book":"ЛЯВІТ","chapter":"16","verse":"20","text":"І ўчыніўшы ачышчэньне сьвятыні, скініі сходу і ахвярніка, прывядзе ён жывога казла,"},{"book":"ЛЯВІТ","chapter":"16","verse":"21","text":"і пакладзе Аарон абедзьве рукі свае на галаву жывога казла, і вызнае над ім усе беззаконьні сыноў Ізраілевых і ўсе злачынствы іхнія і ўсе грахі іхнія, і пакладзе іх на галаву казла, і вышле з нарочным чалавекам у пустыню;"},{"book":"ЛЯВІТ","chapter":"16","verse":"22","text":"і панясе казёл на сабе ўсе беззаконьні іхнія ў зямлю непраходную, і пусьціць ён казла ў пустыню."},{"book":"ЛЯВІТ","chapter":"16","verse":"23","text":"І ўвойдзе Аарон у скінію сходу, і здыме ільняную вопратку, якую апранаў, уваходзячы ў сьвятыню, і пакіне яе там,"},{"book":"ЛЯВІТ","chapter":"16","verse":"24","text":"і абмые цела сваё вадою, на сьвятым месцы, і апране вопратку сваю, выйдзе і ўчыніць цэласпаленьне за сябе і цэласпаленьне за народ, і ачысьціць сябе і народ;"},{"book":"ЛЯВІТ","chapter":"16","verse":"25","text":"а тлушч ахвяры за грэх спаліць на ахвярніку."},{"book":"ЛЯВІТ","chapter":"16","verse":"26","text":"І той, хто вадзіў казла дзеля адпушчэньня, павінен вымыць вопратку сваю, абмыць цела сваё вадою і потым можа ўвайсьці ў табар."},{"book":"ЛЯВІТ","chapter":"16","verse":"27","text":"А цяля за грэх і казла за грэх, чыя кроў унесена была дзеля ачышчэньня сьвятыні, няхай вынесуць вонкі з табара і спаляць на агні скуры іхнія і мяса іхняе і нечысьць іхнюю;"},{"book":"ЛЯВІТ","chapter":"16","verse":"28","text":"хто спаліць іх, той павінен абмыць вопратку сваю і абмыць цела сваё вадою, і пасьля таго можа ўвайсьці ў табар."},{"book":"ЛЯВІТ","chapter":"16","verse":"29","text":"І хай будзе гэта вам вечнаю пастановаю: на сёмым месяцы, у дзясяты дзень месяца ўпакорвайце душы вашыя і ніякае дзеі ня чынеце, ні тубылец, ні прыхадзень, што пасяліўся сярод вас,"},{"book":"ЛЯВІТ","chapter":"16","verse":"30","text":"бо ў гэты дзень ачышчаюць вас, каб зрабіць вас чыстымі ад усіх грахоў вашых, каб вы былі чыстыя перад абліччам Гасподнім;"},{"book":"ЛЯВІТ","chapter":"16","verse":"31","text":"гэта субота спачыну вам, упакорвайце душы вашыя: гэта пастанова вечная."},{"book":"ЛЯВІТ","chapter":"16","verse":"32","text":"А ачышчаць павінен сьвятар, які памазаны і які прысьвечаны, каб сьвятарыць яму замест бацькі свайго: і апране ён ільняную вопратку, вопратку сьвяшчэнную,"},{"book":"ЛЯВІТ","chapter":"16","verse":"33","text":"і ачысьціць Сьвятое Сьвятых і скінію сходу, і ахвярнік ачысьціць, і сьвятароў і ўвесь народ супольства ачысьціць."},{"book":"ЛЯВІТ","chapter":"16","verse":"34","text":"І хай будзе гэта вам вечнаю пастановаю: ачышчаць сыноў Ізраілевых ад усіх грахоў іхніх адзін раз у год. І зрабіў ён так, як загадаў Гасподзь Майсею."}]}