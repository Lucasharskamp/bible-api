{"data":[{"book":"2 Corinthians","chapter":"4","verse":"1","text":"Etu karone, etu porisorja kaam kori thaka to, jineka amikhan Isor laga daya paise, amikhan mon chutu nohoi."},{"book":"2 Corinthians","chapter":"4","verse":"2","text":"Hoile bhi lukai kene thaka misa khan chari dise, chalak kori kene na berabo, Isor laga kotha thoga baji nimite nacholabo; hoilebi hosa ke dikhai kene Isor usorte sob manu laga mon laga bhabona te nijorke thik korise."},{"book":"2 Corinthians","chapter":"4","verse":"3","text":"Hoilebi jodi amikhan prochar kora susamachar to dhaki kene ase, etu taikhan nimite ase jun khan harai kene ase,"},{"book":"2 Corinthians","chapter":"4","verse":"4","text":"jun khan bhitor te etu yug laga isor4.4 ‘Yug laga isor’ to saitan ke koi ase. pora abiswasi khan laga dimag ke bondh kori dise, eneka pora Khrista laga mohima laga susamachar, jun Isor nisena ase, taikhan uporte pohor nathake."},{"book":"2 Corinthians","chapter":"4","verse":"5","text":"Kilekoile amikhan nije ke prochar kora nohoi, kintu Probhu Jisu Khrista ke; aru amikhan nijor apnikhan laga noukar ase, Jisu nimite."},{"book":"2 Corinthians","chapter":"4","verse":"6","text":"Kilekoile Isor he ase, jun koise, “Andhar pora puhor to ujala ulai ahibo,” jun amikhan laga mon bhitor te ujala korise, Isor laga mohima laga gyaan laga puhor Jisu Khrista laga chehera pora dikha bole nimite4.6 Isa. 9:2.."},{"book":"2 Corinthians","chapter":"4","verse":"7","text":"Hoilebi amikhan logote etu khajana to mati kolsi4.7 Mati pora bona dekchi borton khan. Yate etu borton to manu laga gaw mangso ke koi ase. khan bhitor te ase, tinehoile etu iman dangor takot to Isor laga he hobo, aru amikhan laga nohoi."},{"book":"2 Corinthians","chapter":"4","verse":"8","text":"Amikhan sob phale digdar ase, eneka hoile bhi mon dukh nai; amikhan ulta-pulta hoi kene ase, hoile bhi bhabona harai kene thaka nohoi."},{"book":"2 Corinthians","chapter":"4","verse":"9","text":"Biswas nimite dukh kosto paise, kintu amikhan ke chari diya nohoi. Amikhan ke mari kene girai dise, hoile bhi khotom kori diya nohoi."},{"book":"2 Corinthians","chapter":"4","verse":"10","text":"Hodai Probhu Jisu laga mora gaw ke bukhi kene thaki ase, titia Jisu laga jibon bhi amikhan laga gaw te dikhi bole pabo."},{"book":"2 Corinthians","chapter":"4","verse":"11","text":"Kilekoile amikhan jun khan jinda ase Jisu nimite hodai mori bole nisena hoijai, titia amikhan laga mori bole thaka gaw te Jisu laga jibon bhi dikhi bole pabo."},{"book":"2 Corinthians","chapter":"4","verse":"12","text":"Etu nimite mrityu to amikhan bhitor te kaam kori ase, hoilebi jibon to apnikhan bhitor te ase."},{"book":"2 Corinthians","chapter":"4","verse":"13","text":"Amikhan logote eke biswas laga atma ase, likhi kene thaka nisena, “Ami biswas korise; aru etu nimite ami kotha koise. Amikhan bhi biswas korise aru etu nimite amikhan bhi koise4.13 Psa. 116:10.,"},{"book":"2 Corinthians","chapter":"4","verse":"14","text":"amikhan jani ase tai jun Probhu Jisu ke uthaise, amikhan ke bhi Jisu logote uthabo, aru amikhanke aru apnikhan ke eke logote Tai usorte loijabo."},{"book":"2 Corinthians","chapter":"4","verse":"15","text":"Kilekoile eitu khan sob apnikhan nimite ase, tinehoile kiman dangor anugraha sob phale jai ase, tineka he Isor laga mohima nimite dhanyavad bisi diya he hobo."},{"book":"2 Corinthians","chapter":"4","verse":"16","text":"Etu nimite amikhan alsi hoi najai. Amikhan laga gaw mangso to bura hoijai ase, hoilebi, amikhan laga bhitor laga atma to din-dinte notun koridi ase."},{"book":"2 Corinthians","chapter":"4","verse":"17","text":"Kilekoile amikhan laga olop dukh khan, juntu olop homoi nimite he ase, amikhan nimite bisi bhal aru kitia bhi khotom nahobole bisi dangor nimite kaam kori ase."},{"book":"2 Corinthians","chapter":"4","verse":"18","text":"Amikhan utu jinis khan ke sa-a nohoi juntu dikhi ase, hoilebi utu jinis khan ke sai ase juntu dikhi bole napare. Kilekoile ki dikhi ase, etu olop homoi nimite he ase; hoile ki suku pora nadikhe, etu he anonto ase."}]}