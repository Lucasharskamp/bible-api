{"data":[{"book":"Zacharjáš","chapter":"5","verse":"1","text":"Potom opět pozdvihna očí svých, uzřel jsem, a aj, kniha letěla."},{"book":"Zacharjáš","chapter":"5","verse":"2","text":"I řekl mi: Co vidíš? Jemuž jsem řekl: Vidím knihu letící, jejíž dlouhost byla dvadcíti loktů a širokost desíti loktů."},{"book":"Zacharjáš","chapter":"5","verse":"3","text":"Tedy řekl mi: Toto prokletí vyjde na širokost vší země. Nebo každý zloděj podlé něho jako i ona vyhlazen, a každý přisahající podlé něho jako i ona vyhlazen bude."},{"book":"Zacharjáš","chapter":"5","verse":"4","text":"Vynesu je, praví Hospodin zástupů, aby došlo na dům zloděje, a na dům přisahajícího skrze jméno mé falešně; anobrž bude bydliti u prostřed domu jeho, a docela zkazí jej, i dříví jeho i kamení jeho."},{"book":"Zacharjáš","chapter":"5","verse":"5","text":"Tedy vyšel anděl ten, kterýž mluvil se mnou, a řekl mi: Pozdvihni nyní očí svých a viz, co jest to, což pochází."},{"book":"Zacharjáš","chapter":"5","verse":"6","text":"I řekl jsem: Co jest? Kterýž odpověděl: Toto jest efi pocházející. Řekl také: Toto jest oko její prohlédající všecku zemi."},{"book":"Zacharjáš","chapter":"5","verse":"7","text":"A aj, plech tlustý olověný nesen byl, a přitom žena jedna, kteráž seděla u prostřed té efi."},{"book":"Zacharjáš","chapter":"5","verse":"8","text":"I řekl: Toto jest ta bezbožnost. I uvrhl ji do prostřed té efi, uvrhl i ten plech olověný na vrch její."},{"book":"Zacharjáš","chapter":"5","verse":"9","text":"A pozdvihna očí svých, uzřel jsem, a aj, dvě ženy vycházely, majíce vítr v křídlách svých. Měly pak křídla podobná křídlům čápím, a vyzdvihly tu efi mezi zemi a mezi nebe."},{"book":"Zacharjáš","chapter":"5","verse":"10","text":"I řekl jsem andělu tomu, kterýž mluvil se mnou: Kam ony nesou tu efi?"},{"book":"Zacharjáš","chapter":"5","verse":"11","text":"Kterýž řekl mi: Aby sobě vystavěla dům v zemi Sinear, kdež by utvrzena byla a postavena na podstavku svém."}]}