{"data":[{"book":"Ugubulo","chapter":"4","verse":"1","text":"Abaho ndagusiligwa kinhu kiyagwe, nyona lwivi luvuguligwa kuulanga. Na sauti ija imhulike ichanduso, iigalile na sauti ya mhalati, inongela, “Izo kuno uchanha, na niye nokulagusila gaja gonda galawilile aho kumwande.”"},{"book":"Ugubulo","chapter":"4","verse":"2","text":"Bahaja nimema Loho wa Imulungu, nyona kuko kuulanga kuna kigoda cha undewa, na imoja kakala mkigoda acho."},{"book":"Ugubulo","chapter":"4","verse":"3","text":"Ayo yakalile mkigoda acho kang'ala kamba dibwe da yasipi na akiki, pinde da Imulungu dikalile ding'ala kamba dibwe da zumalidi dikizunguluka kigoda cha undewa mhande zose."},{"book":"Ugubulo","chapter":"4","verse":"4","text":"Kuzunguluka kigoda cha undewa kukala na vigoda viyagwe malongo mabili na nne, na mvigoda avo wakala wavele malongo mabili na nne wavalile viwalo vizelu na wana taji ya zahabu mmapala."},{"book":"Ugubulo","chapter":"4","verse":"5","text":"Lumwesa, ng'huwa na mdudumo vilawa mkigoda cha undewa. Kuulongozi wa kigoda cha undewa kukala na viwenge saba vikwaka, viwenge avo, zizo loho saba za Imulungu."},{"book":"Ugubulo","chapter":"4","verse":"6","text":"Vivija kuulongozi wa kigoda cha undewa kukala na kinhu kamba bahali ya kiyoo, king'ala kamba dibwe dimetameta."},{"book":"Ugubulo","chapter":"4","verse":"7","text":"Kiumbe kili na ugima cha ichanduso kiigala na simba, cha kabili kiigala na ng'ombe, cha kadatu kikala na kihanga kamba cha munhu, na cha ikane kiigala na mhungu yoguluka."},{"book":"Ugubulo","chapter":"4","verse":"8","text":"Viumbe avo vine vili na ugima vikala na mabawa sita kila kimoja, gamemile meso kunze na mgati. Kuduhu kubwihila, imisi na ikilo vokwimba,"},{"book":"Ugubulo","chapter":"4","verse":"9","text":"Kipindi viumbe avo vili na ugima, viwomgwaa ukulu, na kumtegeleza na kumulongela asente ayo yakalile mkigoda cha undewa ayo yeli mgima siku zose,"},{"book":"Ugubulo","chapter":"4","verse":"10","text":"waja wavele malongo mabili na nne ogwa haulongozi wa ayo yakalile mkigoda cha undewa omgwila kingubanguba na kumtambikila ayo yeli mgima siku zose. Ozika taji zao kuulongozi wa kigoda cha undewa kuno olonga,"},{"book":"Ugubulo","chapter":"4","verse":"11","text":"“Mndewa wetu na Imulungu wetu, kofaya,"}]}