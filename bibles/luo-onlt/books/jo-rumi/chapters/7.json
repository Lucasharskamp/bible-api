{"data":[{"book":"Jo-Rumi","chapter":"7","verse":"1","text":"Koso ukia, owetena, nikech awuoyo gi joma ongʼeyo chik, ni chik otweyo ngʼato mana ka pod ongima?"},{"book":"Jo-Rumi","chapter":"7","verse":"2","text":"Kuom ranyisi, dhako mokendi Chik otweyo gi chwore mana ka chwore pod ngima; to ka chwore otho, to ogonye e chik mar kend."},{"book":"Jo-Rumi","chapter":"7","verse":"3","text":"Kamano bende, ibiro luong dhakono ni jachode ka odak gi dichwo machielo ka chwore pod ngima. To ka chwore otho, to ogonye kuom chikno kendo ka dichwo machielo okende to ok kwane kaka jachode."},{"book":"Jo-Rumi","chapter":"7","verse":"4","text":"Kamano owetena, un bende, usetho korka chik kuom ringre Kristo, mondo koro ubed jo-ngʼat machielo, ma en Jal mosechier oa kuom joma otho, mondo eka wanyag olemo ne Nyasaye."},{"book":"Jo-Rumi","chapter":"7","verse":"5","text":"Nimar kane pod ringruok chikowa, chik ne chiewo gombowa maricho, kendo negitiyoe ringrewa, omiyo ne wanyago olemo makelo tho."},{"book":"Jo-Rumi","chapter":"7","verse":"6","text":"To sani, nikech wasetho ne gima notweyowa chon, mondo wabed wasumbini, ok manie bwo chik machon mondiki, to manie ngima manyien kuom Roho."},{"book":"Jo-Rumi","chapter":"7","verse":"7","text":"Kare koro wanyalo wacho angʼo? Chik en richo koso? Ok kamano ngangʼ! Adiera, dine ok angʼeyo gima richo en ka dine onge chik. Nimar bende dine ok angʼeyo gima chik en ka dine ok owacho niya, “Kik igombi gir wadu.”7:7 Wuo 20:17; Rap 5:21"},{"book":"Jo-Rumi","chapter":"7","verse":"8","text":"To richo nokawo thuolo mane chik okelo mopidho kit gombo mayoreyore kuoma nimar ka chik onge to richo otho."},{"book":"Jo-Rumi","chapter":"7","verse":"9","text":"Mokwongo kane chik onge, to ne angima, to ka Chik nobiro, to richo nochier kuoma mi atho."},{"book":"Jo-Rumi","chapter":"7","verse":"10","text":"Nanwangʼo ni chikno, mane onego okel ngima, nolokore mokelo tho."},{"book":"Jo-Rumi","chapter":"7","verse":"11","text":"Nimar richo nokawo thuolo mane chik okelo, mowuonda, kendo okonyore gi chikno mondo onega."},{"book":"Jo-Rumi","chapter":"7","verse":"12","text":"Omiyo Chik ler, kendo chike moketi bende ler, kendo nikare, to kendo ber."},{"book":"Jo-Rumi","chapter":"7","verse":"13","text":"Dibed ni gima ber ema nomiyo atho koso? Ok kamano kata matin! Richo notiyo gi gima ber, mi onega, mondo richo ongʼere malongʼo ni en angʼo. Kamano chik nyiso ni richo en gima rach moloyo."},{"book":"Jo-Rumi","chapter":"7","verse":"14","text":"Wangʼeyo ni Chik en gir chuny; to an ngʼat ringruok, kendo richo osengʼiewa moloka misumbane."},{"book":"Jo-Rumi","chapter":"7","verse":"15","text":"Gik ma atimo odhiera ngʼeyo. Nimar ok atim gik ma adwaro, to atimo mana gik ma ok adwar."},{"book":"Jo-Rumi","chapter":"7","verse":"16","text":"Koro ka atimo gik ma ok adwar, to mano nyiso ni Chik ber."},{"book":"Jo-Rumi","chapter":"7","verse":"17","text":"Chutho, an ok ema atim gino, to richo manie iya ema time."},{"book":"Jo-Rumi","chapter":"7","verse":"18","text":"Angʼeyo ni onge gimoro kata achiel maber manie iya, tiende ni, kita mar richo. Nimar an-gi gombo mar timo gima ber to ok anyal time."},{"book":"Jo-Rumi","chapter":"7","verse":"19","text":"Nimar ok atim gima ber ma adwaro mondo atim to asiko atimo mana gima rach."},{"book":"Jo-Rumi","chapter":"7","verse":"20","text":"Koro ka atimo gima ok adwar timo, to koro an ok ema atime, to richo modak e iya ema time."},{"book":"Jo-Rumi","chapter":"7","verse":"21","text":"Omiyo ayudo chikni katiyo: Ni ka adwaro timo gima ber, to apo ka rach bende ni koda."},{"book":"Jo-Rumi","chapter":"7","verse":"22","text":"Nimar ei chunya maiye amor gi chik Nyasaye;"},{"book":"Jo-Rumi","chapter":"7","verse":"23","text":"to aneno chik machielo katiyo e fuonde mag ringra makedo gi chik manie chunya, mamiyo abedo misumba Chik mar richo manie fuondena."},{"book":"Jo-Rumi","chapter":"7","verse":"24","text":"Mano kaka an ngʼama chandore! En ngʼa mabiro resa kuom ringruokni mar tho?"},{"book":"Jo-Rumi","chapter":"7","verse":"25","text":"Erokamano ne Nyasaye kuom Yesu Kristo Ruodhwa!"}]}