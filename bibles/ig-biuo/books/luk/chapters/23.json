{"data":[{"book":"Luk","chapter":"23","verse":"1","text":"Mgbe ahụ, ọha mmadụ ahụ niile biliri duru ya gakwuru Pailet."},{"book":"Luk","chapter":"23","verse":"2","text":"Ha malitere ibo ya ebubo na-asị, “Anyị chọpụtara na nwoke a na-eduhie ndị obodo anyị niile, na-egbochikwa ha ịtụ ụtụ isi nye Siza, ma na-ekwukwa na ya bụ Kraịst, Eze.”"},{"book":"Luk","chapter":"23","verse":"3","text":"Ya mere Pailet jụrụ ya sị, “Ị bụ eze ndị Juu?”"},{"book":"Luk","chapter":"23","verse":"4","text":"Mgbe ahụ Pailet gwara ndịisi nchụaja na igwe mmadụ ahụ, “O nweghị ihe ọjọọ ọbụla m chọpụtara nwoke a mere.”"},{"book":"Luk","chapter":"23","verse":"5","text":"Ma ha gara nʼihu na-asị, “Ọ na-akpasu ọgbaaghara nʼala ndị Judịa niile site nʼozizi ya. Ọ malitere na Galili, ọ bịakwala ebe a ugbu a.”"},{"book":"Luk","chapter":"23","verse":"6","text":"Mgbe Pailet nụrụ nke a, ọ jụrụ ma nwoke a ọ bụ onye Galili?"},{"book":"Luk","chapter":"23","verse":"7","text":"Mgbe ọ matara na o si nʼebe Herọd na-achị, o nyere iwu ka e dugara ya Herọd, onye nọkwa na Jerusalem mgbe ahụ."},{"book":"Luk","chapter":"23","verse":"8","text":"Obi tọrọ Herọd ụtọ nke ukwuu, mgbe ọ hụrụ Jisọs nʼihi na ọ nọ na-achọ ịhụ ya anya nʼoge dị anya gara aga. Sitekwa nʼakụkọ ọ nụrụ banyere ya, o lere anya na ọ ga-arụ ọrụ ebube ụfọdụ."},{"book":"Luk","chapter":"23","verse":"9","text":"Ya mere ọ jụrụ ya ọtụtụ ajụjụ, ma ọ zaghị ya ihe ọbụla."},{"book":"Luk","chapter":"23","verse":"10","text":"Ndịisi nchụaja na ndị ozizi iwu guzo nʼebe ahụ gara nʼihu bosie ya ebubo ike."},{"book":"Luk","chapter":"23","verse":"11","text":"Emesịa, Herọd na ndị agha ya jiri ya mee ihe ọchị, ma kwaakwa ya emo. Ha yikwasịrị ya uwe mwụda mara mma ma zighachikwara ya Pailet."},{"book":"Luk","chapter":"23","verse":"12","text":"Nʼụbọchị ahụ ka Herọd na Pailet ghọrọ enyi, maka nʼoge gara aga ha bụ ndị iro."},{"book":"Luk","chapter":"23","verse":"13","text":"Pailet kpọkọtara ndịisi nchụaja, na ndị ndu, na ndị mmadụ ndị ọzọ"},{"book":"Luk","chapter":"23","verse":"14","text":"sị ha, “Unu kpọtaara m nwoke a dị ka otu onye nʼime ndị na-akpali ndị mmadụ inupu isi. Ajụọla m ya ajụjụ nʼihu unu ma achọpụtaghị m ihe ọbụla nke unu kwesiri iji boo ya ebubo."},{"book":"Luk","chapter":"23","verse":"15","text":"Ọ bụladị Herọd achọpụtaghị ihe ọjọọ ọbụla nʼaka ya, nke a mere o jiri kpụghachitere anyị ya. Leenụ, o nweghị ihe ọbụla o mere e kwesiri iji maa ya ikpe ọnwụ."},{"book":"Luk","chapter":"23","verse":"16","text":"Ya mere aga m apịa ya ihe hapụ ya ka ọ laa.”"},{"book":"Luk","chapter":"23","verse":"17","text":"Ma ọ dị mkpa na a ga-ahapụ otu onye mkpọrọ nʼoge mmemme.23:17 Ụfọdụ akwụkwọ na-edebanye okwu ndị a dịka ọ dị nʼakwụkwọ Mat 27:15 na Mak 15:6."},{"book":"Luk","chapter":"23","verse":"18","text":"Ma igwe mmadụ ahụ tiri mkpu nʼotu olu sị, “Gbuo nwoke a, hapụrụ anyị Barabas.”"},{"book":"Luk","chapter":"23","verse":"19","text":"(Onye a tụbara nʼụlọ mkpọrọ nʼihi ọgbaaghara dapụtara nʼobodo ahụ, nakwa nʼihi igbu mmadụ.)"},{"book":"Luk","chapter":"23","verse":"20","text":"Dị ka ọ gbalịsịrị ike ịhapụ Jisọs, Pailet gwakwara ha okwu ọzọ."},{"book":"Luk","chapter":"23","verse":"21","text":"Ma ha niile tiri mkpu sị, “Kpọgide ya nʼobe! Kpọgide ya nʼobe!”"},{"book":"Luk","chapter":"23","verse":"22","text":"Ọ sịrị ha na nke ugboro atọ, “Ọ bụ nʼihi gịnị? Olee ihe ọjọọ nwoke a mere? O nweghị ihe ọbụla m chọpụtara nʼaka ya kwesiri iwetara ya ọnwụ. Ya mere aga m ata ya ahụhụ, hapụ ya.”"},{"book":"Luk","chapter":"23","verse":"23","text":"Ma ha nọgidere na-eti mkpu nʼoke olu ka a kpọgide ya nʼobe, nʼikpeazụ olu iti mkpu ha karịrị."},{"book":"Luk","chapter":"23","verse":"24","text":"Ya mere Pailet kpebiri imere ha ihe ha chọrọ."},{"book":"Luk","chapter":"23","verse":"25","text":"Ọ hapụrụ nwoke ahụ ha chọrọ nke a tụbara nʼụlọ mkpọrọ nʼihi ọgbaaghara na igbu mmadụ, ma nyefee ha Jisọs nʼaka."},{"book":"Luk","chapter":"23","verse":"26","text":"Dị ka ha duu ya na-aga, ha jidere Saimọn onye Sirini bụ onye si nʼime otu obodo nta na-alọbata; ha boro ya obe ahụ, manye ya ka o buru ya na-eso Jisọs na-azụ."},{"book":"Luk","chapter":"23","verse":"27","text":"Igwe mmadụ dị ukwuu soro ya tinyekwara ụmụ nwanyị bụ ndị tiri mkpu akwa ma ruokwara ya ụjụ."},{"book":"Luk","chapter":"23","verse":"28","text":"Ma Jisọs tụgharịrị sị ha, “Ụmụada Jerusalem, unu eberela m akwa, kama beerenụ onwe unu na ụmụ unu."},{"book":"Luk","chapter":"23","verse":"29","text":"Nʼihi na oge na-abịa mgbe unu ga-asị, ‘Ngọzị na-adịrị ụmụ nwanyị aga, akpanwa ndị na-amụghị nwa, na ara ndị na-enweghị onye ṅụrụ ha.’"},{"book":"Luk","chapter":"23","verse":"30","text":"Mgbe ahụ,"},{"book":"Luk","chapter":"23","verse":"31","text":"Ya mere, ọ bụrụ na ha mee ọhịa otu a mgbe ahịhịa dị ndụ dị na ya, gịnị ga-emekwanụ mgbe ọ kpọrọ nkụ?”"},{"book":"Luk","chapter":"23","verse":"32","text":"Ha dukwaara mmadụ abụọ bụ ndị ohi gaa igbu ha na ya."},{"book":"Luk","chapter":"23","verse":"33","text":"Mgbe ha bịarutere nʼebe a na-akpọ Okpokoro Isi, ebe ahụ ka ha kpọgidere ya nʼobe ya na ndị ohi abụọ ahụ. Otu nʼaka nri ya nke ọzọ nʼaka ekpe ya."},{"book":"Luk","chapter":"23","verse":"34","text":"Jisọs sịrị, “Nna gbaghara ha nʼihi na ha amataghị ihe ha na-eme.” Ha ji ife nza kee uwe ya nʼetiti onwe ha."},{"book":"Luk","chapter":"23","verse":"35","text":"Ndị mmadụ guzoro ebe ahụ na-ele anya, ka ndị ọchịchị ji ya na-eme ihe ọchị, na-asị, “Ọ zọpụtara ndị ọzọ, ya zọpụtanụ onwe ya, ma ọ bụrụ na ọ bụ Kraịst nke Chineke, bụ Onye a họpụtara.”"},{"book":"Luk","chapter":"23","verse":"36","text":"Ndị agha bịakwara chịa ya ọchị. Ha nyere ya mmanya gbara ụka,23:36 Mat 27:48"},{"book":"Luk","chapter":"23","verse":"37","text":"ma na-asị, “Ọ bụrụ na ị bụ eze ndị Juu, zọpụtanụ onwe gị.”"},{"book":"Luk","chapter":"23","verse":"38","text":"Ihe e dere nʼelu isi obe ahụ bụ:"},{"book":"Luk","chapter":"23","verse":"39","text":"Otu onye nʼime ndị ohi ahụ a kpọgidekwara nʼobe nʼebe ahụ kparịkwara ya sị, “Ọ bụghị gị bụ Kraịst? Zọpụtanụ onwe gị ma zọpụtakwa anyị.”"},{"book":"Luk","chapter":"23","verse":"40","text":"Ma onye nke ọzọ a makwara ikpe ọnwụ baara ya mba sị, “Ị naghị atụ Chineke egwu, ị hụghị na a mara gị ikpe dị ka e si maa ya."},{"book":"Luk","chapter":"23","verse":"41","text":"Anyị na-ata ahụhụ kwesiri anyị, nʼihi na a na-ata anyị ahụhụ nʼihi ihe anyị mere, ma nwoke a emeghị ihe ọjọọ ọbụla.”"},{"book":"Luk","chapter":"23","verse":"42","text":"Mgbe ahụ ọ sịrị, “Jisọs, chetakwa m mgbe ị bara nʼalaeze gị.”"},{"book":"Luk","chapter":"23","verse":"43","text":"Ọ sịrị ya, “Nʼezie a agwa m gị, taa, ị ga-anọnyere m na paradaịs.”"},{"book":"Luk","chapter":"23","verse":"44","text":"Mgbe ọ na-eru ihe dị ka elekere iri na abụọ nke ehihie, ọchịchịrị gbachikọtara nʼala ahụ niile ruo elekere atọ nke ehihie."},{"book":"Luk","chapter":"23","verse":"45","text":"Nʼihi na anyanwụ kwụsịrị inye ihe ya. Akwa mgbochi dị nʼụlọnsọ ukwu sitere nʼelu gbawaa abụọ."},{"book":"Luk","chapter":"23","verse":"46","text":"Jisọs tiri mkpu nʼoke olu sị, “Nna, nʼaka gị ka m na-enyefe mmụọ m.” Mgbe o kwusiri nke a, o kubiri ume."},{"book":"Luk","chapter":"23","verse":"47","text":"Mgbe ọchịagha na-achị otu narị ndị agha hụrụ ihe merenụ, o nyere Chineke otuto ma kwuokwa sị, “Nʼezie nwoke a bụ onye ezi omume.”23:47 Maọbụ, onye aka ya dị ọcha"},{"book":"Luk","chapter":"23","verse":"48","text":"Mgbe igwe mmadụ niile gbakọtara ilere anya hụrụ ihe mere, ha laghachiri nʼụlọ ha na-eti aka nʼobi."},{"book":"Luk","chapter":"23","verse":"49","text":"Ma ndị niile maara onye ọ bụ, tinyekwara ụmụ nwanyị ndị soro ya si Galili bịa, guzokwara nʼebe dị anya na-ele ihe ndị a."},{"book":"Luk","chapter":"23","verse":"50","text":"O nwere otu nwoke aha ya bụ Josef, onye so nʼotu ndịisi ụlọ nzukọ. Ọ bụ ezigbo mmadụ na onye aka ya kwụ ọtọ."},{"book":"Luk","chapter":"23","verse":"51","text":"Ọ kwadoghị mkpebi ha na omume ha. Onye sitere Arimatia, nʼotu obodo ndị Juu, onye na-echere ọbịbịa nke alaeze Chineke."},{"book":"Luk","chapter":"23","verse":"52","text":"Nwoke a gakwuru Pailet rịọọ ka e bunye ya ahụ Jisọs.23:52 Jọn onye Arimatia bụ onye na-eso Jisọs na nzuzo Jọn 19:38."},{"book":"Luk","chapter":"23","verse":"53","text":"Ya mere, o budatara ya fụchie ya nʼakwa ọcha linin, tinye ya nʼili e gwuru nʼọgba nkume, nke a na-etinyebeghị mmadụ na mbụ."},{"book":"Luk","chapter":"23","verse":"54","text":"Ọ bụ Ụbọchị Nkwadebe maka ụbọchị izuike nke na-abịa nso.23:54 Ndị na-edebe ụbọchị izuike nʼala anyị, na-akwadobe ihe ha niile nke ọma nʼụbọchị fụraịdee, nʼihi na ụbọchị izuike na-ebido nʼoge ọdịda anyanwụ nʼụbọchị ahụ."},{"book":"Luk","chapter":"23","verse":"55","text":"Ndị nwanyị ahụ sitere Galili soro ya hụrụ ili ahụ, hụkwa otu e si nibe ahụ ya nʼime ya."},{"book":"Luk","chapter":"23","verse":"56","text":"Emesịa ha laghachiri ga kwadoo mmanụ otite nke e tinyere ọtụtụ ụda. Nʼụbọchị izuike ha zukwara ike dịka ọ dị nʼiwu.23:56 Ọpụ 35:2 na Lev 23:3 nakwa Dit 5:14"}]}