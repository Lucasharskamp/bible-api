{"data":[{"book":"Yohans Bek'o","chapter":"7","verse":"1","text":"Haniyere il awd melakiwots awd dats túngúshatse boned'efere t bek'i, boowere datsats wotowa aats k'araats wee mitats jongo b́ jongerawok'o aawud kaaton datsats weyiru jongwotsi dets bodek'i."},{"book":"Yohans Bek'o","chapter":"7","verse":"2","text":"Beyar beetwo Izar Izewerko mahatabo detstso k'osh melakiyo aawu keshon b́ wafere t bek'i, datsonat aats k'aron bo awaashish alo boosh imets awd melakiwots maants b́ k'aaro eenshdek't,"},{"book":"Yohans Bek'o","chapter":"7","verse":"3","text":"7:3 Hzk'. 9:4, 6  «Ik'o guutswots barats mahatabo no togfetsosh, datso wotowa aats k'aro wee mitwotsi t'afik'ayere» ett b́ kúhi."},{"book":"Yohans Bek'o","chapter":"7","verse":"4","text":"Boats maatab togets ashuwots taawo t shishi, Israe'el jir jamotse matabon togets ashuwots taawo bale habe awd kumno botesh."},{"book":"Yohans Bek'o","chapter":"7","verse":"5","text":"Matabo boats togetswots Yihud jirotse tatse git kumo, Robel jirotse tatse git kumo, Gad jirotse tatse git kumo,"},{"book":"Yohans Bek'o","chapter":"7","verse":"6","text":"Aser jirotse tatse git kumo, Nftalem jirotse tatse git kumo, Minaase jirotse tatse git kumo,"},{"book":"Yohans Bek'o","chapter":"7","verse":"7","text":"Sm'on jirotse tatse git kúmo, Lewi jirotse tatse git kumo, Yisakor jirotse tatse git kumo,"},{"book":"Yohans Bek'o","chapter":"7","verse":"8","text":"Zablon jirotse tatse git kumo, Yosef jirotse tatse git kumo, Biniyam jirotse tatse git kumne bo teshi."},{"book":"Yohans Bek'o","chapter":"7","verse":"9","text":"Haniyere il t s'iili, konwor taaw b́faleraw ashuwotsno t bek'i, boowere ash ashonat naarotse, b́ jironat noon keewiru jamotse keeshkne boteshi, boowere nas' tahi geenzo tahdek't woli maaro bokishats detsdek't naashi jooronat mereero shinatse boned'efera bo teshi,"},{"book":"Yohans Bek'o","chapter":"7","verse":"10","text":"een k'ááron kúhefetst,"},{"book":"Yohans Bek'o","chapter":"7","verse":"11","text":"Melaki jamwotswere naashi jooronat eenashúwots azeets kashets awdwotsi gúrdek't bo need'efere bo teshi, naashi jori shinatsowere bobaron gúp'gúp'at Ik'osh bosagadi,"},{"book":"Yohans Bek'o","chapter":"7","verse":"12","text":"hank'o bo eti,"},{"book":"Yohans Bek'o","chapter":"7","verse":"13","text":"Enashwotsitsere iko t maants aanat «Nas' tahi geenzo tahtsanots kone bo? Aawokneya boweyi?» bí etí."},{"book":"Yohans Bek'o","chapter":"7","verse":"14","text":"Taawere «Doonzono, nee danfnee» tieti. Bíwere taash hank'o bíeti, «Hanots gond bek' eenotse kesht waakne, botahonowere mereero s'atson mashdek't nas' woshk'rerne,"},{"book":"Yohans Bek'o","chapter":"7","verse":"15","text":"Manshowere Ik'i naashi jori shinatse wotde'er t'úwonat aawon Ik' mootse bísh finitúne, b́ naashi jorats bedek'tsonwere boosh beyi moo wotitwe."},{"book":"Yohans Bek'o","chapter":"7","verse":"16","text":"7:16Isa. 49:10  Eshe haniyak k'aak'eratsno, shashweratsno, aawo boon jod'atse, aaw k'angro boon daatsratse,"},{"book":"Yohans Bek'o","chapter":"7","verse":"17","text":"7:17Dub. 23:1; Hzk'. 34:23; Dub. 23:2; Isa. 49:10; 25:8  Naashi jooro dagotse fa'a mereero boon jintsi wotitwe, kashi aatsi t'úp'okowere boon jishitwe, Ik'o aac'u jamo bo ááwatse firitwe.»"}]}