{"data":[{"book":"Yaqobeppe","chapter":"4","verse":"1","text":"Inte garsan diza oolaynne ooshay awape yidee? Inte wozinan diza amotethafe dendida oola gidenee?"},{"book":"Yaqobeppe","chapter":"4","verse":"2","text":"Inte amottista shin demekista. Inte asi wodhistanne kehi amotista shin demana danda7ekista. Inte inte garisan ooyetiza gishanne ooletiza gish qasse wosontta gish intes imettena."},{"book":"Yaqobeppe","chapter":"4","verse":"3","text":"Inte inte asho ufaysanaas iitta qofan wosiza gish wosidaysa inte ekekista."},{"book":"Yaqobeppe","chapter":"4","verse":"4","text":"Inteno laymatizayto alamera siiqetethi Xoossara morketeth gididaysa ereketii? Hessa gish hayssa alamezara siiqitethi koyzay wurikka Xoossas morke."},{"book":"Yaqobeppe","chapter":"4","verse":"5","text":"Woykko gesha maxaafa gidon “nunan izi ayssiida ayanay nu ziaysa gidana mala daro amottees” gizaysi intes coo mela gidayssa milatize?"},{"book":"Yaqobeppe","chapter":"4","verse":"6","text":"Gido attin izi ba kiiyateth nuus gujji immees. Maxafaykka “Xoossi ootoranchatara eqettees, ashikistas qase ba kiiyateth immees” giday hessasikko."},{"book":"Yaqobeppe","chapter":"4","verse":"7","text":"Hessa gish intena Xoossas harisiite. Dabuloosara eqitite, izi intefe baqatana."},{"book":"Yaqobeppe","chapter":"4","verse":"8","text":"Xoossako shiiqqite izikka intekko shiiqqana. Inteno nagaranchato! inte inte kushe geeshshite, inte nam77u qofan qaxiizayto, inte inte wozina geeshshite."},{"book":"Yaqobeppe","chapter":"4","verse":"9","text":"Darsi qoppite; muyagiite; yekiite. Inte michay yehon; ufaysay qasse qadhetethan siimo."},{"book":"Yaqobeppe","chapter":"4","verse":"10","text":"Goda sinththan inte intena kawushite qasse izi intena dhooqu dhooqu histtana."},{"book":"Yaqobeppe","chapter":"4","verse":"11","text":"Ta ishato inte inte garisan issay issay motoopite ba isha motizadeynne ba isha bolla piridizadey woga bolla iitta hasa7esinne woga bolla piridees. Ne woga bolla pirdizade attin woga naagizade gidakka."},{"book":"Yaqobeppe","chapter":"4","verse":"12","text":"Woga wothidadeynne pirdizadey issade xalalakko. Izikka dhaysanaasinne ashanaas danda7izadekko. Gido attin neni ne lagge bolla pirdizadey oone?"},{"book":"Yaqobeppe","chapter":"4","verse":"13","text":"Inte hachchchi woykko wontto hano ha katamayo woykko hiino he katamayo nu baana, biidi hen izin issi laythth utananne zal77i wodhisana gizayto ane haa siyte."},{"book":"Yaqobeppe","chapter":"4","verse":"14","text":"Wonto hananayssa inte erekista. Inte shemppoy iza azee? Inteni guutha wode ayfes bettidi dhayiza haththa penta malakko."},{"book":"Yaqobeppe","chapter":"4","verse":"15","text":"Hassa gaanappe “Goda shene gidikonne nu paxxa dikko, hessakka hayssaka oothana” gaanas intes bessees."},{"book":"Yaqobeppe","chapter":"4","verse":"16","text":"Ha7i gidiko inte otoretethan ceqetista. Hessa mala oothoretethi wurikka iitta."},{"book":"Yaqobeppe","chapter":"4","verse":"17","text":"Hessa gish loo7o gidizayssa oothanas besizaysa erishe oothonttades nagara gidana."}]}