{"data":[{"book":"Matei","chapter":"28","verse":"1","text":"Litsuwa lya Sabato halimalile, lupfilipfili litsuwa lye mwanduso lye lijuma, Mariya Magidalena na Mariya yungi waghenda kulola likabuli."},{"book":"Matei","chapter":"28","verse":"2","text":"Tsakulawila mdedemo mkulu we isi, kwaapfila malaika we Imtwatsa tsakahulumka kulawa kulanga, kaghenda mne likabuli kalibingilisa libwe hambali, kalikalila."},{"book":"Matei","chapter":"28","verse":"3","text":"Chihanga chake tsachikala ka lumwesa, na lighwanda lyake tsalitselu chwee!"},{"book":"Matei","chapter":"28","verse":"4","text":"Iwanu iwang'ali wokalitsa wapfuka ghendo, wadedema na woneka ka wafa."},{"book":"Matei","chapter":"28","verse":"5","text":"Malaika ayo kawalongela iwapinga, “Mleke kupfuka, kwaapfila nomanya mwombama Yesu iyawambighwe mna msalaba."},{"book":"Matei","chapter":"28","verse":"6","text":"Ng'alibaha bae, katsilihuka ka pfayalongile. Mtse mlole hanu hayawasile."},{"book":"Matei","chapter":"28","verse":"7","text":"Lelo msumke mghende, muwalongelele pfino iwanang'ina wake. ‘Yesu katsilihuka, naye katsowalongola kughenda Galilaya. Baho mtsomwona.’ Haya lelo, ma niwalongela.”"},{"book":"Matei","chapter":"28","verse":"8","text":"Apfo iwapinga awo wasumka kuka kulawa hane likabuli, kwa kupfuka na ndeng'elelo ng'ulu, watsuma waghenda kuwalongela iwanang'ina wake."},{"book":"Matei","chapter":"28","verse":"9","text":"Bahala Yesu ketingana nawo, kawalongela, “Nowalamsani.” Wamghendela, wakinda ghamaghulu ghake, wamtamanila."},{"book":"Matei","chapter":"28","verse":"10","text":"Kuya Yesu kawalongela, “Mleke kupfuka. Mghende mkawalongele wandughu tsangu waghende Galilaya, ako watsombona.”"},{"book":"Matei","chapter":"28","verse":"11","text":"Iwapinga hawang'ali wamnzila, asikali wangi mna awala iwakalitse likabuli waghenda kune ghumji wawalongela watambika wakulu chila chinu ichilawile."},{"book":"Matei","chapter":"28","verse":"12","text":"Iwakulu we inambiko hawetingane ne iwabala wapanga imbuli yawo, waweng'a sendi nyingi awala iwakalitse likabuli,"},{"book":"Matei","chapter":"28","verse":"13","text":"kuya wawalongela, “Walongeleni pfino iwanu, ‘Iwanang'ina wake watsa nechilo, wamwiba hatuwasile.’"},{"book":"Matei","chapter":"28","verse":"14","text":"Na imkulu we isi ang'ahulika mbuli ino, twetwe tutsolonga naye, namwe ng'amtsokwingila mne maghayo.”"},{"book":"Matei","chapter":"28","verse":"15","text":"Apfo awala asikali wasola sendi, na watenda ka pfawalongelighwe. Na mbuli ayo yenela kwe Wayahudi mbaka leloli."},{"book":"Matei","chapter":"28","verse":"16","text":"Kuya iwanang'ina kumi na yumwe waghenda Galilaya kune chidunda, ako Yesu kwayawalongele waghende."},{"book":"Matei","chapter":"28","verse":"17","text":"Hawamwonile, wamtamanila lekeni wangi wapfuka."},{"book":"Matei","chapter":"28","verse":"18","text":"Yesu kawaghendela, kawalongela, “Ukulu wose uli kulanga na uli muisi ning'ighwa nene."},{"book":"Matei","chapter":"28","verse":"19","text":"Apfo, mghende mkawatende iwanu we isi tsose wawe wanang'ina wangu, muwabatitse kwa taghwa lya Aba na Imwana na Ghumuhe Mwenzeluka,"},{"book":"Matei","chapter":"28","verse":"20","text":"na muwalangulitse kughakinda aghala ghose ghaniwalaghitse. Na nene na hamwe namwe ghamatsuwa ghose mbaka iisi haitsomala.”"}]}