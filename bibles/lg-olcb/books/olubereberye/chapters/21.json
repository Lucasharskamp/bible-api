{"data":[{"book":"Olubereberye","chapter":"21","verse":"1","text":"Awo Mukama n’akwatirwa Saala ekisa nga bwe yagamba Ibulayimu, era n’akolera Saala kye yasuubiza."},{"book":"Olubereberye","chapter":"21","verse":"2","text":"Saala n’aba olubuto, n’azaalira Ibulayimu omwana owoobulenzi mu bukadde bwe, mu kiseera Katonda kye yamugamba."},{"book":"Olubereberye","chapter":"21","verse":"3","text":"Ibulayimu n’atuuma omwana owoobulenzi, eyamuzaalirwa Saala, erinnya Isaaka."},{"book":"Olubereberye","chapter":"21","verse":"4","text":"Ibulayimu n’akomola mutabani we Isaaka ow’ennaku omunaana ez’obukulu nga Katonda bwe yamulagira."},{"book":"Olubereberye","chapter":"21","verse":"5","text":"Ibulayimu yali aweza emyaka kikumi mutabani we Isaaka bwe yazaalibwa."},{"book":"Olubereberye","chapter":"21","verse":"6","text":"Saala n’agamba nti, “Katonda andeetedde okusekererwa, buli anaawulira anansekerera.”"},{"book":"Olubereberye","chapter":"21","verse":"7","text":"Era n’agamba nti, “Ani yandirowoozezza nti Saala alifuna omwana? Naye, laba mmuzaalidde omwana wabulenzi.”"},{"book":"Olubereberye","chapter":"21","verse":"8","text":"Isaaka n’akula, n’aggyibwa ku mabeere, Ibulayimu n’afumba embaga ennene ku lunaku Isaaka lwe yaggyibwa ku mabeere.21:8 Abaana baggyibwanga ku mabeere oluvannyuma lw’emyaka ebiri oba esatu, era gwabanga mukolo munene ddala"},{"book":"Olubereberye","chapter":"21","verse":"9","text":"Naye Saala yalaba nga mutabani wa Agali Omumisiri, gwe yazaalira Ibulayimu ng’azannya ne mutabani we Isaaka."},{"book":"Olubereberye","chapter":"21","verse":"10","text":"N’alyoka agamba Ibulayimu nti, “Goba omuweereza ono ne mutabani we, kubanga omwana w’omuweereza ono talisikira wamu na mwana wange Isaaka.”"},{"book":"Olubereberye","chapter":"21","verse":"11","text":"Naye ekyo Ibulayimu n’atakisiima."},{"book":"Olubereberye","chapter":"21","verse":"12","text":"Katonda n’agamba Ibulayimu nti, “Tonakuwala olw’omulenzi n’olw’omuweereza wo omukazi, buli Saala ky’akugamba kikole; kubanga mu Isaaka mwe ndituukiririza ebyo byonna bye nakusuubiza."},{"book":"Olubereberye","chapter":"21","verse":"13","text":"Era n’omwana w’omuweereza wo omukazi ndimufuula eggwanga, kubanga ava mu ggwe.”"},{"book":"Olubereberye","chapter":"21","verse":"14","text":"Ibulayimu n’agolokoka ku makya ennyo, n’addira omugaati n’ensawo ey’amazzi n’abiwa Agali n’omwana gwe yazaala ng’abiteeka ku kibegabega kye, n’amusiibula. Agali n’agenda ng’atambulatambula mu ddungu lya Beeruseba."},{"book":"Olubereberye","chapter":"21","verse":"15","text":"Awo amazzi ag’omu ddiba bwe gaggwaamu, Agali n’ateeka omwana we wansi w’ogumu ku miti."},{"book":"Olubereberye","chapter":"21","verse":"16","text":"Agali ne yeeyongerayo ebbanga ng’awalasibwa akasaale, nga mita kikumi, n’atuula okumwolekera, kubanga yayogera nti, “Nneme okulaba omwana ng’afa.” Naye bwe yali ng’atudde, omwana n’ayimusa eddoboozi n’akaaba."},{"book":"Olubereberye","chapter":"21","verse":"17","text":"Katonda n’awulira eddoboozi ly’omulenzi ng’akaaba, malayika wa Katonda n’ayita Agali ng’asinziira mu ggulu n’amugamba nti, “Kiki ekikuteganya? Totya, kubanga Katonda awulidde eddoboozi ly’omulenzi w’ali."},{"book":"Olubereberye","chapter":"21","verse":"18","text":"Golokoka, situla omwana omunyweze mu mikono gyo, kubanga ndimufuula eggwanga eddene.”"},{"book":"Olubereberye","chapter":"21","verse":"19","text":"Awo Katonda n’azibula amaaso g’Agali, n’alaba oluzzi, n’agenda n’ajjuza ensawo ey’eddiba amazzi, n’anywesa omulenzi."},{"book":"Olubereberye","chapter":"21","verse":"20","text":"Awo Katonda n’aba n’omulenzi n’akula n’abeera mu ddungu n’aba mwatiikirivu mu kulasa."},{"book":"Olubereberye","chapter":"21","verse":"21","text":"Yabeeranga mu ddungu lya Palani: nnyina n’amufunira omukazi okuva mu nsi y’e Misiri."},{"book":"Olubereberye","chapter":"21","verse":"22","text":"Mu kiseera ekyo Abimereki ng’ali ne Fikoli omukulu w’eggye lye n’agamba Ibulayimu nti, “Katonda ali naawe mu buli ky’okola:"},{"book":"Olubereberye","chapter":"21","verse":"23","text":"kale kaakano ndayirira mu maaso ga Katonda nga tolinkuusakuusa, wadde okukuusakuusa omwana wange oba omwana w’omwana wange. Naye nga nze bwe nkukoze obulungi nga naawe bw’olinkola nze n’ensi mw’ozze.”"},{"book":"Olubereberye","chapter":"21","verse":"24","text":"Ne Ibulayimu n’amuddamu nti, “Nkulayiridde.”"},{"book":"Olubereberye","chapter":"21","verse":"25","text":"Awo Ibulayimu ne yeemulugunya eri Abimereki olw’oluzzi lwe abaddu be lwe baamunyagako."},{"book":"Olubereberye","chapter":"21","verse":"26","text":"Abimereki n’amugamba nti, “Simanyi n’omu eyakola ekintu ekyo, ggwe tewambulira era sikiwulirangako okutuusa ggwe lw’okintegeezeezza olwa leero.”"},{"book":"Olubereberye","chapter":"21","verse":"27","text":"Awo Ibulayimu n’addira endiga n’ente n’abiwa Abimereki, ne balagaana endagaano bombi."},{"book":"Olubereberye","chapter":"21","verse":"28","text":"Awo Ibulayimu n’ayawulako endiga enduusi musanvu okuva mu kisibo kye."},{"book":"Olubereberye","chapter":"21","verse":"29","text":"Abimereki n’abuuza Ibulayimu nti, “Endiga ezo omusanvu enduusi z’oyawuddeko amakulu gaazo ki?”"},{"book":"Olubereberye","chapter":"21","verse":"30","text":"N’amuddamu nti, “Endiga ezo enduusi omusanvu onoozitwala okuva gye ndi kalyoke kabe obukakafu nti nze nasima oluzzi olwo.”"},{"book":"Olubereberye","chapter":"21","verse":"31","text":"Ekifo ekyo kyekyava kiyitibwa Beeruseba, kubanga eyo bombi gye baalagaanira."},{"book":"Olubereberye","chapter":"21","verse":"32","text":"Bwe baamala okukola endagaano e Beeruseba, Abimereki ne Fikoli omukulu w’eggye lye ne basitula ne baddayo mu nsi y’Abafirisuuti."},{"book":"Olubereberye","chapter":"21","verse":"33","text":"Ibulayimu n’asimba omuti omumyulimu mu Beeruseba n’akaabiririra eyo erinnya lya Mukama, Katonda Ataggwaawo."},{"book":"Olubereberye","chapter":"21","verse":"34","text":"Ibulayimu ne yeeyongera okutambulatambula mu nsi y’Abafirisuuti okumala ennaku nnyingi."}]}