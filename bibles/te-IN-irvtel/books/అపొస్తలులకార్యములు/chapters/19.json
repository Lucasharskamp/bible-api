{"data":[{"book":"అపొస్తలుల కార్యములు","chapter":"19","verse":"1","text":"అపొల్లో కొరింథులో ఉన్నప్పుడు జరిగిందేమంటే, పౌలు మన్య ప్రాంతాల్లో సంచరించి ఎఫెసుకు వచ్చినప్పుడు కొందరు శిష్యులు అతనికి కనిపించారు. వారిని, “మీరు నమ్ముకున్నప్పుడు పరిశుద్ధాత్మను పొందారా?” అని అడిగాడు."},{"book":"అపొస్తలుల కార్యములు","chapter":"19","verse":"2","text":"వారు, “అసలు పరిశుద్ధాత్మను గురించి మేము వినలేదు” అని చెప్పారు."},{"book":"అపొస్తలుల కార్యములు","chapter":"19","verse":"3","text":"అప్పుడు పౌలు, “అలాగైతే మీరు ఎలాంటి బాప్తిసం పొందారు?” అని అడగ్గా, వారు, “యోహాను బాప్తిసం” అని చెప్పారు."},{"book":"అపొస్తలుల కార్యములు","chapter":"19","verse":"4","text":"అందుకు పౌలు, “యోహాను తన వెనక వచ్చే వాడిలో, అంటే యేసులో విశ్వాసముంచాలని ప్రజలతో చెబుతూ, పశ్చాత్తాపం విషయమైన బాప్తిసమిచ్చాడు” అని చెప్పాడు."},{"book":"అపొస్తలుల కార్యములు","chapter":"19","verse":"5","text":"వారు ఆ మాటలు విని ప్రభువైన యేసు నామంలో బాప్తిసం పొందారు."},{"book":"అపొస్తలుల కార్యములు","chapter":"19","verse":"6","text":"తరువాత పౌలు వారి మీద చేతులుంచినపుడు పరిశుద్ధాత్మ వారి మీదికి వచ్చాడు. అప్పుడు వారు భాషలతో మాటలాడటం, ప్రవచించడం మొదలుపెట్టారు."},{"book":"అపొస్తలుల కార్యములు","chapter":"19","verse":"7","text":"వారందరూ సుమారు పన్నెండు మంది పురుషులు."},{"book":"అపొస్తలుల కార్యములు","chapter":"19","verse":"8","text":"తరువాత పౌలు సమాజ మందిరంలోకి వెళ్ళి ప్రసంగిస్తూ, దేవుని రాజ్యం గూర్చి తర్కిస్తూ, ఒప్పిస్తూ, ధైర్యంగా మాట్లాడుతూ మూడు నెలలు గడిపాడు."},{"book":"అపొస్తలుల కార్యములు","chapter":"19","verse":"9","text":"అయితే కొందరు తమ హృదయాలను కఠినం చేసుకుని అతనిని తిరస్కరించి, జనసమూహం ఎదుట క్రీస్తు మార్గాన్ని దూషిస్తూ వచ్చారు. కాబట్టి అతడు వారిని విడిచిపెట్టి, శిష్యులను వారి నుండి వేరు చేసి ప్రతిరోజూ తురన్ను అనే అతని బడిలో చర్చిస్తూ వచ్చాడు."},{"book":"అపొస్తలుల కార్యములు","chapter":"19","verse":"10","text":"రెండు సంవత్సరాల పాటు ఈ విధంగా జరిగింది. కాబట్టి యూదులు, గ్రీకులు, ఆసియలో నివసించే వారంతా ప్రభువు వాక్కు విన్నారు."},{"book":"అపొస్తలుల కార్యములు","chapter":"19","verse":"11","text":"అంతేగాక దేవుడు పౌలు చేత కళ్ళు మిరుమిట్లు గొలిపే అద్భుతాలను చేయించాడు."},{"book":"అపొస్తలుల కార్యములు","chapter":"19","verse":"12","text":"అతని శరీరానికి తాకిన చేతిగుడ్డలయినా, నడికట్లయినా రోగుల దగ్గరికి తెస్తే వారి రోగాలు పోయాయి, దురాత్మలు కూడా వదలిపోయాయి."},{"book":"అపొస్తలుల కార్యములు","chapter":"19","verse":"13","text":"అప్పుడు దేశసంచారం చేసే యూదు మాంత్రికులు కొందరు తమ స్వలాభం కోసం యేసు నామం ఉపయోగిస్తూ, “పౌలు ప్రకటించే యేసు తోడు, మిమ్మల్ని ఆజ్ఞాపిస్తున్నాను” అని చెప్పి, దురాత్మలు పట్టినవారిపై ప్రభువైన యేసు పేరు ఉచ్ఛరించడానికి పూనుకున్నారు."},{"book":"అపొస్తలుల కార్యములు","chapter":"19","verse":"14","text":"స్కెవ అనే ఒక యూదు ప్రధాన యాజకుని కొడుకులు ఏడుగురు కూడా ఆ విధంగా చేస్తున్నారు."},{"book":"అపొస్తలుల కార్యములు","chapter":"19","verse":"15","text":"అందుకు ఆ దురాత్మ, “నాకు యేసు ఎవరో తెలుసు, పౌలు కూడా తెలుసు గాని, మీరెవరు?” అని వారిని అడిగింది."},{"book":"అపొస్తలుల కార్యములు","chapter":"19","verse":"16","text":"ఆ దురాత్మ పట్టినవాడు ఎగిరి మీద పడి వారిని లొంగదీసుకోవడంతో ఆ దురాత్మ గెలిచింది. అందుచేత ఆ మంత్రగాళ్ళు గాయాలతో బట్టల్లేకుండా పారిపోయారు."},{"book":"అపొస్తలుల కార్యములు","chapter":"19","verse":"17","text":"ఈ సంగతి ఎఫెసులో నివసించే యూదులకు, గ్రీకువారికి తెలిసినప్పుడు వారందరికీ భయం వేసింది కాబట్టి ప్రభువైన యేసు నామానికి ఘనత కలిగింది."},{"book":"అపొస్తలుల కార్యములు","chapter":"19","verse":"18","text":"విశ్వసించినవారు చాలా మంది వచ్చి, తమ దుర్మార్గ క్రియలను ఒప్పుకున్నారు."},{"book":"అపొస్తలుల కార్యములు","chapter":"19","verse":"19","text":"అంతేగాక మాంత్రిక విద్య అభ్యసించినవారు చాలా మంది తమ పుస్తకాలను తెచ్చి, అందరూ చూస్తుండగా వాటిని కాల్చివేశారు. లెక్క చూసినప్పుడు వాటి విలువ యాభై వేల వెండి నాణాలు అయింది."},{"book":"అపొస్తలుల కార్యములు","chapter":"19","verse":"20","text":"అంత ప్రభావ సహితంగా ప్రభువు వాక్కు వ్యాపించింది."},{"book":"అపొస్తలుల కార్యములు","chapter":"19","verse":"21","text":"పౌలు ఎఫెసులో పరిచర్య ముగించిన తరువాత మాసిదోనియ, అకయ దేశాల మార్గంలో యెరూషలేము వెళ్ళాలని ఆత్మలో ఉద్దేశించి ‘నేను అక్కడికి వెళ్ళిన తరువాత రోమ్ నగరాన్ని కూడా చూడాలి’ అని నిర్ణయించుకున్నాడు."},{"book":"అపొస్తలుల కార్యములు","chapter":"19","verse":"22","text":"అప్పుడు తన పరిచారకుల్లో తిమోతి, ఎరస్తు అనే ఇద్దరిని మాసిదోనియ పంపించి తాను మాత్రం ఆసియలో కొంతకాలం నిలిచిపోయాడు."},{"book":"అపొస్తలుల కార్యములు","chapter":"19","verse":"23","text":"ఆ రోజుల్లో క్రీస్తు మార్గం గురించి అక్కడ చాలా అల్లరి చెలరేగింది."},{"book":"అపొస్తలుల కార్యములు","chapter":"19","verse":"24","text":"ఎలాగంటే, దేమేత్రి అనే ఒక కంసాలి డయానా దేవతకు వెండి విగ్రహాలను చేయిస్తూ అక్కడి పనివారికి మంచి ఆదాయం కల్పించేవాడు."},{"book":"అపొస్తలుల కార్యములు","chapter":"19","verse":"25","text":"అతడు వారిని, ఆ వృత్తిలో ఉన్న ఇతరులను పోగుచేసి వారితో, “ఈ పని ద్వారా మనకి మంచి ఆదాయం వస్తూ మన జీవనోపాధి బాగా జరుగుతూ ఉందని మీకు తెలుసు."},{"book":"అపొస్తలుల కార్యములు","chapter":"19","verse":"26","text":"అయితే ఈ పౌలు, చేతులతో చేసిన విగ్రహాలు నిజమైన దేవుళ్ళు కారని బోధించి, ఎఫెసులో మాత్రమే కాక మొత్తం ఆసియా అంతట చాలామంది ప్రజలను పెడదారి పట్టించాడని మీరు విన్నారు, చూశారు కూడా."},{"book":"అపొస్తలుల కార్యములు","chapter":"19","verse":"27","text":"పైగా మన వృత్తి మీద శ్రద్ధ తగ్గిపోవడమే కాక, డయానా దేవస్థానం కూడ నిర్లక్షానికి గురై, ఆసియా అంతటా, ఇంకా భూలోకమంతటా పూజలందుకుంటున్న ఈమె ప్రభావం తగ్గిపోతుందేమో అని నాకు భయం వేస్తున్నది” అని వారితో చెప్పాడు."},{"book":"అపొస్తలుల కార్యములు","chapter":"19","verse":"28","text":"వారు అది విని ఉగ్రులైపోయి, “ఎఫెసీయుల డయానా మహాదేవి” అని కేకలు వేశారు."},{"book":"అపొస్తలుల కార్యములు","chapter":"19","verse":"29","text":"దానితో పట్టణం బహు గందరగోళంగా తయారైంది. వెంటనే వారు పౌలుతో ప్రయాణమై వచ్చిన మాసిదోనియాకు చెందిన గాయి, అరిస్తార్కులను పట్టుకుని దొమ్మీగా అక్కడి నాటక ప్రదర్శనశాలలోకి ఈడ్చుకు పోయారు."},{"book":"అపొస్తలుల కార్యములు","chapter":"19","verse":"30","text":"పౌలు ఆ జనసమూహం పోగైన సభ దగ్గరికి వెళ్ళాలనుకున్నాడు గాని, శిష్యులు అతనిని వెళ్ళనియ్యలేదు."},{"book":"అపొస్తలుల కార్యములు","chapter":"19","verse":"31","text":"అంతేగాక ఆసియా దేశాధికారుల్లో అతని స్నేహితులు కొందరు అతనికి కబురు పంపి, “నీవు నాటక ప్రదర్శనశాలలోకి వెళ్ళవద్దు” అని నచ్చజెప్పారు."},{"book":"అపొస్తలుల కార్యములు","chapter":"19","verse":"32","text":"ఆ సభ గందరగోళంగా ఉంది. కొందరు ఒక రకంగా, మరికొందరు మరో రకంగా కేకలు వేస్తున్నారు. అసలు తామెందుకు అక్కడ గుమిగూడామో చాలా మందికి తెలియనే లేదు."},{"book":"అపొస్తలుల కార్యములు","chapter":"19","verse":"33","text":"అప్పుడు యూదులు అలెగ్జాండరును ముందుకు తోసి అతనిని జనం ఎదుటికి తెచ్చారు. అలెగ్జాండర్ చేతితో సైగ చేసి ఆ ప్రజలకు వివరణ ఇవ్వాలని చూశాడు."},{"book":"అపొస్తలుల కార్యములు","chapter":"19","verse":"34","text":"అయితే అతడు యూదుడని వారికి తెలిసి అందరూ మూకుమ్మడిగా రెండు గంటల సేపు ‘ఎఫెసీయుల డయానా మహాదేవి’ అని నినాదాలు చేశారు."},{"book":"అపొస్తలుల కార్యములు","chapter":"19","verse":"35","text":"అప్పుడు ఊరి కరణం సమూహాన్ని సముదాయించి, “ఎఫెసు వాసులారా, ఎఫెసు పట్టణం డయానా మహాదేవికీ ఆకాశం నుండి పడిన పవిత్ర శిలకూ ధర్మకర్త అని తెలియని వారెవరు?"},{"book":"అపొస్తలుల కార్యములు","chapter":"19","verse":"36","text":"ఈ సంగతులు తిరుగులేనివి కాబట్టి మీరు శాంతం వహించి ఏ విషయంలోనూ తొందరపడకపోతే మంచిది."},{"book":"అపొస్తలుల కార్యములు","chapter":"19","verse":"37","text":"మీరు ఈ వ్యక్తులను తీసికొచ్చారు గదా, వీరు గుడిని దోచుకున్న వారా? మన దేవతను దూషించారా?"},{"book":"అపొస్తలుల కార్యములు","chapter":"19","verse":"38","text":"దేమేత్రికీ అతనితో ఉన్న కంసాలులకూ వీరి మీద ఆరోపణలు ఏవైనా ఉంటే న్యాయసభలు జరుగుతున్నాయి, అధికారులు ఉన్నారు కాబట్టి వారు ఒకరిపై ఒకరు వ్యాజ్యం వేయవచ్చు."},{"book":"అపొస్తలుల కార్యములు","chapter":"19","verse":"39","text":"అయితే మీరు ఇతర సంగతులను గురించి విచారణ చేయాలనుకుంటే అవి క్రమమైన సభలోనే పరిష్కారమవుతాయి."},{"book":"అపొస్తలుల కార్యములు","chapter":"19","verse":"40","text":"మనం ఈ గందరగోళం గూర్చి చెప్పదగిన కారణం ఏమీ లేదు గనక, ఈ రోజు జరిగిన అల్లరిని గురించి అధికారులు మనపై విచారణ జరుపుతారేమో అని భయంగా ఉంది. ఈ విధంగా గుంపు కూడడానికి తగిన కారణం ఏం చెబుతాం?” అని వారితో అన్నాడు."},{"book":"అపొస్తలుల కార్యములు","chapter":"19","verse":"41","text":"అతడలా చెప్పి సభను ముగించేశాడు."}]}