{"data":[{"book":"1. Johanneksen kirje","chapter":"2","verse":"1","text":"Rakkaat lapseni, puhun teille tästä siksi, että pysyisitte erillänne synnistä. Mutta jos lankeatte syntiin, niin muistakaa, että joku puhuu Isälle teidän puolestanne: Jeesus Kristus. Vain hän on täysin sellainen kuin Jumala haluaa."},{"book":"1. Johanneksen kirje","chapter":"2","verse":"2","text":"Hän saattoi meidät sovintoon Jumalan kanssa kuolemalla syntiemme tähden ristillä. Sen vuoksi me saamme syntimme anteeksi2:2 Tai: »hän on sovitusuhri».. Tämä ei koske vain meitä kristittyjä, vaan hän on kuollut ristillä jokaisen ihmisen syntien tähden."},{"book":"1. Johanneksen kirje","chapter":"2","verse":"3","text":"Kuinka voimme varmasti tietää kuuluvamme hänelle? Tutkimalla itseämme: yritämmekö me tehdä, mitä hän tahtoo?"},{"book":"1. Johanneksen kirje","chapter":"2","verse":"4","text":"Joku saattaa sanoa: »Olen kristitty ja kuulun siis Kristukselle.» Mutta jos hän ei elä niin kuin Kristus tahtoo, hän valehtelee."},{"book":"1. Johanneksen kirje","chapter":"2","verse":"5","text":"Niissä taas, jotka toteuttavat Kristuksen tahtoa elämässään, tulee Jumalan rakkaus yhä enemmän näkyviin. Tällä tavoin ihminen saa tietää, onko hän kristitty."},{"book":"1. Johanneksen kirje","chapter":"2","verse":"6","text":"Jokaisen, joka sanoo olevansa kristitty, tulee elää niin kuin Kristus."},{"book":"1. Johanneksen kirje","chapter":"2","verse":"7","text":"Rakkaat veljet, en käske teitä noudattamaan uusia sääntöjä, sillä tämä on vanha ohje, joka teillä on ollut aivan alusta lähtien. Olette kuulleet sen ennenkin."},{"book":"1. Johanneksen kirje","chapter":"2","verse":"8","text":"Toisaalta se on myös uusi, sillä niin Kristuksesta kuin teidänkin elämästänne tulee jatkuvasti näkyviin, että se on oikea ohje. Kun rakastamme toisiamme, meissä oleva pimeys katoaa, ja uusi valo alkaa loistaa. Sen valon lähde on Kristus, jossa meillä on elämä."},{"book":"1. Johanneksen kirje","chapter":"2","verse":"9","text":"Jokainen, joka sanoo kulkevansa Kristuksen valossa, mutta vihaa veljeään, on vielä pimeässä."},{"book":"1. Johanneksen kirje","chapter":"2","verse":"10","text":"Joka rakastaa veljeään, pysyy valossa eikä kompastele synnin pimeydessä."},{"book":"1. Johanneksen kirje","chapter":"2","verse":"11","text":"Joka vihaa veljeään, kulkee pimeässä eikä sen vuoksi näe olevansa väärällä tiellä."},{"book":"1. Johanneksen kirje","chapter":"2","verse":"12","text":"Kirjoitan näistä asioista teille kaikille, lapseni, koska teidän syntinne on annettu anteeksi Vapahtajamme Jeesuksen tähden."},{"book":"1. Johanneksen kirje","chapter":"2","verse":"13","text":"Puhun tästä teille, isät, koska te todella tunnette Kristuksen, hänet, joka on elänyt aikojen alusta saakka. Ja te, nuoret miehet, puhun teille, koska te olette voittaneet saatanan kanssa käymänne taistelun. Kirjoitan teille, pojat ja tytöt, koska tekin olette oppineet tuntemaan Jumalan, meidän Isämme."},{"book":"1. Johanneksen kirje","chapter":"2","verse":"14","text":"Niinpä sanon teille, isät, jotka tunnette ikuisen Jumalan, ja teille, nuoret miehet, jotka olette voimakkaita, joiden sydämessä on Jumalan sanoma ja jotka olette voittaneet taistelun saatanaa vastaan:"},{"book":"1. Johanneksen kirje","chapter":"2","verse":"15","text":"Älkää enää rakastako tämän maailman pahuutta. Jos sitä rakastatte, ette todella rakasta Jumalaa."},{"book":"1. Johanneksen kirje","chapter":"2","verse":"16","text":"Tämän maailman houkutukset – sukupuolisten halujen palvonta, omistamisen vimma, jonka kohteena on kaikki, mikä silmää miellyttää, ja rikkaudesta ja vaikutusvallasta ylpeileminen – ne eivät ole lähtöisin Jumalasta."},{"book":"1. Johanneksen kirje","chapter":"2","verse":"17","text":"Maailma katoaa ja sen mukana kaikki tämä, mikä ihmistä orjuuttaa. Mutta joka tottelee Jumalaa, elää ikuisesti."},{"book":"1. Johanneksen kirje","chapter":"2","verse":"18","text":"Rakkaat lapset, tämän maailman viimeiset hetket ovat lähellä. Olette kuulleet antikristuksesta, Kristuksen vastustajasta, joka on tulossa – ja monia hänenlaisiaan ihmisiä on jo elänytkin. Voimme sen tähden olla varmoja, että loppu on lähellä."},{"book":"1. Johanneksen kirje","chapter":"2","verse":"19","text":"Nämä Kristusta vastustavat ihmiset ovat olleet seurakuntien jäseniä, mutta eivät ole koskaan todella kuuluneet meihin, sillä muuten he olisivat pysyneet meidän yhteydessämme. Kun he lähtivät pois, kävi ilmi, etteivät he olleetkaan sydämestään kuuluneet meihin."},{"book":"1. Johanneksen kirje","chapter":"2","verse":"20","text":"Mutta te ette ole niitä ihmisiä, sillä olette saaneet Pyhän Hengen ja tiedätte totuuden."},{"book":"1. Johanneksen kirje","chapter":"2","verse":"21","text":"En siis kirjoita teille tästä sen tähden, ettette tietäisi mikä on totuus. Minä vain muistutan teitä, sillä te pystytte itsekin erottamaan oikean väärästä."},{"book":"1. Johanneksen kirje","chapter":"2","verse":"22","text":"Kuka on suurin valehtelija? Se joka sanoo, ettei Jeesus ole Kristus. Sellainen ihminen on antikristus, sillä hän ei usko Isään Jumalaan eikä hänen Poikaansa."},{"book":"1. Johanneksen kirje","chapter":"2","verse":"23","text":"Jos ihminen kieltää Kristuksen olevan Jumalan Poika, hänellä ei myöskään ole Jumalaa Isänään. Mutta sillä, joka tunnustaa Kristuksen Jumalan Pojaksi, on myös Isä."},{"book":"1. Johanneksen kirje","chapter":"2","verse":"24","text":"Säilyttäkää siis usko siihen, mitä teille on alusta saakka opetettu. Jos niin teette, saatte aina olla läheisessä yhteydessä Isään Jumalaan ja hänen Poikaansa."},{"book":"1. Johanneksen kirje","chapter":"2","verse":"25","text":"Hän itse on luvannut meille ikuisen elämän."},{"book":"1. Johanneksen kirje","chapter":"2","verse":"26","text":"Kun puhun antikristuksesta, tarkoitan niitä ihmisiä, joilla olisi kova halu sokaista teidät ja johtaa teidät harhaan."},{"book":"1. Johanneksen kirje","chapter":"2","verse":"27","text":"Te olette saaneet Pyhän Hengen, joka elää sydämessänne, niin ettei kenenkään muun tarvitse opettaa teille, mikä on oikein. Hän itse opettaa teille kaiken. Hän on totuus, eikä hän valehtele. Turvautukaa aina Kristukseen, niin kuin Pyhä Henki on opettanut, älkääkä koskaan lähtekö hänen luotaan."},{"book":"1. Johanneksen kirje","chapter":"2","verse":"28","text":"Lapseni, pysykää läheisessä yhteydessä Herraan, ettei teidän hänen tullessaan takaisin tarvitse pelätä häntä eikä häpeissänne paeta hänen edestään."},{"book":"1. Johanneksen kirje","chapter":"2","verse":"29","text":"Koska tiedämme, että Kristus on hyvä ja oikeudenmukainen, voimme päätellä, että ne, jotka tekevät sitä mikä on oikein, ovat hänen lapsiaan."}]}