{"data":[{"book":"2 Korintierbrevet","chapter":"1","verse":"1","text":"Från Paulus, genom Guds vilja en apostel (sändebud, ambassadör) åt den Smorde (Messias, Kristus) Jesus, och [från] brodern Timoteus."},{"book":"2 Korintierbrevet","chapter":"1","verse":"2","text":"Nåd vare med er och frid från Gud vår Far och Herren Jesus den Smorde (Messias, Kristus)."},{"book":"2 Korintierbrevet","chapter":"1","verse":"3","text":"Välsignad är vår Herre Jesu den Smordes (Messias, Kristi) Gud och Fader,"},{"book":"2 Korintierbrevet","chapter":"1","verse":"4","text":"han som [ständigt] uppmuntrar [kommer till vår sida och hjälper] oss i all vår nöd (vårt lidande och betryck),"},{"book":"2 Korintierbrevet","chapter":"1","verse":"5","text":"För på samma sätt som den Smordes (Kristi) lidande i överflödande mått kommer över oss,"},{"book":"2 Korintierbrevet","chapter":"1","verse":"6","text":"Om vi är hårt pressade (förföljs, får lida), så är det till er uppmuntran och befrielse (frälsning). Om vi får uppmuntran (hjälp, tröst), så är det till er uppmuntran. Den verkar (arbetar) i er, när ni uthålligt (ståndaktigt, tålmodigt) utstår samma lidande som vi utstår."},{"book":"2 Korintierbrevet","chapter":"1","verse":"7","text":"Vårt hopp för er står helt fast, för vi vet att på samma sätt som ni är delaktiga i våra lidanden, är ni också delaktiga i vår uppmuntran (hjälp, tröst)."},{"book":"2 Korintierbrevet","chapter":"1","verse":"8","text":"Kära syskon (bröder och systrar i tron), jag vill inte att ni ska vara okunniga om den nöd vi fick utstå i [provinsen] Asien [nuvarande västra Turkiet där Efesos var huvudorten], hur vi var så nedtyngda (pressade), långt över vår kraft att vi till och med misströstade om livet (det fanns ingen utväg)."},{"book":"2 Korintierbrevet","chapter":"1","verse":"9","text":"Ja, det kändes som om vi hade fått en dödsdom över oss. Detta för att vi inte skulle förtrösta på oss själva, utan på Gud som uppväcker de döda."},{"book":"2 Korintierbrevet","chapter":"1","verse":"10","text":"Han räddade oss (drog oss till sig själv) från en sådan fruktansvärd död, och han kommer att rädda oss igen. Vi har satt vårt hopp till honom, att han ska rädda oss även i fortsättningen,"},{"book":"2 Korintierbrevet","chapter":"1","verse":"11","text":"under tiden som ni också hjälper oss (samarbetar tillsammans med oss) genom er förbön. Resultatet blir många [glada] ansikten som tackar Gud för den nåd (favör, gåva) [kraft] vi får, eftersom många har bett för oss."},{"book":"2 Korintierbrevet","chapter":"1","verse":"12","text":"Detta är vår stolthet (vad vi skryter över) och vi kan med ett rent samvete säga (vårt samvetes vittnesbörd är): här i världen, och särskilt mot er [i Korint], har vi uppträtt heligt och rent inför Gud och inte varit ledda av världslig visdom utan av Guds nåd (kraft, favör)."},{"book":"2 Korintierbrevet","chapter":"1","verse":"13","text":"Det vi skriver till er är inget annat än det ni läser och kan förstå. [Det är inga dolda hemligheter.] Jag hoppas att ni till slut ska förstå"},{"book":"2 Korintierbrevet","chapter":"1","verse":"14","text":"det ni redan delvis har förstått om oss: att vi är er stolthet, liksom ni är vår, på Herren Jesu dag [domens dag, då Jesus kommer tillbaka för att döma världen]."},{"book":"2 Korintierbrevet","chapter":"1","verse":"15","text":"Fullt övertygad om detta [att korintierna gladde sig över Paulus och inte ifrågasatte hans uppriktighet] tänkte jag komma till er först, för att ni sedan skulle få välsignelsen av ett andra besök."},{"book":"2 Korintierbrevet","chapter":"1","verse":"16","text":"Jag tänkte [det var min ursprungliga plan] att besöka er på väg till Makedonien, och sedan [på nytt på tillbakavägen] från Makedonien komma till er, för att hos er få hjälp med min resa till Judéen. [Antagligen hjälp med boende och bön inför resan och inte ekonomiskt stöd, se 11:7-10.]"},{"book":"2 Korintierbrevet","chapter":"1","verse":"17","text":"När jag då tänkte [komma till er] och uttryckte mina planer, var det då bara ett lättsinnigt infall? Eller fattar jag mina beslut efter köttet (på ett världsligt sätt) så att jag [samtidigt] säger ”ja, ja” och ”nej, nej”?"},{"book":"2 Korintierbrevet","chapter":"1","verse":"18","text":"Så sant som Gud är trofast och menar vad han säger, har inte vårt tal till er varit ”ja och nej”. [Vi har inte sagt ”ja, vi kommer”, men egentligen menat ”nej, vi kommer inte”.]"},{"book":"2 Korintierbrevet","chapter":"1","verse":"19","text":"För Guds Son, Jesus den Smorde (Messias, Kristus), som blev predikad hos er av mig, Silvanus [samma man som i Apg 15:22 kallas Silas] och Timoteus, var inte både ja och nej, i honom finns bara ett ja."},{"book":"2 Korintierbrevet","chapter":"1","verse":"20","text":"Alla Guds löften, de har sitt ja [svar] i honom [Jesus]. När vi uttalar vårt ”amen” (ja, låt det ske), ger vi ära till Gud genom honom."},{"book":"2 Korintierbrevet","chapter":"1","verse":"21","text":"Det är Gud som ständigt stärker både er och oss i [vår relation med] den Smorde (Messias, Kristus) (gör den mer grundad och rotad), och som har smort oss [gett oss andliga gåvor]."},{"book":"2 Korintierbrevet","chapter":"1","verse":"22","text":"Han har också satt sitt sigill på oss och gett oss Anden som en handpenning i våra hjärtan. [Anden liknas vid en förskottsbetalning som garanterar att det fulla kapitalet ska betalas, som är den eviga härligheten.]"},{"book":"2 Korintierbrevet","chapter":"1","verse":"23","text":"Jag tar Gud till vittne över min själ att det är för att skona er som jag inte har kommit än till Korint."},{"book":"2 Korintierbrevet","chapter":"1","verse":"24","text":"Inte så att vi skulle vara herrar över er tro, men vi är medarbetare till er glädje, eftersom ni står fasta i tron."}]}