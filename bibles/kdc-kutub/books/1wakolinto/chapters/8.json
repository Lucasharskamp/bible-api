{"data":[{"book":"1 Wakolinto","chapter":"8","verse":"1","text":"Sambi, kwa mbuli ya ndiya ilavigwe nhosa kwa vinyago va imilungu."},{"book":"1 Wakolinto","chapter":"8","verse":"2","text":"Waja ogesa ojuwa kinhu, hawajuwa kamba viwolondigwa kujuwa."},{"book":"1 Wakolinto","chapter":"8","verse":"3","text":"Lakini munhu yomnogela Imulungu, kojuwigwa na Imulungu."},{"book":"1 Wakolinto","chapter":"8","verse":"4","text":"Avo mbuli ya kuja ndiya ilavigwe nhosa kwa vinyago va imilungu, tojuwa vinyago siyo kinhu chochose mwiisi, tojuwa Imulungu imoja yaiyeka."},{"book":"1 Wakolinto","chapter":"8","verse":"5","text":"Hata yahawa kuna vinhu vikemigwa, “walungu”, mwiisi hebu kuulanga. Ona, hata kamba wanhu olonga kuna vinhu vikemigwa, “walungu” na “wandewa,”"},{"book":"1 Wakolinto","chapter":"8","verse":"6","text":"lakini kumwetu siye tuna Imulungu imoja yaiyeka, Tata ija yaumbile vinhu vose na kubitila heyo tokuwa wagima. Na kuna Mndewa imoja yaiyeka, nayo ayo Yesu Kilisito, kubitila heyo vinhu vose vilumbigwa, na siye twawagima kubitila heyo."},{"book":"1 Wakolinto","chapter":"8","verse":"7","text":"Lakini siyo kila munhu kana ubala uno. Wanhu wayagwe wakala wazowele kuvitambikila vinyago, mbaka sambi wahakala kuna ukuja ogesa woja ndiya ilavigwe nhosa kwa vinyago va imilungu, kwavija mizoyo yao yonyolila, na yofitizigwa."},{"book":"1 Wakolinto","chapter":"8","verse":"8","text":"Lakini ndiya haidaha bule kutugala behi na Imulungu. Avo twahaleka kuja hatuhungukilwa kinhu, na twahaja hatukongezelwa kinhu."},{"book":"1 Wakolinto","chapter":"8","verse":"9","text":"Lakini muiteganye, kulekesigwa kwenu sikukuwatende waja weli na mizoyo inyolile watende nzambi."},{"book":"1 Wakolinto","chapter":"8","verse":"10","text":"Kamba munhu moyo wake unyolila, yahakona gweye uli na kija kiukema ubala, koja mna ing'anda ya kulavila nhosa kwa vinyago va imilungu, vino hageligwa moyo kuja ndiya ilavigwe nhosa kwa vinyago va imilungu?"},{"book":"1 Wakolinto","chapter":"8","verse":"11","text":"Avo mkilisito miyago yeli na moyo unyolile, ija Kilisito yafile mbuli yake, kopotela mbuli ya kija kiukema ubala wako!"},{"book":"1 Wakolinto","chapter":"8","verse":"12","text":"Kwavija mowatendela nzambi wakilisito waenu na kuilumiza mizoyo yao inyolile, momtendela nzambi Kilisito."},{"book":"1 Wakolinto","chapter":"8","verse":"13","text":"Avo kamba ndiya yomuhonza mkilisito miyangu yatende nzambi, sija nyama ng'o, ili sikunimuhonze mkilisito miyangu yatende nzambi."}]}