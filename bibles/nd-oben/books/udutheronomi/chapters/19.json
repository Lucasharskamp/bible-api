{"data":[{"book":"UDutheronomi","chapter":"19","verse":"1","text":"“Kuzakuthi lapho uThixo uNkulunkulu wenu esebhubhise izizwe zelizwe lelo alinika lona, futhi lani selizixotshile njalo lahlala emadolobheni kanye lasezindlini zazo,"},{"book":"UDutheronomi","chapter":"19","verse":"2","text":"kulapho-ke eselingazikhethela amadolobho amathathu enkabazwe yelizwe lelo uThixo uNkulunkulu wenu alinika lona ukuba libe ngelenu."},{"book":"UDutheronomi","chapter":"19","verse":"3","text":"Yakhani imigwaqo eqonda kuwo njalo lehlukanise ilizwe lelo uThixo uNkulunkulu wenu alinike lona njengelifa lenu libe yizigaba ezintathu, ukuze kuthi loba ngubani obulala umuntu abalekele khona."},{"book":"UDutheronomi","chapter":"19","verse":"4","text":"Lesi yisimiso maqondana lomuntu obulala omunye abesebalekela khona ukuze asindise impilo yakhe, lowo obulala umakhelwane wakhe engakunxwanelanga ngomona njalo engamqophanga."},{"book":"UDutheronomi","chapter":"19","verse":"5","text":"Njengokuthi, umuntu angaya egangeni ukuyagamula inkuni lomakhelwane wakhe, kuthi lapho egamula isihlahla ngehloka lakhe, ihloka likhumuke emphinini litshaye umakhelwane wakhe afe. Lowomuntu angabalekela kwelinye lamadolobho lawo ukuze asindise impilo yakhe."},{"book":"UDutheronomi","chapter":"19","verse":"6","text":"Phela kungenzeka ukuthi umphindiseli wegazi axotshane lombulali ngentukuthelo, amfice nxa umango umude kakhulu, ambulale lanxa lowombulali ubengafanelanga ukufa, ngoba engambulalanga ngabomo langenxa yenzondo umakhelwane wakhe."},{"book":"UDutheronomi","chapter":"19","verse":"7","text":"Yikho-nje ngilaye ukuthi lizehlukanisele amadolobho amathathu."},{"book":"UDutheronomi","chapter":"19","verse":"8","text":"Nxa uThixo uNkulunkulu wenu angaqhelisa isabelo senu njengokuthembisa kwakhe okhokho benu ngesifungo, aliphe lonke ilizwe abathembisa lona,"},{"book":"UDutheronomi","chapter":"19","verse":"9","text":"ngoba lilandela ngokunanzelela yonke imithetho engililaya yona lamuhla, ukuthanda uThixo uNkulunkulu wenu lokuhamba kokuphela ngezindlela zakhe, kufanele ukuthi likhethe amanye njalo amadolobho amathathu."},{"book":"UDutheronomi","chapter":"19","verse":"10","text":"Kwenzeni lokhu ukuze kungachitheki igazi elingelacala elizweni lenu, lelo uThixo uNkulunkulu wenu alinika lona njengelifa lenu, njalo lokuthi lingabi lecala lokuchitha igazi."},{"book":"UDutheronomi","chapter":"19","verse":"11","text":"Kodwa nxa umuntu emzonda umakhelwane wakhe, amcathamele, amtshaye ambulale, abesebalekela kwelinye lamadolobho la,"},{"book":"UDutheronomi","chapter":"19","verse":"12","text":"abakhokheli bedolobho lakibo bazamthumela abantu, bamlande kulelodolobho babuye laye, bamnikele kumphindiseli wegazi ukuba afe."},{"book":"UDutheronomi","chapter":"19","verse":"13","text":"Lingamzweli isihawu. Kufanele liqede ububi bokuchitha igazi elingelacala ko-Israyeli ukuze kulilungele."},{"book":"UDutheronomi","chapter":"19","verse":"14","text":"Lingabosusa izikhonkwane zomngcele wendawo kamakhelwane wenu ezabethelwa ngabalandulelayo kulo ilifa eliliphiwa elizweni uThixo uNkulunkulu wenu alinika lona ukuba libe ngelenu.”"},{"book":"UDutheronomi","chapter":"19","verse":"15","text":"“Ufakazi oyedwa angeke afakaze kwanele ukuthi umuntu olomlandu wokwenza loba licala bani etheswe icala. Indaba ingaqiniswa ngofakazi ababili loba abathathu."},{"book":"UDutheronomi","chapter":"19","verse":"16","text":"Nxa ufakazi wamanga emelana lendoda eyetheswa icala,"},{"book":"UDutheronomi","chapter":"19","verse":"17","text":"amadoda la womabili axabeneyo afanele ukuthi ame phambi kukaThixo phambi kwabaphristi kanye labehluleli abayabe besesikhundleni ngalesosikhathi."},{"book":"UDutheronomi","chapter":"19","verse":"18","text":"Abahluleli kumele bachwayisise ngokupheleleyo kuthi lapho bangafumana ukuthi ufakazi uqamba amanga, esipha ubufakazi bamanga ngomzalwane wakhe,"},{"book":"UDutheronomi","chapter":"19","verse":"19","text":"lizakwenza kuye khonokho abehlose ukukwenza kumzalwane wakhe. Kumele liqede ububi phakathi kwenu."},{"book":"UDutheronomi","chapter":"19","verse":"20","text":"Abanye bonke abantu bazakuzwa ngalokhu besabe, ngakho akusayikwenziwa futhi phakathi kwenu ububi obunjalo."},{"book":"UDutheronomi","chapter":"19","verse":"21","text":"Lingabi lozwelo: ukuphila akwenanwe yikuphila, ilihlo ngelihlo, izinyo ngezinyo, isandla ngesandla, unyawo ngonyawo.”"}]}