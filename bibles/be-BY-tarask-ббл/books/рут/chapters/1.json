{"data":[{"book":"РУТ","chapter":"1","verse":"1","text":"У тыя дні, калі кіравалі судзьдзі, стаўся голад на зямлі. І пайшоў адзін чалавек зь Віфляема Юдэйскага з сваёю жонкаю і двума сынамі жыць на палях Маавіцкіх."},{"book":"РУТ","chapter":"1","verse":"2","text":"Імя таго чалавека Элімэлэх, імя жонкі ягонай Наэмінь, а імя двух сыноў ягоных Махлон і Хілеон; яны былі Эфрафяне зь Віфляема Юдэйскага. І прыйшлі яны на палі Маавіцкія і засталіся там."},{"book":"РУТ","chapter":"1","verse":"3","text":"І памёр Элімэлэх, муж Наэміні, і засталася яна з двума сынамі сваімі."},{"book":"РУТ","chapter":"1","verse":"4","text":"Яны ўзялі сабе жонак з Маавіцянак, - імя адной Орфа, а імя другой Рут, - і жылі там каля дзесяці гадоў."},{"book":"РУТ","chapter":"1","verse":"5","text":"Але пасьля і абодва сыны яе, Махлон і Хілеон, памерлі, і засталася тая жанчына пасьля абодвух сваіх сыноў і пасьля мужа свайго."},{"book":"РУТ","chapter":"1","verse":"6","text":"І ўстала яна зь нявесткамі сваімі і пайшла назад з палёў Маавіцкіх, бо пачула на палях Маавіцкіх, што Бог наведаў народ Свой і даў ім хлеб."},{"book":"РУТ","chapter":"1","verse":"7","text":"І выйшла яна з той мясьціны, у якой жыла, і абедзьве нявесткі яе зь ёю. Калі яны ішлі па дарозе, вяртаючыся ў зямлю Юдэйскую,"},{"book":"РУТ","chapter":"1","verse":"8","text":"Наэмінь сказала дзьвюм нявесткам сваім: ідзеце, вярнецеся кожная ў дом маці сваёй; хай даруе Гасподзь вам літасьць, як вы рабілі з памерлымі і са мною!"},{"book":"РУТ","chapter":"1","verse":"9","text":"хай дасьць вам Гасподзь, каб вы знайшлі прытулак кожная ў доме ў свайго мужа! І пацалавала іх. Але яны паднялі енк і плакалі"},{"book":"РУТ","chapter":"1","verse":"10","text":"і сказалі: не, мы з табою вернемся да народу твайго."},{"book":"РУТ","chapter":"1","verse":"11","text":"А Наэмінь сказала: вярнецеся, доякі мае; навошта вам ісьці са мною? хіба ж ёсьць у мяне яшчэ сыны ў маім чэраве, якія былі б вам мужамі?"},{"book":"РУТ","chapter":"1","verse":"12","text":"вярнецеся, доякі мае, ідзеце, бо я ўжо старая, каб быць замужам; ды калі б я і сказала: «ёсьць мне яшчэ надзея», і нават калі б я гэтую ноч была з мужам і потым нарадзіла сыноў, -"},{"book":"РУТ","chapter":"1","verse":"13","text":"дык ці ж можна вам чакаць, пакуль яны вырасьлі б? ці ж можна вам марудзіць і ня выходзіць замуж? не, дочкі мае, я вельмі маркочуся за вас, бо рука Гасподняя спасьцігла мяне."},{"book":"РУТ","chapter":"1","verse":"14","text":"Яны паднялі енк і зноў заплакалі. І Орфа разьвіталася зь сьвякроўю сваёю, а Рут засталася зь ёю."},{"book":"РУТ","chapter":"1","verse":"15","text":"Наэмінь сказала Руце: вось, ятроўка твая вярнулася да народу свайго і да сваіх багоў; вярніся і ты сьледам за ятроўкаю тваёю,"},{"book":"РУТ","chapter":"1","verse":"16","text":"але Рут сказала: ня прымушай мяне пакідаць цябе і вяртацца ад цябе; а куды ты пойдзеш, туды і я пайду, і дзе ты жыць будзеш, там і я жыць буду; народ твой будзе маім народам, і твой Бог - маім Богам;"},{"book":"РУТ","chapter":"1","verse":"17","text":"і дзе ты памрэш, там і я памру і пахаваная буду; хай тое і тое зробіць мне Гасподзь, і яшчэ болей зробіць; адна сьмерць разьвядзе нас з табою."},{"book":"РУТ","chapter":"1","verse":"18","text":"Наэмінь, бачачы, што яна цьвёрда рашылася ісьці зь ёю, перастала ўгаворваць яе."},{"book":"РУТ","chapter":"1","verse":"19","text":"І ішлі абедзьве яны, пакуль ня прыйшлі ў Віфляем. Калі яны прыйшлі ў Віфляем, увесь горад прыйшоў у рух ад іх, і казалі: гэта Наэмінь?"},{"book":"РУТ","chapter":"1","verse":"20","text":"Яна сказала ім: не называйце мяне Наэмінь, а называйце мяне Мараю, бо Ўсемагутны спаслаў мне вялікую гароту;"},{"book":"РУТ","chapter":"1","verse":"21","text":"я выйшла адсюль у дастатку, а вярнуў мяне Гасподзь з пустымі рукамі; навошта называць мяне Наэміньню, калі Гасподзь прымусіў мяне пакутаваць, і Ўсемагутны паслаў мне няшчасьце?"},{"book":"РУТ","chapter":"1","verse":"22","text":"І вярнулася Наэмінь, і зь ёю нявестка яе Рут Маавіцянка, якая прыйшла з палёў Маавіцкіх, і прыйшлі яны ў Віфляем на пачатку жніва ячменю."}]}