{"data":[{"book":"Jọn","chapter":"20","verse":"1","text":"Nʼisi ụtụtụ ụbọchị mbụ nke izu ụka, mgbe chi na-abọzibeghị nke ọma, Meri Magdalin bịara nʼili ahụ, ma hụ na e wepụla nkume ahụ e jiri mechie ọnụ ili ahụ."},{"book":"Jọn","chapter":"20","verse":"2","text":"O ji ọsọ bịakwute Saimọn Pita na onye ọzọ ahụ nke na-eso ụzọ ya, bụ onye Jisọs hụrụ nʼanya sị, “Ha esitela nʼili ahụ bupụ Onyenwe anyị. Anyị amaghị ebe ha dobere ya!”"},{"book":"Jọn","chapter":"20","verse":"3","text":"Ya mere Pita na onye nke ọzọ ahụ na-eso ụzọ ya pụrụ gawa nʼili ahụ."},{"book":"Jọn","chapter":"20","verse":"4","text":"Ha abụọ jiri ọsọ na-aga, ma onye ọzọ ahụ na-eso ụzọ ya gbakarịrị Pita nʼọsọ buru ya ụzọ ruo nʼili ahụ."},{"book":"Jọn","chapter":"20","verse":"5","text":"O hulatara ala, nyoo anya nʼime ili, hụ akwa ọcha ahụ ebe ha wụsara nʼala, ma ọ baghị nʼime."},{"book":"Jọn","chapter":"20","verse":"6","text":"Ya mere Saimọn Pita, onye na-eso ya nʼazụ bịarutere banye nʼime ili ahụ. Ọ hụrụ akwa ozu ahụ ka ọ wụsara nʼala,"},{"book":"Jọn","chapter":"20","verse":"7","text":"ya na akwa nke e ji kechie ya isi. Ịchafọ a na akwa ọcha ahụ adịkọtaghị nʼotu ebe, kama a pịara ya apịa dobe ya iche nʼebe ọzọ."},{"book":"Jọn","chapter":"20","verse":"8","text":"Onye ọzọ ahụ nke na-eso ụzọ ya, onye nke buru ụzọ bịaruo nʼili banyekwara nʼime ili ahụ. Ọ hụrụ ma kwerekwa."},{"book":"Jọn","chapter":"20","verse":"9","text":"(Ruo nʼoge a, ha aghọtabeghị site nʼakwụkwọ nsọ na ọ ghaghị i si nʼọnwụ bilie.)"},{"book":"Jọn","chapter":"20","verse":"10","text":"Emesịa ndị na-eso ụzọ ya laghachiri nʼụlọ ha."},{"book":"Jọn","chapter":"20","verse":"11","text":"Ma Meri guzo nʼakụkụ ili ahụ na-ebe akwa. Mgbe ọ nọ na-ebe akwa, o hulatara ala nyoo anya nʼime ili ahụ"},{"book":"Jọn","chapter":"20","verse":"12","text":"hụ ndị mmụọ ozi abụọ yi uwe ọcha, ka ha nọdụrụ ala otu nʼisi, nke ọzọ nʼụkwụ, nʼebe ahụ atọgbọrọ ahụ Jisọs."},{"book":"Jọn","chapter":"20","verse":"13","text":"Ha sịrị ya, “Nwanyị, gịnị mere i ji ebe akwa?”"},{"book":"Jọn","chapter":"20","verse":"14","text":"Nʼoge a, ọ tụgharịrị hụ ka Jisọs guzo nʼebe ahụ. Ma ọ mataghị na ọ bụ Jisọs."},{"book":"Jọn","chapter":"20","verse":"15","text":"Jisọs sịrị ya, “Nwanyị, gịnị mere iji ebe akwa? Onye ka ị na-achọ?”"},{"book":"Jọn","chapter":"20","verse":"16","text":"Jisọs sịrị ya, “Meri.”"},{"book":"Jọn","chapter":"20","verse":"17","text":"Jisọs sịrị ya, “Emetụkwala m aka nʼihi na alakwurubeghị m Nna m. Kama gakwuru ụmụnna m gwa ha, ‘Ana m alakwuru Nna m na Nna unu. Chineke m na Chineke unu.’ ”"},{"book":"Jọn","chapter":"20","verse":"18","text":"Meri Magdalin gara gwa ndị na-eso ụzọ ya, “Ahụla m Onyenwe anyị.” Ọ kọọrọ ha na ọ bụ ya gwara ya ihe ndị a niile."},{"book":"Jọn","chapter":"20","verse":"19","text":"Nʼuhuruchi nke ụbọchị ahụ, bụ ụbọchị mbụ nke izu ụka, mgbe ndị na-eso ụzọ ya zukọtara nʼime otu ụlọ. Ha mechiri ụzọ niile nʼihi egwu ndị Juu. Jisọs batara guzo nʼetiti ha sị ha, “Udo dịrị unu!”"},{"book":"Jọn","chapter":"20","verse":"20","text":"Mgbe o kwusiri nke a, o gosiri ha aka ya na akụkụ ya. Ọṅụ juru ndị na-eso ụzọ ya obi nʼihi na ha ahụla Onyenwe anyị."},{"book":"Jọn","chapter":"20","verse":"21","text":"Ọzọkwa, Jisọs sịrị ha, “Udo dịrị unu! Dị ka Nna m si zite m, otu a ka m na-eziga unu.”"},{"book":"Jọn","chapter":"20","verse":"22","text":"Mgbe o kwuchara nke a, o kusara ha ume sị ha, “Naranụ Mmụọ Nsọ."},{"book":"Jọn","chapter":"20","verse":"23","text":"Ọ bụrụ na unu agbaghara onye ọbụla mmehie ya, a ga-agbaghara ya, ọ bụrụkwa na unu ajụ ịgbaghara ha, agaghị agbaghara ha.”"},{"book":"Jọn","chapter":"20","verse":"24","text":"Ma Tọmọs (onye a na-akpọ Didimọs), otu nʼime ndị ozi iri na abụọ ahụ, anọghị ya mgbe Jisọs bịara."},{"book":"Jọn","chapter":"20","verse":"25","text":"Ya mere, ndị ọzọ na-eso ụzọ ya gwara ya, “Anyị ahụla Onyenwe anyị!”"},{"book":"Jọn","chapter":"20","verse":"26","text":"Mgbe abalị asatọ gasịrị, ndị na-eso ụzọ ya zukọtara ọzọ. Ugbu a Tọmọs nọkwa nʼetiti ha. Nʼagbanyeghị na e mechisịrị ụzọ niile, Jisọs batara guzo nʼetiti ha sị ha, “Udo dịrị unu.”"},{"book":"Jọn","chapter":"20","verse":"27","text":"Mgbe ahụ ọ sịrị Tọmọs, “Rụnye mkpịsịaka gị nʼebe a, leekwa aka m abụọ. Wepụta aka gị tinyekwa nʼakụkụ m. Abụla onye na-enweghị okwukwe, kama kwere.”"},{"book":"Jọn","chapter":"20","verse":"28","text":"Tọmọs zara sị ya, “Onyenwe m na Chineke m!”"},{"book":"Jọn","chapter":"20","verse":"29","text":"Ma Jisọs sịrị ya, “I kweere nʼihi na ị hụla m? Ma ngọzị dịrị ndị na-ahụghị ma kwere.”"},{"book":"Jọn","chapter":"20","verse":"30","text":"Ọ dị ọtụtụ ihe ịrịbama ndị ọzọ Jisọs rụrụ nʼihu ndị na-eso ụzọ ya. Ma edeghị ha nʼime akwụkwọ a."},{"book":"Jọn","chapter":"20","verse":"31","text":"Ma e dere ihe ndị a niile ka unu kwere na Jisọs bụ Kraịst, Ọkpara Chineke. Nʼihi na ọ bụ site nʼikwere ka unu ga-eji nweta ndụ ọhụrụ site nʼaha ya."}]}