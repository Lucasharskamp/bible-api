{"data":[{"book":"Mako","chapter":"4","verse":"1","text":"Jesu akatanga kudzidzisazve ari pagungwa. Vanhu vakanga vakaungana vakamukomberedza vari vazhinji zhinji zvokuti akabva apinda mugwa akagara mariri ari mugungwa, asi vanhu vose vari kumahombekombe."},{"book":"Mako","chapter":"4","verse":"2","text":"Akavadzidzisa zvinhu zvizhinji nemifananidzo, uye mukudzidzisa kwake akati,"},{"book":"Mako","chapter":"4","verse":"3","text":"“Teererai! Murimi akabuda kundokusha mbeu yake."},{"book":"Mako","chapter":"4","verse":"4","text":"Paakanga achikusha mbeu, dzimwe dzakawira munzira, uye shiri dzakasvika dzikadzidya."},{"book":"Mako","chapter":"4","verse":"5","text":"Dzimwe dzakawira murukangarabwe, madzisina kuwana ivhu rakawanda. Dzakakurumidza kumera, nokuti ivhu rakanga riri shoma."},{"book":"Mako","chapter":"4","verse":"6","text":"Asi zuva rakati rabuda, mbeu dzakapiswa nezuva, uye dzikaoma nokuti dzakanga dzisina midzi."},{"book":"Mako","chapter":"4","verse":"7","text":"Dzimwe dzakawira pakati peminzwa, minzwa ikakura ikavhunga mbeu, nokudaro hadzina kubereka zvibereko."},{"book":"Mako","chapter":"4","verse":"8","text":"Uye dzimwe dzakawira pavhu rakanaka. Dzakamera dzikakura uye dzikabereka kakapetwa makumi matatu, makumi matanhatu, kana kunyange zana.”"},{"book":"Mako","chapter":"4","verse":"9","text":"Ipapo Jesu akati, “Ane nzeve dzokunzwa, ngaanzwe.”"},{"book":"Mako","chapter":"4","verse":"10","text":"Paakanga ava oga, vane gumi navaviri uye navamwe vakanga vakamukomberedza vakamubvunza pamusoro pomufananidzo uyu."},{"book":"Mako","chapter":"4","verse":"11","text":"Akati kwavari, “Chakavanzika choumambo hwaMwari chakapiwa kwamuri. Asi kuna avo vari kunze, zvinhu zvose zvinotaurwa nemifananidzo"},{"book":"Mako","chapter":"4","verse":"12","text":"kuitira kuti,"},{"book":"Mako","chapter":"4","verse":"13","text":"Ipapo Jesu akati kwavari, “Hamunzwisisi mufananidzo uyu here? Munganzwisisa seiko mufananidzo upi zvawo?"},{"book":"Mako","chapter":"4","verse":"14","text":"Murimi anokusha shoko."},{"book":"Mako","chapter":"4","verse":"15","text":"Vamwe vanhu vakaita setsanga yakawira munzira, munokushwa shoko. Pavanongorinzwa, Satani anouya otora shoko rakushwa mukati mavo."},{"book":"Mako","chapter":"4","verse":"16","text":"Vamwe vakaita setsanga yakawira parukangarahwe, vanonzwa shoko uye nokukurumidza vorigamuchira nomufaro."},{"book":"Mako","chapter":"4","verse":"17","text":"Asi sezvo vasina midzi, vanongotsungirira kwenguva pfupi. Panongosvika nhamo kana kutambudzwa nokuda kweshoko, vanokurumidza kuwa."},{"book":"Mako","chapter":"4","verse":"18","text":"Uye vamwe, setsanga yakawira pakati peminzwa, vanonzwa shoko;"},{"book":"Mako","chapter":"4","verse":"19","text":"asi kufunganya nezvoupenyu huno, kunyengera kwoupfumi uye zvishuvo zvezvimwe zvinhu zvinopinda zvigovhunga shoko, zvichirishayisa zvibereko."},{"book":"Mako","chapter":"4","verse":"20","text":"Vamwe vakaita setsanga yakawira pavhu rakanaka, vanonzwa shoko, vorigamuchira, uye vobereka zvibereko, kakapetwa makumi matatu, makumi matanhatu kana kunyange zana pane zvinenge zvakushwa.”"},{"book":"Mako","chapter":"4","verse":"21","text":"Akati kwavari, “Munouya nomwenje kuzouisa pasi pedengu here kana pasi pomubhedha? Handiti munouisa pachigadziko chawo here?"},{"book":"Mako","chapter":"4","verse":"22","text":"Nokuti hapana chakavigwa chisingazooneswi, uye hapana chakavanzika chisingazobudi pachena."},{"book":"Mako","chapter":"4","verse":"23","text":"Munhu ane nzeve dzokunzwa ngaanzwe.”"},{"book":"Mako","chapter":"4","verse":"24","text":"Akaenderera mberi achiti, “Chenjererai kwazvo zvamunonzwa. Chiyero chamunoshandisa, ndicho chamuchayerwawo nacho kunyange zvakapfuurisa."},{"book":"Mako","chapter":"4","verse":"25","text":"Ani naani anazvo achapiwa zvimwe; ani naani asina, achatorerwa kunyange nezvaanazvo.”"},{"book":"Mako","chapter":"4","verse":"26","text":"Akatizve, “Umambo hwaMwari hwakafanana nomunhu anokusha mbeu muvhu."},{"book":"Mako","chapter":"4","verse":"27","text":"Usiku namasikati, kunyange akavata kana akamuka, mbeu inomera igokura, kunyange zvazvo asingazivi kuti zvinoitika sei."},{"book":"Mako","chapter":"4","verse":"28","text":"Ivhu riri roga rinobereka zviyo, kutanga chipande, kwozoti hura, kwozoitawo tsanga dzakakora muhura."},{"book":"Mako","chapter":"4","verse":"29","text":"Panongoibva zviyo, anozvicheka nejeko, nokuti kukohwa kwasvika.”"},{"book":"Mako","chapter":"4","verse":"30","text":"Akatizve, “Umambo hwaMwari tingahufananidza neiko kana kuti tingaita mufananidzo upiko kuti tihutsanangure?"},{"book":"Mako","chapter":"4","verse":"31","text":"Hwakafanana netsanga yemasitadhi, inova tsanga duku duku yaunodyara muvhu."},{"book":"Mako","chapter":"4","verse":"32","text":"Asi kana yadyarwa, inokura igova muti mukuru kupfuura miti yose yomubindu, una matavi makuru zvokuti shiri dzedenga dzinogona kugara mumumvuri wawo.”"},{"book":"Mako","chapter":"4","verse":"33","text":"Nemimwe mifananidzo yakadai, Jesu akataura shoko kwavari, zvose sezvavaigona kunzwisisa."},{"book":"Mako","chapter":"4","verse":"34","text":"Haana kutaura chinhu chimwe kwavari asingashandisi mufananidzo. Asi paainge ari oga navadzidzi vake, aivatsanangurira zvose."},{"book":"Mako","chapter":"4","verse":"35","text":"Zuva iroro ava madekwana, akati kuvadzidzi vake, “Ngatiyambukirei kuno rumwe rutivi.”"},{"book":"Mako","chapter":"4","verse":"36","text":"Vakasiya vanhu vazhinji, vakaenda naye mugwa, sezvaakanga ari. Pakanga pane mamwewo magwa aaiva nawo."},{"book":"Mako","chapter":"4","verse":"37","text":"Dutu rinotyisa rakauya, uye mafungu akarova igwa, zvokuti rakanga rava pedyo nokunyura."},{"book":"Mako","chapter":"4","verse":"38","text":"Jesu akanga ari mushure megwa, avete pamutsago. Vadzidzi vake vakamumutsa vakati kwaari, “Mudzidzisi, hamuna hanya here kana tikanyura?”"},{"book":"Mako","chapter":"4","verse":"39","text":"Akamuka, akarayira mhepo uye akati kumafungu, “Nyarara! Dzikama!” Ipapo mhepo yakapera uye kukadzikama zvikuru."},{"book":"Mako","chapter":"4","verse":"40","text":"Akati kuvadzidzi vake, “Munotyireiko zvakadai? Hamusati mava nokutenda here?”"},{"book":"Mako","chapter":"4","verse":"41","text":"Vakatya uye vakabvunzana vachiti, “Ndianiko uyu? Kunyange mhepo namafungu zvinomuteerera!”"}]}