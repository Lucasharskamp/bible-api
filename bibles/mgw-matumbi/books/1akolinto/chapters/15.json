{"data":[{"book":"1 Akolinto","chapter":"15","verse":"1","text":"Nambi'yambi' mwalongo bangu', ninku'mbu'ki'ya Abali Inannoga yanaamwalile na yamwaipokile, na yo ngayaimpanga mube mwakangamau."},{"book":"1 Akolinto","chapter":"15","verse":"2","text":"Kwa ndi'la ya kugakamwa maalo ga Abali Inannoga, mwendakosopolelwa, lakini mana nyo lili, u'bi'lya kwinu kwabule."},{"book":"1 Akolinto","chapter":"15","verse":"3","text":"Naannyi'ganie mayi'gano ga ngama munomuno ganaagapokile panga, Kilisitu aawile kwa kitumbu sa masambi gitu kati mwagabaya Maandiko Mapeleteu."},{"book":"1 Akolinto","chapter":"15","verse":"4","text":"Bu'kapo, aatisikilwa no yu'yi'lwa lisu'ba lyenetatu bu'ka waa kwake, kati mwaiandikilwe mu Maandiko Mapeleteu."},{"book":"1 Akolinto","chapter":"15","verse":"5","text":"Ampiti wi'ti' Petili, bu'kapo atumilwe bake ku'mi na abi'li'."},{"book":"1 Akolinto","chapter":"15","verse":"6","text":"Bu'ka po aapiti kai' aumini bi'ngi' babaabile pi'ta mya tano kwa pamope, bi'ngi' babe balo bakalama, ila bi'ngi' bayomwike."},{"book":"1 Akolinto","chapter":"15","verse":"7","text":"Ampiti Yakobi, bu'kapo na atumilwe boti,"},{"book":"1 Akolinto","chapter":"15","verse":"8","text":"na kuundi'la ya bandu boti bo, nganipitya nenga nanibile kati mundu ywaabelekwi pangali timya myei yake."},{"book":"1 Akolinto","chapter":"15","verse":"9","text":"Kwa mwanjaa, nenga nansene muno nkati ya atumilwe na wala nipwaikali kemelwa nantumilwe, kwa mwanjaa naaliku'su'mbwi likanisa lya Nnu'ngu'."},{"book":"1 Akolinto","chapter":"15","verse":"10","text":"Lakini kwa ngu'ngu' ya Nnu'ngu' nibile kati mwanibile, na ngu'ngu' yake yanipeyilwe yai yabuleli. Mwanjaa naapangite kasi kwapi'ta boti, na wala nengali ila ngu'ngu' ya Nnu'ngu' yaibile pamope na nenga."},{"book":"1 Akolinto","chapter":"15","verse":"11","text":"Bai, manaitei nenga au atumilwe bi'ngi' tuala maalo gaagalu'galu', kai' nga gamugau'bi'lile."},{"book":"1 Akolinto","chapter":"15","verse":"12","text":"Kila mundu tumwalile panga Kilisitu ayu'yi'lwe bu'ka kuuwi'li. Buli, bi'ngi' binu babaya panga awi'li baayu'kali bu'ka kuuwi'li?"},{"book":"1 Akolinto","chapter":"15","verse":"13","text":"Lakini manaitei ntu'pu' uyu'ki wa awi'li bai, ata Kilisitu nyinyonyo aayu'kiteli."},{"book":"1 Akolinto","chapter":"15","verse":"14","text":"Na manaitei Kilisitu aayu'kiteli, bai ata maalo gitu kili'beli na imani yinu yabule."},{"book":"1 Akolinto","chapter":"15","verse":"15","text":"Bu'ka pa go tubonekana panga twaakong'ondeli ba ubu'su' kwa Nnu'ngu', kwa mwanjaa tukong'ondeli panga Nnu'ngu' aanyu'yite Kilisitu bu'ka kuuwi'li, lakini mana awi'li baayu'yi'lwali, bai Nnu'ngu' anyu'yiteli Kilisitu."},{"book":"1 Akolinto","chapter":"15","verse":"16","text":"Manaitei kakape awi'li bayu'kali, bai ata Kilisitu ayu'kiteli."},{"book":"1 Akolinto","chapter":"15","verse":"17","text":"Mana Kilisitu ayu'kiteli, imani yinu ya bule na balo mubi mumasambi ginu."},{"book":"1 Akolinto","chapter":"15","verse":"18","text":"Na ata balu' babawile kabamwu'bi'lya Kilisitu baobite."},{"book":"1 Akolinto","chapter":"15","verse":"19","text":"Mana tumwu'bi'li Kilisitu mumaisa gano ga nambi'yambi' bai, twenga nga twabandu bo bi'ki'lwa kiya kuliko bandu boti."},{"book":"1 Akolinto","chapter":"15","verse":"20","text":"Lakini, nga kakape panga Kilisitu ayu'yilwe bu'ka kuuwi'li na ywembe nga ntumbwo wa uyu'ki wa babawile."},{"book":"1 Akolinto","chapter":"15","verse":"21","text":"Kati mwaibile, kiwo kiletilwe na mundu yumo, na nyinyonyo uyu'ki wa awi'li uletilwe na mundu yumo."},{"book":"1 Akolinto","chapter":"15","verse":"22","text":"Kwa kitumbu so lu'mbana na Adamu bandu boti ipalikwa waa, na kwo lu'mbana na Kilisitu bandu boti baalu'a yu'ka bu'ka kuuwi'li."},{"book":"1 Akolinto","chapter":"15","verse":"23","text":"Lakini kila mundu aayu'yi'lwa kwa ndi'la yake mwene, na mili'mbu' nga Kilisitu na bi'ngi' bababile bake babaayu'yi'lwa nsimu waalu'a buyangana."},{"book":"1 Akolinto","chapter":"15","verse":"24","text":"Nsimu wa kuundi'la walu'a isa payapanga Kilisitu alangamise wi'ti' kila utawala, kila amuli, na makakala goti, bu'kapo aalu'a kwakamukiya Tati' Nnu'ngu' ukulungwa."},{"book":"1 Akolinto","chapter":"15","verse":"25","text":"Mwanjaa ipalikwa Kilisitu atawale mpaka paalu'a kwabi'ka andumu bake boti pai' ya utawala wake."},{"book":"1 Akolinto","chapter":"15","verse":"26","text":"Nndumu ywaalu'a langamiswa kuundi'la nga kiwo."},{"book":"1 Akolinto","chapter":"15","verse":"27","text":"Maandiko Mapeleteu gabaya, “Nnu'ngu' abi'kite ili'be yoti pai' ya magu'lu' gake.” Maandiko go gabaya panga aapeyilwe utawala wa ili'be yoti. Ila nga mpu'la panga Nnu'ngu' abalangililwali muliyi'gi'yo “yoti”, kwa mwanjaa ywembe ngaywampei utawala wa ili'be yoti Kilisitu."},{"book":"1 Akolinto","chapter":"15","verse":"28","text":"Bai, ili'be yoti payalu'a bi'ki'lwa pai' ya utawala wake, apo naywembe Mwana mwene ngapaalu'a bi'ki'lwa pai' yake ywaabi'kite ili'be yoti, li'nga Nnu'ngu' abe ntawala wa yoti."},{"book":"1 Akolinto","chapter":"15","verse":"29","text":"Buli, bandu bababatisilwa kwa kitumbu sa awi'li bau'bi'lya pata ki'li'? Manaitei awi'li bayu'yi'lwali ata pasene, kwa mwanjaa namani bandu babatisilwa kwa kitumbu sabe?"},{"book":"1 Akolinto","chapter":"15","verse":"30","text":"Na twenga mbona twiibi'ka mmaule masu'ba goti?"},{"book":"1 Akolinto","chapter":"15","verse":"31","text":"Mwalongo bangu', nenga nibile mmaule go waa kila lisu'ba na nga kakape kati mu'lu' mwaniipuna kwa mwanjaa, mwenga mulu'mbine na Kilisitu Yesu Bwana witu."},{"book":"1 Akolinto","chapter":"15","verse":"32","text":"Manaitei ku'mbwana kwangu' na inyama ngali' ku'lu' Efeso kwaai kwa makowe ga mudunia bai, kulu'e nipwaika ki'li'? Mana yapanga bandu babawile baayu'yi'lwali, “Bai tulye na tunywe kwa mwanjaa tulu'a waa malau'.”"},{"book":"1 Akolinto","chapter":"15","verse":"33","text":"Kanemukongelwe, “Mayi'gi'yo ga bandu alau gaalabiya ube unannoga wa bandu.”"},{"book":"1 Akolinto","chapter":"15","verse":"34","text":"Mutumbwe kugatumya malango ginu kati mwaipalikwa no kotoka panga sambi kwa mwanjaa bi'ngi' binu bantangiteli Nnu'ngu'. Nilongela go li'nga naaisiye."},{"book":"1 Akolinto","chapter":"15","verse":"35","text":"Lakini mundu awesa laluya panga, “Babawile bayu'yi'lwa buli? Na yi'ga yabe yaalu'a ba buli?”"},{"book":"1 Akolinto","chapter":"15","verse":"36","text":"Ago maswali ga kilogeloge, paupanda mbeyu mubwi' ilongolya wi'ti' waa, bu'kapo ngaibalika."},{"book":"1 Akolinto","chapter":"15","verse":"37","text":"Mbeyu yoyoti yi'lu' yaupanda, ibe ngano au yi'ngi', ilandanali na ntombo wake."},{"book":"1 Akolinto","chapter":"15","verse":"38","text":"Nnu'ngu' aipeya mbeyu ube, kati mwapendi mwene, kila mbeyu na ube wa kisake."},{"book":"1 Akolinto","chapter":"15","verse":"39","text":"Yumbe yoti ibile na yi'ga, lakini yi'ga yo ilandanali. Bandu yakisake, inyama yakisake, iyuni yakisake, nabembe omba yi'ga yakisake."},{"book":"1 Akolinto","chapter":"15","verse":"40","text":"Kai' kubile na yi'ga ya kunani na ya kudunia, lakini kila yi'ga ugolou wake ulandanali."},{"book":"1 Akolinto","chapter":"15","verse":"41","text":"Ugolou wa lisu'ba ulandanali na mwei, ndondwa nayembe ugolou wake ulandanali na nyine."},{"book":"1 Akolinto","chapter":"15","verse":"42","text":"Nyinyonyo babawile pabaalu'a yu'yi'lwa no pangilwa akoti kai'. Yi'ga “yaipandilwe” mulisiko yabola, lakini yayu'yi'lwa muukoti pangali alabika."},{"book":"1 Akolinto","chapter":"15","verse":"43","text":"Yi'ga paisikilwa ipanga ntu'pu' isima, na ipanga na ukigopi. Lakini paiyu'yi'lwa ipanga na utukupu na makakala."},{"book":"1 Akolinto","chapter":"15","verse":"44","text":"Pausikilwa, yi'ga ya mundu ipanga ya kibelekwe, lakini mana iyu'yilwe ipanga yi'ga yayambi' ya kiloo. Bai, mana kubile na yi'ga ya kibelekwe, kubile na yi'ga ya kiloo."},{"book":"1 Akolinto","chapter":"15","verse":"45","text":"Maandiko Mapeleteu gabaya panga, “Mundu nnongoi Adamu, aaumbilwe mwene ukoti,” Lakini Adamu wa kuundi'la, Kilisitu, nga loo ywaapeya bandu ukoti."},{"book":"1 Akolinto","chapter":"15","verse":"46","text":"Ilongolya isa wi'ti' yi'ga ya kibelekwe bu'kapo ngaiisa yi'ga yayambi' ya kiloo."},{"book":"1 Akolinto","chapter":"15","verse":"47","text":"Mundu nnongoi Adamu aaumbilwe kwa utu'pi' wa padunia. Mundu ywenebi'li' Kilisitu aaumi kunani."},{"book":"1 Akolinto","chapter":"15","verse":"48","text":"Bandu ba padunia balandana na Adamu ywaaumbilwe kwa utu'pi', na bandu ba kunani balandana na Kilisitu ywaaumi kunani."},{"book":"1 Akolinto","chapter":"15","verse":"49","text":"Kati mwatulandine na Adamu wa padunia, nyinyonyo twalu'a landana na Kilisitu ywaaumi kunani."},{"book":"1 Akolinto","chapter":"15","verse":"50","text":"Mwalongo bangu', nibaya panga yi'ga na myai ikombwali yingya muukulungwa wa Nnu'ngu', na so alabika kikombwali yingya muukoti wangayomoka."},{"book":"1 Akolinto","chapter":"15","verse":"51","text":"Mupi'kaniange, nimmakia makowe gagaiyilwe panga twaboti twalu'a waali, ila, twaboti twalu'a galambuyilwa."},{"book":"1 Akolinto","chapter":"15","verse":"52","text":"Lipenga lya kuundi'la palyalu'a yulilwa yapanga kwo imukya bai kati ku'pya. Nsimu wo, babawile baalu'a yu'yi'lwa li'nga balame milele na babaalu'a panga balo kabalama nabembe baagalambuyilwa."},{"book":"1 Akolinto","chapter":"15","verse":"53","text":"Yi'ga yaialabika ipalikwa igalambuyilwe no panga yi'ga yangali alabika, na yi'ga yaiwaa ipalikwa ipangilwe yo kotoka waa."},{"book":"1 Akolinto","chapter":"15","verse":"54","text":"Yi'ga yo alabika na yo waa payalu'a galambuyilwa no panga yangali alabika na yangali waa, apo nga pagaalu'a timya Maandiko Mapeleteu gagabaya panga, “Nnu'ngu' asindike, na kiwo kisindwile.”"},{"book":"1 Akolinto","chapter":"15","verse":"55","text":"“Mwakiwo, sinda kwinu kubile kwaku'?"},{"book":"1 Akolinto","chapter":"15","verse":"56","text":"Makakala ga kiwo gabu'kana na sambi yatupanga, na makakala ga sambi gabu'kana na salya."},{"book":"1 Akolinto","chapter":"15","verse":"57","text":"Lakini tunsukulu Nnu'ngu' ywatupeya usindi kwa ndi'la ya Bwana witu Yesu Kilisitu."},{"book":"1 Akolinto","chapter":"15","verse":"58","text":"Kwa nyo mwalongo bangu', mukangamale muimani yo pangali kotoka. Muyendeli kwipanga kasi ya Bwana kwa makakala kila lisu'ba, mwanjaa mutangite panga kasi yinu kwa Bwana, yabule lili."}]}