{"data":[{"book":"Jesaja","chapter":"62","verse":"1","text":"Om wille van Sion Mag Ik niet zwijgen, Om wille van Jerusalem Mag Ik niet rusten: Tot zijn gerechtigheid als de dageraad glanst, Zijn heil als een brandende fakkel;"},{"book":"Jesaja","chapter":"62","verse":"2","text":"En de volkeren uw gerechtigheid zien, Alle vorsten uw glorie! Met een nieuwe naam zal men u noemen, Die Jahweh’s mond zal bepalen;"},{"book":"Jesaja","chapter":"62","verse":"3","text":"Gij zult een erekroon zijn In de hand van Jahweh, Een koninklijke diadeem In de hand van uw God."},{"book":"Jesaja","chapter":"62","verse":"4","text":"Men zal u niet langer “Verlatene” noemen, En uw land niet “Verwoesting”. Neen, gij zult heten: “Mijn welbehagen”, En uw land: “De Gehuwde”! Want Jahweh heeft behagen in u, En uw land wordt gehuwd."},{"book":"Jesaja","chapter":"62","verse":"5","text":"Zoals een jongeman zijn meisje trouwt, Zal Hij, die u opbouwt, u huwen; En zoals een bruidegom zich verheugt in zijn bruid, Zal uw God zich verheugen in u."},{"book":"Jesaja","chapter":"62","verse":"6","text":"Op uw muren, Jerusalem, Heb Ik wachters geplaatst; De ganse dag, de ganse nacht, Geen ogenblik mogen ze zwijgen! Gij, die Jahweh moet manen, houdt u niet stil,"},{"book":"Jesaja","chapter":"62","verse":"7","text":"En laat Hem geen rust: Totdat Hij Jerusalem heeft hersteld, En tot glorie der aarde gemaakt!"},{"book":"Jesaja","chapter":"62","verse":"8","text":"Bij zijn rechterhand heeft Jahweh gezworen, En bij zijn machtige arm: Nooit geef Ik uw koren tot spijs voor uw vijand, Nooit drinken vreemden uw most, de vrucht van uw zwoegen;"},{"book":"Jesaja","chapter":"62","verse":"9","text":"Maar die graan binnenhalen, zullen het eten, En Jahweh loven; Die de wijn oogsten, zullen hem drinken In mijn heilige hallen."},{"book":"Jesaja","chapter":"62","verse":"10","text":"Trekt weg, trekt weg door de poorten, Baant een weg voor het volk; Maakt effen, maakt effen de heirbaan, En verwijdert de stenen; Steekt de banier Voor de volkeren omhoog:"},{"book":"Jesaja","chapter":"62","verse":"11","text":"Zie, Jahweh laat het verkonden Tot aan de grenzen der aarde! Zeg tot de dochter van Sion: Zie, Hij komt, uw Verlosser! Zijn beloning komt met Hem mee, Zijn vergelding gaat voor Hem uit!"},{"book":"Jesaja","chapter":"62","verse":"12","text":"Hèm zal men noemen: “Het heilige volk, Door Jahweh verlost”; En gij zult heten: “De lang gezochte, De stad, die nooit wordt verlaten”!"}]}