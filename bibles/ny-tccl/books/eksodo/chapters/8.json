{"data":[{"book":"Eksodo","chapter":"8","verse":"1","text":"Kenaka Yehova anati kwa Mose, “Ukamuwuze Farao kuti, Lolani anthu anga kuti apite, akandipembedze."},{"book":"Eksodo","chapter":"8","verse":"2","text":"Ndipo ngati simulola kuti apite Ine ndidzalanga dziko lonse la Igupto polidzaza ndi achule."},{"book":"Eksodo","chapter":"8","verse":"3","text":"Mtsinje wa Nailo udzadzaza ndi achule. Achulewo adzatuluka ndi kukalowa mʼnyumba yaufumu, ku chipinda chogona ndi pa bedi lako, mʼnyumba za nduna zako ndi pa anthu ako ndi mophikira buledi ndiponso mopangira bulediyo."},{"book":"Eksodo","chapter":"8","verse":"4","text":"Achulewo adzakulumphira iwe ndi anthu ako ndiponso nduna zako.”"},{"book":"Eksodo","chapter":"8","verse":"5","text":"Ndipo Yehova anati kwa Mose, “Uza Aaroni kuti, ‘Loza ndodo yako ku mitsinje, ku ngalande ndi ku zithaphwi ndipo pakhale achule pa dziko lonse la Igupto.’ ”"},{"book":"Eksodo","chapter":"8","verse":"6","text":"Kotero Aaroni analoza dzanja lake pa madzi a ku Igupto, ndipo achule anatuluka nadzaza dziko lonse la Igupto."},{"book":"Eksodo","chapter":"8","verse":"7","text":"Koma amatsenga anachita zinthu zomwezo mʼmatsenga awo. Iwonso anatulutsa achule mʼdziko lonse la Igupto."},{"book":"Eksodo","chapter":"8","verse":"8","text":"Kenaka, Farao anayitanitsa Mose ndi Aaroni ndipo anati, “Pemphera kwa Yehova kuti achulewa achoke kwa ine ndi anthu anga, ndipo ine ndidzalola kuti anthu anu apite kukapereka nsembe kwa Yehova.”"},{"book":"Eksodo","chapter":"8","verse":"9","text":"Mose anati kwa Farao, “Inu mungonditchulira nthawi imene mukufuna kuti ndikupempherereni, nduna zanu pamodzi ndi anthu anu kuti achule achoke mʼnyumba zanu ndi kuti atsale okhawo ali mu mtsinje wa Nailo.”"},{"book":"Eksodo","chapter":"8","verse":"10","text":"Farao anati, “Mawa.”"},{"book":"Eksodo","chapter":"8","verse":"11","text":"Achule adzachoka mʼnyumba yanu, mʼnyumba za nduna zanu pamodzi ndi za anthu anu. Koma adzatsala mu mtsinje wa Nailo basi.”"},{"book":"Eksodo","chapter":"8","verse":"12","text":"Mose ndi Aaroni anachoka, ndipo Mose anapemphera kwa Yehova kuti achotse achule amene anatumiza kwa Farao."},{"book":"Eksodo","chapter":"8","verse":"13","text":"Ndipo Yehova anachita zomwe Mose anapempha. Achule amene anali mʼnyumba, mʼmabwalo ndi mʼminda anafa"},{"book":"Eksodo","chapter":"8","verse":"14","text":"Aigupto anawunjika achulewo milumilu ndipo dziko linanunkha."},{"book":"Eksodo","chapter":"8","verse":"15","text":"Koma Farao ataona kuti zinthu zinayambanso kukhala bwino, anawumitsanso mtima wake ndipo sanamverenso mawu a Mose ndi Aaroni, monga momwe Yehova ananenera."},{"book":"Eksodo","chapter":"8","verse":"16","text":"Kenaka Yehova anati kwa Mose, “Uza Aaroni kuti akweze ndodo yake ndi kumenya fumbi la pa nthaka, ndipo fumbilo lidzasanduka nsabwe pa dziko lonse la Igupto.”"},{"book":"Eksodo","chapter":"8","verse":"17","text":"Iwo anachita momwemo, ndipo pamene Aaroni anakweza ndodo yake ndi kumenya fumbi, nsabwe zinafika pa munthu aliyense ndi pa ziweto. Fumbi lonse la mʼdziko la Igupto linasanduka nsabwe."},{"book":"Eksodo","chapter":"8","verse":"18","text":"Koma amatsenga atayesa kupanga nsabwe mwa matsenga awo, analephera. Ndipo nsabwezo zinali pa munthu aliyense ndi pa ziweto zawo."},{"book":"Eksodo","chapter":"8","verse":"19","text":"Amatsenga anati kwa Farao, “Izi wachita ndi Mulungu.” Koma mtima wa Farao unali wowumabe ndipo sanamvere zonena za Mose ndi Aaroni monga momwe Yehova ananenera."},{"book":"Eksodo","chapter":"8","verse":"20","text":"Kenaka Yehova anati kwa Mose, “Mmawa, upite ukakumane ndi Farao maso ndi maso pamene azidzapita ku madzi ndipo ukanene kuti, ‘Yehova akuti, Lola anthu anga kuti apite akandipembedze."},{"book":"Eksodo","chapter":"8","verse":"21","text":"Koma ngati suwalola anthu anga kuti apite, Ine ndidzatumiza pa iwe ntchentche zoluma ndi pa nduna zako ndi anthu ako ndi mʼnyumba zanu. Mʼnyumba za Aigupto mudzadzaza ntchentche zoluma. Ngakhale pa nthaka pamene akhalapo padzadzaza ndi ntchentche zoluma.’ ”"},{"book":"Eksodo","chapter":"8","verse":"22","text":"“Koma pa tsikulo ndidzapatula dera la Goseni, kumene kumakhala anthu anga, motero kuti sikudzakhala ntchentche zoluma. Choncho iwe udzadziwa kuti Ine Yehova ndi amene ndikulamulira dziko lino."},{"book":"Eksodo","chapter":"8","verse":"23","text":"Ndidzasiyanitsa pakati pa anthu anga ndi anthu ako. Chizindikiro chozizwitsa ichi chidzachitika mawa.”"},{"book":"Eksodo","chapter":"8","verse":"24","text":"Ndipo Yehova anachita zimenezi: Ntchentche zoluma zochuluka zinalowa mʼnyumba yaufumu ya Farao ndi nyumba za nduna zake. Choncho ntchentche zolumazi zinawononga dziko lonse la Igupto."},{"book":"Eksodo","chapter":"8","verse":"25","text":"Kenaka Farao anayitanitsa Mose ndi Aaroni nati, “Pitani kaperekeni nsembe kwa Mulungu wanu mʼdziko lomwe lino.”"},{"book":"Eksodo","chapter":"8","verse":"26","text":"Koma Mose anati, “Sitingathe kutero pakuti nsembe zathu kwa Yehova Mulungu ndi zowayipira Aigupto. Ngati tipereke nsembe zowayipira Aigupto mʼmaso mwawo, adzatiponya miyala kuti tife."},{"book":"Eksodo","chapter":"8","verse":"27","text":"Ife tiyenera kuyenda ulendo wa masiku atatu kupita ku chipululu kukapereka nsembe kwa Yehova Mulungu wathu monga anatilamulira.”"},{"book":"Eksodo","chapter":"8","verse":"28","text":"Farao anati, “Ine ndikulolani kuti mupite ku chipululu kukapereka nsembe kwa Yehova Mulungu wanu, koma musapite kutali kwambiri. Tsopano ndipempherereni.”"},{"book":"Eksodo","chapter":"8","verse":"29","text":"Mose anayankha kuti, “Ine ndikangochoka pano, ndikapemphera kwa Yehova ndipo mawa lomweli ntchentche zoluma zidzachoka kwa Farao, nduna zake pamodzi ndi anthu ake. Koma Farao, onetsetsani kuti musachitenso zachinyengo ndi kuwakaniza anthu kuti asakapereke nsembe kwa Yehova.”"},{"book":"Eksodo","chapter":"8","verse":"30","text":"Choncho Mose anasiyana ndi Farao nakapemphera kwa Yehova."},{"book":"Eksodo","chapter":"8","verse":"31","text":"Ndipo Yehova anachita zomwe Mose anapempha: Ntchentche zoluma zinachoka kwa Farao ndi nduna zake ndiponso kwa anthu ake. Palibe ngakhale imodzi yomwe inatsala."},{"book":"Eksodo","chapter":"8","verse":"32","text":"Koma nthawi imeneyinso Farao anawumitsa mtima wake ndipo sanalole kuti anthu atuluke."}]}