{"data":[{"book":"2 Koningen","chapter":"14","verse":"1","text":"In het tweede jaar der regering van Joasj, den zoon van Joachaz, over Israël, werd Amas-ja, de zoon van Joasj, koning van Juda."},{"book":"2 Koningen","chapter":"14","verse":"2","text":"Hij was vijf en twintig jaar, toen hij koning werd, en regeerde negen en twintig jaar te Jerusalem. Zijn moeder heette Jehoaddin en was afkomstig uit Jerusalem."},{"book":"2 Koningen","chapter":"14","verse":"3","text":"Hij deed wat recht was in de ogen van Jahweh, maar niet zoals zijn vader David. In alles volgde hij zijn vader Joasj na."},{"book":"2 Koningen","chapter":"14","verse":"4","text":"Ook schafte hij de offerhoogten niet af, zodat het volk nog altijd op de hoogten bleef offeren en wierook branden."},{"book":"2 Koningen","chapter":"14","verse":"5","text":"Zodra hij de koninklijke macht stevig in handen had, doodde hij zijn hovelingen, die zijn vader hadden vermoord."},{"book":"2 Koningen","chapter":"14","verse":"6","text":"Maar de kinderen van de moordenaars doodde hij niet, volgens het voorschrift in het wetboek van Moses, waarin Jahweh geboden heeft: Vaders mogen niet gedood worden om de schuld van hun kinderen, en kinderen niet om die van hun vaders; maar iedereen zal voor zijn eigen zonde worden gedood."},{"book":"2 Koningen","chapter":"14","verse":"7","text":"Hij versloeg de Edomieten, die tienduizend man sterk waren, in het Zoutdal. Ook veroverde hij Séla gewapenderhand; hij noemde het Jokteël, zoals het nu nog heet."},{"book":"2 Koningen","chapter":"14","verse":"8","text":"Daarna zond Amas-ja gezanten naar Joasj, den zoon van Joachaz, zoon van Jehoe, den koning van Israël, en liet hem zeggen: Kom, laat ons elkaar in de ogen zien."},{"book":"2 Koningen","chapter":"14","verse":"9","text":"Maar Joasj, de koning van Israël, zond aan Amas-ja, den koning van Juda, dit antwoord: Een distel op de Libanon zond aan een ceder op de Libanon deze boodschap: “Geef uw dochter aan mijn zoon tot vrouw.” Intussen liep het wild gedierte van de Libanon over de distel heen, en vertrapte ze."},{"book":"2 Koningen","chapter":"14","verse":"10","text":"Nu gij de Edomieten verslagen hebt, zijt ge overmoedig geworden; geniet van uw roem en blijf thuis. Waarom zoudt ge uw ongeluk tegemoet lopen, en uzelf met Juda ten val brengen?"},{"book":"2 Koningen","chapter":"14","verse":"11","text":"Maar Amas-ja wilde niet luisteren. Toen rukte Joasj, de koning van Israël, uit, en bij Bet-Sjémesj in Juda zagen hij en koning Amas-ja van Juda elkaar in de ogen;"},{"book":"2 Koningen","chapter":"14","verse":"12","text":"de Judeërs leden de nederlaag tegen Israël, en vluchtten naar huis."},{"book":"2 Koningen","chapter":"14","verse":"13","text":"Koning Joasj van Israël, nam koning Amas-ja van Juda, den zoon van Joasj, zoon van Achaz-ja, bij Bet-Sjémesj gevangen. Daarna trok hij Jerusalem binnen, en brak een stuk van vierhonderd el uit de muur, van de Efraïmpoort af tot aan de Hoekpoort."},{"book":"2 Koningen","chapter":"14","verse":"14","text":"Bovendien nam hij al het goud en zilver en het vaatwerk, dat in de tempel van Jahweh en in de schatkamers van het koninklijk paleis lag opgeborgen, en keerde met gijzelaars naar Samaria terug."},{"book":"2 Koningen","chapter":"14","verse":"15","text":"De verdere geschiedenis van Joasj, met al zijn daden en krijgsverrichtingen en met de oorlog, die hij tegen koning Amas-ja van Juda gevoerd heeft, is beschreven in het boek der kronieken van de koningen van Israël."},{"book":"2 Koningen","chapter":"14","verse":"16","text":"Joasj ging bij zijn vaderen te ruste, en werd te Samaria bij de koningen van Israël begraven. Zijn zoon Jeroboam volgde hem op."},{"book":"2 Koningen","chapter":"14","verse":"17","text":"Na de dood van Joasj, den zoon van Joachaz, den koning van Israël, leefde Amas-ja, de zoon van Joasj en koning van Juda, nog vijftien jaar."},{"book":"2 Koningen","chapter":"14","verse":"18","text":"De verdere geschiedenis van Amas-ja is beschreven in het boek der kronieken van de koningen van Juda."},{"book":"2 Koningen","chapter":"14","verse":"19","text":"Toen er te Jerusalem een samenzwering tegen hem werd gesmeed, vluchtte hij naar Lakisj; maar men zond hem mannen achterna, die hem te Lakisj doodden."},{"book":"2 Koningen","chapter":"14","verse":"20","text":"Vandaar werd hij op paarden naar Jerusalem vervoerd, en bij zijn vaderen in de Davidstad begraven."},{"book":"2 Koningen","chapter":"14","verse":"21","text":"Hierop koos heel het volk van Juda den zestienjarigen Azarja, en riep hem in de plaats van zijn vader Amas-ja tot koning uit."},{"book":"2 Koningen","chapter":"14","verse":"22","text":"Nadat de koning bij zijn vaderen te ruste was gegaan, heeft Azarja Elat versterkt en het weer bij Juda in gelijfd."},{"book":"2 Koningen","chapter":"14","verse":"23","text":"In het vijftiende jaar der regering van Amas-ja, den zoon van Joasj over Juda, werd Jeroboam, de zoon van Joasj, koning van Israël. Hij regeerde een en veertig jaar te Samaria."},{"book":"2 Koningen","chapter":"14","verse":"24","text":"Hij deed wat kwaad was in de ogen van Jahweh, en brak niet met de zonden, waartoe Jeroboam, de zoon van Nebat, Israël had verleid."},{"book":"2 Koningen","chapter":"14","verse":"25","text":"Hij heroverde het gebied van Israël van de weg naar Chamat af tot aan de zee der laagvlakte, zoals Jahweh, Israëls God, het door zijn dienaar, den profeet Jonas, den zoon van Amittai uit Gat-Hachéfer, had voorspeld."},{"book":"2 Koningen","chapter":"14","verse":"26","text":"Want Jahweh had gezien, hoe bitter de ellende van Israël was, hoe slaaf en vrije wegkwijnde, en dat er geen redder kwam."},{"book":"2 Koningen","chapter":"14","verse":"27","text":"En omdat Jahweh nog niet besloten had, de naam van Israël onder de hemel te verdelgen, bracht Hij redding door Jeroboam, den zoon van Joasj."},{"book":"2 Koningen","chapter":"14","verse":"28","text":"De verdere geschiedenis van Jeroboam, met al zijn daden en krijgsverrichtingen, hoe hij oorlog voerde tegen Damascus en Jahweh’s toorn van Israël afwendde, is beschreven in het boek der kronieken van de koningen van Israël."},{"book":"2 Koningen","chapter":"14","verse":"29","text":"Jeroboam ging bij zijn vaderen te ruste, en werd te Samaria bij de koningen van Israël begraven. Zijn zoon Zekarja volgde hem op."}]}