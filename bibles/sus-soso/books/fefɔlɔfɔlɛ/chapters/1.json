{"data":[{"book":"Fe Fɔlɔ Fɔlɛ","chapter":"1","verse":"1","text":"A fɔlɛ ra, Ala naxa koore nun bɔxi daa."},{"book":"Fe Fɔlɔ Fɔlɛ","chapter":"1","verse":"2","text":"Duniɲa mu nu yailanxi, sese mu nu na a ma. Dimi nan nu na baa birin ma, kɔnɔ Ala ɲɛngi naxan luxi alɔ foye nu a malintanma ye xun ma."},{"book":"Fe Fɔlɔ Fɔlɛ","chapter":"1","verse":"3","text":"Ala naxa a masen, «Naiyalanyi xa mini.» Naiyalanyi naxa mini keren na."},{"book":"Fe Fɔlɔ Fɔlɛ","chapter":"1","verse":"4","text":"Ala naxa a mato fa, na naiyalanyi fanxi. Ala naxa naiyalanyi nun dimi itaxun."},{"book":"Fe Fɔlɔ Fɔlɛ","chapter":"1","verse":"5","text":"Ala naxa naiyalanyi xili sa «yanyi.» A naxa dimi xili sa «kɔɛ.» Kɔɛ naxa so, kuye naxa iba, lɔxɔɛ singe nan nu na ki."},{"book":"Fe Fɔlɔ Fɔlɛ","chapter":"1","verse":"6","text":"Ala naxa a masen, «Koore walaxɛ xa lu bɔxi ye nun koore ye tagi.»"},{"book":"Fe Fɔlɔ Fɔlɛ","chapter":"1","verse":"7","text":"Na bara findi naaninyi ra bɔxi ye nun koore ye tagi. A rabaxi na ki nɛ."},{"book":"Fe Fɔlɔ Fɔlɛ","chapter":"1","verse":"8","text":"Ala naxa yi naaninyi xili sa «koore.» Kɔɛ naxa so, kuye naxa iba, lɔxɔɛ firin nde nan nu na ki."},{"book":"Fe Fɔlɔ Fɔlɛ","chapter":"1","verse":"9","text":"Ala naxa a masen, «Bɔxi ye xa malan yire keren. Xare xa maba.» A rabaxi na ki nɛ."},{"book":"Fe Fɔlɔ Fɔlɛ","chapter":"1","verse":"10","text":"Ala naxa na xare xili sa «bɔxi.» A naxa na bɔxi ye xili sa «baa.» Ala naxa a mato fa, na birin fanxi."},{"book":"Fe Fɔlɔ Fɔlɛ","chapter":"1","verse":"11","text":"Ala naxa a masen, «Sansie xa mini bɔxi ma. Sansi mɔɔli birin xa bula. Sansi xɔri naxan na a bogi kui, a bulama nɛ birin nun a mɔɔli ra.» A rabaxi na ki nɛ."},{"book":"Fe Fɔlɔ Fɔlɛ","chapter":"1","verse":"12","text":"Bɔxi naxa rafe sansi mɔɔli birin na, a bogi nun a sansi xɔri na a bili ma, na fan birin nun a mɔɔli. Ala naxa a mato fa, na birin fanxi."},{"book":"Fe Fɔlɔ Fɔlɛ","chapter":"1","verse":"13","text":"Kɔɛ naxa so, kuye naxa iba, lɔxɔɛ saxan nde nan nu na ki."},{"book":"Fe Fɔlɔ Fɔlɛ","chapter":"1","verse":"14","text":"Ala naxa a masen, «Yanbasee xa lu koore ma, yanyi nun kɔɛ itaxunfe ra. Waxati birin kolonma yanbasee saabui nan na. Xi yo xi, ɲɛ yo ɲɛ a kolonma yanbasee nan saabui ra."},{"book":"Fe Fɔlɔ Fɔlɛ","chapter":"1","verse":"15","text":"Yanbase na koore ma bɔxi iyalanse nan na.» A rabaxi na ki nɛ."},{"book":"Fe Fɔlɔ Fɔlɛ","chapter":"1","verse":"16","text":"Ala naxa naiyalanse xungbe firin nafala. Naxan xungbo, na xa yanyi yaamari raba. Naxan xurun, na xa kɔɛ yaamari raba. A naxa tunbuie fan nafala."},{"book":"Fe Fɔlɔ Fɔlɛ","chapter":"1","verse":"17","text":"Ala naxa yanbasee sa koore ma alako e xa bɔxi iyalan,"},{"book":"Fe Fɔlɔ Fɔlɛ","chapter":"1","verse":"18","text":"e xa yanyi nun kɔɛ yaamari raba, e xa dimi nun naiyalanyi rafatan. Ala naxa a mato fa, a birin fanxi."},{"book":"Fe Fɔlɔ Fɔlɛ","chapter":"1","verse":"19","text":"Kɔɛ naxa so, kuye naxa iba, lɔxɔɛ naani nde nan nu na ki."},{"book":"Fe Fɔlɔ Fɔlɛ","chapter":"1","verse":"20","text":"Ala naxa a masen, yɛxɛe xa ye ramaxa. Xɔnie xa ɲɛrɛ koore ma."},{"book":"Fe Fɔlɔ Fɔlɛ","chapter":"1","verse":"21","text":"Ala naxa yɛxɛ xungbe mɔɔli birin daa a nun nimase naxan birin na ye xɔɔra. A naxa xɔni mɔɔli birin fan daa. Ala naxa a mato fa, a birin fanxi."},{"book":"Fe Fɔlɔ Fɔlɛ","chapter":"1","verse":"22","text":"Ala naxa barakɛ sa e xa fe. A naxɛ, «Wo xa wuya, wo xa yiriwa alako yɛxɛe xa wuya baa ma. Xɔnie fan xa gbo bɔxi ma.»"},{"book":"Fe Fɔlɔ Fɔlɛ","chapter":"1","verse":"23","text":"Kɔɛ naxa so, kuye naxa iba, lɔxɔɛ suuli nde nan nu na ki."},{"book":"Fe Fɔlɔ Fɔlɛ","chapter":"1","verse":"24","text":"Ala naxa a masen, «Nimasee mɔɔli birin xa lu bɔxi ma: xurusee, bubusee, a nun buurunyi subee.» A rabaxi na ki nɛ."},{"book":"Fe Fɔlɔ Fɔlɛ","chapter":"1","verse":"25","text":"Ala naxa buurunyi subee mɔɔli birin daa, a naxa xurusee mɔɔli birin daa, a naxa bubusee mɔɔli birin daa. Ala naxa a mato fa, a birin fanxi."},{"book":"Fe Fɔlɔ Fɔlɛ","chapter":"1","verse":"26","text":"Ala naxa a masen, «Won xa adama daa, won xa won fɔxi lu a ma. A xa yaamari raba yɛxɛe xun ma, xɔnie xun ma, xurusee xun ma, bɔxi xun ma, a nun bubusee xun ma.»"},{"book":"Fe Fɔlɔ Fɔlɛ","chapter":"1","verse":"27","text":"Ala naxa adama daa ginɛ nun xɛmɛ, a a fɔxi lu e ma."},{"book":"Fe Fɔlɔ Fɔlɛ","chapter":"1","verse":"28","text":"Ala naxa barakɛ sa e xa fe. A naxɛ, «Wo xa wuya, wo xa yiriwa alako bɔxi xa rafe. Wo xa yaamari raba bɔxi xun ma, yɛxɛe xun ma, xɔnie xun ma, bubusee xun ma.»"},{"book":"Fe Fɔlɔ Fɔlɛ","chapter":"1","verse":"29","text":"A naxɛ, «N bara sansi birin nun sansi bogi birin fi wo ma baloe ra."},{"book":"Fe Fɔlɔ Fɔlɛ","chapter":"1","verse":"30","text":"N bara sansi birin fi sube birin ma naxan na bɔxi ma, a nun xɔni birin ma, a nun bubuse birin ma, nimase birin ma naxee ɲɛngima. Sansi birin bara findi e baloe ra.» A rabaxi na ki nɛ."},{"book":"Fe Fɔlɔ Fɔlɛ","chapter":"1","verse":"31","text":"Ala naxa a xa daalise birin mato fa, a fanxi han. Kɔɛ naxa so, kuye naxa iba, lɔxɔɛ senni nde nan nu na ki."}]}