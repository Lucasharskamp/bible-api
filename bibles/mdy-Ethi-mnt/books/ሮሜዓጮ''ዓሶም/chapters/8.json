{"data":[{"book":"ሮሜ ዓጮ'' ዓሶም","chapter":"8","verse":"1","text":"ዓካሪ ሃሢ ዬሱስ ኪሪስቶሴና ፔቱሞ ዓኣዞንሢ ናንጊና ፑርታ ዎጌና ዎጊሳ ባኣዚ'' ባኣሴ።"},{"book":"ሮሜ ዓጮ'' ዓሶም","chapter":"8","verse":"2","text":"ዓይጎሮ ጌዔቴ ዬሱስ ኪሪስቶሴ ዛሎ''ና ናንጊ ዒንጋ ዓያና ጌኤሺ ዎጌ፦ ጎሜና ሓይቢ ዎጌናኮ ዓይላቶይዳፓ ታና ኬሴ''ኔ።"},{"book":"ሮሜ ዓጮ'' ዓሶም","chapter":"8","verse":"3","text":"ዓሲኮ ላቤ'' ማሊፆይዳፓ ዔቄያና ዎጋ'' ኑና ፂሊ''ሳኒ ዳንዳዒባኣታንቴ ፆኦሲ ማዼኔ፤ ፆኦሲ ፔ ናዖ ኑና ጎሞ ዓሶ ማሊሲ ኑ ጎሞ ዛሎ'' ዳኪ ኑኡኮ ጎሞ ማሊፆ ናንጊና ዎጊ ባይዜኔ።"},{"book":"ሮሜ ዓጮ'' ዓሶም","chapter":"8","verse":"4","text":"ዬያ ዒ ማዼሢ ዓሲ ማሊሢናቱዋንቴ ዓያና ማሊሢና ሃንታ ዓሶ፥ ኑጊዳ ፒዜ ማዔ ዎጎ ዓይሢፃ ማዺንቲ ኩማንዳጉዲኬ።"},{"book":"ሮሜ ዓጮ'' ዓሶም","chapter":"8","verse":"5","text":"ዓሲ ማሊሢና ናንጋዞንሢ፦ ዓሲ ባኣዚ''፤ ዓያና ማሊሢና ናንጋዞንሢ ጋዓንቴ ዓያና ባኣዚ'' ማላኔ።"},{"book":"ሮሜ ዓጮ'' ዓሶም","chapter":"8","verse":"6","text":"ዓሲ ባኣዚ'' ማሊሢ ሓይቢ ዔኪ ሙካኔ፤ ዓያና ባኣዚ'' ማሊሢ ጋዓንቴ ሼምፖና ኮሹሞና ዒንጋኔ።"},{"book":"ሮሜ ዓጮ'' ዓሶም","chapter":"8","verse":"7","text":"ዓይጎሮ ጌዔቴ ዓሲ ባኣዚ'' ዛላ ማላ ዓሲ ፆኦሲ ዎጌም ዓይሢንቱዋያ ሓሣ ዓይሢንታኒያ ዳንዳዑዋያ፥ ፆኦሲኮ ሞርኬ ማዓኔ።"},{"book":"ሮሜ ዓጮ'' ዓሶም","chapter":"8","verse":"8","text":"ዓሲ ማሊሢ ማሊ ሃንታዞንሢ ፆኦሲ ዎዛሳኒ ዳንዳዑዋሴ።"},{"book":"ሮሜ ዓጮ'' ዓሶም","chapter":"8","verse":"9","text":"ዒንሢ ጋዓንቴ ፆኦሲኮ ዓያና'' ዒንሢዳ ዓኣቶ ዓያናና ማዓንዳፓዓቴም ዓሲ ማሊሢና ዒንሢ ናንጋዓኬ፤ ኪሪስቶሴ ዓያና'' ባኣ ዓሲ ኪሪስቶሴ ዓሲቱዋሴ።"},{"book":"ሮሜ ዓጮ'' ዓሶም","chapter":"8","verse":"10","text":"ኪሪስቶሴ ዒንሢ ጋራ ማዔቴ፥ ዎዚ ዒንሢኮ ዑፃ ጎሜ ዛላና ሓይቃያ ማዔቴያ ፆኦሲ ዒንሢ ፂሊ''ሴሢሮ ዓያና'' ዒንሢኮ ናንጊና ናንጋያኬ፤"},{"book":"ሮሜ ዓጮ'' ዓሶም","chapter":"8","verse":"11","text":"ዬሱሴ ሓይባ''ፓ ዔቂሴ፥ ፆኦሲ ዓያና'' ዒንሢዳ ዓኣቶ ዬሱስ ኪሪስቶሴ ሓይባ''ፓ ዔቂሴ፥ ፆኦዛሢ ዒንሢዳ ናንጋ ዓያኖ ዛሎ''ና ዒንሢኮ ሓይቃ ዑፆም ሼምፖ ዒንጋንዳኔ።"},{"book":"ሮሜ ዓጮ'' ዓሶም","chapter":"8","verse":"12","text":"ዬያሮ ታ ዒሾንሦ! ታ ሚሾንሦ! ኑኡኒ ናንጋኒ ኮይሳ ጎይሢ ዓኣኔ፤ ዬና ኮይሳ ጎይፄላ ዓሲ ማሊሢና ኑ ናንጋንዳጉዲቱዋሴ።"},{"book":"ሮሜ ዓጮ'' ዓሶም","chapter":"8","verse":"13","text":"ዓሲ ማሊሢ ማሊ ዒንሢ ናንጋያታቴ ሓይቃንዳኔ፤ ዓያና ጌኤሺ ዎልቄና ዓሲ ማሊሢ ማዾ ዒንሢ ባሼቴ ጋዓንቴ ሼምፖና ዒንሢ ናንጋንዳኔ።"},{"book":"ሮሜ ዓጮ'' ዓሶም","chapter":"8","verse":"14","text":"ፆኦሲ ዓያና ዓይሣ ጎይፆ ዓኣዻዞንሢ ቢያ ፆኦሲ ናይኬ።"},{"book":"ሮሜ ዓጮ'' ዓሶም","chapter":"8","verse":"15","text":"ዬያሮ «ዓዴ» ጌይ ዒንሢ ዔኤላ''ንዳ ፆኦሲ ናይ ማሃ ዓያና ዒንሢ ዔኬኔ፤ ጊንሣ ዒጊቹሞና ናንጋኒ ካራሙሞ ዓያና ዒንሢ ዔኪባኣሴ።"},{"book":"ሮሜ ዓጮ'' ዓሶም","chapter":"8","verse":"16","text":"ፆኦሲ ዓያና'' ኑ ዓያኖና ዎላ'' ማዒ ፆኦሲ ናይ ኑኡኮ ማዒፆ ኑም ማርካዻኔ።"},{"book":"ሮሜ ዓጮ'' ዓሶም","chapter":"8","verse":"17","text":"ዓካሪ ኑኡኒ ፆኦሲ ናይ ማዔያታቴ ኪሪስቶሴና ዎላ'' ዬያ ሃጊ ማዓንዳ ዎዞ'' ቢያ ኑ ዴንቃንዳኔ፤ ሓሢ ኑ ኪሪስቶሴ ሜታዼ ሜቶ'' ዔካያ ማዔቴ ሃጊ ዒዛና ዎላ'' ኑ ቦንቺንታንዳኔ።"},{"book":"ሮሜ ዓጮ'' ዓሶም","chapter":"8","verse":"18","text":"ኑኡኮ ሓሣኣ ዎዶ'' ሜታሢ' ሃጊ ኑም ጴዻንዳ ቦንቾና ዎላ'' ቤቂሦዛ ኮሺ'' ዻካኬ ታ ጋዓኔ።"},{"book":"ሮሜ ዓጮ'' ዓሶም","chapter":"8","verse":"19","text":"ማዢንታ ቢያ ፆኦሲኮ ናኣታ'' ፔጋዺ ጴዻንዳሢ ዼኤፒ ማሊሢ ጌሢ ካፓኔ።"},{"book":"ሮሜ ዓጮ'' ዓሶም","chapter":"8","verse":"20","text":"ማዢንታ ቢያ ዔኤቢ ፓሡዋ ባኣዚ'' ማዓንዳጉዲ ናንጊና ዔያቶይዳ ዎጊንቴኔ፤ ዬይያ፦ ማዢንታ ፔ ማሊሢናቱዋንቴ ፆኦሲ ማሊሢና ማዔኔ፤ ማዔቴያ ዬይ ሓጊ ማዓንዳ ዎዛ'' ዔያቶም ዓኣኔ፤"},{"book":"ሮሜ ዓጮ'' ዓሶም","chapter":"8","verse":"21","text":"ዬይ ሃጊ ማዓንዳ ዎዛ'' ማዢንታ ፔ ቶኦኪና ባይሲንታ ካራሙሞይዳፓ ኬስኪ፥ ፆኦሲ ናኣቶ''ና ዎላ'' ካራሙሞ ባኣያ ቦንቾ ናንጊ ናንጋንዳጉዲኬ።"},{"book":"ሮሜ ዓጮ'' ዓሶም","chapter":"8","verse":"22","text":"ማዢንታ ቢያ ሓኖ'' ሄላ''ንዳኣና ሾይቺ ባኒሢ ሜታሳ ሜቶጉዴያና ሜታዺሢዳ ዓኣሢ ኑ ዔራኔ።"},{"book":"ሮሜ ዓጮ'' ዓሶም","chapter":"8","verse":"23","text":"ጋዓንቴ ሜታዺፆይዳ ዓኣሢ ማዢንቶ ሌሊቱዋንቴ ቤርታዺ ዓያኖ ጌኤዣ ዒንጊንቴም ዔኬ ዓሳ፥ ኑኡኒያ ፆኦሲ ናይ ማዔሢ ዒዚ ፔጋሳንዳ ኬሎ'' ሃጊ ማዓንዳ ዎዛና ካፒ ካፒ ኑኡኮ ጋሮ ማሊፆና ኑ ሜታዺሢዳ ዓኣኔ፤ ዬካፓ ኑኡኮ ዓይሌ'' ማዒፃ ዓታንዳኔ።"},{"book":"ሮሜ ዓጮ'' ዓሶም","chapter":"8","verse":"24","text":"ዓይጎሮ ጌዔቴ ኑኡኒ ዻቄሢ ዬያ ሃጊ ማዓንዳ ዎዞ''ናኬ። ጋዓንቴ ዬይ ዎዛ ኑ ማሄ ባካ ጴዻ ባኣዚ'' ማዔቴ ሃጊ ማዓንዳ ዎዛ'' ዎዛ ማዒፃ ዓቴ''ኔ ጌይሢኬ፤ ጴዻ ባኣዚ'' ዖኦኒ «ሃጊ ማዓንዳ ዎዛኬ» ጋዓንዳይ?"},{"book":"ሮሜ ዓጮ'' ዓሶም","chapter":"8","verse":"25","text":"ጴዹዋ ባኣዚ'' ሃጊ ማዓንዳ ዎዛ ኑ ማሃያ ማዔቶ ጊቢ'' ዳንዳዓሢና ኑ ካፓንዳኔ።"},{"book":"ሮሜ ዓጮ'' ዓሶም","chapter":"8","verse":"26","text":"ዎያይዲ ሺኢቃኒ ኑም ኮይሳቴያ ኑ ዔሩዋኣሢሮ ዓያና ጌኤሺ ኑ ላቤ'' ዎዶ''ና ኑና ማኣዳ''ኔ፤ ጊንሣ ሓሣ ሓያኬ ጌይ ኬኤዚንቱዋ ጎይሢና ሜታዺ ማሊ ኑ ሺኢጲፆ ፆኦሲም ሺኢሻኔ።"},{"book":"ሮሜ ዓጮ'' ዓሶም","chapter":"8","verse":"27","text":"ዓሲኮ ዒና ዴንቃ ፆኦሲ፥ ዓያኖ ጌኤዦኮ ማሊፃ ዓይጎ ማዔቴያ ዔራኔ፤ ዎይቲ ጌዔቴ ዓያኖ ጌኤዣ ፆኦሲም ዱማዼ ዓሶኮ ሺኢጲፆ ፆኦሲም ሺኢሻሢ ፆኦሲ ማሊፆጉዴያታሢሮኬ።"},{"book":"ሮሜ ዓጮ'' ዓሶም","chapter":"8","verse":"28","text":"ፆኦሲ ዒዛ ናሽካዞንሢና ዒዛኮ ማሊፆጉዴያ ዔኤሊ''ንቴ ዓሶም ፆኦሲ ቢያ ባኣዚ'' ኮይሳያ ማሂ ማዻሢ ኑ ዔራኔ።"},{"book":"ሮሜ ዓጮ'' ዓሶም","chapter":"8","verse":"29","text":"ዓይጎሮ ጌዔቴ ፆኦሲ ናዓሢ ሚርጌ ጌርሲንሢኮ ባኣካ'' ቶይዲ ማዓንዳጉዲ ፆኦሲ ቤርታዺ ዶኦሬዞንሢ ዒዛኮ ናዓሢ ማላንዳጉዲ ጌዔሢሮኬ።"},{"book":"ሮሜ ዓጮ'' ዓሶም","chapter":"8","verse":"30","text":"ቤርታዺ ዒዚ ማሌዞንሢ ዔኤሌ''ኔ፤ ዔኤሌ''ዞንሢ ሃሣ ፂሎ'' ማሂ ዛጌኔ፤ ፂሎ'' ማሂ ዒ ዛጌዞንሢ ቦንቺሴኔ።"},{"book":"ሮሜ ዓጮ'' ዓሶም","chapter":"8","verse":"31","text":"ዓካሪ ሃያ ባኮ ዛሎ'' ኑ ዎዚ ጎዖንዶይ? ፆኦሲ ኑኡና ዎላ'' ማዔቴ ዖ ኑና ዒፂ ማካኒ ዳንዳዓይ?"},{"book":"ሮሜ ዓጮ'' ዓሶም","chapter":"8","verse":"32","text":"ፔኤኮ ፔቴ'' ናዓሢ ሚጪንቱዋዖ ኑ ዛሎ''ሮ ዓኣሢ ዒንጌ ፆኦዛሢ ቢያ ባኣዚ'' ኑም ዒንጋንዳሢ ዔርቴያኬ።"},{"book":"ሮሜ ዓጮ'' ዓሶም","chapter":"8","verse":"33","text":"ፆኦሲ ዶኦሬዞንሢ ዖኦኒያ «ዻቤያኬ» ጋዓኒ ዳንዳዓይ? ፂሎ'' ማሂ ዛጋሢ ዒዛኬ።"},{"book":"ሮሜ ዓጮ'' ዓሶም","chapter":"8","verse":"34","text":"ዬያሮ ዔያቶይዳ «ዔያታ ዻቤያኬ» ጌይ ዎጋንዳሢ ዖናዳይ? ዬሱስ ኪሪስቶሴ ዔያቶይዳ ዎጋንዳ? ዒዚ ዔያቶይዳ ዎጊንዱዋሴ፤ ዓይጎሮ ጌዔቴ ዒዚ ኑ ጋይቴ ሓይቂ፥ ሓይቢፓ ዔቂ ፆኦሲኮ ሚዛቆ ዛላ'' ዴዒ ኑ ሺኢጲፆ ፆኦሲም ሺኢሻሢሮኬ።"},{"book":"ሮሜ ዓጮ'' ዓሶም","chapter":"8","verse":"35","text":"ዓካሪ ኪሪስቶሴ ናሹሞይዳፓ ዓይጌ ኑና ዱማሳንዳይ? ሜቶታቴያ፥ ኮሺ'' ዑሣ ዓኣዼ ሜቶታቴያ፥ ዒፂ ዳውሲሢታቴያ፥ ናይዚታቴያ፥ ካሉሞታቴያ፥ ዎዻንዳ ባኣዚ''ታቴያ፥ ጬንቻ ዓፓሮና ዎዾያታቴያ ኑና ዱማሲንዱዋሴ።"},{"book":"ሮሜ ዓጮ'' ዓሶም","chapter":"8","verse":"36","text":"ዬይያ፦"},{"book":"ሮሜ ዓጮ'' ዓሶም","chapter":"8","verse":"37","text":"ዓካሪ ኑና ናሽኬ፥ ኪሪስቶሴ ዛሎ''ና ዬንሢ ባኮንሢ ቢያ ባሺፆና ዎልቆሮንሢዳፓ ቢያ ኑ ባሻያኬ።"},{"book":"ሮሜ ዓጮ'' ዓሶም","chapter":"8","verse":"38","text":"ዬያሮ ሓይቢ ማዔቴያ ናንጊ፥ ፆኦሲ ኪኢታንቾ ማዔቴያ ፑርታ ዓያና፥ ሓሢ ዓኣ ባኣዚ''ታቴያ ሓጊ ሙካንዳያ፥ ዓይጎ ዎልቄ ማዔቴያ፥"},{"book":"ሮሜ ዓጮ'' ዓሶም","chapter":"8","verse":"39","text":"ዼጉሞ ማዔቴ ሂርኩሞ፥ ዓይጎ ማዢንቲ ማዖም ኑ ጎዳሢ ዬሱስ ኪሪስቶሴ ዛሎ''ና ኑም ጴዼ ፆኦሲ ናሹሞይዳፓ ኑና ዱማሳኒ ዳንዳዓ ዓይጎ ባኣዚ''ያ ባኣሢ ጎኔና ኑ ዔራኔ።"}]}