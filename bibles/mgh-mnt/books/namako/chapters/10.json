{"data":[{"book":"Namako","chapter":"10","verse":"1","text":"Yesu ahothama yeyo ilhapo iyo nkaarwa Uyudea, alhapuwaka mwoolhoko wo Uyorodani. Attu enchi nkayaawacha umwiiwelhelhani, nkeettuchihacha thoko chaalhemalhenlhe awe."},{"book":"Namako","chapter":"10","verse":"2","text":"Amafarisayo akina nkayaawacha unlhikachani unkoha, “Chani nnihimerie inoorera ntu waahiya amwaarawe?”"},{"book":"Namako","chapter":"10","verse":"3","text":"Yesu nkaakhulha eeraka, “Ashinna Musa aalhehenre chani?”"},{"book":"Namako","chapter":"10","verse":"4","text":"Ni ayo nkayeera, “Ashinna Musa aalhehenre wiira, nlhopwana aahiyeke amwaarawe ni waavaha italaka yo umwalhaana.”"},{"book":"Namako","chapter":"10","verse":"5","text":"Yesu nkaahimia tho, “Ashinna Musa alhempe nlheheriyo nno chiicho ukhalhawaya mwaatti nri o ulhipa mirima."},{"book":"Namako","chapter":"10","verse":"6","text":"Nansho toka woopiye aya ilhapo, ‘Nlhuku ahomuupa nlhopwana ni nthiyana,’ thoko chilhepiye aya."},{"book":"Namako","chapter":"10","verse":"7","text":"‘Wo yoyo nlhatu uyo etu nlhopwana noothama uwannyawe wa athumwane ni wa anumwane ni ulhutaana ni ahanu awe."},{"book":"Namako","chapter":"10","verse":"8","text":"Ni yayo elhi ayo anothathuwa ukhalha iruttu imoka. Ahikhalhaka elhi tho ihikhalhe iruttu imoka.’"},{"book":"Namako","chapter":"10","verse":"9","text":"Paahi etu chilhutaanihiye ni Nlhuku, ntu himwalhaanihe.”"},{"book":"Namako","chapter":"10","verse":"10","text":"Vaari aya mpaani, owiittucha awe nkayankoha Yesu nenno nlhove nno."},{"book":"Namako","chapter":"10","verse":"11","text":"Nkaakhulha eeraka, “Ntu naamwalhaana ahanu awe, ni waaveka athiyana akina yoyo holhavalhava waattekelha ahanu awe."},{"book":"Namako","chapter":"10","verse":"12","text":"Ni athiyana chiicho, anaamwalhaana owannyaya ni uthelhiya ni alhopwana akina ahowonya, aholhavalhava.”"},{"book":"Namako","chapter":"10","verse":"13","text":"Nkaawihachiya achishaana ashinkani awe eeshera miono, nansho owiittucha nkayaachiichihacha."},{"book":"Namako","chapter":"10","verse":"14","text":"Yesu vonne awe nkaarushiya nkeera, “Mwaahiyekeni ashaana awe uwannyaka, ukhalhawaya Imwene ya Nlhuku phi yawaya achishaana thoko yayo."},{"book":"Namako","chapter":"10","verse":"15","text":"Kinouhimeriani ikekhiaye wiira, ntu riyoothe hinopochera Imwene ya Nlhuku thoko vanompochera awe mwaana mwankani khanowa ukelha mwommo.”"},{"book":"Namako","chapter":"10","verse":"16","text":"Nkaapocheracha mmiononi mwawe nkaakumbatira, nkeesheracha miono ni waavaha ibarakha."},{"book":"Namako","chapter":"10","verse":"17","text":"Yesu vaarwaa awe nkwaha nkhwawe, ntu mmoka nkaanttimakelha, nkankhoromelha, ni unkoha, “Owiittuchiha orera nrima, kipangekeni kipatte ukumi wo uhimalha?”"},{"book":"Namako","chapter":"10","verse":"18","text":"Yesu nkankoha, “Woonaka nnokiihana orera nrima? Khaawo ntu ri orera nrima ahikhalhe Nlhuku vekha awe."},{"book":"Namako","chapter":"10","verse":"19","text":"Nhochuwelha malheheriyo, ‘Nhilhavelhave, nhiive, nhiiye, nhimwootherie ntu, nhoothache, mwaathimicheke athumwaninyu ni anumwaninyu.’ ”"},{"book":"Namako","chapter":"10","verse":"20","text":"Ni uyo nkaarumelhelha wo wiira, “Eiyo Owiittuchiha chechiyo chonkhaye chiyo kihovara toka kinari mwanhima.”"},{"book":"Namako","chapter":"10","verse":"21","text":"Yesu nkammweha wo unttuna ni umwiirelha, “Nhohalhiha ittu imoka. Vano nrweeke mwathumiheke chonkhaye chirina inyu ni wakawelhacha attu ahirina, mwiicheshereke nhakhu wiirimu. Mwamalhihaka nkittwareke.”"},{"book":"Namako","chapter":"10","verse":"22","text":"Yoyo ntu uyo eeweke chiicho, nkaathama achukulhaka munrimani ukhalhawaya aari ntu o nhakhu chinene."},{"book":"Namako","chapter":"10","verse":"23","text":"Yesu nkaaweha uno ni uno nkeerelha owiittucha awe, “Vanowa urika wa attu o nhakhu ukelha wi Imwene ya Nlhuku!”"},{"book":"Namako","chapter":"10","verse":"24","text":"Owiittucha awe nkayaashangacha wiiwa malhove ayo, nansho Yesu nkaahimia tho eeraka, “Achishaanaka, varii vakittu voorika wa ntu ukelha wi Imwene ya Nlhuku!"},{"book":"Namako","chapter":"10","verse":"25","text":"Nansho iri vo urikarika chinene wa ntu o nhakhu ukelha Imwene ya Nlhuku upwaha ingamiya uperetta niitho no ntotto no utottelha ikuwo.”"},{"book":"Namako","chapter":"10","verse":"26","text":"Owiittucha awe ayo nkayaathepa ushanga, nkaahalha akohanaka, “Apani etu, anohalha ulhama?”"},{"book":"Namako","chapter":"10","verse":"27","text":"Yesu nkaaweha tho, nkeera, “Vaattuni khavanooria, nansho kuhiwe wa Nlhuku, ukhalhawaya wa Nlhuku chonkhaye chinowooriacha.”"},{"book":"Namako","chapter":"10","verse":"28","text":"Napeturo nkayaahimia wiira, “Ni hii, nihohiya chittu chonkhaye nihoottwarani inyuva.”"},{"book":"Namako","chapter":"10","verse":"29","text":"Yesu nkaakhulha, “Eiyo, kinouhimeriani wo ikekhiaye wiira kila ntu hiilhe inupa awe ni achihimawe ni manyaarokorawe ni athumwanawe ni anumwanawe ni achishaana awe ama imata chawe ni ukitwara mii, ni Malhove Orera,"},{"book":"Namako","chapter":"10","verse":"30","text":"nowa ulhiviya imara imia ikatema yo naanano ilha. Mamia menchi upwaha inupa, manyaarokorawe ni manyaonnawe ni anumwanawe ni ashaana ni imata ni uhuva, ikatema inowa nowa upochera ukumi wo uhimalha."},{"book":"Namako","chapter":"10","verse":"31","text":"Nansho attu anoholhelha vano anowa ukhalha utulhi, ni ayo ari vatulhi vano anowa uholhelha.”"},{"book":"Namako","chapter":"10","verse":"32","text":"Yesu ni owiittucha awe yaari munkwahani arwaaka Uyerusalemu. Yesu mwanene aari naholhenlhe, owiittucha awe yaari yoovaka, vamoka ni attu onkhaye aattukanne aya yaari yoovaka. Yesu nkaawiacha tho untemerani uchereshere khumi ni elhi alhe, uwaahimeriani mwaha wo chittu chinohalha unkhumelhelha."},{"book":"Namako","chapter":"10","verse":"33","text":"Yesu nkeerelhacha, “Mwiiwelhelheke mwaatti, nna vano ninokelha Uyerusalemu ni uwo Mwaana a Ntu nokoohelhiya mmathathani mwa attu opochera ishaani olhupalhe ni owiittuchiha Malhehero, ni ayo anowa unhukumulha wiira eeviye arweehiyaka wa attu ahiri Ayahudi,"},{"book":"Namako","chapter":"10","verse":"34","text":"anohalha untikulhacha ni unshuwelha ishenye ni umwaata ikopo ni umwiiva, nansho nihuku no neraru noohihimmwa.”"},{"book":"Namako","chapter":"10","verse":"35","text":"Nayakhobo ni Nayohana ashaana a Nazebedayo yahonrwelha Yesu ni umwiirelha, “Owiittuchiha, ninolhepelha nnipangelhe ittu ninothanana ihu.”"},{"book":"Namako","chapter":"10","verse":"36","text":"Yesu nkaakoha, “Nnothanana kuupangelhekeni ittu yaani?”"},{"book":"Namako","chapter":"10","verse":"37","text":"Nkayeera, “ninolhepelha wiira mmwe mwaanesha amoka wiimonono winyu ni nkina wiimushi winyu vanohalha inyu ukhalha unthimichoni wi Imweneni wa Nlhuku.”"},{"book":"Namako","chapter":"10","verse":"38","text":"Yesu nkaahimia “Kinoona wiira mwaattiva khanchuwenlhe ittu inolhepelha inyu. Nnoworia mwaattiva uwureria ikikombe kinohalha aka uwureria mii? Ama nnoworia ubatiiziya ubatiizo kinohalha aka ubatiiziya mii?”"},{"book":"Namako","chapter":"10","verse":"39","text":"Nkayaamwaakhulha, “Eiyo ninoworia.” Yesu nkaahimia wiira, “Eiyo nnoworiaa uwureria ikikombe inohalha aka uwureria ni ubatiiziya thoko kinohalha aka ubatiiziya mii."},{"book":"Namako","chapter":"10","verse":"40","text":"Nansho mwaha wa apani akhalhe wiimonono ama wiimushi, yoyo khuri mmathathani mwaka. Nlhuku phi nohalha waavaha yayo mapuro ayo attu athanlhiye.”"},{"book":"Namako","chapter":"10","verse":"41","text":"Owiittucha akina khumi alhe veewilhe aya, nkayaarushiya nkayaathunalhelha Nayakhobo ni Nayohana."},{"book":"Namako","chapter":"10","verse":"42","text":"Yesu nkeehanacha onkhaye ni waahimeria wiira, “Nhochuwelha wiira attu anaatawara attu ahiri Ayahudi wo machiri ni aholhelhi aya ahanaa ikuru wa attu anaatawara aya."},{"book":"Namako","chapter":"10","verse":"43","text":"Nansho uwaninyu mwaattiva ihikhalhe chiicho, namitheko nothanana ukhalha mulhupalhe inyu yoyo apachereke thoko ukhalha namitheko a ashikhunanawe."},{"book":"Namako","chapter":"10","verse":"44","text":"Ntu riyoothe nothanana woonia nari miholho, yoyo hothananiya ukhalha ipotta ya akhunanawe kaye."},{"book":"Namako","chapter":"10","verse":"45","text":"Ukhalhawaya Mwaana a Ntu khaawilhe awe aapangelhiya mitheko, aawiilhe ukavihera ni ukumiha ukumi awe woopolha attu enchi.”"},{"book":"Namako","chapter":"10","verse":"46","text":"Nkayaaphiya Uyeriko, ni vavawo Yesu vaathama awe vamoka ni owiittucha awe ni nlhoko wa attu uttwaraka, ntu mmoka ohoona aakhalha avekelhaka, mwaana a Natimayo ehaniya Batimayo aari nakhanlhe vachereshere iphiro."},{"book":"Namako","chapter":"10","verse":"47","text":"Veewilhe awe wiira aari Yesu o Unazareti phi novira, nkaachokholha ukhuwelha, “Yesu! Mwaana a Adaudi! Ukoonelhe ikiriri!”"},{"book":"Namako","chapter":"10","verse":"48","text":"Nkaachacheriya ni attu wiira amaalhe. Nansho uyo nkaathepa ukhuwelha “Mwaana a Adaudi, ukoonelhe ikiriri!”"},{"book":"Namako","chapter":"10","verse":"49","text":"Yesu nkeemelha ni wiira, “Nkamwiihaneni.” Nkeehaniya eerelhiyaka, “Uvareke nrima! Wunkweke, howiihana.”"},{"book":"Namako","chapter":"10","verse":"50","text":"Nkaariha mwiinjiro awe nkaaathupulhuwa ni urwaa wa Yesu."},{"book":"Namako","chapter":"10","verse":"51","text":"Yesu nkankoha, “Unothanana kuupangelheke ittu yaani?” Batimayo nkaakhulha, “Owiittuchiha kinolhepelha wiira koone.”"},{"book":"Namako","chapter":"10","verse":"52","text":"Yesu nkaamwirelha, “Urweeke, nrima ao uhoolhamiha.” Yeyo ikatema nkaalhama ni uweha nkanttwara Yesu mwaavira awe."}]}