{"data":[{"book":"ΠΡΟΣ ΦΙΛΗΜΟΝΑ","chapter":"1","verse":"1","text":"Παῦλος δέσμιος Χριστοῦ Ἰησοῦ, καὶ Τιμόθεος ὁ ἀδελφός, Φιλήμονι τῷ ἀγαπητῷ καὶ συνεργῷ ἡμῶν,"},{"book":"ΠΡΟΣ ΦΙΛΗΜΟΝΑ","chapter":"1","verse":"2","text":"καὶ Ἀπφίᾳ τῇ ἀγαπητῇ, καὶ Ἀρχίππῳ τῷ συστρατιώτῃ ἡμῶν, καὶ τῇ κατ᾿ οἶκόν σου ἐκκλησίᾳ·"},{"book":"ΠΡΟΣ ΦΙΛΗΜΟΝΑ","chapter":"1","verse":"3","text":"χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΦΙΛΗΜΟΝΑ","chapter":"1","verse":"4","text":"Εὐχαριστῶ τῷ Θεῷ μου, πάντοτε μνείαν σου ποιούμενος ἐπὶ τῶν προσευχῶν μου,"},{"book":"ΠΡΟΣ ΦΙΛΗΜΟΝΑ","chapter":"1","verse":"5","text":"ἀκούων σου τὴν ἀγάπην, καὶ τὴν πίστιν ἣν ἔχεις πρὸς τὸν Κύριον Ἰησοῦν καὶ εἰς πάντας τοὺς ἁγίους,"},{"book":"ΠΡΟΣ ΦΙΛΗΜΟΝΑ","chapter":"1","verse":"6","text":"ὅπως ἡ κοινωνία τῆς πίστεώς σου ἐνεργὴς γένηται ἐν ἐπιγνώσει παντὸς ἀγαθοῦ τοῦ ἐν ὑμῖν εἰς Χριστὸν Ἰησοῦν."},{"book":"ΠΡΟΣ ΦΙΛΗΜΟΝΑ","chapter":"1","verse":"7","text":"1.7 Χάριν ¦ Χαρὰν El. Sc.Χάριν γὰρ ἔχομεν πολλὴν καὶ παράκλησιν ἐπὶ τῇ ἀγάπῃ σου, ὅτι τὰ σπλάγχνα τῶν ἁγίων ἀναπέπαυται διὰ σοῦ, ἀδελφέ."},{"book":"ΠΡΟΣ ΦΙΛΗΜΟΝΑ","chapter":"1","verse":"8","text":"Διὸ πολλὴν ἐν Χριστῷ παρρησίαν ἔχων ἐπιτάσσειν σοι τὸ ἀνῆκον,"},{"book":"ΠΡΟΣ ΦΙΛΗΜΟΝΑ","chapter":"1","verse":"9","text":"διὰ τὴν ἀγάπην μᾶλλον παρακαλῶ, τοιοῦτος ὢν ὡς Παῦλος πρεσβύτης, νυνὶ δὲ καὶ δέσμιος Ἰησοῦ Χριστοῦ."},{"book":"ΠΡΟΣ ΦΙΛΗΜΟΝΑ","chapter":"1","verse":"10","text":"Παρακαλῶ σε περὶ τοῦ ἐμοῦ τέκνου, ὃν ἐγέννησα ἐν τοῖς δεσμοῖς μου, Ὀνήσιμον,"},{"book":"ΠΡΟΣ ΦΙΛΗΜΟΝΑ","chapter":"1","verse":"11","text":"τόν ποτέ σοι ἄχρηστον, νυνὶ δὲ σοὶ καὶ ἐμοὶ εὔχρηστον, ὃν ἀνέπεμψα·"},{"book":"ΠΡΟΣ ΦΙΛΗΜΟΝΑ","chapter":"1","verse":"12","text":"σὺ δὲ αὐτόν, τοῦτ᾿ ἔστι τὰ ἐμὰ σπλάγχνα, προσλαβοῦ·"},{"book":"ΠΡΟΣ ΦΙΛΗΜΟΝΑ","chapter":"1","verse":"13","text":"ὃν ἐγὼ ἐβουλόμην πρὸς ἐμαυτὸν κατέχειν, ἵνα ὑπὲρ σοῦ διακονῇ μοι ἐν τοῖς δεσμοῖς τοῦ εὐαγγελίου·"},{"book":"ΠΡΟΣ ΦΙΛΗΜΟΝΑ","chapter":"1","verse":"14","text":"χωρὶς δὲ τῆς σῆς γνώμης οὐδὲν ἠθέλησα ποιῆσαι, ἵνα μὴ ὡς κατὰ ἀνάγκην τὸ ἀγαθόν σου ᾖ, ἀλλὰ κατὰ ἑκούσιον."},{"book":"ΠΡΟΣ ΦΙΛΗΜΟΝΑ","chapter":"1","verse":"15","text":"Τάχα γὰρ διὰ τοῦτο ἐχωρίσθη πρὸς ὥραν, ἵνα αἰώνιον αὐτὸν ἀπέχῃς·"},{"book":"ΠΡΟΣ ΦΙΛΗΜΟΝΑ","chapter":"1","verse":"16","text":"οὐκέτι ὡς δοῦλον, ἀλλ᾿ ὑπὲρ δοῦλον, ἀδελφὸν ἀγαπητόν, μάλιστα ἐμοί, πόσῳ δὲ μᾶλλον σοὶ καὶ ἐν σαρκὶ καὶ ἐν Κυρίῳ."},{"book":"ΠΡΟΣ ΦΙΛΗΜΟΝΑ","chapter":"1","verse":"17","text":"Εἰ οὖν ἐμὲ ἔχεις κοινωνόν, προσλαβοῦ αὐτὸν ὡς ἐμέ."},{"book":"ΠΡΟΣ ΦΙΛΗΜΟΝΑ","chapter":"1","verse":"18","text":"Εἰ δέ τι ἠδίκησέ σε ἢ ὀφείλει, τοῦτο ἐμοὶ ἐλλόγει·"},{"book":"ΠΡΟΣ ΦΙΛΗΜΟΝΑ","chapter":"1","verse":"19","text":"ἐγὼ Παῦλος ἔγραψα τῇ ἐμῇ χειρί, ἐγὼ ἀποτίσω· ἵνα μὴ λέγω σοι ὅτι καὶ σεαυτόν μοι προσοφείλεις."},{"book":"ΠΡΟΣ ΦΙΛΗΜΟΝΑ","chapter":"1","verse":"20","text":"Ναί, ἀδελφέ, ἐγώ σου ὀναίμην ἐν Κυρίῳ· ἀνάπαυσόν μου τὰ σπλάγχνα ἐν Κυρίῳ."},{"book":"ΠΡΟΣ ΦΙΛΗΜΟΝΑ","chapter":"1","verse":"21","text":"Πεποιθὼς τῇ ὑπακοῇ σου ἔγραψά σοι, εἰδὼς ὅτι καὶ ὑπὲρ ὃ λέγω ποιήσεις."},{"book":"ΠΡΟΣ ΦΙΛΗΜΟΝΑ","chapter":"1","verse":"22","text":"Ἅμα δὲ καὶ ἑτοίμαζέ μοι ξενίαν· ἐλπίζω γὰρ ὅτι διὰ τῶν προσευχῶν ὑμῶν χαρισθήσομαι ὑμῖν."},{"book":"ΠΡΟΣ ΦΙΛΗΜΟΝΑ","chapter":"1","verse":"23","text":"Ἀσπάζονταί σε Ἐπαφρᾶς ὁ συναιχμάλωτός μου ἐν Χριστῷ Ἰησοῦ,"},{"book":"ΠΡΟΣ ΦΙΛΗΜΟΝΑ","chapter":"1","verse":"24","text":"Μάρκος, Ἀρίσταρχος, Δημᾶς, Λουκᾶς, οἱ συνεργοί μου."},{"book":"ΠΡΟΣ ΦΙΛΗΜΟΝΑ","chapter":"1","verse":"25","text":"Ἡ χάρις τοῦ Κυρίου ἡμῶν Ἰησοῦ Χριστοῦ μετὰ τοῦ πνεύματος ὑμῶν. Ἀμήν."}]}