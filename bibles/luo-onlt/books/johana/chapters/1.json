{"data":[{"book":"Johana","chapter":"1","verse":"1","text":"Kar chakruok, Wach ne nitie, kendo Wach ne ni kod Nyasaye, kendo Wach ne en Nyasaye."},{"book":"Johana","chapter":"1","verse":"2","text":"Ne en gi Nyasaye nyaka aa chakruok."},{"book":"Johana","chapter":"1","verse":"3","text":"En ema nomiyo gik moko duto ochwe; kendo ka dine onge en, to onge gima dine ochwe mosechwe."},{"book":"Johana","chapter":"1","verse":"4","text":"Ngima ne ni kuome, kendo ngimano ne en ler ni ji."},{"book":"Johana","chapter":"1","verse":"5","text":"Lerno rieny ei mudho, to mudho pok oime."},{"book":"Johana","chapter":"1","verse":"6","text":"Nyasaye nooro ngʼat moro ma nyinge Johana."},{"book":"Johana","chapter":"1","verse":"7","text":"Nobiro kaka janeno mondo otim nend lerno, mondo kanyalore to ji duto oyie kuom lerno."},{"book":"Johana","chapter":"1","verse":"8","text":"Johana owuon ne ok en ler nogo, to nobiro mana kaka janeno mar lerno."},{"book":"Johana","chapter":"1","verse":"9","text":"Ler mar adier machiwo ler ni ji duto noyudo biro e piny e kindeno."},{"book":"Johana","chapter":"1","verse":"10","text":"Ne en e piny, to kata obedo ni en ema nomiyo ochwe piny, to piny ne ok ongʼeye."},{"book":"Johana","chapter":"1","verse":"11","text":"Nobiro ir joge owuon, to joge ne ok orwake."},{"book":"Johana","chapter":"1","verse":"12","text":"To ji duto mane orwake, mi oyie kuome, nomiyogi teko mar doko nyithind Nyasaye,"},{"book":"Johana","chapter":"1","verse":"13","text":"ma gin nyithindo mane ok onywol koa e koth dhano, kata kuom pach dhano, kata kuom dwach dichwo, to nonywolgi kuom Nyasaye."},{"book":"Johana","chapter":"1","verse":"14","text":"Wach nodoko dhano kendo nodak kodwa. Waseneno duongʼne, ma en duongʼ mar Wuowi ma Miderma, ma noa ka Wuoro kopongʼ gi ngʼwono kod adiera."},{"book":"Johana","chapter":"1","verse":"15","text":"Johana notimo neno kuome. Nokok matek kowacho niya, “Ma e Jal mane awuoyo kuome kane awachonu ni, ‘Jal mabiro bangʼa oloya mabor nikech ne entie kapok ne abetie.’ ”"},{"book":"Johana","chapter":"1","verse":"16","text":"Waduto waseyudo gweth mogundho kuom ngʼwonone mathoth."},{"book":"Johana","chapter":"1","verse":"17","text":"Chik nochiw kokalo kuom Musa, to ngʼwono kod adiera, to Yesu Kristo ema nokelo."},{"book":"Johana","chapter":"1","verse":"18","text":"Onge ngʼama oseneno Nyasaye, to Wuowi ma Miderma machiegni gi Wuoro ema osemiyo wangʼeye."},{"book":"Johana","chapter":"1","verse":"19","text":"Ma e neno mane Johana otimo ka jo-Yahudi modak Jerusalem nooro jodolo gi jo-Lawi mondo openje ni ne en ngʼa."},{"book":"Johana","chapter":"1","verse":"20","text":"Johana ne ok opandonegi gimoro, to nohulonigi ka en thuolo niya, “Ok an Kristo.”"},{"book":"Johana","chapter":"1","verse":"21","text":"Negipenje niya, “Kare in ngʼa? In Elija koso?”"},{"book":"Johana","chapter":"1","verse":"22","text":"Eka negiwachone mogik niya, “Kare, in ngʼa? Miwa dwoko mondo water ni joma ne oorowa. Iwacho angʼo kuomi in iwuon?”"},{"book":"Johana","chapter":"1","verse":"23","text":"Johana nodwokogi gi weche mag Isaya Janabi niya, “An e ngʼat makok e thim ni, ‘Losuru yo moriere tir ne Jehova Nyasaye.’ ”1:23 Isa 40:3"},{"book":"Johana","chapter":"1","verse":"24","text":"To jo-Farisai moko ma noor,"},{"book":"Johana","chapter":"1","verse":"25","text":"nopenje niya, “Ka ok in Kristo, kata Elija, kata janabi, to angʼo momiyo ibatiso ji?”"},{"book":"Johana","chapter":"1","verse":"26","text":"Johana nodwokogi niya, “An abatisou gi pi, to nitie ngʼato e dieru ma ukia."},{"book":"Johana","chapter":"1","verse":"27","text":"En Jal mabiro bangʼa, ma ok awinjora gonyo tond wuochene.”"},{"book":"Johana","chapter":"1","verse":"28","text":"Magi duto notimore Bethania, loka mar aora Jordan, kuma Johana ne batisoe ji."},{"book":"Johana","chapter":"1","verse":"29","text":"Kinyne Johana noneno Yesu kabiro ire, mi nowacho niya, “Neuru, Jalcha e Nyarombo mar Nyasaye, magolo richo mar piny!"},{"book":"Johana","chapter":"1","verse":"30","text":"Ma e jal mane awuoyo kuome kane awacho ni, ‘Ngʼato mabiro bangʼa oloya mabor, nikech ne entie kapok ne abetie.’"},{"book":"Johana","chapter":"1","verse":"31","text":"An awuon ne ok angʼeye, to gimomiyo ne abiro ka abatiso ji gi pi ne en mondo ofwenyre ni Israel.”"},{"book":"Johana","chapter":"1","verse":"32","text":"Eka Johana notimo nenoni kama: “Ne aneno Roho kalor piny koa e polo e kido mar akuru kendo kapiyo kuome."},{"book":"Johana","chapter":"1","verse":"33","text":"Ka dine Jal mane oora mondo abatis ji gi pi we nyisa, to dine ok angʼeye. Nonyisa ni, ‘Ngʼama ineno ka Roho olor mi opiyo kuome e Jal mabiro batiso ji gi Roho Maler.’"},{"book":"Johana","chapter":"1","verse":"34","text":"Koro aseneno mano kotimore omiyo anyisou ni en Wuod Nyasaye.”"},{"book":"Johana","chapter":"1","verse":"35","text":"Kinyne Johana ne ni kanyo kendo gi jopuonjrene ariyo."},{"book":"Johana","chapter":"1","verse":"36","text":"Kane gineno ka Yesu kalo machiegni, nowacho niya, “Neuru, Jalcha e Nyarombo mar Nyasaye!”"},{"book":"Johana","chapter":"1","verse":"37","text":"Kane jopuonjrene ariyogo owinjo kowacho mano, negiluwo bangʼ Yesu."},{"book":"Johana","chapter":"1","verse":"38","text":"Yesu nolokore monenogi ka giluwo bangʼe, mi nopenjogi niya, “Angʼo mudwaro?”"},{"book":"Johana","chapter":"1","verse":"39","text":"Nodwokogi niya, “Biuru mondo udhi une.”"},{"book":"Johana","chapter":"1","verse":"40","text":"Andrea mowadgi Simon Petro ne en achiel kuom ji ariyo mane owinjo gima Johana nowacho mi noluwo bangʼ Yesu."},{"book":"Johana","chapter":"1","verse":"41","text":"Gima Andrea notimo mokwongo ne en manyo owadgi ma Simon kendo nyise niya, “Waseyudo Mesia” (tiende ni Kristo)."},{"book":"Johana","chapter":"1","verse":"42","text":"Omiyo nokelo Simon ir Yesu."},{"book":"Johana","chapter":"1","verse":"43","text":"Kinyne Yesu nongʼado e pache mondo oa odhi Galili. Kane oyudo Filipo, nowachone niya, “Luwa.”"},{"book":"Johana","chapter":"1","verse":"44","text":"Filipo, mana kaka Andrea gi Petro, ne aa e dala mar Bethsaida."},{"book":"Johana","chapter":"1","verse":"45","text":"Filipo noyudo Nathaniel mowachone niya, “Waseyudo ngʼat ma Musa nondiko kuome e kitap Chik, kendo ma jonabi bende nondiko kuome, ma en Yesu ja-Nazareth, ma wuod Josef.”"},{"book":"Johana","chapter":"1","verse":"46","text":"Nathaniel nopenje niya, “Bende gima ber moro amora nyalo aa Nazareth adier?”"},{"book":"Johana","chapter":"1","verse":"47","text":"Kane Yesu oneno Nathaniel ka biro kochomo ire, nowuoyo kuome kowacho niya, “Neuru ja-Israel adier, maonge miganga moro amora kuome.”"},{"book":"Johana","chapter":"1","verse":"48","text":"Nathaniel nopenje niya, “Ingʼeya nade?”"},{"book":"Johana","chapter":"1","verse":"49","text":"Eka Nathaniel nodwoke niya, “Rabi, in Wuod Nyasaye adier; in Ruodh Israel.”"},{"book":"Johana","chapter":"1","verse":"50","text":"Yesu nowachone niya, “Iyie mana nikech aa wachoni ni nende aneni e tie yiend ngʼowu. To ibiro neno gik madongo mohingo mano.”"},{"book":"Johana","chapter":"1","verse":"51","text":"Eka nomedo wacho niya, “Awachonu adier ni ubiro neno ka polo oyawore, kendo ka malaike mag Nyasaye idho kendo lor kuom Wuod Dhano.”"}]}