{"data":[{"book":"Matthew","chapter":"12","verse":"1","text":"Utu somoite, ek Bisram dinte, Jisu dhaan kheti paar hoi kene jai thakise. Tai laga chela khan bhuk lagi thaka pora dhaan laga guti ulaikena khabole shuru korise."},{"book":"Matthew","chapter":"12","verse":"2","text":"Jitia Pharisee khan etu dikhise, taikhan Jisu ke koise, “Sabi, Apuni laga chela khan Bisram nimite niyom te nathaka kaam kori ase.”"},{"book":"Matthew","chapter":"12","verse":"3","text":"Kintu Jisu taikhan ke koise, “Tumikhan kitia bhi Isor kotha te purah nai David pora ki korise, jitia tai aru tai logot thaka manu khan bhuk lagise?12.3 1 Sam.21:1-6"},{"book":"Matthew","chapter":"12","verse":"4","text":"Tai Isor laga ghor te jaise aru Isor nimite rakhikena thaka roti khaise, juntu tai nimite nohoile tai logote thaka manu khan nimite khabole niyom te nai, kele koile khali purohit khan he ta te pora khabo pare."},{"book":"Matthew","chapter":"12","verse":"5","text":"Nohoile tumikhan Moses laga niyom te purah nai naki Bisram laga dinte mondoli te thaka purohit khan Bisram din laga niyom bhangai kintu taikhan ke etu golti ase koi kene nadhure?12.5 Num. 38:9-10; Jos. 7:22-23"},{"book":"Matthew","chapter":"12","verse":"6","text":"Kintu Moi tumikhan ke koi ase, mondoli12.6 Isor ke aradhana kora ghor. pora bhi dangor jon to yate ase."},{"book":"Matthew","chapter":"12","verse":"7","text":"Jodi tumikhan etu laga motlob janikena thaki ase, ‘Moi daya kora he itcha ase aru bolidan diya nohoi,’ koile tumikhan golti nathaka khan ke golti ase koi kene namatibo12.7 Hos. 6:6."},{"book":"Matthew","chapter":"12","verse":"8","text":"Kilekoile Manu laga Putro he Bisram Din laga Probhu ase.”"},{"book":"Matthew","chapter":"12","verse":"9","text":"Etu pichete Jisu ta te pora ulaise aru taikhan laga mondoli te ghusi se."},{"book":"Matthew","chapter":"12","verse":"10","text":"Sabi, ta te ekjon manu thakise jun laga hath sukhikena thakise. Pharisee khan pora Jisu ke eneka koi kene hudise, “Bisram dinte bemar bhal kori diya to niyom ase naki?” Taikhan Jisu ke golti dibole nimite hudise."},{"book":"Matthew","chapter":"12","verse":"11","text":"Jisu taikhan ke koise, “Kun manu tumikhan majote ase, jun logote khali ekta mer he ase, aru jitia utu mer to Bisram dinte ekdom niche chenda te giri jai koile, tai utu mer ke nauthabo naki?"},{"book":"Matthew","chapter":"12","verse":"12","text":"Tinehoile mer pora bhi manu khan kiman bhi kimti ase! Etu nimite Bisram dinte bhal kaam kora thik niyom ase.”"},{"book":"Matthew","chapter":"12","verse":"13","text":"Etu pichete Jisu utu manu ke koise, “Tumi laga hath ke sida koribi.” Jitia tai hath sida korise, aru jineka dusra hath nisena, etu hath bhi bhal hoi jaise."},{"book":"Matthew","chapter":"12","verse":"14","text":"Kintu Pharisee khan ta te pora ulai jaise aru jai kene taikhan kineka kori kene Jisu ke morai dibo etu kotha khan kori thakise."},{"book":"Matthew","chapter":"12","verse":"15","text":"Jitia Jisu eitu khan janibole paise, Tai ta te pora ulai jaise. Bisi manu Tai piche korise, aru Tai sobke bhal kori dise."},{"book":"Matthew","chapter":"12","verse":"16","text":"Aru manu khan ke Tai janai dibole hoshiar kori dise,"},{"book":"Matthew","chapter":"12","verse":"17","text":"titia Isor pora bhabobadi Isaiah dwara kowa kotha khan pura hobole karone eitu khan sob tineka he hoi jaise,"},{"book":"Matthew","chapter":"12","verse":"18","text":"“Sabi, etu Ami laga noukar ase junke Ami basi loise;"},{"book":"Matthew","chapter":"12","verse":"19","text":"Tai biya napabo nohoile bhi jor pora nakandibo;"},{"book":"Matthew","chapter":"12","verse":"20","text":"Tai ekta tera koi kene thaka pani-ghas bhi bhangai nadibo;"},{"book":"Matthew","chapter":"12","verse":"21","text":"aru Tai laga naam uporte he Porjati khan asha thakibo.”"},{"book":"Matthew","chapter":"12","verse":"22","text":"Etu pichete kunba ekjon andha aru gunga, bhoot pora bandi kene thaka, Jisu usorte loi anise. Jisu pora taike changai kori dise, aru tai kotha kori bole aru sabole pari jaise."},{"book":"Matthew","chapter":"12","verse":"23","text":"Sob manu khan dikhikena asurit hoise aru koise, “Etu manu to David laga Putro ase nohoi?”"},{"book":"Matthew","chapter":"12","verse":"24","text":"Kintu jitia Pharisee khan asurit kaam to huni bole paise, taikhan koise, “Etu manu to Saitan laga raja, Beelzebul laga takot pora kaam kori ase, nohoile bhoot khan khedai dibo na paribo.”"},{"book":"Matthew","chapter":"12","verse":"25","text":"Kintu Jisu taikhan laga bhabona jani thakise aru taikhan ke koise, “Juntu rajyo taikhan nijor majote apatti thake, etu rajyo to bhangi jai, aru juntu sheher nohoile bhi ghor to nijor majote apatti thake, etu bhangi jai."},{"book":"Matthew","chapter":"12","verse":"26","text":"Etu nimite jodi Saitan pora Saitan ke khedai dile, tai nijor bhirodh te bhag koi kene ase. Kineka kori kene tai laga rajyo to khara koribo?"},{"book":"Matthew","chapter":"12","verse":"27","text":"Aru jodi Moi Beelzebul laga hokti loi kene bhoot khan ke khedai, tinehoile ki hokti pora tumikhan laga bacha khan bhoot khan ke khedai? Etu karone, taikhan pora tumikhan ke bisar koribo."},{"book":"Matthew","chapter":"12","verse":"28","text":"Kintu jodi Ami Isor laga Atma pora bhoot khan ke khedai diye, tinehoile Isor laga rajyo tumikhan uporte ahikena ase."},{"book":"Matthew","chapter":"12","verse":"29","text":"Nohoile kineka ekta takot thaka manu ke age nabandi kene utu ghor te ghusi kene saman khan chor koribo paribo? Poila takot manu ke bandibo lagibo etu pichete he tai laga saman khan chor koribo paribo."},{"book":"Matthew","chapter":"12","verse":"30","text":"Jun Ami logote nohoi tai Amike apatti kore, aru jun Ami logote joma nakore taikhan sob ephale-uphale hoi jabo."},{"book":"Matthew","chapter":"12","verse":"31","text":"Etu karone Moi tumikhan ke koi ase, sob paap aru hinsa kotha kora khan maph kori dibo, kintu jun manu Atma ke hinsa kore taike maph nadibo."},{"book":"Matthew","chapter":"12","verse":"32","text":"Jun manu pora Manu laga Putro ke apatti koribo tai maph pabo. Kintu jun manu Pobitro Atma ke apatti koribo, tai kitia bhi maph napabo, etu yug te bhi, aru ahibole thaka yug te bhi."},{"book":"Matthew","chapter":"12","verse":"33","text":"Ekta bhal ghas to bhal phol dhuri bo, nohoile biya ghas pora to biya phol he dhuri bo, kele koile phol pora he ghas ke janibole pare."},{"book":"Matthew","chapter":"12","verse":"34","text":"Saph laga bacha khan, tumikhan biya hoi kene, kineka bhal kotha koi? Kilekoile mon bhitor te ki ase, mukh pora etu he koi."},{"book":"Matthew","chapter":"12","verse":"35","text":"Bhal manu laga monte bhal saman khan joma kora nimite bhal khan he ulai, aru biya manu laga monte biya saman khan joma kora nimite biya khan he ulai."},{"book":"Matthew","chapter":"12","verse":"36","text":"Moi apnikhan ke koi ase jun manu misa-misi kotha kobo, taikhan bisar dinte etu laga hisab-kitab dibo lagibo."},{"book":"Matthew","chapter":"12","verse":"37","text":"Tumikhan laga kotha para he tumi laga bisar hobo, aru tumi laga kotha pora he tumi bodnam hobo.”"},{"book":"Matthew","chapter":"12","verse":"38","text":"Etu pichete kunba Pharisee aru niyom likha khan Jisu ke eneka koise, “Shika manu, Apuni pora ekta chihna amikhan sabole itcha ase.”"},{"book":"Matthew","chapter":"12","verse":"39","text":"Kintu Jisu taikhan ke jowab dise aru koise, “Ekta biya aru biswas nathaka jamana laga manu khan he chihna sabole bisare. Kintu eku bhi chihna dikhai nadibo khali bhabobadi Jonah laga chihna he sabo dibo.”"},{"book":"Matthew","chapter":"12","verse":"40","text":"Kilekoile Jonah to tin din aru tin rati ekta dangor maas laga pet bhitor te thakise, etu nisena Manu laga Putro bhi tin din aru tin rati prithibi laga bhitor te thakibo."},{"book":"Matthew","chapter":"12","verse":"41","text":"Nineveh sheher te thaka manu khan bisar dinte etu jamana laga manu khan logote khara koribo aru bodnam dibo. Kilekoile taikhan to Jonah laga kotha huni kene mon ghuraise, aru sabi, ekjon Jonah pora bhi bisi dangor yate khara ase12.41 John 3:5."},{"book":"Matthew","chapter":"12","verse":"42","text":"Sheba laga Rani bisar dinte etu jamana laga manu khan logote uthi kene bodnam dibo. Tai prithibi laga sob pora dur jaga pora ahikena Solomon laga gyaani kotha huni bole ahise, aru sabi, ekjon Solomon pora bhi dangor yate khara ase12.42 I Kin. 10:1-13; 2 Chr. 9:1-12."},{"book":"Matthew","chapter":"12","verse":"43","text":"Jitia ekta letera atma manu laga gaw pora bahar ulai jai, tai pani nathaka jaga pora paar kore aru aram kori bole bisare, kintu jaga napai."},{"book":"Matthew","chapter":"12","verse":"44","text":"Etu pichete tai koi, ‘Juntu jaga pora moi ulaikene ahise etu ghor te wapas jabo.’ Jitia tai ghuri ahe, tai ghor to khali aru sob sapha paise aru ghor te sob thik tak rakhi kene thaka dikhise."},{"book":"Matthew","chapter":"12","verse":"45","text":"Titia tai ta te pora ulaikene tai pora bhi bisi biya sat-ta atma khan ke loi kene ahise aru eke logote thaki jaise. Titia etu manu laga halat to poila pora bhi aru bisi biya hoijai. Thik etu nisena etu jamana laga manu khan ke bhi eneka hobo."},{"book":"Matthew","chapter":"12","verse":"46","text":"Jitia Jisu bhir khan ke kotha koi thakise, sabi, Tai laga ama aru bhai khan bahar te khara kori Jisu ke lok kori bole bisari thakise."},{"book":"Matthew","chapter":"12","verse":"47","text":"Ekjon Taike koise, “Sabi, Apuni laga ama aru bhai khan bahar te khara ase, Apuni ke kotha kori bole bisari ase.”"},{"book":"Matthew","chapter":"12","verse":"48","text":"Kintu jun manu taike khobor disele Jisu taike koise, “Kun Moi laga ama ase aru kun Moi laga bhai khan ase?”"},{"book":"Matthew","chapter":"12","verse":"49","text":"Titia chela khan phale Tai laga anguli ishara kori kene Jisu koise, “Sabi, eitu khan Ami laga ama aru bhai khan ase!"},{"book":"Matthew","chapter":"12","verse":"50","text":"Kilekoile jun manu Moi laga sorgote thaka Baba laga itcha kore, etu he Moi laga bhai, aru Moi laga bhoini, aru Moi laga ama ase.”"}]}