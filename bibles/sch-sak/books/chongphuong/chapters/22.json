{"data":[{"book":"Chongphuong","chapter":"22","verse":"1","text":"Vântîrton han ringna tuidung khom mi min mu sa, crystal anga ântêrdap, le Pathien le Belrite rêngsukmun renga juong luong"},{"book":"Chongphuong","chapter":"22","verse":"2","text":"22:2: Aph 2:9  male khopui lamlien alâitaka aluonga. Tuidung pang kângnik han ringna thingkung aoma, thâ tin vêlkhat, a kuma voi sômleinik ânra ngâi aoma; male abuongei hah namtinngei damna rang ani."},{"book":"Chongphuong","chapter":"22","verse":"3","text":"Khopuilien sûnga han Pathien khomâksâmna nuoia aom ite man nikhâi no nih.22:3: Zak 14:11"},{"book":"Chongphuong","chapter":"22","verse":"4","text":"A mâi mûng an ta, male an machalngei han a riming inziek atih."},{"book":"Chongphuong","chapter":"22","verse":"5","text":"Jân om khâi nonia, male châtingei aninônchu nisavâr khom nâng khâi noni ngei, Pumapa Pathien hah an vâr nîng a ta, male tuonsôt tuonsôtin rêngngei anghan roijêk an tih zoi.22:5; Isa 60:19; Dan 7:18"},{"book":"Chongphuong","chapter":"22","verse":"6","text":"Hanchu vântîrton han ko kôm, “Hi chongngei hih adika male iem thei ani. Male Pumapa Pathien, dêipungei kôma ama Ratha pêkpu han neinun hong tung lai ngêt rang ngei hah a tîrlâmngei kôm min mu rangin a vântîrton a tîr ani,” a tia."},{"book":"Chongphuong","chapter":"22","verse":"7","text":"Jisua'n, “Rangâi roh! Ku juong lai rang kêng ani zoi! Hi lekhabua dêipu leiti chongngei jômpu ngei chu satvur an ni!” a tia."},{"book":"Chongphuong","chapter":"22","verse":"8","text":"Keima, John, hin hi neinunngei murdi rietpu le amupu ki ni. Male mangei hah ki rieta, ku mu suole han, ma neinunngei mi min mupu vântîrton ke bula han kên boka chubaimûk rang ko thoa."},{"book":"Chongphuong","chapter":"22","verse":"9","text":"Hannirese ama han ko kôm, “Ma anghan tho no roh! Keima khom nangma leh na lâibungngei dêipungei le hi lekhabu sûnga chongngei jômpu ngei murdi tîrlâm champui kêng ki ni. Pathien chubaimûk roh!” a tia."},{"book":"Chongphuong","chapter":"22","verse":"10","text":"Male ama han ko kôm, “Hi lekhabu sûnga dêipu leiti chongngei hih ipin dar no roh, hingei murdi hong tungna rang zora hih anâi zoi sikin, a tia."},{"book":"Chongphuong","chapter":"22","verse":"11","text":"Tukhom mi saloi chu asaloi tho bang ngêt a ta, male tukhom mi porinche chu porinchên om bang ngêt a ta; tukhom mi sa chu asa sin bang ngêt a ta, male tukhom mi inthieng chu inthiengin om bang ngêt atih.”22:11: Dan 12:10"},{"book":"Chongphuong","chapter":"22","verse":"12","text":"Jisua'n, “Rangâi roh! Ku juong lai rang kêng ani zoi! Mitin an sintho dungjûia pêk ngei chit rangin ka râisânmanngei juong chôi ki tih, a tia.22:12: Isa 40:10; 62:11; Lap 28:4; Jer 17:10"},{"book":"Chongphuong","chapter":"22","verse":"13","text":"Keima amotontak le anûktak, aphutna le amongna ki ni.”22:13: Chph 1:8,17; 2:8; Isa 44:6; 48:12"},{"book":"Chongphuong","chapter":"22","verse":"14","text":"Ringna thingkung renga theimara an sâk theina rang le mokotngei renga khopuilien sûnga an lût theina ranga an puonngei rusûk minsâipu ngei chu satvur an ni.22:14; Aph 2:9; 3:22"},{"book":"Chongphuong","chapter":"22","verse":"15","text":"Aniatachu khopuilien pêntieng han chu uingei le dôitheingei, inditnasaloi thongei le mithatngei, mirmil biekngei le chongngei le sinthoa milak thopungei hah om an tih."},{"book":"Chongphuong","chapter":"22","verse":"16","text":"“Keima, Jisua'n, hi neinunngei hih koiindangngei nin kôma phuong rangin ka vântîrton ku juongtîr ani. Keima David insûngkuo le a richisuonpâr renga; Keima jîng sikhovâr vârtak ki ni.”22:16; Isa 11:1,10"},{"book":"Chongphuong","chapter":"22","verse":"17","text":"Ratha le Moi ngei han, “Hong roh!” an tia.22:17; Isa 55:1"},{"book":"Chongphuong","chapter":"22","verse":"18","text":"Keima, John, tukhom hi lekhabua dêipu leiti chongngei ariet ngei chu inngartakin inningna ki min riet ngei: tumakhatin hi chongngei hih an bôkin chu amapa aninônchu amanu hah hi lekhabua misîra om dûktongnangei hih Pathien'n bôk pe ngei atih.22:18-19; Bal 4:2; 12:32"},{"book":"Chongphuong","chapter":"22","verse":"19","text":"Male tukhom hi lekhabu sûnga dêipu leiti chongngei an paiin chu hi lekhabua misîra om an changrangtum ringna thingkunga theimara le Khopuilien Inthieng renga hah Pathien'n lâkpai pe ngei atih."},{"book":"Chongphuong","chapter":"22","verse":"20","text":"Hi minrietna pêkpu hin, “Ani tatak! Ku juong lai rang kêng ani zoi!” a ti."},{"book":"Chongphuong","chapter":"22","verse":"21","text":"Pumapa Jisua moroina hah mitin kôm om rese, Amen.22:21: mitinin; miziek senkhatin chu Pathien mingei; adangngei chu Pathien mingei nâm tiin an dôn."}]}