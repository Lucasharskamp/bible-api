{"data":[{"book":"2 Moseboken","chapter":"38","verse":"1","text":"Och han gjorde brännofferaltaret av akaciaträ, 5 alnar [2,25 meter] var dess längd och 5 alnar [2,25 meter] var dess bredd, kvadratiskt, och 3 alnar [1,35 meter] var dess höjd."},{"book":"2 Moseboken","chapter":"38","verse":"2","text":"Och han gjorde dess horn på dess 4 hörn, dess horn var gjorda i ett stycke med det, och han pläterade det med brons."},{"book":"2 Moseboken","chapter":"38","verse":"3","text":"Och han gjorde alla altarets redskap, kärlen och skovlarna och faten och köttkrokarna och fyrfaten, alla dess redskap gjorde han av brons."},{"book":"2 Moseboken","chapter":"38","verse":"4","text":"Och till altaret gjorde han ett galler av brons, under avsatsen runtom så att det nådde halvvägs upp."},{"book":"2 Moseboken","chapter":"38","verse":"5","text":"Och han gjorde 4 ringar för de 4 hörnen av bronsgallret, som hållare för stängerna."},{"book":"2 Moseboken","chapter":"38","verse":"6","text":"Och han gjorde stänger av akaciaträ och pläterade dem med brons."},{"book":"2 Moseboken","chapter":"38","verse":"7","text":"Och han satte stängerna i ringarna på altarets sidor, för att bära det, han gjorde det ihåligt med plankor."},{"book":"2 Moseboken","chapter":"38","verse":"8","text":"Och han gjorde vattenkaret av brons och dess fundament av brons, av speglarna från de kvinnor som gjorde tjänst vid mötestältets öppning."},{"book":"2 Moseboken","chapter":"38","verse":"9","text":"Och han gjorde gården. För södra sidan söderut var gårdens våder gjorda av fint tvinnat linne 100 alnar [45 meter]."},{"book":"2 Moseboken","chapter":"38","verse":"10","text":"Och stolparna var 20 stycken och deras socklar var 20 stycken av brons, krokarna på stolparna och deras hyskor var av silver."},{"book":"2 Moseboken","chapter":"38","verse":"11","text":"Och för den norra sidan 100 alnar [45 meter], dess pelare 20 [stycken], och dess socklar 20 [stycken] av brons, krokarna och dess hyskor var av silver."},{"book":"2 Moseboken","chapter":"38","verse":"12","text":"Och till västra sidan var våderna 50 alnar [22,5 meter], dess pelare 10 och dess socklar 10, pelarnas krokar och dess hyskor var av silver."},{"book":"2 Moseboken","chapter":"38","verse":"13","text":"Och för den östra sidan 50 alnar [22,5 meter]."},{"book":"2 Moseboken","chapter":"38","verse":"14","text":"Våderna på den ena sidan var 15 alnar [7 meter], dess tre pelare och dess tre socklar."},{"book":"2 Moseboken","chapter":"38","verse":"15","text":"Och för den andra sidan likadant, på den ena sidan och på den andra sidan om porten var våderna 15 alnar [7 meter], dess tre pelare och dess tre socklar."},{"book":"2 Moseboken","chapter":"38","verse":"16","text":"Alla våder till gården runtom var av fint tvinnat linne."},{"book":"2 Moseboken","chapter":"38","verse":"17","text":"Och socklarna till pelarna var av brons, pelarnas krokar och deras hyskor var av silver, och överdraget på pelarhuvudena var av silver, och alla gårdens pelare var dekorerade med silver."},{"book":"2 Moseboken","chapter":"38","verse":"18","text":"Och förhänget till gårdens port var en vävares arbete i färger, av blått och purpur och scharlakansrött och fint tvinnat linne. Och 20 alnar [9 meter] var dess längd och höjden var 5 alnar [2,25 meter], samma storlek som gårdens våder."},{"book":"2 Moseboken","chapter":"38","verse":"19","text":"Och dess pelare var 4 [stycken] och dess socklar 4 [stycken], av brons. Dess krokar av silver och överdraget på pelarhuvudena och dekorationerna av silver."},{"book":"2 Moseboken","chapter":"38","verse":"20","text":"Och alla tabernaklets tältpluggar och gårdens runtom var av brons."},{"book":"2 Moseboken","chapter":"38","verse":"21","text":"Detta är redovisningen (inventeringen, räkningen – hebr. pekodim) [en summering, inspektion och förteckning av allt material som använts] för tabernaklet – vittnesbördets tabernakel [tabernaklet där vittnesbördets tavlor (de tio budorden) förvarades, se 2 Mos 20]. Mose gav leviterna detta uppdrag (påbud) att göra denna redovisning under överseende (under handen) av Itamar, prästen Arons son."},{"book":"2 Moseboken","chapter":"38","verse":"22","text":"Betsalel, Oris son, Chors son av Juda stam, gjorde allt det som Herren (Jahve) hade befallt Mose [enligt instruktionerna, se 2 Mos 25-30]."},{"book":"2 Moseboken","chapter":"38","verse":"23","text":"Och med honom var Oholiav, Achisamachs son från Dans stam, en hantverkare och en skicklig yrkesman och en vävare med färger, i blått och i purpur och i scharlakansrött och fint linne."},{"book":"2 Moseboken","chapter":"38","verse":"24","text":"Allt guld som användes till arbetet i hela arbetet med helgedomen, även guldet till offret var 29 talenter och 730 shekel, efter helgedomens vikt [totalt 87 730 shekel – motsvarar 1 ton]."},{"book":"2 Moseboken","chapter":"38","verse":"25","text":"Och silvret från dem som var räknade i församlingen var 100 talenter [3,45 ton] och 1 775 shekel [20 kg], efter helgedomens vikt [totalt 301 775 shekel – motsvarar 3,5 ton]."},{"book":"2 Moseboken","chapter":"38","verse":"26","text":"En beka [silvermynt på 5,5 gram] per huvud, det är en halv shekel efter helgedomens vikt, för varje som gick över till dem som är räknade, från 20 års ålder och uppåt, 603 550 män. [Antalet är exakt samma som vid folkräkningen i 4 Mos 1:46.]"},{"book":"2 Moseboken","chapter":"38","verse":"27","text":"De 100 talenterna silver [den största delen] användes till att gjuta helgedomens socklar och socklarna till draperiet (förhänget), 100 socklar av 100 talenter, 1 talent [34,5 kg] för varje sockel."},{"book":"2 Moseboken","chapter":"38","verse":"28","text":"Av de [återstående] 1 775 sheklarna [20 kg] silver gjorde han krokar till pelarna och pläterringar till deras huvuden och deras dekorationer."},{"book":"2 Moseboken","chapter":"38","verse":"29","text":"Och mängden brons till offret var 70 talenter och 2 400 shekel [212 400 shekel – motsvarar 2,4 ton]."},{"book":"2 Moseboken","chapter":"38","verse":"30","text":"Med det gjorde han socklarna till mötestältets öppning och bronsaltaret och dess galler av brons och altarets alla redskap,"},{"book":"2 Moseboken","chapter":"38","verse":"31","text":"och socklarna till gården runtom, och alla tabernaklets tältpluggar och hela gårdens tältpluggar runtom."}]}