{"data":[{"book":"मत्ती","chapter":"16","verse":"1","text":"और फरीसियों और सदूकियों16:1 सदूकियों: अध्याय 3:7 में टिप्पणी का उल्लेख देखें ने यीशु के पास आकर उसे परखने के लिये उससे कहा, “हमें स्वर्ग का कोई चिन्ह दिखा।”"},{"book":"मत्ती","chapter":"16","verse":"2","text":"उसने उनको उत्तर दिया, “साँझ को तुम कहते हो, कि मौसम अच्छा रहेगा, क्योंकि आकाश लाल है।"},{"book":"मत्ती","chapter":"16","verse":"3","text":"और भोर को कहते हो, कि आज आँधी आएगी क्योंकि आकाश लाल और धुमला है; तुम आकाश का लक्षण देखकर भेद बता सकते हो, पर समय के चिन्हों का भेद क्यों नहीं बता सकते?"},{"book":"मत्ती","chapter":"16","verse":"4","text":"इस युग के बुरे और व्यभिचारी लोग चिन्ह ढूँढ़ते हैं पर योना के चिन्ह को छोड़ कोई और चिन्ह उन्हें न दिया जाएगा।” और वह उन्हें छोड़कर चला गया।"},{"book":"मत्ती","chapter":"16","verse":"5","text":"और चेले झील के उस पार जाते समय रोटी लेना भूल गए थे।"},{"book":"मत्ती","chapter":"16","verse":"6","text":"यीशु ने उनसे कहा, “देखो, फरीसियों और सदूकियों के ख़मीर से सावधान रहना।”"},{"book":"मत्ती","chapter":"16","verse":"7","text":"वे आपस में विचार करने लगे, “हम तो रोटी नहीं लाए। इसलिए वह ऐसा कहता है।”"},{"book":"मत्ती","chapter":"16","verse":"8","text":"यह जानकर, यीशु ने उनसे कहा, “हे अल्पविश्वासियों, तुम आपस में क्यों विचार करते हो कि हमारे पास रोटी नहीं?"},{"book":"मत्ती","chapter":"16","verse":"9","text":"क्या तुम अब तक नहीं समझे? और उन पाँच हजार की पाँच रोटी स्मरण नहीं करते, और न यह कि कितनी टोकरियाँ उठाई थीं?"},{"book":"मत्ती","chapter":"16","verse":"10","text":"और न उन चार हजार की सात रोटियाँ, और न यह कि कितने टोकरे उठाए गए थे?"},{"book":"मत्ती","chapter":"16","verse":"11","text":"तुम क्यों नहीं समझते कि मैंने तुम से रोटियों के विषय में नहीं कहा? परन्तु फरीसियों और सदूकियों के ख़मीर से सावधान रहना।”"},{"book":"मत्ती","chapter":"16","verse":"12","text":"तब उनको समझ में आया, कि उसने रोटी के ख़मीर से नहीं, पर फरीसियों और सदूकियों की शिक्षा से सावधान रहने को कहा था।"},{"book":"मत्ती","chapter":"16","verse":"13","text":"यीशु कैसरिया फिलिप्पी16:13 कैसरिया फिलिप्पी: गलील के सागर के उत्तर में 25 मील और हेर्मोन पर्वत के आधार पर स्थित। के प्रदेश में आकर अपने चेलों से पूछने लगा, “लोग मनुष्य के पुत्र को क्या कहते हैं?”"},{"book":"मत्ती","chapter":"16","verse":"14","text":"उन्होंने कहा, “कुछ तो यूहन्ना बपतिस्मा देनेवाला कहते हैं और कुछ एलिय्याह, और कुछ यिर्मयाह या भविष्यद्वक्ताओं में से कोई एक कहते हैं।”"},{"book":"मत्ती","chapter":"16","verse":"15","text":"उसने उनसे कहा, “परन्तु तुम मुझे क्या कहते हो?”"},{"book":"मत्ती","chapter":"16","verse":"16","text":"शमौन पतरस ने उत्तर दिया, “तू जीविते परमेश्वर का पुत्र मसीह है।”"},{"book":"मत्ती","chapter":"16","verse":"17","text":"यीशु ने उसको उत्तर दिया, “हे शमौन, योना के पुत्र, तू धन्य है; क्योंकि माँस और लहू ने नहीं, परन्तु मेरे पिता ने जो स्वर्ग में है, यह बात तुझ पर प्रगट की है।"},{"book":"मत्ती","chapter":"16","verse":"18","text":"और मैं भी तुझ से कहता हूँ, कि तू पतरस 16:18 पतरस: यूनानी में, चट्टान के एक टुकड़े के लिये पेत्रोस शब्द का इस्तेमाल होता हैं। पतरस 12 प्रेरितों में प्रमुख था। है, और मैं इस पत्थर पर अपनी कलीसिया बनाऊँगा, और अधोलोक के फाटक उस पर प्रबल न होंगे।"},{"book":"मत्ती","chapter":"16","verse":"19","text":"मैं तुझे स्वर्ग के राज्य की कुँजियाँ दूँगा: और जो कुछ तू पृथ्वी पर बाँधेगा, वह स्वर्ग में बँधेगा; और जो कुछ तू पृथ्वी पर खोलेगा, वह स्वर्ग में खुलेगा।”"},{"book":"मत्ती","chapter":"16","verse":"20","text":"तब उसने चेलों को चेतावनी दी, “किसी से न कहना! कि मैं मसीह हूँ।”"},{"book":"मत्ती","chapter":"16","verse":"21","text":"उस समय से यीशु अपने चेलों को बताने लगा, “मुझे अवश्य है, कि यरूशलेम को जाऊँ, और प्राचीनों और प्रधान याजकों और शास्त्रियों के हाथ से बहुत दुःख उठाऊँ; और मार डाला जाऊँ; और तीसरे दिन जी उठूँ।”"},{"book":"मत्ती","chapter":"16","verse":"22","text":"इस पर पतरस उसे अलग ले जाकर डाँटने लगा, “हे प्रभु, परमेश्वर न करे! तुझ पर ऐसा कभी न होगा।”"},{"book":"मत्ती","chapter":"16","verse":"23","text":"उसने फिरकर पतरस से कहा, “हे शैतान, मेरे सामने से दूर हो! तू मेरे लिये ठोकर का कारण है; क्योंकि तू परमेश्वर की बातें नहीं, पर मनुष्यों की बातों पर मन लगाता है।”"},{"book":"मत्ती","chapter":"16","verse":"24","text":"तब यीशु ने अपने चेलों से कहा, “यदि कोई मेरे पीछे आना चाहे, तो अपने आपका इन्कार करे और अपना क्रूस उठाए, और मेरे पीछे हो ले।"},{"book":"मत्ती","chapter":"16","verse":"25","text":"क्योंकि जो कोई अपना प्राण बचाना चाहे, वह उसे खोएगा; और जो कोई मेरे लिये अपना प्राण खोएगा, वह उसे पाएगा।"},{"book":"मत्ती","chapter":"16","verse":"26","text":"यदि मनुष्य सारे जगत को प्राप्त करे, और अपने प्राण की हानि उठाए, तो उसे क्या लाभ होगा? या मनुष्य अपने प्राण के बदले में क्या देगा?"},{"book":"मत्ती","chapter":"16","verse":"27","text":"मनुष्य का पुत्र अपने स्वर्गदूतों के साथ अपने पिता की महिमा में आएगा, और उस समय ‘वह हर एक को उसके कामों के अनुसार प्रतिफल देगा।’"},{"book":"मत्ती","chapter":"16","verse":"28","text":"मैं तुम से सच कहता हूँ, कि जो यहाँ खड़े हैं, उनमें से कितने ऐसे हैं, कि जब तक मनुष्य के पुत्र को उसके राज्य में आते हुए न देख लेंगे, तब तक मृत्यु का स्वाद कभी न चखेंगे।”"}]}