{"data":[{"book":"Římanům","chapter":"8","verse":"1","text":"A protož neníť již žádného odsouzení těm, kteříž jsou v Kristu Ježíši, totiž nechodícím podle těla, ale podle Ducha."},{"book":"Římanům","chapter":"8","verse":"2","text":"Nebo zákon Ducha života v Kristu Ježíši, vysvobodil mne od zákona hřícha a smrti."},{"book":"Římanům","chapter":"8","verse":"3","text":"Nebo seč nemohl býti Zákon, byv mdlý pro tělo, Bůh poslav Syna svého v podobnosti těla hřícha, a to příčinou hřícha, odsoudil hřích na těle,"},{"book":"Římanům","chapter":"8","verse":"4","text":"Aby spravedlnost Zákona vyplněna byla v nás, kteříž nechodíme podle těla, ale podle Ducha."},{"book":"Římanům","chapter":"8","verse":"5","text":"Ti zajisté, kteříž jsou podle těla živi, chutnají to, což jest těla, ale ti, kteříž jsou živi podle Ducha, oblibují to, což jest Ducha."},{"book":"Římanům","chapter":"8","verse":"6","text":"Nebo smýšlení těla jest smrt, smýšlení pak Ducha život a pokoj,"},{"book":"Římanům","chapter":"8","verse":"7","text":"Protože smýšlení těla jest nepřátelské Bohu; nebo Zákonu Božímu není poddáno, a aniž hned může býti."},{"book":"Římanům","chapter":"8","verse":"8","text":"Protož ti, kteříž jsou v těle, Bohu se líbiti nemohou."},{"book":"Římanům","chapter":"8","verse":"9","text":"Vy pak nejste v těle, ale v Duchu, poněvadž Duch Boží přebývá v vás. Jestližeť pak kdo Ducha Kristova nemá, tenť není jeho."},{"book":"Římanům","chapter":"8","verse":"10","text":"A jest-liť Kristus v vás, tedy ač tělo umrtveno jest pro hřích, však duch živ jest pro spravedlnost."},{"book":"Římanům","chapter":"8","verse":"11","text":"Jestližeť pak Duch toho, kterýž vzkřísil Ježíše z mrtvých, přebývá v vás, ten, kterýž vzkřísil Krista z mrtvých, obživí i smrtelná těla vaše, pro přebývajícího Ducha jeho v vás."},{"book":"Římanům","chapter":"8","verse":"12","text":"A takž tedy, bratří, dlužníciť jsme ne tělu, abychom podle těla živi byli."},{"book":"Římanům","chapter":"8","verse":"13","text":"Nebo budete-li podle těla živi, zemřete; pakli byste Duchem skutky těla mrtvili, živi budete."},{"book":"Římanům","chapter":"8","verse":"14","text":"Nebo kteřížkoli Duchem Božím vedeni bývají, ti jsou synové Boží."},{"book":"Římanům","chapter":"8","verse":"15","text":"Nepřijali jste zajisté Ducha služby opět k bázni, ale přijali jste Ducha synovství, v němžto voláme Abba, totiž Otče."},{"book":"Římanům","chapter":"8","verse":"16","text":"A tenť Duch osvědčuje duchu našemu, že jsme synové Boží."},{"book":"Římanům","chapter":"8","verse":"17","text":"A jestliže synové, tedy i dědicové, dědicové zajisté Boží, spolu pak dědicové Kristovi, však tak, jestliže spolu s ním trpíme, abychom spolu i oslaveni byli."},{"book":"Římanům","chapter":"8","verse":"18","text":"Nebo tak za to mám, že nejsou rovná utrpení nynější oné budoucí slávě, kteráž se zjeviti má na nás."},{"book":"Římanům","chapter":"8","verse":"19","text":"Nebo pečlivé očekávání všeho stvoření očekává žádostivého zjevení synů Božích."},{"book":"Římanům","chapter":"8","verse":"20","text":"Marnosti zajisté poddáno jest stvoření, nechtě, ale pro toho, kterýž je poddal,"},{"book":"Římanům","chapter":"8","verse":"21","text":"V naději, že i ono vysvobozeno bude od služby porušení a přivedeno v svobodu slávy synů Božích."},{"book":"Římanům","chapter":"8","verse":"22","text":"Nebo víme, že všecko stvoření spolu lká a spolu ku porodu pracuje až posavad,"},{"book":"Římanům","chapter":"8","verse":"23","text":"A netoliko ono, ale i my, prvotiny Ducha mající, i myť také sami v sobě lkáme, zvolení synů Božích očekávajíce, a tak vykoupení těla našeho."},{"book":"Římanům","chapter":"8","verse":"24","text":"Nebo nadějí spaseni jsme. Naděje pak, kteráž se vidí, není naděje. Nebo což kdo vidí, proč by se toho nadál?"},{"book":"Římanům","chapter":"8","verse":"25","text":"Pakli čehož nevidíme, toho se nadějeme, tedy toho skrze trpělivost očekáváme."},{"book":"Římanům","chapter":"8","verse":"26","text":"Ano také i Duch svatý pomocen jest mdlobám našim. Nebo zač bychom se měli modliti, jakž by náleželo, nevíme, ale ten Duch prosí za nás lkáními nevypravitelnými."},{"book":"Římanům","chapter":"8","verse":"27","text":"Ten pak, kterýž jest zpytatel srdcí, zná, jaký by byl smysl Ducha, že podle Boha prosí za svaté."},{"book":"Římanům","chapter":"8","verse":"28","text":"Vímeť pak, že milujícím Boha všecky věci napomáhají k dobrému, totiž těm, kteříž podle uložení jeho povoláni jsou."},{"book":"Římanům","chapter":"8","verse":"29","text":"Nebo kteréž předzvěděl, ty i předzřídil, aby byli připodobněni obrazu Syna jeho, aby tak on byl prvorozený mezi mnohými bratřími."},{"book":"Římanům","chapter":"8","verse":"30","text":"Kteréž pak předzřídil, těch i povolal, a kterýchž povolal, ty i ospravedlnil, a kteréž ospravedlnil, ty i oslavil."},{"book":"Římanům","chapter":"8","verse":"31","text":"Což tedy díme k tomu? Kdyžť jest Bůh s námi, i kdo proti nám?"},{"book":"Římanům","chapter":"8","verse":"32","text":"Kterýž ani vlastnímu Synu svému neodpustil, ale za nás za všecky vydal jej, i kterakž by tedy nám s ním všech věcí nedal?"},{"book":"Římanům","chapter":"8","verse":"33","text":"Kdo bude žalovati na vyvolené Boží? Bůh jest, jenž ospravedlňuje."},{"book":"Římanům","chapter":"8","verse":"34","text":"Kdo jest, ješto by je odsoudil? Kristus jest, kterýž umřel za ně, nýbrž i z mrtvých vstal, a kterýž i na pravici Boží jest, kterýž také i oroduje za nás."},{"book":"Římanům","chapter":"8","verse":"35","text":"A protož kdo nás odloučí od lásky Kristovy? Zdali zarmoucení, aneb úzkost, nebo protivenství? Zdali hlad, čili nahota? Zdali nebezpečenství, čili meč?"},{"book":"Římanům","chapter":"8","verse":"36","text":"Jakož psáno jest: Pro tebe mrtveni býváme celý den, jmíni jsme jako ovce oddané k zabití."},{"book":"Římanům","chapter":"8","verse":"37","text":"Ale v tom ve všem udatně vítězíme, skrze toho, kterýž nás zamiloval."},{"book":"Římanům","chapter":"8","verse":"38","text":"Jist jsem zajisté, že ani smrt, ani život, ani andělé, ani knížatstvo, ani mocnosti, ani nastávající věci, ani budoucí,"},{"book":"Římanům","chapter":"8","verse":"39","text":"Ani vysokost, ani hlubokost, ani kterékoli jiné stvoření, nebude moci nás odloučiti od lásky Boží, kteráž jest v Kristu Ježíši, Pánu našem."}]}