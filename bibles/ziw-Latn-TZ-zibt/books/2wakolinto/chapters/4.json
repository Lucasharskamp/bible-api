{"data":[{"book":"2 Wakolinto","chapter":"4","verse":"1","text":"Elo Chohile, kwa mbazi zakwe, kachinka ndima ino na hachi kufachevu."},{"book":"2 Wakolinto","chapter":"4","verse":"2","text":"Mna chilemela mbuli za soni zefisize, naho hachikujenda mwe ubafu hegu kuhangaya ulosi wa Chohile na lulimi. Mna chalavyanya pwilili ichindedi chelagisa kugamba chila uwagilwa kwa Chohile na umanyi wa kusagula yedi wa wantu zikuukulwa kulongozi kwa Chohile."},{"book":"2 Wakolinto","chapter":"4","verse":"3","text":"Mna uneva Mbuli Yedi ya Kulisito chikulonga yefisa, yefisa du kwa wadya wakwaga."},{"book":"2 Wakolinto","chapter":"4","verse":"4","text":"Awo hawakuzumila kwaviya Shetani yudya mnungu ywe isi kazijela chiza fanyanyi zawo wasekuwona vyedi ung'azi wa Mbuli Yedi ya ulenguso wa Kulisito, yudya mliganyo uchintile wa Chohile."},{"book":"2 Wakolinto","chapter":"4","verse":"5","text":"Kwaviya hachikwelongela suwe wenye, mna chamlonga Yesu Kulisito eli Zumbe, suwe wenye chikatenda wandima wenyu kwachausa cha Yesu."},{"book":"2 Wakolinto","chapter":"4","verse":"6","text":"Chohile yudya alongile, “Ulangazi ulangaze kulaila mwe chiza,” nuyo mwenye akwilangaza myoyo yetu, na kuchinka ukuka wa umanyi wa ulenguso wa Chohile ukulangaza mo uso wa Yesu Kulisito."},{"book":"2 Wakolinto","chapter":"4","verse":"7","text":"Elo, suwe china mpamba ino nisaviya viya vya ulongo, chani viwoneke pwilili kugamba nguvu iyo nkulu yalaila kwa Chohile siyo kwetu suwe wenye."},{"book":"2 Wakolinto","chapter":"4","verse":"8","text":"Chimwe nkunto mazuwa yose, mna hachikuminywa, hamwenga mwe woga, mna hachikufachevu,"},{"book":"2 Wakolinto","chapter":"4","verse":"9","text":"chasulumila, mna hachikuswesa wambizi, naho hata uneva chigwiswa, hachibalangwe bule."},{"book":"2 Wakolinto","chapter":"4","verse":"10","text":"Chila nkanana chenula masulumizo ya file ya Yesu mo mwili wetu, chani ujima wa Yesu, nawo uwonekane mwe mili yetu."},{"book":"2 Wakolinto","chapter":"4","verse":"11","text":"Mazuwa yose ya ujima wetu chahangwa ni file kwachausa cha Yesu, chani ujima wakwe welavyanye mwe mili yetu ikubanika."},{"book":"2 Wakolinto","chapter":"4","verse":"12","text":"Nuko kugamba mndani mwetu file yadamanya ndima, mna mndani mwenyu ujima wadamanya ndima."},{"book":"2 Wakolinto","chapter":"4","verse":"13","text":"Mawandiko Yakukile yawandikwa, “Nasilonga kwaviya nasizumila.” Suwe naswi chikatenda na moyo uwo wo kuzumila, chazumila, na kwachausa icho chalonga."},{"book":"2 Wakolinto","chapter":"4","verse":"14","text":"Chimanya kugamba Chohile amuuyuse Zumbe Yesu nachuuyuse suwe naswi hamwenga na Yesu na kuchika kulongozi kwakwe hamwenga na nyuwe."},{"book":"2 Wakolinto","chapter":"4","verse":"15","text":"Yose yano ni kwachausa chenyu, hata mbazi za Chohile ziwabwila wantu walozize vitendese, ntogozi nazo zongezekelese, kumwinka Chohile ulenguso."},{"book":"2 Wakolinto","chapter":"4","verse":"16","text":"Kwachausa icho hachi kufachevu, na hata uneva mili yetu yakuse neisakale, mna kwa mndani chatendwa wahya zuwa kwa zuwa."},{"book":"2 Wakolinto","chapter":"4","verse":"17","text":"Nkunto chikupata ni ndodo du, naho ya chipindi du, mna naichinke ukuka ujinkile misuhi yose, ulenguso udya hewikusila."},{"book":"2 Wakolinto","chapter":"4","verse":"18","text":"Elo meso yetu hayemwe vintu vikuwoneka, mna hevikuwoneka. Kwaviya vikuwoneka ni vya chipindi du, mna viya hevikuwoneka ni vya mazuwa yose."}]}