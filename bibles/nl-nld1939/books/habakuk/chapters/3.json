{"data":[{"book":"Habakuk","chapter":"3","verse":"1","text":"Een gebed van den profeet Habakuk. Op de toon van een klaaglied."},{"book":"Habakuk","chapter":"3","verse":"2","text":"Jahweh, ik heb uw boodschap gehoord, Vol ontzag voor uw werk, o Jahweh; Roep het ten leven in het midden der jaren, Openbaar het in het midden der tijden: Wil zelfs in uw gramschap De erbarming gedenken!"},{"book":"Habakuk","chapter":"3","verse":"3","text":"God trekt op van Teman, De Heilige van het gebergte Paran; Zijn majesteit bedekt de hemel, De aarde is vol van zijn glorie;"},{"book":"Habakuk","chapter":"3","verse":"4","text":"Zijn heerlijkheid glanst als het licht, Zijn kracht gaat schuil in de stralen uit zijn zijde."},{"book":"Habakuk","chapter":"3","verse":"5","text":"Voor hem uit gaat de pest, Het verderf volgt zijn schreden."},{"book":"Habakuk","chapter":"3","verse":"6","text":"Hij staat overeind, en schudt de aarde dooreen, Ziet toe, en doet de volkeren rillen. De eeuwige bergen splijten vaneen, De oude heuvelen worden geslecht als zijn eeuwige paden."},{"book":"Habakuk","chapter":"3","verse":"7","text":"Ik zie de tenten van Koesjan in nood, De zeilen uit het land van Midjan trillen."},{"book":"Habakuk","chapter":"3","verse":"8","text":"Is uw woede tegen de stromen ontstoken, Jahweh, uw gramschap tegen de zee? Neen, Gij rijdt op uw paarden En wagens, om redding te brengen!"},{"book":"Habakuk","chapter":"3","verse":"9","text":"Uw boog is ontbloot, Gij hebt uw koker met pijlen gevuld;"},{"book":"Habakuk","chapter":"3","verse":"10","text":"De aarde splijt Gij tot rivieren, De bergen zien sidderend naar U op; Een stortvloed van water jaagt voort, De afgrond buldert."},{"book":"Habakuk","chapter":"3","verse":"11","text":"De zon steekt haar handen omhoog, De maan trekt zich terug in haar woning Voor het licht van uw snorrende pijlen, Voor de bliksemglans van uw speer."},{"book":"Habakuk","chapter":"3","verse":"12","text":"In woede doorschrijdt Gij de aarde, In gramschap dorst Gij de volken!"},{"book":"Habakuk","chapter":"3","verse":"13","text":"Gij rukt uit, om uw volk te verlossen, En uw Gezalfde te redden; Maar Gij slaat het dak van het huis Van den goddeloze te pletter, Legt de grondslagen bloot Tot op de rots."},{"book":"Habakuk","chapter":"3","verse":"14","text":"Gij doorboort met uw lans het hoofd van zijn helden, Die aanstormen, om mij te verstrooien; Die al jubelen, Als hadden ze den ongelukkige in zijn schuilhoek verslonden."},{"book":"Habakuk","chapter":"3","verse":"15","text":"Met uw paarden betreedt Gij de zee, Onder het bulderen der machtige wateren."},{"book":"Habakuk","chapter":"3","verse":"16","text":"Ik hoor het, en mijn binnenste rilt, Ik verneem het met bevende lippen; Mijn beenderen worden weggevreten, Mijn schreden wankelen, waar ik ga: Zo verbeid ik de dag van ellende, Die aanbreekt voor het volk, dat ons kwelt!"},{"book":"Habakuk","chapter":"3","verse":"17","text":"Al bloeit dan de vijgeboom niet, En geeft de wijnstok geen vrucht; Al mislukt de oogst van de olijf, En brengt de akker geen spijs; Al zijn de schapen weg uit de kooi, En zijn er geen runderen in de stallen:"},{"book":"Habakuk","chapter":"3","verse":"18","text":"Toch zal ik mij in Jahweh verheugen, Mij verblijden in den God van mijn heil!"},{"book":"Habakuk","chapter":"3","verse":"19","text":"Jahweh, de Heer, is mijn kracht, Hij maakt mijn voeten vlug als van hinden, En laat mij de hoogten betreden! Voor muziekbegeleiding; met harpen."}]}