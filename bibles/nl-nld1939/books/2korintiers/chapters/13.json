{"data":[{"book":"2 Korintiers","chapter":"13","verse":"1","text":"Dit is nu de derde maal, dat ik tot u kom. “Op het woord van twee of drie getuigen krijgt iedere zaak haar beslag.”"},{"book":"2 Korintiers","chapter":"13","verse":"2","text":"Hun die vroeger gezondigd hebben, en al de overigen heb ik vooruit gezegd, en ik zeg het nu nog eens vooruit, —thans bij mijn afwezigheid juist als bij mijn tweede bezoek, —dat ik ze niet sparen zal, wanneer ik nog eens kom."},{"book":"2 Korintiers","chapter":"13","verse":"3","text":"Gij verlangt immers een bewijs, dat Christus door mij spreekt, die tegenover u niet zwak is, maar krachtig."},{"book":"2 Korintiers","chapter":"13","verse":"4","text":"Want al werd Hij uit zwakheid gekruisigd, toch leeft Hij door Gods Kracht. Zeker, ook wij zijn zwak met Hem, maar tegenover u zullen we leven met Hem door Gods kracht."},{"book":"2 Korintiers","chapter":"13","verse":"5","text":"Onderzoekt uzelf, beproeft uzelf, of gij in het geloof zijt gebleven. Bespeurt gij niet bij uzelf, dat Jesus Christus in u is? Zo niet, dan doorstaat gij de proef niet."},{"book":"2 Korintiers","chapter":"13","verse":"6","text":"In ieder geval hoop ik, dat gij zult inzien, dat wij de proef wèl doorstaan."},{"book":"2 Korintiers","chapter":"13","verse":"7","text":"We bidden dan ook tot God, dat gij geen kwaad moogt doen; niet om zelf proefhoudend te schijnen, maar opdat gij van uw kant het goede zoudt doen, ook al zouden wijzelf de proef niet doorstaan."},{"book":"2 Korintiers","chapter":"13","verse":"8","text":"Want we hebben geen macht tégen, maar wel vóór de waarheid;"},{"book":"2 Korintiers","chapter":"13","verse":"9","text":"en we verheugen ons, zo gij sterk zijt, al waren wij zelf ook zwak; ook voor één zaak bidden we: uw volmaaktheid."},{"book":"2 Korintiers","chapter":"13","verse":"10","text":"En hierom schrijf ik dit alles, terwijl ik nog afwezig ben, om bij mijn komst geen strengheid te moeten gebruiken krachtens de volmacht, die de Heer mij gegeven heeft, om op te bouwen, en niet om af te breken."},{"book":"2 Korintiers","chapter":"13","verse":"11","text":"Overigens broeders, weest blijde, verbetert u, laat u vermanen, weest eensgezind en vreedzaam; en de God van liefde en vrede zal met u zijn."},{"book":"2 Korintiers","chapter":"13","verse":"12","text":"Groet elkander met een heilige kus."},{"book":"2 Korintiers","chapter":"13","verse":"13","text":"U groeten al de heiligen."},{"book":"2 Korintiers","chapter":"13","verse":"14","text":"De genade van den Heer Jesus Christus, de liefde van God, en de gemeenschap van den heiligen Geest zij met u allen."}]}