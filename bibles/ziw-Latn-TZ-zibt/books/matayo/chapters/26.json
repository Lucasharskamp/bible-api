{"data":[{"book":"Matayo","chapter":"26","verse":"1","text":"Yesu eze abinde kulonga yoseni ayo, awagamba wanampina wakwe,"},{"book":"Matayo","chapter":"26","verse":"2","text":"“Mvimanya kugamba, mazuwa maidi yakwiza nakutendeke na Pasaka, na Mwana ywa Mntu nalavigwe chani asulumizwe.”"},{"book":"Matayo","chapter":"26","verse":"3","text":"Niyo wakulu wa walavyantambiko na wadalahala wa wantu wadugana mndani mwe nyumba ya Mlavyantambiko Mkulu, akwitangwa Kayafa,"},{"book":"Matayo","chapter":"26","verse":"4","text":"waika ubala, chani wamgwile Yesu chinyele chani wamkome."},{"book":"Matayo","chapter":"26","verse":"5","text":"Mna wagamba, “Vinasekutenda mwe ngasu ye Pasaka, sima kunalaile nkumbizi.”"},{"book":"Matayo","chapter":"26","verse":"6","text":"Umo Yesu endaga Besaniya mwe nyumba ya Simoni, akwitangwa mta matana,"},{"book":"Matayo","chapter":"26","verse":"7","text":"mvyele mta kasupa ka mavuta yakupwepweleka yakutagwa kwa hela zilozize kamwizila, amjidila mo mtwi wakwe hadya ekale mo kudya he meza."},{"book":"Matayo","chapter":"26","verse":"8","text":"Wanampina wakwe weze wawone, niyo wehiwa, wagamba, “Kwaza kuno ni kwambwani?"},{"book":"Matayo","chapter":"26","verse":"9","text":"Mavuta yano nayakadaha kutagwa kwa hela zilozize, niyo wenkigwa wachiwa!”"},{"book":"Matayo","chapter":"26","verse":"10","text":"Yesu niyo abunkula, awagamba, “Nimbwani mwamsunka sunka yuno mvyele? Kanidamanyiza ndima yedi."},{"book":"Matayo","chapter":"26","verse":"11","text":"Wachiwa mnanawo mazuwa yose, mna miye hachitende hamwenga mazuwa yose."},{"book":"Matayo","chapter":"26","verse":"12","text":"Mvyele uyo kanijidila mavuta yakupwepweleka mo mwili wangu chani anike vyedi mo kuhambwa kwangu."},{"book":"Matayo","chapter":"26","verse":"13","text":"Nawagambilani chindedi, kwa chausa cha kumkumbuka yuno mvyele, ntendwa idya adamanye naijendeleze hose Mbuli Yedi nailongwe mwe isi yose.”"},{"book":"Matayo","chapter":"26","verse":"14","text":"Mwe chipindi icho yumwenga mwa wadya wanampina mlongo na waidi, zina dyakwe Yuda Isikaliyote, awabasa wakulu wa walavyantambiko,"},{"book":"Matayo","chapter":"26","verse":"15","text":"awauza, “Namninke chibwani uneva hamwinkiza Yesu kwenyu?” Niyo wamwinka matundu milongo mitatu ya hela."},{"book":"Matayo","chapter":"26","verse":"16","text":"Kukongela aho Yuda naakalonda luhenyo lwa kumwinkiza Yesu kwawo."},{"book":"Matayo","chapter":"26","verse":"17","text":"Zuwa dya nkongo dye Pasaka dye migate heijeligwe Hamila, wanampina wambasa Yesu na kumuza, “Waunga chikutendele hahi Inkande ye pasaka?”"},{"book":"Matayo","chapter":"26","verse":"18","text":"Yesu niyo awagamba waite ko mzi na kumgambila mntu yumwenga kugamba, “Mhinyi agamba, ‘Zuwa dyangu dihaguhi, miye hamwenga na wanampina wangu nachidye nkande ya Pasaka kwako.’”"},{"book":"Matayo","chapter":"26","verse":"19","text":"Wanampina niyo wadamanya enga viya wasigilwe ni Yesu, waikaga nkande ya Pasaka."},{"book":"Matayo","chapter":"26","verse":"20","text":"Ivyo eze ibule chisingi kekala he nkande hamwenga na wadya mlongo na waidi."},{"book":"Matayo","chapter":"26","verse":"21","text":"Umo nawakadya, Yesu agamba, “Nawagambilani chindedi, yumwenga ywenyu nanilavye.”"},{"book":"Matayo","chapter":"26","verse":"22","text":"Niyo wengilwa ni chinyulu vitendese, wakonga kumuza yumwe yumwe, “Zumbe, ni miye?”"},{"book":"Matayo","chapter":"26","verse":"23","text":"Ahitula agamba, “Natweze tonge dyakwe hamwenga na miye mwe bakuli nuyo akunga anilavye."},{"book":"Matayo","chapter":"26","verse":"24","text":"Mwana ywa Mntu aita zakwe enga ivyo awandikilwe mwa Mawandiko ya Kukile. Mna hangi mwenye yudya mntu akunga amlavye! Nani vyedi mntu yudya hegu helekagwa.”"},{"book":"Matayo","chapter":"26","verse":"25","text":"Yuda, yudya mta kumlavya, amhitula, agamba, “Mhinyi, ni miye?”"},{"book":"Matayo","chapter":"26","verse":"26","text":"Umo wendile wakadya, Yesu niyo aguha mgate, aujimbika, niyo aubesula, awenka wanampina wakwe akagamba, “Guhani mdye. Uno nuwo mwili wangu.”"},{"book":"Matayo","chapter":"26","verse":"27","text":"Akaheza aguha chikombe, amtogola Chohile, na kuwenka. Akagamba, “Nywani nyoseni,”"},{"book":"Matayo","chapter":"26","verse":"28","text":"“Ino niyo sakame yangu ya lagano, ikwitika kwachausa cha walozize chani walekeilwe masa yawo."},{"book":"Matayo","chapter":"26","verse":"29","text":"Mna nawagambilani, saninywe naho kukongela haluse lweleko luno lwo mzabibu, kubula hadya nanizile kunywa impya hamwenga na nyuwe mo Useuta wa Tate.”"},{"book":"Matayo","chapter":"26","verse":"30","text":"Weze wabinde ukuchema, walawa kolwazo kwita ko Lugulu lwa Mizeituni."},{"book":"Matayo","chapter":"26","verse":"31","text":"Naho Yesu akuwagamba, “Chilo cha dyelo, nyuwe nyose namwihizwe kwa chausa changu. Kwaviya viwandikwa, Chohile agamba, ‘Nanimtowe umdimi, ne idifyo dye zingoto nadimwagikane.’"},{"book":"Matayo","chapter":"26","verse":"32","text":"Mna heza kuuyuka, naniwalongweleni kwita Galilaya.”"},{"book":"Matayo","chapter":"26","verse":"33","text":"Petulo ahitula, amgamba, “Wose wanakwasa, miye sahwase!”"},{"book":"Matayo","chapter":"26","verse":"34","text":"Yesu amgamba, “Chindedi nakugambila, weye chilo chino umo zogolo hadinati kwila, naunilemele nkanana ntatu.”"},{"book":"Matayo","chapter":"26","verse":"35","text":"Petulo amgamba, “Uneva vyaungwa nibanike hamwenga naweye navihaya mna sahulemele ng'o.”"},{"book":"Matayo","chapter":"26","verse":"36","text":"Akaheza, Yesu aita hamwenga na wanampina wakwe hantu hakwitangwa Gesemane, awagamba wanampina wakwe, “Ikalani hano, nite halombeze.”"},{"book":"Matayo","chapter":"26","verse":"37","text":"Amguha Petulo na wadya wana waidi wa Zebedayo, akonga kwingilwa ni usungu na tumbwaziko."},{"book":"Matayo","chapter":"26","verse":"38","text":"Naho awagambila, “Nina usungu vidala mo moyo haguhi na kubanika. Ikalani hano, mcheleze hamwenga na miye.”"},{"book":"Matayo","chapter":"26","verse":"39","text":"Ajendeleza kulongozi hadodo, agwa chifudifudi, alombeza, agamba, “Tati yangu, vikadahika, champa chino chikombe, mna visekutenda enga viya hunga miye, mna saviya ukunga weye.”"},{"book":"Matayo","chapter":"26","verse":"40","text":"Awezila wadya wanampina, awabwila wagona. Amgamba Petulo, “Togola! Hamdahile kucheleza na miye kubula saa dimwenga?"},{"book":"Matayo","chapter":"26","verse":"41","text":"Chelezani, mlombeze, msekwiza kwingila mwe majezo, Muye wa mntu waunga kudamanya vyedi mna mwili uhwa.”"},{"book":"Matayo","chapter":"26","verse":"42","text":"Aita nkanana ya kaidi, alombeza, agamba, “Tati yangu, uneva havikudahika ichikombe chino cha masulumizo chinenege uneva sinywele, mna ivyo ukunga vitendeke.”"},{"book":"Matayo","chapter":"26","verse":"43","text":"Eza vituhu, awabwila wagona, kwaviya meso yawo yazamilwa ni ntongo."},{"book":"Matayo","chapter":"26","verse":"44","text":"Awasa vituhu, aita, alombeza nkanana ya katatu, alonga mbuli iziya."},{"book":"Matayo","chapter":"26","verse":"45","text":"Akaheza awezila wanampina wakwe, awagamba, “Mchei gonile? Kaulani, chipindi chibula Mwana ywa Mntu nalavywe mwe mikono ya wantu wata masa."},{"book":"Matayo","chapter":"26","verse":"46","text":"Inukani, chiteni zetu! Kaulani, yudya akunga anihituke ehaguhi.”"},{"book":"Matayo","chapter":"26","verse":"47","text":"Umo achei kulonga, Yuda, yumwe wa wadya wanampina mlongo na waidi niyo eza hamwenga na fyo kulu dya wata mabamba na malungu. Nawasigilwa ni wakulu wa walavyantambiko na wadalahala wa wantu."},{"book":"Matayo","chapter":"26","verse":"48","text":"Yuda, yudya akumhituka nakawenka chilagiso, akagamba, “Mntu uyo hunga kumsesa, uyo nuyo. Mgwileni.”"},{"book":"Matayo","chapter":"26","verse":"49","text":"Aho amsogeila Yesu, amlamsa, “Ndamsa Mhinyi!” Niyo amsesa."},{"book":"Matayo","chapter":"26","verse":"50","text":"Yesu amgamba, “Mbwiyangu, damanya idyo ubasize.”"},{"book":"Matayo","chapter":"26","verse":"51","text":"Yumwenga mwe wadya na we hamwenga na Yesu achumiza umkono wakwe, asomola idibamba dyakwe, amtowa mndima ywa mlavyantambiko mkulu, amsenga idigutwi."},{"book":"Matayo","chapter":"26","verse":"52","text":"Aho Yesu amgamba, “Vuza idibamba dyako mwe yala yakwe. Wose nawatoze bamba, nawakomwe kwa bamba."},{"book":"Matayo","chapter":"26","verse":"53","text":"Hegu hamanyize kugamba nadaha kumlombeza tate, naye adaha kunigaila wankondo wa bunga dya kwembingu kujinka mlongo na maidi ya wandima wa kwembingu?"},{"book":"Matayo","chapter":"26","verse":"54","text":"Ivyo nayachinte vivihi Mawandiko Yakukile yakugamba nivyo vikungwa vitendeke?”"},{"book":"Matayo","chapter":"26","verse":"55","text":"Ichipindi icho Yesu niyo alugambila ludya ulukudidi lwa wantu wezile kumgwila, “Togolani, mlawa enga kwiza kumgwila mpolaganyi wata mabamba na malungu chani mnitoze? Chila zuwa nani mwe nyumba nkulu ya Chohile hahinya, mna hamnigwile."},{"book":"Matayo","chapter":"26","verse":"56","text":"Mna yano yose yalaila, chani mawandiko ya wawoni yachinte.”"},{"book":"Matayo","chapter":"26","verse":"57","text":"Wadya wamgwile Yesu niyo wamwigala kwa Mlavyantambiko Mkulu akwitangwa Kayafa, hantu wahinya Sigilizi na wadalahala wendile wadugana."},{"book":"Matayo","chapter":"26","verse":"58","text":"Petulo nakamtimila kwa luhalehale kubula kungwelo kwa Mlavyantambiko Mkulu, engila kunyumba hamwenga na wambizi chani adahe kuziwona mbuli zose zikunga zilaile."},{"book":"Matayo","chapter":"26","verse":"59","text":"Ivyo wakulu wa walavyantambiko na wadya wose we chitala walonda mbuli za udanti kulawana na Yesu, chani wamkome."},{"book":"Matayo","chapter":"26","verse":"60","text":"Mna hawabunkule ulosi wowose, hamwenga na ivyo wantu walozize naweza wamlongeile udanti. Nkomelezo weza waukuzi waidi,"},{"book":"Matayo","chapter":"26","verse":"61","text":"wagamba, “Yuno nakagamba, ‘Nadaha kuivuna Nyumba nkulu ya Chohile, na kuizenga naho kwa mazuwa matatu.’ ”"},{"book":"Matayo","chapter":"26","verse":"62","text":"Mlavyantambiko Mkulu achimala amgamba Yesu, “Nimbwani hukuhitula mbuli? Wano walonga vikukulanga weye?”"},{"book":"Matayo","chapter":"26","verse":"63","text":"Mna, Yesu kanyamala dwi. Mlavyantambiko Mkulu amgamba, “Kwelise kwa zina dya Chohile mta ujima, chigambile hegu weye nuyo Kulisito Mkombola, Mwana ywa Chohile!”"},{"book":"Matayo","chapter":"26","verse":"64","text":"Yesu amhitula, “Heye, ni saivyo ukulonga. Mna nawagambilani, kukongela haluse nammuwone Mwana ywa Mntu kekala ntendele ya kulume kwa Chohile mta nguvu zose, akeza kulanga kwa maingu ya kwembingu!”"},{"book":"Matayo","chapter":"26","verse":"65","text":"Niyo Mlavyantambiko Mkulu atatula izisuche zakwe na kugamba, “Mntu yuno kahuluta! Chaungilani vituhu ukuzi mwakwe? Kaulani, mwiva ivyo ahulute."},{"book":"Matayo","chapter":"26","verse":"66","text":"Nyuwe mwafanyanya vihi?”"},{"book":"Matayo","chapter":"26","verse":"67","text":"Niyo wamtwela mate mo uso, wamtowa. Watuhu wamtowa maihi,"},{"book":"Matayo","chapter":"26","verse":"68","text":"wakagamba, “Elo, Kulisito Mkombola, lavya uwoni, ni yuhi akutoile!”"},{"book":"Matayo","chapter":"26","verse":"69","text":"Petulo nakekala kweise kouwa. Mndima yumwenga wa chivyele ambasa, agamba, “Weye nawe na wihamwenga na Yesu ywa Galilaya.”"},{"book":"Matayo","chapter":"26","verse":"70","text":"Mna kalemela mwa meso ya wose, akahitula, “Simanyize idyo ukulonga.”"},{"book":"Matayo","chapter":"26","verse":"71","text":"Umo akafosa ko lwivi, mndima mtuhu ywa chivyele kamwona, niyo awagambila wadya wantu nawehadya, “Mntu yuno nehamwenga na Yesu ywa Nazaleti.”"},{"book":"Matayo","chapter":"26","verse":"72","text":"Petulo alemela vituhu kwa kwelisa, “Simmanyize mntu yuno!”"},{"book":"Matayo","chapter":"26","verse":"73","text":"Weze wekale hadodo, wantu na wehadya niyo wambasa Petulo, wamgamba, “Chindedi, weye nawe na wi yumwenga wawo, kwaviya milongele yako yalagisa kulaila Galilaya.”"},{"book":"Matayo","chapter":"26","verse":"74","text":"Niyo Petulo agamba, “Chohile kamanya nalonga chindedi, neligita na kwelisa uneva nalonga udanti, simmanyize uyo mntu!”"},{"book":"Matayo","chapter":"26","verse":"75","text":"Petulo akumbuka mbuli idya agambilwe ni Yesu, “Umo zogolo hadinati kwila, naunilemele nkanana ntatu,” Ivyo afosa kweise, niyo aila vidala."}]}