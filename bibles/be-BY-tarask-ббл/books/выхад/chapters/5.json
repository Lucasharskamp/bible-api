{"data":[{"book":"ВЫХАД","chapter":"5","verse":"1","text":"Пасьля гэтага Майсей і Аарон прыйшлі да фараона і сказалі: так кажа Гасподзь: адпусьці народ Мой, каб ён учыніў Мне сьвята ў пустыні."},{"book":"ВЫХАД","chapter":"5","verse":"2","text":"Але фараон сказаў: хто такі Гасподзь, каб я паслухаўся голасу Ягонага і адпусьціў Ізраіля? я ня ведаю Госпада і Ізраіля не адпушчу."},{"book":"ВЫХАД","chapter":"5","verse":"3","text":"Яны сказалі: Бог Габрэяў заклікаў нас; адпусьці нас у пустыню на тры дні дарогі прынесьці ахвяру Госпаду, Богу нашаму, каб Ён не пакараў нас пошасьцю, альбо мечам."},{"book":"ВЫХАД","chapter":"5","verse":"4","text":"І сказаў ім цар Егіпецкі: навошта вы, Майсей і Аарон, ухіляеце народ ад справаў ягоных? ідзеце да сваёй працы."},{"book":"ВЫХАД","chapter":"5","verse":"5","text":"І сказаў фараон: вось, народ у зямлі гэтай шматлікі, і вы ўхіляеце яго ад працы ягонай."},{"book":"ВЫХАД","chapter":"5","verse":"6","text":"І таго ж самага дня фараон даў загад прыстаўнікам над народам і наглядчыкам, кажучы:"},{"book":"ВЫХАД","chapter":"5","verse":"7","text":"не давайце наперад народу саломы, каб рабіць цэглу, як учора і заўчора: хай яны самыя ходзяць і зьбіраюць сабе салому;"},{"book":"ВЫХАД","chapter":"5","verse":"8","text":"а цэглы накладзеце на іх тую ж самую зададзеную норму, якую яны рабілі ўчора і заўчора, і не зьмяншайце; яны гультаі, таму і крычаць: хадзем, прынясем ахвяру Богу нашаму;"},{"book":"ВЫХАД","chapter":"5","verse":"9","text":"даць ім болей працы, каб яны працавалі і не займаліся пустымі размовамі."},{"book":"ВЫХАД","chapter":"5","verse":"10","text":"І выйшлі прыстаўнікі народу і наглядчыкі ягоныя і сказалі народу: так кажа фараон: не даю вам саломы;"},{"book":"ВЫХАД","chapter":"5","verse":"11","text":"самі ідзеце, бярэце сабе салому, дзе знойдзеце; а ад працы вашай нічога не зьмяншаецца."},{"book":"ВЫХАД","chapter":"5","verse":"12","text":"І расьсеяўся народ па ўсёй зямлі Егіпецкай зьбіраць жніво замест саломы."},{"book":"ВЫХАД","chapter":"5","verse":"13","text":"А прыстаўнікі пануквалі, кажучы: выконвайце працу сваю кожны дзень, як і тады, калі была ў вас салома."},{"book":"ВЫХАД","chapter":"5","verse":"14","text":"А наглядчыкі з сыноў Ізраілевых, якіх паставілі над імі прыстаўнікі фараонавыя, білі, кажучы: чаму вы ўчора і сёньня ня робіце зададзенай вам нормы цэглы, як было дагэтуль?"},{"book":"ВЫХАД","chapter":"5","verse":"15","text":"І прыйшлі наглядчыкі сыноў Ізраілевых і залямантавалі фараону, кажучы: навошта ты так робіш з рабамі тваімі?"},{"book":"ВЫХАД","chapter":"5","verse":"16","text":"саломы не даюць рабам тваім, а цэглу, кажуць нам, рабеце. І вось, рабоў тваіх бэюць. Грэх народу твайму!"},{"book":"ВЫХАД","chapter":"5","verse":"17","text":"Але ён сказаў: гультаі вы, гультаі, таму і кажаце: хадзем, прынясем ахвяру Госпаду."},{"book":"ВЫХАД","chapter":"5","verse":"18","text":"Ідзеце ж, працуйце; саломы не дадуць вам, а належную колькасьць цэглы давайце."},{"book":"ВЫХАД","chapter":"5","verse":"19","text":"І ўбачылі наглядчыкі сыноў Ізраілевых бяду сваю ў словах: не зьмяншайце нормы цэглы, што на кожны дзень."},{"book":"ВЫХАД","chapter":"5","verse":"20","text":"І калі яны выйшлі ад фараона, дык сустрэліся з Майсеем і Ааронам, якія стаялі, чакаючы іх,"},{"book":"ВЫХАД","chapter":"5","verse":"21","text":"і сказалі ім: хай бачыць і судзіць вас Гасподзь за тое, што вы зрабілі нас ненавісьнікамі ў вачах фараонавых і рабоў ягоных і далі ім меч у рукі, каб забіць нас."},{"book":"ВЫХАД","chapter":"5","verse":"22","text":"І зьвярнуўся Майсей да Госпада і сказаў: Госпадзе! навошта Ты паддаеш народ гэты такому бедству, навошта паслаў мяне?"},{"book":"ВЫХАД","chapter":"5","verse":"23","text":"бо з таго часу, як я прыйшоў да фараона і пачаў гаварыць ад імя Твайго, ён пачаў горш абыходзіцца з народам гэтым; а вызваліць - Ты ня вызваліў народу Твайго."}]}