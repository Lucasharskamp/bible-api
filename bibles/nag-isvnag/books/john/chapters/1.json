{"data":[{"book":"John","chapter":"1","verse":"1","text":"Shuru te Kotha asele, aru Kotha to Isor logote thakise, aru Kotha he Isor ase."},{"book":"John","chapter":"1","verse":"2","text":"Etu shuru pora Isor logote he thakise."},{"book":"John","chapter":"1","verse":"3","text":"Sob jinis Tai pora he bonaise, aru ki bonaise Tai nathaki kene eku bhi bona nai."},{"book":"John","chapter":"1","verse":"4","text":"Tai logote jibon asele, aru jibon to manu khan laga pohor asele."},{"book":"John","chapter":"1","verse":"5","text":"Aru pohor to andhera te ujala korise, aru andhera to pohor ke jitibo para nai."},{"book":"John","chapter":"1","verse":"6","text":"Isor pora pathai diya ekjon manu asele, jun laga naam John thakise."},{"book":"John","chapter":"1","verse":"7","text":"Tai gawahi hoi ahise, pohor laga kotha jonai dibole, aru sob Tai dwara biswas kori bole."},{"book":"John","chapter":"1","verse":"8","text":"John nijor to pohor nohoi, kintu tai pohor laga gawahi dibole ahise."},{"book":"John","chapter":"1","verse":"9","text":"Sob manu ke pohor dibole asol pohor duniya te ahi thakise."},{"book":"John","chapter":"1","verse":"10","text":"Tai duniya te thakisele, aru Tai he duniya bonaise, kintu duniya pora Taike janibo para nai."},{"book":"John","chapter":"1","verse":"11","text":"Tai nijor manu khan majote ahise, kintu Tai nijor manu khan pora Taike luwa nai."},{"book":"John","chapter":"1","verse":"12","text":"Kintu jiman jon pora Taike grohon korise, Tai he taikhan ke Isor laga bacha hobole adhikar dise, jun Tai naam pora biswas kori loise."},{"book":"John","chapter":"1","verse":"13","text":"Taikhan jonom to khun pora bhi nohoi, mangso pora bhi nohoi, aru mangso itcha pora bhi nohoi, kintu Isor laga itcha pora ase."},{"book":"John","chapter":"1","verse":"14","text":"Aru Kotha to gaw mangso hoi kene amikhan majote thakise. Amikhan Tai laga mohima dikhise, eneka mohima juntu Baba pora tai laga ekjon morom thaka Putro ke dise, aru etu anugraha aru hosa pora bhorta ase."},{"book":"John","chapter":"1","verse":"15","text":"John pora Tai laga gawahi dikene eneka koise, “Etu he ekjon ase Jun nimite moi koise, ‘Jun moi laga piche ahi ase, Tai to moi pora bhi bisi dangor ase, kelemane moi laga age pora Tai thakise.’”"},{"book":"John","chapter":"1","verse":"16","text":"Aru Tai bhorta hoi thaka pora amikhan anugraha uporte anugraha paise."},{"book":"John","chapter":"1","verse":"17","text":"Kelemane niyom to Moses dwara anidise. Kintu anugraha aru hosa to Jisu Khrista pora he anise."},{"book":"John","chapter":"1","verse":"18","text":"Isor ke kun bhi kitia bhi dikha nai. Ekjon Isor, jun Baba laga usorte bohi ase, etu ke he Tai dikhai dise."},{"book":"John","chapter":"1","verse":"19","text":"John laga gawahi etu ase, Yehudi khan Jerusalem sheher pora Levi dol laga purohit khan ke pathaise taike hudibole, “Apuni kun ase?”"},{"book":"John","chapter":"1","verse":"20","text":"Tai shikar kori kene koise- “Moi Khrista nohoi.”"},{"book":"John","chapter":"1","verse":"21","text":"Aru taikhan hudise, “Nohoile apuni kun ase? Apuni Elijah ase?” Tai koise, “Moi nohoi.” Taikhan koise, “Apuni bhabobadi ase?” Aru tai jawab dise, “Nohoi.”"},{"book":"John","chapter":"1","verse":"22","text":"Arubi taikhan taike hudise, “Apuni kun ase? Kilekoile amikhan ke pathai diya khan ke jowab dibo lage. Apuni nijorke kun ase koi?”"},{"book":"John","chapter":"1","verse":"23","text":"Tai koise,"},{"book":"John","chapter":"1","verse":"24","text":"Aru ta te Pharisee khan pora kunba manu khan ke pathaise."},{"book":"John","chapter":"1","verse":"25","text":"Aru taikhan taike hudise, “Jodi apuni Khrista nohoi, Elijah bhi nohoi, aru bhabobadi bhi nohoi, to kele apuni baptizma di ase?”"},{"book":"John","chapter":"1","verse":"26","text":"John taikhan ke jawab dise aru koise, “Moi pani pora baptizma di thaka he ase. Kintu tumikhan majote ekjon khara ase, Junke tumikhan najane."},{"book":"John","chapter":"1","verse":"27","text":"Jun moi pichete ahi ase moi Tai laga juta laga rusi bhi khuli bole layak manu nohoi.”"},{"book":"John","chapter":"1","verse":"28","text":"Etu sob to Jordan nodi laga dusra phale thaka Bethany te hoise, kun to jagate John baptizma di thakise."},{"book":"John","chapter":"1","verse":"29","text":"Dusra dinte Jisu tai logote ahi thaka dikhikena John koise, “Sabi, Isor laga Mer bacha, kun pora etu duniya laga paap uthai loi jabole ase!"},{"book":"John","chapter":"1","verse":"30","text":"Etu he ase, Kun laga kotha moi age pora koi dise, ‘Ekjon ami laga piche ahi ase, Jun he moi pora bhi dangor ase, kelemane moi pora poila Tai thakisele.’"},{"book":"John","chapter":"1","verse":"31","text":"Moi bhi Taike najane. Kintu Israel manu khan logot Taike prokahit kori dibo karone moi pani pora baptizma di ahise.”"},{"book":"John","chapter":"1","verse":"32","text":"Aru John etu gawahi dikene koise, “Atma he paro nisena sorgo pora ahikena Tai uporte bohi juwa moi dikhise."},{"book":"John","chapter":"1","verse":"33","text":"Moi Taike najane kintu Jun he moike pani pora baptizma dibole pathaise, Tai he moike koise, ‘Jun uporte Atma ahi thaki juwa tumi dikhibo, Tai he Pobitro Atma pora baptizma dibo thaka to ase.’"},{"book":"John","chapter":"1","verse":"34","text":"Aru moi etu dikhi kene gawahi di ase, etu he Isor laga Putro ase.”"},{"book":"John","chapter":"1","verse":"35","text":"Dusra dinte John pora tai laga duijon chela ke loi kene khara thakise."},{"book":"John","chapter":"1","verse":"36","text":"Titia Jisu berai kene aha dikhi kene tai koise, “Sabi, Isor laga Mer bacha!”"},{"book":"John","chapter":"1","verse":"37","text":"Titia duijon chela etu huni kene Jisu laga piche korise."},{"book":"John","chapter":"1","verse":"38","text":"Titia Jisu ghuri saise aru tai duijon ke dikhi kene hudise, “Tumikhan ke ki lage?” Taikhan koise, “Rabbi, Apuni kot te thaki ase? - Etu motlob to Shika manu- Apuni kot te thake?”"},{"book":"John","chapter":"1","verse":"39","text":"Tai koise, “Ahi kene sabi.” Taikhan jai kene Tai kot te thaki ase etu dikhise, aru etu din Tai logote thaki jaise, aru etu somoi to dos ghanta nisena asele."},{"book":"John","chapter":"1","verse":"40","text":"Duijon majote kun John laga kotha huni kene Jisu logote jaise, etu ekjon to Simon Peter laga bhai Andrew thakise."},{"book":"John","chapter":"1","verse":"41","text":"Tai Simon ke bisari kene koise, “Amikhan Messiah ke pai loise,” motlob ase Khrista."},{"book":"John","chapter":"1","verse":"42","text":"Aru taike loi kene Jisu logot anise, aru Jisu taike saikene koise, “O Jonah laga Putro Simon, tumike Kefa matibo” - dusra naam ase Peter."},{"book":"John","chapter":"1","verse":"43","text":"Dusra din Jisu to Galilee jagate jabole mon thakise, titia Tai Philip ke lok paise aru taike koise, “Ami laga piche koribi.”"},{"book":"John","chapter":"1","verse":"44","text":"Philip to Bethsaida nogor laga manu asele, juntu sheher to Andrew aru Peter laga sheher asele."},{"book":"John","chapter":"1","verse":"45","text":"Jitia Philip pora Nathaniel ke paise, tai koise, “Moses laga kitab te aru bhabobadi khan he jun laga kotha likhi rakhise, etu amikhan pai loise: etu Joseph laga chokra Nazareth Jisu he ase.”"},{"book":"John","chapter":"1","verse":"46","text":"Kintu Nathaniel taike koise, “Bhal bostu Nazareth pora ulabo naki?” Philip pora taike koise, “Ahibi aru sabi.”"},{"book":"John","chapter":"1","verse":"47","text":"Titia Jisu pora Nathaniel Tai phale aha dikhi kene koise, “Sabi, etu hosa te Israel manu ase, tai thogai diya manu nohoi!”"},{"book":"John","chapter":"1","verse":"48","text":"Nathaniel Taike koise, “Apuni moike kineka jane?” Jisu taike jowab di koise, “Philip pora tumike mata age te tumi dimoru ghas niche bohi thaka Moi dikhise.”"},{"book":"John","chapter":"1","verse":"49","text":"Nathaniel Taike jowab dise, “Rabbi1.49 Shika manu., Apuni Isor laga Chora ase! Apuni Israel laga Raja ase!”"},{"book":"John","chapter":"1","verse":"50","text":"Jisu jowab te taike koise, “kelemane Moi tumike koise, ‘Moi Tumike dimoru ghas nichete bohi thaka dikhise’ kowa karone tumi biswas korise? Tumi etu pora bhi bisi dangor kaam dikhibo.”"},{"book":"John","chapter":"1","verse":"51","text":"Aru Jisu taike koise, “Hosa pora Moi tumikhan ke kobo, tumikhan sorgo khuli diya, aru Isor laga duth khan pora Manu laga Putro uporte aha juwa kora dikhibo.”"}]}