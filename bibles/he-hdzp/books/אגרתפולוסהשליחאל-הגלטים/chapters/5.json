{"data":[{"book":"אגרת פולוס השליח אל-הגלטים","chapter":"5","verse":"1","text":"המשיח הוציאנו לחופשי! לכן אל תשובו להשתעבד למצוות התורה ולמסורת."},{"book":"אגרת פולוס השליח אל-הגלטים","chapter":"5","verse":"2","text":"הקשיבו לדברי: אם אתם באמת חושבים שברית־המילה ושמירת המצוות יקרבו אתכם לאלוהים, אזי אין המשיח יכול להושיע אתכם."},{"book":"אגרת פולוס השליח אל-הגלטים","chapter":"5","verse":"3","text":"אני חוזר ואומר: מי שמייחס חשיבות רבה לקיום ברית־המילה, חייב למלא את כל מצוות התורה, שאם לא־כן תבוא עליו קללה."},{"book":"אגרת פולוס השליח אל-הגלטים","chapter":"5","verse":"4","text":"אם אתם באמת חושבים שתוכלו למצוא־חן בעיני אלוהים בזכות שמירת מצוות התורה, הרי שאין לכם כל צורך במשיח, ואינכם יכולים ליהנות מחסדו של אלוהים."},{"book":"אגרת פולוס השליח אל-הגלטים","chapter":"5","verse":"5","text":"בעזרת רוח הקודש אנו מאמינים כי מותו של המשיח מטהר אותנו מחטאינו ומצדיק אותנו בעיני אלוהים."},{"book":"אגרת פולוס השליח אל-הגלטים","chapter":"5","verse":"6","text":"אנו, המאמינים המשיחיים, יודעים כי המילה ושמירת המצוות הם סימנים חיצוניים בלבד שאינם מוכיחים דבר. ומה חשוב? אמונה שמוכיחה את עצמה על־ידי אהבה."},{"book":"אגרת פולוס השליח אל-הגלטים","chapter":"5","verse":"7","text":"עד עתה התקדמתם יפה מאוד באמונתכם. מה קרה לכם לפתע? מי הסיתכם נגד דבר האמת?"},{"book":"אגרת פולוס השליח אל-הגלטים","chapter":"5","verse":"8","text":"ודאי שלא אלוהים הסיתכם לכך, שכן אלוהים עצמו העניק לכם חופש במשיח."},{"book":"אגרת פולוס השליח אל-הגלטים","chapter":"5","verse":"9","text":"הרי הוראת כזב זו היא כמו מעט שאור שמחמיץ את כל הבצק."},{"book":"אגרת פולוס השליח אל-הגלטים","chapter":"5","verse":"10","text":"אני בטוח שאלוהים ישכנע אתכם לשוב ולהאמין באמת, כמוני, ודעו לכם שאלוהים יעניש את האדם שבלבל והתעה אתכם, וגרם לכך שתטילו ספק בדבר אלוהים."},{"book":"אגרת פולוס השליח אל-הגלטים","chapter":"5","verse":"11","text":"יש אשר חושבים כי אני עצמי טוען שהמילה וקיום המצוות הם חלק בלתי־נפרד מהישועה. אבל אני שואל אתכם, לו נכון היה הדבר, האם היו לי עדיין כל־כך הרבה אויבים ומתנגדים? הלא אם הייתי מטיף למילה ולקיום המצוות לא הייתי פוגע באיש, ואף אחד לא היה קם נגדי. אבל העובדה היא שאנשים רבים רודפים אותי ומציקים לי, משום שאני מטיף לישועה דרך אמונה במותו ובתחייתו של ישוע המשיח."},{"book":"אגרת פולוס השליח אל-הגלטים","chapter":"5","verse":"12","text":"הלוואי שהיו מעקרים את האנשים שמנסים לסכסך ולהפריד בינינו בגלל ברית־המילה!"},{"book":"אגרת פולוס השליח אל-הגלטים","chapter":"5","verse":"13","text":"אחי היקרים, אל תשכחו שהמשיח הוציא אתכם לחופשי! אין זה חופש לעשות ככל העולה על רוחכם, כי אם חופש לאהוב ולעזור לזולת."},{"book":"אגרת פולוס השליח אל-הגלטים","chapter":"5","verse":"14","text":"אפשר לסכם את התורה כולה במצווה אחת: ”ואהבת לרעך כמוך“."},{"book":"אגרת פולוס השליח אל-הגלטים","chapter":"5","verse":"15","text":"אבל אם במקום לאהוב איש את רעהו אתם תמיד רבים, שונאים ומקנאים, אז תהרסו איש את אחיו."},{"book":"אגרת פולוס השליח אל-הגלטים","chapter":"5","verse":"16","text":"אני מייעץ לכם לשמוע רק לקול רוח הקודש, והוא יראה לכם מה לעשות ולאן ללכת, ומובטח לכם ששוב לא תהיו משועבדים לבשר שלכם, הגורם לכם תמיד לעשות את הרע."},{"book":"אגרת פולוס השליח אל-הגלטים","chapter":"5","verse":"17","text":"לכולנו יש נטייה טבעית לעשות את הרע, שהוא היפוכו הגמור של מה שרוח הקודש אומר לנו לעשות. וכאשר רוח הקודש פועל בנו ומביא אותנו לכך שנרצה לעשות את הטוב, הרי שזה היפוכן הגמור של נטיותינו הטבעיות. שני כוחות אלה, הבשר שלנו ורוח הקודש, נאבקים בתוכנו כשזה רוצה לנצח את זה, ואיננו יכולים לעשות כל מה שאנו רוצים."},{"book":"אגרת פולוס השליח אל-הגלטים","chapter":"5","verse":"18","text":"כשרוח הקודש מדריך את מעשינו, הוא גם משחרר אותנו מהחובה לקיים את מצוות התורה."},{"book":"אגרת פולוס השליח אל-הגלטים","chapter":"5","verse":"19","text":"אם תלכו אחרי הנטיות הטבעיות שלכם, אלה תהיינה התוצאות: זנות, טומאה, תאווה,"},{"book":"אגרת פולוס השליח אל-הגלטים","chapter":"5","verse":"20","text":"עבודת אלילים וכישוף, שנאה, פילוג, קנאה, כעס, אנוכיות, תלונות, מריבות,"},{"book":"אגרת פולוס השליח אל-הגלטים","chapter":"5","verse":"21","text":"חמדנות, שיכרות, הוללות וכדומה. אני חוזר ואומר לכם: מי שמנהל חיים כאלה לא יירש את מלכות האלוהים."},{"book":"אגרת פולוס השליח אל-הגלטים","chapter":"5","verse":"22","text":"אולם אם נניח לרוח הקודש לשלוט בחיינו, זה יהיה הפרי: אהבה, שמחה, שלום ושלווה, סבלנות, נדיבות, טוב־לב, אמונה,"},{"book":"אגרת פולוס השליח אל-הגלטים","chapter":"5","verse":"23","text":"צניעות ושליטה עצמית, וכמובן שאין סתירה בין תכונות אלה לבין מצוות התורה."},{"book":"אגרת פולוס השליח אל-הגלטים","chapter":"5","verse":"24","text":"המאמינים במשיח התכחשו לבשר שלהם; הם קברו אותו לרגלי צלב המשיח."},{"book":"אגרת פולוס השליח אל-הגלטים","chapter":"5","verse":"25","text":"אם אנו חיים עתה בכוחו של רוח הקודש, הבה נציית לו בכל שטחי החיים."},{"book":"אגרת פולוס השליח אל-הגלטים","chapter":"5","verse":"26","text":"ואז לא נצטרף לבקש כבוד והצלחה, הגורמים לקנאה ולרוגז."}]}