{"data":[{"book":"Rom","chapter":"4","verse":"1","text":"Hanchu, taksa tieng ei richibul Abraham hah i angin mo ei misîr rang ani zoi? Inmo a sinthona a lei intem?"},{"book":"Rom","chapter":"4","verse":"2","text":"Sintho sika thei intum nirese chu, Abraham'n song rang imini chu a dôn rang kêng, hannirese Pathien mitmua chu ni mak."},{"book":"Rom","chapter":"4","verse":"3","text":"4:3: Aph 15:6; Gal 3:6Pathien lekhabu'n imo ati? “Abraham'n Pathien a iema, a taksônna sika han Pathien'n midikin a pom ani,” ati."},{"book":"Rom","chapter":"4","verse":"4","text":"Sinthopu rathaman chu lungkham pêk niloiin lâkâi anga be ani uol, an sinthona an man kêng ani."},{"book":"Rom","chapter":"4","verse":"5","text":"Aniatachu mingei hah an sintho han midika tel nimak ngeia nunsiengei ngâidampu Pathien taksônna sikin kêng ani."},{"book":"Rom","chapter":"4","verse":"6","text":"Mi Sintho sika niloia Pathien'n dikna a minchang ngei satvur anni tie, David khom hi anghin a ril:"},{"book":"Rom","chapter":"4","verse":"7","text":"“An tho minchâinangei ngâidamin a oma,"},{"book":"Rom","chapter":"4","verse":"8","text":"Pumapa'n sietna dôn a be loi ngei chu satvur an ni!”"},{"book":"Rom","chapter":"4","verse":"9","text":"Ha satvurna hah sertan ngei rang vai mo? Sertanloi ngei rang khom mo? Abraham'n taksônna sikin dikna achang ei tia."},{"book":"Rom","chapter":"4","verse":"10","text":"A sertan mâna chong mo, a tan suole mo? nimak, sertan suole nimaka, sertan mân ani."},{"book":"Rom","chapter":"4","verse":"11","text":"4:11: Aph 17:10A sertan mâna a taksônna sika, Pathien'n thei a minchang minenna ranga sertan kêng ani. Hanchu sertan khom no rese iemna sika Pathien'n thei a minchang ngei ta rangin chu Abraham chu an rathatienga pa ani."},{"book":"Rom","chapter":"4","verse":"12","text":"Sertan ngei pa khom ani, sertan anni vai sika niloiin ei pa Abraham'n a sertan mâna an taksôn angdêna iemna an nei sika ani."},{"book":"Rom","chapter":"4","verse":"13","text":"Balam jôm sik niloiin, iemna sika thei minchang a lei ni, Pathien'n Abraham kôm, ama le a jâisuon ngeiin rammuol hih la luo an tih, ti a khâm ani."},{"book":"Rom","chapter":"4","verse":"14","text":"4:14: Gal 3:18 Balam jôm hih rochon luona anînchu, taksônna hih akorong nîng ata, chongkhâm khom hah kâmomloi ani, tina nîng a tih."},{"book":"Rom","chapter":"4","verse":"15","text":"Balam han Pathien taksina a minsuok ngâi balam boina hanchu minchâina khom om ngâi mak."},{"book":"Rom","chapter":"4","verse":"16","text":"Masikin, chongkhâm hah Abraham jâisuonngei murdi rangin balam a jôm ngei mang niloiin ama taksôn anga iempungei rang khomin Pathien manboipêk a nitie min langna rangin iemna sikin ani Abraham kôma chong a lei khâm hah, ama hah ratha tienga ei rênga ei pa ani."},{"book":"Rom","chapter":"4","verse":"17","text":"4:17: Aph 17:5 Pathien lekhabu'n, “Nam tamtak pa'n nang ki minchang zoi” a tia, inkhâmna hah Pathien tieng chu asa ani. Hi chongkhâm hih Abraham'n ai iem Pathien mithi ngei minringnôkpu le neinun a omloi ngei min ompu kôm renga ai mu ani."},{"book":"Rom","chapter":"4","verse":"18","text":"4:18: Aph 15:5 Abraham han sabei rang aboi tet nûk khomin ala sabei ngit sikin, “Nam tamtak ngei pa,” a hongchang zoi ani. Pathien chongin, “Na jâisuonngei ârsi dôr la nîng an tih,” ati anghan."},{"book":"Rom","chapter":"4","verse":"19","text":"4:19: Aph 17:17 Kum raza mi ani zoia a taksa mindon nân chu mithi angdôr ani zoia, Sarah khom aching ani ti a riet chien pum khomin a taksônna chu duoi uol mak."},{"book":"Rom","chapter":"4","verse":"20","text":"Taksônna insamin Pathien chongkhâm hah mindon kârminlak maka, a taksônna a rât uol uola Pathien a chôiminsânga."},{"book":"Rom","chapter":"4","verse":"21","text":"Pathien'n a chongkhâm tuonmintung thei ngêt a tih, ti a riet minthâr sikin."},{"book":"Rom","chapter":"4","verse":"22","text":"Masika han kêng, “A taksônna sika thei minchang ani,” ti ani."},{"book":"Rom","chapter":"4","verse":"23","text":"Hi chong, “midika pom ani,” ti hih ama chungroi misîrna rang manga miziek ni maka."},{"book":"Rom","chapter":"4","verse":"24","text":"Eini, ei Pumapa Jisua thina renga kaithoipu iemngei sika dikna intum sai ngei rang khomin miziek ani."},{"book":"Rom","chapter":"4","verse":"25","text":"4:25: Isa 53:4,5 Jisua hah ei sietnangei sikin thatin a oma Pathien makunga dikna intum theina rangin kaithoiin a om nôk ani."}]}