{"data":[{"book":"1 КАРЫНФЯНАЎ","chapter":"1","verse":"1","text":"Павал, воляй Божаю пакліканы апостал Ісуса Хрыста, і Сасфэн брат,"},{"book":"1 КАРЫНФЯНАЎ","chapter":"1","verse":"2","text":"Царкве Божай, якая ў Карынфе, асьвечаным у Хрысьце Ісусе, пакліканым сьвятым, з усімі, хто заклікае імя Госпада нашага Ісуса Хрыста, у кожным месцы, у іх і ў нас:"},{"book":"1 КАРЫНФЯНАЎ","chapter":"1","verse":"3","text":"мілата вам і мір ад Бога Айца нашага і Госпада Ісуса Хрыста."},{"book":"1 КАРЫНФЯНАЎ","chapter":"1","verse":"4","text":"Не перастаю дзякаваць Богу майму за вас, дзеля мілаты Божай, дадзенай вам у Хрысьце Ісусе."},{"book":"1 КАРЫНФЯНАЎ","chapter":"1","verse":"5","text":"Бо ў Ім вы ўзбагаціліся ўсім, усякім словам і ўсякім разуменьнем,"},{"book":"1 КАРЫНФЯНАЎ","chapter":"1","verse":"6","text":"бо сьведчаньне Хрыстовае сьцьвердзілася ў вас,"},{"book":"1 КАРЫНФЯНАЎ","chapter":"1","verse":"7","text":"так што вы ня маеце нястачы ні ў якім дараваньні, чакаючы зьяўленьня Госпада нашага Ісуса Хрыста,"},{"book":"1 КАРЫНФЯНАЎ","chapter":"1","verse":"8","text":"Які і ўмацуе вас да канца, каб вам быць бязьвіннымі ў дзень Госпада нашага Ісуса Хрыста."},{"book":"1 КАРЫНФЯНАЎ","chapter":"1","verse":"9","text":"Верны Бог, Якім вы пакліканыя да супольнасьці з Сынам Ягоным, Ісусам Хрыстом, Госпадам нашым."},{"book":"1 КАРЫНФЯНАЎ","chapter":"1","verse":"10","text":"Малю вас, браты, імем Госпада нашага Ісуса Хрыста, каб усе вы гаварылі адно, і ня было паміж вамі падзелаў, а каб вы спалучаны былі ў адным духу і ў адных помыслах."},{"book":"1 КАРЫНФЯНАЎ","chapter":"1","verse":"11","text":"Бо ад дамашніх Хлоіных сталася мне вядома пра вас, браты мае, што паміж вамі ёсьць незлагадзь."},{"book":"1 КАРЫНФЯНАЎ","chapter":"1","verse":"12","text":"Я разумею тое, што ў вас кажуць: «я Паўлаў»; «я Апалосаў»; «я Кіфаў»; «а я Хрыстоў»."},{"book":"1 КАРЫНФЯНАЎ","chapter":"1","verse":"13","text":"Хіба падзяліўся Хрыстос? хіба Павал крыжаваўся за вас? альбо ў імя Паўлава вы ахрысьціліся?"},{"book":"1 КАРЫНФЯНАЎ","chapter":"1","verse":"14","text":"Дзякую Богу, што я нікога з вас ня хрысьціў, акрамя Крыспа і Гаія,"},{"book":"1 КАРЫНФЯНАЎ","chapter":"1","verse":"15","text":"каб не сказаў хто, што я хрысьціў у імя маё."},{"book":"1 КАРЫНФЯНАЎ","chapter":"1","verse":"16","text":"Хрысьціў я таксама Сьцяпанаў дом; а ці хрысьціў я яшчэ каго, ня ведаю."},{"book":"1 КАРЫНФЯНАЎ","chapter":"1","verse":"17","text":"Бо Хрыстос паслаў мяне ня хрысьціць, а зьвеставаць, ня ў мудрасьці слова, а каб не зьнясіліць крыж Хрыстовы."},{"book":"1 КАРЫНФЯНАЎ","chapter":"1","verse":"18","text":"Бо слова пра крыж для пагібельных - юродзтва ёсьць, а нам, што ратуемся, - сіла Божая!"},{"book":"1 КАРЫНФЯНАЎ","chapter":"1","verse":"19","text":"Бо напісана: «Я зьнішчу мудрасьць мудрацоў, і розум разумных адкіну»."},{"book":"1 КАРЫНФЯНАЎ","chapter":"1","verse":"20","text":"Дзе мудрэц? дзе кніжнік? дзе суразмоўца веку гэтага? Ці не абярнуў Бог мудрасьць сьвету гэтага ў неразумнасьць?"},{"book":"1 КАРЫНФЯНАЎ","chapter":"1","verse":"21","text":"Бо калі сьвет сваёй мудрасьцю не спазнаў Бога ў мудрасьці Божай, дык заўгодна было Богу юродзтвам пропаведзі выратаваць веруючых."},{"book":"1 КАРЫНФЯНАЎ","chapter":"1","verse":"22","text":"Бо і Юдэі патрабуюць цудаў, і Эліны шукаюць мудрасьці;"},{"book":"1 КАРЫНФЯНАЎ","chapter":"1","verse":"23","text":"а мы прапаведуем Хрыста ўкрыжаванага, для Юдэяў камень спатыкненьня, а для Элінаў неразумнасьць,"},{"book":"1 КАРЫНФЯНАЎ","chapter":"1","verse":"24","text":"а для саміх пакліканых, Юдэяў і Элінаў, Хрыста, Божую сілу і Божую мудрасьць;"},{"book":"1 КАРЫНФЯНАЎ","chapter":"1","verse":"25","text":"бо і буянае Божае мудрэйшае за людзей, і нямоцнае Божае мацнейшае за людзей."},{"book":"1 КАРЫНФЯНАЎ","chapter":"1","verse":"26","text":"Паглядзеце, браты, хто вы, закліканыя: няшмат сярод вас мудрых па плоці, няшмат моцных, няшмат высакародных;"},{"book":"1 КАРЫНФЯНАЎ","chapter":"1","verse":"27","text":"але Бог выбраў буянае сьвету, каб пасароміць мудрых, і нямоглае сьвету выбраў Бог, каб пасароміць моцнае;"},{"book":"1 КАРЫНФЯНАЎ","chapter":"1","verse":"28","text":"і бязроднае сьвету і пагарджанае і нічога ня значнае выбраў Бог, каб зьнясіліць значнае;"},{"book":"1 КАРЫНФЯНАЎ","chapter":"1","verse":"29","text":"на тое, каб ніякая плоць не пахвалялася перад Богам."},{"book":"1 КАРЫНФЯНАЎ","chapter":"1","verse":"30","text":"Ад Яго і вы ў Хрысьце Ісусе, Які зрабіўся нам мудрасьцю ад Бога, праведнасьцю і асьвячэньнем і адкупленьнем,"},{"book":"1 КАРЫНФЯНАЎ","chapter":"1","verse":"31","text":"каб было, як напісана: «хто хваліцца, хваліся Госпадам»."}]}