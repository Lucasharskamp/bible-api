{"data":[{"book":"2 Koningen","chapter":"9","verse":"1","text":"Nu ontbood de profeet Eliseus een van de profetenzonen, en beval hem: Omgord uw lenden, en ga met deze kruik olie naar Rama in Gilad."},{"book":"2 Koningen","chapter":"9","verse":"2","text":"Daar aangekomen, moet ge uitzien naar Jehoe, den zoon van Jehosjafat, zoon van Nimsji. En wanneer ge hem gevonden hebt, moet ge hem uit de kring van zijn gezellen roepen, en hem in een binnenkamer brengen."},{"book":"2 Koningen","chapter":"9","verse":"3","text":"Neem dan de kruik met olie, giet die over zijn hoofd uit, en zeg: “Zo spreekt Jahweh! Ik zalf u tot koning over Israël.” Open daarna de deur, en loop hard weg."},{"book":"2 Koningen","chapter":"9","verse":"4","text":"De jonge profeet ging dus naar Rama in Gilad, en"},{"book":"2 Koningen","chapter":"9","verse":"5","text":"kwam daar juist aan, toen de legeroversten bij elkander zaten. Hij sprak: Overste, ik heb u iets te zeggen. Jehoe vroeg: Wien van ons allen? Hij antwoordde: U, overste."},{"book":"2 Koningen","chapter":"9","verse":"6","text":"Nu stond Jehoe op, en toen hij binnen was, goot de jonge profeet de olie over zijn hoofd, en zeide tot hem: Zo spreekt Jahweh, Israëls God! Ik zalf u tot koning over Israël, het volk van Jahweh."},{"book":"2 Koningen","chapter":"9","verse":"7","text":"Gij moet het huis van Achab, uw meester, verdelgen. Want Ik zal het bloed van mijn dienaars, de profeten, en van al de dienaars van Jahweh wreken op Izébel"},{"book":"2 Koningen","chapter":"9","verse":"8","text":"en op heel het huis van Achab; Ik zal al wat man is in Achabs huis, slaaf of vrij, in Israël uitroeien,"},{"book":"2 Koningen","chapter":"9","verse":"9","text":"en met het huis van Achab handelen, zoals Ik met het huis van Jeroboam, den zoon van Nebat, en met dat van Basja, den zoon van Achi-ja, gedaan heb."},{"book":"2 Koningen","chapter":"9","verse":"10","text":"En Izébel zullen de honden verslinden op de open plaats voor Jizreël, en niemand zal haar begraven. Toen opende hij de deur, en liep weg."},{"book":"2 Koningen","chapter":"9","verse":"11","text":"Toen Jehoe bij de dienaren van zijn meester terugkwam, vroegen zij hem: Is er iets aan de hand? Wat kwam die razende doen? Hij antwoordde hun: Ge kent zulke mensen en hun manier van doen."},{"book":"2 Koningen","chapter":"9","verse":"12","text":"Maar ze zeiden: Uitvluchten; vertel het ons. Toen zei Jehoe: Hij heeft mij letterlijk gezegd: “Zo spreekt Jahweh! Ik zalf u tot koning over Israël”."},{"book":"2 Koningen","chapter":"9","verse":"13","text":"Terstond namen nu allen hun mantels, en spreidden die boven op de trap onder hem uit, staken de bazuin en riepen: Jehoe is koning!"},{"book":"2 Koningen","chapter":"9","verse":"14","text":"Zo kwam Jehoe, de zoon van Jehosjafat, zoon van Nimsji, tegen Joram in opstand. Deze had toen met heel Israël Rama in Gilad bezet tegen Chazaël, den koning van Aram,"},{"book":"2 Koningen","chapter":"9","verse":"15","text":"maar was nu naar Jizreël teruggekeerd, om daar te herstellen van de wonden, die de Arameën hem in de strijd tegen Chazaël, den koning van Aram, hadden toegebracht. Nu sprak Jehoe: Wanneer ge er niets op tegen hebt, laten we niemand uit de stad ontsnappen, om het in Jizreël te gaan melden."},{"book":"2 Koningen","chapter":"9","verse":"16","text":"Toen besteeg hij zijn wagen en reed naar Jizreël; want daar lag Joram ziek, en koning Achazja van Juda was bij hem op bezoek."},{"book":"2 Koningen","chapter":"9","verse":"17","text":"De wachter op de toren van Jizreël zag de bende van Jehoe aankomen en riep: Ik zie een grote troep volk. Joram beval: Neem een ruiter en stuur hun die tegemoet om te vragen, wat er gaande is."},{"book":"2 Koningen","chapter":"9","verse":"18","text":"De ruiter reed hem dus tegemoet, en zeide: De koning vraagt, wat er gaande is. Jehoe antwoordde: Gij hebt er niets mee te maken, wat er gaande is. Keer om en volg mij! Nu berichtte de wachter: De bode heeft hen bereikt, maar keert niet terug."},{"book":"2 Koningen","chapter":"9","verse":"19","text":"Toen stuurde Joram er een anderen ruiter op af. Ook deze kwam bij hem, en zeide: De koning vraagt, wat er gaande is. Jehoe antwoordde: Gij hebt er niets mee te maken, wat er gaande is. Keer om en volg mij!"},{"book":"2 Koningen","chapter":"9","verse":"20","text":"En weer berichtte de wachter: De bode heeft hen bereikt, maar keert niet terug. Maar dat rijden daar lijkt wel het rijden van Jehoe, den zoon van Nimsji; want hij rijdt als een razende."},{"book":"2 Koningen","chapter":"9","verse":"21","text":"Nu beval Joram: Span in! En toen de paarden waren ingespannen, reden koning Joram van Israël en koning Achazja van Juda, elk op zijn eigen wagen, de stad uit, Jehoe tegemoet; en juist bij de akker van Nabot uit Jizreël ontmoetten ze hem."},{"book":"2 Koningen","chapter":"9","verse":"22","text":"Zodra Joram Jehoe zag, vroeg hij: Jehoe, wat is er toch gaande? Deze antwoordde: Wat er gaande is? Dat de afgoderij van uw moeder Izébel en haar duivelskunsten nog altijd voortduren!"},{"book":"2 Koningen","chapter":"9","verse":"23","text":"Met een ruk wendde Joram de teugel, vluchtte weg, en schreeuwde tot Achazja: Verraad, Achazja!"},{"book":"2 Koningen","chapter":"9","verse":"24","text":"Maar Jehoe spande zijn boog, en trof Joram tussen de schouderbladen; de pijl doorboorde hem het hart, en hij zonk in zijn wagen ineen."},{"book":"2 Koningen","chapter":"9","verse":"25","text":"Nu beval Jehoe Bidkar, zijn hoofdman: Neem hem op, en werp hem op de akker van den Jizreëliet Nabot. Want ik herinner mij, dat, toen wij samen achter zijn vader Achab reden, Jahweh deze godsspraak tot hem richtte:"},{"book":"2 Koningen","chapter":"9","verse":"26","text":"“Zo spreekt Jahweh! Gisteren heb ik het bloed van Nabot en zijn zonen gezien! Zo spreekt Jahweh! Op deze eigen akker vergeld Ik het u! “Neem hem dus op, en werp hem op de akker, naar het woord van Jahweh."},{"book":"2 Koningen","chapter":"9","verse":"27","text":"Toen Achazja, de koning van Juda, dit zag, vluchtte hij weg in de richting van Bet-Haggan; maar Jehoe zette hem achterna en riep: Nu hem; schiet hem neer! Zij schoten hem in zijn wagen neer in de pas van Goer, bij Jibleam. Hij kon nog juist naar Megiddo vluchten, maar daar stierf hij."},{"book":"2 Koningen","chapter":"9","verse":"28","text":"Zijn dienaren legden hem nu in zijn wagen, en brachten hem naar Jerusalem; daar begroeven zij hem in zijn eigen graf bij zijn vaderen in de Davidstad."},{"book":"2 Koningen","chapter":"9","verse":"29","text":"In het elfde jaar der regering van Joram, den zoon van Achab, was Achazja koning van Juda geworden."},{"book":"2 Koningen","chapter":"9","verse":"30","text":"Nu ging Jehoe naar Jizreël. Zodra Izébel dit hoorde, verfde zij haar ogen, maakte haar kapsel in orde, en ging door het venster staan kijken."},{"book":"2 Koningen","chapter":"9","verse":"31","text":"En toen Jehoe de poort binnenreed, riep zij: Hoe gaat het, Zimri; hoe gaat het den moordenaar van zijn heer?"},{"book":"2 Koningen","chapter":"9","verse":"32","text":"Hij keek op naar het venster, en riep: Wie houdt het met mij; wie? En tot een paar kamerlingen, die naar hem keken,"},{"book":"2 Koningen","chapter":"9","verse":"33","text":"riep hij: Gooit ze er uit! Dezen wierpen haar naar beneden; haar bloed spatte tegen de muur en tegen de paarden, die haar vertrapten."},{"book":"2 Koningen","chapter":"9","verse":"34","text":"Daarop ging Jehoe de stad binnen; en toen hij gegeten en gedronken had, gaf hij bevel: Gaat kijken naar die vervloekte, en begraaft haar; want zij is tenslotte een koningsdochter."},{"book":"2 Koningen","chapter":"9","verse":"35","text":"Maar toen men heenging, om haar te begraven, vond men niets meer van haar dan de schedel, de voeten en de handen."},{"book":"2 Koningen","chapter":"9","verse":"36","text":"Ze keerden terug, om het aan Jehoe te melden. Hij riep uit: Zo heeft het Jahweh door zijn dienaar Elias uit Tisjbe voorspeld: “Op de plaats van Jizreël zullen de honden het vlees van Izébel verslinden;"},{"book":"2 Koningen","chapter":"9","verse":"37","text":"het lijk van Izébel zal zijn als mest op het land, zodat men niet zal kunnen zeggen: Daar ligt Izébel!”"}]}