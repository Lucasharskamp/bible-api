{"data":[{"book":"2 Wakolinto","chapter":"6","verse":"1","text":"Kwavija tosang'hana hamoja na Mulungu, towapula mweye mubokele ng'hekewa ya Mulungu, sekemutogole yage bule."},{"book":"2 Wakolinto","chapter":"6","verse":"2","text":"Mulungu kolonga,"},{"book":"2 Wakolinto","chapter":"6","verse":"3","text":"Hatulonda kumwikila munhu yoyose ng'hwalo, muladi sang'hano yetu sekeilongigwe vihile."},{"book":"2 Wakolinto","chapter":"6","verse":"4","text":"Avo toilagusa kamba kweli twa wasang'hanaji wa Mulungu kwa kila kinhu, kwa kufunga umoyo na kwa kugaya na kwa kipindi kidala na kwa madununzo,"},{"book":"2 Wakolinto","chapter":"6","verse":"5","text":"kwa kutoigwa na kwa kugodekigwa mkifungo na kwa kuding'huligwa na kwa kusang'hana ng'hani na kwa kuwasa meso na kwa nzala."},{"book":"2 Wakolinto","chapter":"6","verse":"6","text":"Tuilagusa twa wasang'hanaji zake kwa kung'ala kwetu na kwa nzewele na kwa kubetela na kwa moyo unogile na kwa Loho Yang'alile na unogelwa wa ukweli,"},{"book":"2 Wakolinto","chapter":"6","verse":"7","text":"na kwa kulonga ukweli na kwa nguvu ya Mulungu. Totenda goyolonda Mulungu kamba mgoha wetu wa kuitowela na kuigombela wenyego."},{"book":"2 Wakolinto","chapter":"6","verse":"8","text":"Totenda kwa kutegelezigwa na kugeligwa kinyala, tolongigwa vinogile na tolongigwa vihile, tolongigwa twa wavizi, lakini tolonga ukweli."},{"book":"2 Wakolinto","chapter":"6","verse":"9","text":"Tojuwika, lakini totendigwa kamba hatujuwika, tokoneka tofa, lakini tung'hali wagima, tutoigwa lakini hatukomigwe bule."},{"book":"2 Wakolinto","chapter":"6","verse":"10","text":"Tunyunyuwala lakini siku zose todeng'helela, twa wakiwa lakini towatenda wanhu bwando wawe wagoli, tokoneka tuduhu kinhu lakini kila kinhu chetu."},{"book":"2 Wakolinto","chapter":"6","verse":"11","text":"Ndugu zetu Wakolinto! Tulonga na mweye vinogile, mizoyo yetu yaduhu lusikisiki."},{"book":"2 Wakolinto","chapter":"6","verse":"12","text":"Tweye tuduhu lusikisiki na mweye, lakini mweye muna lusikisiki na tweye."},{"book":"2 Wakolinto","chapter":"6","verse":"13","text":"Sambi nolonga na mweye kamba wanangu, sekemuwe na lusikisiki mmizoyo yenu kamba tweye vitutendile."},{"book":"2 Wakolinto","chapter":"6","verse":"14","text":"Sekemuilumbe na wanhu hawamtogola Yesu. Vino ganogile na gehile gana umbwiga gani? Hebu yodahikaze mulenge na ziza kukala hamoja?"},{"book":"2 Wakolinto","chapter":"6","verse":"15","text":"Vino Kilisito na Mwenembago woilumbaze? Vino munhu yomtogola Kilisito koilumbaze na ija hamtogola Kilisito?"},{"book":"2 Wakolinto","chapter":"6","verse":"16","text":"Vino Ng'anda ya Mulungu yoilumbaze na vinyago? Avo tweye twa Ng'anda ya Mulungu yeli mgima! Kamba viyalongile Mulungu mwenyego,"},{"book":"2 Wakolinto","chapter":"6","verse":"17","text":"Avo Mndewa kolonga,"},{"book":"2 Wakolinto","chapter":"6","verse":"18","text":"Nokuwa Tataenu,"}]}