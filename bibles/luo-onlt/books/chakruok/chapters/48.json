{"data":[{"book":"Chakruok","chapter":"48","verse":"1","text":"Bangʼ kinde moko Josef nowinjo wach ni wuon mare tuo, kuom mano nokawo yawuote ariyo Manase kod Efraim mondo odhi onene."},{"book":"Chakruok","chapter":"48","verse":"2","text":"Kane Jakobo owinjo wach ni Josef wuode obiro nene, nochukore mobet e kitandane."},{"book":"Chakruok","chapter":"48","verse":"3","text":"Jakobo nowacho ne Josef, “Nyasaye Maratego nofwenyorena Luz e piny Kanaan, kendo kanyo ema nogwedha."},{"book":"Chakruok","chapter":"48","verse":"4","text":"Kendo nowachona niya, ‘Abiro miyo inyaa kendo ibed gi nyithindo mangʼeny. Abiro timi oganda mar ji, kendo abiro miyo nyikwayi pinyni mondo obed girkeni manyaka chiengʼ.’"},{"book":"Chakruok","chapter":"48","verse":"5","text":"“Eka yawuoti ariyo mane inywolo e piny Misri kane pok abiro iri ka ibiro kwan kaka nyithinda; Efraim kod Manase biro bedo nyithinda mana kaka Reuben kod Simeon."},{"book":"Chakruok","chapter":"48","verse":"6","text":"Nyithindo ma ibiro nywolo bangʼ-gi ema nobed magi; to kar chamo girkeni, nokwan-gi mana kaka joka Efraim kod Manase."},{"book":"Chakruok","chapter":"48","verse":"7","text":"Kane aduogo aa Padan, nabuok malich ka Rael minu otho e piny Kanaan kane pok wachopo Efrath. Kuom mano ne aike e bath yo madhi Efrath” (ma tiende ni Bethlehem)."},{"book":"Chakruok","chapter":"48","verse":"8","text":"Kane Israel oneno yawuot Josef nopenjo niya, “Magi ngʼa gini?”"},{"book":"Chakruok","chapter":"48","verse":"9","text":"Josef nowacho ne wuon mare niya, “Gin yawuowi ma Nyasaye osemiya ka.”"},{"book":"Chakruok","chapter":"48","verse":"10","text":"Koro wenge Israel ne ok nyal neno maber nikech hike noniangʼ. Kuom mano Josef nosudo nyithindo machiegni kendo Israel nokwakogi monyodhogi."},{"book":"Chakruok","chapter":"48","verse":"11","text":"Israel mowachone Josef niya, “Ne ok apar mar neno wangʼi kendo to koro Nyasaye oseyiena maneno nyaka nyithindi bende.”"},{"book":"Chakruok","chapter":"48","verse":"12","text":"Eka Josef nogolo nyithindogo e chong Israel kendo nokulore nyaka e lowo."},{"book":"Chakruok","chapter":"48","verse":"13","text":"Kendo Josef nomako lwet nyithindo ariyogo, Efraim e bade korachwich kochomo bad Israel koracham, kendo Manase koracham kochomo bad Israel korachwich kendo nokelogi machiegni gi Israel."},{"book":"Chakruok","chapter":"48","verse":"14","text":"To Israel norieyo bade ma korachwich moketo ewi Efraim wuowi ma chogo, kendo bade ma koracham ewi Manase kata obedo ni en ema ne en wuowi maduongʼ."},{"book":"Chakruok","chapter":"48","verse":"15","text":"Eka nogwedho Josef mowachone niya,"},{"book":"Chakruok","chapter":"48","verse":"16","text":"Malaika ma oseresa e chandruok duto"},{"book":"Chakruok","chapter":"48","verse":"17","text":"Kane Josef oneno ka wuon mare keto lwete ma korachwich ewi Efraim ne ok obedo mamor; kuom mano, nogolo lwet wuon-gi ewi Efraim moketo ewi Manase."},{"book":"Chakruok","chapter":"48","verse":"18","text":"Josef nowachone niya, “Ooyo, wuora ma e wuowi ma kayo: ket lweti ma korachwich e wiye.”"},{"book":"Chakruok","chapter":"48","verse":"19","text":"To wuon-gi nodagi mowachone niya, “Angʼeyo mano nyathina. Manase bende biro bedo oganda maduongʼ. To kata kamano owadgi matin nobed giduongʼ moloye kendo nyikwaye nobed ogendini mangʼeny.”"},{"book":"Chakruok","chapter":"48","verse":"20","text":"Nogwedhogi chiengʼno, kendo owachonegi niya,"},{"book":"Chakruok","chapter":"48","verse":"21","text":"Eka Israel nowacho ne Josef niya, “Koro achiegni tho, to Nyasaye biro bedo kodu kendo nodwoku e piny kwereu."},{"book":"Chakruok","chapter":"48","verse":"22","text":"To in, kendo kaka ngʼama duongʼne owetene, amiyi lowo mane akawo kuom jo-Amor gi ligangla kod atungʼ.”"}]}