{"data":[{"book":"Luke","chapter":"6","verse":"1","text":"Nau hethauwuu naneseauwauau vadanesee, haeehedesa jenayaunaa; nau hethauguhādaunau haegaugauunauwu wauchuunethauauhanau, nau haevethenauau, haegauneegudenauau hejadenenau."},{"book":"Luke","chapter":"6","verse":"2","text":"Nau hauthauauau Nesethajauhuhau, Naudu hanesedauna waujaa nanavanau nesedaude vadanesee hathauhaugaunee?"},{"book":"Luke","chapter":"6","verse":"3","text":"Nau Hejavaneauthusau hanaāauchuhananadethaude, Gauhājethaunauhaude nuu hasauau David neesedaude, nehayau deasenade, nau neethāenethaunāde."},{"book":"Luke","chapter":"6","verse":"4","text":"Neesejedāde Hejavaneauthu hedauauwunene, nau needanauau nau nevethee nauhauthethājauaujau, nau haevena heethāenethaunaunau; waujaa nanavanau veyāgu hau jasaa vevethahevahehauau?"},{"book":"Luke","chapter":"6","verse":"5","text":"Nau hanaāāedauwunāthee, Heau henane nanethadāde vadanesee."},{"book":"Luke","chapter":"6","verse":"6","text":"Nau hethauwuu jea jasaa vadanesee haejedā vevethahenauauwuu nau haeautheda: nau henane haeanedau hejavese hejadenaa haeesevane,"},{"book":"Luke","chapter":"6","verse":"7","text":"Nau wauthaunauhāhehau nau Nesethajauhuhau haeaunauyauhauvaa, wauau haadenenayauthā vadanesee; hadnejauaudaunauthee dauhanājauwauaunauthee."},{"book":"Luke","chapter":"6","verse":"8","text":"Hau haeaenauwu hegaugauuthajaudenenau nau hanaāanadethaude henanene hesevenasanith, Gauhā nau yethaagu nahethāe. Nau haegauhā nau haeyethaagu."},{"book":"Luke","chapter":"6","verse":"9","text":"Hejavaneauthusau hanaāāedauwunaude, haudnaudedaunathana nananena hanesadee; Gaujenanavanau vadanesee hethadāgu hasedaunee, nau wauāthe wauchudauneagu? henayauhāgu henaedede, nau wauāthe nanaunehāgu?"},{"book":"Luke","chapter":"6","verse":"10","text":"Nau hanaāenaunauānede vahee, hanaāāedauwunaude henanene, Segauha hajade. Nau hanaasedaude: nau hejade haeenayauhune jasaa hasaunee."},{"book":"Luke","chapter":"6","verse":"11","text":"Nau haeechauchaunaudenauau hasenaunaude: nau hanaāaunauchuwuhadethee daun haudnesehauthee Hejavaneauthusaun."},{"book":"Luke","chapter":"6","verse":"12","text":"Hethauwuu hena hese, haeehau hauanee haudnevevethahede, nau haunaude naugaunee haevevethedauna Hejavaneauthu."},{"book":"Luke","chapter":"6","verse":"13","text":"Nau hāesenee, hanaāadethaude hethauguhādaunau; nau haeedana vadadauchunesenee, hanaāeneseaude vadauhanauau."},{"book":"Luke","chapter":"6","verse":"14","text":"Simoneau (jea haeaugauthea Peda haseauhuk), nau Andwheau henauhauwauau, James nau Jaun, Thenib, nau Bathaunaumew,"},{"book":"Luke","chapter":"6","verse":"15","text":"Matthew, nau Taumis, James heau Atheas, nau Simon Zenautes haseadagu,"},{"book":"Luke","chapter":"6","verse":"16","text":"Nau Judas James henauhauwauau, nau Judas Iskariot,6.16 “Iskariot” is spelt with a “k” here but in 22:3 with a “c”. Biblical names in this text generally but not always follow the spelling of the King James Version (KJV). hanane jea neheaudaunade Hejavaneauthusaun."},{"book":"Luke","chapter":"6","verse":"17","text":"Nau haejenauunethauna nau haetheaugunauau hethauauwuu, nau hadauchunanenethe hethauguhādaunau, nau haevasenauthenanedau henanedanede hehethee vahee Judea nau Dādaunedan, nau hehethee sasethauwu hadajee Tyre nau Sidon hethāejenauujaathehādaunau, nau haudnenayauhāthee hedasauwauvahedaunenau;"},{"book":"Luke","chapter":"6","verse":"18","text":"Nau hathāenaunauthauwauvahethee wauchāhenethe haujaunau: nau haeenayauhaunauau,"},{"book":"Luke","chapter":"6","verse":"19","text":"Nau haunauude hadauchaa haevadauvasanau hanau daunudesanaunee hevadaude nau haevahenayauha."},{"book":"Luke","chapter":"6","verse":"20","text":"Nau hanaāenāauhauwaude hethauguhādaunau, Hauwunaunana nananena hadavenuhunena; hanau nananena najanede Hejavaneauthau, hathauhuk."},{"book":"Luke","chapter":"6","verse":"21","text":"Hauwunaunana nananena hathāasenana hewaunehaa: hanau nananena hadnegaudana. Hauwunaunana nananena hathāevewauhuna hewaunehaa, hanau nananena hadnauchaunena."},{"book":"Luke","chapter":"6","verse":"22","text":"Hauwunaunana nananena, henaneda hasānavānā, nau jaasauaunānā, nau naunaunauthevānā, nau hausāgudenauthe haneseedaunenau hadauwausaunee, haugau Henane Heāhene heee."},{"book":"Luke","chapter":"6","verse":"23","text":"Haunauwuthajauau henee hesee heee, nau jajanauauau heee haunauwuthajaude: hanau, naune, hanavanasauau hadaugautheavadenenau hejavaa: hanau naneesedauyaugaune henesaunaunenau naneesehauhaugaunee haeyāhehau."},{"book":"Luke","chapter":"6","verse":"24","text":"Hau naunauthauau hadnauauchaudaune hathāeveaunauaune; haugau hanesedanauwuna hauwauthenaedede."},{"book":"Luke","chapter":"6","verse":"25","text":"Naunauthauau hadnauauchaudauna hathāegaudana; haudnasenana. Naunauthauau hadnauauchaudauna hathāauchaunena hewaunehaa, hadnaudauwuthajauna nau hadvewauhuna."},{"book":"Luke","chapter":"6","verse":"26","text":"Naunauthauau hadnauauchaudauna, daunhāene vahee henaneda hāethadenee hasenehethānā, hanau henesaunaunenau naneesehauyaugaune jayaudauwaeyāhehau."},{"book":"Luke","chapter":"6","verse":"27","text":"Hau hadāedauwunathava nananena hathāenedauvana, Vechauthaa nananena haujauthavenau, heneehaa hasānavādaunenau,"},{"book":"Luke","chapter":"6","verse":"28","text":"Hauwunaunaa hāwauwauchuvādaunenau, nau hevevethasaa hāwauwauchuhādaunenau nananena."},{"book":"Luke","chapter":"6","verse":"29","text":"Nau henee haudauauvāde hajāeaunaa nau naugautha venene; nau hedanauaugu nananene hauddu jevaedanau jea naudauguvechude jevaethaa."},{"book":"Luke","chapter":"6","verse":"30","text":"Hevenaa daun henaneda hānedauwunādaunenau nananene; nau jeva jaenedauwunaa hedanauwunānagu daun hanetheyaunenau."},{"book":"Luke","chapter":"6","verse":"31","text":"Daun hasevathehānaune henaneda hesehānenagu, nechau jenaasehaude."},{"book":"Luke","chapter":"6","verse":"32","text":"Hith nananena vechauthaunagu daun havechauthādaunenau nananena, haddusevaveeneva nananena? haugau wauwauchudauhuhauau nechau nevechauthauthee hethāevechauthādaunenau."},{"book":"Luke","chapter":"6","verse":"33","text":"Nau hith nananena hethadāgu hasehaunā daun hāneneehādaunenau, haddusevaveeneva nananena? hanau naneesedauhaugaunee wauwauchudauhuhauau."},{"book":"Luke","chapter":"6","verse":"34","text":"Nau hith nananena hehaunagu daun hāneejauaunaudaunādaunenau, haddusevaveeneva? hanau wauwauchudauhuhauau nechau neehauhaugaunee wauwauchudauhuhau, hadnejanaasesedanuu."},{"book":"Luke","chapter":"6","verse":"35","text":"Hau vechauthaa nananena haujauthavenau, nau hethadeha hasedauna, nau hehānagu, jevajavathehāe; nau nananena haudaugautheavadenenau hadvasauau, nau nananena hadnaāedāeyaunenena Javaājauuthee: nau neneneehaude nethāejevaveenenethe nau hauhauganau."},{"book":"Luke","chapter":"6","verse":"36","text":"Hedauwuyaunee nananena, nananena Hāsaunaunenau jea hasedauwuyaunede."},{"book":"Luke","chapter":"6","verse":"37","text":"Jevaauchuwuu, nau nananene hadnaajauchuwuhane: nau jevaduguthāe nau nananena hadnehauwuduguhuva: hejaegudanauwuyāe nau hadnejaegudanauwunane nananene:"},{"book":"Luke","chapter":"6","verse":"38","text":"Vāe, nau hadnevenana nananene, vavesethajauauthāe, dāayāe, nau dāesathāe, nau haunauwauauthāe, hauchauva, henane hadvenāna. Nechau hadnaasethajauaudaunāna hasethajauauthānā hadnanesethajauaudaunana."},{"book":"Luke","chapter":"6","verse":"39","text":"Nau hanaāanadethaude haejejegausuhu, Gaunanenauguhu jenenauājetha nanenauguhu? Gauhaudjenesauujanesenauau gauuhanaa?"},{"book":"Luke","chapter":"6","verse":"40","text":"Thauguthāhe hehauwujavaāhe hechauhauthehādaune: hau haunauude hanesāde daun haunauudaunāde hathāhenith hechauhauthehādaune."},{"book":"Luke","chapter":"6","verse":"41","text":"Nau naudu hanauhaudauwu nananene hahavaa hejaheede hesesāe, hau haājevesehau havadauhaude hathāsewau hasesāe?"},{"book":"Luke","chapter":"6","verse":"42","text":"Wauāthe hauddusenehethau nananene hahavaa, Jāedaā, hadaugauhauwunathe hajaheede hasesāe, hau daujenauhauwaude havadauhaude hathāsewau nehayau hasesāe? Nananene jayaudauwunaedehe, nedauau haugauhune havadauhaude hathāsewau nehayau hasesāe, nau hadenaāeneauvane hadenaāeneaugauhauwu jaheede hethāsathau hahavaa hesesāe."},{"book":"Luke","chapter":"6","verse":"43","text":"Hanau hauhaude hethahagu hehauwuseaude wausaunee vevenaudenau; nau wauāthe wauchahagu hauhaude hehauwuseaude hethadenee vevenaudenau."},{"book":"Luke","chapter":"6","verse":"44","text":"Hanau hadauchude hauhaude neaenaunede hanasaunee hevevenaudenau. Hanau hauchahevesee henanenauau hehauwunaadauhauānuu hauuyauchuwunau nau dauchuuwusee hehauwunaadauguunee dadajevenau."},{"book":"Luke","chapter":"6","verse":"45","text":"Henane hethāde hehethee hethadenee heda nenauuchaudede hethadenee; hau wauchāhede henane wausaunee heda nenauuchaudede wausaunee: hanau waunauthaa hehethee hedahaa hede nanadenaunee."},{"book":"Luke","chapter":"6","verse":"46","text":"Nau naudu, Vahadāhene, Vahadāhene, haesena, hau nejesedauna hayauhuhau hasenehethathana?"},{"book":"Luke","chapter":"6","verse":"47","text":"Daun nādasāde nau nedaunānaugu hasenehenaunauau, nau hesedauhuk, haudnauhauthehathana haudnethāde:"},{"book":"Luke","chapter":"6","verse":"48","text":"Henanene henee nenesedenethe hauauwu naathāde, nau henee nejayauchauhuu, nau naneejenanauau hauauwuu dasee hauunaugāe: nau nauunauuu naje neje naunauthuu jaathāsāe henee hauauwuu, nau hehauwunauauvathāau: hanau daunāaudaa hauunaugāe."},{"book":"Luke","chapter":"6","verse":"49","text":"Hau jaathedehe, nau janenaasedauthe, naathāde henanenau henee nedasauauvānethe vedauauwuu; nau neje jaathāsāe naunauthuu, nau nauhauhaunee naunenauauau; nau thauwusāe henee hauauwuu nevasauau."}]}