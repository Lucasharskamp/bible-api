{"data":[{"book":"Johanneksen ilmestys","chapter":"20","verse":"1","text":"Taivaasta tuli sitten enkeli, jolla oli kädessään syvyyden kuilun avain ja raskaat kahleet."},{"book":"Johanneksen ilmestys","chapter":"20","verse":"2","text":"Hän otti lohikäärmeen, saatanan, kiinni ja pani hänet kahleisiin tuhanneksi vuodeksi."},{"book":"Johanneksen ilmestys","chapter":"20","verse":"3","text":"Sitten enkeli syöksi hänet syvyyden kuiluun ja lukitsi sen, niin ettei hän enää voisi johtaa kansoja harhaan. Tuhannen vuoden kuluttua hänet päästettäisiin vapaaksi taas vähäksi aikaa."},{"book":"Johanneksen ilmestys","chapter":"20","verse":"4","text":"Ne, jotka olivat saaneet valtuudet tuomita, istuivat nyt valtaistuimellaan. Minä näin myös niiden sielut, jotka oli teloitettu siksi, että he todistivat Jeesuksesta ja julistivat Jumalan sanaa. He eivät olleet palvoneet petoa tai hänen kuvaansa eivätkä olleet suostuneet ottamaan hänen merkkiään otsaansa tai käteensä. He olivat nyt heränneet eloon ja hallitsivat tuhat vuotta Kristuksen kanssa."},{"book":"Johanneksen ilmestys","chapter":"20","verse":"5","text":"Tämä on ensimmäinen kuolleiden ylösnousemus. Muut heräävät vasta niiden tuhannen vuoden jälkeen."},{"book":"Johanneksen ilmestys","chapter":"20","verse":"6","text":"Onnellisia ne, jotka pääsevät ensimmäiseen ylösnousemukseen! He eivät koe »toisen kuoleman» kauhuja, vaan heistä tulee pyhiä Jumalan ja Kristuksen pappeja, jotka saavat hallita yhdessä hänen kanssaan tuhat vuotta."},{"book":"Johanneksen ilmestys","chapter":"20","verse":"7","text":"Kun ne tuhat vuotta ovat kuluneet, saatana päästetään vankilastaan."},{"book":"Johanneksen ilmestys","chapter":"20","verse":"8","text":"Hän lähtee pettämään maailman kansoja ja kokoaa ne valtavaan taisteluun. Googin ja Maagogin joukkoja on kuin rannan hiekkaa."},{"book":"Johanneksen ilmestys","chapter":"20","verse":"9","text":"Ne ylittävät leveän tasangon, piirittävät Jumalan kansan ja sen rakastaman Jerusalemin20:9 Sisältyy ajatukseen.. Mutta taivaasta leimahtaa Jumalan tuli hyökkääviä joukkoja vastaan ja tuhoaa ne."},{"book":"Johanneksen ilmestys","chapter":"20","verse":"10","text":"Saatana, joka oli ne pettänyt, heitetään tulijärveen, jossa peto ja väärä profeetta ovat. Siellä he joutuvat ikuisesti kärsimään."},{"book":"Johanneksen ilmestys","chapter":"20","verse":"11","text":"Nyt näin suuren, valkoisen valtaistuimen. Taivas ja maa pakenivat valtaistuimella istuvan kasvoja löytämättä pakopaikkaa."},{"book":"Johanneksen ilmestys","chapter":"20","verse":"12","text":"Kuolleet ihmiset – suuret ja pienet – seisoivat Jumalan edessä. Kirjat avattiin – myös Elämän kirja. Kuolleet tuomittiin sen mukaan, mitä heidän elämästään oli kirjoitettu."},{"book":"Johanneksen ilmestys","chapter":"20","verse":"13","text":"Meri luovutti hukkuneet, maa ja haudat antoivat omansa. Jokainen tuomittiin tekojensa mukaan."},{"book":"Johanneksen ilmestys","chapter":"20","verse":"14","text":"Kuolema ja sen valtakunta syöstiin tulijärveen. Tulijärvi on toinen kuolema."},{"book":"Johanneksen ilmestys","chapter":"20","verse":"15","text":"Sinne joutuivat kaikki, joiden nimi ei ollut Elämän kirjassa."}]}