{"data":[{"book":"زبور","chapter":"29","verse":"1","text":"داؤد کا زبور۔"},{"book":"زبور","chapter":"29","verse":"2","text":"رب کے نام کو جلال دو۔ مُقدّس لباس سے آراستہ ہو کر رب کو سجدہ کرو۔"},{"book":"زبور","chapter":"29","verse":"3","text":"رب کی آواز سمندر کے اوپر گونجتی ہے۔ جلال کا خدا گرجتا ہے، رب گہرے پانی کے اوپر گرجتا ہے۔"},{"book":"زبور","chapter":"29","verse":"4","text":"رب کی آواز زوردار ہے، رب کی آواز پُرجلال ہے۔"},{"book":"زبور","chapter":"29","verse":"5","text":"رب کی آواز دیودار کے درختوں کو توڑ ڈالتی ہے، رب لبنان کے دیودار کے درختوں کو ٹکڑے ٹکڑے کر دیتا ہے۔"},{"book":"زبور","chapter":"29","verse":"6","text":"وہ لبنان کو بچھڑے اور کوہِ سِریون29‏:6 کوہِ سِریون: سِریون حرمون کا دوسرا نام ہے۔  کو جنگلی بَیل کے بچے کی طرح کودنے پھاندنے دیتا ہے۔"},{"book":"زبور","chapter":"29","verse":"7","text":"رب کی آواز آگ کے شعلے بھڑکا دیتی ہے۔"},{"book":"زبور","chapter":"29","verse":"8","text":"رب کی آواز ریگستان کو ہلا دیتی ہے، رب دشتِ قادس کو کانپنے دیتا ہے۔"},{"book":"زبور","chapter":"29","verse":"9","text":"رب کی آواز سن کر ہرنی دردِ زہ میں مبتلا ہو جاتی اور جنگلوں کے پتے جھڑ جاتے ہیں۔ لیکن اُس کی سکونت گاہ میں سب پکارتے ہیں، ”جلال!“"},{"book":"زبور","chapter":"29","verse":"10","text":"رب سیلاب کے اوپر تخت نشین ہے، رب بادشاہ کی حیثیت سے ابد تک تخت نشین ہے۔"},{"book":"زبور","chapter":"29","verse":"11","text":"رب اپنی قوم کو تقویت دے گا، رب اپنے لوگوں کو سلامتی کی برکت دے گا۔"}]}