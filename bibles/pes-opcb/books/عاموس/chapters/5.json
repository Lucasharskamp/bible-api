{"data":[{"book":"عاموس","chapter":"5","verse":"1","text":"ای اسرائیل، به مرثیه‌ای که برای تو می‌خوانم گوش بده:"},{"book":"عاموس","chapter":"5","verse":"2","text":"اسرائیلِ باکره از پای افتاده است و نمی‌تواند برخیزد. کسی نیست او را برخیزاند. او را به حال خود گذاشته‌اند تا بمیرد."},{"book":"عاموس","chapter":"5","verse":"3","text":"خداوند می‌فرماید: «از یک شهر اسرائیل هزار نفر به جنگ می‌روند و فقط صد نفر زنده باز می‌گردند؛ از شهر دیگر صد نفر می‌روند و فقط ده نفر زنده برمی‌گردند.»"},{"book":"عاموس","chapter":"5","verse":"4","text":"خداوند به قوم اسرائیل می‌فرماید: «مرا بطلبید و زنده بمانید."},{"book":"عاموس","chapter":"5","verse":"5","text":"در طلب بتهای بیت‌ئیل و جلجال و بئرشبع نباشید؛ زیرا مردم جلجال به اسارت برده خواهند شد و مردم بیت‌ئیل نابود خواهند گردید.»"},{"book":"عاموس","chapter":"5","verse":"6","text":"خدا را بطلبید و زنده بمانید، در غیر این صورت او مثل آتش در سراسر اسرائیل5‏:6 عبری: خاندان یوسف. افروخته می‌شود و آن را می‌سوزاند و هیچ‌کدام از بتهای بیت‌ئیل نمی‌توانند آن را خاموش کنند."},{"book":"عاموس","chapter":"5","verse":"7","text":"ای مردم شرور، شما انصاف را به کام مردم تلخ کرده‌اید و عدالت را پایمال نموده‌اید."},{"book":"عاموس","chapter":"5","verse":"8","text":"در طلب کسی باشید که صورت فلکی ثریا و جبار را آفرید، او که تاریکی شب را به صبح روشن، و روز را به شب تبدیل می‌کند، او که آب دریا را فرا می‌خواند و آن را بر زمین می‌باراند. بله، در طلب خداوند باشید."},{"book":"عاموس","chapter":"5","verse":"9","text":"او قلعه‌های مستحکم قدرتمندان را بر سر آنها خراب می‌کند."},{"book":"عاموس","chapter":"5","verse":"10","text":"شما از قضات درستکار نفرت دارید و از کسانی که راست می‌گویند بیزارید."},{"book":"عاموس","chapter":"5","verse":"11","text":"حق فقیران را پایمال می‌کنید و گندمشان را به زور می‌گیرید. بنابراین، هرگز در خانه‌های زیبایی که از سنگ می‌سازید، ساکن نخواهید شد و شراب تاکستانهای دلپسندی را که غرس می‌کنید، نخواهید چشید،"},{"book":"عاموس","chapter":"5","verse":"12","text":"زیرا می‌دانم چه گناهان بزرگی مرتکب شده‌اید و چه جنایات بی‌شماری از شما سر زده است. شما دشمن تمام خوبی‌ها هستید. رشوه می‌گیرید و در حق فقرا، عدالت را بجا نمی‌آورید."},{"book":"عاموس","chapter":"5","verse":"13","text":"پس هر که عاقل باشد سکوت خواهد کرد، زیرا زمان بدی خواهد بود."},{"book":"عاموس","chapter":"5","verse":"14","text":"نیکوکار باشید و از بدی دوری کنید تا زنده بمانید. آنگاه چنانکه ادعا کرده‌اید، خداوند، خدای لشکرهای آسمان مددکار شما خواهد بود."},{"book":"عاموس","chapter":"5","verse":"15","text":"از بدی نفرت کنید و نیکی را دوست بدارید. محکمهٔ خود را به جایگاه واقعی عدالت تبدیل کنید تا شاید خداوند، خدای لشکرهای آسمان به بازماندگان قوم خود5‏:15 عبری: بازماندگان یوسف. رحم کند."},{"book":"عاموس","chapter":"5","verse":"16","text":"خداوند، خدای لشکرهای آسمان چنین می‌فرماید: «در تمام کوچه‌های شهر ناله و شیون خواهد بود. حتی از کشاورزان نیز خواهند خواست تا همراه مرثیه‌خوانان نوحه‌گری نمایند."},{"book":"عاموس","chapter":"5","verse":"17","text":"در هر تاکستانی ماتم و زاری خواهد بود، زیرا من برای مجازاتتان از میان شما عبور خواهم کرد.» این است فرمودۀ خداوند."},{"book":"عاموس","chapter":"5","verse":"18","text":"وای بر شما که می‌گویید: «ای کاش روز خداوند فرا می‌رسید.» شما نمی‌دانید چه می‌طلبید، چون آن روز، روز روشنایی و کامیابی نخواهد بود، بلکه روز تاریکی و فنا!"},{"book":"عاموس","chapter":"5","verse":"19","text":"در آن روز شما مانند کسی خواهید بود که از شیری فرار کند و با خرسی روبرو شود؛ و یا مثل کسی که به خانه‌اش وارد شده، دستش را به دیوار تکیه دهد و ماری او را بگزد."},{"book":"عاموس","chapter":"5","verse":"20","text":"آری، روز خداوند برای شما روزی تاریک و ناامید کننده خواهد بود و اثری از روشنایی در آن دیده نخواهد شد."},{"book":"عاموس","chapter":"5","verse":"21","text":"خداوند می‌فرماید: «من از ظاهرسازی و ریاکاری شما نفرت دارم که با عیدها و مجالس مذهبی خود، وانمود می‌کنید که به من احترام می‌گذارید."},{"book":"عاموس","chapter":"5","verse":"22","text":"من قربانیهای سوختنی و شکرگزاری شما را نمی‌پذیرم و به قربانیهای سلامتی شما توجه نمی‌کنم."},{"book":"عاموس","chapter":"5","verse":"23","text":"سرودهای حمد خود را از من دور کنید، زیرا من به آنها گوش نمی‌دهم."},{"book":"عاموس","chapter":"5","verse":"24","text":"به جای آن بگذارید عدالت مانند رودخانه و انصاف همچون نهر دائمی جاری شود!"},{"book":"عاموس","chapter":"5","verse":"25","text":"«ای قوم اسرائیل، در آن چهل سالی که در بیابان سرگردان بودید، آیا برای من قربانی و هدایا آوردید؟"},{"book":"عاموس","chapter":"5","verse":"26","text":"ولی علاقهٔ واقعی شما به خدایانتان بود یعنی به سکوت، خدای پادشاه شما و به کیوان، خدای ستارگانتان و به تمامی تمثالهایی که برای خود ساخته بودید.»"},{"book":"عاموس","chapter":"5","verse":"27","text":"خداوند، خدای لشکرهای آسمان می‌فرماید: «پس من نیز شما را به آن سوی دمشق تبعید خواهم کرد.»"}]}