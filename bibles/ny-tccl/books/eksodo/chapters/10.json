{"data":[{"book":"Eksodo","chapter":"10","verse":"1","text":"Kenaka Yehova anati kwa Mose, “Pita kwa Farao, pakuti Ine ndawumitsa mtima wake ndi mitima ya nduna zake kuti ndichite zizindikiro zozizwitsa pakati pawo"},{"book":"Eksodo","chapter":"10","verse":"2","text":"kuti inu mudzawuze ana ndi zidzukulu zanu za mmene ndinawakhawulitsira Aigupto ndi zizindikiro zozizwitsa zimene ndinachita pakati pawo ndiponso kuti inu mudziwe kuti ine ndine Yehova.”"},{"book":"Eksodo","chapter":"10","verse":"3","text":"Ndipo Mose ndi Aaroni anapita kwa Farao ndi kukanena kuti, “Yehova Mulungu wa Ahebri, akuti: ‘Kodi udzakanabe kudzichepetsa pamaso panga mpaka liti? Alole anthu anga apite kuti akandipembedze."},{"book":"Eksodo","chapter":"10","verse":"4","text":"Ngati ukana kuwalola, ndigwetsa dzombe mʼdziko lako lino mawa."},{"book":"Eksodo","chapter":"10","verse":"5","text":"Dzombeli lidzakuta nthaka yonse moti sidzaoneka konse. Lidzadya kalikonse kakangʼono kamene sikanawonongedwe ndi matalala aja, kuphatikizapo mitengo yonse imene ikumera mʼminda yanu."},{"book":"Eksodo","chapter":"10","verse":"6","text":"Dzombeli lidzadzaza nyumba zako ndi za nduna zako ndiponso za Aigupto onse, chinthu chimene ngakhale makolo anu kapena makolo awo sanachionepo kuyambira tsiku limene anakhala mʼdzikoli mpaka lero.’ ” Ndipo Mose ndi Aaroni anatembenuka ndi kumusiya Farao."},{"book":"Eksodo","chapter":"10","verse":"7","text":"Nduna za Farao zinamufunsa kuti, “Kodi munthu uyu adzativutitsa mpaka liti? Aloleni anthuwa apite, kuti akapembedze Yehova Mulungu wawo. Kodi simukuona kuti dziko la Igupto lawonongeka?”"},{"book":"Eksodo","chapter":"10","verse":"8","text":"Choncho Mose ndi Aaroni anayitanidwanso kwa Farao ndipo anati, “Pitani kapembedzeni Yehova Mulungu wanu. Koma ndani amene adzapite?”"},{"book":"Eksodo","chapter":"10","verse":"9","text":"Mose anayankha kuti, “Ife tidzapita tonse pamodzi; angʼonoangʼono ndi akuluakulu, ana athu aamuna ndi aakazi, ndiponso ziweto zathu ndi ngʼombe chifukwa tikakhala ndi chikondwerero cha kwa Yehova.”"},{"book":"Eksodo","chapter":"10","verse":"10","text":"Farao anati, “Yehova akhale ndi inu ngati ndingakuloleni kupita pamodzi ndi akazi ndi ana anu! Zikuoneka kuti mwakonzeka kuchita choyipa."},{"book":"Eksodo","chapter":"10","verse":"11","text":"Ndakana! Amuna okha ndiwo apite ndi kukapembedza Yehova pakuti izi ndi zimene mwakhala mukupempha.” Kenaka Mose ndi Aaroni anathamangitsidwa pamaso pa Farao."},{"book":"Eksodo","chapter":"10","verse":"12","text":"Ndipo Yehova anati kwa Mose, “Tambalitsa dzanja lako pa dziko la Igupto kuti dzombe lidze pa dziko la Igupto ndi kuwononga chilichonse chimene chikumera mʼminda ndi chilichonse chimene chinatsala pa nthawi ya matalala.”"},{"book":"Eksodo","chapter":"10","verse":"13","text":"Kotero Mose anakweza ndodo yake pa dziko la Igupto, ndipo Yehova anawutsa mphepo ya kummawa imene inawomba pa dziko usana ndi usiku wonse. Mmene kumacha nʼkuti mphepoyo itabweretsa dzombe."},{"book":"Eksodo","chapter":"10","verse":"14","text":"Dzombelo linafika pa dziko lonse la Igupto ndi kukhala dera lililonse la dzikolo. Dzombe lambiri ngati limenelo silinakhaleponso nʼkale lonse ndipo silidzakhalapo ngakhale mʼtsogolo."},{"book":"Eksodo","chapter":"10","verse":"15","text":"Dzombelo linaphimba nthaka yonse mpaka kuoneka kuti bii. Linadya zonse zimene zinatsala nthawi ya matalala, zomera za mʼmunda ndi zipatso. Panalibe chobiriwira chilichonse chimene chinatsala pa mtengo kapena pa chomera chilichonse mʼdziko lonse la Igupto."},{"book":"Eksodo","chapter":"10","verse":"16","text":"Mwamsangamsanga, Farao anayitanitsa Mose ndi Aaroni ndipo anati, “Ine ndachimwira Yehova Mulungu wanu ndiponso inu."},{"book":"Eksodo","chapter":"10","verse":"17","text":"Tsopano ndikhululukirenso tchimo langa kano konkha ndipo pempherani kwa Yehova Mulungu wanu kuti andichotsere mliri wosakazawu.”"},{"book":"Eksodo","chapter":"10","verse":"18","text":"Mose anachoka kwa Farao nakapemphera kwa Yehova."},{"book":"Eksodo","chapter":"10","verse":"19","text":"Ndipo Yehova anasintha mphepo ija kuti ikhale ya mphamvu yochokera ku madzulo, ndipo inanyamula dzombe lija nʼkulikankhira mʼNyanja Yofiira. Panalibe dzombe ndi limodzi lomwe limene linatsala mu Igupto."},{"book":"Eksodo","chapter":"10","verse":"20","text":"Koma Yehova anawumitsa mtima wa Farao, ndipo sanalole kuti Aisraeli apite."},{"book":"Eksodo","chapter":"10","verse":"21","text":"Kenaka Yehova anati kwa Mose, “Tambasulira dzanja lako kumwamba kuti kukhale mdima umene udzaphimba dziko lonse la Igupto, mdima wandiweyani.”"},{"book":"Eksodo","chapter":"10","verse":"22","text":"Choncho Mose anakweza dzanja lake kumwamba ndipo mdima wandiweyani unaphimba dziko lonse la Igupto kwa masiku atatu."},{"book":"Eksodo","chapter":"10","verse":"23","text":"Palibe amene anatha kuona mnzake kapena kuchoka pa khomo pake kwa masiku atatu. Koma kumalo kumene kumakhala Aisraeli kunali kowala."},{"book":"Eksodo","chapter":"10","verse":"24","text":"Kenaka Farao anayitanitsa Mose ndi Aaroni nati, “Pitani kapembedzeni Yehova. Ngakhale akazi ndi ana anu apite pamodzi ndi inu. Koma musatenge ziweto zanu ndi ngʼombe zanu.”"},{"book":"Eksodo","chapter":"10","verse":"25","text":"Koma Mose anati, “Ndiye inu mutipatse nsembe zopsereza zoti tikapereke kwa Yehova Mulungu wathu."},{"book":"Eksodo","chapter":"10","verse":"26","text":"Koma ayi, ife tipita ndi ziweto zathu. Palibe chiweto chilichonse chimene chitatsale kuno, popeza tikasankha komweko ziweto zokapembedzera Yehova. Sitingadziwe zimene tikagwiritse ntchito popembedza Yehova mpaka titakafika kumeneko.”"},{"book":"Eksodo","chapter":"10","verse":"27","text":"Koma Yehova anawumitsa mtima wa Farao ndipo sanafune kuwalola kuti apite."},{"book":"Eksodo","chapter":"10","verse":"28","text":"Farao anati kwa Mose, “Choka pamaso panga! Uwonetsetse kuti usadzaonekerenso pamaso panga! Tsiku limene ndidzakuonenso udzafa.”"},{"book":"Eksodo","chapter":"10","verse":"29","text":"Mose anayankha kuti, “Monga momwe mwaneneramu, Ine sindidzaonekeranso pamaso panu.”"}]}