{"data":[{"book":"Matendu","chapter":"20","verse":"1","text":"Payiperiti ndewu ilii Paulu kawashemiti pamwera waumini walii, kawagambira visoweru vya kawayupa moyu. Shakapanu kawagambira kwahere, kagenda Makedoniya."},{"book":"Matendu","chapter":"20","verse":"2","text":"Kapitiriti Seemu zya isi zilii kankuwayupa wantu moyu kwa visoweru vitangala. Shakapanu kasokiti Akaya."},{"book":"Matendu","chapter":"20","verse":"3","text":"Kweni katamiti kwa myezi mitatu. Pakaweriti kankulitanda kugenda Siriya, kayambuliti handa Wayawudi waweriti wankumtendera mpangu mdoda, hangu kaamuwiti kuwuya kwa kupitira Makedoniya"},{"book":"Matendu","chapter":"20","verse":"4","text":"Sopata, mwana gwa Piru, kulawa Beroya, wagenditi pamwera nayomberi, viraa Alisitariku na Sekundi kulawa Tesaloniki, Gayu kulawa Deribi, Timotewu, Tukiku na Tirofimu, kulawa mkowa gwa Asiya, na Timotewu"},{"book":"Matendu","chapter":"20","verse":"5","text":"Awa watulonguliti na kutuhepera Trowa kulii."},{"book":"Matendu","chapter":"20","verse":"6","text":"Tukweniti meli kulawa Filipi payipititi sikukuwi ya Mabumunda gankali kulekera simika, na pa mashaka mhanu shakapanu tuliwoniti pamwera Trowa kulii. Aku tulikaliti kwa shipindi sha lijuma limu."},{"book":"Matendu","chapter":"20","verse":"7","text":"Jumamosi pashimii tuliwoniti tumegi libumunda. Toziya Paulu kafiriti kuwuka shirawu yakuwi, kawabweliriti wantu na kwendeleya kuyowera nawomberi mpaka pashiru pa ligonu."},{"book":"Matendu","chapter":"20","verse":"8","text":"Vikoloboyi vivuwa viweriti viyaka mmpindi mushindambi Mshumba pawaweriti wankuliwona."},{"book":"Matendu","chapter":"20","verse":"9","text":"Mndemba yumu litawu lyakuwi Eutuku kaweriti kalivaga palidilisha shipindi Paulu pakaweriti kankwendereya kubwera, Eutuku kanjiti kusizira shididini shididini mpaka mbota zimpata, kapatuka pasi kulawa mgolofa ya tatu. Wamlopoziya kahowiti kala."},{"book":"Matendu","chapter":"20","verse":"10","text":"Kumbiti Paulu kasulukiti pasi, kasuntamala, kamkisikira na kulonga “Namwina lyoga mana kwana ukomu wankali mngati mwakuwi.”"},{"book":"Matendu","chapter":"20","verse":"11","text":"Shakapanu kakwena kayi mligolofa, kalimega libumunda, kaliya. Kendeleyiti kubwera kwa shipindi shivuwa mpaka mandawira putiputi, shakapanu kawuka."},{"book":"Matendu","chapter":"20","verse":"12","text":"Wantu walii wamtoliti mndemba ulii ukaya pakiwa mkomu nakamu. Wapata shinyamaliru shikulu."},{"book":"Matendu","chapter":"20","verse":"13","text":"Twenga tukweniti meli tulonguliriti kugenda Asu kweni twangamtoliti Paulu. Katugambiriti tutendi ntambu ayi, mana kafiriti kwiza aku kwa kupitira isi iyuma."},{"book":"Matendu","chapter":"20","verse":"14","text":"Shipindi pakatuwoniti Asu kulii, tumkweniziya mmeli, tugenda Mituleni."},{"book":"Matendu","chapter":"20","verse":"15","text":"Kulawa aku tugenditi tusoka kiu shirawu yakuwi. Lishaka lya pili, tusulusiyiti nanga Samu na shirawu yakuwi tusokiti Miletu."},{"book":"Matendu","chapter":"20","verse":"16","text":"Paulu kaweriti kafira kwendeleya na mwanja kwa meli pota kuwuyira Efesu su nakakawalira nentu aku Asiya. Kaweriti na kanongola ya kusoka Yerusalemu kwa sikukuwi ya Pentekosti handa iwezikana."},{"book":"Matendu","chapter":"20","verse":"17","text":"Kulawa Miletu Paulu katumiti ujumbi Efesu, kwa wazewi wa shipinga sha yawamjimira Yesu waliwoni nayomberi."},{"book":"Matendu","chapter":"20","verse":"18","text":"Pawawuyiti kwakuwi, kawagambiriti, “Muvimana ntambu yandamiti na mwenga pashiru poseri kwanjira mulishaka lilii lya kwanja pansokiti Asiya."},{"book":"Matendu","chapter":"20","verse":"19","text":"Muvimana ntambu yanumtenderiti Mtuwa kwa unanaga woseri, kwa masozi na maholu gambatiti kulawirana na mipangu ya ufyangu ya Wayawudi."},{"book":"Matendu","chapter":"20","verse":"20","text":"Muvimana handa hapeni nzindi ata shididini kuwabwelera paweru na mkaya mwamwennga na kuwafundeni shoseri shakuwatangitileni."},{"book":"Matendu","chapter":"20","verse":"21","text":"Nuwaberiziya mwawoseri Wayawudi, viraa na wantu yawawera ndiri Wayawudi wamgalambukiri Mlungu na kuwera na njimiru mu Mtuwa gwetu Yesu."},{"book":"Matendu","chapter":"20","verse":"22","text":"Na vinu, mumpikinireni! Neni, payiwera nankumjimira Rohu, nunkugenda Yerusalemu pota kuvimana yagafira kumpata aku."},{"book":"Matendu","chapter":"20","verse":"23","text":"Shanushimana hera ndo handa Rohu Mnanagala kankunanguziya pakati pa kila lushi handa shifungu na ntabiku ndo vyanguhepera."},{"book":"Matendu","chapter":"20","verse":"24","text":"Kumbiti, nankuukwisa ukomu wangu kuwera shintu nentu kwaneni mladi hera malili untumintumi wangu na lihengu lilii lyakanupiti Mtuwa Yesu nulitendi, yani nankuziyi Shisoweru Shiwagira sha manemu ga Mlungu."},{"book":"Matendu","chapter":"20","verse":"25","text":"“Mbita muwamu mweni woseri pabwera ufalumi wa Mlungu.Na vinu, nuvimana kwahera ata yumu gwenu hakamoni kayi."},{"book":"Matendu","chapter":"20","verse":"26","text":"Hangu, leru ayi nankuwalanguziya nakamu handa payilawira kahowa yumu gwenu, neni nahera lawama yoseri."},{"book":"Matendu","chapter":"20","verse":"27","text":"Toziya hapeni nzindi ata padidini kuwabwelerani nfiru yoseri ya Mlungu."},{"book":"Matendu","chapter":"20","verse":"28","text":"Mulikali weri maweni, mshiloleri shipinga shilii sheni Rohu Mnanagala kawatula mwenga muweri walelwa wakuwi. Mushiloli shipinga sha wantu yawamjimira Yesu, Mlungu yakashihemeriti kwa mwazi gwa mwana gwakuwi."},{"book":"Matendu","chapter":"20","verse":"29","text":"Nuvimana handa pambuka kala neni wamaminyi wakalipa hawawingilirani, na hapeni waweri na lusungu kwa shipinga ashi."},{"book":"Matendu","chapter":"20","verse":"30","text":"Ata kulawa muwamu mwenu hawalawili wantu weni hantakuli vitwatira vya kupyota su kuwahowiziya wantu na kuwatenda wawafati womberi hera."},{"book":"Matendu","chapter":"20","verse":"31","text":"Hangu muweri masu pamlihola handa kwa shipindi sha vinja vitatu, pashiru na paliwala ndoka ndiri kumubera kila yumu gwenu kwa masozi."},{"book":"Matendu","chapter":"20","verse":"32","text":"“Vinu nankuwatula mumawoku ga Mlungu, kwa shisoweru sha manemu gakuwi, ndosheni shiweza kuwanyawa mwenga na kuwapanana uhala pamuhera nawomberi woseri yawapungitwi."},{"book":"Matendu","chapter":"20","verse":"33","text":"Neni nfirandiri ata mala yimu shuma, wala zaabu, wala nguwu za muntu yoseri."},{"book":"Matendu","chapter":"20","verse":"34","text":"Muvimana maweni handa ntenda lihengu kwa mawoku gangu namweni su mbati shakuwatanga na sha namweni."},{"book":"Matendu","chapter":"20","verse":"35","text":"Namweri nankuwayupani mashaka goseri mfanu handa kwa kutenda lihengu shiasi ashi tufiruwa kuwatanga walii wahera likakala patulihola visoweru vya Mtuwa Yesu mweni, ‘Mbaka nentu kulavia kuliku kuyanga.’ ”"},{"book":"Matendu","chapter":"20","verse":"36","text":"Pa katakuliti kala aga, Paulu kasuntamaliti pamuhera nawomberi woseri, kamluwa Mlungu."},{"book":"Matendu","chapter":"20","verse":"37","text":"Woseri waweriti wankulira, na kumgambira Paulu kwahere kwa kumkisikira na kumunonera."},{"book":"Matendu","chapter":"20","verse":"38","text":"Shawaweriti na maholu nashu nentu shiweriti showeru shakashitakuliti handa hapeni wamoni kayi. Su, wampeleka mpaka kumeli."}]}