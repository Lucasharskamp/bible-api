{"data":[{"book":"Jakobho","chapter":"4","verse":"1","text":"Kurwa nokukakavara pakati penyu kunobvepiko? Hakubvi pakuchiva kwenyu kunorwa mukati menyu here?"},{"book":"Jakobho","chapter":"4","verse":"2","text":"Munoda chimwe chinhu asi hamuchiwani. Munouraya uye munochiva, asi hamugoni kuwana zvamunoda. Munokakavadzana uye munorwa. Hamuna chinhu, nokuti hamukumbiri Mwari."},{"book":"Jakobho","chapter":"4","verse":"3","text":"Pamunokumbira, hamugamuchiri, nokuti munokumbira zvakaipa, kuti mugoshandisa zvamunowana pamafaro enyu."},{"book":"Jakobho","chapter":"4","verse":"4","text":"Imi vanhu voupombwe, hamuzivi kuti ushamwari nenyika hunovengana naMwari here? Ani naani anosarudza kushamwaridzana nenyika anova muvengi waMwari."},{"book":"Jakobho","chapter":"4","verse":"5","text":"Munofunga kuti Rugwaro runotaura pasina here kuti mweya waakaita kuti ugare matiri unotishuva negodo guru?"},{"book":"Jakobho","chapter":"4","verse":"6","text":"Asi anotipa nyasha zhinji. Ndokusaka Rugwaro ruchiti:"},{"book":"Jakobho","chapter":"4","verse":"7","text":"Zviisei zvino, pasi paMwari. Dzivisai dhiabhori, uye achatiza kwamuri."},{"book":"Jakobho","chapter":"4","verse":"8","text":"Swederai kuna Mwari uye iye achaswedera kwamuri. Shambai maoko enyu, imi vatadzi, uye munatse mwoyo yenyu, imi vane mwoyo miviri."},{"book":"Jakobho","chapter":"4","verse":"9","text":"Chemai, murire uye muungudze. Shandurai kuseka kwenyu kuve kuchema uye mufaro wenyu uve kusuwa."},{"book":"Jakobho","chapter":"4","verse":"10","text":"Zvininipisei pamberi paIshe, agokusimudzirai."},{"book":"Jakobho","chapter":"4","verse":"11","text":"Hama dzangu, musarevana. Ani naani anoreva hama yake kana kumutonga anotaura achirwa nomurayiro uye achiutonga. Kana uchitonga murayiro, iwe hauzi kuuchengeta, asi ugere uchitonga uri pauri."},{"book":"Jakobho","chapter":"4","verse":"12","text":"Panongova noMupi woMurayiro noMutongi mumwe chete, iye anokwanisa kuponesa kana kuparadza. Asi iwe, ndiwe aniko kuti utonge muvakidzani wako?"},{"book":"Jakobho","chapter":"4","verse":"13","text":"Zvino teererai, imi munoti, “Nhasi kana mangwana tichaenda kuguta iri kana iro, tinopedza gore tiriko, tichiita basa uye tichiwana mari.”"},{"book":"Jakobho","chapter":"4","verse":"14","text":"Asi, imi hamutongozivi zvichaitika mangwana. Upenyu hwenyu chiiko? Muri mhute inoonekwa nguva duku uye ipapo yonyangarika."},{"book":"Jakobho","chapter":"4","verse":"15","text":"Asi, munofanira kuti, “Kana Ishe achida, tichararama tigoita ichi nechocho.”"},{"book":"Jakobho","chapter":"4","verse":"16","text":"Asi zvino munozvikudza uye mune manyawi. Kuzvikudza kwakadaro kwakaipa."},{"book":"Jakobho","chapter":"4","verse":"17","text":"Ani naani, zvino, anoziva zvakanaka zvaanofanira kuita akasazviita, ari kutadza."}]}