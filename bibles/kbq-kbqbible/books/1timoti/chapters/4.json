{"data":[{"book":"1 Timoti","chapter":"4","verse":"1","text":"Hu'neanagi Ruotge Avamumo huama huno nerasmie, mago'a kna esnia knafina mago'amo'za zamentintia atre'za evunerami'za, rezmatagahu avamu'ene, hankro'mofo4:1 Hankrorema hu'neana havi avamuku hu'ne.  naneke rempi huzamisage'za zamagesa anteza antahigahaze."},{"book":"1 Timoti","chapter":"4","verse":"2","text":"Havige vahe'mo'za zamagra hu'za, amanahu vahe mani'none nehaza vahe'mo'za havi kereti rezmatga nehu'za, knare zamagu zamagesa zamagu'afi me'neana, havi kereti zamagu'a kre hagege nehaze."},{"book":"1 Timoti","chapter":"4","verse":"3","text":"Ana vahe'mo'za arave osugahaze nehu'za, mago'a kavera oneho hanazanagi, tamage ke'arema tamentinti nehutma nentahimota Anumzamo'ma tro hunte'nea zana muse hunenteta susu huta erigahaze."},{"book":"1 Timoti","chapter":"4","verse":"4","text":"Na'ankure hakare'zama Anumzamo'ma tro hunte'nea zamo'a, knare hu'negu mago'zana otreta tamagra susu hunentetma amne erigahaze."},{"book":"1 Timoti","chapter":"4","verse":"5","text":"Na'ankure Anumzamofo ke'mo'ene, nunamumo azeri agru hu'ne."},{"book":"1 Timoti","chapter":"4","verse":"6","text":"Hagi ama nanekea hanavetinka monopi mani'naza kafuhe'ima zamasamisunka, kagra knare hunka Krais Jisasi eri'za ne' nemaninka, hanavetinka hakare zupa kamentintifina nehagenka maka knare antahi'zana erinka amage'ma ante'zampina hagegahane."},{"book":"1 Timoti","chapter":"4","verse":"7","text":"Hu'neanagi kagra maninka tavava'nemofo knihe kerera fra ovazio, hagi kagra knaka'ane, hanaveka'a Anumzamofo avu'avapi kazeri hanavetio."},{"book":"1 Timoti","chapter":"4","verse":"8","text":"Hanki amega tavufga azeri hanaveti hanuna zamo'a, osi'a knafi taza hu'zana eri gahunanagi, Anumzamofo avu'ava'ma (godliness) hanuna zana huvempa hu'negu meni mani'zampina taza nehuno, henkama esia mani'zampinena taza hugahie."},{"book":"1 Timoti","chapter":"4","verse":"9","text":"Ama nanekea tamage naneke me'negu antahi hanavetita erisnune."},{"book":"1 Timoti","chapter":"4","verse":"10","text":"Amana zante amuho huta eri'zana enerita maraguzanetune, na'ankure kasefa huno mani'nea Anumzamo'ma esanigu tagra tamentinti nehune. Agra mika zamentinti nehaza vahe zamagu'vazino zamahokehe nere. (Savior)"},{"book":"1 Timoti","chapter":"4","verse":"11","text":"Menima negasamua kea hu ankerenka huzamige'za amage anteho."},{"book":"1 Timoti","chapter":"4","verse":"12","text":"Atregeno mago vahe'mo'a nehaza ne' mani'nane huno kagehenkamu otreno, hianagi zamentintima nehaza nagatera avame zankna hunka keka'afine, kavukvapine, zamesi zamante zane, kamentintifine, agru hu'zane, huzmeri hugahane."},{"book":"1 Timoti","chapter":"4","verse":"13","text":"Nagra egahuanki, hakare vahera zamazeri atru hunka avontafera hamprinka mono nanekea huama hunka rempi huzamio."},{"book":"1 Timoti","chapter":"4","verse":"14","text":"Kagra kagera okanitfa huo, Anumza naneke huama (profesi) hazagenka anampinti Avamu'mofo muse'za (gift) erinke'za, mono kva vahe'mo'za zamaza ante'za eri'za eriogu huhampri kante'naze."},{"book":"1 Timoti","chapter":"4","verse":"15","text":"Mika zupa kagra ama erizana kegava nehunka, anampinka eri'zana enerisankeno nena'a fore hanige'za vahe'mo'za kegahaze."},{"book":"1 Timoti","chapter":"4","verse":"16","text":"Kagrama kavukvama nehanazana kegava negrinka, rempima vahe'ma hunezmina kenena kegava nehunka, maka zupa ana zanke hunka nevanankeno'a, Anumzamo kagrira kagunevazino, keka'a antahinamokizmia zamagu'vazigahie."}]}