{"data":[{"book":"Yaya","chapter":"2","verse":"1","text":"Na xi saxan nde ma, futixiri xulunyi nde naxa raba Kaana, naxan na Galile bɔxi ma. Isa nga nu na na xulun mixie ya ma."},{"book":"Yaya","chapter":"2","verse":"2","text":"Isa fan nu xilixi naa, a nun a fɔxirabirɛe."},{"book":"Yaya","chapter":"2","verse":"3","text":"Wɛni to ɲɔn, Isa nga naxa a fala a bɛ, «Wɛni bara ɲɔn yi mixie yi ra.»"},{"book":"Yaya","chapter":"2","verse":"4","text":"Isa naxa a maxɔrin, «N nga, i wama munse xɔn ma n na? N ma waxati mu nu a li sinden.»"},{"book":"Yaya","chapter":"2","verse":"5","text":"A nga naxa a fala banxi konyie bɛ, «A na naxan yo fala wo bɛ, wo a raba.»"},{"book":"Yaya","chapter":"2","verse":"6","text":"Fɛɲɛ senni gɛmɛ daaxi nu na mɛnni, naxee rafema ye ra Yuwifie e yɛtɛ rasɛniyɛnma naxan na. Litiri tongo solomasaxan han litiri kɛmɛ mɔxɔɲɛn nu nɔma sade fɛɲɛ keren kui."},{"book":"Yaya","chapter":"2","verse":"7","text":"Isa naxa a fala konyie bɛ, «Wo yi fɛɲɛe rafe ye ra.» E naxa e birin nafe tapu."},{"book":"Yaya","chapter":"2","verse":"8","text":"A man naxa a fala e bɛ, «Yakɔsi, wo a nde ba, wo a xanin xulun xunyi xɔn ma.» E naxa na fan naba."},{"book":"Yaya","chapter":"2","verse":"9","text":"Xulun xunyi to na ye min Isa nu bara naxan mafindi wɛni ra, a mu nu a kelide kolon, kɔnɔ konyi naxee ye baxi, nee tan a kolon. A to a min, a naxa ginɛfenyi xili,"},{"book":"Yaya","chapter":"2","verse":"10","text":"a a fala a bɛ, «Xulun kanyi birin wɛni fanyi nan singe raminima, mixie na siisi, e fa wɛni gbɛtɛ ramini. Kɔnɔ i tan bara wɛni fanyi ragata han yi tɛmui!»"},{"book":"Yaya","chapter":"2","verse":"11","text":"Na naxa findi Isa xa tɔnxuma singe ra. A a raba Kaana nɛ, Galile bɔxi ma. Na fe kui, a a xa nɔrɛ nan makɛnɛn, a fɔxirabirɛe naxa la a ra."},{"book":"Yaya","chapter":"2","verse":"12","text":"Na xanbi, a naxa sa goro Kapɛrɛnamu, a nun a nga, a xunyae, nun a fɔxirabirɛe. E naxa sa xi ndee radangi naa."},{"book":"Yaya","chapter":"2","verse":"13","text":"Yuwifie xa Sayamalekɛ Dangi Sali to makɔrɛ, Isa naxa te Darisalamu."},{"book":"Yaya","chapter":"2","verse":"14","text":"A naxa sa li, ninge, yɛxɛɛ, nun ganbɛ matie nu na hɔrɔmɔbanxi yire, kɔbiri masarɛe fan nu dɔxɔxi naa."},{"book":"Yaya","chapter":"2","verse":"15","text":"Isa naxa luuti ndee yailan luxusinyi ra, a yulɛe birin keri hɔrɔmɔbanxi kui, a nun e xa ningee nun yɛxɛɛe. A naxa kɔbiri masarɛe xa kɔbiri rayensen bɔxi, a e xa teebilie rabira."},{"book":"Yaya","chapter":"2","verse":"16","text":"A naxa a fala ganbɛ matie fan bɛ, «Wo yee tongo be! Wo ba n Baba xa banxi findife makiti ra!»"},{"book":"Yaya","chapter":"2","verse":"17","text":"A fɔxirabirɛe naxa ratu na Kitaabui sɛbɛli ma naxan a falama, «Xanunteya bara gbo yɛ n bɔɲɛ kui i xa banxi xa fe ra.»"},{"book":"Yaya","chapter":"2","verse":"18","text":"Na kui, Yuwifi kuntigie naxa a maxɔrin, «I tɔnxuma makaabaxi mundun nabama naxan a masenma muxu bɛ a a lan i xa yi mɔɔli raba?»"},{"book":"Yaya","chapter":"2","verse":"19","text":"Isa naxa e yaabi, «Wo yi hɔrɔmɔbanxi rabira. Xi saxan bun ma n tan a rakelima.»"},{"book":"Yaya","chapter":"2","verse":"20","text":"Yuwifi kuntigie naxa a fala, «Yi hɔrɔmɔbanxi naxan tixi ɲɛ tongo naani nun senni bun ma, i tan na rakelima nɛ xi saxan bun ma?»"},{"book":"Yaya","chapter":"2","verse":"21","text":"Kɔnɔ Isa to hɔrɔmɔbanxi xa fe fala, taali wɔyɛnyi nan nu a ra. A nu a fate nan ma fe falafe."},{"book":"Yaya","chapter":"2","verse":"22","text":"A to keli faxɛ ma, a fɔxirabirɛe naxa ratu a xa wɔyɛnyi ma. Na kui, e naxa la Kitaabui xui ra, e naxa la Isa xui ra."},{"book":"Yaya","chapter":"2","verse":"23","text":"Isa to nu na Darisalamu, Sayamalekɛ Dangi Sali waxati, mixi gbegbe naxa danxaniya a ma e to tɔnxuma makaabaxie to, a nu naxee rabama."},{"book":"Yaya","chapter":"2","verse":"24","text":"Kɔnɔ Isa mu nu lama e ra, barima a nu adamadi birin kolon."},{"book":"Yaya","chapter":"2","verse":"25","text":"A hayi yo mu nu a ma, mixi yo xa ibunadama xa fe fala a bɛ, barima a tan nu adamadi bɔɲɛ kolon."}]}