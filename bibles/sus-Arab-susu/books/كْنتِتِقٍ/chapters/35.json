{"data":[{"book":"كْنتِ تِقٍ","chapter":"35","verse":"1","text":"عَلَتَلَ نَشَ عَ مَسٍن مُنسَ بّ، مٌوَبَ قِيلِ مَ، يُرُدّن شُرٍ قّ مَ، يٍرِكٌ يَ تَفِ،"},{"book":"كْنتِ تِقٍ","chapter":"35","verse":"2","text":"«عَ قَلَ عِسِرَيِلَكَيٍ بّ، عٍ شَ تَا ندٍيٍ نُن عٍ رَبِلِنيِيٍ سُفَندِ عٍ شَ بْشِ كُي، عٍ نَشٍيٍ قِمَ لٍوِ بْنسْي مَ، عٍ سَبَتِمَ دّننَشّ."},{"book":"كْنتِ تِقٍ","chapter":"35","verse":"3","text":"لٍوِ بْنسْي سَبَتِمَ نَ تَايٍ نَن كُي، عٍ شَ شُرُ سٍيٍ لُمَ نَ رَبِلِنيِيٍ."},{"book":"كْنتِ تِقٍ","chapter":"35","verse":"4","text":"نَ تَا رَبِلِنيِيٍ شَ فبٌيَ سِفَمَ نّ هَن نْنفْن وُلُ كٍرٍن نَ تَا سّيتِ نَانِ بِرِن مَ،"},{"book":"كْنتِ تِقٍ","chapter":"35","verse":"5","text":"كٍلِقٍ تَا تّتّ مَ سِفَقٍ نْنفْن وُلُ قِرِن عَ سٌفٍتٍدٍ بِرِ، عَ سٌفٍفٌرٌدٍ بِرِ، عَ كْولَ مَ، نُن عَ يِرٍقَنيِ مَ.»"},{"book":"كْنتِ تِقٍ","chapter":"35","verse":"6","text":"«نَ تَا تٌنفٌ نَانِ نُن سٌلٌمَسَشَن يَ مَ، وٌ شَ تَا سٍننِ سُفَندِ نَشٍيٍ قِندِ مَ مَكَنتَدٍيٍ رَ مِشِيٍ بّ نَشٍيٍ بَرَ قَشّ تِ عٍ مُ عَ حَنِفٍشِ."},{"book":"كْنتِ تِقٍ","chapter":"35","verse":"7","text":"وٌ شَ نَ تَا تٌنفٌ نَانِ نُن سٌلٌمَسَشَن نُن عٍ رَبِلِنيِيٍ قِ لٍوِ بْنسْي مَ."},{"book":"كْنتِ تِقٍ","chapter":"35","verse":"8","text":"بْنسْي نَشٍيٍ شَ تَايٍ وُيَ، عٍ شَ تَا فبٍفبٍ قِ. بْنسْي نَشٍيٍ شَ تَايٍ مُ وُيَ، عٍ شَ تَا دٌندٌرٌنتِ قِ لٍوِ بْنسْي مَ.»"},{"book":"كْنتِ تِقٍ","chapter":"35","verse":"9","text":"عَلَتَلَ نَشَ عَ مَسٍن مُنسَ بّ،"},{"book":"كْنتِ تِقٍ","chapter":"35","verse":"10","text":"«عَ قَلَ عِسِرَيِلَكَيٍ بّ، عٍ نَ يُرُدّن شُرٍ عِفِرِ سٌقٍ رَ كَنَان بْشِ مَ،"},{"book":"كْنتِ تِقٍ","chapter":"35","verse":"11","text":"عٍ شَ تَايٍ سُفَندِ، نَشٍيٍ قِندِ مَ مَكَنتَدٍيٍ رَ مِشِيٍ بّ نَشٍيٍ بَرَ قَشّ تِ عٍ مُ عَ حَنِفٍشِ."},{"book":"كْنتِ تِقٍ","chapter":"35","verse":"12","text":"نَ تَايٍ نَن قِندِ مَ مَكَنتَدٍيٍ رَ نَ مِشِيٍ بّ، هَن كِيتِسَيٍ عٍ مَكِيتِمَ تّمُي نَشّ. نَ كُي عٍ شَ رَتَنفَ مِشِيٍ مَ نَشٍيٍ وَ مَ عٍ فبٍحْشْقٍ، نَشٍيٍ وَ مَ عٍ قَشَقٍ كٍرٍن نَ."},{"book":"كْنتِ تِقٍ","chapter":"35","verse":"13","text":"وٌ شَ تَا سٍننِ سُفَندِ نَ وَلِ شَ قٍ رَ،"},{"book":"كْنتِ تِقٍ","chapter":"35","verse":"14","text":"سَشَن يُرُدّن نَاكِرِ مَ، سَشَن كَنَان بْشِ مَ. نَ تَايٍ نَن قِندِ مَ وٌ مَكَنتَدٍيٍ رَ."},{"book":"كْنتِ تِقٍ","chapter":"35","verse":"15","text":"مِشِ يٌ مِشِ، عَ قِندِ عِسِرَيِلَكَ رَ، عَ قِندِ شْحّ رَ، عَ قِندِ دَنفِ مِشِ رَ، شَ نَشَن يٌ سَ مِشِ ندٍ قَشَ عَ مُ عَ حَنِفٍشِ، نَ كَنيِ نْمَ عَ نِي رَتَنفَدٍ نَ تَا سٍننِيٍ ندٍ كُي.»"},{"book":"كْنتِ تِقٍ","chapter":"35","verse":"16","text":"«كْنْ شَ مِشِ سَ مِشِ بْنبْ وُرٍ رَ هَن عَ قَشَ، نِي بَ نَن عَ رَ. عَ لَن نّ، عَ قَن شَ قَشَ."},{"book":"كْنتِ تِقٍ","chapter":"35","verse":"17","text":"شَ مِشِ سَ مِشِ بْنبْ فّمّ نَن نَ هَن عَ قَشَ، نِي بَ نَن عَ رَ. عَ لَن نّ، عَ قَن شَ قَشَ."},{"book":"كْنتِ تِقٍ","chapter":"35","verse":"18","text":"شَ مِشِ سَ مِشِ بْنبْ وُرِ نَن نَ هَن عَ قَشَ، نِي بَ نَن عَ رَ. عَ لَن نّ، عَ قَن شَ قَشَ."},{"book":"كْنتِ تِقٍ","chapter":"35","verse":"19","text":"فبٍحْشْي شَ نَ قَشّتِ قَشَ عَ عَ سُشُشِ تّمُي نَشّ."},{"book":"كْنتِ تِقٍ","chapter":"35","verse":"20","text":"شَ مِشِ ندٍ سَ عَ بٌورٍ رَدِن يّ مَرَحَاشُي مَ، شَ نَ مُ، عَ حَنِفٍ عَ شَ عَ فْنْ سٍ ندٍ رَ، عَ قَشَ، قَشّتِ نَن عَ رَ."},{"book":"كْنتِ تِقٍ","chapter":"35","verse":"21","text":"شَ مِشِ ندٍ سَ عَ بٌورٍ دِن عَ بّلّشّ رَ يَشُيَ رَ، عَ قَشَ، قَشّتِ نَن عَ رَ. عَ لَن نّ، عَ قَن شَ قَشَ. فبٍحْشْي شَ نَ قَشّتِ قَشَ عَ عَ سُشُشِ تّمُي نَشّ.»"},{"book":"كْنتِ تِقٍ","chapter":"35","verse":"22","text":"«كْنْ شَ مِشِ ندٍ سَ عَ بٌورٍ رَدِن يّ حَنِفٍتَرٍحَ كُي، شْنّ مُ نَ، شَ نَ مُ عَ سٍ ندٍ وٌلِ عَ مَ حَنِفٍتَرٍحَ كُي،"},{"book":"كْنتِ تِقٍ","chapter":"35","verse":"23","text":"شَ نَ مُ عَ عَ فْنْ فّمّ رَ حَنِفٍتَرٍحَ كُي، عَ قَ قَشَ، كْنْ شْنّ نُن يَشُيَ مُ نَ عَ كُي،"},{"book":"كْنتِ تِقٍ","chapter":"35","verse":"24","text":"حَمَ شَ عَ مَكِيتِ يِ سّرِيّ رَ فبٍحْشْي شَ قٍ رَ."},{"book":"كْنتِ تِقٍ","chapter":"35","verse":"25","text":"حَمَ شَ عَ بَ فبٍحْشْي يِ رَ، عَ عَ رَ سٌ مَكَنتَدٍ كُي. عَ شَ لُ مّننِ هَن سّرّشّدُبّ كُنتِفِ لَاشِرَ مَ تّمُي نَشّ، عَلَتَلَ نَشَن سُفَندِشِ."},{"book":"كْنتِ تِقٍ","chapter":"35","verse":"26","text":"كْنْ شَ نَ كَنيِ سَ مِنِ مَكَنتَدٍ قَرِ مَ، عَ نُ بَرَ سٌ دّننَشّ،"},{"book":"كْنتِ تِقٍ","chapter":"35","verse":"27","text":"فبٍحْشْي قَ عَ تٌ، عَ قَشَ، فبٍحْشْي مُ قِندِ مَ قَشّتِ رَ."},{"book":"كْنتِ تِقٍ","chapter":"35","verse":"28","text":"مِشِ نَشَن نِي بَمَ حَنِفٍتَرٍحَ كُي، عَ شَ لُ مَكَنتَدٍ هَن سّرّشّدُبّ كُنتِفِ لَاشِرَ مَ تّمُي نَشّ. سّرّشّدُبّ كُنتِفِ نَ لَاشِرَ تّمُي نَشّ، مِشِ نَشَن نِي بَشِ حَنِفٍتَرٍحَ كُي، عَ نْمَ فبِلٍندٍ عَ شْنيِ مَرَتَنفٍ كُي.»"},{"book":"كْنتِ تِقٍ","chapter":"35","verse":"29","text":"«سّرِيّ نَن يَ وٌ بْنسْي بّ يِرٍ بِرِن، تّمُي بِرِن."},{"book":"كْنتِ تِقٍ","chapter":"35","verse":"30","text":"قَشّتِ مُ لَن عَ شَ قَشَ سٍيدٍ كٍرٍن شُي مَ، قٌ سٍيدٍ وُيَشِ."},{"book":"كْنتِ تِقٍ","chapter":"35","verse":"31","text":"قَشّتِ مُ لَن عَ شُن شَ سَرَ، عَ شَ قَشَ."},{"book":"كْنتِ تِقٍ","chapter":"35","verse":"32","text":"مِشِ نَشَن قَشّ تِ حَنِفٍتَرٍحَ كُي، عَ مُ لَن عَ شُن شَ سَرَ عَلَكٌ عَ شَ فبِلٍن عَ شْنيِ بٍينُن سّرّشّدُبّ كُنتِفِ لَاشِرَ مَ تّمُي نَشّ."},{"book":"كْنتِ تِقٍ","chapter":"35","verse":"33","text":"وٌ مُ لَن وٌ شَ بْشِ قِندِ بْشِ سّنِيّنتَرٍ رَ. وُلِ رَ مِنِقٍ نَ نَن نَبَمَ. قَشّتِ وُلِ فبَنسَن نَن قِندِ مَ بْشِ شُنسَرٍ رَ."},{"book":"كْنتِ تِقٍ","chapter":"35","verse":"34","text":"وٌ نَشَ وٌ شْنيِ قِندِ يِرٍ سّنِيّنتَرٍ رَ. ﭑ تَن عَلَتَلَ سَبَتِشِ وٌ تَن عِسِرَيِلَكَيٍ يَ مَ.»"}]}