{"data":[{"book":"MALUKO","chapter":"6","verse":"1","text":"Yesu kahalawa haja kabwela hakiwambo cha hakae yake, na wanahina zake wamkweleleza."},{"book":"MALUKO","chapter":"6","verse":"2","text":"Muna Dizua da Mhumulo Yesu kasonga kufundiza muna ing'anda ya nhambiko, kukala na wanhu bwando, na viwamuhulike, wanhu wose wakanganya, walonga, “Kagapata kwahi mafundizo gano gose? Na ng'hungwe yaki ino yagweleligwe, na kodahaze kutenda mizonza?"},{"book":"MALUKO","chapter":"6","verse":"3","text":"Ino sio salamala, mwanage Maliamu, na mkulu wao kina Yakobo, Usufu, Yuda, na Simoni? Na walumbu zake si wano wokala bahano?” Avo wamulema."},{"book":"MALUKO","chapter":"6","verse":"4","text":"Yesu kawalongela, “Wahokozi wohishimilwa kila hanhu, ila hawahishimilwa m'viwambo vao wenyego na mwa wandugu zao na mmilango yao wenyego.”"},{"book":"MALUKO","chapter":"6","verse":"5","text":"Hadahile kutenda mizonza yoyose haja, ila kawekila makono gake watamu wabili wadatu kawahonya."},{"book":"MALUKO","chapter":"6","verse":"6","text":"Kakanganya ng'hani, avija wanhu wa haja viwalibule nhamanila."},{"book":"MALUKO","chapter":"6","verse":"7","text":"Yesu kawakema wanahina longo dimwe na wabili hamoja, na kawatuma wabiliwabili. Kawagwelela udaho wa kuwinga vinyamkela"},{"book":"MALUKO","chapter":"6","verse":"8","text":"na kawalagiza, yowalongela, “Sambimsole kinhu chochose mmwanza wenu, ila fimbo iiyeka. Sambimsole mkate, mkoba, ama hela."},{"book":"MALUKO","chapter":"6","verse":"9","text":"Valeni ng'hwabasa, ila sambimpape kivalo kiyagwe.”"},{"book":"MALUKO","chapter":"6","verse":"10","text":"Vivija kawalongela, “Hanhu hohose hondam'bokeligwe, kaleni baho mbaka vondamsegele."},{"book":"MALUKO","chapter":"6","verse":"11","text":"Kamba muhengila mkiwambo na wanhu wahalema kuwabokela ama wahalema kuwategeleza, segeleni na kung'unheni timbwisi dili mmagulu genu. Iyo yowa nzuma yao!”"},{"book":"MALUKO","chapter":"6","verse":"12","text":"Avo wachola na kuwapetela wanhu waleke vilozo vao."},{"book":"MALUKO","chapter":"6","verse":"13","text":"Wawinga vinyamkela bwando, na kuwabakaza mavuta ga mizaituni watamu na kuwahonya."},{"book":"MALUKO","chapter":"6","verse":"14","text":"Mndewa Helode Antipa,6:14 Mndewa Helode Antipa kakala mwana wa Mndewa Helode Mkulu. mtawala wa Galilaya, kazihulika mbuli zino, kwavija sang'hano za Yesu zenela kila hanhu. Wanhu wayagwe walonga, “Yohana M'batiza kazuka. Kino kicho kilamso kana mhiko zino za kutenda mizonza.”"},{"book":"MALUKO","chapter":"6","verse":"15","text":"Wayagwe walonga, “Ino iyo Eliya.”"},{"book":"MALUKO","chapter":"6","verse":"16","text":"Helode viyahulike, kalonga, “Ino iyo Yohana M'batiza! Nimkanhile pala jake, kawa mgima kabili!”"},{"book":"MALUKO","chapter":"6","verse":"17","text":"Kwavija Helode mwenyego kakala yalagize Yohana yagogigwe, abaho, yageligwe mkifungo. Katenda vino sama ya Helodia mtwanzi wa Filipo mkulu wake, ayo yakalile yamsolile."},{"book":"MALUKO","chapter":"6","verse":"18","text":"Kwavija Yohana kakala yananahile kumulongela Helode, “Havilumbile gweye kumsola mtwanzi wa mkulu wako Filipo.”"},{"book":"MALUKO","chapter":"6","verse":"19","text":"Avo Helodia kamwihila Yohana, kalonda kumkoma, ila hadahile."},{"book":"MALUKO","chapter":"6","verse":"20","text":"Helode kamdumba Yohana kwavija kavitanga kamba Yohana hakalile munhu kizenzeleganye na kakala munhu wa Mulungu, avo kamwimiliza. Kanogelwa kumtegeleza, ila yehesha kumtegeleza kakala yogaya ng'hani mkugelegeza, ila kipigiti chose kakala yomtegeleza."},{"book":"MALUKO","chapter":"6","verse":"21","text":"Hakimambukizo, Helodia kapata nzila. Dikala zua da ng'humbukila ya mvumbuka ya Helode, kipigiti Helode vayawatendele lusona wakulu wose wa silikali, wakulu wa asikali, na wakulu wa wenekae wa Galilaya."},{"book":"MALUKO","chapter":"6","verse":"22","text":"Mndele wa Helodia kengila na kuvina, Helode na iwahenza wakalile baho wanogelwa ng'hani. Avo mndewa kamulongela ija imndele, “Nipule kinhu chochose chuulonda, nokugwelela.”"},{"book":"MALUKO","chapter":"6","verse":"23","text":"Mkuiduila kamulongela, “Nokugwelela kinhu chochose chondaunipule, hata lwenza lwa undewa wangu.”"},{"book":"MALUKO","chapter":"6","verse":"24","text":"Avo ija imndele kalawa kunze kumuuza mamaake, “Nikapule choni?”"},{"book":"MALUKO","chapter":"6","verse":"25","text":"Ija imndele kabwela hima ha mndewa na kupula, “Nolonda unigwelele sambisambi pala da Yohana M'batiza muna ulungo!”"},{"book":"MALUKO","chapter":"6","verse":"26","text":"Mndewa kona giogio ng'hani, ila sama ya kiduilo chayaiduile na sama ya iwahenza wakalile haja hameza, hadahile kulema."},{"book":"MALUKO","chapter":"6","verse":"27","text":"Avo kamulagiza asikali yomkomhokela yagale pala da Yohana. Asikali kachola mding'anda da kufungila wanhu, na kukanha pala da Yohana."},{"book":"MALUKO","chapter":"6","verse":"28","text":"Abaho, kadigala mulungo na kumgwelela imndele, na heyo kamgwelela mamaake."},{"book":"MALUKO","chapter":"6","verse":"29","text":"Wanahina wa Yohana viwahulike gano, weza kulusola lukuli lwake na kuluzika."},{"book":"MALUKO","chapter":"6","verse":"30","text":"Iwatumigwa wa Kilisto wabwela waiting'hana na Yesu wamulongela gose gawatendile na kufundiza."},{"book":"MALUKO","chapter":"6","verse":"31","text":"Kukala na wanhu bwando wayagwe wokwiza na wayagwe wochola mbaka Yesu na wanahina zake hawapatile hata kipigiti cha kuja. Avo Yesu kawalongela, “Tusegeleni tuchole hanhu ha kifiso, muhumule kidogo.”"},{"book":"MALUKO","chapter":"6","verse":"32","text":"Avo wakwela mngalawa wasonga kusegela weiyeka, wachola hanhu ha kifiso."},{"book":"MALUKO","chapter":"6","verse":"33","text":"Wanhu bwando wawona vowosegela, mkipigiti kiguhi wawatanga, avo wanhu kulawa m'viwambo vose wakimbila na magulu na walongola kuvika hanhu hayakalile yochola Yesu na wanahina zake."},{"book":"MALUKO","chapter":"6","verse":"34","text":"Yesu viyahumuluke muna ingalawa, kajona dale kulu da wanhu, kawonela bazi mmoyo kwavija wakala kamba ng'hondolo walibule mchunga. Avo kasonga kuwafundiza vinhu bwando."},{"book":"MALUKO","chapter":"6","verse":"35","text":"Zua vidiswile, wanahina zake wamcholela wamulongela, “Zua diswa na hano hatuli twa muluwala,"},{"book":"MALUKO","chapter":"6","verse":"36","text":"walongele wanhu wachole mmigunda na m'viwambo va mmabehi giladi wakagule vinhu vakuja.”"},{"book":"MALUKO","chapter":"6","verse":"37","text":"Yesu kawedika, “Wagweleleni mwenye vinhu vakuja.”"},{"book":"MALUKO","chapter":"6","verse":"38","text":"Avo Yesu kawauza, “Mikate mingahi imulinayo? Gendeni mkalole.”"},{"book":"MALUKO","chapter":"6","verse":"39","text":"Abaho, Yesu kawalongela wanahina zake wawagole wanhu wose muna gamadale na kuwalongela wakale hasi muluzondo."},{"book":"MALUKO","chapter":"6","verse":"40","text":"Avo wanhu wakala hasi mmadale ga wanhu miamia na wanhu malongo matanomatano."},{"book":"MALUKO","chapter":"6","verse":"41","text":"Abaho, Yesu kaisola ija imikate mitano na iwasomba wabili, kalola uchana kuulanga, na kamgwelela hewela Mulungu. Kaimogola imikate na kuwagwelela wanahina zake wawagolele wanhu. Vivija kawagolela iwasomba wabili wanhu wose."},{"book":"MALUKO","chapter":"6","verse":"42","text":"Wanhu wose waja na kwiguta."},{"book":"MALUKO","chapter":"6","verse":"43","text":"Abaho, wanahina wadondola migelo longo dimwe na mibili ya imikate na iwasomba wasigale."},{"book":"MALUKO","chapter":"6","verse":"44","text":"Mheta ya wambigalo wadile wakala alufu tano."},{"book":"MALUKO","chapter":"6","verse":"45","text":"Bahaja Yesu kawalongela wanahina zake wakwele muingalawa walongole kuchola Betisaida, mwambu uyagwe wa idilamba, kipigiti heyo vayakalile yowalaga wanhu."},{"book":"MALUKO","chapter":"6","verse":"46","text":"Viyeshile kuwalaga iwanhu, kachola hakigongo kutambika."},{"book":"MALUKO","chapter":"6","verse":"47","text":"Viivikile ichungulo, ngalawa ikala hadidindi da idilamba, kipigiti Yesu viyakalile yeiyeka mulusanga."},{"book":"MALUKO","chapter":"6","verse":"48","text":"Kawona wanahina zake wogaya kuzikunhiza zinyiko kwavija wakala wochola kudilawa beho, avo mkipigiti cha hagatigati ya nzogolo zikwika na imitondo, kawacholela yotembela uchana ya igamazi. Kalonda kuwabita,"},{"book":"MALUKO","chapter":"6","verse":"49","text":"ila wamona yotembela uchana ya igamazi. Watoa nyangi wagiza wona mzimu."},{"book":"MALUKO","chapter":"6","verse":"50","text":"Wose viwamuwene wona bwembwe."},{"book":"MALUKO","chapter":"6","verse":"51","text":"Abaho, kakwela mngalawa hamoja nao, na dibeho dinyamala. Wanahina zake wakanganya ng'hani."},{"book":"MALUKO","chapter":"6","verse":"52","text":"Kwavija hawakitangile kilamso cha kuwagwelela mandia wanhu alufu tano, nzonzi zao hazigogile gaja."},{"book":"MALUKO","chapter":"6","verse":"53","text":"Waloka idilamba na wavika muisi ya Genesaleti, aho hawaitatilize ngalawa yao."},{"book":"MALUKO","chapter":"6","verse":"54","text":"Viwahumuluke mngalawa bahaja wanhu wamtanga Yesu."},{"book":"MALUKO","chapter":"6","verse":"55","text":"Avo wanhu wakimbila muna iisi yose, wasonga kuwagala watamu mmachela kokose kuwamuhulike."},{"book":"MALUKO","chapter":"6","verse":"56","text":"Na kila hanhu Yesu kuyacholile m'viwambo, mmiwambo, ama mmigunda, wanhu wawasola watamu wawagala hadisoko na wamuyalalila womulongela yawaleke wakwase hata lugigo lwa kivalo chake, na wose wakwasile wahona."}]}