{"data":[{"book":"Masenyi Dɔnxɔɛ","chapter":"15","verse":"1","text":"Ɲɛ solofere yo ɲɛ solofere wo xa diɲɛ donie ma."},{"book":"Masenyi Dɔnxɔɛ","chapter":"15","verse":"2","text":"Na sɛriyɛ lan a xa raba yi ki nɛ: Fɛɛrɛ kanyie naxee birin doni bɛɲinxi e ngaxakerenyi bɛ, e lan nɛ e xa diɲɛ na doni ma. Wo mu lan wo xa wo boore nun wo ngaxakerenyi ɲaxankata doni fife ma ɲɛ kui Alatala naxan sugandixi."},{"book":"Masenyi Dɔnxɔɛ","chapter":"15","verse":"3","text":"Wo lan wo xa dɔxɔ Ala kolontare nan na a xa wo xa doni fi, kɔnɔ wo naxan donixi wo ngaxakerenyi bɛ, wo lan nɛ wo xa diɲɛ na ma."},{"book":"Masenyi Dɔnxɔɛ","chapter":"15","verse":"4","text":"Na nan a toma setare mu kolonma wo ya ma, barima Alatala barakɛ gbegbe sama nɛ wo xa fe bɔxi ma wo Marigi Alatala dɛnnaxɛ soxi wo yi ra kɛ ra, alako a xa findi wo gbe ra."},{"book":"Masenyi Dɔnxɔɛ","chapter":"15","verse":"5","text":"A na rabama nɛ xa wo bira wo Marigi Alatala xui fɔxɔ ra. Wo xa a xa yaamari rabatu, n naxan falaxi wo bɛ to lɔxɔɛ."},{"book":"Masenyi Dɔnxɔɛ","chapter":"15","verse":"6","text":"Wo Marigi Alatala barakɛ sama nɛ wo xa fe alɔ a masen ki naxɛ. Wo kɔbiri donima nɛ ɲama gbegbe bɛ, kɔnɔ wo tan mu doni tongoma. Wo fama nɛ dangide ɲama gbegbe ra, mixi yo mu dangima wo ra."},{"book":"Masenyi Dɔnxɔɛ","chapter":"15","verse":"7","text":"Xa setare na wo ngaxakerenyie ya ma wo nun naxee sabatixi bɔxi keren ma wo Marigi Alatala dɛnnaxɛ fima wo ma, wo naxa wo nii raxutu, wo xa tondi doni bɛɲinde e bɛ."},{"book":"Masenyi Dɔnxɔɛ","chapter":"15","verse":"8","text":"Wo lanma nɛ wo xa a doni sɛɛwɛ kui a hayi na naxan ma."},{"book":"Masenyi Dɔnxɔɛ","chapter":"15","verse":"9","text":"Wo xa wo mɛɛni ki fanyi ra, xaxili ɲaaxi naxa nɔ wo ra a falafe ra, «A gbe mu luxi ɲɛ solofere nde xa a li, a lan mixi xa diɲɛ doni ma ɲɛ naxan na.» Wo xa wo mɛɛni, wo naxa kinikinitareɲa masen wo ngaxakerenyi setaree bɛ tondife se nde sode a yi ra. Na na raba, a a yaxaseri masama nɛ Alatala bɛ wo xa fe ra, wo fa findi yunubitɔɛ ra."},{"book":"Masenyi Dɔnxɔɛ","chapter":"15","verse":"10","text":"Wo lan nɛ wo xa a ki bɔɲɛ fiixɛ ra. Wo na bɔɲɛ fanyi naxan nabaxi na ki, wo Marigi Alatala barakɛ sama nɛ wo xa walie wo na so naxee yo ya ma."},{"book":"Masenyi Dɔnxɔɛ","chapter":"15","verse":"11","text":"Setaree luma nɛ wo xa bɔxi ma, na nan a toxi n na a falaxi wo bɛ wo xa hinnɛ wo ngaxakerenyie ra, misikiinɛ a nun setare naxee na wo xa bɔxi ma."},{"book":"Masenyi Dɔnxɔɛ","chapter":"15","verse":"12","text":"Xa wo ngaxakerenyi Eburu xɛmɛ, xa na mu a ra ginɛ, a yɛtɛ mati wo ma konyi ra, a walima nɛ wo bɛ ɲɛ senni. A ɲɛ solofere nde wo xa a xɔrɛya."},{"book":"Masenyi Dɔnxɔɛ","chapter":"15","verse":"13","text":"Wo man naxa a bɛɲin a yi igeli ra."},{"book":"Masenyi Dɔnxɔɛ","chapter":"15","verse":"14","text":"Wo Marigi Alatala se naxan birin fixi wo ma barakɛ ra alɔ yɛxɛɛ, si, mɛngi, a nun wɛni, wo xa na ndee so a yi ra."},{"book":"Masenyi Dɔnxɔɛ","chapter":"15","verse":"15","text":"Wo wo ratu a ma konyi nan nu wo fan na Misira, wo Marigi Alatala fa wo xun sara. Na fe na a toxi, n yi sɛriyɛ soxi wo yi ra to lɔxɔɛ."},{"book":"Masenyi Dɔnxɔɛ","chapter":"15","verse":"16","text":"Xa konyi nde fa a fala wo bɛ a mu kelima wo xa denbaya ya ma barima wo bara rafan a ma,"},{"book":"Masenyi Dɔnxɔɛ","chapter":"15","verse":"17","text":"na tɛmui wo se tunbase nan tongoma. Wo a tuli tunba banxi naadɛ ma. Na tɛmui a bara findi wo xa konyi ra kudɛ. Wo na mɔɔli nan nabama wo xa konyi ginɛ fan na."},{"book":"Masenyi Dɔnxɔɛ","chapter":"15","verse":"18","text":"Wo naxa nimisa xɔrɛya fife ra wo xa konyi ma, barima a xa wali ɲɛ senni bun ma na bara wo rageeni dɔxɔ firin dangi walikɛ sare ra. Na kui wo Marigi Alatala barakɛ sama nɛ wo xa wali birin ma na xa fe ra."},{"book":"Masenyi Dɔnxɔɛ","chapter":"15","verse":"19","text":"Wo xa ninge, yɛxɛɛ, nun si di xɛmɛ singe naxee barima, e birin findima wo Marigi Alatala nan gbe ra. Wo mu lan wo xa ninge xɛmɛ di singe rawali, wo man mu lan wo xa yɛxɛɛ di xɛmɛ singe xabe maxaba a ma."},{"book":"Masenyi Dɔnxɔɛ","chapter":"15","verse":"20","text":"Ɲɛ yo ɲɛ wo tan nun wo xa denbaya nan na donma yire, wo Marigi Alatala xa yire sugandixi."},{"book":"Masenyi Dɔnxɔɛ","chapter":"15","verse":"21","text":"Xa a mabɛnxi, xa a ya kanaxi, xa na mu fure gbɛtɛ na a ma, wo naxa na fi wo Marigi Alatala ma sɛrɛxɛ ra."},{"book":"Masenyi Dɔnxɔɛ","chapter":"15","verse":"22","text":"Wo nɔma na donde wo xɔnyi nɛ, wo nun mixi sɛniyɛnxie, xa na mu a ra, mixi sɛniyɛntaree, alɔ wo xeli nun tɔɔkɛ donma ki naxɛ."},{"book":"Masenyi Dɔnxɔɛ","chapter":"15","verse":"23","text":"Kɔnɔ wo naxa sube wuli don de. Wo a ifilima bɔxi nan ma alɔ ye."}]}