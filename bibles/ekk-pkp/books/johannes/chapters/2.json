{"data":[{"book":"Johannes","chapter":"2","verse":"1","text":"Kahe päeva2:1. Sõna-sõnalt „kolmandal päeval“ (kaasaarvava arvestuse järgi). pärast toimus Galileas Kaanas pulmapidu ning Jeesuse ema oli seal."},{"book":"Johannes","chapter":"2","verse":"2","text":"Jeesus ja tema jüngrid olid samuti pulma kutsutud."},{"book":"Johannes","chapter":"2","verse":"3","text":"Vein sai otsa ja Jeesuse ema ütles Jeesusele: „Neil ei ole enam veini.“"},{"book":"Johannes","chapter":"2","verse":"4","text":"„Ema, miks sa mind sellesse segad?2:4. Sõna-sõnalt „mis mul või sul sellest?“ (ehk „Mis on sel minu või sinuga pistmist?“) Minu aeg ei ole veel tulnud,“ vastas Jeesus."},{"book":"Johannes","chapter":"2","verse":"5","text":"Tema ema ütles teenijatele: „Mida iganes ta teile ütleb, seda tehke.“"},{"book":"Johannes","chapter":"2","verse":"6","text":"Seal lähedal seisis kuus kivianumat, mida juudid kasutasid tseremoniaalsel pesemisel, igaüks neist mahutas ligi sada liitrit.2:6. Sõna-sõnalt „kaks või kolm mõõtu“."},{"book":"Johannes","chapter":"2","verse":"7","text":"„Täitke anumad veega,“ ütles Jeesus neile. Nad täitsid need kohe."},{"book":"Johannes","chapter":"2","verse":"8","text":"Seejärel ütles ta neile: „Valage veidi välja ja viige see pulmavanemale.“ Nad viisidki talle veidi proovida."},{"book":"Johannes","chapter":"2","verse":"9","text":"Pulmavanem ei teadnud, kust see pärit on, ainult teenijad teadsid. Aga kui ta maitses vett, mis oli veiniks muutunud, kutsus ta peigmehe kõrvale."},{"book":"Johannes","chapter":"2","verse":"10","text":"„Kõik pakuvad kõigepealt parimat veini,“ ütles ta peigmehele, „ja kui inimesed on juba palju joonud, siis võtavad nad välja odavama veini. Kuid sina oled parima veini lõpuks hoidnud!“"},{"book":"Johannes","chapter":"2","verse":"11","text":"See oli Jeesuse kõige esimene tunnustäht ja selle tegi ta Galilea Kaanas. Siin ilmutas ta oma auhiilgust ja tema jüngrid hakkasid temasse uskuma."},{"book":"Johannes","chapter":"2","verse":"12","text":"Pärast seda lahkus Jeesus koos oma ema, vendade ja jüngritega Kapernaumast, kus nad olid mõne päeva viibinud."},{"book":"Johannes","chapter":"2","verse":"13","text":"Kuna oli peaaegu juutide paasapüha aeg, läks Jeesus Jeruusalemma."},{"book":"Johannes","chapter":"2","verse":"14","text":"Templist leidis ta inimesed veiseid, lambaid ja tuvisid müümas ning rahavahetajad laudade taga istumas."},{"book":"Johannes","chapter":"2","verse":"15","text":"Ta keerutas nööridest piitsa ja ajas kõik templist välja koos lammaste ja veistega, puistas rahavahetajate mündid laiali ja keeras nende lauad kummuli."},{"book":"Johannes","chapter":"2","verse":"16","text":"Ta käskis tuvimüüjaid: „Viige need asjad siit ära! Ärge muutke mu Isa koda turuplatsiks!“"},{"book":"Johannes","chapter":"2","verse":"17","text":"Tema jüngritele meenusid Pühakirja sõnad: „Kiindumus sinu kojasse on mu sees nagu kõrvetav tuli!“2:17. Tsiteeritud Psalmid 69:10."},{"book":"Johannes","chapter":"2","verse":"18","text":"Juudi juhid võtsid seepeale sõna ja küsisid talt: „Mis õigus on sul seda teha? Näita selle tõendamiseks mõnd tunnustähte!“"},{"book":"Johannes","chapter":"2","verse":"19","text":"Jeesus vastas: „Hävitage see tempel ja ma taastan selle kolme päevaga!“"},{"book":"Johannes","chapter":"2","verse":"20","text":"„Selle templi ehitamiseks kulus nelikümmend kuus aastat ja sina kavatsed selle kolme päevaga taastada?“ ütlesid juudi juhid."},{"book":"Johannes","chapter":"2","verse":"21","text":"Aga tempel, millest Jeesus rääkis, oli tema ihu."},{"book":"Johannes","chapter":"2","verse":"22","text":"Pärast seda, kui ta oli surnuist üles tõusnud, meenusid jüngritele tema sõnad ja nad uskusid Pühakirja ja Jeesuse sõnu."},{"book":"Johannes","chapter":"2","verse":"23","text":"Imetegude tõttu, mida Jeesus Jeruusalemmas paasapüha ajal tegi, uskusid temasse paljud."},{"book":"Johannes","chapter":"2","verse":"24","text":"Kuid Jeesus ei usaldanud neid, sest ta teadis inimestest kõike."},{"book":"Johannes","chapter":"2","verse":"25","text":"Tal ei olnud vaja, et keegi talle inimloomusest räägiks, sest ta tundis inimeste mõtteviisi."}]}