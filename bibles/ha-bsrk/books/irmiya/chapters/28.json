{"data":[{"book":"Irmiya","chapter":"28","verse":"1","text":"A wata na biyar na wannan shekara, shekara ta huɗu, a farkon sarautar Zedekiya sarkin Yahuda, sai annabi Hananiya ɗan Azzur, wanda ya fito daga Gibeyon, ya zo wurina a gidan Ubangiji a gaban firistoci da kuma dukan mutane,"},{"book":"Irmiya","chapter":"28","verse":"2","text":"“Ga abin da Ubangiji Maɗaukaki, Allah na Isra’ila ya ce, ‘Zan karya karkiyar sarkin Babilon."},{"book":"Irmiya","chapter":"28","verse":"3","text":"Cikin shekaru biyu zan komo da dukan kayayyakin gidan Ubangiji da Nebukadnezzar sarkin Babilon ya kwashe daga wannan wuri ya kai Babilon."},{"book":"Irmiya","chapter":"28","verse":"4","text":"Zan kuma komo da Yekoniya ɗan Yehohiyakim sarkin Yahuda da kuma dukan sauran masu zaman bauta daga Yahuda waɗanda suka tafi Babilon,’ in ji Ubangiji, ‘gama zan karya karkiyar sarkin Babilon.’ ”"},{"book":"Irmiya","chapter":"28","verse":"5","text":"Sai annabi Irmiya ya amsa wa annabi Hananiya a gaban firistoci da kuma dukan mutane waɗanda suke tsaye a gidan Ubangiji."},{"book":"Irmiya","chapter":"28","verse":"6","text":"Ya ce, “Amin! Ubangiji yă sa yă zama haka! Ubangiji yă cika maganar da ka yi annabci ta wurin komo da kayayyakin gidan Ubangiji da kuma dukan masu zaman bauta zuwa wannan wuri daga Babilon."},{"book":"Irmiya","chapter":"28","verse":"7","text":"Duk da haka, ka saurari abin da zan faɗa a kunnenka da kuma a kunnen duka mutane,"},{"book":"Irmiya","chapter":"28","verse":"8","text":"Daga farko fari annabawan da suka riga ka da ni sun yi annabcin yaƙi, masifa da annoba a kan ƙasashe masu yawa da kuma manyan mulkoki."},{"book":"Irmiya","chapter":"28","verse":"9","text":"Amma annabin da ya yi annabcin salama shi za a ɗauka a matsayin wanda Ubangiji ya aika in har abin da ya furta ya zama gaskiya.”"},{"book":"Irmiya","chapter":"28","verse":"10","text":"Sai annabi Hananiya ya cire karkiya daga wuyar annabi Irmiya ya karya ta,"},{"book":"Irmiya","chapter":"28","verse":"11","text":"ya ce a gaban dukan mutane, “Ga abin da Ubangiji yana cewa, ‘A haka zan karya karkiyar Nebukadnezzar sarkin Babilon daga wuyan dukan al’ummai a cikin shekaru biyu.’ ” Da wannan, annabi Irmiya ya yi tafiyarsa."},{"book":"Irmiya","chapter":"28","verse":"12","text":"Ba a daɗe ba bayan annabi Hananiya ya karya karkiya daga wuyan annabi Irmiya, sai maganar Ubangiji ta zo wa Irmiya cewa,"},{"book":"Irmiya","chapter":"28","verse":"13","text":"“Je ka faɗa wa Hananiya cewa, ‘Ga abin da Ubangiji yana cewa, ka karya karkiyar katako, amma a wurinsa za ka sami karkiyar ƙarfe."},{"book":"Irmiya","chapter":"28","verse":"14","text":"Ga abin da Ubangiji Maɗaukaki, Allah na Isra’ila, yana cewa zan sa karkiyar ƙarfe a wuyan dukan waɗannan al’ummai don in sa su bauta wa Nebukadnezzar sarkin Babilon, za su kuwa bauta masa. Zan ma sa shi ya mallaki namun jeji.’ ”"},{"book":"Irmiya","chapter":"28","verse":"15","text":"Sa’an nan annabi Irmiya ya ce wa annabi Hananiya, “Ka saurara, Hananiya! Ubangiji bai aike ka ba, duk da haka ka lallashe wannan al’umma su dogara ga ƙarya."},{"book":"Irmiya","chapter":"28","verse":"16","text":"Saboda haka, ga abin da Ubangiji yana cewa, ‘Ina shirin kawar da kai daga fuskar duniya. A wannan shekara za ka mutu, domin ka yi wa’azin tawaye a kan Ubangiji.’ ”"},{"book":"Irmiya","chapter":"28","verse":"17","text":"A wata na bakwai na wannan shekara, annabi Hananiya ya mutu."}]}