{"data":[{"book":"ПСАЛТЫР","chapter":"17","verse":"1","text":"Кіроўцу хору. Раба Гасподняга Давіда, калі ён прамовіў ад Госпада словы гэтай песьні ў той дзень, як Гасподзь вызваліў яго з рук усіх ягоных ворагаў і з рукі Саўлавай. І ён сказаў:"},{"book":"ПСАЛТЫР","chapter":"17","verse":"2","text":"палюблю Цябе, Госпадзе, моц мая!"},{"book":"ПСАЛТЫР","chapter":"17","verse":"3","text":"Гасподзь мой прытулак і цьвярдыня мая, мой Бог - скала мая; на Яго я спадзяюся, шчыт мой, рог ратунку майго і прытулак мой."},{"book":"ПСАЛТЫР","chapter":"17","verse":"4","text":"Паклічу Госпада, годнага пакланеньня, і ад ворагаў маіх уратуюся."},{"book":"ПСАЛТЫР","chapter":"17","verse":"5","text":"Агарнулі мяне пакуты сьмяротныя, і патокі бяспраўя напалохалі мяне;"},{"book":"ПСАЛТЫР","chapter":"17","verse":"6","text":"ланцугі пекла аблеглі мяне, і сеткі сьмерці аблыталі мяне."},{"book":"ПСАЛТЫР","chapter":"17","verse":"7","text":"У цеснаце маёй паклікаў я Госпада, і да Госпада майго зьвярнуўся. І пачуў Ён зь сьвятых харомаў Сваіх голас мой, і енк мой дайшоў да слыху Ягонага."},{"book":"ПСАЛТЫР","chapter":"17","verse":"8","text":"Затрэслася і захісталася зямля; уздрыгнулі і зрушыліся асновы гор; бо ўгневаўся Бог;"},{"book":"ПСАЛТЫР","chapter":"17","verse":"9","text":"падняўся дым ад гневу Ягонага, і з вуснаў Ягоных вагонь пажыральны; гарачае вугольле сыпалася зь Яго."},{"book":"ПСАЛТЫР","chapter":"17","verse":"10","text":"Нахіліў Ён нябёсы і сышоў, і змрок - пад нагамі ў Яго."},{"book":"ПСАЛТЫР","chapter":"17","verse":"11","text":"І сеў на херувімаў і паляцеў, і памчаўся на крылах ветру."},{"book":"ПСАЛТЫР","chapter":"17","verse":"12","text":"І зрабіў сваёю заслонаю змрок, і ценем вакол Сябе змрок водаў, хмараў нябесных."},{"book":"ПСАЛТЫР","chapter":"17","verse":"13","text":"Ад бляску, што прад Ім, уцякалі аблокі Ягоныя, град і вугольле вогненнае."},{"book":"ПСАЛТЫР","chapter":"17","verse":"14","text":"І загрымеў у нябёсах Гасподзь, і падаў Усявышні Свой голас, град і вогненнае вугольле."},{"book":"ПСАЛТЫР","chapter":"17","verse":"15","text":"Пусьціў стрэлы Свае, і расьсеяў іх, мноства маланак, і рассыпаў іх."},{"book":"ПСАЛТЫР","chapter":"17","verse":"16","text":"І сталіся крыніцы водаў, і адчыніліся асновы сусьвету ад грознага голасу Твайго, Госпадзе, ад подыху гнеўнага духу Твайго."},{"book":"ПСАЛТЫР","chapter":"17","verse":"17","text":"Ён працягнуў з вышыні Сваю руку і ўзяў мяне, і дастаў мяне з многіх водаў,"},{"book":"ПСАЛТЫР","chapter":"17","verse":"18","text":"уратаваў мяне ад ворага майго дужага і ад ненавісьнікаў маіх, якія былі дужэйшыя за мяне."},{"book":"ПСАЛТЫР","chapter":"17","verse":"19","text":"Яны паўсталі на мяне ў дзень няшчасьця майго, але Гасподзь быў мне апораю."},{"book":"ПСАЛТЫР","chapter":"17","verse":"20","text":"Ён вывеў мяне на шырокае месца і вызваліў мяне; бо ўпадабаў мяне."},{"book":"ПСАЛТЫР","chapter":"17","verse":"21","text":"Даў мне Гасподзь паводле праўды маёй, па чысьціні рук маіх узнагародзіў мяне;"},{"book":"ПСАЛТЫР","chapter":"17","verse":"22","text":"бо я трымаўся дарог Гасподніх і ня быў бязбожны прад Богам маім;"},{"book":"ПСАЛТЫР","chapter":"17","verse":"23","text":"бо ўсе наказы Ягоныя перада мною, і ад пастановаў Ягоных я не адступаўся."},{"book":"ПСАЛТЫР","chapter":"17","verse":"24","text":"Я быў прад Ім беззаганны і асьцерагаўся, каб не зграшыць,"},{"book":"ПСАЛТЫР","chapter":"17","verse":"25","text":"і даў мне Гасподзь паводле праўды маёй, па чысьціні рук маіх прад вачыма Ягонымі."},{"book":"ПСАЛТЫР","chapter":"17","verse":"26","text":"Зь літасьцівым Ты літасьцівы, з чалавекам шчырым - шчыры,"},{"book":"ПСАЛТЫР","chapter":"17","verse":"27","text":"з чыстым - чысты, а з хітрым - паводле хітрыны ягонай."},{"book":"ПСАЛТЫР","chapter":"17","verse":"28","text":"Бо Ты людзей прыгнечаных цешыш, а вочы пагардлівыя прыніжаеш."},{"book":"ПСАЛТЫР","chapter":"17","verse":"29","text":"Ты запальваеш сьветач мой, Госпадзе; Бог мой прасьвятляе цемру маю."},{"book":"ПСАЛТЫР","chapter":"17","verse":"30","text":"З табою я пабіваю войска, з Богам маім узыходжу на мур."},{"book":"ПСАЛТЫР","chapter":"17","verse":"31","text":"Бог! - Беззаганны шлях Ягоны, чыстае слова ў Госпада; Ён шчыт усім, хто на Яго спадзяецца."},{"book":"ПСАЛТЫР","chapter":"17","verse":"32","text":"Бо хто Бог, апрача Госпада, і хто абарона, апрача Бога нашага?"},{"book":"ПСАЛТЫР","chapter":"17","verse":"33","text":"Бог апаясвае мяне сілаю і пракладае мне правільны шлях,"},{"book":"ПСАЛТЫР","chapter":"17","verse":"34","text":"робіць ногі мае, як у аленя, і на вышынях маіх становіць мяне;"},{"book":"ПСАЛТЫР","chapter":"17","verse":"35","text":"вучыць рукі мае змагацца, і мышцы мае ламаюць лук медны."},{"book":"ПСАЛТЫР","chapter":"17","verse":"36","text":"Ты даў мне шчыт ратунку Твайго, і правіца Твая падтрымлівае мяне, і міласьць Твая ўзьвялічвае мяне."},{"book":"ПСАЛТЫР","chapter":"17","verse":"37","text":"Ты пашыраеш крок мой пада мною, і ня хістаюцца ногі мае."},{"book":"ПСАЛТЫР","chapter":"17","verse":"38","text":"Я перасьледую ворагаў маіх і даганяю іх, і не вяртаюся, пакуль ня вынішчу іх;"},{"book":"ПСАЛТЫР","chapter":"17","verse":"39","text":"пабіваю іх, і ня могуць яны падняцца; пападаюць пад ногі мае,"},{"book":"ПСАЛТЫР","chapter":"17","verse":"40","text":"бо Ты аперазаў мяне сілаю для вайны і кінуў пад ногі мне тых, што на мяне паўсталі;"},{"book":"ПСАЛТЫР","chapter":"17","verse":"41","text":"ты павярнуў да мяне тылам ворагаў маіх; і я зьнішчаю тых, што ненавідзяць мяне:"},{"book":"ПСАЛТЫР","chapter":"17","verse":"42","text":"яны лямантуюць, ды няма каму іх ратаваць; да Госпада - але Ён ня слухае іх;"},{"book":"ПСАЛТЫР","chapter":"17","verse":"43","text":"я расьсейваю іх, як пыл перад абліччам ветру, як вулічны бруд тапчу іх."},{"book":"ПСАЛТЫР","chapter":"17","verse":"44","text":"Ты збавіў мяне ад бунту народу, паставіў мяне галавою іншапляменцаў; народ, якога я ня ведаў, служыць мне;"},{"book":"ПСАЛТЫР","chapter":"17","verse":"45","text":"па адной чутцы пра мяне скараюцца мне; чужынцы лісьлівяцца перада мною."},{"book":"ПСАЛТЫР","chapter":"17","verse":"46","text":"Іншапляменцы бялеюць і трымцяць ва ўмацаваньнях сваіх."},{"book":"ПСАЛТЫР","chapter":"17","verse":"47","text":"Жывы Гасподзь, і дабраславёны мой абаронца! Хай будзе ўслаўлены Бог ратунку майго."},{"book":"ПСАЛТЫР","chapter":"17","verse":"48","text":"Бог, Які помсьціць за мяне і ўпакорвае мне народы,"},{"book":"ПСАЛТЫР","chapter":"17","verse":"49","text":"і вызваляе мяне ад ворагаў маіх! Ты ўзьнёс мяне над тымі, хто паўстае супраць мяне, і ад чалавека жорсткага мяне выбавіў."},{"book":"ПСАЛТЫР","chapter":"17","verse":"50","text":"За гэта праслаўлю Цябе, Госпадзе, сярод іншапляменцаў і буду сьпяваць імю Твайму;"},{"book":"ПСАЛТЫР","chapter":"17","verse":"51","text":"таму, хто велічна ратуе цара і творыць міласьць памазанцу Твайму Давіду і роду Ягонаму навечна."}]}