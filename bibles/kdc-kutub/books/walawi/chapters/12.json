{"data":[{"book":"Walawi","chapter":"12","verse":"1","text":"Mndewa Imulungu kamgwaa Musa malagizo gano,"},{"book":"Walawi","chapter":"12","verse":"2","text":"“Walongele wanhu wa Izilaeli, ‘Mtwanzi yagogile inda na kulela mwana wa kimbigalo, kokuwa kafita kwa siku saba kamba viyawaga kafita mna ikipindi chake cha kutumika."},{"book":"Walawi","chapter":"12","verse":"3","text":"Siku da nane imwana yengizigwe kumbi."},{"book":"Walawi","chapter":"12","verse":"4","text":"Abaho mtwanzi ayo kogendelela kukala yafitile kwa siku malongo madatu na ndatu. Kipindi acho chose sikuyakwase kinhu chochose king'alile hebu kwingila hanhu hang'alile mbaka zimale siku za kutendigwa yang'ale mbuli ya kulawa ng'hunga."},{"book":"Walawi","chapter":"12","verse":"5","text":"“ ‘Kamba mtwanzi kalela mwana wa kitwanzi, mtwanzi ayo kokala kafita kwa wiki mbili, kamba viyawaga mna ikipindi chake cha kutumika. Na kokala kwa siku malongo sita na sita mbaka zishe siku za kutendigwa yang'ale mbuli ya kulawa ng'hunga."},{"book":"Walawi","chapter":"12","verse":"6","text":"“ ‘Siku za kutendigwa yang'ale zahesha, iwe kalela mwana wa kimbigalo hebu wa kitwanzi, yamgalile mulava nhosa hana ulwivi lwa dihema da mting'hano mwana ng'hondolo wa mwaka umoja mbuli ya nhosa ya kusoma moto na kinda da njiwa hebu huwa, mbuli ya nhosa ya kusegesa nzambi."},{"book":"Walawi","chapter":"12","verse":"7","text":"Mulava nhosa yamulavile nhosa ayo kuulongozi wa Mndewa Imulungu na yamtendele mtwanzi ayo nhosa ya loholo da nzambi. Avo mtwanzi ayo kokuwa kang'ala mbuli ya kulawa ng'hunga. Gano gago malagizo mbuli ya mtwanzi yoyose yolela mwana wa kitwanzi hebu wa kimbigalo."},{"book":"Walawi","chapter":"12","verse":"8","text":"“ ‘Kamba hadaha kugala mwana ng'hondolo, yagale huwa wabili hebu makinda mabili ga njiwa, imoja yawe nhosa ya kusoma moto na iyagwe yawe nhosa ya kusegesa nzambi. Mulava nhosa yamtendele mtwanzi ayo nhosa ya loholo da nzambi, na heyo kokuwa kong'ala.’ ”"}]}