{"data":[{"book":"ज़बूर","chapter":"115","verse":"1","text":"ऐ रब, हमारी ही इज़्ज़त की ख़ातिर काम न कर बल्कि इसलिए कि तेरे नाम को जलाल मिले, इसलिए कि तू मेहरबान और वफ़ादार ख़ुदा है।"},{"book":"ज़बूर","chapter":"115","verse":"2","text":"दीगर अक़वाम क्यों कहें, “उनका ख़ुदा कहाँ है?”"},{"book":"ज़बूर","chapter":"115","verse":"3","text":"हमारा ख़ुदा तो आसमान पर है, और जो जी चाहे करता है।"},{"book":"ज़बूर","chapter":"115","verse":"4","text":"उनके बुत सोने-चाँदी के हैं, इनसान के हाथ ने उन्हें बनाया है।"},{"book":"ज़बूर","chapter":"115","verse":"5","text":"उनके मुँह हैं लेकिन वह बोल नहीं सकते। उनकी आँखें हैं लेकिन वह देख नहीं सकते।"},{"book":"ज़बूर","chapter":"115","verse":"6","text":"उनके कान हैं लेकिन वह सुन नहीं सकते, उनकी नाक है लेकिन वह सूँघ नहीं सकते।"},{"book":"ज़बूर","chapter":"115","verse":"7","text":"उनके हाथ हैं, लेकिन वह छू नहीं सकते। उनके पाँव हैं, लेकिन वह चल नहीं सकते। उनके गले से आवाज़ नहीं निकलती।"},{"book":"ज़बूर","chapter":"115","verse":"8","text":"जो बुत बनाते हैं वह उनकी मानिंद हो जाएँ, जो उन पर भरोसा रखते हैं वह उन जैसे बेहिसो-हरकत हो जाएँ।"},{"book":"ज़बूर","chapter":"115","verse":"9","text":"ऐ इसराईल, रब पर भरोसा रख! वही तेरा सहारा और तेरी ढाल है।"},{"book":"ज़बूर","chapter":"115","verse":"10","text":"ऐ हारून के घराने, रब पर भरोसा रख! वही तेरा सहारा और तेरी ढाल है।"},{"book":"ज़बूर","chapter":"115","verse":"11","text":"ऐ रब का ख़ौफ़ माननेवालो, रब पर भरोसा रखो! वही तुम्हारा सहारा और तुम्हारी ढाल है।"},{"book":"ज़बूर","chapter":"115","verse":"12","text":"रब ने हमारा ख़याल किया है, और वह हमें बरकत देगा। वह इसराईल के घराने को बरकत देगा, वह हारून के घराने को बरकत देगा।"},{"book":"ज़बूर","chapter":"115","verse":"13","text":"वह रब का ख़ौफ़ माननेवालों को बरकत देगा, ख़ाह छोटे हों या बड़े।"},{"book":"ज़बूर","chapter":"115","verse":"14","text":"रब तुम्हारी तादाद में इज़ाफ़ा करे, तुम्हारी भी और तुम्हारी औलाद की भी।"},{"book":"ज़बूर","chapter":"115","verse":"15","text":"रब जो आसमानो-ज़मीन का ख़ालिक़ है तुम्हें बरकत से मालामाल करे।"},{"book":"ज़बूर","chapter":"115","verse":"16","text":"आसमान तो रब का है, लेकिन ज़मीन को उसने आदमज़ादों को बख़्श दिया है।"},{"book":"ज़बूर","chapter":"115","verse":"17","text":"ऐ रब, मुरदे तेरी सताइश नहीं करते, ख़ामोशी के मुल्क में उतरनेवालों में से कोई भी तेरी तमजीद नहीं करता।"},{"book":"ज़बूर","chapter":"115","verse":"18","text":"लेकिन हम रब की सताइश अब से अबद तक करेंगे। रब की हम्द हो!"}]}