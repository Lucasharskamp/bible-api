{"data":[{"book":"Luka","chapter":"21","verse":"1","text":"Yesu ngalola kukuingakia, ngababona matajili apabakiba bakajela malumbo gabe mulichanduku lya Nyumba ja Nnoongo,"},{"book":"Luka","chapter":"21","verse":"2","text":"ngammona uyo umama jumwe nawele nhwocho akatumbukia mwenio ela ibena njokonjoko."},{"book":"Luka","chapter":"21","verse":"3","text":"Ngalenga, “Nannengelanga kweli, umama nawele jonjo nhwocho ajei munkoba kikolongwa muno kapeta boa."},{"book":"Luka","chapter":"21","verse":"4","text":"Magambu bandu bina uloi bange boa bapangangite malumbo gabe kuboke mu nyonjakea ja mali yabe, nambu umama nawele jonjo, nambu nhwocho, apangite kila kilebe echapaligwa kujendekea kulama.”"},{"book":"Luka","chapter":"21","verse":"5","text":"Akinapunji bange bakiba bakalongela nhwalo gwa Nyumba ja Nnoongo, libonekana lina kualala na lina mabwe ga bei ngolongwa, pamwe na malumbo agapangigwe kwa Nnoongo. Yesu ngalenga,"},{"book":"Luka","chapter":"21","verse":"6","text":"“Ganga goa agamagabona, kiika kingobu liigalaje ati libwe limwe panani ja lenge, kila kilebe makibomoligwa.”"},{"book":"Luka","chapter":"21","verse":"7","text":"Ngabankonya, “Aboli, ilebe yenie ipitila lii? Na kiingi nii echikipakulaya kutenda ilebe yenie ibandaki kupitila?”"},{"book":"Luka","chapter":"21","verse":"8","text":"Yesu ngabajanga, “Mma maha, makakoloigwaje. Magambu bandu ajingi mabapitila nu kulenga kupete lina lyango, ‘Ne nga Kilisto Nkomboi nambambuligwe na Nnoongo!’ Na ‘Kingobu kiike!’ Nambu makakengamangaje."},{"book":"Luka","chapter":"21","verse":"9","text":"Pampakujoa nhwalo gwa ngondo na manjega, makajogopaje, magambu mpaka genia gapitile oti, nambu kupela kwa goa tango.”"},{"book":"Luka","chapter":"21","verse":"10","text":"Ngajendekea kulongela, “Kilambo chimwe kiputana na kilambo chenge, kingwana chimwe kiputana na kingwana chenge."},{"book":"Luka","chapter":"21","verse":"11","text":"Kupakube malendemelo makolongwa ga lutope kongo na kongo na njala na tauni. Kupakube na ilebe ya kuomongwa na iingi ikolongwa kuboka kumbengu."},{"book":"Luka","chapter":"21","verse":"12","text":"Nambu tango nu kupitilaje genia goa, bapampukilanga, bapampotekange na kumpelekanga munyumba ya kugongalela na kunnyigililanga mukipungo, bapakupelekwa nnongi ja akangwana na akatawala kwa magambu ga ku amini nenga."},{"book":"Luka","chapter":"21","verse":"13","text":"Kupala unjalakiche kwabe."},{"book":"Luka","chapter":"21","verse":"14","text":"Nnimbange mumyojo jinu, makawachangaje tango na kingobu nhwalo gwa mpakulenga nii,"},{"book":"Luka","chapter":"21","verse":"15","text":"magambu nenga namwene nampeganga malobe ga mbone, ati akangondwa binu baotolangeje kuimbalila wala kupenga."},{"book":"Luka","chapter":"21","verse":"16","text":"Achikibelei binu na akanuna binu na akalongo, mabang'aluka mangweto na angweto mabankoma kati jinu."},{"book":"Luka","chapter":"21","verse":"17","text":"Bandu banchimwa mangweto magambu ga liina lyango."},{"book":"Luka","chapter":"21","verse":"18","text":"Nambu, ati lunywili lumwe lwa umutwe jinu luobaje."},{"book":"Luka","chapter":"21","verse":"19","text":"Kukuimbalila kwinu, mamupokela ukomboi gwinu."},{"book":"Luka","chapter":"21","verse":"20","text":"“Pampakulola kilambo cha Yelusalemu kitindiligwe na manjolinjoli, penia mmanyanga kutenda kingobu kiike penia kilambo chenie makibomoligwa."},{"book":"Luka","chapter":"21","verse":"21","text":"Penia, ababi ku Yudea batililange kuitombi, ababi kunnyini babokange, na ababi kumigonda bakabujaje kunnyini."},{"book":"Luka","chapter":"21","verse":"22","text":"Kwa magambu machoba genia nga machoba ga hukumu, ibe goa agaandikwe galenganile."},{"book":"Luka","chapter":"21","verse":"23","text":"Bapakulaga akikege bina ndumbo na akinamama ababi ni ilemba eijonga machoba genia! Kwa magambu kupakube na malola makolongwa muno padunia, na kuchimwa kwa Nnoongo kupakaikilila bandu bamba."},{"book":"Luka","chapter":"21","verse":"24","text":"Bange bakomigwa kwa upanga, bange batoligwa ubanda muilambo yoa, na kilambo cha Yelusalemu makilebatigwa na bandu ba ilambo yenge, mpaka kingobu chabe kulenganila."},{"book":"Luka","chapter":"21","verse":"25","text":"“Kupakube na iingi kulichoba na mwei na ndondwa. Ilambo ya padunia ipakube na malola magambu ga mbwele magambu ga luindo lwa mawimbi ga baali."},{"book":"Luka","chapter":"21","verse":"26","text":"Bandu mabainduka magambu ga mbwele, bakalolela ikobo eipakujipata dunia, magambu ilebe eibi kumbengu, lichoba na mwei na ndondwa ibakutikatika."},{"book":"Luka","chapter":"21","verse":"27","text":"Penia, Mwana jwa Mundu akaika mumaunde, juna makakala na kibumo ndu."},{"book":"Luka","chapter":"21","verse":"28","text":"Kingobu ilebe yenie apaipakutumbula kupitila, nnyemange na kujinula mitwe jinu kunani, magambu ukomboi gwinu ubandakile.”"},{"book":"Luka","chapter":"21","verse":"29","text":"Penia Yesu ngabalengela kulandanakia kongo, “Mulolekeyange nkoju na mikongo jenge joa."},{"book":"Luka","chapter":"21","verse":"30","text":"Apamagabona maamba gatumbu kuipuka, mmanya kutenda mangobu ga mauno gaike."},{"book":"Luka","chapter":"21","verse":"31","text":"Uyo, apampa kulola ilebe yenie yakapitila, maumanyanga kube Kingwana cha Nnoongo kibi papipi kuika."},{"book":"Luka","chapter":"21","verse":"32","text":"“Nannengelanga kweli, kibelei chenje cha ngoe kipetaje panga kupitila genia goa."},{"book":"Luka","chapter":"21","verse":"33","text":"Mbengu na dunia maipeta, nambu malobe gango gapetaje."},{"book":"Luka","chapter":"21","verse":"34","text":"“Mmegange mio! Mumyojo jinu ikaikaje kulemala na ilebe, nnywagi na kubegelela na itamo yenje. Andaje, lichoba lyale lipakunhwikilila kingobu tu."},{"book":"Luka","chapter":"21","verse":"35","text":"Magambu inhwikila anda ntambo boa abatamanga padunia poa."},{"book":"Luka","chapter":"21","verse":"36","text":"Mmegange mio, nu kujopa ku Nnoongo mangobu goa ibe nhwotolange kupata makakala ga kupeta chwapi muilebe yenie yoa eipakupitila, nu kujema nnongi ja Mwana jwa Mundu.”"},{"book":"Luka","chapter":"21","verse":"37","text":"Kingobu cha mui, machoba genia, Yesu akiba akabola bandu ku Nyumba ja Nnoongo, nambu kilo akiba akajenda kukitombi cha Mizeituni nu kutama kwenio."},{"book":"Luka","chapter":"21","verse":"38","text":"Kindabi ndabi bandu boa bakiba bakajenda ku Nyumba ja Nnoongo kumpenakia jwombe."}]}