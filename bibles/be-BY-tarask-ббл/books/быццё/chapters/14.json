{"data":[{"book":"БЫЦЦЁ","chapter":"14","verse":"1","text":"І было ў дні Армафэла, цара Сэнаарскага, Арыёха, цара Эласарскага, Кедарлаамэра, цара Эламскага, і Тыдала, цара Гаімскага,"},{"book":"БЫЦЦЁ","chapter":"14","verse":"2","text":"і пайшлі яны вайною супроць Бэры, цара Садомскага, супроць Біршы, цара Гаморскага, Шынава, цара Адмы, Шэмэвэра, цара Сэваімскага, і супраць цара Бэлы, якая ёсьць Сігор."},{"book":"БЫЦЦЁ","chapter":"14","verse":"3","text":"Усе гэтыя злучаліся ў даліне Сідым, дзе сёньня мора Салёнае."},{"book":"БЫЦЦЁ","chapter":"14","verse":"4","text":"Дванаццаць гадоў былі яны паняволеныя ў Кедарлаамэра, а на трынаццатым годзе ўзбурыліся."},{"book":"БЫЦЦЁ","chapter":"14","verse":"5","text":"На чатырнаццатым годзе прыйшоў Кедарлаамэр і цары, якія зь ім, і пабілі Рэфаімаў у Аштэрот-Карнаіме, Зузімаў у Гаме, Эмімаў у Шаве-Кірыятаіме,"},{"book":"БЫЦЦЁ","chapter":"14","verse":"6","text":"і Харэяў у гары іхняй Сэіры, да Эл-Фарана, што каля пустыні."},{"book":"БЫЦЦЁ","chapter":"14","verse":"7","text":"І вярнуўшыся адтуль, яны прыйшлі да крыніцы Мішпат, якая ёсьць Кадэс, і пабілі ўсю краіну Амалікіцянаў, а таксама Амарэяў, якія жылі ў Хацацон-Тамары."},{"book":"БЫЦЦЁ","chapter":"14","verse":"8","text":"І выйшлі цар Садомскі, цар Гаморскі, цар Адмы, цар Сэваімскі і цар Бэлы, якая ёсьць Сігор; і ўступілі ў бітву зь імі ў даліне Сідым,"},{"book":"БЫЦЦЁ","chapter":"14","verse":"9","text":"з Кедарлаамэрам, царом Эламскім, Тыдалам, царом Гаімскім, Амрафэлам, царом Сэнаарскім, Арыёхам, царом Эласарскім: чатыры цары супроць пяці."},{"book":"БЫЦЦЁ","chapter":"14","verse":"10","text":"А ў даліне Сідым было многа смаляных ямаў. І цары Садомскі і Гаморскі, якія кінуліся ўцякаць, упалі ў іх; а астатнія ўцяклі ў горы."},{"book":"БЫЦЦЁ","chapter":"14","verse":"11","text":"Пераможцы пабралі ўсю маёмасьць Садомы і Гаморы і ўвесь запас іхні і пайшлі."},{"book":"БЫЦЦЁ","chapter":"14","verse":"12","text":"І ўзялі Лота, пляменьніка Абрамавага, які жыў у Садоме, і маёмасьць ягоную, і пайшлі."},{"book":"БЫЦЦЁ","chapter":"14","verse":"13","text":"І прыйшоў адзін з ацалелых і паведаміў Абраму Габрэю, які жыў тады каля дубровы Мамрэ, Амарэяніну, брату Эшколу і брату Анэру, якія былі спрымірэнцы Абрамавыя."},{"book":"БЫЦЦЁ","chapter":"14","verse":"14","text":"Абрам, пачуўшы, што родзіч ягоны ўзяты ў палон, узброіў рабоў сваіх, народжаных у доме ягоным, трыста васямнаццаць, і гнаў супастатаў да Дана;"},{"book":"БЫЦЦЁ","chapter":"14","verse":"15","text":"і падзяліўшыся, напаў на іх уначы, сам і рабы ягоныя і пабіў іх, і гнаў іх да Ховы, што па левы бок ад Дамаска;"},{"book":"БЫЦЦЁ","chapter":"14","verse":"16","text":"і вярнуў усю маёмасьць і Лота, родзіча свайго, і маёмасьць ягоную вярнуў, а таксама і жанчын і народ."},{"book":"БЫЦЦЁ","chapter":"14","verse":"17","text":"Калі ён вяртаўся пасьля паразы Кедарлаамэра і цароў, якія былі зь ім, цар Садомскі выйшаў яму насустрач у даліну Шавэ, што сёньня даліна царская;"},{"book":"БЫЦЦЁ","chapter":"14","verse":"18","text":"і Мэлхісэдэк, цар Салімскі, вынес хлеб і віно, - ён быў сьвятар Бога Ўсявышняга, -"},{"book":"БЫЦЦЁ","chapter":"14","verse":"19","text":"і дабраславіў яго і сказаў: дабраславёны Абрам ад Бога Ўсявышняга, Уладара неба і зямлі;"},{"book":"БЫЦЦЁ","chapter":"14","verse":"20","text":"і дабраславёны Бог Усявышні, Які аддаў ворагаў тваіх у рукі твае. Абрам даў яму дзясятую частку з усяго."},{"book":"БЫЦЦЁ","chapter":"14","verse":"21","text":"І сказаў цар Садомскі Абраму: аддай мне людзей, а маёмасьць вазьмі сабе."},{"book":"БЫЦЦЁ","chapter":"14","verse":"22","text":"Але Абрам сказаў цару Садомскаму: падымаю руку маю да Госпада Бога Ўсявышняга, Уладара неба і зямлі,"},{"book":"БЫЦЦЁ","chapter":"14","verse":"23","text":"што нават ніткі і рэменя ад абутку не вазьму з усяго твайго, каб ты не сказаў: я ўзбагаціў Абрама;"},{"book":"БЫЦЦЁ","chapter":"14","verse":"24","text":"апрача таго, што зьелі падлеткі, і апрача долі, якая належыць людзям, што хадзілі са мною; Анэр, Эшкол і Мамрый хай возьмуць сваю долю."}]}