{"data":[{"book":"عَننَبِ عٍسٍكِيٍلِ","chapter":"24","verse":"1","text":"عَ حّ سٌلٌمَنَانِ ندٍ، كِكٍ قُ، شِ قُ ندٍ رَ، عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"24","verse":"2","text":"«عَدَ مَدِ، عِ شَ يِ حّ، يِ كِكٍ، نُن يِ لْشْي سّبّ، بَرِ مَ تٌ بَبِلْن مَنفّ فٍرٍ قْلْمَ نّ دَرِ سَلَمُ."},{"book":"عَننَبِ عٍسٍكِيٍلِ","chapter":"24","verse":"3","text":"عِ شَ يِ تَالِ وْيّنيِ قَلَ يِ بْنسْي مُرُتَشِ بّ. عَ قَلَ عٍ بّ؛"},{"book":"عَننَبِ عٍسٍكِيٍلِ","chapter":"24","verse":"4","text":"سُبٍ شُتِ قَنيِيٍ سَ عَ كُي،"},{"book":"عَننَبِ عٍسٍكِيٍلِ","chapter":"24","verse":"5","text":"نَشَن شَبَشِ شُرُ سٍ قَتٍ قَنيِ رَ."},{"book":"عَننَبِ عٍسٍكِيٍلِ","chapter":"24","verse":"6","text":"«وٌ مَرِفِ عَلَتَلَ يِ نَن مَسٍنشِ؛"},{"book":"عَننَبِ عٍسٍكِيٍلِ","chapter":"24","verse":"7","text":"مِشِ كْن تٌ رَشَبَ، عَ رَبَ قَنيٍ نَن قَرِ."},{"book":"عَننَبِ عٍسٍكِيٍلِ","chapter":"24","verse":"8","text":"ﭑ قَن قَمَ نّ وٌ وُلِ رَقِلِدٍ ﭑ فبٍحْشْي رَ قَنيٍ قَرِ،"},{"book":"عَننَبِ عٍسٍكِيٍلِ","chapter":"24","verse":"9","text":"«وٌ مَرِفِ عَلَتَلَ يِ نَن مَسٍنشِ؛"},{"book":"عَننَبِ عٍسٍكِيٍلِ","chapter":"24","verse":"10","text":"وٌ قَن يٍفٍ سَ تّ، عَ شَ شُنفبٌ."},{"book":"عَننَبِ عٍسٍكِيٍلِ","chapter":"24","verse":"11","text":"نَ دَنفِ شَنبِ، تُندٍ عِفٍلِ شَ دْشْ تِفٍ وٌلٍنشِ قَرِ،"},{"book":"عَننَبِ عٍسٍكِيٍلِ","chapter":"24","verse":"12","text":"كْنْ نَ مُ سْونّيَمَ."},{"book":"عَننَبِ عٍسٍكِيٍلِ","chapter":"24","verse":"13","text":"«وٌ بَرَ قِندِ سّنِيّنتَرٍيٍ رَ وٌ شَ يّنّ شَ قٍ رَ. ﭑ بَرَ كَتَ وٌ رَ سّنِيّندٍ، كْنْ وٌ مُ تِن. نَ كُي وٌ مُ سّنِيّنيِ سْتْمَ هَن ﭑ فّ ﭑ مَ شْنّ بِرِن نَمِنِدٍ وٌ مَ."},{"book":"عَننَبِ عٍسٍكِيٍلِ","chapter":"24","verse":"14","text":"ﭑ تَن عَلَتَلَ شَ عَ قَلَ وٌ بّ، نَ وَشَتِ بَرَ عَ لِ. ﭑ مُ كِنِكِنِمَ وٌ مَ، ﭑ مُ فبِلٍنمَ ﭑ مَ نَتّ مَ. ﭑ وٌ مَكِيتِمَ وٌ حّرّ كِ نُن وٌ شَ وَلِ نَن مَ. وٌ مَرِفِ عَلَتَلَ شُي نَن نَن كِ.»"},{"book":"عَننَبِ عٍسٍكِيٍلِ","chapter":"24","verse":"15","text":"عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"24","verse":"16","text":"«عَدَ مَدِ، عَ فبٍ مُ لُشِ ﭑ شَ عَ نِيَ عَ نَشَن نَقَن عِ مَ دَنفِقٍ عِ يَيٍ يَتِ رَ، ﭑ قَمَ نّ نَ رَلْيدٍ عِ مَ كٍرٍن نَ. كْنْ عِ نَشَن نَبَمَ، عِ نَشَ وَ شُي يٌ رَ مِنِ، عِ نَشَ يَ يٍ كٍرٍن نَمِنِ."},{"book":"عَننَبِ عٍسٍكِيٍلِ","chapter":"24","verse":"17","text":"عِ شَ عِ سَبَرِ عِ شَ سُننُنيِ كُي، عِ نَشَ عِ شُي رَ مِنِ عَلْ مِشِيٍ دَرِشِ عَ رَبَ رَ قَشَ مِشِيٍ بّ كِ نَشّ. عِ نَشَ عِ شُنيِ مَفٍلِ تِ، عِ نَشَ سَنكِرِ بَ عِ سَنيِ، عِ نَشَ عِ يَتَفِ مَكٌتٌ، عِ نَشَ دٌنسٍ دٌن مِشِيٍ دَرِشِ نَشَن دٌن نَ حْن قٍ تّمُي.»"},{"book":"عَننَبِ عٍسٍكِيٍلِ","chapter":"24","verse":"18","text":"ﭑ مَ فِنّ نَشَ قَشَ نَ نُنمَرٍ رَ. نَ كُيٍ عِبَ فّيسّفّ، ﭑ نَشَ عَ رَبَ عَلْ عَلَتَلَ نُ بَرَ ﭑ يَمَرِ كِ نَشّ."},{"book":"عَننَبِ عٍسٍكِيٍلِ","chapter":"24","verse":"19","text":"حَمَ نَشَ ﭑ مَشْرِن، «عِ نَ يِ حْن قٍ رَبَقٍ كِ نَشّ، نَ مُنسٍ مَسٍنمَ مُشُ تَن بّ؟»"},{"book":"عَننَبِ عٍسٍكِيٍلِ","chapter":"24","verse":"20","text":"ﭑ نَشَ عٍ يَابِ، «عَلَتَلَ نَشَ عَ مَسٍن ﭑ بّ، عَ نَشّ،"},{"book":"عَننَبِ عٍسٍكِيٍلِ","chapter":"24","verse":"21","text":"‹عَ قَلَ عِسِرَيِلَ بْنسْي بّ، وٌ مَرِفِ عَلَتَلَ نَشّ، عَ فبٍ مُ لُشِ ﭑ شَ عَ نِيَ ﭑ مَ هْرْ مْبَنشِ شَ قِندِ يِرٍ سّنِيّنتَرٍ رَ، نَ بَنشِ نَشَن نَقَن وٌ مَ كِ قَنيِ رَ. وٌ شَ دِيٍ مَن قَشَمَ نّ سَنتِدّفّمَ رَ.›"},{"book":"عَننَبِ عٍسٍكِيٍلِ","chapter":"24","verse":"22","text":"نَ تّمُي وٌ قَمَ نَ حْن قٍ سُشُدٍ عَلْ ﭑ عَ سُشُ كِ نَشّ. وٌ مُ وٌ يَتَفِ مَكٌتٌمَ، وٌ مُ حْن قٍ دٌنسٍ دٌنمَ،"},{"book":"عَننَبِ عٍسٍكِيٍلِ","chapter":"24","verse":"23","text":"وٌ مُ وٌ شُنيِ مَفٍلِ تِمَ، وٌ مُ سَنكِرِ بَمَ وٌ سَنيِ. وٌ مُ حْن قٍ رَبَمَ وَ شُي رَ. وٌ شَ يُنُبِيٍ نَن تُن وٌ شُن نَكَنَمَ."},{"book":"عَننَبِ عٍسٍكِيٍلِ","chapter":"24","verse":"24","text":"عَلَ مَن نَشّ، ‹عَننَبِ عٍسٍكِيٍلِ قِندِ مَ وٌ بّ مِسَالِ نَن نَ. عَ نَشَن نَبَشِ، وٌ قَن قَمَ نَ نَن نَبَدٍ. نَ قٍيٍ نَ رَبَ، وٌ عَ كٌلٌنمَ نّ عَ ﭑ تَن نَن نَ وٌ مَرِفِ عَلَتَلَ رَ.›»"},{"book":"عَننَبِ عٍسٍكِيٍلِ","chapter":"24","verse":"25","text":"«عَدَ مَدِ، ﭑ شَ عَ قَلَ عِ بّ، ﭑ عٍ شَ هْرْ مْبَنشِ، نَشَن نَقَنشِ عٍ مَ كِ قَنيِ رَ، عَ نُن عٍ شَ دِيٍ، ﭑ نٍيٍ بَمَ عٍ يِ رَ لْشْي نَشّ،"},{"book":"عَننَبِ عٍسٍكِيٍلِ","chapter":"24","verse":"26","text":"نَ لْشْي يَتِ مِشِ رَتَنفَشِ قَمَ نّ عِ يِرٍ، عَ نَ شِبَارُي قَلَ عِ بّ."},{"book":"عَننَبِ عٍسٍكِيٍلِ","chapter":"24","verse":"27","text":"نَ لْشْي، عِ نّنيِ قُلُنمَ نّ نَ مِشِ رَتَنفَشِ يَ شْرِ، عِ مُ قِندِ مَ بٌبٌي رَ سْنْن. نَ بِرِن قِندِ مَ مِسَالِ نَن نَ حَمَ بّ، عٍ قَ عَ كٌلٌندٍ عَ ﭑ تَن نَن نَ عَلَتَلَ رَ.»"}]}