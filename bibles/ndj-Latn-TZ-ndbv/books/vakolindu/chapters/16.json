{"data":[{"book":"Vakolindu","chapter":"16","verse":"1","text":"Ponopa deti milandu ya kuvapa vandu va Chapanga, mugoli ngimu wundivawombilili vandu yivamjumilili Kilistu wa aku Galatiya."},{"book":"Vakolindu","chapter":"16","verse":"2","text":"Kila lijuva lya kupumulila kila mundu abavi na aviki mbiya ngimu wapatili, ili panyisa mukotoo kuyimba kandi."},{"book":"Vakolindu","chapter":"16","verse":"3","text":"Pambeli panyisa kwa yumwi, dandivalayishi vala yimudayila kuvashawula vayeghi baluwa na ndawulilu yenu aku Yelusalemu."},{"book":"Vakolindu","chapter":"16","verse":"4","text":"Leki payiva nyanyi nenga kuyenga aku, datuyendi pamu."},{"book":"Vakolindu","chapter":"16","verse":"5","text":"Pandiva nguyenda Makedoniya, danyisi tanila kwa yumwi kwanongwa ngudayila kuyenda Makedoniya."},{"book":"Vakolindu","chapter":"16","verse":"6","text":"Nguwesha dandiyikali chipindi chidokwa na yumwi, pamongapa dandiyikali chipindi chosi cha mkakamu, ili muweshi kundanga kuyendelela mumwanja wangu kunyenda."},{"book":"Vakolindu","chapter":"16","verse":"7","text":"Dayila ha kupitila kwa yumwi kalopu kalopu na kuyendilela na mwanja wangu. ngushuvilila kwikala na yumwi chipindi chitali padokwa, Bambu pandanga."},{"book":"Vakolindu","chapter":"16","verse":"8","text":"Lakini dandiyikali apa Ifesu mbaka lijuva lya Pendikosti."},{"book":"Vakolindu","chapter":"16","verse":"9","text":"Kwanongwa mulyangu wuva lipala kwa nenga kugola chichuku yitawukili apa, hata leki kuvaveli yivanimba nenga vatangala."},{"book":"Vakolindu","chapter":"16","verse":"10","text":"Timotewu payisa kwa yumwi, mukotoo kumugola ghavi na chipwembwi chochosi chipindi paghava na yumwi, kwanongwa mweni akugola chichuku cha Bambu, ngimu nenga."},{"book":"Vakolindu","chapter":"16","verse":"11","text":"Topi mundu yoyonda akotoo kumubedala, ila mumtangi ayendeleli na mwanja kwa kusika aweshi kuwuya kwa nenga, nongwa ngushuvilila awuyi na vandu vatangalili."},{"book":"Vakolindu","chapter":"16","verse":"12","text":"Milandu ya Apolu, ndimukuvilisha ayisi kwa yumwi pamu na volongu vengi, ila akudayila ha kwisa ponopa ila dayisi papata fwasi."},{"book":"Vakolindu","chapter":"16","verse":"13","text":"Mugungi mesu, muwoloki uswanu muujumilu, muvi vahwadali na yimuvelili na liwovi."},{"book":"Vakolindu","chapter":"16","verse":"14","text":"Kila chimugola mugoli kwa utami."},{"book":"Vakolindu","chapter":"16","verse":"15","text":"Muvamanya Stefwani na valongu vaki, veni valongulili kuva va Kilistu aku Akaya, muvakala na vayitawula kuvakimbanikila vandu va Chapanga. Topi, valongu vangu nguvaluva,"},{"book":"Vakolindu","chapter":"16","verse":"16","text":"Muvapikani vandu ngimu ava na kila mundu yagola chichuku na veni."},{"book":"Vakolindu","chapter":"16","verse":"17","text":"Ngusekilela kwisa kwa Stefwani na Fotunatusi pamu na Akayiku, veni vatola chiyangilili kwa yumwi yimuyangili."},{"book":"Vakolindu","chapter":"16","verse":"18","text":"Vafwamusha ndima yangu na shenu wuwowu, kwanongwa ayi yikudayiliwa kuvakumbuka vandu va nahawu."},{"book":"Vakolindu","chapter":"16","verse":"19","text":"Mipinga ya vandu yivamjumilili Kilistu va Asia vakuvajambusha, Akula na Piliska na vandu vosi yivayikungashili munyumba shawu vakuvajambusha kwa ndima ya kuyilumba na Bambu."},{"book":"Vakolindu","chapter":"16","verse":"20","text":"Valongu vonda yivavelili apa vakuvajambusha na yumwi."},{"book":"Vakolindu","chapter":"16","verse":"21","text":"Nenga Pauli nguvajambusha, panyandika kwa liwoku lyangu ndimweni."},{"book":"Vakolindu","chapter":"16","verse":"22","text":"Mundu yoyonda yangajila kumtama Bambu, alapiliwi! Bambu wetu, wisi!"},{"book":"Vakolindu","chapter":"16","verse":"23","text":"Usangi wa Bambu Yesu wuvi na yumwi."},{"book":"Vakolindu","chapter":"16","verse":"24","text":"Utami wa nenga wuvi kwa yumwi yimwilumbili na Yesu Kilistu."}]}