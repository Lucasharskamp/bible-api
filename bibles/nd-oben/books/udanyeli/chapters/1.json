{"data":[{"book":"UDanyeli","chapter":"1","verse":"1","text":"Ngomnyaka wesithathu wokubusa kukaJehoyakhimi inkosi yakwaJuda, uNebhukhadineza inkosi yaseBhabhiloni wafika eJerusalema walihanqa."},{"book":"UDanyeli","chapter":"1","verse":"2","text":"UThixo wanikela uJehoyakhimi inkosi yakwaJuda ezandleni zakhe, kanye lezinye impahla zethempeli likaNkulunkulu. Konke wakuthwala wakusa ethempelini likankulunkulu wakhe eBhabhiloniya wakufaka endlini yenotho kankulunkulu wakhe."},{"book":"UDanyeli","chapter":"1","verse":"3","text":"Kwathi-ke inkosi yasilaya u-Ashiphenazi, induna yezikhulu zesigodlo sayo ukuthi alethe abanye bama-Israyeli besikhosini lasezikhulwini,"},{"book":"UDanyeli","chapter":"1","verse":"4","text":"amajaha amizimba ingelasici, amahle, atshengisa ukufundiseka ezintweni zonke, azi okunengi, aphangisayo ukuzwisisa njalo abonakala efanele ukukhonza esigodlweni senkosi. Ayemele awafundise ulimi lezincwadi zamaBhabhiloni."},{"book":"UDanyeli","chapter":"1","verse":"5","text":"Inkosi yababela ukudla okukhethiweyo okwansuku zonke kanye lewayini kuthathwa kokwakulungiselwe inkosi. Babezafundiswa okweminyaka emithathu, kuthi ngemva kwalokho baqalise ukusebenza esigodlweni."},{"book":"UDanyeli","chapter":"1","verse":"6","text":"Phakathi kwalabo babekhona ababephuma koJuda: uDanyeli, loHananiya, loMishayeli kanye lo-Azariya."},{"book":"UDanyeli","chapter":"1","verse":"7","text":"Indunankulu yabanika amabizo amatsha: uDanyeli kwathiwa nguBhelitheshazari; uHananiya waba nguShadreki, uMishayeli waba nguMeshaki; u-Azariya waba ngu-Abhediniko."},{"book":"UDanyeli","chapter":"1","verse":"8","text":"Kodwa uDanyeli wazimisela ukuthi angazingcolisi ngokudla kwesikhosini lewayini lakhona, yikho wasecela kundunankulu imvumo yokuthi angazingcolisi kanjalo."},{"book":"UDanyeli","chapter":"1","verse":"9","text":"UNkulunkulu wayekwenzile ukuthi Indunankulu imthande njalo imhawukele uDanyeli,"},{"book":"UDanyeli","chapter":"1","verse":"10","text":"kodwa wathi kuDanyeli, “Ngiyamesaba umhlekazi wami inkosi, onguye okumisileyo ukudla kwenu lokokunatha. Kambe akayikulibona yini selikhangeleka kubi kulamanye amajaha angontanga benu? Inkosi ingahle ingiqume ikhanda ngenxa yenu.”"},{"book":"UDanyeli","chapter":"1","verse":"11","text":"UDanyeli wasesithi enxuseni elalibekwe yindunankulu phezu kwaboDanyeli, loHananiya, loMishayeli lo-Azariya,"},{"book":"UDanyeli","chapter":"1","verse":"12","text":"“Ake uzilinge izinceku zakho okwensuku ezilitshumi nje: Ungasiphi lutho ngaphandle kwemibhida ukuba sidle yona lamanzi okunatha."},{"book":"UDanyeli","chapter":"1","verse":"13","text":"Lapho-ke ubusufananisa imizimba yethu laleyo eyamajaha adla ukudla kwesikhosini, ubususenza njengokubona kwakho ezincekwini zakho.”"},{"book":"UDanyeli","chapter":"1","verse":"14","text":"Lakanye inxusa lakuvuma lokho labalinga okwensuku ezilitshumi."},{"book":"UDanyeli","chapter":"1","verse":"15","text":"Ekupheleni kwensuku ezilitshumi bakhangeleka bephila ngcono njalo bezimukile kulamajaha ayesidla ukudla kwesikhosini."},{"book":"UDanyeli","chapter":"1","verse":"16","text":"Yikho inxusa laselisusa ukudla kwabo kwekhethelo kanye lewayini ababelinatha labapha imibhida."},{"book":"UDanyeli","chapter":"1","verse":"17","text":"La amajaha amane uNkulunkulu wawanika ulwazi lokuzwisisa zonke izibhalo lemfundo. Njalo uDanyeli wayezwisisa imibono lamaphupho wonke ehlukeneyo."},{"book":"UDanyeli","chapter":"1","verse":"18","text":"Ekupheleni kwesikhathi esasibekwe yinkosi ukuthi balethwe, indunankulu yabethula kuNebhukhadineza."},{"book":"UDanyeli","chapter":"1","verse":"19","text":"Inkosi yakhuluma labo yafumana engekho olingana loDanyeli, loHananiya, loMishayeli kanye lo-Azariya; ngakho bangeniswa ukusebenzela inkosi."},{"book":"UDanyeli","chapter":"1","verse":"20","text":"Kuzozonke izindaba zokuhlakanipha lokuzwisisa inkosi eyababuza ngazo yabafumana bebedlula bonke omasalamusi lezangoma ngokuphindwe katshumi kuwo wonke umbuso wayo."},{"book":"UDanyeli","chapter":"1","verse":"21","text":"UDanyeli wahlala khona kwaze kwaba ngumnyaka wokuqala weNkosi uKhurosi."}]}