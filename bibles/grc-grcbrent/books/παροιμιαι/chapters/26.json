{"data":[{"book":"ΠΑΡΟΙΜΙΑΙ","chapter":"26","verse":"1","text":"Ὥσπερ δρόσος ἐν ἀμητῷ, καὶ ὥσπερ ὑετὸς ἐν θέρει, οὕτως οὐκ ἔστιν ἄφρουι τιμή."},{"book":"ΠΑΡΟΙΜΙΑΙ","chapter":"26","verse":"2","text":"Ὥσπερ ὄρνεα πέταται καὶ στρουθοί, οὕτως ἀρὰ ματαία οὐκ ἐπελεύσεται οὐδενί."},{"book":"ΠΑΡΟΙΜΙΑΙ","chapter":"26","verse":"3","text":"Ὥσπερ μάστιξ ἵππῳ καὶ κέντρον ὄνῳ, οὕτως ῥάβδος ἔθνει παρανόμῳ."},{"book":"ΠΑΡΟΙΜΙΑΙ","chapter":"26","verse":"4","text":"Μὴ ἀποκρίνου ἄφρονι πρὸς τὴν ἐκείνου ἀφροσύνην, ἵνα μὴ ὅμοιος γένῃ αὐτῷ."},{"book":"ΠΑΡΟΙΜΙΑΙ","chapter":"26","verse":"5","text":"Ἀλλὰ ἀποκρίνου ἄφρονι κατὰ τὴν ἀφροσύνην αὐτοῦ, ἵνα μὴ φαίνηται σοφὸς παρʼ ἑαυτῷ."},{"book":"ΠΑΡΟΙΜΙΑΙ","chapter":"26","verse":"6","text":"Ἐκ τῶν ὁδῶν ἑαυτοῦ ὄνειδος ποιεῖται ὁ ἀποστείλας διʼ ἀγγέλου ἄφρονος λόγον."},{"book":"ΠΑΡΟΙΜΙΑΙ","chapter":"26","verse":"7","text":"Ἄφελοῦ πορείαν σκελῶν, καὶ παρανομίαν ἐκ στόματος ἀφρόνων."},{"book":"ΠΑΡΟΙΜΙΑΙ","chapter":"26","verse":"8","text":"Ὃς ἀποδεσμεύει λίθον ἐν σφενδόνῃ, ὅμοιός ἐστι τῷ διδόντι ἄφρονι δόξαν."},{"book":"ΠΑΡΟΙΜΙΑΙ","chapter":"26","verse":"9","text":"Ἄκανθαι φύονται ἐν χειρὶ μεθύσου, δουλεία δὲ ἐν χειρὶ τῶν ἀφρόνων."},{"book":"ΠΑΡΟΙΜΙΑΙ","chapter":"26","verse":"10","text":"Πολλὰ χειμάζεται πᾶσα σὰρξ ἀφρόνων, συντρίβεται γὰρ ἡ ἔκστασις αὐτῶν."},{"book":"ΠΑΡΟΙΜΙΑΙ","chapter":"26","verse":"11","text":"Ὥσπερ κύων ὅταν ἐπέλθῃ ἐπὶ τὸν ἑαυτοῦ ἔμετον καὶ μισητὸς γένηται, οὕτως ἄφρων τῇ ἑαυτοῦ κακίᾳ ἀναστρέψας ἐπὶ τὴν ἑαυτοῦ ἁμαρτίαν·"},{"book":"ΠΑΡΟΙΜΙΑΙ","chapter":"26","verse":"11a","text":"ἔστιν αἰσχύνη ἐπάγουσα ἁμαρτίαν, καὶ ἐστιν αἰσχύνη δόξα καὶ χάρις."},{"book":"ΠΑΡΟΙΜΙΑΙ","chapter":"26","verse":"12","text":"Εἶδον ἄνδρα δόξαντα παρʼ αὐτῷ σοφὸν εἶναι, ἐλπίδα μέντοι ἔσχε μᾶλλον ἄφρων αὐτοῦ."},{"book":"ΠΑΡΟΙΜΙΑΙ","chapter":"26","verse":"13","text":"Λέγει ὀκνηρὸς ἀποστελλόμενος εἰς ὁδὸν, λέων ἐν ταῖς ἐν δὲ ταῖς πλατείαις φονευταί."},{"book":"ΠΑΡΟΙΜΙΑΙ","chapter":"26","verse":"14","text":"Ὥσπερ θύρα στρέφεται ἐπὶ τοῦ στρόφιγγος, οὕτως ὀκνηρὸς ἐπὶ τῆς κλίνης αὐτοῦ."},{"book":"ΠΑΡΟΙΜΙΑΙ","chapter":"26","verse":"15","text":"Κρύψας ὀκνηρὸς τὴν χεῖρα ἐν τῷ κόλπῳ αὐτοῦ, οὐ δυνήσεται ἐπενεγκεῖν ἐπὶ στόμα."},{"book":"ΠΑΡΟΙΜΙΑΙ","chapter":"26","verse":"16","text":"Σοφώτερος ἑαυτῷ ὀκνηρὸς φαίνεται, τοῦ ἐν πλησμονῇ ἀποκομίζοντος ἀγγελίαν."},{"book":"ΠΑΡΟΙΜΙΑΙ","chapter":"26","verse":"17","text":"Ὥσπερ ὁ κρατῶν κέρκου κυνὸς, οὕτως ὁ προεστὼς ἀλλοτρίας κρίσεως."},{"book":"ΠΑΡΟΙΜΙΑΙ","chapter":"26","verse":"18","text":"Ὥσπερ οἱ ἰώμενοι προβάλλουσι λόγους εἰς ἀνθρώπους, ὁ δὲ ἀπαντήσας τῷ λόγῳ πρῶτος ὑποσκελισθήσεται·"},{"book":"ΠΑΡΟΙΜΙΑΙ","chapter":"26","verse":"19","text":"Οὕτως πάντες οἱ ἐνεδρεύοντες τοὺς ἑαυτῶν φίλους, ὅταν δὲ ὁραθῶσι, λέγουσιν, ὅτι παίζων ἔπραξα."},{"book":"ΠΑΡΟΙΜΙΑΙ","chapter":"26","verse":"20","text":"Ἐν πολλοῖς ξύλοις θάλλει πῦρ, ὅπου δὲ οὐκ ἔστι δίθυμος, ἡσυχάζει μάχη."},{"book":"ΠΑΡΟΙΜΙΑΙ","chapter":"26","verse":"21","text":"Ἐσχάρα ἄνθραξι καὶ ξύλα πυρὶ, ἀνὴρ δὲ λοίδορος εἰς ταραχὴν μάχης."},{"book":"ΠΑΡΟΙΜΙΑΙ","chapter":"26","verse":"22","text":"Λόγοι κερκώπων μαλακοὶ, οὗτοι δὲ τύπτουσιν εἰς ταμιεῖα σπλάγχνων."},{"book":"ΠΑΡΟΙΜΙΑΙ","chapter":"26","verse":"23","text":"Ἀργύριον διδόμενον μετὰ δόλου, ὥσπερ ὄστρακον ἡγητέον· χείλη λεῖα καρδίαν καλύπτει λυπηράν."},{"book":"ΠΑΡΟΙΜΙΑΙ","chapter":"26","verse":"24","text":"Χείλεσι πάντα ἐπινεύει ἀποκλαιόμενος ἐχθρὸς, ἐν δὲ τῇ καρδίᾳ τεκταίνεται δόλους."},{"book":"ΠΑΡΟΙΜΙΑΙ","chapter":"26","verse":"25","text":"Ἐάν σου δέηται ὁ ἐχθρὸς μεγάλῃ τῇ φωνῇ, μὴ πεισθῇς, ἑπτὰ γάρ πονηρίαι ἐν τῇ ψυχῇ αὐτοῦ."},{"book":"ΠΑΡΟΙΜΙΑΙ","chapter":"26","verse":"26","text":"Ὁ κρύπτων ἔχθραν συνίστησι δόλον, ἐκκαλύπτει δὲ τὰς ἑαυτοῦ ἁμαρτίας εὔγνωστος ἐν συνεδρίοις."},{"book":"ΠΑΡΟΙΜΙΑΙ","chapter":"26","verse":"27","text":"Ὁ ὀρύσσων βόθρον τῷ πλησίον, ἐμπεσεῖται εἰς αὐτόν· ὁ δὲ κυλίων λίθον, ἐφʼ ἑαυτὸν κυλίει."},{"book":"ΠΑΡΟΙΜΙΑΙ","chapter":"26","verse":"28","text":"Γλῶσσα ψευδὴς μισεῖ ἀλήθειαν, στόμα δὲ ἄστεγον ποιεῖ ἀκαταστασίας."}]}