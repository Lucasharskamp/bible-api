{"data":[{"book":"UJeremiya","chapter":"29","verse":"1","text":"La ngamazwi encwadi umphrofethi uJeremiya ayithumela eseJerusalema ebadaleni abasindayo phakathi kwabathunjwayo lakubaphristi, abaphrofethi, lakubo bonke abantu uNebhukhadineza abathatha eJerusalema wabasa ekuthunjweni eBhabhiloni."},{"book":"UJeremiya","chapter":"29","verse":"2","text":"(Lokhu kwakungemva kokuba inkosi uJekhoniya lendlovukazi engunina, izikhulu zasemthethwandaba kanye labadala bakoJuda labaseJerusalema, izingcitshi lezingcwethi basebeye ekuthunjweni besuka eJerusalema.)"},{"book":"UJeremiya","chapter":"29","verse":"3","text":"Incwadi leyo wayiphathisa u-Eleyasa indodana kaShafani loGemariya indodana kaHilikhiya, abathunywa nguZedekhiya inkosi yakoJuda kuNebhukhadineza eBhabhiloni. Yathi:"},{"book":"UJeremiya","chapter":"29","verse":"4","text":"UThixo uSomandla, uNkulunkulu ka-Israyeli uthi kubo bonke labo engabasa ekuthunjweni eBhabhiloni besuka eJerusalema:"},{"book":"UJeremiya","chapter":"29","verse":"5","text":"“Yakhani izindlu lihlale phansi; limani izivande lidle izithelo zazo."},{"book":"UJeremiya","chapter":"29","verse":"6","text":"Thathani abafazi lizale amadodana lamadodakazi; dingelani amadodana enu abafazi lendise lamadodakazi enu, ukuze lawo abe lamadodana kanye lamadodakazi; inani lenu lande ngapho; lingehli."},{"book":"UJeremiya","chapter":"29","verse":"7","text":"Funani ukuthula lokuphumelela kwedolobho engilise ekuthunjweni kulo. Likhulekeleni kuThixo, ngoba nxa liphumelela lani lizaphumelela.”"},{"book":"UJeremiya","chapter":"29","verse":"8","text":"Ye, uThixo uSomandla, uNkulunkulu ka-Israyeli uthi, “Lingavumeli ukuthi abaphrofethi labahlahluli abaphakathi kwenu balikhohlise. Lingawalaleli amaphupho elibakhuthaza ukuthi bawaphuphe."},{"book":"UJeremiya","chapter":"29","verse":"9","text":"Baphrofetha amanga kini ngebizo lami. Kangibathumanga,” kutsho uThixo."},{"book":"UJeremiya","chapter":"29","verse":"10","text":"UThixo uthi: “Lapho iminyaka engamatshumi ayisikhombisa isiphelile eBhabhiloni, ngizakuza kini ngigcwalise isithembiso sami somusa sokulibuyisela kule indawo."},{"book":"UJeremiya","chapter":"29","verse":"11","text":"Ngoba ngiyawazi amacebo engilawo ngani,” kutsho uThixo, “amacebo okuliphumelelisa hatshi ukulilimaza, amacebo okulinika ithemba kanye lesikhathi esizayo."},{"book":"UJeremiya","chapter":"29","verse":"12","text":"Ngalesosikhathi lizangibiza lizekhuleka kimi, njalo ngizalizwa."},{"book":"UJeremiya","chapter":"29","verse":"13","text":"Lizangidinga lingifumane nxa lingidinga ngenhliziyo yenu yonke."},{"book":"UJeremiya","chapter":"29","verse":"14","text":"Lizangifumana,” kutsho uThixo, “njalo ngizalibuyisa livela ekuthunjweni. Ngizaliqoqa ezizweni zonke lasezindaweni zonke engalixotshela kuzo,” kutsho uThixo, “njalo ngilibuyise endaweni engalithatha kuyo ngilisa ekuthunjweni.”"},{"book":"UJeremiya","chapter":"29","verse":"15","text":"Lingatsho lithi, “UThixo usesiphe abaphrofethi eBhabhiloni,”"},{"book":"UJeremiya","chapter":"29","verse":"16","text":"kodwa uThixo uthi mayelana lenkosi ehlala esihlalweni sobukhosi sikaDavida labantu bonke abasala kulelidolobho, abantu bakini abangahambanga lani ekuthunjweni,"},{"book":"UJeremiya","chapter":"29","verse":"17","text":"yebo, uThixo uSomandla uthi, “Ngizabathumela inkemba, lendlala lesifo njalo ngizabenza babe njengomkhiwa obolileyo ongeke udliwe."},{"book":"UJeremiya","chapter":"29","verse":"18","text":"Ngizaxotshana labo ngenkemba, ngendlala langesifo njalo ngizabenza benyanyeke kuyo yonke imibuso yasemhlabeni njalo babe yinto yokuqalekiswa lokwesatshwa, ukuklolodelwa lokuthukwa, phakathi kwezizwe zonke engibaxotshela kuzo."},{"book":"UJeremiya","chapter":"29","verse":"19","text":"Ngoba kabawalalelanga amazwi ami,” kutsho uThixo, “amazwi engawathumela kubo njalonjalo ngezinceku zami abaphrofethi. Lani abasekuthunjweni kalilalelanga,” kutsho uThixo."},{"book":"UJeremiya","chapter":"29","verse":"20","text":"Ngakho, zwanini ilizwi likaThixo, lonke lina elisekuthunjweni engalisusa eJerusalema ngalisa eBhabhiloni."},{"book":"UJeremiya","chapter":"29","verse":"21","text":"Mayelana lo-Ahabi indodana kaKholaya loZedekhiya indodana kaMaseya, abaphrofetha amanga kini ngebizo lami, uThixo uSomandla, uNkulunkulu ka-Israyeli uthi: “Ngizabanikela kuNebhukhadineza inkosi yaseBhabhiloni ozababulala phambi kobuso benu."},{"book":"UJeremiya","chapter":"29","verse":"22","text":"Ngenxa yabo, bonke abathunjiweyo abavela koJuda abaseBhabhiloni bazasebenzisa isiqalekiso lesi sokuthi: ‘UThixo makenze kini njengalokhu akwenze kuZedekhiya lo-Ahabi, abatshiswa yinkosi yaseBhabhiloni ngomlilo.’"},{"book":"UJeremiya","chapter":"29","verse":"23","text":"Ngoba benze izinto ezimbi kakhulu ko-Israyeli; bafeba labafazi babomakhelwane babo, baqamba amanga ngebizo lami, engingazange ngithi bakwenze. Ngiyakwazi njalo ngingufakazi kukho,” kutsho uThixo."},{"book":"UJeremiya","chapter":"29","verse":"24","text":"Tshela uShemaya umNehelami uthi,"},{"book":"UJeremiya","chapter":"29","verse":"25","text":"“UThixo uSomandla, uNkulunkulu ka-Israyeli uthi: ‘Wathumela izincwadi ngebizo lakho kubo bonke abantu baseJerusalema, lakuZefaniya indodana kaMaseya umphristi, lakwabanye abaphristi bonke.’ KuZefaniya wathi,"},{"book":"UJeremiya","chapter":"29","verse":"26","text":"‘UThixo usekubeke ukuba ngumphristi esikhundleni sikaJehoyada ukuba ube ngumphathi wendlu kaThixo; umuntu ohlanyayo ozenza umphrofethi ubomfaka esitokisini umfake lezankosi zentanyeni."},{"book":"UJeremiya","chapter":"29","verse":"27","text":"Pho kungani ungamkhuzanga uJeremiya wase-Anathothi, ozenza umphrofethi phakathi kwenu?"},{"book":"UJeremiya","chapter":"29","verse":"28","text":"Uthumele ilizwi leli kithi eBhabhiloni elithi: Kuzakuba yisikhathi eside. Ngakho yakhani izindlu lihlale phansi; limani izivande lidle izithelo zazo.’ ”"},{"book":"UJeremiya","chapter":"29","verse":"29","text":"Kodwa, uZefaniya umphristi incwadi le wayibalela uJeremiya umphrofethi."},{"book":"UJeremiya","chapter":"29","verse":"30","text":"Ilizwi likaThixo laselifika kuJeremiya lisithi,"},{"book":"UJeremiya","chapter":"29","verse":"31","text":"“Thumela ilizwi leli kubo bonke abathunjiweyo uthi, Mayelana loShemaya umNehelami uThixo uthi: ‘Njengoba uShemaya esephrofitha kini, lanxa mina ngingamthumanga, walenza lakholwa amanga,"},{"book":"UJeremiya","chapter":"29","verse":"32","text":"ngeqiniso ngizamjezisa uShemaya umNehelami kanye lenzalo yakhe. Kakuyikuba lowakibo ozasala ekhona phakathi kwalababantu, njalo lezinto ezinhle engizazenzela abantu bami kasoze azibone, kutsho uThixo, ngoba uphrofetha ukungihlamukela.’ ”"}]}