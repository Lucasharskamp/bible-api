{"data":[{"book":"Matej","chapter":"23","verse":"1","text":"Tada Isus reče mnoštvu i svojim učenicima:"},{"book":"Matej","chapter":"23","verse":"2","text":"“Pismoznanci i farizeji službeni su tumači Svetoga pisma.23:2 U grčkome: su zasjeli na Mojsijevu stolicu."},{"book":"Matej","chapter":"23","verse":"3","text":"Zato činite i slušajte sve što vam kažu, ali nemojte slijediti njihov primjer jer oni sami ne čine ono što druge poučavaju."},{"book":"Matej","chapter":"23","verse":"4","text":"Tlače vas teškim teretom vjerskih zahtjeva, a ni prstom ne žele maknuti da vam taj teret pomognu nositi."},{"book":"Matej","chapter":"23","verse":"5","text":"Sve što čine, čine zato da ih ljudi vide. Trude se da ono što na sebi nose u znak pobožnosti—kutijice sa stihovima iz Svetoga pisma na čelu ili oko ruke te rese na odjeći—bude što veće i što duže."},{"book":"Matej","chapter":"23","verse":"6","text":"Na gozbama vole sjediti na pročelju stola, a u sinagogama na počasnome mjestu."},{"book":"Matej","chapter":"23","verse":"7","text":"Godi im kad ih ljudi pozdravljaju na javnim mjestima i kad ih zovu ‘Učitelju’.23:7 U grčkome: Rabbi."},{"book":"Matej","chapter":"23","verse":"8","text":"Vi nikome nemojte dopustiti da vas zove učiteljem jer imate samo jednoga učitelja, a svi ste vi ravnopravna braća i sestre.23:8 U grčkome: svi ste vi braća."},{"book":"Matej","chapter":"23","verse":"9","text":"I ne zovite nikoga ovdje na zemlji Ocem jer imate samo jednoga Oca—onoga na nebesima."},{"book":"Matej","chapter":"23","verse":"10","text":"I ne dajte da vas tko naziva vođom jer imate samo jednoga vođu: Krista."},{"book":"Matej","chapter":"23","verse":"11","text":"Tko je najveći među vama, neka vam bude sluga!"},{"book":"Matej","chapter":"23","verse":"12","text":"Tko sebe uzvisuje, bit će ponižen, a ponizni će biti uzvišeni."},{"book":"Matej","chapter":"23","verse":"13","text":"Teško vama, pismoznanci i farizeji! Licemjeri! Zatvarate pred ljudima vrata u nebesko kraljevstvo. Sami ne ulazite u njega, a ne dopuštate da uđu ni oni koji bi htjeli.23:13 U nekim je rukopisima dodan i 14. stih: Teško vama, pismoznanci i farizeji! Bestidno lišavate udovice njihovih dobara, a prikrivate se dugim molitvama u javnosti. Zato ćete vam kazna biti veća."},{"book":"Matej","chapter":"23","verse":"15","text":"Teško vama, pismoznanci i farizeji! Licemjeri! Obilazite morem i kopnom da biste pridobili jednog sljedbenika, a kad vam postane sljedbenikom, učinite od njega sina paklenoga dvostruko gorega nego što ste i sami!"},{"book":"Matej","chapter":"23","verse":"16","text":"Teško vama! Slijepi vođe! Tvrdite: ‘Zakune li se tko Hramom, to ne vrijedi. Ali zakune li se hramskim zlatom, onda ga zakletva obvezuje.’"},{"book":"Matej","chapter":"23","verse":"17","text":"Slijepe budale! Pa što je veće—zlato ili Hram koji posvećuje zlato?"},{"book":"Matej","chapter":"23","verse":"18","text":"I još kažete: ‘Zakune li se tko žrtvenikom, to ne vrijedi. Ali zakune li se darom koji je na njemu, zakletva ga obvezuje.’"},{"book":"Matej","chapter":"23","verse":"19","text":"Slijepci! Što je veće? Žrtveni dar ili žrtvenik koji ga posvećuje?"},{"book":"Matej","chapter":"23","verse":"20","text":"Tko se zakune žrtvenikom, kune se njime i svime što je na njemu."},{"book":"Matej","chapter":"23","verse":"21","text":"A tko se zakune Hramom, kune se njime i Onime koji u njemu prebiva."},{"book":"Matej","chapter":"23","verse":"22","text":"Tko se zakune nebom, kune se Božjim prijestoljem i Bogom koji na njemu sjedi."},{"book":"Matej","chapter":"23","verse":"23","text":"Teško vama, pismoznanci i farizeji! Licemjeri! Jer revno namirujete čak i desetinu metvice, i kopra, i kima, a zanemarujete ono najvažnije u Zakonu: pravednost, milosrđe i vjernost. Treba davati desetinu, ali ne smijete zanemarivati važnije stvari.23:23 U grčkome: Ovo je trebalo činiti, a ono ne propuštati."},{"book":"Matej","chapter":"23","verse":"24","text":"Slijepi vođe! Procjeđujete vodu da ne biste s njom popili i komarca, a kadri ste, ne opazivši, progutati i cijelu devu!"},{"book":"Matej","chapter":"23","verse":"25","text":"Teško vama, pismoznanci i farizeji! Licemjeri! Toliko se trudite očistiti svoju čašu i zdjelu izvana, a napunili ste ih svojim grabežom i pohlepom."},{"book":"Matej","chapter":"23","verse":"26","text":"Slijepi farizeju! Očisti najprije ono što je u čaši, pa će i izvana biti čista."},{"book":"Matej","chapter":"23","verse":"27","text":"Teško vama, pismoznanci i farizeji! Vi ste poput obijeljenih grobova. Izvana izgledaju lijepo, a iznutra su prepuni mrtvačkih kostiju i svakojake prljavštine!"},{"book":"Matej","chapter":"23","verse":"28","text":"Tako i vi ljudima izvana izgledate pravednima, a iznutra ste prepuni licemjerja i bezakonja."},{"book":"Matej","chapter":"23","verse":"29","text":"Teško vama, pismoznanci i farizeji! Licemjeri! Vi prorocima gradite grobnice i pravednicima kitite spomenike"},{"book":"Matej","chapter":"23","verse":"30","text":"pa kažete: ‘Da smo živjeli u doba svojih otaca, ne bismo sudjelovali u prolijevanju proročke krvi.’"},{"book":"Matej","chapter":"23","verse":"31","text":"Tako sami protiv sebe svjedočite da ste sinovi onih koji su ubijali proroke."},{"book":"Matej","chapter":"23","verse":"32","text":"Dovršite, dakle, to što su oni započeli!23:32 U grčkome: Dopunite mjeru svojih otaca!"},{"book":"Matej","chapter":"23","verse":"33","text":"Zmije! Leglo zmijsko! Kako ćete izbjeći osudi pakla?"},{"book":"Matej","chapter":"23","verse":"34","text":"Šaljem vam, evo, proroke, mudrace i pismoznance. Neke ćete od njih ubiti i raspeti, druge bičevati po sinagogama i progoniti od grada do grada"},{"book":"Matej","chapter":"23","verse":"35","text":"tako da na vas padne sva pravedna krv prolivena na zemlji, od krvi pravednog Abela pa do krvi Zaharije, sina Barahijina, kojega ste ubili između Hrama i žrtvenika."},{"book":"Matej","chapter":"23","verse":"36","text":"Zaista vam kažem, sva će ta krv pasti na ovaj naraštaj!”"},{"book":"Matej","chapter":"23","verse":"37","text":"“Jeruzaleme, Jeruzaleme, koji ubijaš proroke i kamenuješ Božje poslanike! Koliko sam puta htio okupiti tvoju djecu kao što kvočka skuplja piliće pod krila, ali niste htjeli!"},{"book":"Matej","chapter":"23","verse":"38","text":"A sada će ti, eto, kuća biti napuštena."},{"book":"Matej","chapter":"23","verse":"39","text":"I kažem vam, nećete me više vidjeti sve dok ne uzviknete: ‘Blagoslovljen koji dolazi u ime Gospodnje!’”23:39 Vidjetii Psalam 118:26."}]}