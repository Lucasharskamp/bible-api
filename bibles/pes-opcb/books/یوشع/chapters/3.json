{"data":[{"book":"یوشع","chapter":"3","verse":"1","text":"سپیده دم روز بعد، قوم اسرائیل همراه یوشع حرکت کردند و از شطیم کوچ نموده، تا کنار رود اردن پیش رفتند و قبل از آنکه از رود اردن عبور کنند، چند روزی در آنجا اردو زدند."},{"book":"یوشع","chapter":"3","verse":"2-4","text":"بعد از سه روز، رهبران قوم به میان اردو رفتند و این دستور را صادر نمودند: «وقتی دیدید که کاهنان، صندوق عهد یهوه خدایتان را بر دوش گرفته‌اند و می‌برند، شما هم به دنبال آنها حرکت کنید. کاهنان، شما را هدایت خواهند نمود، زیرا تا به حال از این راه عبور نکرده‌اید. اما باید در حدود یک کیلومتر از ایشان که صندوق عهد را حمل می‌کنند فاصله بگیرید. مواظب باشید نزدیکتر نروید!»"},{"book":"یوشع","chapter":"3","verse":"5","text":"یوشع هم به قوم اسرائیل گفت: «امروز خود را تقدیس3‏:5 تقدیس یعنی جدا کردن، اختصاص دادن و مقدّس ساختن. کنید، چون فردا خداوند برای ما معجزهٔ بزرگی انجام خواهد داد.»"},{"book":"یوشع","chapter":"3","verse":"6","text":"صبح روز بعد، یوشع به کاهنان دستور داد که صندوق عهد را بردارند و پیشاپیش قوم اسرائیل حرکت کنند. آنها نیز چنین کردند."},{"book":"یوشع","chapter":"3","verse":"7","text":"خداوند به یوشع فرمود: «از امروز تو را در نظر قوم اسرائیل بسیار سرافراز خواهم نمود تا بدانند که من با تو هستم چنانکه با موسی بودم."},{"book":"یوشع","chapter":"3","verse":"8","text":"به کاهنانی که صندوق عهد را حمل می‌کنند بگو وقتی به رود اردن رسیدند در کنار آن توقف کنند.»"},{"book":"یوشع","chapter":"3","verse":"9","text":"یوشع قوم را جمع کرد و به ایشان گفت: «بیایید آنچه را که خداوند فرموده است بشنوید."},{"book":"یوشع","chapter":"3","verse":"10","text":"امروز خواهید دانست که خدای زنده در میان شماست و او قبایل کنعانی، حیتی، حِوی، فَرِزی، جرجاشی، اموری و یبوسی را از سرزمینی که به‌زودی آن را تسخیر خواهید کرد، بیرون خواهد راند."},{"book":"یوشع","chapter":"3","verse":"11","text":"صندوق عهد خداوند تمام دنیا، شما را به آن سوی رود اردن راهنمایی خواهد کرد!"},{"book":"یوشع","chapter":"3","verse":"12-13","text":"وقتی کف پاهای کاهنانی که صندوق عهد یهوه را حمل می‌کنند به آب رود اردن برسد، جریان آب قطع می‌شود و آب در یک جا بر روی هم انباشته می‌گردد. حال، دوازده نفر، یعنی از هر قبیله یک نفر را برای انجام وظیفهٔ مخصوصی که در نظر دارم انتخاب کنید3‏:12‏و13 وظایف این دوازده نفر در ۴‏:۲‏‑۷ آمده است..»"},{"book":"یوشع","chapter":"3","verse":"14","text":"قوم اسرائیل اردوگاه را ترک کرده، به سوی رود اردن روانه شدند در حالی که کاهنان، صندوق عهد را برداشته، پیشاپیش آنها حرکت می‌کردند."},{"book":"یوشع","chapter":"3","verse":"15","text":"آب رود اردن در این هنگام که فصل درو بود، بالا آمده بود. ولی به محض اینکه پاهای کاهنانی که صندوق عهد را حمل می‌کردند به آب رودخانه رسید،"},{"book":"یوشع","chapter":"3","verse":"16","text":"ناگهان جریان آب در بالای رودخانه در شهری به نام آدم که نزدیک صرتان است متوقف شده، روی هم انباشته گردید و آبی که پایینتر از آن نقطه بود به دریای نمک ریخت، به طوری که قوم اسرائیل توانستند از آنجا که روبروی اریحا بود عبور کنند."},{"book":"یوشع","chapter":"3","verse":"17","text":"کاهنانی که صندوق عهد خداوند را حمل می‌کردند در وسط راه خشک، میان رودخانه ایستادند تا اینکه همهٔ قوم به آن طرف رودخانه رسیدند!"}]}