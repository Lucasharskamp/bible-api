{"data":[{"book":"Kobima","chapter":"2","verse":"1","text":"Mobali moko ya libota ya Levi abalaki mwasi kati na libota ya Levi."},{"book":"Kobima","chapter":"2","verse":"2","text":"Mwana mwasi yango azwaki zemi mpe abotaki mwana mobali. Wana amonaki ete mwana yango azali kitoko, abombaki ye basanza misato."},{"book":"Kobima","chapter":"2","verse":"3","text":"Lokola amonaki ete akokoka lisusu te kobomba ye, azwaki kitunga moko basala na poso ya nzete oyo babengaka papirisi, apakolaki yango gudron mpe potopoto ya mwindo ; bongo atiaki mwana kati na yango. Sima, atiaki kitunga yango kati na matiti ya ebale Nili, pembeni ya mokili."},{"book":"Kobima","chapter":"2","verse":"4","text":"Ndeko mwasi ya mwana yango atelemaki mosika mpo na kotala likambo oyo ekokaki kokomela ye."},{"book":"Kobima","chapter":"2","verse":"5","text":"Tango mwana mwasi ya Faraon akendeki kosukola na ebale Nili, wana basi basali na ye bazalaki kotambola pembeni ya ebale Nili, amonaki kitunga kati na matiti ya ebale ; mpe atindaki mwasi mosali na ye kozwa yango."},{"book":"Kobima","chapter":"2","verse":"6","text":"Afungolaki yango mpe amonaki kati na yango mwana moko ya mobali azali kolela. Ayokelaki ye mawa mpe alobaki : « Oyo azali solo mwana ya Ba-Ebre. »"},{"book":"Kobima","chapter":"2","verse":"7","text":"Boye, ndeko na ye ya mwasi alobaki na mwana mwasi ya Faraon :"},{"book":"Kobima","chapter":"2","verse":"8","text":"Mwana mwasi ya Faraon azongiselaki ye :"},{"book":"Kobima","chapter":"2","verse":"9","text":"Mwana mwasi ya Faraon alobaki na mama yango : « Kamata mwana oyo, melisa ye mabele mpo na ngai, mpe nakofuta yo. »"},{"book":"Kobima","chapter":"2","verse":"10","text":"Tango mwana akolaki, amemaki ye epai ya mwana mwasi ya Faraon oyo akomisaki ye mwana na ye ya mobali. Apesaki ye kombo « Moyize, » pamba te alobaki : « Nazwaki ye na mayi. »"},{"book":"Kobima","chapter":"2","verse":"11","text":"Mokolo moko, wana Moyize akomaki mokolo, akendeki na esika oyo bandeko na ye bazalaki mpe amonaki bango kosala misala makasi oyo bapesaki bango mpo na konyokola bango. Amonaki moto moko ya Ejipito kobeta moko kati na bato na ye Ba-Ebre."},{"book":"Kobima","chapter":"2","verse":"12","text":"Atalaki ngambo na ngambo mpe amonaki moto te ; bongo abomaki moto ya Ejipito mpe akundaki ye na zelo."},{"book":"Kobima","chapter":"2","verse":"13","text":"Mokolo oyo elandaki, Moyize abimaki mpe amonaki Ba-Ebre mibale bazali kobunda. Atunaki na moto oyo asalaki mabe :"},{"book":"Kobima","chapter":"2","verse":"14","text":"Moto wana azongisaki :"},{"book":"Kobima","chapter":"2","verse":"15","text":"Tango Faraon ayokaki likambo yango, alukaki nzela ya koboma Moyize ; kasi Moyize akimaki liboso ya Faraon mpe akendeki kovanda na mokili ya Madiani."},{"book":"Kobima","chapter":"2","verse":"16","text":"Moyize avandaki pembeni ya libulu ya mayi. Nzokande, Nganga-Nzambe ya Madiani azalaki na bana basi sambo. Bayaki kotoka mayi mpe batondisaki bimelelo mpo ete bamelisa bibwele ya tata na bango."},{"book":"Kobima","chapter":"2","verse":"17","text":"Kasi babateli bibwele bayaki mpe babenganaki bango. Moyize atelemaki, akotelaki bango mpe amelisaki bibwele na bango mayi."},{"book":"Kobima","chapter":"2","verse":"18","text":"Tango bana basi bazongaki epai ya tata na bango Reweli, atunaki bango :"},{"book":"Kobima","chapter":"2","verse":"19","text":"Bango bazongisaki :"},{"book":"Kobima","chapter":"2","verse":"20","text":"Reweli atunaki bana na ye ya basi :"},{"book":"Kobima","chapter":"2","verse":"21","text":"Moyize andimaki kovanda elongo na Reweli ; bongo Reweli apesaki Sefora, mwana na ye ya mwasi, mpo ete azala mwasi ya Moyize."},{"book":"Kobima","chapter":"2","verse":"22","text":"Sefora abotaki mwana mobali mpe Moyize apesaki ye kombo « Gerishomi, » pamba te alobaki : « Nazali mopaya na mboka mopaya. »"},{"book":"Kobima","chapter":"2","verse":"23","text":"Sima na tango molayi, mokonzi ya Ejipito akufaki. Bato ya Isalaele bazalaki kolela mpe koganga na se ya pasi ya bowumbu. Bongo koganga na bango ekomaki kino epai ya Nzambe."},{"book":"Kobima","chapter":"2","verse":"24","text":"Nzambe ayokaki koganga na bango mpe akanisaki boyokani na Ye oyo asalaki elongo na Abrayami, Izaki mpe Jakobi."},{"book":"Kobima","chapter":"2","verse":"25","text":"Nzambe atalaki bana ya Isalaele mpe asosolaki pasi na bango."}]}