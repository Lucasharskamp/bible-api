{"data":[{"book":"लैव्यव्यवस्था","chapter":"16","verse":"1","text":"जब हारून के दो पुत्र यहोवा के सामने समीप जाकर मर गए16:1 हारून के दो पुत्र यहोवा के सामने समीप जाकर मर गए: उसके पुत्रों की मृत्यु लैव्य 10:2 अनाधिकृत तरीके से यहोवा के पास आने के कारण हुई, हारून को चेतावनी के तौर पर दिया गया था कि वह इस सम्बंध में कभी भी उल्लंघन न करें। , उसके बाद यहोवा ने मूसा से बातें की;"},{"book":"लैव्यव्यवस्था","chapter":"16","verse":"2","text":"और यहोवा ने मूसा से कहा, “अपने भाई हारून से कह कि सन्दूक के ऊपर के प्रायश्चितवाले ढकने के आगे, बीचवाले पर्दे के अन्दर, अति पवित्रस्थान में हर समय न प्रवेश करे, नहीं तो मर जाएगा; क्योंकि मैं प्रायश्चितवाले ढकने के ऊपर बादल में दिखाई दूँगा। (इब्रा. 6:19)"},{"book":"लैव्यव्यवस्था","chapter":"16","verse":"3","text":"जब हारून अति पवित्रस्थान में प्रवेश करे तब इस रीति से प्रवेश करे, अर्थात् पापबलि के लिये एक बछड़े को और होमबलि के लिये एक मेढ़े को लेकर आए।"},{"book":"लैव्यव्यवस्था","chapter":"16","verse":"4","text":"वह सनी के कपड़े का पवित्र अंगरखा, और अपने तन पर सनी के कपड़े की जाँघिया पहने हुए, और सनी के कपड़े का कमरबन्ध, और सनी के कपड़े की पगड़ी बाँधे हुए प्रवेश करे; ये पवित्र वस्त्र हैं, और वह जल से स्नान करके इन्हें पहने।"},{"book":"लैव्यव्यवस्था","chapter":"16","verse":"5","text":"फिर वह इस्राएलियों की मण्डली के पास से पापबलि के लिये दो बकरे और होमबलि के लिये एक मेढ़ा ले।"},{"book":"लैव्यव्यवस्था","chapter":"16","verse":"6","text":"और हारून उस पापबलि के बछड़े को जो उसी के लिये होगा चढ़ाकर अपने और अपने घराने के लिये प्रायश्चित करे। (इब्रा. 5:3, इब्रा. 7:27)"},{"book":"लैव्यव्यवस्था","chapter":"16","verse":"7","text":"और उन दोनों बकरों को लेकर मिलापवाले तम्बू के द्वार पर यहोवा के सामने खड़ा करे;"},{"book":"लैव्यव्यवस्था","chapter":"16","verse":"8","text":"और हारून दोनों बकरों पर चिट्ठियाँ डाले, एक चिट्ठी यहोवा के लिये और दूसरी अजाजेल के लिये हो।"},{"book":"लैव्यव्यवस्था","chapter":"16","verse":"9","text":"और जिस बकरे पर यहोवा के नाम की चिट्ठी निकले उसको हारून पापबलि के लिये चढ़ाए;"},{"book":"लैव्यव्यवस्था","chapter":"16","verse":"10","text":"परन्तु जिस बकरे पर अजाजेल के लिये चिट्ठी निकले वह यहोवा के सामने जीवित खड़ा किया जाए कि उससे प्रायश्चित किया जाए, और वह अजाजेल के लिये जंगल में छोड़ा जाए।"},{"book":"लैव्यव्यवस्था","chapter":"16","verse":"11","text":"“हारून उस पापबलि के बछड़े को, जो उसी के लिये होगा, समीप ले आए, और उसको बलिदान करके अपने और अपने घराने के लिये प्रायश्चित करे।"},{"book":"लैव्यव्यवस्था","chapter":"16","verse":"12","text":"और जो वेदी यहोवा के सम्मुख है, उस पर के जलते हुए कोयलों से भरे हुए धूपदान को लेकर, और अपनी दोनों मुट्ठियों को कूटे हुए सुगन्धित धूप से भरकर, बीचवाले पर्दे के भीतर ले आकर (इब्रा. 6:19)"},{"book":"लैव्यव्यवस्था","chapter":"16","verse":"13","text":"उस धूप को यहोवा के सम्मुख आग में डाले, जिससे धूप का धुआँ साक्षीपत्र के ऊपर के प्रायश्चित के ढकने के ऊपर छा जाए, नहीं तो वह मर जाएगा;"},{"book":"लैव्यव्यवस्था","chapter":"16","verse":"14","text":"तब वह बछड़े के लहू में से कुछ लेकर पूरब की ओर प्रायश्चित के ढकने के ऊपर अपनी उँगली से छिड़के, और फिर उस लहू में से कुछ उँगली के द्वारा उस ढकने के सामने भी सात बार छिड़क दे। (इब्रा. 9:7-13)"},{"book":"लैव्यव्यवस्था","chapter":"16","verse":"15","text":"फिर वह उस पापबलि के बकरे को जो साधारण जनता के लिये होगा बलिदान करके उसके लहू को बीचवाले पर्दे के भीतर ले आए, और जिस प्रकार बछड़े के लहू से उसने किया था ठीक वैसा ही वह बकरे के लहू से भी करे, अर्थात् उसको प्रायश्चित के ढकने के ऊपर और उसके सामने छिड़के। (इब्रा. 6:19, इब्रा. 7:27, इब्रा. 9:7-13, इब्रा. 10:4)"},{"book":"लैव्यव्यवस्था","chapter":"16","verse":"16","text":"और वह इस्राएलियों की भाँति-भाँति की अशुद्धता, और अपराधों, और उनके सब पापों के कारण पवित्रस्थान के लिये प्रायश्चित करे; और मिलापवाले तम्बू जो उनके संग उनकी भाँति-भाँति की अशुद्धता के बीच रहता है16:16 बीच रहता है: सर्वाधिक पवित्र पार्थिव वस्तु जो मनुष्य की प्रकृति के सम्पर्क में आई उसे समय समय शोधन की आवश्यकता थी और वह पापबलि के रक्त से पवित्र की जाती थी जो परमेश्वर की उपस्थिति में लाई गई। उसके लिये भी वह वैसा ही करे।"},{"book":"लैव्यव्यवस्था","chapter":"16","verse":"17","text":"जब हारून प्रायश्चित करने के लिये अति पवित्रस्थान में प्रवेश करे, तब से जब तक वह अपने और अपने घराने और इस्राएल की सारी मण्डली के लिये प्रायश्चित करके बाहर न निकले तब तक कोई मनुष्य मिलापवाले तम्बू में न रहे।"},{"book":"लैव्यव्यवस्था","chapter":"16","verse":"18","text":"फिर वह निकलकर उस वेदी के पास जो यहोवा के सामने है जाए और उसके लिये प्रायश्चित करे, अर्थात् बछड़े के लहू और बकरे के लहू दोनों में से कुछ लेकर उस वेदी के चारों कोनों के सींगों पर लगाए।"},{"book":"लैव्यव्यवस्था","chapter":"16","verse":"19","text":"और उस लहू में से कुछ अपनी उँगली के द्वारा सात बार उस पर छिड़ककर उसे इस्राएलियों की भाँति-भाँति की अशुद्धता छुड़ाकर शुद्ध और पवित्र करे।"},{"book":"लैव्यव्यवस्था","chapter":"16","verse":"20","text":"“जब वह पवित्रस्थान और मिलापवाले तम्बू और वेदी के लिये प्रायश्चित कर चुके, तब जीवित बकरे को आगे ले आए;"},{"book":"लैव्यव्यवस्था","chapter":"16","verse":"21","text":"और हारून अपने दोनों हाथों को जीवित बकरे पर रखकर इस्राएलियों के सब अधर्म के कामों, और उनके सब अपराधों, अर्थात् उनके सारे पापों को अंगीकार करे, और उनको बकरे के सिर पर धरकर उसको किसी मनुष्य के हाथ जो इस काम के लिये तैयार हो जंगल में भेजकर छुड़वा दे। (इब्रा. 10:4)"},{"book":"लैव्यव्यवस्था","chapter":"16","verse":"22","text":"वह बकरा उनके सब अधर्म के कामों को अपने ऊपर लादे हुए किसी निर्जन देश में उठा ले जाएगा; इसलिए वह मनुष्य उस बकरे को जंगल में छोड़ दे।"},{"book":"लैव्यव्यवस्था","chapter":"16","verse":"23","text":"“तब हारून मिलापवाले तम्बू में आए, और जिस सनी के वस्त्रों को पहने हुए उसने अति पवित्रस्थान में प्रवेश किया था उन्हें उतारकर वहीं पर रख दे।"},{"book":"लैव्यव्यवस्था","chapter":"16","verse":"24","text":"फिर वह किसी पवित्रस्थान में जल से स्नान कर अपने निज वस्त्र पहन ले, और बाहर जाकर अपने होमबलि और साधारण जनता के होमबलि को चढ़ाकर अपने और जनता के लिये प्रायश्चित करे।"},{"book":"लैव्यव्यवस्था","chapter":"16","verse":"25","text":"और पापबलि की चर्बी को वह वेदी पर जलाए।"},{"book":"लैव्यव्यवस्था","chapter":"16","verse":"26","text":"और जो मनुष्य बकरे को अजाजेल के लिये छोड़कर आए वह भी अपने वस्त्रों को धोए, और जल से स्नान करे, और तब वह छावनी में प्रवेश करे।"},{"book":"लैव्यव्यवस्था","chapter":"16","verse":"27","text":"और पापबलि का बछड़ा और पापबलि का बकरा भी जिनका लहू पवित्रस्थान में प्रायश्चित करने के लिये पहुँचाया जाए वे दोनों छावनी से बाहर पहुँचाए जाएँ; और उनका चमड़ा, माँस, और गोबर आग में जला दिया जाए।"},{"book":"लैव्यव्यवस्था","chapter":"16","verse":"28","text":"और जो उनको जलाए वह अपने वस्त्रों को धोए, और जल से स्नान करे, और इसके बाद वह छावनी में प्रवेश करने पाए।"},{"book":"लैव्यव्यवस्था","chapter":"16","verse":"29","text":"“तुम लोगों के लिये यह सदा की विधि होगी कि सातवें महीने के दसवें दिन को तुम उपवास करना, और उस दिन कोई, चाहे वह तुम्हारे निज देश का हो चाहे तुम्हारे बीच रहनेवाला कोई परदेशी हो, कोई भी किसी प्रकार का काम-काज न करे;"},{"book":"लैव्यव्यवस्था","chapter":"16","verse":"30","text":"क्योंकि उस दिन तुम्हें शुद्ध करने के लिये तुम्हारे निमित्त प्रायश्चित किया जाएगा; और तुम अपने सब पापों से यहोवा के सम्मुख पवित्र ठहरोगे।"},{"book":"लैव्यव्यवस्था","chapter":"16","verse":"31","text":"यह तुम्हारे लिये परमविश्राम का दिन ठहरे, और तुम उस दिन उपवास करना और किसी प्रकार का काम-काज न करना; यह सदा की विधि है।"},{"book":"लैव्यव्यवस्था","chapter":"16","verse":"32","text":"और जिसका अपने पिता के स्थान पर याजकपद के लिये अभिषेक और संस्कार किया जाए वह याजक प्रायश्चित किया करे, अर्थात् वह सनी के पवित्र वस्त्रों को पहनकर,"},{"book":"लैव्यव्यवस्था","chapter":"16","verse":"33","text":"पवित्रस्थान, और मिलापवाले तम्बू, और वेदी के लिये प्रायश्चित करे; और याजकों के और मण्डली के सब लोगों के लिये भी प्रायश्चित करे।"},{"book":"लैव्यव्यवस्था","chapter":"16","verse":"34","text":"और यह तुम्हारे लिये सदा की विधि होगी, कि इस्राएलियों के लिये प्रतिवर्ष एक बार तुम्हारे सारे पापों के लिये प्रायश्चित किया जाए।” यहोवा की इस आज्ञा के अनुसार जो उसने मूसा को दी थी, हारून ने किया।"}]}