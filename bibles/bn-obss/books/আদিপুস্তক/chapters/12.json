{"data":[{"book":"আদি পুস্তক","chapter":"12","verse":"1","text":"সদাপ্রভু অব্রামকে বললেন, “তোমার দেশ, তোমার আত্মীয়স্বজন ও তোমার পৈত্রিক পরিবার ছেড়ে সেই দেশে চলে যাও, যা আমি তোমাকে দেখাতে চলেছি।"},{"book":"আদি পুস্তক","chapter":"12","verse":"2","text":"“আমি তোমাকে এক মহাজাতিতে পরিণত করব,"},{"book":"আদি পুস্তক","chapter":"12","verse":"3","text":"যারা তোমাকে আশীর্বাদ করবে, আমি তাদের আশীর্বাদ করব,"},{"book":"আদি পুস্তক","chapter":"12","verse":"4","text":"অতএব সদাপ্রভুর কথামতো অব্রাম চলে গেলেন; এবং লোট তাঁর সাথে গেলেন। 75 বছর বয়সে অব্রাম হারণ ছেড়ে বেরিয়ে এলেন।"},{"book":"আদি পুস্তক","chapter":"12","verse":"5","text":"তিনি তাঁর স্ত্রী সারী, ভাইপো লোট, ও হারণে উপার্জিত সব বিষয়সম্পত্তি ও অর্জিত লোকজন সাথে নিয়ে কনান দেশের উদ্দেশে যাত্রা শুরু করে সেখানে পৌঁছে গেলেন।"},{"book":"আদি পুস্তক","chapter":"12","verse":"6","text":"অব্রাম সেই দেশের মধ্য দিয়ে ভ্রমণ করে শিখিমে মোরির সেই বিশাল12:6 হিব্রু ভাষায় “ওক” গাছটির কাছে পৌঁছে গেলেন। সেই সময় কনানীয়েরা সেই দেশে বসবাস করত।"},{"book":"আদি পুস্তক","chapter":"12","verse":"7","text":"সদাপ্রভু অব্রামকে দর্শন দিয়ে বললেন, “তোমার সন্তানসন্ততিকে12:7 অথবা, “বংশকে” আমি এই দেশ দেব।” তাই তিনি সেখানে সেই সদাপ্রভুর উদ্দেশে এক যজ্ঞবেদি নির্মাণ করলেন, যিনি তাঁকে দর্শন দিয়েছিলেন।"},{"book":"আদি পুস্তক","chapter":"12","verse":"8","text":"সেখান থেকে তিনি বেথেলের পূর্বদিকে অবস্থিত পাহাড়ের দিকে চলে গেলেন এবং বেথেলকে পশ্চিমদিকে ও অয়কে পূর্বদিকে রেখে তিনি তাঁর তাঁবু খাটালেন। সেখানে তিনি সদাপ্রভুর উদ্দেশে একটি যজ্ঞবেদি নির্মাণ করলেন এবং সদাপ্রভুর আরাধনা করলেন।"},{"book":"আদি পুস্তক","chapter":"12","verse":"9","text":"পরে অব্রাম যাত্রা শুরু করে নেগেভের12:9 অথবা, “দক্ষিণাঞ্চলের” দিকে এগিয়ে গেলেন।"},{"book":"আদি পুস্তক","chapter":"12","verse":"10","text":"এদিকে সেই দেশে এক দুর্ভিক্ষ হল, এবং অব্রাম মিশরে কিছুদিন বসবাস করার জন্য সেখানে নেমে গেলেন, কারণ দুর্ভিক্ষটি বেশ দুঃসহ হল।"},{"book":"আদি পুস্তক","chapter":"12","verse":"11","text":"মিশরে প্রবেশ করার ঠিক আগে তিনি তাঁর স্ত্রী সারীকে বললেন, “আমি জানি তুমি খুব সুন্দরী।"},{"book":"আদি পুস্তক","chapter":"12","verse":"12","text":"মিশরীয়রা যখন তোমায় দেখে বলবে, ‘এ তো এই লোকটির স্ত্রী।’ তখন তারা আমায় হত্যা করবে কিন্তু তোমাকে বাঁচিয়ে রাখবে।"},{"book":"আদি পুস্তক","chapter":"12","verse":"13","text":"তুমি বোলো, তুমি আমার বোন, যেন তোমার খাতিরে আমি ভালো ব্যবহার পাই ও তোমার জন্য আমার প্রাণরক্ষা হয়।”"},{"book":"আদি পুস্তক","chapter":"12","verse":"14","text":"অব্রাম যখন মিশরে এলেন, তখন মিশরীয়রা দেখল যে সারী পরম সুন্দরী।"},{"book":"আদি পুস্তক","chapter":"12","verse":"15","text":"আর ফরৌণের12:15 ফরৌণ শব্দটি মিশররাজের আনুষ্ঠানিক উপাধিরূপে ব্যবহৃত হত কর্মকর্তারা সারীকে দেখে ফরৌণের কাছে তাঁর প্রশংসা করলেন, এবং সারীকে ফরৌণের রাজপ্রাসাদে নিয়ে যাওয়া হল।"},{"book":"আদি পুস্তক","chapter":"12","verse":"16","text":"সারীর খাতিরে তিনি অব্রামের সঙ্গে খুব ভালো ব্যবহার করলেন, এবং অব্রাম প্রচুর মেষ ও গবাদি পশু, গাধা ও গাধি, দাস-দাসী ও উট অর্জন করলেন।"},{"book":"আদি পুস্তক","chapter":"12","verse":"17","text":"কিন্তু অব্রামের স্ত্রী সারীর কারণে সদাপ্রভু ফরৌণ ও তাঁর পরিবারের উপর সংকটজনক রোগব্যাধি চাপিয়ে দিলেন।"},{"book":"আদি পুস্তক","chapter":"12","verse":"18","text":"তাই ফরৌণ অব্রামকে ডেকে পাঠালেন, “আপনি আমার প্রতি এ কী করলেন?” তিনি বললেন, “আপনি কেন আমায় বলেননি যে ইনি আপনার স্ত্রী?"},{"book":"আদি পুস্তক","chapter":"12","verse":"19","text":"আপনি কেন বললেন, ‘এ আমার বোন,’ তাইতো আমি তাঁকে আমার স্ত্রীরূপে গ্রহণ করেছি? তবে এখন, এই রইল আপনার স্ত্রী। তাঁকে নিন আর চলে যান!”"},{"book":"আদি পুস্তক","chapter":"12","verse":"20","text":"পরে ফরৌণ তাঁর লোকজনকে অব্রামের বিষয়ে আদেশ দিলেন, এবং তারা তাঁর স্ত্রী ও তাঁর অধিকারে থাকা সবকিছু সমেত তাঁকে বিদায় করে দিলেন।"}]}