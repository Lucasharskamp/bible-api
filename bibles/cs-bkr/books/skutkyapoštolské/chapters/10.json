{"data":[{"book":"Skutky apoštolské","chapter":"10","verse":"1","text":"Muž pak nějaký byl v Cesarii, jménem Kornelius, setník, z zástupu, kterýž sloul Vlaský,"},{"book":"Skutky apoštolské","chapter":"10","verse":"2","text":"Nábožný a bohobojný se vším domem svým, čině almužny mnohé lidu,"},{"book":"Skutky apoštolské","chapter":"10","verse":"3","text":"A modle se Bohu vždycky. Ten viděl u vidění zřetelně, jako v hodinu devátou na den, anděla Božího, an všel k němu, a řekl jemu: Kornéli."},{"book":"Skutky apoštolské","chapter":"10","verse":"4","text":"A on pilně popatřil naň, a zstrašiv se, řekl: Co chceš, Pane? I řekl jemu: Modlitby tvé a almužny tvé vstoupily na pamět před tváří Boží."},{"book":"Skutky apoštolské","chapter":"10","verse":"5","text":"Protož nyní pošli muže některé do Joppen, a povolej Šimona, kterýž má příjmí Petr."},{"book":"Skutky apoštolské","chapter":"10","verse":"6","text":"Tenť hospodu má u nějakého Šimona koželuha, kterýž má dům u moře. Onť poví tobě, co bys měl činiti."},{"book":"Skutky apoštolské","chapter":"10","verse":"7","text":"A když odšel anděl, kterýž mluvil Korneliovi, zavolal dvou služebníků svých, a rytíře pobožného z těch, kteříž vždycky při něm byli,"},{"book":"Skutky apoštolské","chapter":"10","verse":"8","text":"A pověděv jim všecko to, poslal je do Joppen."},{"book":"Skutky apoštolské","chapter":"10","verse":"9","text":"Nazejtří pak, když oni šli a přibližovali se k městu, všel Petr nahoru, aby se modlil, v hodinu šestou."},{"book":"Skutky apoštolské","chapter":"10","verse":"10","text":"A potom velice zlačněv, chtěl pojísti. Když pak oni strojili, připadlo na něj mysli vytržení."},{"book":"Skutky apoštolské","chapter":"10","verse":"11","text":"I uzřel nebe otevřené a sstupující k sobě nádobu jakous jako prostěradlo veliké, za čtyři rohy uvázané, ano se spouští na zem,"},{"book":"Skutky apoštolské","chapter":"10","verse":"12","text":"Na němž byla všeliká zemská hovada čtvernohá, a zvířata, a zeměplazové, i ptactvo nebeské."},{"book":"Skutky apoštolské","chapter":"10","verse":"13","text":"I stal se hlas k němu: Vstaň, Petře, bij a jez."},{"book":"Skutky apoštolské","chapter":"10","verse":"14","text":"I řekl Petr: Nikoli, Pane, nebť jsem nikdy nejedl nic obecného anebo nečistého."},{"book":"Skutky apoštolské","chapter":"10","verse":"15","text":"Tedy opět po druhé stal se hlas k němu: Cožť jest Bůh očistil, neměj ty toho za nečisté."},{"book":"Skutky apoštolské","chapter":"10","verse":"16","text":"A to se stalo po třikrát. I vzato jest zase prostěradlo do nebe."},{"book":"Skutky apoštolské","chapter":"10","verse":"17","text":"A když Petr sám u sebe rozjímal, co by znamenalo vidění to, kteréž viděl, aj muži ti, kteříž posláni byli od Kornelia, ptajíce se na dům Šimonův, stáli přede dveřmi."},{"book":"Skutky apoštolské","chapter":"10","verse":"18","text":"A zavolavše kohosi, tázali se: Má-li zde hospodu Šimon, kterýž má příjmí Petr?"},{"book":"Skutky apoštolské","chapter":"10","verse":"19","text":"A když Petr přemyšloval o tom vidění, řekl jemu Duch: Aj, muži tři hledají tebe."},{"book":"Skutky apoštolské","chapter":"10","verse":"20","text":"Protož vstana, sejdi dolů a jdi s nimi, nic nepochybuje; neboť jsem já je poslal."},{"book":"Skutky apoštolské","chapter":"10","verse":"21","text":"Tedy sšed Petr k mužům, jenž posláni byli k němu od Kornelia, řekl: Aj, jáť jsem ten, kteréhož hledáte. Jaká jest příčina, pro niž jste přišli?"},{"book":"Skutky apoštolské","chapter":"10","verse":"22","text":"Oni pak řekli: Kornelius setník, muž spravedlivý a bohabojící, i svědectví dobré mající ode všeho národu Židovského, u vidění napomenut jest od anděla svatého, aby povolal tebe do domu svého a slyšel řeč od tebe."},{"book":"Skutky apoštolské","chapter":"10","verse":"23","text":"Tedy zavolav jich do domu, přijal je do hospody. Druhého pak dne Petr šel s nimi, a někteří bratří z Joppen šli s ním."},{"book":"Skutky apoštolské","chapter":"10","verse":"24","text":"A nazejtří přišli do Cesaree. Kornelius pak očekával jich, svolav příbuzné své a přátely blízké."},{"book":"Skutky apoštolské","chapter":"10","verse":"25","text":"I stalo se, když vcházel Petr, vyšel proti němu Kornelius, a padna k nohám jeho, klaněl se mu."},{"book":"Skutky apoštolské","chapter":"10","verse":"26","text":"Ale Petr pozdvihl ho, řka: Vstaň, všakť i já také člověk jsem."},{"book":"Skutky apoštolské","chapter":"10","verse":"27","text":"A rozmlouvaje s ním, všel do domu, a nalezl mnoho těch, kteříž se byli sešli."},{"book":"Skutky apoštolské","chapter":"10","verse":"28","text":"I řekl k nim: Vy víte, že neslušné jest muži Židu připojiti se aneb přistoupiti k cizozemci, ale mně ukázal Bůh, abych žádného člověka nepravil obecným neb nečistým býti."},{"book":"Skutky apoštolské","chapter":"10","verse":"29","text":"Protož bez odporu přišel jsem, povolán jsa. I ptám se vás, pro kterou příčinu poslali jste pro mne?"},{"book":"Skutky apoštolské","chapter":"10","verse":"30","text":"A Kornelius řekl: Přede čtyřmi dny postil jsem se až do této hodiny, a v hodinu devátou modlil jsem se v domu svém. A aj, postavil se přede mnou muž v rouše bělostkvoucím,"},{"book":"Skutky apoštolské","chapter":"10","verse":"31","text":"A řekl: Kornéli, uslyšánať jest modlitba tvá a almužny tvé jsouť v paměti před tváří Boží."},{"book":"Skutky apoštolské","chapter":"10","verse":"32","text":"Protož pošli do Joppen a povolej Šimona, kterýž slove Petr. Tenť má hospodu v domu Šimona koželuha u moře; on přijda, bude mluviti tobě."},{"book":"Skutky apoštolské","chapter":"10","verse":"33","text":"Já pak hned jsem poslal k tobě, a ty jsi dobře učinil, žes přišel. Nyní tedy my všickni před obličejem Božím hotovi jsme slyšeti všecko, což jest koli přikázáno tobě od Boha."},{"book":"Skutky apoštolské","chapter":"10","verse":"34","text":"Tedy Petr otevřev ústa, řekl: V pravdě jsem shledal, že Bůh není přijimač osob."},{"book":"Skutky apoštolské","chapter":"10","verse":"35","text":"Ale v každém národu, kdož se ho bojí a činí spravedlnost, příjemný jest jemu;"},{"book":"Skutky apoštolské","chapter":"10","verse":"36","text":"Jakž to oznámil synům Izraelským, zvěstuje pokoj skrze Ježíše Krista, jenž jest Pánem všeho."},{"book":"Skutky apoštolské","chapter":"10","verse":"37","text":"O čemž i vy sami víte, co se dálo po všem Židovstvu, počna od Galilee, po křtu, kterýž kázal Jan:"},{"book":"Skutky apoštolské","chapter":"10","verse":"38","text":"Kterak Ježíše od Nazaréta pomazal Bůh Duchem svatým a mocí; kterýžto chodil, dobře čině, a uzdravuje všecky posedlé od ďábla; nebo Bůh s ním byl."},{"book":"Skutky apoštolské","chapter":"10","verse":"39","text":"A my jsme svědkové všeho toho, což jest činil v krajině Judské a v Jeruzalémě. Kteréhožto zamordovali jsou, pověsivše na dřevě."},{"book":"Skutky apoštolské","chapter":"10","verse":"40","text":"Toho Bůh vzkřísil třetího dne, a způsobil to, aby zjeven byl,"},{"book":"Skutky apoštolské","chapter":"10","verse":"41","text":"Ne všemu lidu, ale svědkům prve k tomu zřízeným od Boha, nám, kteříž jsme s ním jedli a pili po jeho z mrtvých vstání."},{"book":"Skutky apoštolské","chapter":"10","verse":"42","text":"A přikázal nám kázati lidu a svědčiti, že on jest ten ustanovený od Boha soudce živých i mrtvých."},{"book":"Skutky apoštolské","chapter":"10","verse":"43","text":"Jemuť všickni proroci svědectví vydávají, že odpuštění hříchů vezme skrze jméno jeho všeliký, kdožkoli uvěřil by v něho."},{"book":"Skutky apoštolské","chapter":"10","verse":"44","text":"A když ještě Petr mluvil slova tato, sstoupil Duch svatý na všecky, kteříž poslouchali slova Božího."},{"book":"Skutky apoštolské","chapter":"10","verse":"45","text":"I užasli se ti, jenž z obřezaných věřící byli, kteříž byli přišli s Petrem, že i na pohany dar Ducha svatého jest vylit."},{"book":"Skutky apoštolské","chapter":"10","verse":"46","text":"Nebo slyšeli je, ani mluví jazyky rozličnými, a velebí Boha. Tedy odpověděl Petr:"},{"book":"Skutky apoštolské","chapter":"10","verse":"47","text":"Zdali může kdo zabrániti vody, aby tito nebyli pokřtěni, kteříž Ducha svatého přijali jako i my?"},{"book":"Skutky apoštolské","chapter":"10","verse":"48","text":"A rozkázal je pokřtíti ve jménu Páně. I prosili ho, aby u nich pobyl za některý den."}]}