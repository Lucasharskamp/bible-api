{"data":[{"book":"Kwan","chapter":"27","verse":"1","text":"Nyi Zelofehad wuod Hefer, ma wuod Gilead, ma wuod Makir, ma wuod Manase, ne gin joka Manase wuod Josef. Nyirigo ne gin Mala, Nowa, Hogla, Milka kod Tirza. Negisudo machiegni gi"},{"book":"Kwan","chapter":"27","verse":"2","text":"kar donjo mar Hemb Romo mi gichungʼ e nyim Musa, Eliazar jadolo, jotelo kod chokruok mar oganda duto, mi giwacho niya,"},{"book":"Kwan","chapter":"27","verse":"3","text":"“Wuonwa notho e thim. Ne ok en achiel kuom jolup Kora, mane okwedo Jehova Nyasaye, to notho nikech richone owuon kendo ne ok onywolo yawuowi."},{"book":"Kwan","chapter":"27","verse":"4","text":"Angʼo ma dimi nying wuonwa lal nono e anywolagi nikech ne ok onywolo wuowi? Yie upognwa kamoro e kind wede wuonwa.”"},{"book":"Kwan","chapter":"27","verse":"5","text":"Omiyo Musa nokelo wachgini e nyim Jehova Nyasaye"},{"book":"Kwan","chapter":"27","verse":"6","text":"kendo Jehova Nyasaye nowachone niya,"},{"book":"Kwan","chapter":"27","verse":"7","text":"“Gima nyi Zelofehad owacho nikare. Nyaka ipog-gi gimoro kaka girkeni ei wede wuon-gi kendo girkeni mag wuon-gi imigi."},{"book":"Kwan","chapter":"27","verse":"8","text":"“Wachne jo-Israel ni, ‘Ka dichwo otho ma ok onywolo wuowi, to ipog nyathine ma nyako girkeni mare."},{"book":"Kwan","chapter":"27","verse":"9","text":"To ka oonge gi nyako, to ipog owetene girkeni mare."},{"book":"Kwan","chapter":"27","verse":"10","text":"To ka oonge gi owete, to ipog owete gi wuonene girkeni mare."},{"book":"Kwan","chapter":"27","verse":"11","text":"To ka wuon-gi onge gi owetene, to ipog watne moro amora machiegni kode e anywolagi, mondo oyud girkenino. Mae nobed chik ne jo-Israel, mana kaka Jehova Nyasaye nosechiko Musa.’ ”"},{"book":"Kwan","chapter":"27","verse":"12","text":"Eka Jehova Nyasaye nowacho ne Musa niya, “Dhi malo e Got Abarim kendo ingʼi piny ma asemiyo jo-Israel."},{"book":"Kwan","chapter":"27","verse":"13","text":"Bangʼ ka isenene, to in bende ibiro tho miluw kwereni, mana kaka owadu Harun notho,"},{"book":"Kwan","chapter":"27","verse":"14","text":"nimar e kinde mane oganda ongʼanyo e sokni mantiere e Thim mar Zin, un duto ne ok urito chikna kendo nyiso oganda ni an Ngʼama Ler.” (Magi ne sokni mag Meriba Kadesh, mantiere e Thim mar Zin.)"},{"book":"Kwan","chapter":"27","verse":"15","text":"Musa nowacho ne Jehova Nyasaye ni,"},{"book":"Kwan","chapter":"27","verse":"16","text":"“Mad Jehova Nyasaye, ma Nyasach chunje duto mag dhano, oyier jatelo manyalo rito ogandani"},{"book":"Kwan","chapter":"27","verse":"17","text":"mondo otelnegi e gik moko duto ma gitimo kendo oritgi kagiwuok kendo ka gidwogo dala mondo oganda Jehova Nyasaye kik chal gi rombe maonge jokwath.”"},{"book":"Kwan","chapter":"27","verse":"18","text":"Omiyo Jehova Nyasaye nowacho ne Musa niya, “Kaw Joshua wuod Nun, ngʼat man-gi Roho, kendo yie lweti kuome."},{"book":"Kwan","chapter":"27","verse":"19","text":"Kete ochungʼ e nyim Eliazar jadolo kod chokruok duto mar oganda kendo ipwodhe e nyimgi."},{"book":"Kwan","chapter":"27","verse":"20","text":"Miye tekoni moko mondo mi oganda jo-Israel duto omiye luor."},{"book":"Kwan","chapter":"27","verse":"21","text":"Nyaka ochungʼ e nyim jadolo Eliazar, mabiro ngʼadone rieko kopenjo Urim e nyim Jehova Nyasaye. Kogolo chik, to en kod oganda jo-Israel duto nowuog oko, kendo kogolo chik to gibiro donjo iye.”"},{"book":"Kwan","chapter":"27","verse":"22","text":"Musa notimo kaka Jehova Nyasaye nochike. Nokawo Joshua mi otero e nyim Eliazar jadolo gi chokruok duto."},{"book":"Kwan","chapter":"27","verse":"23","text":"Eka noyieyo lwete kuome mi opwodhe, mana kaka Jehova Nyasaye nochiko Musa."}]}