{"data":[{"book":"ማዢንቲ ማፃኣፔ","chapter":"15","verse":"1","text":"ዬካፓ ዓብራሜ ፆኦሲ ዒዛ ፔጋሲ ዻዌ ባኣዚ ዛጌኔ፤ ናንጊና ናንጋ ጎዳ ዒዛ ኮይላ፦"},{"book":"ማዢንቲ ማፃኣፔ","chapter":"15","verse":"2","text":"ዓብራሜ ማሃዖ፦ «ቢያሢኮ ጎዳ ማዔ ታ ጎዳሢዮ! ናይ ታኣኮ ባኣሢሮ ኔ ታኣም ዒንጋ ሚርጌ ኮዦ ባካ ዓይጎ ታኣም ማዻንዳይ? ታና ዻካላንዳሢ ዴማስቆ ዓጮ ዓሢ ዔላዜሬ ሌሊኬ።"},{"book":"ማዢንቲ ማፃኣፔ","chapter":"15","verse":"3","text":"ፔቴታዖ ታኣም ኔኤኒ ናይ ዒንጊባኣሢሮ ታና ዻካላንዳሢ ዬያ ታኣኮ ማዾ ማዻ ዓሶይዳፓ ፔቴሢኬ» ጌዔኔ።"},{"book":"ማዢንቲ ማፃኣፔ","chapter":"15","verse":"4","text":"ዬካፓ ጊንሣ ናንጊና ናንጋ ጎዳ ዓብራሜም፦ «ሃይ ዔላዜሬ፥ ኔኤኮ ማዻሢ ኔና ዻካላዓኬ፤ ኔጊዳፓ ሾይንታንዳ ናዓሢ ኔና ዻካላንዳኔ» ጌዒ ኬኤዛንቴ ዒ ዋይዜኔ።"},{"book":"ማዢንቲ ማፃኣፔ","chapter":"15","verse":"5","text":"ዬካፓ ናንጊና ናንጋ ጎዳ ዓብራሜ ካሮ ባንሢ ዔኤሊ ኬሳዖ፦ «ሂንዳ ሌካ ጫሪንጮ ዛጌ፤ ዦኦጋሢ ፓይዳኒ ኔ ዳንዳዓቴ ሂንዳ ፓይዴ፤ ዓካሪ ኔኤኮ ዜርፃ ዬያጉዲ ሚርጋንዳኔ» ጌዔኔ። 15፡5 ሮሜ 4፡18፤ ዔብ. 11፡12።"},{"book":"ማዢንቲ ማፃኣፔ","chapter":"15","verse":"6","text":"ናንጊና ናንጋ ጎዳ ዒዛም ዬያ ማዻንዳሢ ዓብራሜ ጉሙርቄኔ፤ ፆኦሲያ ዒዛኮ ጉሙርቂፆና ዎዛዺ ዒዛ ፔ ዓሲ ማሄኔ። 15፡6 ሮሜ 4፡3፤ ጋላ. 3፡6፤ ያይ. 2፡23።"},{"book":"ማዢንቲ ማፃኣፔ","chapter":"15","verse":"7","text":"ዬካፓ ፆኦሲ ዓብራሜም፦ «ሃኖ ዓጬሎ ኔና ዻካልሳኒ ዑሬ ጌይንታ ካላዳ ዓሶ ዓጮይዳፓ ኔና ዔኪ ኬሴ ናንጊና ናንጋ ጎዳሢ ታናኬ» ጌዔኔ።"},{"book":"ማዢንቲ ማፃኣፔ","chapter":"15","verse":"8","text":"ዓብራሜ ጋዓንቴ ናንጊና ናንጋ ጎዳ ኮራ፦ «ቢያሢኮ ጎዳ ማዔ ታ ጎዳሢዮ! ሃና ዓጬላ ታኣም ማዓንዳሢ ዎዲ ታ ዔራንዳይ?» ጌዒ ዖኦጬኔ።"},{"book":"ማዢንቲ ማፃኣፔ","chapter":"15","verse":"9","text":"ናንጊና ናንጋ ጎዳሢያ ዒዛም፦ «ሃይሦ ሃይሦ ሌዔ ማዔያ ፔቴ ማሮ፥ ፔቴ ዋኣሪ፥ ፔቴ ማራይና ሃሣ ኪሬንታ ዶኦሌንታ ዔኪ ታኣም ሙኬ»15፡9 ዬይ ዒንጎ ባካ ጫኣቁሞ ማላቶ ዔርዛያኬ (ዔር. 34፡8-22 ዛጌ)። ጌዔኔ።"},{"book":"ማዢንቲ ማፃኣፔ","chapter":"15","verse":"10","text":"ዓብራሜያ ፆኦሲ ዒዛ ዓይሤሢ ቢያ ዔኪ ሙካዖ ቆልሞ ሹኪ ፓቂ ፓቂ ፓቂንቴሢያ ዎሊ ቤኤዚ ላምዖ ቤስካ ጌሤኔ፤ ካፖንሢ ጋዓንቴ ቲቃዖ ፓቂባኣሴ።"},{"book":"ማዢንቲ ማፃኣፔ","chapter":"15","verse":"11","text":"ሃምፑራሢ ቲቂንቴ ዓሽኮ ሙዓኒ ሙካኣና ዓብራሜ ዳውሴኔ።"},{"book":"ማዢንቲ ማፃኣፔ","chapter":"15","verse":"12","text":"ዓባ ጌላኒ ዑካኣና ዓብራሜ ሃሃይቄጉዲ ጊንዔኔ፤ ሃሣ ሚርጌ ዒጊቹሞና ዲቃቲሢና ዒዛይዳ ጌሌኔ። 15፡12 ዒዮ. 4፡13-14።"},{"book":"ማዢንቲ ማፃኣፔ","chapter":"15","verse":"13","text":"ናንጊና ናንጋ ጎዳ ዓብራሜም፦ «ኔኤኮ ዜርፃ ዓሲ ዓጪዳ ቤቲ ሙኬ ዓሲ ማዓንዳኔ፤ ዒኢካ ዔያታ ካራሙሞና ሃሣ ሄርቂ ዎይሦ ዎይሥሢና ሜታዺ ዖይዶ ፄኤታ ሌዔ ናንጋንዳኔ፤ 15፡13 ኬሲ. ማፃ 1፡1-14፤ ዳኪ. ማዾ 7፡6።"},{"book":"ማዢንቲ ማፃኣፔ","chapter":"15","verse":"14","text":"ዔያቶ ካራሙሞና ዎይሣ ዓጮ ዓሶይዳ ፑርታ ዎጌ ታኣኒ ዎጋንዳኔ፤ ዬካፓ ኔኤኮ ዜርፃ ሚርጌ ቆሎ ዔኪ ዬኖ ዓጫፓ ኬስካንዳኔ። 15፡14 ኬሲ. ማፃ 12፡40-41፤ ዳኪ. ማዾ 7፡7።"},{"book":"ማዢንቲ ማፃኣፔ","chapter":"15","verse":"15","text":"ኔኤኒ ጋዓንቴ ሚርጌ ሌዔ ናንጊጋፓ ሜታ ባኣያ ሃይቂ ዱኡታንዳኔ።"},{"book":"ማዢንቲ ማፃኣፔ","chapter":"15","verse":"16","text":"ኔኤኮ ዜርፃ ሃኖ ዓጮ ማዒ ሙካንዳሢ ዖይዶ ሾይንቲኮ15፡16 ዖይዶ ሾይንቲ ጌይፃ ዬኖ ዎዶና ፔቴ ሾይንቲ ናንጋሢ ፄኤታ ሌዔታሢሮኬ። ጊንፃፓኬ፤ ዴንዲ ዬያ ሄላንዳኣና ዔያታ ናንጋንዳሢ ሃሢ ሃካ ዓኣ ዓሞራ ዓሶኮ ጎማ ኮሺ ሚርጌም ሜቶና ታ ዔያቶ ጳርቂ ኬሳንዳሢ ሄላንዳኣናኬ» ጌዔኔ።"},{"book":"ማዢንቲ ማፃኣፔ","chapter":"15","verse":"17","text":"ዓባ ጌሊ ሃባርታኣና ናኣቦይዳፓ ኬስካ ጩቢና ዔኤታ ታሚ ሎስታ ጴዺ፥ ቲቂ ፓቂ ፓቂ ጌሦና ዓሽኮኮ ባኣኪና ዓኣዼኔ።"},{"book":"ማዢንቲ ማፃኣፔ","chapter":"15","verse":"18","text":"ዬኖ ኬሎና ናንጊና ናንጋ ጎዳ ዓብራሜም፦ «ጊብፄ ዓጮ ዛጳፓ ዴንዲ ዔፕራፂሴ ዎሮ ሄላንዳኣና ዓኣ ዓጮ ቢያ፥ 15፡18 ዳኪ. ማዾ 7፡5።"},{"book":"ማዢንቲ ማፃኣፔ","chapter":"15","verse":"19","text":"ዬያጉዲ ቄና ዓሶ ዓጮ፥ ቄኔዛ ዓሶ ዓጮ፥ ቃዶሞኔ ዓሶ ዓጮ፥"},{"book":"ማዢንቲ ማፃኣፔ","chapter":"15","verse":"20","text":"ሂታ ዓሶ ዓጮ፥ ፔርዛ ዓሶ ዓጮ፥ ሬፓ ዓሶ ዓጮ፥"},{"book":"ማዢንቲ ማፃኣፔ","chapter":"15","verse":"21","text":"ዓሞራ ዓሶ ዓጮ፥ ካኣናኔ ዓሶ ዓጮ ጌርጌሳና ዒያቡሳና ዓሶ ዓጮ ቢያ ታ ኔ ዜርፆም ዒንጋንዳኔ» ሂዚ ጌዒ ጫኣቄኔ።"}]}