{"data":[{"book":"U-Eksodasi","chapter":"10","verse":"1","text":"Ngakho uThixo wasesithi kuMosi, “Hamba kuFaro, ngoba sengiyenze yaba lukhuni inhliziyo yakhe lezinhliziyo zezikhulu zakhe ukuze ngenze izimanga zami kubo"},{"book":"U-Eksodasi","chapter":"10","verse":"2","text":"ukuze lilandisele abantwabenu labazukulu benu ukuthi ngabahlukuluza njani abeGibhithe lokuthi ngabenzela izimanga, khona lizakwazi ukuthi mina nginguThixo.”"},{"book":"U-Eksodasi","chapter":"10","verse":"3","text":"Ngakho oMosi lo-Aroni baya kuFaro bathi kuye, “Nanku okutshiwo nguThixo, uNkulunkulu wamaHebheru: ‘Uzakwala kuze kube nini ukuzithoba phambi kwami? Yekela abantu bami bahambe ukuze bayengikhonza."},{"book":"U-Eksodasi","chapter":"10","verse":"4","text":"Nxa usala ukuthi bahambe ngizaletha intethe elizweni lakho kusasa."},{"book":"U-Eksodasi","chapter":"10","verse":"5","text":"Zizakwembesa wonke umhlabathi usale ungasabonakali. Zizakudla ziphundle du lalokho okuncinyane okwatshiywa yisiqhotho kanye lezihlahla zonke ezikhula egangeni."},{"book":"U-Eksodasi","chapter":"10","verse":"6","text":"Zizagcwala ezindlini zakho lezezikhulu zakho zonke lezamaGibhithe, into oyihlo labokhokho bakho abangazange bayibone selokhu bahlala kulelilizwe kuze kube manje.’ ” Khonapho uMosi wabe efulathela esuka kuFaro."},{"book":"U-Eksodasi","chapter":"10","verse":"7","text":"Izikhulu zikaFaro zathi kuye, “Koze kube nini na indoda le ilokhu iyisifu kithi? Yekela abantu bahambe bayekhonza uThixo uNkulunkulu wabo. Ulokhu ungaboni yini ukuthi ilizwe leGibhithe selichithekile?”"},{"book":"U-Eksodasi","chapter":"10","verse":"8","text":"UMosi lo-Aroni basebebuyiswa kuFaro. Wathi, “Hambani liyokhonza uThixo uNkulunkulu wenu. Kanti konje ngobani abahambayo?”"},{"book":"U-Eksodasi","chapter":"10","verse":"9","text":"UMosi waphendula wathi, “Sizahamba labatsha labadala bethu; lamadodana lamadodakazi ethu, lemihlambi yethu ngoba kumele senzele uThixo umkhosi.”"},{"book":"U-Eksodasi","chapter":"10","verse":"10","text":"UFaro wathi, “uThixo kabe lani, kumbe likhumbula ukuthi ngizaliyekela lihambe labesifazane labantwana! Kusobala ukuthi liqonde ukwenza okubi."},{"book":"U-Eksodasi","chapter":"10","verse":"11","text":"Hatshi! Akuhambe amadoda kuphela; amkhonze uThixo ngoba phela yikho ebelivele likukhalela.” Ngakho uMosi lo-Aroni basebexotshwa phambi kukaFaro."},{"book":"U-Eksodasi","chapter":"10","verse":"12","text":"UThixo wasesithi kuMosi, “Yelula isandla sakho phezu kweGibhithe ukuze kwehle isikhongwane, izintethe, kulolonke ilizwe zidle zigugude konke okukhulayo emangweni, konke lokho okwatshiywa yisiqhotho.”"},{"book":"U-Eksodasi","chapter":"10","verse":"13","text":"UMosi wayiphakamisa intonga yakhe phezu kweGibhithe, uThixo wasequbula umoya wempumalanga wavunguza elizweni lonke ngalelolanga lobusuku bakhona. Ekuseni umoya waletha izintethe."},{"book":"U-Eksodasi","chapter":"10","verse":"14","text":"Zalihlasela lonke elaseGibhithe zagcwala silikici kuzozonke izindawo zelizwe ngobunengi bazo. Kwakungakaze kube lesikhongwane esingako njalo singeyikufa saba khona njalo lanini."},{"book":"U-Eksodasi","chapter":"10","verse":"15","text":"Intethe lezo zavala umhlabathi waba mnyama bhuqe. Zatshaya zabhuqa konke okwakusele ngesikhathi sesiqhotho, konke okwakukhula emangweni kanye lezithelo zezihlahla. Akusalanga lutho oluluhlaza ezihlahleni loba isilimo bani kulolonke ilizwe laseGibhithe."},{"book":"U-Eksodasi","chapter":"10","verse":"16","text":"UFaro waphanga wabiza uMosi lo-Aroni wathi, “Ngonile kuThixo uNkulunkulu wenu lakini."},{"book":"U-Eksodasi","chapter":"10","verse":"17","text":"Manje-ke ngixolelani njalo libuye likhuleke kuThixo uNkulunkulu wenu ukuthi asuse loluhlupho olubhubhisayo.”"},{"book":"U-Eksodasi","chapter":"10","verse":"18","text":"UMosi wasesuka kuFaro wayakhuleka kuThixo."},{"book":"U-Eksodasi","chapter":"10","verse":"19","text":"UThixo wasewuguqula umoya waphephetha uvelela entshonalanga ulamandla. Wazidudula izintethe wazitshovela oLwandle Olubomvu. Akusalanga ntethe layinye loba ngaphi eGibhithe."},{"book":"U-Eksodasi","chapter":"10","verse":"20","text":"Kodwa uThixo wayenza yaba lukhuni inhliziyo kaFaro, kaze abavumela abako-Israyeli ukuthi bahambe."},{"book":"U-Eksodasi","chapter":"10","verse":"21","text":"UThixo wasesithi kuMosi, “Yelulela isandla sakho emkhathini ukwenzela ukuthi umnyama wembese iGibhithe lonke, umnyama obambekayo.”"},{"book":"U-Eksodasi","chapter":"10","verse":"22","text":"Ngakho uMosi waseselulela isandla sakhe phezulu, kwathi gubu umnyama okhasa phansi, walembesa lonke elaseGibhithe okwensuku ezintathu."},{"book":"U-Eksodasi","chapter":"10","verse":"23","text":"Kakho owayesabona omunye njalo kakho owayengasuka endaweni yakhe okwalezonsuku ezintathu. Kodwa ama-Israyeli ayelakho ukukhanya ezindaweni ayehlala kuzo."},{"book":"U-Eksodasi","chapter":"10","verse":"24","text":"UFaro wasebiza uMosi wathi, “Hambani liyekhonza uThixo. Ngitsho labesifazane benu labantwana hambani labo; litshiye kuphela imihlambi yezifuyo zenu.”"},{"book":"U-Eksodasi","chapter":"10","verse":"25","text":"Kodwa uMosi wathi, “Kumele usivumele ukuthi siyokwenza imihlatshelo leminikelo yokutshiswa kuThixo uNkulunkulu wethu."},{"book":"U-Eksodasi","chapter":"10","verse":"26","text":"Izifuyo zethu lazo zimele zihambe lathi kungasali lasinye. Kumele siyosebenzisa ezinye zazo ekukhonzeni uThixo uNkulunkulu wethu. Phela kasisoze sazi ukuthi sizasebenzisa siphi isifuyo ukukhonza uThixo size sifike khonale.”"},{"book":"U-Eksodasi","chapter":"10","verse":"27","text":"Kodwa uThixo wayenza yaba lukhuni inhliziyo kaFaro, kaze afuna ukubayekela bahambe."},{"book":"U-Eksodasi","chapter":"10","verse":"28","text":"UFaro wathi kuMosi, “Suka phambi kwami! Phinde ngikubone futhi. Mhla wangibona futhi ufile wena.”"},{"book":"U-Eksodasi","chapter":"10","verse":"29","text":"UMosi waphendula wathi, “Akube njengokuba usitsho. Phinde ungibone njalo lapha.”"}]}