{"data":[{"book":"Rómverjabréfið","chapter":"3","verse":"1","text":"Hvaða gagn er þá af því að vera Gyðingur? Hafa þeir einhver sérstök forréttindi hjá Guði? Hefur hin gyðinglega siðvenja, umskurnin, eitthvert gildi?"},{"book":"Rómverjabréfið","chapter":"3","verse":"2","text":"Já, það hefur marga kosti að vera Gyðingur. Fyrst og fremst þann að Guð trúði þeim fyrir lögum sínum (svo að þeir gerðu sér grein fyrir vilja hans og hlýddu honum)."},{"book":"Rómverjabréfið","chapter":"3","verse":"3","text":"Það er að vísu rétt að sumir þeirra reyndust ótrúir, en tekur Guð loforð sín aftur vegna þess eins að þeir brugðust?"},{"book":"Rómverjabréfið","chapter":"3","verse":"4","text":"Nei, að sjálfsögðu ekki! Þótt sérhver maður reyndist lygari, væri Guð það ekki. Munið þið hvað stendur í Davíðssálmunum um þetta:"},{"book":"Rómverjabréfið","chapter":"3","verse":"5","text":"„Já, en,“ segja sumir, „sviksemi okkar við Guð verður til góðs – syndir okkar þjóna góðum tilgangi. Þegar fólk sér hversu vondir við erum, veitir það því athygli hve Guð er góður. Og fyrst synd okkar verður honum til hjálpar, er þá nokkuð réttlæti í því að hann refsi okkur?“"},{"book":"Rómverjabréfið","chapter":"3","verse":"6","text":"Þannig tala sumir en slíkar röksemdir ná ekki nokkurri átt. Hvers konar Guð væri hann ef honum væri sama um syndina – ef hann léti sig einu gilda hvort menn óhlýðnuðust boðum hans og vilja – og hvernig gæti hann þá sakfellt nokkurn mann?"},{"book":"Rómverjabréfið","chapter":"3","verse":"7","text":"Nei, hann gæti ekki dæmt mig og sakfellt sem syndara ef óheiðarleiki minn og lygi yrðu honum til dýrðar, við það að vera borin saman við heiðarleika hans."},{"book":"Rómverjabréfið","chapter":"3","verse":"8","text":"Sé þetta hins vegar skoðun þín, þá verður niðurstaðan þessi: Því verri sem við erum, því ánægðari verður Guð! Þeir sem þannig tala verðskulda glötun. Hvernig geta menn haldið því fram að þetta sé sá boðskapur sem ég flyt?"},{"book":"Rómverjabréfið","chapter":"3","verse":"9","text":"En erum við Gyðingar betri en annað fólk? Nei, alls ekki. Við höfum þegar sýnt fram á að allir menn eru syndarar, Gyðingar jafnt sem heiðingjar."},{"book":"Rómverjabréfið","chapter":"3","verse":"10","text":"Um þetta segir Gamla testamentið:"},{"book":"Rómverjabréfið","chapter":"3","verse":"11","text":"Enginn maður þekkir Guð í raun og veru né þráir að kynnast honum."},{"book":"Rómverjabréfið","chapter":"3","verse":"12","text":"Allir hafa farið sína eigin leið – og villst. Enginn hefur í einu og öllu lagt stund á hið góða, ekki einn einasti."},{"book":"Rómverjabréfið","chapter":"3","verse":"13","text":"Tal mannanna er viðbjóðslegt og rotið, já, rétt eins og nálykt frá opinni gröf. Lygin loðir við tungu þeirra og allt sem þeir segja hefur í sér brodd og banvænt eitur höggormsins."},{"book":"Rómverjabréfið","chapter":"3","verse":"14","text":"Munnur þeirra er fullur formælinga og beiskju."},{"book":"Rómverjabréfið","chapter":"3","verse":"15","text":"Þeir eru fljótir til að drepa og hata hvern þann sem er þeim ósammála."},{"book":"Rómverjabréfið","chapter":"3","verse":"16","text":"Hvar sem þeir fara, skilja þeir eftir sig eymd og ógæfu,"},{"book":"Rómverjabréfið","chapter":"3","verse":"17","text":"og þeir hafa engan skilning á því hvað það er að njóta öryggis og blessunar Guðs."},{"book":"Rómverjabréfið","chapter":"3","verse":"18","text":"Þeim er alveg sama um Guð og hvað honum finnst um þá.“"},{"book":"Rómverjabréfið","chapter":"3","verse":"19","text":"Dómur Guðs er þungur yfir Gyðingum, því þeim ber að hlýða lögum Guðs, en ekki leggja stund á hið illa. Þeir hafa því enga afsökun, enginn þeirra. Þegar allt kemur til alls verður heimurinn að þagna, því að hann er sekur frammi fyrir hinum almáttuga Guði."},{"book":"Rómverjabréfið","chapter":"3","verse":"20","text":"Skiljið þið nú, að enginn getur orðið réttlátur í augum Guðs með því að hlýðnast lögunum? Eftir því sem við kynnumst lögum Guðs betur, því betur sjáum við að við getum alls ekki hlýtt þeim. Tilgangur laganna er sá einn að sýna okkur fram á að við erum syndarar."},{"book":"Rómverjabréfið","chapter":"3","verse":"21-22","text":"En nú hefur Guð bent okkur á aðra leið til sín. Hún felst ekki í því að menn skuli vera góðir og reyna að hlýða lögunum, heldur er um nýja leið að ræða (reyndar er hún nú ekki ný því að Gamla testamentið sagði frá henni fyrir langa löngu). Hún er þessi: Guð vill taka okkur í sátt við sig og sýkna okkur, ef við treystum því að Jesús Kristur fyrirgefi og taki burt syndir okkar. Öll getum við frelsast á þennan eina og sama hátt: Að koma til Krists, og þá skiptir engu hver við erum eða hvernig við höfum lifað."},{"book":"Rómverjabréfið","chapter":"3","verse":"23","text":"Allir hafa syndgað – óhlýðnast Guði og skortir dýrð hans,"},{"book":"Rómverjabréfið","chapter":"3","verse":"24","text":"en Guð lýsir því yfir að við séum saklaus af allri andstöðu við hann, ef við treystum Jesú Kristi, sem í kærleika sínum vill fyrirgefa okkur syndir okkar."},{"book":"Rómverjabréfið","chapter":"3","verse":"25","text":"Guð sendi Jesú Krist til að taka á sig hegninguna fyrir syndir okkar og að binda enda á reiði Guðs í okkar garð. Við frelsumst frá þessari reiði Guðs fyrir blóð Krists, það er að segja, vegna dauða hans á krossinum – og með því að trúa á hann og treysta hjálp hans. Í öllu þessu var Guð fullkomlega réttlátur, jafnvel þótt hann hafi ekki refsað þeim sem syndguðu fyrr á tímum, því að hann leit fram til þess tíma er Kristur kæmi og tæki burt syndir þeirra."},{"book":"Rómverjabréfið","chapter":"3","verse":"26","text":"Guð getur á sama hátt tekið á móti syndurunum nú á okkar dögum, því að Jesús dó einnig fyrir þeirra syndir. En er nokkurt réttlæti í því að Guð láti afbrotamenn ganga lausa og lýsi því yfir að þeir séu saklausir? Já, það getur hann ef þeir trúa því að Jesús hafi fyrirgefið þeim syndir þeirra."},{"book":"Rómverjabréfið","chapter":"3","verse":"27","text":"Getum við þá hrósað okkur af góðverkum okkar og sagt að þeirra vegna eigum við skilið að fá hjálp Guðs? Nei, alls ekki. Hvers vegna ekki? Vegna þess að við fáum ekki fyrirgefninguna sem laun fyrir góðverk okkar, heldur fyrir trú á það sem Kristur gerði."},{"book":"Rómverjabréfið","chapter":"3","verse":"28","text":"Þannig frelsumst við fyrir trúna á Krist en ekki fyrir það góða sem við gerum."},{"book":"Rómverjabréfið","chapter":"3","verse":"29","text":"Frelsar Guð einungis Gyðinga á þennan hátt? Nei, þetta á einnig við um heiðingjana,"},{"book":"Rómverjabréfið","chapter":"3","verse":"30","text":"því að Guð fer ekki í manngreinarálit. Ef við trúum þá sýknar Guð okkur, hvort sem við erum Gyðingar eða heiðingjar."},{"book":"Rómverjabréfið","chapter":"3","verse":"31","text":"Og segjum nú að við séum frelsuð fyrir að trúa, þýðir það þá ekki að við séum þar með laus undan því að þurfa að hlýða lögum Guðs? Nei, þvert á móti, því að sannleikurinn er sá að eina leiðin til að hlýða Guði er að trúa á Jesú Krist."}]}