{"data":[{"book":"Matayo","chapter":"8","verse":"1","text":"Yesu pauluka kuboka pikitombi, kikuta cha bandu ajingi ngikinkengama."},{"book":"Matayo","chapter":"8","verse":"2","text":"Ngaika mundu jumwe juna maloi, ngakilikitila nukulenga, “Ananhota andampaile nhwotwi kunyeguya.”"},{"book":"Matayo","chapter":"8","verse":"3","text":"Yesu ngatondobeya luboko lwakwe kunkunyula mundu jwenio nu kulenga, “Mbala nnyeguke.” Kingobutu mundu jwenio ngajeguka maloi gakwe."},{"book":"Matayo","chapter":"8","verse":"4","text":"Penia Yesu ngannenge, “Mpenakia, makannengeje mundu jwajwoa, nambu nnyende mikikilaye kakung'i na makapange hupo jaamulicha Musa kachalakicha kutenda nnamite.”"},{"book":"Matayo","chapter":"8","verse":"5","text":"Yesu paika pikilambo chuku Kafalanaumu pannyini, kilongoi jumwe jwa Loma nganyendelela, ngampembela annyangate,"},{"book":"Matayo","chapter":"8","verse":"6","text":"ngalenga, “Ananhota mpakachi jwango abi ukaja ntamwe lola na atekupola.”"},{"book":"Matayo","chapter":"8","verse":"7","text":"Yesu ngannengela “Mainka kunnamiya.”"},{"book":"Matayo","chapter":"8","verse":"8","text":"Kilongoi jwenio ngannenge Yesu, “Ananhota, mbaligweje mwe nnyingi unyumba jango. Nambu nnenge lilobe limwe tu mpakachi jwango malama."},{"book":"Matayo","chapter":"8","verse":"9","text":"Gambu nane uyo namundu nambi pae jikinala cha akinanhota bango, ngweti manjolinjoli ababi pae jango. Anda nannengi jumwe, ‘Nnyende!’ Na jwenio kujenda, anda nannengi jumwe, ‘Nhwike!’ Na jwenio kuika, na andanannengi mpakachi jwango, ‘Nkamule kilebe eche!’ Na jwenio kamula.”"},{"book":"Matayo","chapter":"8","verse":"10","text":"Yesu pajoa genia, ngaomongwa muno, ngabalenge bandu abakiba bakankengema, “Nannenge kweli nanammonaje mundu jwajoa Kuisilaeli pano ojwakweti imani ngolongwa andi ojo."},{"book":"Matayo","chapter":"8","verse":"11","text":"Nannenge kweli, bandu ajingi mabaika kuboka kumbwani nu kundonde, benia mabatamanga pamwe pampapala na Ulaimu na Isaka na Yakobo kukingwana chu kumbengu."},{"book":"Matayo","chapter":"8","verse":"12","text":"Nambu angweto abapaligwe kube mukingwana cha Nnoongo papakulekeligwa panja, pulubendu, kwenio bapakugutanga nu ukeya mino.”"},{"book":"Matayo","chapter":"8","verse":"13","text":"Kuboka penia Yesu ngannenge kilongoloi jwa Loma, “Nnyabule ukaja na ikabe andi punhwamini.” Na mpakachi jwakwe ngalama kingobu uchache."},{"book":"Matayo","chapter":"8","verse":"14","text":"Yesu ngaika kachakwe Petulo, ngabakolela akimundu akege Petulo bagolilwike pikindanda, atamwe."},{"book":"Matayo","chapter":"8","verse":"15","text":"Yesu ngabakamu luboko amama benia kitamwe ngachaboka ngabajema na kabegelela."},{"book":"Matayo","chapter":"8","verse":"16","text":"Piika kimuyo, ngabannetela bandu ajingi abakibanga bakachikila nchepela, jwenio kukulenga Lilobe tu, michepela ngijitila na ngabalamianga bandu boa."},{"book":"Matayo","chapter":"8","verse":"17","text":"Atenda genia kupala galenganile malobe agalongela Nnondoli jwa Nnoongo jwakemigwa Isaya kulenga,"},{"book":"Matayo","chapter":"8","verse":"18","text":"Yesu paubona nkengeni gwa bandu guntindile ngabaamulicha akinapunji bakwe bajomboke kujenda kwiye ji lilaba."},{"book":"Matayo","chapter":"8","verse":"19","text":"Mmoli jumwe ju Malagilo ga Musa ngannyendele Yesu ngannengela, “Aboli ne mbakunkengama kila kumpakujenda.”"},{"book":"Matayo","chapter":"8","verse":"20","text":"Yesu ngannyanga, “Mabwea gakweti nduka, ni ijuni yu kunani ikweti uhui, nambu Mwana jwa Mundu akwetije paali pu kubeka mutwe gwakwe.”"},{"book":"Matayo","chapter":"8","verse":"21","text":"Penia jumwe kati ja akinapunji bakwe ngannenge Yesu, “Angwana, nanji uneke nyende oti nakachike awabango.”"},{"book":"Matayo","chapter":"8","verse":"22","text":"Nambu Yesu ngajanga, “Ungengame milekange mitui ichike mitui mijakwe.”"},{"book":"Matayo","chapter":"8","verse":"23","text":"Yesu ngaombe muntumbwi na akinapunji bakwe ngabankengama."},{"book":"Matayo","chapter":"8","verse":"24","text":"Kingobu ucho kimbonga kikolongwa ngikipitila mulilaba na mawimbi ngaga tumbu kuwekela ntumbwi. Nambu Yesu akiba agochi lugono."},{"book":"Matayo","chapter":"8","verse":"25","text":"Akinapunji ngabajenda kunnyimuya, ngabalenga, “Angwana, mutukombole, tubakujomo!”"},{"book":"Matayo","chapter":"8","verse":"26","text":"Yesu ngabalenge, “Mangweto mmi na imani njoko mboni mmi na mbwele?” Ngajinuka ngakikalapila kimbonga na mawimbi, ngukube jee."},{"book":"Matayo","chapter":"8","verse":"27","text":"Bandu boa ngabaomongwa, ngabalenga, “Ojo mundu nike? Ata upepo na mawimbi gatenda nnyoa!”"},{"book":"Matayo","chapter":"8","verse":"28","text":"Yesu paika pikilambo chu Kugadala kwiye ja lilaba, na kwenio bandu abena abakiba ni michepela ngabakongana nabo bakabokela kamakabuli. Bandu benia bakiba bina kujogoya muno, kabe abonikije mundu jukujiga kupeta ndela jenie."},{"book":"Matayo","chapter":"8","verse":"29","text":"Benia ngaba tumbu kuchobela mwe ma Mwana ba Nnoongo kibi nike natwe? Bo, nhwikila kutupoteka tango kuwikaje kingobu chene?"},{"book":"Matayo","chapter":"8","verse":"30","text":"Papipi na penia pakiba na magolobe nduu agachungigwa."},{"book":"Matayo","chapter":"8","verse":"31","text":"Michepela ngajannenge Yesu, “Anda mutuboite mutuleke takagajingi magolobe gala.”"},{"book":"Matayo","chapter":"8","verse":"32","text":"Yesu ngajilenge, “Aja nnyendange” Penia ngijiboka mu bandu bala ngijijingi mumagolobe. Kipenga choa ngikielela pilichela, nukujingi mulilaba magolobe goa ngagawe na mache."},{"book":"Matayo","chapter":"8","verse":"33","text":"Akachungi ba magolobe ngabatilanga, ngabajenda kunnyini. Kwenio ngabalandulila ilebe yoa eipitile na bandu bi michepela."},{"book":"Matayo","chapter":"8","verse":"34","text":"Kuboka penia bandu boa bapannyini ngababoka ngabannyendele Yesu, pabammonaga ngabampembela aboke pikilambo chabe."}]}