{"data":[{"book":"2. Timotej","chapter":"1","verse":"1","text":"Me, o Pavle, o apostoli e Hriste Isusesoro pali volja e Devlesiri, bičhaldo injum te vaćerav e obećime dživdipnastar savoi ano Hrist Isus,"},{"book":"2. Timotej","chapter":"1","verse":"2","text":"pisinava e Timotejese, mle mangle čhavese:"},{"book":"2. Timotej","chapter":"1","verse":"3","text":"Zahvalno injum e Devlese, kolese kandava ani čisto savest, sar so ćerde hem mle preci, đikote dive hem rat, bizo ačhojba ićerava tut ano mle molitve."},{"book":"2. Timotej","chapter":"1","verse":"4","text":"Kad setinava man te asvenđe, avela maje te dikhav tut, te pherđovav radost."},{"book":"2. Timotej","chapter":"1","verse":"5","text":"Setinava man te čačikane veratar, savi najangle inele ani ti baba i Loida hem ani ti daj i Evnika, a uverime injum dai akana hem ana tute."},{"book":"2. Timotej","chapter":"1","verse":"6","text":"Adalese podsetinava tut te barjare i jag e Devlesere darosiri savoi dindo tuće kad čhivđum mle vasta upra tute."},{"book":"2. Timotej","chapter":"1","verse":"7","text":"Adalese so, o Devel na dinđa amen duho savo ćerela amen te dara, nego duho savo pherela amen zoralipnaja, manglipnaja hem gođaveripnaja."},{"book":"2. Timotej","chapter":"1","verse":"8","text":"Adalese ma lađa te svedočine amare Gospodestar. Ma lađa ni mandar, kova injum ano phandlipe zbog oleste, nego palo zoralipe e Devlesoro, ov mancar ano patiba zbog o evanđelje."},{"book":"2. Timotej","chapter":"1","verse":"9","text":"Ov spasinđa amen hem vičinđa amen te živina sveto dživdipe, na zbog amare ćeriba, nego zbog plo plan hem zbog pli milost. Adajai milost amenđe dindi ano Hrist Isus angleder o početko e vremesoro,"},{"book":"2. Timotej","chapter":"1","verse":"10","text":"a mothovđa pe amenđe akana kad alo amaro Spasitelji o Hrist Isus. Ov ćerđa o meriba te ačhol bizo zoralipe hem anđa o večno dživdipe ko svetlost prekalo evanđelje,"},{"book":"2. Timotej","chapter":"1","verse":"11","text":"zako savo injum čhivdo sar propovedniko, apostoli hem učitelji."},{"book":"2. Timotej","chapter":"1","verse":"12","text":"Adalese hem trpinava sa akava, ali na lađava, adalese so džanav kase verujinđum hem uverime injum da okova soi maje dindo ov šaj šukar te arakhi đi ko okova dive kad ka avel."},{"book":"2. Timotej","chapter":"1","verse":"13","text":"Ićer tut šukar ko saste lafija save mandar šunđan, nek oven će sar primer, ani vera hem ano manglipe ano Hrist Isus."},{"book":"2. Timotej","chapter":"1","verse":"14","text":"Arakh o šukar lafi savoi će poverime; arakh le prekalo Sveto Duho kova živini ana amende."},{"book":"2. Timotej","chapter":"1","verse":"15","text":"Džaneja so ačhavde man sare tari regija Azija, maškaro lendei hem o Figel hem o Ermogen."},{"book":"2. Timotej","chapter":"1","verse":"16","text":"O Gospod te mothoj plo milosrđe e Onisiforosere čherutnenđe, adalese so but puti hrabrinđa man hem na lađandilo so injum ano phandlipe,"},{"book":"2. Timotej","chapter":"1","verse":"17","text":"nego, kad alo ano Rim, šukar rodinđa man đikote na arakhlja man."},{"book":"2. Timotej","chapter":"1","verse":"18","text":"O Gospod te del le ko okova Dive te arakhi milosrđe e Gospodestar. A tu but šukar džane kobor ov kandlja man ano Efes."}]}