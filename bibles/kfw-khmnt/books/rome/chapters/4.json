{"data":[{"book":"Rome","chapter":"4","verse":"1","text":"Tiallaiya nipa Abraham in taksa-ah ilei intongpui jarra angme eini'n nitisik?"},{"book":"Rome","chapter":"4","verse":"2","text":"Abraham kha achountho khan akadik mi amin e-inchu, ama'n in-ornasik ajar aom, takkha Pathian maikuungnga chu etheinuni."},{"book":"Rome","chapter":"4","verse":"3","text":"Chong inthiang in angme iti? “Abraham in Pathian a-ngamnajei, halli ama kha mikadik eii tia azootjei.” Inphut 15:6; Gal 3:6"},{"book":"Rome","chapter":"4","verse":"4","text":"Miring inkhat chuon atholi ama chounthoman kha kutchoi eii tia leinunu, takkha achuonthoman eii tia nilei."},{"book":"Rome","chapter":"4","verse":"5","text":"Khawale inruoiya miring inkhat in choun inzeelmak halli ka-ngamnamak ngai kamintuunpi Pathian khachu kangamna inmani ngamna kha kadik eii tia azootpi."},{"book":"Rome","chapter":"4","verse":"6","text":"Chuon inzeelleiya Pathian in mi inkhat kha kadik eii tia alei-inchu, mi kha rawaan katha eii tia David in hinthoa aleiril."},{"book":"Rome","chapter":"4","verse":"7","text":"“Inchuontho kadikmak rakip i-ngaidampi ngai,"},{"book":"Rome","chapter":"4","verse":"8","text":"Pumi'n inmanu rakip iteelpimak mi ngaikha rawaan khatha in eii!”"},{"book":"Rome","chapter":"4","verse":"9","text":"Kha e-inle hiwa rawaan hi wunkatan mi ngaisikbit ebe, emakli wunkatan makngai sik-um emak abe? Khawajarra eini'n nijet “Abraham inngamna kha-um akadik eii tia Pathian in aleipi.”"},{"book":"Rome","chapter":"4","verse":"10","text":"Kha e-inle angtik pha-ah ileipime? Ama'n wun tanmaklaibe emakli wun tansuoli ebe? Wuntan suoli emak, wun atanma-ah ileipi eii."},{"book":"Rome","chapter":"4","verse":"11","text":"Abraham in wun tanma-ah Pathian diang i-ngamna khan, amahi mi kadik eii tia Pathian in azoot, nuk-ah Abraham in wun itan khachu akadik mi eii tia injetna raliim kha eii. Khawa kha'n ajar eya wun katanmak inlei e-innum Pathian in kadik eii tia izoot khat-um Pathian diang kangamna rakip ngai Pa kha Abraham ejei. Inphut 17:10"},{"book":"Rome","chapter":"4","verse":"12","text":"Hiwahi'n Abraham hi wunkatan rakip ngai pa amin eii, halli Abraham in wun tanmak laiya ileiring ringkhuo khale in-angrip-ah Pathian diang kangamna rakip ngai Pa kha-um a-eii."},{"book":"Rome","chapter":"4","verse":"13","text":"Abraham khat-um ama phungrui'n manmasituolhi inmanita esik eii tia chongkhit na-ah nimu kha Dan injui jarra emak, takkha inngamna jarra nimu kadik khan eii. Inphut 17:4-6; 22:17,18; Gal 3:29"},{"book":"Rome","chapter":"4","verse":"14","text":"Khat-um Dan dungjuiya karing inmani kha manmasituol phungrui in e-inchu, inngamna hi arei ommak khat-um chongkhit nahi-um anemna ommakjei. Gal 3:18"},{"book":"Rome","chapter":"4","verse":"15","text":"Dan in Pathain raangna ajuochoi, takkha Dan ommakna achu Dan kamakoi omnuni."},{"book":"Rome","chapter":"4","verse":"16","text":"Hiwale inruoiya chongkhitnahi ngamna-ah kajuo eii, khawa kha e-inchu chongkhitna'n Abraham phungrui rakip-ah Pathian manboi kutchoi eii tia inngamna apesik suok, Dan kajui ngaidiang bit ema-ah Abraham itho kangamna rakip diang um a-eii. Abraham hi Ratha lamtiang einirakip pa kha eii."},{"book":"Rome","chapter":"4","verse":"17","text":"Chong inthiang khan aleiti, “Kei'n nanghi phung angjet ngai pa kinamin ejei.” Akathi kaminring halli kalei ommak phur kaminjir Pathian diang Abraham in a-ngamna jarra hiwa chong inkhitnahi ama diang ileipe eii. Inphut 17:5"},{"book":"Rome","chapter":"4","verse":"18","text":"Abraham in iteii inngamna sik ommak phakhan num, ama'n angamna khat-um arangaitui jarra “Zaat rakip Pa amin eii” chong inthiang in iti angnga, “Nang naphungrui rakip arsi ngai angnga kamintam sik eii. ” Inphut 5:5"},{"book":"Rome","chapter":"4","verse":"19","text":"Ama'n kumrajakhat hongtung sik tiang, halli ama taksa kha kathi angnga aranak aleisuon innum, halli Sarah kha nai aleineimak pha khannum Abraham inngamna khachu leiminsiin mak. Inphut 17:17"},{"book":"Rome","chapter":"4","verse":"20","text":"Ama ngamna khan ama kha leimathaanmak, halli ama'n Pathian chongkhitna kha lei-inngamsamna mak, halli ama ngamna kha ranak in aleikasuunna Pathian kha aleiminpaak."},{"book":"Rome","chapter":"4","verse":"21","text":"Pathian in chongkhit na-ah itipi rakip kha alamintungsik eii tia Abraham in kacheet-ah aleingamna."},{"book":"Rome","chapter":"4","verse":"22","text":"Halli Abraham inngamna jarra “Pathian in kadik mi eii tia alei.”"},{"book":"Rome","chapter":"4","verse":"23","text":"“Amahi Pathian in kadik mi eii tia ilei chonghi” atheinuo sik-ah ileimajia emak."},{"book":"Rome","chapter":"4","verse":"24","text":"Takkha eini rakip sik-um lei-injia kha eii, Jisu eini Pumi kha kathi makheiya kahong ringnook ejei tia kangamna mi rakip diang um Pathian in kadik eii tia alei."},{"book":"Rome","chapter":"4","verse":"25","text":"Khawajarra eini ngai rakip manu sik-ah ama kha kathi sik-ah apesuok jei, halli eini ngai rakip hi Pathian le kadik namin-enasik ah naminring pinook jei. Isa 53:4,5"}]}