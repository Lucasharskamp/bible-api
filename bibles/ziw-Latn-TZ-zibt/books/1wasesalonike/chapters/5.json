{"data":[{"book":"1 Wasesalonike","chapter":"5","verse":"1","text":"Walukolo, hahana mtintiso wa kuwawandikilani mwe mbuli yoyose mwe chipindi hegu zuwa mbuli izo nazilaile."},{"book":"1 Wasesalonike","chapter":"5","verse":"2","text":"Kwaviya nyuwe wenye mmanya kugamba zuwa dya Zumbe akuwiya vituhu nadize ntukiza saviya mbavi akwiza nechilo."},{"book":"1 Wasesalonike","chapter":"5","verse":"3","text":"Wantu wakalonga, kuhola naho kutondowala, naho ubanasi ukunga uwalaile kwa ntukiza saviya ulumi wa usungu wa cheleko ukumwizila mvyele akwefungula, naho wantu hawadahe kuyenega ayo."},{"book":"1 Wasesalonike","chapter":"5","verse":"4","text":"Mna nyuwe walukolo hamwi mwechiza ivyo zuwa idyo dinase kuwogofyani hadiwezileni ntukiza saviya mbavi viya akwiza."},{"book":"1 Wasesalonike","chapter":"5","verse":"5","text":"Nyuwe wose mwi wantu mkwikala mo ulangazi, wantu wa msi. Suwe sawo wantu wa chilo, hegu mwe chiza."},{"book":"1 Wasesalonike","chapter":"5","verse":"6","text":"Elo, chisekugona ntongo saviya watuhu, chicheleze naho chitende na chihimo."},{"book":"1 Wasesalonike","chapter":"5","verse":"7","text":"Kwaviya wakugona wagona nechilo, wakozi wakolwa nechilo."},{"book":"1 Wasesalonike","chapter":"5","verse":"8","text":"Mna suwe chi wantu wa msi chitende na chihimo. Chitozane na uzumizi na kunga saviya nchingo ya chuma kuchinda mwe chifuwa, na msuhi wetu wa kwambulwa saviya nkofiya ya chuma."},{"book":"1 Wasesalonike","chapter":"5","verse":"9","text":"Kwaviya Chohile haungaga achifile maya yakwe makulu mna chambulwe kwa sila ya Zumbe dyetu Yesu Kulisito."},{"book":"1 Wasesalonike","chapter":"5","verse":"10","text":"Uyo abanikaga kwachausa chetu, chani chikale hamwenga naye, chikatenda wajima hegu chibanika."},{"book":"1 Wasesalonike","chapter":"5","verse":"11","text":"Elo hongezanani na kwambizana nyuwe wenye, saviya mkudamanya haluse."},{"book":"1 Wasesalonike","chapter":"5","verse":"12","text":"Walukolo, chawalombezani muwatunye wadya wakulu wakuwatumbwazikilani nyuwe na wadya wakuwalongozani na kuwafunda."},{"book":"1 Wasesalonike","chapter":"5","verse":"13","text":"Watunyiseni na kuwaunga kwachausa che ndima wakudamanya mtende na utondowazi."},{"book":"1 Wasesalonike","chapter":"5","verse":"14","text":"Walukolo, chaweilani muwafunde wantu wabwa, muwenke moyo wantu wabwa, wambizeni wahwele, mtende na ugoji kwa wantu wose."},{"book":"1 Wasesalonike","chapter":"5","verse":"15","text":"Sinyisani mntu yoyose adamanywe vihiye ni mnyawe asekumliha vihiye, mna kunga kwenyu kutende kudamanyizana yedi mazuwa yose na kuwadamanyiza yedi wantu wose."},{"book":"1 Wasesalonike","chapter":"5","verse":"16","text":"Mwelelwe mazuwa yose,"},{"book":"1 Wasesalonike","chapter":"5","verse":"17","text":"Msekusokela kumlombeza Chohile,"},{"book":"1 Wasesalonike","chapter":"5","verse":"18","text":"Mhongezeni Chohile mwe mbuli zose, kwaviya ayo nayo Chohile akunga mdamanye mo kulungana kwenyu na Kulisito Yesu."},{"book":"1 Wasesalonike","chapter":"5","verse":"19","text":"Msekumchinda Muye Ukukile."},{"book":"1 Wasesalonike","chapter":"5","verse":"20","text":"Msekubela ulosi wa wawoni."},{"book":"1 Wasesalonike","chapter":"5","verse":"21","text":"Himani chila chintu tozani chiya ichedi,"},{"book":"1 Wasesalonike","chapter":"5","verse":"22","text":"Enegani chila wihi."},{"book":"1 Wasesalonike","chapter":"5","verse":"23","text":"Chohile mwenye akuchinka utondowazi awalenguseni vitendese adime ujima wenyu wose nuko kugamba muye, myoyo na mili yenyu chani visekutenda na lema umo Zumbe dyetu Yesu Kulisito akuwiya."},{"book":"1 Wasesalonike","chapter":"5","verse":"24","text":"Akuwetangani nyuwe nadamanye ivyo kwaviya ni mchindedi."},{"book":"1 Wasesalonike","chapter":"5","verse":"25","text":"Walukolo, chilombezezeni suwe naswi."},{"book":"1 Wasesalonike","chapter":"5","verse":"26","text":"Walamseni walukolo wose kwa chilagiso cha ungi."},{"book":"1 Wasesalonike","chapter":"5","verse":"27","text":"Chaweilani kwa zina dya Zumbe wasomeleni walukolo wose ibaluwa ino."},{"book":"1 Wasesalonike","chapter":"5","verse":"28","text":"Chawaungilani wedi wa Chohile kulaila kwa Zumbe dyetu Yesu Kulisito."}]}