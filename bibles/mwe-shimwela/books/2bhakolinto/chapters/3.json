{"data":[{"book":"2 Bhakolinto","chapter":"3","verse":"1","text":"Bhuli, tunatandubha kwiiniya kabhili twaashayene? Bhuli, tunapinga bhaluwa ja lumanyio malinga shiikupinjikwa ku bhandu bhananji pubhakwiyangananga kunngwenunji eu kopoka kunngwenunji?"},{"book":"2 Bhakolinto","chapter":"3","verse":"2","text":"Mmwe mwaashayene ni bhaluwa jetu, bhaluwa jijandishwe mmitima jetu, na jinamanyika na shomwa na bhandu bhowe."},{"book":"2 Bhakolinto","chapter":"3","verse":"3","text":"Mmanyikenje kuti mmanganya bhaluwa ja a Kilishitu kukopoka mmakono getu. Bhaluwa jijandishwe nngabha na wino, ikabhe kwa Mbumu jwa a Nnungu bhali bhakwete gumi, nngabha jijandishwe nshipande sha liganga, ikabhe mmitima ja bhandu."},{"book":"2 Bhakolinto","chapter":"3","verse":"4","text":"Tunakombola bheleketa genego gwangali bhoga pa meyo ga a Nnungu, ligongo lya ngulupai itukwete kwa a Nnungu kwa gene gubhatendile a Yeshu Kilishitu gala."},{"book":"2 Bhakolinto","chapter":"3","verse":"5","text":"Nngabha tunakombola tenda shindu shoshowe kwa mashili getu, ikabhe mashili getu kugakopoka kwa a Nnungu."},{"book":"2 Bhakolinto","chapter":"3","verse":"6","text":"Pabha bhenebho bhatutendile uwe kulunguya malagano ga ambi, nngabha malagano ga Shalia jijandikwe, ikabhe malagano gaka Mbumu jwa a Nnungu. Pabha Shalia jinabhulaga, ikabhe Mbumu anataga gumi."},{"book":"2 Bhakolinto","chapter":"3","verse":"7","text":"Shalia jashinkujandikwa mwiipande ya maganga. Ikabhe mpelo gwakwe shiwo, ukonjelo gwabho gwashinkupunda mpaka bha Ishilaeli bhashinkulepelanga kwaalola a Musha kumeyo, ligongo lya ng'anyima kwabho. Kung'anyima kwabho kwangalonjeya. Bhai, ibhaga Shalia jipeleshela kuwa jatendeshe kwa ukonjelo gwa nneyo,"},{"book":"2 Bhakolinto","chapter":"3","verse":"8","text":"bhuli, liengo lika Mbumu jwa a Nnungu likapunda kukola ukonjelo?"},{"book":"2 Bhakolinto","chapter":"3","verse":"9","text":"Bhai, ibhaga gwashinkupagwa ukonjelo nniengo lya ukumula ukoto, penepo liengo lipeleshela uguja shilibhe na ukonjelo gwa puya."},{"book":"2 Bhakolinto","chapter":"3","verse":"10","text":"Ukonjelo gwalongolele gula ushipela, pabha nnaino shikwete ukonjelo gwa puya, shiishe."},{"book":"2 Bhakolinto","chapter":"3","verse":"11","text":"Ibhaga shene shaliji sha pitape shashinkukola ukonjelo, lyakwa lipamba kuti sha pitipiti shila shipinga kola ukonjelo gwa puya."},{"book":"2 Bhakolinto","chapter":"3","verse":"12","text":"Na pabha shitukulupalila ni sheneshi, uwe tunabheleketa kwa mashili."},{"book":"2 Bhakolinto","chapter":"3","verse":"13","text":"Uwe tukatenda malinga a Musha bhaiunishile nngubho kumeyo, nkupinga bha Ishilaeli bhanakubhonanje kung'anyima kwabho kulipela."},{"book":"2 Bhakolinto","chapter":"3","verse":"14","text":"Ikabhe lunda lwabhonji lwashinkupuganyika. Mpaka lelo Bhaishilaeli pubhaashomanga itabhu ya Malagano ga Bhukala, shitabhosho shikanabhe shoka. Pushishoka mundu alundanaga na a Kilishitu."},{"book":"2 Bhakolinto","chapter":"3","verse":"15","text":"Elo, mpaka lelo kila pubhaashomanga itabhu ya a Musha, lunda lwabhonji lunapuganyika."},{"book":"2 Bhakolinto","chapter":"3","verse":"16","text":"Ikabheje, malanga gogowe mundu pakwatendebhushila Bhakulungwa a Yeshu, shitabhosho shinashoywa."},{"book":"2 Bhakolinto","chapter":"3","verse":"17","text":"Bhai, “Bhakulungwa” ni Mbumu na popowe pali Mbumu jwa Bhakulungwa penepo pa ungwana."},{"book":"2 Bhakolinto","chapter":"3","verse":"18","text":"Bhai, uwe tubhowe twangaunishilwa kumeyo, tunalangula ukonjelo gwa Bhakulungwa mbuti kung'anyima kwa shioo, shitutindiganywe tulandane na Bhakulungwa, tulishoka ukonjelo kwenda ukonjelo guna, numbe gwa puya. Lyene liengolyo lika Mbumu jwa Bhakulungwa."}]}