{"data":[{"book":"Sariyane","chapter":"23","verse":"1","text":"Xɛmɛn nun a fafe a ɲaxanla nama kafu, alogo a nama a fafe rayagi."},{"book":"Sariyane","chapter":"23","verse":"2","text":"Muxun naxan tɛgɛnxi, hanma a bari seen bolonxi, na kanna mi lan a siga Alatalaa yamaan malanni."},{"book":"Sariyane","chapter":"23","verse":"3","text":"Naxanye na kafu sariyatareyani, e diin bari, na diin fan mi daxa a siga Alatalaa yamaan malanni han a yixɛtɛ fudena."},{"book":"Sariyane","chapter":"23","verse":"4","text":"Amonine nun Moyaba kaane mi sigɛ Alatalaa yamaan malanni hali e yixɛtɛ fudena."},{"book":"Sariyane","chapter":"23","verse":"5","text":"A ligama na kiini habadan bayo siyani itoe mi faxi ɛ ralandeni burun nun igen na e yii, ɛ yi kelima Misiran yi waxatin naxan yi. E Beyori a dii Balami saren fi nɛn ɛ xili ma keli Petori taani Mesopotamiya yamanani alogo a xa ɛ danga."},{"book":"Sariyane","chapter":"23","verse":"6","text":"Koni Alatala ɛ Ala mi tin a tuli matiyɛ Balami ra. A bata dangan masara barakan na bayo ɛ rafan Alatala ɛ Ala ma."},{"book":"Sariyane","chapter":"23","verse":"7","text":"Ɛ nama e mali bɔɲɛ xunbenla nun hɛrin sɔtɔ feen na ɛ siin birin yi."},{"book":"Sariyane","chapter":"23","verse":"8","text":"Ɛ nama Edɔn kaane raɲaxu bayo ɛ ngaxakedenna nan e ra. Ɛ nama Misiran kaane raɲaxu bayo ɛ waxatina nde ti nɛn e bɔxɔni."},{"book":"Sariyane","chapter":"23","verse":"9","text":"E yixɛtɛ saxanden nɔɛ soɛ nɛn Alatalaa yamaan malanni."},{"book":"Sariyane","chapter":"23","verse":"10","text":"Ɛ na siga ɛ yaxune yɛngɛdeni, ɛ yi daaxa yirena nde yi, ɛ lan nɛn ɛ xa ɛ yɛtɛ ratanga fe ɲaxin birin ma."},{"book":"Sariyane","chapter":"23","verse":"11","text":"Xa xɛmɛna nde ɛ yɛ naxan mi sariɲanxi, igen bata mini a xɛmɛyani kɔɛɛn na, a xa mini daaxaden fari ma."},{"book":"Sariyane","chapter":"23","verse":"12","text":"Ɲinbanna ra, a xa a maxa. Sogen na godo waxatin naxan yi a nɔɛ soɛ nɛn daaxadeni."},{"book":"Sariyane","chapter":"23","verse":"13","text":"Ɛ xa yirena nde sugandi daaxaden fari ma, na yi findi xandaan na."},{"book":"Sariyane","chapter":"23","verse":"14","text":"Wali sena nde xa lu ɛ goronne yɛ, alogo ɛ na siga xandani, ɛ xa yinla ge, ɛ yi ɛ makoon naba, ɛ bɛndɛn naxɛtɛ a yɛ ma."},{"book":"Sariyane","chapter":"23","verse":"15","text":"Ɛ daaxaden lan nɛn a xa sariɲan, bayo Alatala ɛ Ala masiga tiden na a ra ɛ kantan feen na, a yi ɛ yaxune sa ɛ sagoni. Xa a fe ɲaxin li daaxadeni, a a makuyama ɛ ra nɛn."},{"book":"Sariyane","chapter":"23","verse":"16","text":"Xa konyina nde a gi a kanna ma, a yi a yigiya ɛ konni, ɛ nama a xali a kanna fɛma de!"},{"book":"Sariyane","chapter":"23","verse":"17","text":"A lan nɛn a xa dɔxɔ ɛ dɛxɔn taani, a na wa lu feni dɛnaxan yi. Ɛ nama ɲaxu a ra."},{"book":"Sariyane","chapter":"23","verse":"18","text":"Isirayila xɛmɛna hanma ɲaxanla nama findi yalunden na."},{"book":"Sariyane","chapter":"23","verse":"19","text":"Yalunde gilɛn sarena, hanma yalunde xɛmɛn sarena, na mi lan a xa so Alatala ɛ Ala banxini ɛ dɛ xui yo rakamali feen na, bayo Alatala ɛ Ala na fe sifan naɲaxuxi."},{"book":"Sariyane","chapter":"23","verse":"20","text":"Ɛ na sena nde doli ɛ ngaxakedenna ma, gbetina, donsena, xa na mi a ra se gbɛtɛ, ɛ nama tɔnɔ yo sa a fari."},{"book":"Sariyane","chapter":"23","verse":"21","text":"Ɛ nɔɛ tɔnɔn fenɲɛ nɛn xɔɲɛn na, koni ɛ ngaxakedenna tan mi a ra de. Ɛ xa na sariyan suxu ɛ bɔxɔni, ɛ dɛnaxan sɔtɔma, alogo Alatala ɛ Ala xa barakan sa ɛ kɛwanle birin yi."},{"book":"Sariyane","chapter":"23","verse":"22","text":"I na dɛ xuiin tongo Alatala i ya Ala xa, i nama i madigan a rakamali feen na, xanamu Alatala i ya Ala a maxɔdinma nɛn i ma, i yi findi yulubi tongon na."},{"book":"Sariyane","chapter":"23","verse":"23","text":"Xa i mi dɛ xui tongo, yulubi fe mi a ra."},{"book":"Sariyane","chapter":"23","verse":"24","text":"Koni xa i dɛ xuiin tongo Alatala i ya Ala xa, i lan nɛn i xa a rakamali ki faɲi alo i a ɲɛnige kii naxan yi."},{"book":"Sariyane","chapter":"23","verse":"25","text":"I nɔɛ manpa bogina nde bɛ nɛn i gbeen mi naxan na, i yi a don, han i lugo, koni i nama nde sa i ya goronni."},{"book":"Sariyane","chapter":"23","verse":"26","text":"I na so murutu xɛɛn na, i gbee mi naxan na, i nɔɛ tɔnsɔnna ndee bolonɲɛ nɛn i yiin na, koni i nama i ngaxakedenna a murutun xaba wɔlitɛn na."}]}