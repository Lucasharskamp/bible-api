{"data":[{"book":"Matei","chapter":"12","verse":"1","text":"Gene malangago, a Yeshu bhatendaga pita mmigunda ja ngano Lyubha lya Pumulila. Bhai, bhaajiganywa bhabho gubhakwetenje shibhanga, gubhatandwibhenje kupulula maashe ga ngano, nitauna."},{"book":"Matei","chapter":"12","verse":"2","text":"Mapalishayo bhakagabhonanjeje genego, gubhaalugulilenje a Yeshu, “Nnole, bhaajiganywa bhenu bhanatendanga indu ikapinjikwa tenda Lyubha lya Pumulila.”"},{"book":"Matei","chapter":"12","verse":"3","text":"A Yeshu gubhaajangwilenje, “Bhuli, nkanabhe shomanga ibhatendile a Daudi na ashaajabhonji pubhalinginji na shibhanga?"},{"book":"Matei","chapter":"12","verse":"4","text":"Shibhashite jinjila nnyumba ja a Nnungu gubhalile mikate jabhishilwe kwa ligongo lya a Nnungu jila. Pabha bhenebho nkali na ashaajabhonji bhakaapinjikwangaga kulya jene mikatejo, ikabhe bhaabhishilape."},{"book":"Matei","chapter":"12","verse":"5","text":"Eu bhuli, nkanabhe shomanga nshitabhu sha Shalia ja a Musha kuti, puyakoposhelaga Lyubha lya Pumulila bhaabhishilanga bhatendaga lekanga kagula Shalia nniekalu, ikabheje bhakaganishiwanga kuti bhanalebhanga?"},{"book":"Matei","chapter":"12","verse":"6","text":"Bhai, ngunakummalanjilanga kuti pepano apali ali jwankulungwa kupunda liekalu."},{"book":"Matei","chapter":"12","verse":"7","text":"Kaliji nkamumanyinji malombolelo ga gene malobhe gano, ‘Shingupinga shiya nngabha mbepei,’ nkanaaukumulanje bhandunji bhangalebhanga."},{"book":"Matei","chapter":"12","verse":"8","text":"Pabha, Mwana juka Mundu, ni nkulungwa jwa Lyubha lya Pumulila.”"},{"book":"Matei","chapter":"12","verse":"9","text":"A Yeshu gubhashoshile penepo, gubhajinjile nshinagogi jabhonji."},{"book":"Matei","chapter":"12","verse":"10","text":"Ashinkupagwa mundu akwete nkono upolweshe. Bhai, bhandu gubhaabhushiyenje a Yeshu, “Bhuli, ilipinjikwa kunamiya mundu Lyubha lya Pumulila?” Bhashinkwaabhuyanga nkupinga bhapatanje shiumilo sha kwaashitakia."},{"book":"Matei","chapter":"12","verse":"11","text":"Ikabheje a Yeshu gubhaabhalanjilenje, “Tujile mundu munkumbi gwenunji, ngondolo jwakwe atumbushilaga nniimbo, bhuli, akanshoya mwenemo pabha Lyubha lya Pumulila?"},{"book":"Matei","chapter":"12","verse":"12","text":"Na mundu ni jwa mana kupunda ngondolo! Bhai, shalia jetu jinakutupinga kutenda ya mmbone Lyubha lya Pumulila.”"},{"book":"Matei","chapter":"12","verse":"13","text":"Kungai gubhannugulile mundu jula, “Goloya nkono gwako.” Gwaugolweye, ukulamaga nibha malinga guna gula."},{"book":"Matei","chapter":"12","verse":"14","text":"Ikabheje Ashimapalishayo gubhakopokenje palanga, gubhatendilenje nkungulu shanabhuli shibhaabhulaganje a Yeshu."},{"book":"Matei","chapter":"12","verse":"15","text":"A Yeshu bhakagamanyeje genego, gubhajabhwile kweneko. Bhandu bhabhagwinji gubhaakagwilenje, nigubhaalamiyenje bhalwelenji bhowe,"},{"book":"Matei","chapter":"12","verse":"16","text":"gubhaamulishenje bhanannugulilanje mundu ga bhenebho,"},{"book":"Matei","chapter":"12","verse":"17","text":"nkupinga gamalile malobhe gubhabhelekete a Ishaya ankulondola bha a Nnungu bhalinkuti,"},{"book":"Matei","chapter":"12","verse":"18","text":"“Nnole ntumishi jwangu juninng'agwile,"},{"book":"Matei","chapter":"12","verse":"19","text":"Akakola mitau wala kujobhela,"},{"book":"Matei","chapter":"12","verse":"20","text":"Nnai upondeshe akautemanya,"},{"book":"Matei","chapter":"12","verse":"21","text":"Bhandu bhangabha Bhayaudi shibhalikulupalilanje lina lyakwe.”"},{"book":"Matei","chapter":"12","verse":"22","text":"Penepo bhandu gubhaapeleshelenje a Yeshu mundu jumo nangalole aliji bhubhu ligongo ashinkukola maoka. A Yeshu gubhanshoshiye lioka jula, gwakombwele kubheleketa na lola."},{"book":"Matei","chapter":"12","verse":"23","text":"Lugwinjili lowe gubhakanganigwenje bhalinkutinji, “Bhuli, pana jweneju Ulongo gwa a Daudi?”"},{"book":"Matei","chapter":"12","verse":"24","text":"Ikabheje Mapalishayo bhakapilikananjeje genego, gubhashitenje, “Jwene munduju anashoya maoka kwa mashili gaka Bhelishebhuli, nkulungwa jwa maoka.”"},{"book":"Matei","chapter":"12","verse":"25","text":"A Yeshu, bhakaimanyeje ng'aniyo yabhonji, gubhaalugulilenje, upalume gogowe ugabhanikaga makundi nikanana, shiugwe, na shilambo eu likaja lyolyowe ligabhanikaga makundi nikanana, likalonjeya."},{"book":"Matei","chapter":"12","verse":"26","text":"Ibhaga Lishetani anashoya maoka, bhai, upalume gwakwe shigulonjeye shanabhuli?"},{"book":"Matei","chapter":"12","verse":"27","text":"Mmanganya nkutinji ngunashoya maoka kwa mashili gaka Bhelishebhuli, bhuli, bhaakulupalila bhenunji bhanakwashoyanga kwa mashili gakeni? Kwa lyene ligongolyo bhanganyabho shibhanng'ukumulanje."},{"book":"Matei","chapter":"12","verse":"28","text":"Ikabheje monaga ngunashoya maoka kwa mashili ga Mbumu jwa a Nnungu, bhai, mmumanyanje kuti Upalume gwa a Nnungu ung'ishilenje."},{"book":"Matei","chapter":"12","verse":"29","text":"“Jwakwa mundu akombola kujinjila nnyumba jika mundu akwete mashili nikumpokonyola indu yakwe, gwangali tandubha kuntabha. Penepo shakombole kumpokonyola indu yakwe."},{"book":"Matei","chapter":"12","verse":"30","text":"“Jojowe akakwiilunda na nne, anangana, naka jojowe akalopola pamo na nne, anajaanganya."},{"book":"Matei","chapter":"12","verse":"31","text":"Kwa lyene ligongolyo, ngunakummalanjilanga, bhandu shibhaleshelelwanje yambi yabhonji yowe, na matukano gowe, ikabheje ga kuntukana Mbumu jwa Ukonjelo bhakaleshelelwanga."},{"book":"Matei","chapter":"12","verse":"32","text":"Na kabhili, abheleketa lilobhe lya kuntauka Mwana juka Mundu shaleshelelwe, ikabheje abheleketa lilobhe lya kuntauka Mbumu jwa Ukonjelo, akaleshelelwa, wala nshilambolyo sha nnaino shino, wala shikwiyasho."},{"book":"Matei","chapter":"12","verse":"33","text":"“Nkongo ubhaga gwa mmbone na iepo yakwe shiibhe ya mmbone, na nkongo ubhaga gwangali gwa mmbone na iepo yakwe shiibhe yangali ya mmbone, pabha nkongo pukumanyika kwa iepo yakwe."},{"book":"Matei","chapter":"12","verse":"34","text":"Mmanganya nninginji malinga majoka! Nkukombolanga bhuli kubheleketa indu ya mmbone nninginji mmangali bha mmbonenji? Pabha mundu yabheleketa ingumbele muntima gwakwe."},{"book":"Matei","chapter":"12","verse":"35","text":"Mundu jwa mmbone anatenda indu ya mmbone, pabha nshibhiko shakwe mushigumbala indu ya mmbone, ikabheje mundu jwa nyata ntima, anatenda indu ya nyata pabha ntima gwakwe ushigumbala indu ya nyata."},{"book":"Matei","chapter":"12","verse":"36","text":"“Bhai, ngunakummalanjilanga, lyubha lya ukumu bhandu bhapinga kwiya jangulanga ga malobhe gowe gangali ga mmbone gubhabheleketenje."},{"book":"Matei","chapter":"12","verse":"37","text":"Pabha kwa malobhe genu shinnjiye bhoneka kuti nkwete aki, na kwa malobhe genu shinng'ukumulwe.”"},{"book":"Matei","chapter":"12","verse":"38","text":"Penepo Mapalishayo na bhaajiganya bha Shalia bhananji gubhaalugulilenje a Yeshu, “Mmaajiganya, tunapinga tushibhone shilangulo kopoka kwenu mmwe.”"},{"book":"Matei","chapter":"12","verse":"39","text":"Nabhalabho gubhaajangwilenje, “Alu lubhelekolu lwa lebha na lukakulupalika kwa a Nnungu! Nnapinganga shilangulo, nkapegwanga ikabheje shilangulo sha a Yona ankulondola bha a Nnungu."},{"book":"Matei","chapter":"12","verse":"40","text":"Shibhashite tama a Yona mobha gatatu shilo na mui nnipitiu lika shamaki, nneyo peyo Mwana juka Mundu shatame mobha gatatu nnitaka shilo na mui."},{"book":"Matei","chapter":"12","verse":"41","text":"Bhandu bha ku Ninawi shibhakoposhelanje mobha ga ukumu, nabhalabhonji shibhaluukumulanje alu lubhelekolu kuti lushilebha, pabha bhandu bha ku Ninawi bhaipetilenje kwa ligongo lya miungu ja a Yona, na mbena apano apali ali nkulungwa kupunda a Yona."},{"book":"Matei","chapter":"12","verse":"42","text":"A Malikiya bha kwibhanda shibhakoposhele alu lubhelekolu pushiluukumulwe, na bhalabho shibhaluukumule kuti lushilebha, pabha bhenebho bhashinkukopoka kwa taliya, nkupinga bhapilikane malobhe ga lunda ga a Shelemani, na mbena apano apali ali nkulungwa kupunda a Shelemani."},{"book":"Matei","chapter":"12","verse":"43","text":"“Lioka anshokaga mundu, anatimbililatimbilila nng'anga nkuloleya pa pumulila na anapabhone."},{"book":"Matei","chapter":"12","verse":"44","text":"Penepo anakwilugulila nnyene, ‘Shimuje kumui kungoposhele,’ ikabheje pabhuja nakupaimana pangali shindu, pali papyejilwe nikonjelewa,"},{"book":"Matei","chapter":"12","verse":"45","text":"shajende kwaatolanga ashimaoka bhananji shabha, bhajogoyanga kupunda jwenejo, na bhowe bhanakwiya kunjinjilanga mundujo. Na ali jika mundujo shijibhe jangali ja mmbone kupunda kundandubho. Na malinga shiipingabha kwa lubheleko lwa lebhalu.”"},{"book":"Matei","chapter":"12","verse":"46","text":"A Yeshu bhali nkubheleketa na bhandu bhabhagwinji, anyinabhabho na ashaapwabho gubhaikengene nijimangana palanga, bhalipinganga kubheleketa nabho."},{"book":"Matei","chapter":"12","verse":"47","text":"Bhai, mundu jumo gwabhalugulile, “Anyinabhenu na ashaapwenu pubhalinginji palanga, bhanapinganga kubheleketa na mmwe.”"},{"book":"Matei","chapter":"12","verse":"48","text":"Ikabheje a Yeshu gubhaajangwile bhandu bhala, “A mama nne agani? Na ashapwanga nne ashigani?”"},{"book":"Matei","chapter":"12","verse":"49","text":"Kungai gubhaagolosheyenje nkono kwaalanguyanga bhaajiganywa bhabho, bhalinkuti, “Nnole abha ashaamama na ashaapwanga!"},{"book":"Matei","chapter":"12","verse":"50","text":"Pabha jojowe atenda yakupinga Atati bhali kunnungu, jwenejo ni mpwanga nne na nnumbwangu nne na a mama nne.”"}]}