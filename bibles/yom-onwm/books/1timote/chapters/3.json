{"data":[{"book":"1 Timote","chapter":"3","verse":"1","text":"Diambu diadi didi dikuikama : “Woso mutu lembo tombi ba ntuadisi mu Dibundu ; niandi tidi kisalu kimboti.”"},{"book":"1 Timote","chapter":"3","verse":"2","text":"Bufueni kuidi ntuadisi mu ba mutu wukambulu tsembolo, kafueti ba bakala widi nketo wumosi kaka, kalendi ba phulu dia ayi nua ko, kafueti ba nkua nduenga ; kafueti ba mutu zebi kukiyala mu luzingu luandi, zebi yakula bumboti banzenza, zebi longa,"},{"book":"1 Timote","chapter":"3","verse":"3","text":"kanuanga malavu ko, kanuananga ko vayi widi nlembami, kasi nkua ziphaka ko, kasi khunia zimbongo ko."},{"book":"1 Timote","chapter":"3","verse":"4","text":"Kaba mutu zebi diatisa bumboti nzoꞌandi, zebi nata bumboti bana bandi ku bulemvo ; mu lukinzu loso."},{"book":"1 Timote","chapter":"3","verse":"5","text":"Vayi enati mutu kasi zaba diatisa nzoꞌandi ko, buna buevi kalenda kebila Dibundu di Nzambi e ?"},{"book":"1 Timote","chapter":"3","verse":"6","text":"Mutu beni kabika ba mutu wutambudi bosi phulusu muingi kabika baluniemo ayi kabika zengolo nkanu banga wowo wuzengolo Satana."},{"book":"1 Timote","chapter":"3","verse":"7","text":"Muaki kafueti ba kimbangi kimboti va meso ma batu bobo badi ku nganda, muingi kabika fua tsoni ayi kabika bua mu ntambu wu Satana."},{"book":"1 Timote","chapter":"3","verse":"8","text":"Bobuawu kuidi bisadi, bifueti ba mamvawu batu ba lukinzu, batu bantubanga mambu ma kiedika kaka, banuanga malavu mawombo ko, babakanga zimbongo mu luvunu ko."},{"book":"1 Timote","chapter":"3","verse":"9","text":"Bafueti zaba lundanga mansueki ma minu mu mayindu mamboti ma ntima ayi mavedila."},{"book":"1 Timote","chapter":"3","verse":"10","text":"Bafueti tuama totu, bosi basala bu bamonikini batu bakambulu tsembolo."},{"book":"1 Timote","chapter":"3","verse":"11","text":"Bobuawu baketo, mamvawu bafueti ba baketo ba lukinzu, batubidilanga batu ku ndambu ko, basi ko phulu yi dia ayi yi nua ko, bakuikama mu mamo."},{"book":"1 Timote","chapter":"3","verse":"12","text":"Bika bisadi biba babakala biba babakala bakuela nketo wumosi-wumosi kaka, bizaba diatisa bumboti bana bawu ayi zinzo ziawu veka."},{"book":"1 Timote","chapter":"3","verse":"13","text":"Bila babo bansala bumboti bammonikanga batu ba lukinzu ayi babeki diana dinneni mu minu kidi mu Klisto Yesu."},{"book":"1 Timote","chapter":"3","verse":"14","text":"Ndilembo sonikina mambu mama bila diana didi uama mu vika kuiza kudingeyo ;"},{"book":"1 Timote","chapter":"3","verse":"15","text":"vayi enati ndikidi zingila diodi didi mu diambu wuzaba buevi wufueti zingila mu Nzo yi Nzambi, yoyi yidi Dibundu di Nzambi yi moyo, dikunzi ayi zingumunu ki kiedika."},{"book":"1 Timote","chapter":"3","verse":"16","text":"Ayi mu kambu findisa ziphaka : mansueki ma luzitu lu Nzambi madi manneni."}]}