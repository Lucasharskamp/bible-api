{"data":[{"book":"2 Wakolinso","chapter":"3","verse":"1","text":"Togoleni, chakonga naho kukeduvya suwe wenye? Chaunga baluwa ya kuketambalisa kwenyu, hegu kulawa kwenyu enga watuhu?"},{"book":"2 Wakolinso","chapter":"3","verse":"2","text":"Nyuwe wenye mwi baluwa yetu iwandikwe mwe mioyo yetu, kila yumwenga aione na kuisoma."},{"book":"2 Wakolinso","chapter":"3","verse":"3","text":"Imanyika kugamba nyuwe mwi baluwa ya Kilisito, aigale kwa mikono yetu. Ibaluwa yenye haiwandikwe kwa wino mna iwandikwa kwa Muye ywa Mnungu eli mgima. Haiwandikwe mwo luwe mna iwandikwa mwe mioyo ya want'hu."},{"book":"2 Wakolinso","chapter":"3","verse":"4","text":"Chalonga ivi kwa kukawiila kinanadyo kwa Mnungu kombokela kwa Kilisito."},{"book":"2 Wakolinso","chapter":"3","verse":"5","text":"Hiyo kugamba chadaha kudamanya dyodyose kwa nguvu zetu wenye, mna udahi wetu wose walawa kwa Mnungu."},{"book":"2 Wakolinso","chapter":"3","verse":"6","text":"Naye niye akitendile kinde wandima we ndagano imp'ya, naho hiyo ndagano yo mwiko uwandikwe, ila kwa ndagano ya Muye ywa Mnungu. Kwaviya mwiko uwandikwe wegala file, mna Muye ywa Akukile egala ugima."},{"book":"2 Wakolinso","chapter":"3","verse":"7","text":"Mwiko wawandikilagwa mwe vibesu va maiwe. Hamwenga na kugamba kwo uheelo wakwe unda file, naho ung'azi wakwe mkulu noukulisa hata wana wa Izilaeli wasekudaha kukaula kihanga cha Musa kwo ung'azi wakwe. Naho ung'azi uwo nounda wa lupisi du."},{"book":"2 Wakolinso","chapter":"3","verse":"8","text":"Togoleni kiya kikudamanywa kwa sila ya Muye ywa Mnungu nekinde na ung'azi mkulu wa vivihi?"},{"book":"2 Wakolinso","chapter":"3","verse":"9","text":"Inanda zindima zikwigala file zina ukulu, togoleni, nezinde na ukulu wa vivihi zindima zikwigala ukombola!"},{"book":"2 Wakolinso","chapter":"3","verse":"10","text":"Ikindedi kiya chandile na ukulu aho kale, niyo chaza ukulu wakwe kwa mbuli ya ukulu utendese wizile"},{"book":"2 Wakolinso","chapter":"3","verse":"11","text":"Uneva kiya chandaga cho lupisi du chandaga na ung'azi wakwe, ikindedi kiya kikwikala ulo na ulo nekinde na ung'azi mkulu utendese."},{"book":"2 Wakolinso","chapter":"3","verse":"12","text":"Kwaviya idi nidyo dikawiilo dyetu, chalonga kwa weduvi mkulu."},{"book":"2 Wakolinso","chapter":"3","verse":"13","text":"Suwe hiyo enga Musa akegubikaga kitambala mwo uso wakwe vileke Waizilaeli wase kuuona ung'azi wandaga ukagiila mp'halahole."},{"book":"2 Wakolinso","chapter":"3","verse":"14","text":"Ubala wawe ugeligwa ubwalasi. Hata ivi dielo ikasomigwa indagano ya kale, kitambala icho kikei aaho. Kitambala icho nekiuswe du ukalungana na Kilisito."},{"book":"2 Wakolinso","chapter":"3","verse":"15","text":"Hata dielo hohose hakusomigwa miko ya Musa, ubala wawe ukei ugubikwe."},{"book":"2 Wakolinso","chapter":"3","verse":"16","text":"Mna umwo yeyose akamhitukila Zumbe, kitambala icho kimgubike chauswa."},{"book":"2 Wakolinso","chapter":"3","verse":"17","text":"Haluse “Zumbe” niye Muye, naho hohose aho eli Muye ywa Mnungu, naho heli no ulekelwa."},{"book":"2 Wakolinso","chapter":"3","verse":"18","text":"Basi suwe wose vihanga vetu hevigubikwe, chanda enga kioo kikalagisa ukulu wa Zumbe, cha hitulwa kikeige na vitendese na uwo mliganyizo wakwe kwa ukulu ukulise. Iyo ni ndima ya Muye ywa Zumbe."}]}