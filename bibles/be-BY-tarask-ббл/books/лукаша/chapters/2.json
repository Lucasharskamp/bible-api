{"data":[{"book":"ЛУКАША","chapter":"2","verse":"1","text":"У тыя дні выйшаў ад кесара Аўгуста загад зрабіць перапіс па ўсёй зямлі."},{"book":"ЛУКАША","chapter":"2","verse":"2","text":"Гэты перапіс быў першы ў праўленьне Квірынія Сірыяй."},{"book":"ЛУКАША","chapter":"2","verse":"3","text":"І пайшлі ўсе запісвацца, кожны ў свой горад."},{"book":"ЛУКАША","chapter":"2","verse":"4","text":"Пайшоў таксама і Язэп з Галілеі, з горада Назарэта, у Юдэю, у горад Давідаў, называны Віфляемам, бо ён быў з дому і роду Давідавага,"},{"book":"ЛУКАША","chapter":"2","verse":"5","text":"запісацца з Марыяю, заручанаю яму жонкай, якая была цяжарная."},{"book":"ЛУКАША","chapter":"2","verse":"6","text":"Калі ж былі яны там, настаў час радзіць Ёй;"},{"book":"ЛУКАША","chapter":"2","verse":"7","text":"і нарадзіла Сына Свайго першынца, і спавіла Яго, і паклала яго ў ясьлі, бо ня было ім месца ў гасьцініцы."},{"book":"ЛУКАША","chapter":"2","verse":"8","text":"У той краіне былі на полі пастухі, якія трымалі начную варту каля статку свайго."},{"book":"ЛУКАША","chapter":"2","verse":"9","text":"Раптам зьявіўся ім анёл Гасподні, і слава Гасподняя апраменіла іх; і спалохаліся страхам вялікім."},{"book":"ЛУКАША","chapter":"2","verse":"10","text":"І сказаў ім анёл: ня бойцеся; я ўзьвяшчаю вам вялікую радасьць, якая будзе ўсім людзям:"},{"book":"ЛУКАША","chapter":"2","verse":"11","text":"бо сёньня нарадзіўся вам у горадзе Давідавым Збаўца, Які ёсьць Хрыстос Гасподзь;"},{"book":"ЛУКАША","chapter":"2","verse":"12","text":"і вось вам знак: вы знойдзеце Дзіця ў пялюшках, Яно ляжыць у ясьлях."},{"book":"ЛУКАША","chapter":"2","verse":"13","text":"І раптоўна зьявілася з анёлам шматлікае войска нябеснае, славячы Бога і заклікаючы:"},{"book":"ЛУКАША","chapter":"2","verse":"14","text":"слава ў вышынях Богу, і на зямлі мір, і ў людзях добрая воля."},{"book":"ЛУКАША","chapter":"2","verse":"15","text":"Калі анёлы адыйшлі ад іх на неба, пастухі сказалі адзін аднаму: хадзем у Віфляем і паглядзім, што там сталася, пра што абвясьціў нам Гасподзь."},{"book":"ЛУКАША","chapter":"2","verse":"16","text":"І пасьпяшаўшыся, прыйшлі, і знайшлі Марыю і Язэпа, і Дзіцятка, Якое ляжала ў ясьлях."},{"book":"ЛУКАША","chapter":"2","verse":"17","text":"А ўбачыўшы, расказалі пра тое, што было абвешчана ім пра Дзіцятка Гэтае."},{"book":"ЛУКАША","chapter":"2","verse":"18","text":"І ўсе, хто чуў, дзівавалі з таго, што расказвалі ім пастухі."},{"book":"ЛУКАША","chapter":"2","verse":"19","text":"А Марыя прымала ўсе словы гэтыя, складаючы ў сэрцы Сваім."},{"book":"ЛУКАША","chapter":"2","verse":"20","text":"І вярнуліся пастухі, славячы і хвалячы Бога за ўсё тое, што чулі і бачылі, як ім сказана было."},{"book":"ЛУКАША","chapter":"2","verse":"21","text":"Як прайшло восем дзён, калі трэба было абрэзаць Дзіцятка, далі яму імя Ісус, названае анёлам раней зачацьця Ягонага ва ўлоньні."},{"book":"ЛУКАША","chapter":"2","verse":"22","text":"А калі споўніліся дні ачышчэньня іхняга паводле закона Майсеевага, прынесьлі Яго ў Ерусалім, каб явіць Госпаду,"},{"book":"ЛУКАША","chapter":"2","verse":"23","text":"як прадпісана ў законе Гасподнім, каб усякае дзіцятка мужчынскага полу, якое размыкае ўлоньне, было прысьвечана Госпаду;"},{"book":"ЛУКАША","chapter":"2","verse":"24","text":"і каб прынесьлі ў ахвяру, паводле сказанага ў законе Гасподнім, дзьве галубкі альбо два птушаняты галубіныя."},{"book":"ЛУКАША","chapter":"2","verse":"25","text":"Тады быў у Ерусаліме чалавек, імем Сымон. Ён быў муж праведны і пабожны, чакаў суцяшэньня Ізраілевага; і Дух Сьвяты быў на ім."},{"book":"ЛУКАША","chapter":"2","verse":"26","text":"Яму было прадказана Духам Сьвятым, што ён ня ўбачыць сьмерці, пакуль ня ўбачыць Хрыста Гасподняга."},{"book":"ЛУКАША","chapter":"2","verse":"27","text":"І прыйшоў ён па натхненьні ў храм. І калі бацькі прынесьлі Дзіцятка Ісуса, каб выканаць над Ім законны абрад,"},{"book":"ЛУКАША","chapter":"2","verse":"28","text":"ён узяў Яго на рукі, праславіў Бога і сказаў:"},{"book":"ЛУКАША","chapter":"2","verse":"29","text":"сёньня адпускаеш раба Твайго, Уладыка, паводле слова Твайго, зь мірам;"},{"book":"ЛУКАША","chapter":"2","verse":"30","text":"бо бачылі вочы мае збавеньне Тваё,"},{"book":"ЛУКАША","chapter":"2","verse":"31","text":"якое Ты ўгатаваў перад абліччам усіх народаў,"},{"book":"ЛУКАША","chapter":"2","verse":"32","text":"сьвятло на асьвятленьне язычнікаў, і славу народу Твайго Ізраіля."},{"book":"ЛУКАША","chapter":"2","verse":"33","text":"А Язэп і Маці Ягоная дзівавалі ад сказанага пра Яго."},{"book":"ЛУКАША","chapter":"2","verse":"34","text":"І дабраславіў іх Сымон, і сказаў Марыі, Маці Ягонай: вось, ляжыць Гэты на ўпадак і на ўзвышэньне многіх у Ізраілі і на азнаку нязгодаў, -"},{"book":"ЛУКАША","chapter":"2","verse":"35","text":"і Табе Самой зброя пратне душу, - каб адкрыліся помыслы многіх сэрцаў."},{"book":"ЛУКАША","chapter":"2","verse":"36","text":"І была таксама Ганна прарочыца, дачка Фануілава, з роду Асіравага, якая дажыла да глыбокай старасьці, пражыўшы з мужам ад дзявоцтва свайго сем гадоў,"},{"book":"ЛУКАША","chapter":"2","verse":"37","text":"удава гадоў васьмідзесяці чатырох, якая не адыходзіла ад храма, постам і малітваю служачы Богу дзень і ноч."},{"book":"ЛУКАША","chapter":"2","verse":"38","text":"І яна, у тую самую гадзіну падышоўшы, славіла Госпада і казала пра Яго ўсім, хто чакаў ратунку ў Ерусаліме."},{"book":"ЛУКАША","chapter":"2","verse":"39","text":"І калі яны зрабілі ўсё паводле закона Гасподняга, вярнуліся ў Галілею, у горад свой Назарэт."},{"book":"ЛУКАША","chapter":"2","verse":"40","text":"А Дзіця расло і мацавалася духам, напаўняючыся мудрасьцю; і мілата Божая была на Ім."},{"book":"ЛУКАША","chapter":"2","verse":"41","text":"Кожны год бацькі Ягоныя хадзілі ў Ерусалім на сьвята Пасхі."},{"book":"ЛУКАША","chapter":"2","verse":"42","text":"І калі Яму было дванаццаць гадоў, прыйшлі яны таксама як звычайна ў Ерусалім на сьвята;"},{"book":"ЛУКАША","chapter":"2","verse":"43","text":"калі ж, пасьля заканчэньня дзён сьвята, вярталіся, застаўся Хлопчык Ісус у Ерусаліме; і не заўважылі таго Язэп і Маці Ягоная;"},{"book":"ЛУКАША","chapter":"2","verse":"44","text":"але думалі, што Ён ідзе зь іншымі; прайшоўшы ж дзённы шлях, пачалі шукаць Яго сярод родзічаў і знаёмых;"},{"book":"ЛУКАША","chapter":"2","verse":"45","text":"і не знайшоўшы Яго, вярнуліся ў Ерусалім, шукаючы Яго."},{"book":"ЛУКАША","chapter":"2","verse":"46","text":"Праз тры дні знайшлі яго ў храме, сядзеў сярод настаўнікаў, слухаў іх і распытваў іх;"},{"book":"ЛУКАША","chapter":"2","verse":"47","text":"усе, хто слухаў Яго, зьдзіўляліся з розуму і адказаў Ягоных."},{"book":"ЛУКАША","chapter":"2","verse":"48","text":"І ўбачыўшы Яго, зьдзівіліся; і Маці ягоная сказала Яму: Дзіця! што Ты зрабіў з намі? вось, бацька Твой і Я зь вялікаю скрухаю шукалі Цябе."},{"book":"ЛУКАША","chapter":"2","verse":"49","text":"Ён сказаў ім: навошта было вам шукаць Мяне? ці вы ня ведалі, што Я павінен быць у тым, што належыць Айцу Майму?"},{"book":"ЛУКАША","chapter":"2","verse":"50","text":"Але яны не зразумелі сказаных Ім словаў."},{"book":"ЛУКАША","chapter":"2","verse":"51","text":"І Ён пайшоў зь імі і прыйшоў у Назарэт; і быў у паслушэнстве ім. І Маці Ягоная захоўвала ўсе словы гэтыя ў сэрцы Сваім."},{"book":"ЛУКАША","chapter":"2","verse":"52","text":"А Ісус мацаваўся ў мудрасьці і росьце і ў любові ў Бога і людзей."}]}