{"data":[{"book":"2 Ahemfo","chapter":"19","verse":"1","text":"Bere a ɔhene Hesekia tee eyinom no, osunsuan ne ntade mu, na ofuraa atweaatam, na ɔkɔɔ Awurade asɔredan mu."},{"book":"2 Ahemfo","chapter":"19","verse":"2","text":"Na ɔsomaa Eliakim a ɔhwɛ ahemfi ntotoe so, Sebna, a ɔyɛ ɔkyerɛwfo ne asɔfo akunini a wɔn nyinaa furafura atweaatam, kɔɔ Amos babarima Odiyifo Yesaia nkyɛn."},{"book":"2 Ahemfo","chapter":"19","verse":"3","text":"Wɔka kyerɛɛ no se, “Sɛnea ɔhene Hesekia ka ni: Saa da yi yɛ ɔhaw, animka ne animguase da. Ayɛ te sɛ nea mmofra awo du so, na ahoɔden a wɔde bɛwo wɔn nni hɔ."},{"book":"2 Ahemfo","chapter":"19","verse":"4","text":"Nanso ebia Awurade, mo Nyankopɔn ate sɛ Asiria nanmusini no regu Onyankopɔn teasefo no anim ase, na wɔbɛtwe nʼaso wɔ ne nsɛnkeka no ho. Enti bɔ mpae ma yɛn a yɛaka no!”"},{"book":"2 Ahemfo","chapter":"19","verse":"5","text":"Na ɔhene Hesekia mpanyimfo no kɔkaa ɔhene nkra no kyerɛɛ Yesaia,"},{"book":"2 Ahemfo","chapter":"19","verse":"6","text":"na Yesaia buae se, “Ka kyerɛ wo wura se, ‘Sɛnea Awurade se ni: Mma abususɛm a Asiriahene asomafo no ka tiaa me no nhaw wo."},{"book":"2 Ahemfo","chapter":"19","verse":"7","text":"Muntie! Mede honhom bi rebɛhyɛ ne mu, sɛnea ɛbɛyɛ a sɛ ɔte asɛm bi a ɔbɛsan akɔ ne man mu na hɔ na mɛma wɔde afoa akum no.’ ”"},{"book":"2 Ahemfo","chapter":"19","verse":"8","text":"Bere a ɔsahene no tee sɛ Asiriahene afi Lakis no, ɔsan nʼakyi kohuu sɛ ɔhene no ne Libna reko."},{"book":"2 Ahemfo","chapter":"19","verse":"9","text":"Ankyɛ, ɔhene Sanaherib nyaa nkra se, Etiopiahene Tirhaka adi asraafo anim, rebɛko atia no. Na ansa na ɔbɛsan akohyia asraafo no, ɔde saa nkra yi maa sɛ wɔmfa nkɔma Hesekia wɔ Yerusalem."},{"book":"2 Ahemfo","chapter":"19","verse":"10","text":"“Monka nkyerɛ Yudahene Hesekia se: Mma onyame a wode wo ho ato no so no nnaadaa mo nka se, ‘Wɔremfa Yerusalem mma Asiriahene.’"},{"book":"2 Ahemfo","chapter":"19","verse":"11","text":"Moate nea Asiria ahemfo ayɛ amanaman no nyinaa. Wɔasɛe wɔn pasaa. Na mo de, wobegye mo ana?"},{"book":"2 Ahemfo","chapter":"19","verse":"12","text":"Anyame a wɔwɔ aman a me nenanom sɛee wɔn no, aman te sɛ, Gosan, Haran, Resef ne Edenfo a na wɔwɔ Telasar no anyame gyee wɔn ana?"},{"book":"2 Ahemfo","chapter":"19","verse":"13","text":"Nsɛm bɛn na ɛtotoo Hamathene ne Arpadhene? Nsɛm bɛn nso na ɛtotoo Sefarwaim, Hena ne Iwa ahemfo?”"},{"book":"2 Ahemfo","chapter":"19","verse":"14","text":"Hesekia nsa kaa krataa a abɔfo no de bae no, ɔkenkanee. Afei ɔforo kɔɔ Awurade asɔredan no mu kɔtrɛw mu wɔ Awurade anim."},{"book":"2 Ahemfo","chapter":"19","verse":"15","text":"Na Hesekia bɔɔ mpae kyerɛɛ Awurade se, “Asafo Awurade, Israel Nyankopɔn a wɔasi wo hene wɔ Kerubim ntam. Wo nko ara na woyɛ Onyankopɔn wɔ asase so ahenni nyinaa so. Wo na wobɔɔ ɔsoro ne asase."},{"book":"2 Ahemfo","chapter":"19","verse":"16","text":"Brɛ wʼaso ase, Awurade, na tie! Bue wʼani, Awurade, na hwɛ. Tie nsɛm a Sanaherib asoma de abɛsopa Onyankopɔn teasefo no."},{"book":"2 Ahemfo","chapter":"19","verse":"17","text":"“Awurade, ɛyɛ nokware sɛ Asiria ahemfo asɛe aman yi nyinaa, sɛnea nkra no ka no."},{"book":"2 Ahemfo","chapter":"19","verse":"18","text":"Na wɔatow anyame a wɔwɔ saa aman yi so no agu gya mu, ahyew wɔn, efisɛ wɔnyɛ anyame, na mmom wɔyɛ nnua ne abo a nnipa de wɔn nsa ayɛ."},{"book":"2 Ahemfo","chapter":"19","verse":"19","text":"Afei, Awurade, yɛn Nyankopɔn, gye yɛn fi ne tumi ase, na ɛbɛma ahenni a ɛwɔ asase so nyinaa ahu sɛ wo nko ara, Awurade, na woyɛ Onyankopɔn.”"},{"book":"2 Ahemfo","chapter":"19","verse":"20","text":"Na Amos babarima Yesaia de saa nkra yi kɔmaa Hesekia se, “Sɛɛ na Awurade, Israel Nyankopɔn se: Esiane sɛ woabɔ me mpae afa Asiriahene Sanaherib ho nti,"},{"book":"2 Ahemfo","chapter":"19","verse":"21","text":"eyi ne asɛm a Awurade aka atia no:"},{"book":"2 Ahemfo","chapter":"19","verse":"22","text":"Hena na wugye di sɛ woyeyaw no, di ne ho fɛw nso?"},{"book":"2 Ahemfo","chapter":"19","verse":"23","text":"Wonam wʼasomafo so"},{"book":"2 Ahemfo","chapter":"19","verse":"24","text":"Matutu mmura wɔ ahɔho nsase bebree so"},{"book":"2 Ahemfo","chapter":"19","verse":"25","text":"“ ‘Na Montee ɛ?"},{"book":"2 Ahemfo","chapter":"19","verse":"26","text":"Wɔn nkurɔfo a tumi afi wɔn nsa no"},{"book":"2 Ahemfo","chapter":"19","verse":"27","text":"“ ‘Nanso minim nea wote"},{"book":"2 Ahemfo","chapter":"19","verse":"28","text":"Na esiane sɛ wo bo huru tia me"},{"book":"2 Ahemfo","chapter":"19","verse":"29","text":"“Eyi na ɛbɛyɛ nsɛnkyerɛnne ama wo, Hesekia:"},{"book":"2 Ahemfo","chapter":"19","verse":"30","text":"Bio, nkae bi a ofi Yuda fi"},{"book":"2 Ahemfo","chapter":"19","verse":"31","text":"Na nkae bi befi Yerusalem aba,"},{"book":"2 Ahemfo","chapter":"19","verse":"32","text":"“Eyi ne asɛm a Awurade ka fa Asiriahene ho:"},{"book":"2 Ahemfo","chapter":"19","verse":"33","text":"Ɔhene no kwan a ɔfaa so bae no ara so na ɔbɛsan afa akɔ nʼankasa man mu."},{"book":"2 Ahemfo","chapter":"19","verse":"34","text":"Esiane mʼankasa mʼanuonyam ne mʼakoa Dawid nti,"},{"book":"2 Ahemfo","chapter":"19","verse":"35","text":"Saa anadwo no, Awurade bɔfo kɔɔ Asiria nsraban mu, kokum Asiria asraafo no mpem ɔha aduɔwɔtwe anum. Asiriafo a wɔkae no nyan anɔpa no, wohuu sɛ afunu gugu mmɔnten so baabiara."},{"book":"2 Ahemfo","chapter":"19","verse":"36","text":"Na Asiriahene Sanaherib gyaee ɔko no, kɔɔ nʼankasa nʼasase so. Ɔkɔtenaa nʼahenkurow Ninewe mu."},{"book":"2 Ahemfo","chapter":"19","verse":"37","text":"Da koro bi a ɔresom wɔ ne nyame Nisrok abosonnan mu no, ne mmabarima Adramelek ne Sareser de wɔn afoa kokum no. Woguan fii hɔ kɔtenaa Ararat asase so, na ne babarima foforo Esarhadon bedii nʼade sɛ Asiriahene."}]}