{"data":[{"book":"Aghuzir Akaba","chapter":"9","verse":"1","text":"Nɨghnɨzir aghuim, amizimɨn mɨn, uan dɨpenimɨn ingari."},{"book":"Aghuzir Akaba","chapter":"9","verse":"2","text":"Egha an asɨzim mɨsuegha dagheba isai, egha wain sara vereverezɨ, a isɨngi."},{"book":"Aghuzir Akaba","chapter":"9","verse":"3","text":"Egha uan ingangarir amiziba amangizɨ"},{"book":"Aghuzir Akaba","chapter":"9","verse":"4","text":"“Ia gumazir nɨghnɨzir aghuiba puvatɨziba ko gumazir onganiba,"},{"book":"Aghuzir Akaba","chapter":"9","verse":"5","text":"Nɨghnɨzir aghuim ia mɨgɨa ghaze,"},{"book":"Aghuzir Akaba","chapter":"9","verse":"6","text":"Ia uan arazir onganiba atakigh, egh izɨ ikɨrɨmɨrir aghuim ini."},{"book":"Aghuzir Akaba","chapter":"9","verse":"7","text":"Nɨ gumazir uabɨ fa dɨbovir akabav geim akɨram, an akar kuram nɨ ikaragham."},{"book":"Aghuzir Akaba","chapter":"9","verse":"8","text":"Kamaghɨn, nɨ akaba batozir gumazim akɨran markɨ. A bar nɨn aghuagh nɨn apanim damuvɨra ikiam."},{"book":"Aghuzir Akaba","chapter":"9","verse":"9","text":"Nɨ gumazir nɨghnɨzir aghuim itim, akam a danɨngam, eghtɨ nɨghnɨzir aghuiba a gizɨv mangɨvɨra ikiam."},{"book":"Aghuzir Akaba","chapter":"9","verse":"10","text":"Nɨ nɨghnɨzir aghuim inisɨ, nɨ faragh Ikiavɨra Itir Godɨn atiating an apengan ikɨ. God a bar deragha arazir kuratam an itir puvatɨ."},{"book":"Aghuzir Akaba","chapter":"9","verse":"11","text":"Nɨghnɨzir aghuim nɨ damutɨ nɨ dughiar ruarimɨn nguazimɨn ikɨva,"},{"book":"Aghuzir Akaba","chapter":"9","verse":"12","text":"Nɨ nɨghnɨzir aghuim inigh, egh nɨ uabɨn akurvagham."},{"book":"Aghuzir Akaba","chapter":"9","verse":"13","text":"Ezɨ arazir onganim mati amizir mam pura ifaghata tintinibar tiarim akari."},{"book":"Aghuzir Akaba","chapter":"9","verse":"14","text":"Ezɨ an dɨpenim nguibamɨn tongɨra danganir pɨn itimɨn iti."},{"book":"Aghuzir Akaba","chapter":"9","verse":"15","text":"Egha gumazamizibar gari, me uan ingangariba bagha zui,"},{"book":"Aghuzir Akaba","chapter":"9","verse":"16","text":"“Ia gumazir nɨghnɨzir aghuiba puvatɨziba ko gumazir onganiba,"},{"book":"Aghuzir Akaba","chapter":"9","verse":"17","text":"Dɨpar nɨ okemeghamim, a bar isɨngigham."},{"book":"Aghuzir Akaba","chapter":"9","verse":"18","text":"Ezɨ gumazir an akam baraziba, me fozir puvatɨ, an dɨpenim mati oveaghuezibar dɨpenim."}]}