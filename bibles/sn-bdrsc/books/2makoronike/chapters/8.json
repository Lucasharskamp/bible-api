{"data":[{"book":"2 Makoronike","chapter":"8","verse":"1","text":"Kwapera makore makumi maviri, munguva iyo Soromoni akavaka temberi yaJehovha nomuzinda wake,"},{"book":"2 Makoronike","chapter":"8","verse":"2","text":"Soromoni akavaka patsva misha yaakanga apiwa naHiramu, akagarisa vaIsraeri mairi."},{"book":"2 Makoronike","chapter":"8","verse":"3","text":"Ipapo Soromoni akaenda kuHamati Zobha, akandorikunda."},{"book":"2 Makoronike","chapter":"8","verse":"4","text":"Akavaka Tadhimori murenje namaguta ose okuchengetera zvinhu aakavaka muHamati."},{"book":"2 Makoronike","chapter":"8","verse":"5","text":"Akavaka patsva Bheti Horoni Yokumusoro neBheti Horoni Yezasi samaguta akakomberedzwa namasvingo namasuo namazariro,"},{"book":"2 Makoronike","chapter":"8","verse":"6","text":"pamwe chete neBhaarati namaguta ake okuchengetera ose namaguta ose engoro dzake namabhiza ake, zvose zvaakada kuvaka muJerusarema muRebhanoni nomunyika yose yaaitonga."},{"book":"2 Makoronike","chapter":"8","verse":"7","text":"Vanhu vose vakasara kubva kuvaHiti, vaAmori, vaPerizi, vaHivhi navaJebhusi (vanhu ava vakanga vasiri vaIsraeri)"},{"book":"2 Makoronike","chapter":"8","verse":"8","text":"zvichireva kuti vana vavo vakasara munyika, avo vasina kuparadzwa navaIsraeri, ava Soromoni akavatora kuti vave vashandi vake vechibharo sezvazviri nanhasi."},{"book":"2 Makoronike","chapter":"8","verse":"9","text":"Asi Soromoni haana kuita vaIsraeri nhapwa kuti vamuitire basa rake; vaiva varwi vake, vatungamiri vavakuru vamapoka, uye vatungamiri vengoro navachairi vengoro."},{"book":"2 Makoronike","chapter":"8","verse":"10","text":"Vaivazve vakuru vavabati vamambo Soromoni, vakuru mazana maviri namakumi mashanu vaitungamirira vanhu."},{"book":"2 Makoronike","chapter":"8","verse":"11","text":"Soromoni akauyisa mwanasikana waFaro kubva kuGuta raDhavhidhi akamuisa mumuzinda waakanga amuvakira nokuti akati, “Mudzimai wangu haafaniri kugara mumuzinda waDhavhidhi mambo waIsraeri nokuti nzvimbo dzose dzakambopinzwa areka yaJehovha itsvene.”"},{"book":"2 Makoronike","chapter":"8","verse":"12","text":"Paaritari yaJehovha yaakanga avaka pamberi pebiravira, Soromoni akapisira zvipiriso zvinopiswa kuna Jehovha,"},{"book":"2 Makoronike","chapter":"8","verse":"13","text":"maererano nezvaidikanwa zuva nezuva pazvipiriso sokurayirwa kwazvakanga zvaitwa naMozisi pamaSabata, Kugara kwoMwedzi weChingwa Chisina Mbiriso, Mutambo waMavhiki noMutambo waMatumba."},{"book":"2 Makoronike","chapter":"8","verse":"14","text":"Maererano nomutemo wababa wake Dhavhidhi, akapa mapoka avaprista mabasa avo uye vaRevhi kuti vatungamirire kurumbidza uye kuti vabatsire vaprista sezvaidikanwa zuva nezuva. Akapazve mabasa akasiyana-siyana, nokuti izvi ndizvo zvakanga zvarayirwa naDhavhidhi munhu waMwari."},{"book":"2 Makoronike","chapter":"8","verse":"15","text":"Havana kutsauka kubva pakurayira kwamambo kuvaprista kana kuvaRevhi munyaya ipi neipi kusanganisira yenzvimbo dzokuchengetera upfumi."},{"book":"2 Makoronike","chapter":"8","verse":"16","text":"Basa rose raSoromoni rakaitwa kubva pazuva rokuvakwa kwenheyo dzetemberi yaJehovha kusvikira pakupedziswa kwayo. Saka temberi yaJehovha yakapera kuvakwa."},{"book":"2 Makoronike","chapter":"8","verse":"17","text":"Ipapo Soromoni akaenda kuEzioni Gebheri neErati pamahombekombe egungwa munyika yeEdhomu."},{"book":"2 Makoronike","chapter":"8","verse":"18","text":"Uye Hiramu akatumira zvikepe zvake zvakatungamirirwa namachinda ake varume vaiziva gungwa. Ava navanhu vaSoromoni, vakaenda nezvikepe kuOfiri uye vakandouya namatarenda mazana mana namakumi mashanu8:18 matani 16  egoridhe, vakaapa kuna Mambo Soromoni."}]}