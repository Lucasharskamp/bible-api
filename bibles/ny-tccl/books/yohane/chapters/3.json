{"data":[{"book":"Yohane","chapter":"3","verse":"1","text":"Ndipo panali Mfarisi wotchedwa Nekodimo, wa mʼgulu lolamulira la Ayuda."},{"book":"Yohane","chapter":"3","verse":"2","text":"Iye anabwera kwa Yesu usiku ndipo anati, “Rabi, ife tikudziwa kuti ndinu aphunzitsi wochokera kwa Mulungu, pakuti palibe amene angachite zizindikiro zodabwitsa zimene Inu mukuchita ngati Mulungu sali naye.”"},{"book":"Yohane","chapter":"3","verse":"3","text":"Poyankha Yesu ananena kuti, “Zoonadi, Ine ndikukuwuza kuti, ngati munthu sabadwanso mwatsopano sangathe kuona ufumu wa Mulungu.”"},{"book":"Yohane","chapter":"3","verse":"4","text":"Nekodimo anati, “Kodi munthu angabadwenso bwanji atakalamba? Kodi angalowe kachiwiri mʼmimba ya amayi ake kuti abadwenso?”"},{"book":"Yohane","chapter":"3","verse":"5","text":"Yesu anayankha kuti, “Zoonadi, Ine ndikukuwuza kuti ngati munthu sabadwa mwa madzi ndi Mzimu Woyera, sangalowe mu ufumu wa Mulungu."},{"book":"Yohane","chapter":"3","verse":"6","text":"Thupi limabereka thupi, koma Mzimu amabereka mzimu."},{"book":"Yohane","chapter":"3","verse":"7","text":"Iwe usadabwe chifukwa ndakuwuza kuti, ‘Uyenera kubadwanso.’"},{"book":"Yohane","chapter":"3","verse":"8","text":"Mphepo imawomba kulikonse kumene ikufuna. Ungathe kumva kuwomba kwake, koma sungathe kudziwa kumene ikuchokera kapena kumene ikupita. Nʼchimodzimodzi ndi amene abadwa ndi Mzimu Woyera.”"},{"book":"Yohane","chapter":"3","verse":"9","text":"Nekodimo anafunsa kuti, “Kodi izi zingatheke bwanji?”"},{"book":"Yohane","chapter":"3","verse":"10","text":"Yesu anati, “Iwe mphunzitsi wa Israeli, kodi sukuzindikira zimenezi?"},{"book":"Yohane","chapter":"3","verse":"11","text":"Zoonadi, Ine ndikukuwuza kuti ife tiyankhula zimene tikuzidziwa ndi kuchitira umboni zimene taziona, komabe inu simuvomereza umboni wathu."},{"book":"Yohane","chapter":"3","verse":"12","text":"Ine ndikuyankhula kwa iwe zinthu za dziko lapansi ndipo sukukhulupirira. Nanga kodi udzakhulupirira bwanji ngati nditayankhula zinthu zakumwamba?"},{"book":"Yohane","chapter":"3","verse":"13","text":"Palibe wina aliyense anapita kumwamba, koma yekhayo amene watsika kuchokera kumwamba, Mwana wa Munthu."},{"book":"Yohane","chapter":"3","verse":"14","text":"Tsono monga Mose anapachika njoka mʼchipululu, moteronso Mwana wa Munthu ayenera kupachikidwa,"},{"book":"Yohane","chapter":"3","verse":"15","text":"kuti aliyense amene akhulupirira Iye akhale ndi moyo wosatha."},{"book":"Yohane","chapter":"3","verse":"16","text":"“Pakuti Mulungu anakonda dziko lapansi, kotero anapereka Mwana wake wobadwa yekha, kuti aliyense wokhulupirira Iye asatayike koma akhale ndi moyo wosatha."},{"book":"Yohane","chapter":"3","verse":"17","text":"Pakuti Mulungu sanatume Mwana wake ku dziko lapansi, kuti akaweruze, koma kuti akapulumutse dziko lapansi."},{"book":"Yohane","chapter":"3","verse":"18","text":"Aliyense wokhulupirira Iye saweruzidwa, koma aliyense wosakhulupirira waweruzidwa kale chifukwa sanakhulupirire dzina la Mwana wobadwa yekha wa Mulungu."},{"book":"Yohane","chapter":"3","verse":"19","text":"Ndipo chiweruzo ndi ichi: kuwunika kunabwera mʼdziko lapansi, koma anthu anakonda mdima mʼmalo mwa kuwunikako, chifukwa ntchito zawo zinali zoyipa."},{"book":"Yohane","chapter":"3","verse":"20","text":"Aliyense wochita zoyipa amadana ndi kuwunika, ndipo sabwera poyera chifukwa cha mantha kuti ntchito zake zingaonekere."},{"book":"Yohane","chapter":"3","verse":"21","text":"Koma aliyense wokhala mu choonadi amabwera ku kuwunika, kuti zionekere poyera zimene iye wachita zachitika kudzera mwa Mulungu.”"},{"book":"Yohane","chapter":"3","verse":"22","text":"Zitatha izi, Yesu ndi ophunzira ake anapita mʼmadera a ku midzi ya ku Yudeya, kumene Iye anakhala kanthawi akubatiza."},{"book":"Yohane","chapter":"3","verse":"23","text":"Ndipo Yohane amabatizanso ku Ainoni kufupi ndi Salimu, chifukwa kumeneko kunali madzi ambiri ndipo anthu amabwererabwererabe kudzabatizidwa."},{"book":"Yohane","chapter":"3","verse":"24","text":"(Apa nʼkuti Yohane asanatsekeredwe mʼndende)."},{"book":"Yohane","chapter":"3","verse":"25","text":"Mkangano unabuka pakati pa ophunzira ena a Yohane ndi Ayuda ena pa zamwambo wodziyeretsa wa Ayuda."},{"book":"Yohane","chapter":"3","verse":"26","text":"Iwo anabwera kwa Yohane anati, “Rabi, munthu uja munali naye mbali inayo ya mu mtsinje wa Yorodani, amene munamuchitira umboni, taonani naye akubatizanso, ndipo aliyense akupita kwa Iye.”"},{"book":"Yohane","chapter":"3","verse":"27","text":"Atamva zimenezi, Yohane anayankha kuti, “Munthu amalandira chokhacho chapatsidwa kwa iye kuchokera kumwamba."},{"book":"Yohane","chapter":"3","verse":"28","text":"Inuyo ndinu mboni zanga kuti ine ndinati, ‘Ine sindine Khristu koma ndatumidwa patsogolo pa Iye.’"},{"book":"Yohane","chapter":"3","verse":"29","text":"Mwini wake wa mkwatibwi ndi mkwati. Ndipo bwenzi lamkwati limadikira ndi kumvetsera iye, ndipo amakondwa akamva mawu a mkwatiyo. Ine changa ndi chimwemwe ndipo ndine wosangalala kwambiri."},{"book":"Yohane","chapter":"3","verse":"30","text":"Nʼkoyenera kuti Iyeyo akule, ine ndichepe."},{"book":"Yohane","chapter":"3","verse":"31","text":"“Iye wochokera kumwamba ndi wapamwamba pa onse: iye wochokera mʼdziko lapansi ndi wa dziko lapansi, ndipo amayankhula monga mmodzi wa adziko lapansi. Iye wochokera kumwamba ndi wopambana onse."},{"book":"Yohane","chapter":"3","verse":"32","text":"Iye achita umboni pa zimene waziona ndi kuzimva, koma palibe avomereza umboni wake."},{"book":"Yohane","chapter":"3","verse":"33","text":"Munthu amene amawulandira akutsimikizira kuti Mulungu ndi woona."},{"book":"Yohane","chapter":"3","verse":"34","text":"Pakuti amene Mulungu wamutuma amayankhula mawu a Mulungu; Mulungu wamupatsa Mzimu Woyera mopanda malire."},{"book":"Yohane","chapter":"3","verse":"35","text":"Atate amakonda Mwana ndipo apereka zonse mʼmanja mwake."},{"book":"Yohane","chapter":"3","verse":"36","text":"Aliyense wokhulupirira Mwanayo ali ndi moyo wosatha, koma iye amene samvera Mwanayo sadzawuona moyo, pakuti mkwiyo wa Mulungu umakhala pa iye.”"}]}