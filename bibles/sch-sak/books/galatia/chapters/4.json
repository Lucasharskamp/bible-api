{"data":[{"book":"Galatia","chapter":"4","verse":"1","text":"Nikhomsenla, keiman ki ti nuom chu, nâi, a pa rochon murdi luo rangpu hah nâipang a lani kâr chu suok leh ite tei uol mak, neinun murdi a ta ni let khom rese."},{"book":"Galatia","chapter":"4","verse":"2","text":"Nâipang a lani sûng kâr chu, a pa zora khâm atung mâka chu a donsûipu le a rochon jêkpepu a om ngâi ani."},{"book":"Galatia","chapter":"4","verse":"3","text":"Ma anghan eini khom ratha tieng ulien eini mân chu, rammuol ratha saloi ruoina nuoia suok ei chang ani."},{"book":"Galatia","chapter":"4","verse":"4","text":"Aniatachu, zora khâm a hong tung tik han, Pathien'n a nâipasal a juongtîr ani. Mahan nupang sûnga inzirin, Juda balam nuoia a lênga;"},{"book":"Galatia","chapter":"4","verse":"5","text":"4:5-7: Rom 8:15-17 Pathien nâingei ni theina ranga Balam nuoia om ngei murdi mirtan rangin."},{"book":"Galatia","chapter":"4","verse":"6","text":"Hanchu, a nâingei nin ni ti rietnân, Pathien'n a Nâipasal Ratha hah ei mulungrîla a juongtîra, Ratha han, “Abba” O Pa tiin ei iniek ngâi ani."},{"book":"Galatia","chapter":"4","verse":"7","text":"Masika han, suok ni khâi mak cheia, nâi nin ni zoi. Hanchu, nâi nin nina sikin Pathien'n a nâingei ranga ânkhâm murdi hah nangni pêk a tih."},{"book":"Galatia","chapter":"4","verse":"8","text":"Tienlâi hanchu Pathien la riet mak cheia, masikin pathien ni ngâiloi ngei suoka nin om ngâi."},{"book":"Galatia","chapter":"4","verse":"9","text":"Ania atûn chu Pathien nin hong riet zoia, nônchu Pathien'n nangni riet suonûkin, inmo adok le inrieng om ratha ngei ruoina dikloi tieng inhei nôk rang nin nuoma? Inmo an suok chang nôkrêk rangin nin nuoma?"},{"book":"Galatia","chapter":"4","verse":"10","text":"Nangnin nikhuongei, thâ ngei, kumtentana ngei, kumngei, nin ser ngâia."},{"book":"Galatia","chapter":"4","verse":"11","text":"Nin chungroi nangni ka kamâm sabak ani! Ninta ranga ki sin murdi mangmunboi achang rang mini?"},{"book":"Galatia","chapter":"4","verse":"12","text":"Ka malngei, nangni anga ko om anghin nangni khom keima anghin om roi, tiin nangni ke ngên. Nangnin adikloiin ite mi lo mak chei."},{"book":"Galatia","chapter":"4","verse":"13","text":"Ka damloina sikin motontaka thurchisa nangni ki ril hah nangnîn nin rieta."},{"book":"Galatia","chapter":"4","verse":"14","text":"Ka taksa dingmun hah nangni ranga minsinna lientak khom nisenla, mi mumâkin ni hengpai mak chei. Ma-ang nêkhan invâna vântîrton anghan le Khrista Jisua anghan mi nin modôm ani."},{"book":"Galatia","chapter":"4","verse":"15","text":"Nin râiasân bâka! itho mo? thei nisenla chu nin mitngei khom kêlpai nin ta mipêk nin tih ki ti thei."},{"book":"Galatia","chapter":"4","verse":"16","text":"Chongdik hah nangni ki ril sikin nin râl ka chang zoi mo?"},{"book":"Galatia","chapter":"4","verse":"17","text":"Midangngei han lunghâng nangni an tho sabak, ania an mindona sa mak. An nuom tak chu keima leh nangni minsen rang, hanke lunghâng nangni an tho anghan, nangni khomin lunghâng nin tho ngei rang hah ani."},{"book":"Galatia","chapter":"4","verse":"18","text":"Mindonna asa anîn chu ma anga lunghângna hi khotik khom asa ani, nin kôma ko om lâi vai niloiin."},{"book":"Galatia","chapter":"4","verse":"19","text":"Ka nâi moroingei! avêllin voikhat, Khrista nina hah nin kôm sin mindetin a om mâka chu nupang nâiha phut anape ngâi anga na han nin rang sikin ku tuong ani."},{"book":"Galatia","chapter":"4","verse":"20","text":"Male atûn hin nin kôm honga chong rôlûm dangin thurchi misîr ku nuoma; ithomo ei tiin chu nin chungroi ka kângdoi sabak ani."},{"book":"Galatia","chapter":"4","verse":"21","text":"Balam nuoia om nuomngei hah, nangni rekel rong; Balamin ai ti hah nin rietloi mo?"},{"book":"Galatia","chapter":"4","verse":"22","text":"4:22: Aph 16:15; Aph 21:2 Ma anghin a ti, Abraham'n nâipasal inik a dôna inkhat chu a suoknu nâi ania, inkhat chu suok niloinu nâi ani."},{"book":"Galatia","chapter":"4","verse":"23","text":"Suoknu leh an nâi hah chu taksa balam anghan ânzira, suok niloinu leh an nâi ha chu Pathien chongkhâm sikin ânzir iti hih."},{"book":"Galatia","chapter":"4","verse":"24","text":"Ma chong hah chongmintêka riet thei ani; ma nupang inik ngei hah chonginkhit inik an ni. A nâingei suoknu renga ânzir a nu hah Hagar ania, Sinai tânga chonginkhit hah ani."},{"book":"Galatia","chapter":"4","verse":"25","text":"Male Hagar hah Arabia rama Sinai tâng hah4:25: Hagar … tâng hah; iti hih miziek senkhatngei chu Sinai hih Arabia rama muol inkhat, le mahi, tiin an dôn. ania, atûnlâia Jerusalem khuopuiliena mi murdi ngei le suoka omngei leh hin munkhat an ni."},{"book":"Galatia","chapter":"4","verse":"26","text":"Hannirese, suok niloinu hah chu chung tieng Jerusalem ania, suok nimaka, hanu hah ei nû ani."},{"book":"Galatia","chapter":"4","verse":"27","text":"4:27: Isa 54:1 Pathien lekhabu'n;"},{"book":"Galatia","chapter":"4","verse":"28","text":"Atûn nangni ka malngei, eini khom Isaac anghan Pathien chongkhâm nâingei eini."},{"book":"Galatia","chapter":"4","verse":"29","text":"4:29: Aph 21:9  Ma zora lâihan, taksa balama suokpu han Pathien Ratha lama suokpu hah deng-amintheia, atûn hin khom ma anghan ani."},{"book":"Galatia","chapter":"4","verse":"30","text":"4:30: Aph 21:10 Aniatachu Pathien lekhabu'n imo ai ti hah? “Suoknu le a nâipasal chu rujûlpai roh; suoknu nâipasal han suok niloinu nâipasal leh a pa rochon luopui thei no nih."},{"book":"Galatia","chapter":"4","verse":"31","text":"Masikin, ka malngei, suoknu nâingei ni mak mea, suok niloinu nâingei kêng eini.”"}]}