{"data":[{"book":"يَيَ","chapter":"19","verse":"1","text":"نَ تّمُي ثِلَتِ نَشَ يَامَرِ قِ عَ سْورِيٍ شَ عِسَ بُلَن سّبّرّ رَ."},{"book":"يَيَ","chapter":"19","verse":"2","text":"سْورِيٍ نَشَ مَنفّ كَتَنيِ مَنِيّ يَءِلَن تُنبٍيٍ رَ، عٍ عَ سَ عَ شُن مَ، عٍ قَ مَنفّ دٌنمَ فبٍيلِ رَفٌرٌ عَ مَ."},{"book":"يَيَ","chapter":"19","verse":"3","text":"عٍ نُ عٍ مَسٌمَ عَ رَ، عٍ نُ عَ قَلَ، «عِ كّنَ، يُوِقِيٍ شَ مَنفّ،» عٍ نُ قَ عَ مَدِن."},{"book":"يَيَ","chapter":"19","verse":"4","text":"ثِلَتِ مَن نَشَ مِنِ تَندٍ، عَ عَ قَلَ يُوِقِ حَمَ بّ، «ﭑ بَرَ يِ شّمّ مَسٍن وٌ بّ، عَلَكٌ وٌ شَ عَ كٌلٌن عَ ﭑ مُ قٍقٍ تٌشِ عَ مَ عَ حَشَنكَتَمَ نَشَن مَ.»"},{"book":"يَيَ","chapter":"19","verse":"5","text":"نَ كُي، سْورِيٍ نَشَ عِسَ رَ مِنِ تَندٍ، نَ تُنبٍ مَنفّ كَتَنيِ سَشِ عَ شُن مَ، بُرُ مُسِ فبٍيلِ رَفٌرٌشِ عَ مَ. ثِلَتِ نَشَ عَ قَلَ عٍ بّ، «عَ تَن نَن يِ كِ!»"},{"book":"يَيَ","chapter":"19","verse":"6","text":"سّرّشّدُبّ كُنتِفِيٍ نُن هْرْ مْبَنشِ كْسِبِلِيٍ تٌ عَ تٌ، عٍ نَشَ سْنشْ، «عَ قَشَ! عَ بَنبَن وُرِ مَفَلَنبُشِ مَ!» ثِلَتِ نَشَ عَ قَلَ عٍ بّ، «وٌ عَ تٌنفٌ، وٌ تَن نَن شَ سَ عَ بَنبَن وُرِ مَفَلَنبُشِ مَ، بَرِ مَ ﭑ تَن مُ قٍقٍ تٌشِ عَ لَن عَ شَ قَشَ نَشَن مَ.»"},{"book":"يَيَ","chapter":"19","verse":"7","text":"يُوِقِيٍ نَشَ عَ يَابِ، «سّرِيّ نَ مُشُ قَن يِ. نَ سّرِيّ كِ مَ، عَ لَن عَ شَ قَشَ، بَرِ مَ عَ بَرَ عَ يّتّ قِندِ عَلَ شَ دِ رَ.»"},{"book":"يَيَ","chapter":"19","verse":"8","text":"ثِلَتِ تٌ نَ مّ، عَ نَشَ فَاشُ كِ قَنيِ رَ."},{"book":"يَيَ","chapter":"19","verse":"9","text":"عَ مَن نَشَ سٌ عَ شْنيِ، عَ عِسَ مَشْرِن، «عِ تَن، عِ كٍلِشِ مِندٍن؟» كْنْ عِسَ مُ يَابِ يٌ قِ."},{"book":"يَيَ","chapter":"19","verse":"10","text":"ثِلَتِ نَشَ قَ عَ قَلَ عَ بّ، «عِ تٌندِشِ ﭑ تَن نَن يَابِدٍ؟ عِ مُ عَ كٌلٌن عَ نْي نَشَن نَ ﭑ تَن بّ، ﭑ نْمَ عِ رَبٌلٌدٍ، ﭑ مَن نْمَ عِ قَشَدٍ وُرِ مَفَلَنبُشِ مَ؟»"},{"book":"يَيَ","chapter":"19","verse":"11","text":"عِسَ نَشَ عَ يَابِ، «نْي يٌ مُ عِ بّ ﭑ تَن شُن مَ قٌ عَلَ نَشَن قِشِ عِ مَ. نَ نَن عَ رَ، نَشَن ﭑ سَشِ عِ بّلّشّ، نَ نَن شَ يُنُبِ فبٌ.»"},{"book":"يَيَ","chapter":"19","verse":"12","text":"ثِلَتِ تٌ نَ مّ، عَ نَشَ سٌ كَتَقٍ عَ شَ عِسَ رَبّحِن، كْنْ يُوِقِيٍ نَشَ سْنشْ، «شَ عِ يِ شّمّ بّحِن، عِ بَرَ فٍرٍ فِرِ رْ مَ مَنفّ شُنفبٍ مَ. نَشَن يٌ عَ يّتّ قِندِ مَنفّ رَ، عَ بَرَ تِ رْ مَ مَنفّ شُنفبٍ كَنكٍ.»"},{"book":"يَيَ","chapter":"19","verse":"13","text":"نَ كُي، ثِلَتِ تٌ عٍ شُي مّ، عَ نَشَ عِسَ رَ مِنِ تَندٍ. ثِلَتِ نَشَ دْشْ بُنتُنيِ رَ، كِيتِسَ كِبَنيِ كُي، دّننَشّ شِلِ قَلَمَ عٍبُرُ شُي «فَبَتَ»."},{"book":"يَيَ","chapter":"19","verse":"14","text":"نَ لْشْي يُوِقِيٍ نُ نَ قٍيٍ يَءِلَنقٍ سَيَمَلٍكّ دَنفِ سَلِ شَ قٍ رَ. يَنيِ تَفِ ثِلَتِ نَشَ عَ قَلَ يُوِقِيٍ بّ، «وٌ شَ مَنفّ نَن يَ!»"},{"book":"يَيَ","chapter":"19","verse":"15","text":"عٍ مَن نَشَ سْنشْ، «عَ قَشَ! عَ قَشَ! عَ بَنبَن وُرِ مَفَلَنبُشِ مَ!» ثِلَتِ نَشَ عَ قَلَ، «ﭑ شَ وٌ شَ مَنفّ قَشَ وُرِ مَفَلَنبُشِ مَ؟» سّرّشّدُبّ كُنتِفِيٍ نَشَ عَ يَابِ، «مَنفّ يٌ مُ نَ مُشُ تَن بّ بَقٍ رْ مَ مَنفّ شُنفبٍ رَ!»"},{"book":"يَيَ","chapter":"19","verse":"16","text":"نَ تّمُي عَ نَشَ عِسَ سَ عٍ سَفٌي، عَ يَامَرِ قِ عِسَ شَ بَنبَن وُرِ مَفَلَنبُشِ مَ."},{"book":"يَيَ","chapter":"19","verse":"17","text":"عٍ نَشَ عَ رَ مِنِ تَا كُي سِفَقٍ رَ «شُن كٌنكٌتَ يِرٍ،» نَشَن شِلِ قَلَمَ عٍبُرُ شُي «فٌلٌفٌتَ.» عِسَ نَشَ سِفَ نَا، عَ وُرِ مَفَلَنبُشِ رَتٍشِ عَ مَ."},{"book":"يَيَ","chapter":"19","verse":"18","text":"عٍ عِسَ بَنبَن وُرِ مَفَلَنبُشِ مَ مّننِ نّ. عٍ نَشَ مِشِ قِرِن فبّتّ قَن بَنبَن، عٍ كٍرٍن تِ يِرٍقَنيِ مَ، عٍ بٌورٍ تِ كْولَ مَ، عٍ عِسَ تِ عٍ تَفِ."},{"book":"يَيَ","chapter":"19","verse":"19","text":"ثِلَتِ نَشَ يَامَرِ قِ عَ يِ سّبّلِ شَ فبَكُ عِسَ شُن مَ وُرِ مَفَلَنبُشِ مَ، «عِسَ نَسَرّتِكَ، يُوِقِيٍ شَ مَنفّ»."},{"book":"يَيَ","chapter":"19","verse":"20","text":"يُوِقِ فبٍفبٍ نَشَ نَ سّبّلِ شَرَن، بَرِ مَ عِسَ نُ بَنبَنشِ دّننَشّ، نَ مَكْرّ تَا رَ. نَ سّبّلِ قَن نُ سّبّشِ عٍبُرُ شُي، لَتّنِ شُي، عَ نُن فِرّكِ شُي."},{"book":"يَيَ","chapter":"19","verse":"21","text":"نَ كُي، سّرّشّدُبّ كُنتِفِيٍ نَشَ عَ قَلَ ثِلَتِ بّ، «عِ نَشَ عَ سّبّ ‹يُوِقِيٍ شَ مَنفّ›. عِ شَ عَ سّبّ نّ، ‹يِ شّمّ عَ قَلَ نّ، عَ يُوِقِيٍ شَ مَنفّ نَن عَ رَ.›»"},{"book":"يَيَ","chapter":"19","verse":"22","text":"ثِلَتِ نَشَ عٍ يَابِ، «ﭑ نَشَن سّبّشِ، ﭑ بَرَ فّ نَ سّبّدٍ.»"},{"book":"يَيَ","chapter":"19","verse":"23","text":"سْورِيٍ تٌ فّ عِسَ بَنبَندٍ، عٍ نَشَ عَ شَ دُفِيٍ تٌنفٌ، عٍ عٍ عِتَشُن نَ سْورِ نَانِ مَ. عٍ نَشَ عَ شَ دٌنمَ قَرِ عِفٌرٌي قَن تٌنفٌ. نَ دٌنمَ تٌ مُ نُ دّفّشِ،"},{"book":"يَيَ","chapter":"19","verse":"24","text":"عٍ نَشَ عَ قَلَ عٍ بٌرٍ بّ، «وٌن نَشَ عَ عِبْو. وٌن شَ عَ تٌنفٌمَ سُفَندِ بٍرٍ ندٍ رَ.» نَ بِرِن نَبَ نّ، عَلَكٌ نَشَن سّبّشِ كِتَابُي كُي، نَ شَ رَكَمَلِ؛"},{"book":"يَيَ","chapter":"19","verse":"25","text":"عِسَ نفَ قَن نُ نَ عَ شَ وُرِ مَفَلَنبُشِ قّ مَ، عَ نُن عَ نفَ شُنيَ. كٌلٌثَ شَ فِنّ مَرِيَمَ، نُن مَرِيَمَ مَفِدَلَكَ قَن نُ نَ مّننِ."},{"book":"يَيَ","chapter":"19","verse":"26","text":"عِسَ تٌ عَ نفَ تٌ عَ قْشِرَبِرّ مَشَنُشِ قّ مَ، عَ نَشَ عَ قَلَ عَ نفَ بّ، «ﭑ نفَ، يِ بَرَ قِندِ عِ شَ دِ رَ.»"},{"book":"يَيَ","chapter":"19","verse":"27","text":"عَ نَشَ قَ عَ قَلَ عَ قْشِرَبِرّ قَن بّ، «عَ مَتٌ، عِ نفَ نَن يَ.» كٍلِ نَ وَشَتِ مَ، نَ قْشِرَبِرّ نَشَ عِسَ نفَ شَنِن عَ شْنيِ."},{"book":"يَيَ","chapter":"19","verse":"28","text":"نَ شَنبِ، عِسَ تٌ نُ عَ كٌلٌن عَ قٍ بِرِن بَرَ كَمَلِ، عَ نَشَ عَ قَلَ، «يٍ شْلِ نَ ﭑ مَ.» عَ نَ قَلَ نّ عَلَكٌ كِتَابُي شَ مَسٍنيِ شَ كَمَلِ."},{"book":"يَيَ","chapter":"19","verse":"29","text":"سٍ سَسٍ ندٍ نُ نَ مّننِ، نَشَن نُ رَقٍشِ وّنِ مُلُشُنشِ رَ. عٍ نَشَ سٍ ندٍ رَ سِن نَ وّنِ عِ، عٍ عَ شِرِ هِسٌثِ وُرِ كُيٍ رَ، عٍ عَ مَسٌ عِسَ دّ رَ."},{"book":"يَيَ","chapter":"19","verse":"30","text":"عَ تٌ ندٍ مِن، عَ نَشَ عَ قَلَ، «عَ بِرِن بَرَ كَمَلِ!» عَ نَشَ عَ شُن سِن، عَ قَ لَاشِرَ."},{"book":"يَيَ","chapter":"19","verse":"31","text":"نَ لْشْي يُوِقِيٍ نُ سٍيٍ رَقَلَمَ سَيَمَلٍكّ دَنفِ سَلِ شَ قٍ رَ. عٍ مُ تِن قُرٍيٍ شَ لُ وُرِ مَفَلَنبُشِ مَ نَ مَلَبُ لْشْي، بَرِ مَ سَلِ شُنفبٍ نَن نُ عَ رَ. نَ كُي، عٍ نَشَ ثِلَتِ مَيَندِ عَ شَ نَ مِشِ بَنبَنشِيٍ سَنيِيٍ فِرَ، عَلَكٌ عٍ شَ قَشَ مَقُرٍن، عٍ شَ بَ نَ."},{"book":"يَيَ","chapter":"19","verse":"32","text":"سْورِيٍ نَشَ قَ، عٍ قَ نَ مِشِ قِرِنيِ سَنيِيٍ فِرَ، نَشٍيٍ نُ بَنبَنشِ عِسَ يِرٍقَنيِ مَ، عَ نُن عَ كْولَ مَ."},{"book":"يَيَ","chapter":"19","verse":"33","text":"كْنْ عٍ تٌ عِسَ لِ، عٍ نَشَ عَ تٌ عَ حَن بَرَ قَشَ. نَ كُي، عٍ مُ عَ تَن سَنيِيٍ فِرَ،"},{"book":"يَيَ","chapter":"19","verse":"34","text":"كْنْ سْورِ ندٍ نَشَ عَ سّيتِ سْشْ تَنبّ رَ، يٍ نُن وُلِ نَشَ مِنِ كٍرٍن نَ."},{"book":"يَيَ","chapter":"19","verse":"35","text":"نَشَن نَ قٍ تٌشِ، عَ بَرَ نَ قٍ سٍيدٍ بَ. عَ شَ سٍيدٍحْشْيَ قِندِشِ نْندِ نَن نَ. عَ تَن يّتّ عَ كٌلٌن، عَ عَ نَ نْندِ نَن قَلَقٍ وٌ بّ، عَلَكٌ وٌ قَن شَ دَنشَنِيَ."},{"book":"يَيَ","chapter":"19","verse":"36","text":"نَ قٍيٍ رَبَ نّ عَلَكٌ كِتَابُي شَ مَسٍنيِ شَ كَمَلِ، نَشَن عَ مَسٍنشِ، «عَ شْرِ كٍرٍن مُ فِرَ مَ.»"},{"book":"يَيَ","chapter":"19","verse":"37","text":"عَ مَن سّبّشِ يِرٍ فبّتّ، «عٍ عٍ يَ تِمَ نّ مِشِ رَ، عٍ بَرَ نَشَن سْشْ.»"},{"book":"يَيَ","chapter":"19","verse":"38","text":"نَ قٍ بِرِن شَنبِ، يُسُقُ عَرِ مَتٍكَ نَشَ سَ عِسَ قُرٍ مَشَندِ ثِلَتِ مَ. عِسَ قْشِرَبِرّ ندٍ نَن نُ عَ رَ، كْنْ عَ مُ نُ عَ مَسٍنمَ كّنّ مَ، عَ تٌ نُ فَاشُشِ يُوِقِ كُنتِفِيٍ يَ رَ. ثِلَتِ تٌ تِن، يُسُقُ نَشَ سَ عِسَ قُرٍ تٌنفٌ."},{"book":"يَيَ","chapter":"19","verse":"39","text":"نِكٌدٍ مُ، نَشَن نُ بَرَ سِفَ عِسَ يِرٍ فُندٌ كُي كْي رَ تّمُي دَنفِشِ، نَ قَن نَشَ لَبُندّ كِلٌ تٌنفٌ سَشَن مِرِ نُن عَلٌوٍ دَاشِ شَنِن عِسَ قُرٍ يِرٍ."},{"book":"يَيَ","chapter":"19","verse":"40","text":"عٍ نَشَ عِسَ قُرٍ مَقِلِن دُفِيٍ رَ، عٍ لَبُندّ سَ عَ مَ، عَلْ يُوِقِيٍ دَرِشِ عَ رَ كِ نَشّ."},{"book":"يَيَ","chapter":"19","verse":"41","text":"بْشِ ندٍ نُ مَكْرّ عِسَ قَشَدٍ رَ، فَبُرِ نّينّ نُ بَرَ يَءِلَن دّننَشّ. قُرٍ يٌ مُ نُ رَفَتَشِ عَ كُي سِندٍن."},{"book":"يَيَ","chapter":"19","verse":"42","text":"عٍ نَشَ عِسَ رَفَتَ نَ يِرٍ مَكْرّشِ، بَرِ مَ عٍ فبَتَشِ سَيَمَلٍكّ دَنفِ سَلِ شَ قٍ رَ. عَ نُ لَن نّ يُوِقِيٍ شَ فّ قٍ بِرِن يَءِلَندٍ بٍينُن كْي شَ سٌ نَ لْشْي."}]}