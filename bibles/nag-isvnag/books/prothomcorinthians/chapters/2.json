{"data":[{"book":"Prothom Corinthians","chapter":"2","verse":"1","text":"Jitia moi apnikhan logote ahise, bhai khan, moi bisi kotha kobole jana nohoile bhi buddhi kotha khan pora Isor laga lukaikene thaka kotha prochar kori kene aha nohoi."},{"book":"Prothom Corinthians","chapter":"2","verse":"2","text":"Kilekoile moi nijor itcha pora apnikhan laga ki hoile bhi janibole mon thaka nai khali Jisu Khrista aru Taike Cross te morai diya laga he nohoile."},{"book":"Prothom Corinthians","chapter":"2","verse":"3","text":"Moi apnikhan logote komjur, aru kapi kene bhoi te thakise."},{"book":"Prothom Corinthians","chapter":"2","verse":"4","text":"Moi laga kotha khan aru prochar khan buddhi laga kotha pora nohoi, kintu Isor laga Atma aru hokti pora kori kene dikhai dise,"},{"book":"Prothom Corinthians","chapter":"2","verse":"5","text":"eneka hoile apnikhan laga biswas to mangso laga buddhi te nathakibo, kintu Isor laga hokti te thakibo."},{"book":"Prothom Corinthians","chapter":"2","verse":"6","text":"Etiya amikhan buddhi kotha kowa khan to buja manu khan majote kore, kintu etu jamana laga gyaan nohoi, nohoile bhi etu jamana laga cholawta, jun khan etu prithibi chari kene jai ase taikhan laga kotha nohoi."},{"book":"Prothom Corinthians","chapter":"2","verse":"7","text":"Hoilebi, amikhan Isor laga buddhiman to bujhi bole napara kotha nisena lukai kene koi, juntu Isor Tai laga kaam nimite amikhan laga prithibi nabona age pora basi kene taiyar kori loise."},{"book":"Prothom Corinthians","chapter":"2","verse":"8","text":"Etu jamana laga cholawta khan kun bhi itu gyaan bujhi bole para nai, kele koile jodi taikhan etu bujhi loi, tinehoile taikhan asis laga Probhu ke Cross te mari dibole thaka nai."},{"book":"Prothom Corinthians","chapter":"2","verse":"9","text":"Kintu Shastro te eneka likhi kene ase,"},{"book":"Prothom Corinthians","chapter":"2","verse":"10","text":"Kilekoile Isor pora eitu khan sob Tai laga Atma pora he dikhai dise. Kilekoile Atma to sob bisari loi, Isor laga ekdom bhitor kotha khan bhi."},{"book":"Prothom Corinthians","chapter":"2","verse":"11","text":"Kile mane kun pora ekta manu laga bhabona janibole pare, tai laga bhitor te atma thaka ke chari kene? Thik etu nisena, kun manu bhi Isor laga bhabona janibo napare khali Tai laga bhitor te thaka Atma pora he jane2.11 Pro. 20:27.."},{"book":"Prothom Corinthians","chapter":"2","verse":"12","text":"Kintu amikhan etu prithibi laga atma ke luwa nai, hoile bhi Isor laga Atma jun Tai amikhan ke dise, titia juntu jinis Isor pora amikhan ke eku daam noloikene dise eitu khan ke jani lobo."},{"book":"Prothom Corinthians","chapter":"2","verse":"13","text":"Aru amikhan manu laga gyaan pora kotha khan nakoi, Atma pora sikhai diya kotha khan he koi, juntu kotha khan Atma pora amikhan ke koi, etu kotha khan atma te thaka manu khan ke bujhai diye."},{"book":"Prothom Corinthians","chapter":"2","verse":"14","text":"Kintu ekjon prithibi manu to Isor laga Atma laga kaam khan lobole na paribo, kele koile eitu khan tai nimite murkho kotha ase, taikhan eitu khan nabuje kelemane taikhan ke bujhai dibole atma to nai."},{"book":"Prothom Corinthians","chapter":"2","verse":"15","text":"Kintu jun manu Atma te ase taikhan eitu khan sob bujhi bo pare, hoile bhi jun atma te nai, kintu tai nijorke dusra kun bhi bujhi bole napare."},{"book":"Prothom Corinthians","chapter":"2","verse":"16","text":"â€œKilekoile kun pora Probhu laga bhabona jane?"}]}