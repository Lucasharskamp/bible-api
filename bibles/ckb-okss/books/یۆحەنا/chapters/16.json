{"data":[{"book":"یۆحەنا","chapter":"16","verse":"1","text":"«ئەم شتانەم پێ گوتن، تاکو بێ ئومێد نەبن."},{"book":"یۆحەنا","chapter":"16","verse":"2","text":"لە کەنیشتەکان دەردەکرێن، لەڕاستیدا کاتێک دێت ئەوەی دەتانکوژێت وا دەزانێت خزمەتی خودا دەکات."},{"book":"یۆحەنا","chapter":"16","verse":"3","text":"ئەمانەش دەکەن، چونکە نە باوکیان ناسیوە و نە من."},{"book":"یۆحەنا","chapter":"16","verse":"4","text":"بەڵام ئەمانەم پێ گوتن، تاکو ئەگەر کاتیان هات بیرتان بکەوێتەوە کە من پێم گوتوون. لە سەرەتادا ئەمانەم پێ نەگوتن، چونکە لەگەڵتان بووم."},{"book":"یۆحەنا","chapter":"16","verse":"5","text":"«ئێستا دەچمە لای ئەوەی ناردوومی و کەستان لێم ناپرسێت: ”بۆ کوێ دەچیت؟“"},{"book":"یۆحەنا","chapter":"16","verse":"6","text":"کەچی دڵگرانن بەوەی کە ئەمەم پێ گوتن."},{"book":"یۆحەنا","chapter":"16","verse":"7","text":"بەڵام ڕاستیتان پێ دەڵێم: باشترە بۆتان کە بڕۆم، چونکە ئەگەر نەڕۆم، یارمەتیدەرەکەتان16‏:7 مەبەستی لە ڕۆحی پیرۆزە.‏ بۆ نایەت. بەڵام ئەگەر بڕۆم بۆتانی دەنێرم."},{"book":"یۆحەنا","chapter":"16","verse":"8","text":"کاتێک ئەو دێت، دەیسەلمێنێت کە جیهان بە هەڵە تێگەیشتوون لە گوناه و ڕاستودروستی و حوکمدان:"},{"book":"یۆحەنا","chapter":"16","verse":"9","text":"لەسەر گوناه، چونکە باوەڕم پێ ناهێنن؛"},{"book":"یۆحەنا","chapter":"16","verse":"10","text":"لەسەر ڕاستودروستی16‏:10 بێتاوانکردنی گوناهبارێک بە خاچی مەسیح. بڕوانە ڕۆما 3‏:21‏-26.‏‏، چونکە دەچمە لای باوک و ئیتر نامبینن؛"},{"book":"یۆحەنا","chapter":"16","verse":"11","text":"لەسەر حوکمدانیش، چونکە گەورەی ئەم جیهانە حوکم دراوە."},{"book":"یۆحەنا","chapter":"16","verse":"12","text":"«هێشتا شتی زۆرم هەیە پێتانی بڵێم، بەڵام ئێستا ناتوانن بەرگەی بگرن."},{"book":"یۆحەنا","chapter":"16","verse":"13","text":"بەڵام کاتێک ئەو دێت، کە ڕۆحی ڕاستییە، ئەو بۆ ڕاستی تەواو ڕێنماییتان دەکات، چونکە لە خۆیەوە هیچ ناڵێت، بەڵکو ئەوەی گوێی لێ دەبێت دەیڵێت و ڕایدەگەیەنێت چی ڕوودەدات."},{"book":"یۆحەنا","chapter":"16","verse":"14","text":"ئەو شکۆدارم دەکات، چونکە ئەوەتان پێ ڕادەگەیەنێت16‏:14 ڕۆحی پیرۆز لە وشەی مەسیح وەردەگرێت و بە قوتابییەکان ڕادەگەیەنێت.‏ کە لە منەوە وەریدەگرێت."},{"book":"یۆحەنا","chapter":"16","verse":"15","text":"هەموو ئەوەی کە هی باوکە، هی منیشە. لەبەر ئەوە گوتم، ڕۆحی پیرۆز لە هی من وەردەگرێت و پێتانی ڕادەگەیەنێت."},{"book":"یۆحەنا","chapter":"16","verse":"16","text":"«پاش کەمێک نامبینن، ئینجا پاش کەمێک دیسان دەمبینن.»"},{"book":"یۆحەنا","chapter":"16","verse":"17","text":"هەندێک لە قوتابییەکانی بە یەکتریان گوت: «ئەمە چییە کە پێمان دەفەرموێ: ”پاش کەمێک ئیتر نامبینن، پاش کەمێکیش دەمبینن“ و ”چونکە دەچمە لای باوک“؟»"},{"book":"یۆحەنا","chapter":"16","verse":"18","text":"گوتیان: «ئەم ”کەم“ـەیە چییە کە باسی دەکات؟ نازانین چی دەفەرموێ!»"},{"book":"یۆحەنا","chapter":"16","verse":"19","text":"عیسا زانی کە دەیانویست پرسیاری لێ بکەن، بۆیە پێی فەرموون: «ئایا لەبەر ئەمە پرسیار لە یەکتری دەکەن کە گوتم: ”پاش کەمێک ئیتر نامبینن، پاش کەمێکیش دەمبینن“؟"},{"book":"یۆحەنا","chapter":"16","verse":"20","text":"ڕاستی ڕاستیتان پێ دەڵێم: ئێوە دەگریێن و شیوەن دەکەن، بەڵام جیهان دڵشاد دەبێ. خەمبار دەبن، بەڵام خەمباریەکەتان دەبێتە شادی."},{"book":"یۆحەنا","chapter":"16","verse":"21","text":"کاتێک ژن منداڵی دەبێت خەم دایدەگرێت، چونکە کاتی هاتووە. بەڵام کە منداڵەکەی بوو، لە خۆشی ئەوەی مرۆڤێک لە جیهان لەدایک بووە، ژانەکانی لەبیر دەکات."},{"book":"یۆحەنا","chapter":"16","verse":"22","text":"ئێوەش ئێستا خەمتان هەیە، بەڵام دەتانبینمەوە و دڵشاد دەبن، کەسیش ئەو خۆشییەتان لێ ناستێنێ."},{"book":"یۆحەنا","chapter":"16","verse":"23","text":"لەو ڕۆژەدا پرسیاری هیچم لێ ناکەن. ڕاستی ڕاستیتان پێ دەڵێم: هەرچییەک بە ناوی منەوە لە باوک داوا بکەن دەتانداتێ."},{"book":"یۆحەنا","chapter":"16","verse":"24","text":"هەتا ئێستا بە ناوی منەوە هیچتان داوا نەکردووە. داوا بکەن وەریدەگرن، تاکو خۆشییەکەتان کامڵ و تەواو بێت."},{"book":"یۆحەنا","chapter":"16","verse":"25","text":"«ئەم شتانەم بە پەند بۆ باسکردن، بەڵام کاتێک دێت ئیتر بە پەند بۆتان نادوێم، بەڵکو بە ئاشکرا باسی باوکتان بۆ دەکەم."},{"book":"یۆحەنا","chapter":"16","verse":"26","text":"لەو ڕۆژەدا بە ناوی منەوە داوا دەکەن. ئیتر پێتان ناڵێم لەلای باوک بۆتان داوا دەکەم،"},{"book":"یۆحەنا","chapter":"16","verse":"27","text":"چونکە باوک خۆی ئێوەی خۆشدەوێت، لەبەر ئەوەی منتان خۆشویستووە و باوەڕتان کرد کە لە لای خوداوە هاتووم."},{"book":"یۆحەنا","chapter":"16","verse":"28","text":"لە لای باوکەوە هاتووم بۆ جیهان، ئێستاش جیهان بەجێدەهێڵم و دەگەڕێمەوە لای باوک.»"},{"book":"یۆحەنا","chapter":"16","verse":"29","text":"قوتابییەکانی گوتیان: «وا ئێستا بە ڕوونی و بەبێ پەند قسە دەکەیت."},{"book":"یۆحەنا","chapter":"16","verse":"30","text":"ئێستا دڵنیاین کە تۆ هەموو شتێک دەزانیت و پێویستت بەوە نییە کەس پرسیارت لێ بکات. بەمەش باوەڕ دەکەین کە لە خوداوە هاتوویت.»"},{"book":"یۆحەنا","chapter":"16","verse":"31","text":"عیساش وەڵامی دانەوە: «ئایا ئێستا باوەڕ دەکەن؟"},{"book":"یۆحەنا","chapter":"16","verse":"32","text":"وا کاتێک دێت و ئێستاش هاتووە، کە پەرتەوازە دەبن، هەریەکە بۆ ماڵی خۆی و بە تەنها بەجێم دەهێڵن. بەڵام من بە تەنها نیم، چونکە باوک لەگەڵمدایە."},{"book":"یۆحەنا","chapter":"16","verse":"33","text":"«ئەمانەم پێ گوتن تاکو ئاشتیتان لە مندا هەبێت. لە جیهاندا تووشی تەنگانە دەبن. بەڵام ورەتان بەرز بێت، من جیهانم بەزاندووە.»"}]}