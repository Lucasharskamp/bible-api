{"data":[{"book":"Judašći","chapter":"1","verse":"1","text":"Me o Juda, o sluga e Isuse Hristosko thaj e Jakovesko phral, ramov okolenđe saven o Del o Dad akhardas, save volil thaj saven lel sama ando Isuso Hristo."},{"book":"Judašći","chapter":"1","verse":"2","text":"Milosrđe, miro thaj ljubav tumenđe nek umnožilpe!"},{"book":"Judašći","chapter":"1","verse":"3","text":"Drage mungre, lijem te ramov tumenđe palo amaro zajedničko spasipe, ali haćardem kaj trubul te ohrabriv tumen te borin tumen palo paćipe savo si jekhar thaj pale sa vrjama dini e Devlešće svete manušenđe."},{"book":"Judašći","chapter":"1","verse":"4","text":"Kaj maškar tumende crdine pes varesave manuša save si već dumut odredime palo sudo. Von si bidevlešće manuša save dićhen e milost amare Devlešći sago izgovor te šaj trajin ando bezeh thaj či priznajin amare jedino Vladares thaj e Gospode e Isuse Hristos."},{"book":"Judašći","chapter":"1","verse":"5","text":"A kamlemas te dav tumen gođi pe varesoste so već džanen kaj o Isus majsigo spasisardas e Israelošće themes andar o Egipto thaj askal uništisardas okolen save či paćanas."},{"book":"Judašći","chapter":"1","verse":"6","text":"Thaj vi e anđelen save či inćarenas dži ke piro autoriteto savo saslen thaj mukline pesko boravište, o Del inćarel ando tunjariko phandade ande večne okurja palo baro đes kana avena osudime."},{"book":"Judašći","chapter":"1","verse":"7","text":"Gajda vi e manuša andar e Sodoma thaj andar e Gomora zajedno okolenca andar e okolne gava, po isto način dinepe gaći ando bludo te soven e muškarcurja e muškarconenca thaj von si sar primer gajda kaj trpin e kazna ando večno ognjo."},{"book":"Judašći","chapter":"1","verse":"8","text":"Gajda isto vi akala manuša, dićhen sune thaj e bezehesa meljaren pešće telurja, či priznajin e Devlešći vlast thaj vređon e slavne anđelen."},{"book":"Judašći","chapter":"1","verse":"9","text":"Čak ni o Mihailo, jek katar e majbare anđelurja, kana tradelas pe e benđeja ko lela e Mojsijesko telo, či tromaja te phenel pogrdne alava protiv o beng, nego phendas: “O Del neka prekoril tut!”"},{"book":"Judašći","chapter":"1","verse":"10","text":"No akala manuša maren muj katar okova so či pindžaren. Sago nerazumne životinje si, ćeren sa pe soste crdel len lenđe telesne nagonurja thaj gajda džan ando propast."},{"book":"Judašći","chapter":"1","verse":"11","text":"Teško lenđe! Kaj von teljardine e Kainošće dromesa thaj zbog e love dine pes ande Valaamešći zabluda thaj vazdine pobuna sago o Korej. Zato gajda vi uništinpe."},{"book":"Judašći","chapter":"1","verse":"12","text":"Godola manuša si opasne sago garade stene ando more pe tumare zajedničke gozbe pe save proslavin e Devlešći ljubav. Biladžavesko han tumenca, a vodin samo piri briga. Von si sago bipajale oblakurja saven inđarel e balval karingal kamel. Von si sago jalave kaš save či den pesko plodo ando jesen, inkalde andar o koreno save duj data muline."},{"book":"Judašći","chapter":"1","verse":"13","text":"Thaj sago kaj e holjarde morske talasurja čhuden pešći spuma, gajda von sikaven pešće ladžavne dela. Von si sago e čereja save lutin thaj pale save araćhel pe o majkalo tunjariko džiko veko."},{"book":"Judašći","chapter":"1","verse":"14","text":"Pale lende prorokuisardas o Enoh, savo sas eftato čang katar o Adam:"},{"book":"Judašći","chapter":"1","verse":"15","text":"te sudil savorenđe thaj te osudil sa e bidevlešće manušen"},{"book":"Judašći","chapter":"1","verse":"16","text":"Godola manuša uvek gunđin thaj žalin pes pe sudbina; von trajin te ugodin pire željenđe, e mujesa ohole alava mothon, a averenca ćeren pe šukar te avel len korist."},{"book":"Judašći","chapter":"1","verse":"17","text":"A tumen drage mungre, den tumen gođi ke okova so e apostolurja katar amaro Gospod o Isuso Hristo prorokuisardine."},{"book":"Judašći","chapter":"1","verse":"18","text":"Von phendine tumenđe kaj ande poslednjo vrjama pojavina pe varesave manuša save marena muj thaj save traina bidevlesko te ugodin pire željenđe."},{"book":"Judašći","chapter":"1","verse":"19","text":"Kasave maškar tumende ćeren razdor thaj train sago telesne manuša andar godova kaj naj len ande peste e Devlesko Duho."},{"book":"Judašći","chapter":"1","verse":"20","text":"A tumen, drage mungre, duhovno barjon ando tumaro majsveto paćipe. Molin tumen ando Sveto Duho."},{"book":"Judašći","chapter":"1","verse":"21","text":"Inćaren tumen ande Devlešći ljubav dok ažućaren amare Gospode e Isuse Hristos, te ande piro milosrđe inđarel amen ando večno trajo!"},{"book":"Judašći","chapter":"1","verse":"22","text":"Aven milosrdne prema okola save naj sigurne ando paćipe."},{"book":"Judašći","chapter":"1","verse":"23","text":"Spasin e avre manušen gajda crdena len andar e jag e Devlešće sudošći! Aven milosrdne prema averende, ali ande isto vrjama len tumen sama! Mrzan čak vi lenđe drze meljarde ando lengo bezeh!"},{"book":"Judašći","chapter":"1","verse":"24","text":"O Del šaj lel tumen sama te na peren ando bezeh thaj te bi manako, ando baro bahtalipe čhol tumen angle piri slava."},{"book":"Judašći","chapter":"1","verse":"25","text":"Lešće, savo si jedino Del, amaro Spasitelj, slava, veličanstvo, moć thaj vlast, kroz amaro Gospod Isus Hrist, katar o početko thaj vi akana thaj doveka! Amin."}]}