{"data":[{"book":"2 AmaKhosi","chapter":"1","verse":"1","text":"Ngemva kokufa kuka-Ahabi, amaMowabi ahlamukela u-Israyeli."},{"book":"2 AmaKhosi","chapter":"1","verse":"2","text":"U-Ahaziya wayewele embotsheni yendlu yakhe engaphezulu eSamariya walimala. Wathumela izithunywa, wathi kuzo, “Hambani liyebuza kuBhali-Zebhubhi, unkulunkulu wase-Ekroni, ukuthi kambe ngizasila yini kulokhu kulimala na.”"},{"book":"2 AmaKhosi","chapter":"1","verse":"3","text":"Kodwa ingilosi kaThixo yathi ku-Elija umThishibi, “Suka uyehlangabeza izithunywa zenkosi yaseSamariya uyezibuza ukuthi, ‘Kambe yikuthi akuselaNkulunkulu ko-Israyeli na ukuze uyehlahlula kuBhali-Zebhubhi, unkulunkulu wase-Ekroni?’"},{"book":"2 AmaKhosi","chapter":"1","verse":"4","text":"Ngakho uThixo uthi: ‘Awuyikusuka kulowombheda ogulela kuwo. Ngempela uzakufa!’ ”"},{"book":"2 AmaKhosi","chapter":"1","verse":"5","text":"Ekubuyeleni kwezithunywa enkosini, yazibuza yathi, “Kungani selibuyile na?”"},{"book":"2 AmaKhosi","chapter":"1","verse":"6","text":"Izithunywa zaphendula zathi, “Kulendoda esihlangabezileyo yathi kithi, ‘Buyelani enkosini elithumileyo liyeyitshela ukuthi, “Ilizwi likaThixo lithi: Kungenxa yokuthi akulaNkulunkulu yini ko-Israyeli okubangele ukuthi uthumele abantu ukuyahlahlula kuBhali-Zebhubhi, unkulunkulu we-Ekroni na? Ngakho awuyikuvuka kulowombheda olele kuwo. Ngempela uzakufa!” ’ ”"},{"book":"2 AmaKhosi","chapter":"1","verse":"7","text":"Inkosi yabuza izithunywa yathi, “Ngumuntu onjani lowo olihlangabezileyo waselitshela lokhu?”"},{"book":"2 AmaKhosi","chapter":"1","verse":"8","text":"Izithunywa zaphendula zathi, “Yindoda ebigqoke isigqoko soboya ekhalweni ibophe ngozwezwe.”"},{"book":"2 AmaKhosi","chapter":"1","verse":"9","text":"Inkosi yasithumela ku-Elija induna yebutho labantu bayo abangamatshumi amahlanu. Induna yebutho yakhwela yaya ku-Elija, owayehlezi phezu koqaqa, yafika yathi kuye, “Muntu kaNkulunkulu, inkosi ithi, ‘Yehla!’ ”"},{"book":"2 AmaKhosi","chapter":"1","verse":"10","text":"U-Elija ephendula induna yebutho wathi, “Nxa ngingumuntu kaNkulunkulu, kakwehle umlilo ovela ezulwini ukuqothule wena kanye labantu bakho abangamatshumi amahlanu!” Lakanye wehla umlilo uvela ezulwini wayiqothula induna yebutho kanye labantu bayo."},{"book":"2 AmaKhosi","chapter":"1","verse":"11","text":"Ngokubona lokho inkosi yathuma ku-Elija eyinye induna yebutho lamanye amadoda angamatshumi amahlanu. Induna yathi ku-Elija, “Muntu kaNkulunkulu, inkosi ithi, ‘Yehla khathesi.’ ”"},{"book":"2 AmaKhosi","chapter":"1","verse":"12","text":"U-Elija waphendula wathi, “Nxa ngingumuntu kaNkulunkulu, kakwehle umlilo ovela ezulwini ukuqothule wena kanye labantu bakho!” Ngakho umlilo kaNkulunkulu wehla uvela ezulwini waqothula izinduna zamabutho ezakuqala zombili kanye labo bonke abantu bayo abangamatshumi amahlanu."},{"book":"2 AmaKhosi","chapter":"1","verse":"13","text":"Ngakho inkosi yathuma induna yebutho yesithathu labantu bayo abangamatshumi amahlanu. Induna yebutho yesithathu yakhwela yafika yaguqa ngamadolo phambi kuka-Elija yamncenga yathi, “Muntu kaNkulunkulu, akube lesihawu ngempilo yami leyamadoda la angamatshumi amahlanu, thina sizinceku zakho!"},{"book":"2 AmaKhosi","chapter":"1","verse":"14","text":"Angithi uyabona, umlilo wehle uvela ezulwini waqothula izinduna zamabutho lamadoda angamatshumi amahlanu induna nganye. Kodwa manje akunakekele impilo yami!”"},{"book":"2 AmaKhosi","chapter":"1","verse":"15","text":"Ingilosi kaThixo yathi ku-Elija, “Yehla kanye layo induna; ungayesabi.” Ngakho u-Elija wasukuma wehla kanye lenduna waya enkosini."},{"book":"2 AmaKhosi","chapter":"1","verse":"16","text":"Wasesithi enkosini, “Ilizwi likaThixo lithi: Kungenxa yokuthi akulaNkulunkulu yini ko-Israyeli ukuze uthume izithunywa ukuthi ziyohlahlula kuBhali-Zebhubhi, unkulunkulu we-Ekroni na? Ngenxa yesenzo sakho lesi, awuyikuvuka kulowombheda olele kuwo. Ngempela uzakufa!”"},{"book":"2 AmaKhosi","chapter":"1","verse":"17","text":"Lakanye wafa, njengelizwi likaThixo elakhulunywa ngu-Elija."},{"book":"2 AmaKhosi","chapter":"1","verse":"18","text":"Konke okwembali yokubusa kuka-Ahaziya, kanye lakwenzayo, akulotshwanga yini egwalweni lwembali yamakhosi ako-Israyeli na?"}]}