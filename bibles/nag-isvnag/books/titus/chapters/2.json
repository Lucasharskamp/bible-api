{"data":[{"book":"Titus","chapter":"2","verse":"1","text":"Kintu tumi to hoile, ki kotha koi, etu hosa hisab te sikhai di thakibi."},{"book":"Titus","chapter":"2","verse":"2","text":"Bura manu khan ke gusa nauthi bole, bhal bhabona kori bole, nijorke nomro kori bole, biswas te thaki bole, morom kori bole, aru dhorjo pora thaki bole sikhai dibi."},{"book":"Titus","chapter":"2","verse":"3","text":"Etu nisena dangor umor thaka mahila khan ke bhi pobitro jibon laga bhal niyom thakibo nimite sikhabi, misa kotha kowa aru draikha ros piya nohobo lage, etu bodli, ki bhal ase etu dusra khan ke hikai thaki bole sikhai dibi."},{"book":"Titus","chapter":"2","verse":"4","text":"Etu nisena jawan mahila khan ke tai laga mota aru bacha ke kineka morom koribo lage, etu sikhai dibi,"},{"book":"Titus","chapter":"2","verse":"5","text":"bhal bhabona thaka, sapha mon thaka, nijor mota laga kotha mani thaka, sapha hoi nijor ghor kaam te bhal thaka mahila khan hobole sikhai dibi, tinehoile Isor laga pobitro kotha ke hinsa nohobo."},{"book":"Titus","chapter":"2","verse":"6","text":"Aru etu nisena jawan manu ke bhal kaam kori bole samjai dibi."},{"book":"Titus","chapter":"2","verse":"7","text":"Tumi laga sob kaam te bhal namuna he dikhai dibi. Aru tumi ki sikhai ase etu hosa aru sapha pora kowa kotha hobo lage,"},{"book":"Titus","chapter":"2","verse":"8","text":"juntu hosa kotha ase aru junke eku golti dibo na paribo, eneka hoile kun tumike digdar diye, taikhan sorom hobo, ki karone taikhan pora amikhan laga eku bhi biya kobo na paribo."},{"book":"Titus","chapter":"2","verse":"9","text":"Sewak khan ke sob kaam te malik laga kotha mani thaki bole sikhai dibi, khushi pora aru eku jhagara nakori kene,"},{"book":"Titus","chapter":"2","verse":"10","text":"nijor malik laga eku chor nakori kene aru sob bhal kaam to biswas pora dikhai dibole nimite sikhai dibi, eneka korile bhal naam to amikhan laga Tran-korta Isor pora sikhai diya kotha ke pabo."},{"book":"Titus","chapter":"2","verse":"11","text":"Kelemane Isor pora aha anugrah to sob manu laga poritran nimite ase."},{"book":"Titus","chapter":"2","verse":"12","text":"Etu amikhan ke sikhai ase, etu pora he, ki biya ase aru duniya laga itcha hisab te ase etu ke amikhan nabhabibo, aru nijorke rukhabole paribo, dharmik thakibo paribo, eneka hoile etu yug te Isor ke jana jibon thaki bole paribo,"},{"book":"Titus","chapter":"2","verse":"13","text":"kele koile amikhan etu asis laga din nimite rukhi ase jitia sob pora dangor Isor aru Tran-korta Jisu Khrista arubi wapas ahibo."},{"book":"Titus","chapter":"2","verse":"14","text":"Jisu he amikhan ke niyom namana paap pora udhar koribo nimite nijor jibon daan dise, aru Tai nijor nimite pobitro kori kene ekta jati bonai loise, kunkhan bhal kaam kori bole khushi kore2.14 Exo. 19:5; Deu. 4:20; 7:6; 14:2; Psa. 72:14; 130:8; Eze. 37:23 ."},{"book":"Titus","chapter":"2","verse":"15","text":"Girja te etu kotha khan sikai dibi, aru manu sobke eitu khan kori bole mon dangor kori dibi, aru adhikar thaka hisab te golti kora khan ke sidha kori bhi. Kun pora bhi apuni ke hisab nathaka hobo nadibi."}]}