{"data":[{"book":"प्रेरितां केरां कम्मां","chapter":"8","verse":"1","text":"शाऊल तैसेरी मौती सेइं राज़ी थियो। तैस्से दिहाड़े यरूशलेम नगरेरे कलीसियाई पुड़ ज़ुलम भोने लाव ते प्रेरितां केरे अलावा सारे लोक यहूदिया ते सामरियारे इलाकन मांजो तितर-बितर भोए।"},{"book":"प्रेरितां केरां कम्मां","chapter":"8","verse":"2","text":"किछ परमेशरेरे भक्त मैनेईं स्तिफनुस नेइतां देबतां छ़ड्डो, ते तैसेरे मरने पुड़ बड़ो शोग कियो।"},{"book":"प्रेरितां केरां कम्मां","chapter":"8","verse":"3","text":"पन शाऊल कलीसियाई सताने लोरो थियो, ते तै घर-घर गातो थियो, ते विश्वासी मड़दन ते कुआन्शन बेइरोवं घसीटतो थियो, ते कैद केरतां छ़डतो थियो।"},{"book":"प्रेरितां केरां कम्मां","chapter":"8","verse":"4","text":"पन ज़ैना विश्वासी तितर-बितर भोते थिये तैना खुशखबरी शुनाते च़ले।"},{"book":"प्रेरितां केरां कम्मां","chapter":"8","verse":"5","text":"ते फिलिप्पुस सामरियारे एक्की नगर मां गेइतां मसीहेरो प्रचार केरने लगो।"},{"book":"प्रेरितां केरां कम्मां","chapter":"8","verse":"6","text":"ज़ैना गल्लां तैन लोकेईं फिलिप्पुसेरी करां शुनी, ते ज़ैना निशान तै हिरातो थियो, तैन हेरी-हेरी, तैनेईं अक भोइतां मन लाव।"},{"book":"प्रेरितां केरां कम्मां","chapter":"8","verse":"7","text":"ज़ैखन फिलपुसे हुक्म दित्तो, त बड़े लोकन मरां भूतां चिन्डां मैरतां निस्सी जेआं, ते बड़े लोक अधरंगी ते टोंटे बेज़्झ़ोइ जे।"},{"book":"प्रेरितां केरां कम्मां","chapter":"8","verse":"8","text":"ते तैन केरे वजाई सेइं नगरेरे बड़े लोक खुश भोइजेइ।"},{"book":"प्रेरितां केरां कम्मां","chapter":"8","verse":"9","text":"शमौन नव्वेंरे एक्की मैने सामरियारे नगर मां सारे लोक अपने जैदेइं सेइं हैरान कियोरे थिये, ते अपने आपे बड्डो खास मैन्हु बनातो थियो।"},{"book":"प्रेरितां केरां कम्मां","chapter":"8","verse":"10","text":"निक्के बडे सब तैसेरे पासे भोइतां ज़ोने लगे, “ए मैन्हु परमेशरेरी तै शक्ति ज़ैस ज़ो महान ज़ोतन।”"},{"book":"प्रेरितां केरां कम्मां","chapter":"8","verse":"11","text":"तैनी अपने जैदू सेइं बड़े च़िरेरां देंते सब हैरान कियोरे थिये, एल्हेरेलेइ तैना लोक तैसेरी बड़ी इज़्ज़त केरते थिये।"},{"book":"प्रेरितां केरां कम्मां","chapter":"8","verse":"12","text":"पन ज़ैखन फिलिप्पुसे परमेशरेरे राज़्ज़ेरे ते यीशु मसीहेरी खुशखबरी प्रचार की त लोकेईं विश्वास कियो, ते मड़देइं कुआन्शेईं बपतिस्मो नेव।"},{"book":"प्रेरितां केरां कम्मां","chapter":"8","verse":"13","text":"तैखन शमौने भी फिलिप्पुसेरे प्रचारे पुड़ विश्वास कियो, ते बपतिस्मो नेइतां फिलिप्पुसे सेइं साथी राने लगो ते तै बड़े चमत्कार ते निशान हेरतां हैरान रेइ जेव।"},{"book":"प्रेरितां केरां कम्मां","chapter":"8","verse":"14","text":"ज़ैखन यरूशलेम नगरे मां प्रेरितेईं शुनू कि सामरियारे लोकेईं परमेशरेरू बच्चन कबूल कियोरूए ते तैनेईं पतरस त यूहन्ना तैन कां भेज़े।"},{"book":"प्रेरितां केरां कम्मां","chapter":"8","verse":"15","text":"ज़ैखन तैना तैड़ी पुज़े त तैनेईं तैन लोकां केरे लेइ प्रार्थना की, कि एन पुड़ पवित्र आत्मा उतरे।"},{"book":"प्रेरितां केरां कम्मां","chapter":"8","verse":"16","text":"एल्हेरेलेइ कि तैन पुड़ पवित्र आत्मा हेजू न थी उतरोरी, तैनेईं सिर्फ प्रभु यीशु मसीहेरे नंव्वे सेइं बपतिस्मो निहीयोरो थियो।"},{"book":"प्रेरितां केरां कम्मां","chapter":"8","verse":"17","text":"तैखन यूहन्ना ते पतरसे तैन पुड़ हथ रेखतां प्रार्थना की, ते तैन भी पवित्र आत्मा उतरी।"},{"book":"प्रेरितां केरां कम्मां","chapter":"8","verse":"18","text":"ज़ैखन शमौने हेरू कि प्रेरितां केरे हथ रखने सेइं पवित्र आत्मा उतरते, त शमौने पेंइसे एन्तां प्रेरितन कां पैश किये।"},{"book":"प्रेरितां केरां कम्मां","chapter":"8","verse":"19","text":"ते शमौन ज़ोने लगो, “मीं भी शक्ति देथ, कि अवं भी ज़ैस पुड़ हथ रेख्खी त तैस पुड़ पवित्र आत्मा उतरे।”"},{"book":"प्रेरितां केरां कम्मां","chapter":"8","verse":"20","text":"पतरसे तैस सेइं ज़ोवं, “तेरे पेइंसे तीं सेइं साथी गर्क भोन, किजोकि तू पेंइसन सेइं परमेशरेरू दान घिन्नू चातस।"},{"book":"प्रेरितां केरां कम्मां","chapter":"8","verse":"21","text":"एस सेवाई मां तेरो कोई भी हिस्सो नईं किजोकि तेरो मन परमेशरे कां साफ नईं।"},{"book":"प्रेरितां केरां कम्मां","chapter":"8","verse":"22","text":"तू अपनि इस बुरैई करां मनफिरा, ते प्रभु कां प्रार्थना केर, शैइद प्रभु तेरी इस बुरे खियाले माफ़ केरे।"},{"book":"प्रेरितां केरां कम्मां","chapter":"8","verse":"23","text":"मनफिरा अवं हेरताईं कि तू बड़े जलनी ते पापेरी गुलैमी मां आस।”"},{"book":"प्रेरितां केरां कम्मां","chapter":"8","verse":"24","text":"तैखन शमौने जुवाब दित्तो, “मेरे लेइ प्रभु कां प्रार्थना केरा, कि ज़ैन किछ तुसेईं ज़ोरूए, तैन मीं पुड़ न एज्जे।”"},{"book":"प्रेरितां केरां कम्मां","chapter":"8","verse":"25","text":"ते पतरस ते यूहन्ना गवाही देइतां ते प्रभु यीशुएरू वचन शुनेइतां यरूशलेम नगरे मां वापस आए, ते एइते बारे सामरी लोकां केरे बड़े ड्लोंव्वन मां खुशखबरी शुनाई।"},{"book":"प्रेरितां केरां कम्मां","chapter":"8","verse":"26","text":"फिरी एरू भोवं कि परमेशरे एक्की स्वर्गदूते फिलिप्पुसे सेइं ज़ोवं, “उठ ते दक्षिणेरे बत्तां गा, ज़ै यरूशलेम नगरेरां गाज़ा नगरे जो गातीए। ई रेगिस्तानी बत आए।”"},{"book":"प्रेरितां केरां कम्मां","chapter":"8","verse":"27","text":"तै उठो ते च़लो जेव, ते बत्ती मां तैस अक कूश मुलखेरो खोजो मैल्लो, ज़ै कूशी केरि रानी कन्दाकारो खज़ानची थियो, तै आराधना केरने यरूशलेम नगरे मां ओरो थियो।"},{"book":"प्रेरितां केरां कम्मां","chapter":"8","verse":"28","text":"तै अपने रथे पुड़ च़ेढ़तां अपने मुलखे जो वापस ओरो थियो, ते यशायाह नेबेरी किताब ज़ोरे-ज़ोरे सेइं पढ़ने लग्गोरो थियो।"},{"book":"प्रेरितां केरां कम्मां","chapter":"8","verse":"29","text":"पवित्र आत्मा फिलिप्पुसे सेइं ज़ोवं, “नेड़े गेइतां रथे सेइं साथी च़ल।”"},{"book":"प्रेरितां केरां कम्मां","chapter":"8","verse":"30","text":"फिलिप्पुस देवड़तां रथे कां नेड़े पुज़ो, त तैस करां यशायाह नेबेरी किताब पढ़ती शुनी, ते तैस पुच़्छ़ू, “तू ज़ैन पढ़ने लोरोस कुन तैन समझ़तस?”"},{"book":"प्रेरितां केरां कम्मां","chapter":"8","verse":"31","text":"तैनी ज़ोवं, “ज़ां तगर कोई मीं न समझ़ाए त अवं केन्च़रे सेमझ़ी?” ते तैनी फिलिप्पुसे कां मिनत की, कि एई रथे पुड़ बिश।"},{"book":"प्रेरितां केरां कम्मां","chapter":"8","verse":"32","text":"पवित्रशास्त्रे मरां ज़ैन तै पढ़ने लग्गोरो थियो,"},{"book":"प्रेरितां केरां कम्मां","chapter":"8","verse":"33","text":"तै घटया समझ़ो जेव ते तैस कोई इन्साफ न मैल्लो,"},{"book":"प्रेरितां केरां कम्मां","chapter":"8","verse":"34","text":"खोजे फिलिप्पुसे पुच़्छ़ू, “अवं तीं कां मिनत केरतां, मीं सेइं ज़ो कि ए नबी कसेरे बारे मां ज़ोते, अपने या होरि केन्चेरे बारे मां ज़ोते?”"},{"book":"प्रेरितां केरां कम्मां","chapter":"8","verse":"35","text":"तैखन फिलिप्पुसे ज़ोनू शुरू कियूं, तैनी पवित्रशास्त्रे करां शुरू केरतां यीशुएरो खुशखबरी शुनाई। खोजे तैना गल्लां शुनी ते विश्वास कियो।"},{"book":"प्रेरितां केरां कम्मां","chapter":"8","verse":"36","text":"बत्तां च़लते-च़लते तैना एक्की तालाबे कां पुज़े, तैखन खोजे ज़ोवं, “इड़ी तालाब आए, हुनी मीं बपतिस्मो नेने करां कौन रोकी सकते?”"},{"book":"प्रेरितां केरां कम्मां","chapter":"8","verse":"37","text":"फिलिप्पुसे ज़ोवं, “अगर तू पूरे दिले सेइं विश्वास केरतस त बपतिस्मो नेही सकतस,” तैनी जुवाब दित्तो, “अवं विश्वास केरताईं कि यीशु ही परमेशरेरू मट्ठूए।”"},{"book":"प्रेरितां केरां कम्मां","chapter":"8","verse":"38","text":"फिरी तैनी रथ रोकनेरे लेइ हुक्म दित्तो, ते खोजो ते फिलिप्पुस दुइये तालाबे मां जे, ते फिलिप्पुसे तैस बपतिस्मो दित्तो।"},{"book":"प्रेरितां केरां कम्मां","chapter":"8","verse":"39","text":"ज़ैखन तैना पैनी मरां बेइर निस्से त प्रभुएरी पवित्र आत्मा फिलिप्पुस तैट्ठां नेव, ते खोजे तै फिरी न लाव, परमेशरे तै बच़ाव ते तै बड़ी खुशी सेइं वापस अपने मुलखे जो जेव।"},{"book":"प्रेरितां केरां कम्मां","chapter":"8","verse":"40","text":"ते फिलिप्पुस अश्दोदे मांमेइं निसतो च़लतो सारे ड्लोंव्वन मां खुशखबरी शुनातो कैसरिया मां पुज़ो।"}]}