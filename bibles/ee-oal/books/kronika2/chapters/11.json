{"data":[{"book":"Kronika 2","chapter":"11","verse":"1","text":"Esi Rehoboam va ɖo Yerusalem la, eƒo aʋawɔla akpe alafa ɖeka blaenyi (180,000) nu ƒu hewɔ aʋakɔ tɔxɛ aɖe be wòazi Israel ƒe to bubuawo dzi be woaxɔ ye abe woƒe fia ene."},{"book":"Kronika 2","chapter":"11","verse":"2","text":"Ke Yehowa gblɔ na Nyagblɔɖila Semaya be,"},{"book":"Kronika 2","chapter":"11","verse":"3","text":"“Yi, nàgblɔ na Yuda fia, Rehoboam, Solomo ƒe vi kple Yuda ƒe viwo kple Benyamin ƒe viwo be,"},{"book":"Kronika 2","chapter":"11","verse":"4","text":"‘Yehowa be migawɔ aʋa kple mia nɔviwo o. Miyi miaƒe aƒewo me elabena gbɔnyee woƒe aglãdzedze sia tso.’ ”"},{"book":"Kronika 2","chapter":"11","verse":"5","text":"Rehoboam nɔ Yerusalem eye wòglã Yuda du aɖewo kple gliwo kple agbowo hena eya ŋutɔ ƒe dedinɔnɔ."},{"book":"Kronika 2","chapter":"11","verse":"6","text":"Du siawoe nye Betlehem, Etam, Tekoa"},{"book":"Kronika 2","chapter":"11","verse":"7","text":"Bet Zur, Soko, Adulam,"},{"book":"Kronika 2","chapter":"11","verse":"8","text":"Gat, Maresa, Zif,"},{"book":"Kronika 2","chapter":"11","verse":"9","text":"Adoraim, Lakis, Azeka,"},{"book":"Kronika 2","chapter":"11","verse":"10","text":"Zora, Aiyalon kple Hebron."},{"book":"Kronika 2","chapter":"11","verse":"11","text":"Egbugbɔ mɔwo tu sesĩe wu tsã, tsɔ aʋafiawo kple woƒe asrafowo de wo me eye wòdzra nuɖuɖu, ami kple wain ɖo ɖe wo me."},{"book":"Kronika 2","chapter":"11","verse":"12","text":"Edzra akpoxɔnuwo kple akplɔwo ɖo ɖe du ɖe sia ɖe me hena eƒe amewo ƒe dedinɔnɔ elabena Yuda ƒe viwo kple Benyamin ƒe viwo koe nɔ eyome."},{"book":"Kronika 2","chapter":"11","verse":"13","text":"Nunɔlawo kple Levitɔwo tso woƒe towo me le anyigba blibo la dzi lɔ̃ ɖe eƒe nya la dzi."},{"book":"Kronika 2","chapter":"11","verse":"14","text":"Levitɔwo ɖe asi le woƒe lãnyiƒewo kple nunɔamesiwo gɔ̃ hã ŋu eye wova Yuda kple Yerusalem elabena Yeroboam kple via ŋutsuwo gbe be womaganye nunɔlawo na Yehowa o."},{"book":"Kronika 2","chapter":"11","verse":"15","text":"Eɖo nunɔla bubuwo ɖe wo teƒe eye nunɔla siawo do ŋusẽ ameawo be woasubɔ legbawo ɖe Mawu teƒe eye woasa vɔ na gbɔ̃ kple nyivi siwo wokpa kple ati tsɔ da ɖe togbɛawo dzi."},{"book":"Kronika 2","chapter":"11","verse":"16","text":"Ame aɖewo, siwo menye nunɔlawo o hã de asi ʋuʋu tso Israel ƒe toawo katã me yi Yerusalem, afi si woakpɔ mɔ asubɔ Yehowa, wo fofowo ƒe Mawu eye woasa vɔ nɛ le."},{"book":"Kronika 2","chapter":"11","verse":"17","text":"Nu sia na Yuda fiaɖuƒe la li ke, ale Fia Rehoboam mekpe fu aɖeke le ƒe gbãtɔ etɔ̃awo me o elabena le ƒe mawo me la, woto David kple Solomo ƒe afɔtoƒe."},{"book":"Kronika 2","chapter":"11","verse":"18","text":"Rehoboam ɖe Mahalat, ame si nye David ƒe vi Yerimɔt kple David nɔviŋutsu Isai ƒe vi, Eliab ƒe vinyɔnu Abihail ƒe vi."},{"book":"Kronika 2","chapter":"11","verse":"19","text":"Wodzi viŋutsu etɔ̃; woawoe nye Yeus, Semaria kple Zaham."},{"book":"Kronika 2","chapter":"11","verse":"20","text":"Emegbe la, Rehoboam gaɖe Maaka, Absalom ƒe vinyɔnu eye wòdzi Abiya, Atai, Ziza kple Selomit nɛ."},{"book":"Kronika 2","chapter":"11","verse":"21","text":"Elɔ̃ Maaka, Absalom ƒe vinyɔnu, wu srɔ̃a bubuawo kple eƒe ahiãviwo. Srɔ̃ wuienyi kple ahiãvi blaade, viŋutsu blaeve-vɔ-enyi kple vinyɔnu blaade nɔ esi."},{"book":"Kronika 2","chapter":"11","verse":"22","text":"Rehoboam tɔ asi Maaka ƒe vi, Abiya dzi be wòanye gbãtɔ le fiaviŋutsuawo dome ale be wòaɖu fia ɖe ye yome."},{"book":"Kronika 2","chapter":"11","verse":"23","text":"Edze aye, kaka Via ŋutsu bubuawo ɖo ɖe du siwo woglã la me le Yuda ƒe viwo kple Benyamin ƒe viwo ƒe anyigba dzi. Ena nunɔamesiwo wo fũu eye wòɖe srɔ̃ geɖewo na wo dometɔ ɖe sia ɖe."}]}