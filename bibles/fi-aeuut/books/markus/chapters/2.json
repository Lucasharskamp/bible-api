{"data":[{"book":"Markus","chapter":"2","verse":"1","text":"Muutaman päivän päästä Jeesus palasi Kapernaumiin, ja uutinen hänen tulostaan levisi nopeasti koko kaupunkiin."},{"book":"Markus","chapter":"2","verse":"2","text":"Pian talo, johon hänet oli majoitettu, oli tupaten täynnä väkeä, niin ettei yhtään ihmistä mahtunut enää sisälle, eikä oven ulkopuolellakaan ollut tilaa. Hän julisti heille Jumalan sanaa."},{"book":"Markus","chapter":"2","verse":"3","text":"Pihalle tuli neljä miestä, jotka kantoivat halvaantunutta."},{"book":"Markus","chapter":"2","verse":"4","text":"Kantajat eivät päässeet Jeesuksen luo väkijoukon läpi. Silloin he tekivät savikattoon aukon sille kohtaa, missä Jeesus oli, ja laskivat sairaan makuumaton avulla suoraan Jeesuksen eteen2:4 Sisältyy ajatukseen.."},{"book":"Markus","chapter":"2","verse":"5","text":"Kun Jeesus näki, miten lujasti he uskoivat, että hän auttaisi heidän ystäväänsä, hän sanoi sairaalle: »Poikani, saat syntisi anteeksi.»"},{"book":"Markus","chapter":"2","verse":"6","text":"Ihmisjoukossa oli myös muutamia juutalaisten lainopettajia, jotka kyselivät mielessään:"},{"book":"Markus","chapter":"2","verse":"7","text":"»Mitä? Tämähän on jumalanpilkkaa! Luuleeko hän olevansa Jumala? Vain Jumala voi antaa anteeksi syntejä.»"},{"book":"Markus","chapter":"2","verse":"8","text":"Jeesus tiesi heidän ajatuksensa ja sanoi heille: »Miksi tämä kiusaa teitä?"},{"book":"Markus","chapter":"2","verse":"9","text":"Onko mielestänne vaikeampaa antaa tämän miehen synnit anteeksi kuin parantaa hänet?"},{"book":"Markus","chapter":"2","verse":"10","text":"Minulla, joka olen tullut taivaasta2:10 Sananmukaisesti: »Ihmisen Poika»., on toki valta antaa hänen syntinsä anteeksi.» Osoittaakseen sanansa oikeiksi Jeesus kääntyi halvaantuneeseen päin ja sanoi:"},{"book":"Markus","chapter":"2","verse":"11","text":"»Sinä olet nyt terve2:11 Sananmukaisesti: »Nouse!». Ota matto mukaasi ja mene kotiin.»"},{"book":"Markus","chapter":"2","verse":"12","text":"Mies ponnahti pystyyn, tarttui makuumattoonsa ja harppoi mykistyneen katselijajoukon halki ovelle. »Mitään tällaista emme ole koskaan nähneet», kaikki totesivat ja ylistivät Jumalaa."},{"book":"Markus","chapter":"2","verse":"13","text":"Jeesus meni sen jälkeen taas järven rantaan ja puhui ympärilleen kerääntyneelle ihmisjoukolle."},{"book":"Markus","chapter":"2","verse":"14","text":"Kun hän käveli rannalla, hän näki Leevin, Alfeuksen pojan, istumassa omalla paikallaan tulliasemalla. »Tule minun mukaani», Jeesus sanoi hänelle, »tule minun oppilaakseni!» Ja Leevi lähti saman tien Jeesuksen mukaan."},{"book":"Markus","chapter":"2","verse":"15","text":"Sinä iltana Leevi kutsui kotiinsa päivälliselle työtoverinsa ja muita syntisestä elämästään tunnettuja ihmisiä, jotta nämä saisivat tutustua Jeesukseen ja hänen oppilaihinsa. (Siinä joukossa, joka seurasi Jeesusta, oli useitakin huonomaineisia ihmisiä.)"},{"book":"Markus","chapter":"2","verse":"16","text":"Mutta kun muutamat fariseusten ryhmään kuuluvat lainopettajat näkivät hänet syömässä näiden ihmisten kanssa, he sanoivat Jeesuksen oppilaille: »Kuinka hän viitsii seurustella tuollaisen roskajoukon kanssa?»"},{"book":"Markus","chapter":"2","verse":"17","text":"Kun Jeesus kuuli, mitä he puhuivat, hän sanoi heille: »Sairaathan lääkäriä tarvitsevat eivätkä terveet! En minä olekaan tullut kutsumaan uuteen elämään hyviä ihmisiä vaan syntisiä.»"},{"book":"Markus","chapter":"2","verse":"18","text":"Johanneksen oppilailla ja fariseuksilla oli tapana uskontonsa vaatimusten mukaan välillä paastota. Eräänä päivänä tultiin Jeesukselta kysymään, miksi hänen oppilaansa eivät paastonneet."},{"book":"Markus","chapter":"2","verse":"19","text":"Jeesus vastasi: »Kieltäytyvätkö sulhasen ystävät syömästä häissä? Pitäisikö heidän olla murheissaan, vaikka hän on heidän kanssaan?"},{"book":"Markus","chapter":"2","verse":"20","text":"Tulee päivä, jolloin hänet otetaan pois heidän joukostaan, ja silloin he paastoavat."},{"book":"Markus","chapter":"2","verse":"21","text":"Ei vanhaan vaatteeseen ommella kutistamattomasta kankaasta leikattua paikkaa. Uusi paikkahan repii vanhan kankaan, ja reiästä tulee vain entistä pahempi."},{"book":"Markus","chapter":"2","verse":"22","text":"Ei myöskään uutta viiniä panna vanhoihin nahkaleileihin, sillä silloinhan ne halkeavat, viini vuotaa maahan ja leilit menevät pilalle. Uusi viini tarvitsee uudet nahkaleilit.»"},{"book":"Markus","chapter":"2","verse":"23","text":"Eräänä sapattina, kun Jeesus ja hänen oppilaansa kävelivät peltoa pitkin, Jeesuksen oppilaat katkoivat viljantähkiä ja söivät niistä jyvät."},{"book":"Markus","chapter":"2","verse":"24","text":"Fariseukset sanoivat Jeesukselle: »Katso nyt, mitä he tekevät! Lain mukaan se on sapattina kiellettyä.»"},{"book":"Markus","chapter":"2","verse":"25","text":"Jeesus vastasi: »Mutta olettehan kuulleet siitä, kuinka kuningas Daavid ja hänen seurueensa olivat nälissään"},{"book":"Markus","chapter":"2","verse":"26","text":"ja menivät Jumalan huoneeseen – Abjatar oli silloin ylipappina – ja söivät ne uhrileivät, joita vain pappien oli lupa syödä. Sekin oli lain rikkomista."},{"book":"Markus","chapter":"2","verse":"27","text":"Sapatti on tarkoitettu ihmistä varten eikä päinvastoin!"},{"book":"Markus","chapter":"2","verse":"28","text":"Minulla, joka olen tullut taivaasta2:28 Sananmukaisesti: »Ihmisen Pojalla»., on valta päättää siitäkin, mitä ihminen saa sapattina tehdä!»"}]}