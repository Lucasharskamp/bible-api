{"data":[{"book":"Walawi","chapter":"3","verse":"1","text":"“ ‘Kama sadaka ya mtu ni sadaka ya amani, naye akatoa ngʼombe kutoka kundi, akiwa dume au jike, atamleta mnyama asiye na dosari mbele za Bwana."},{"book":"Walawi","chapter":"3","verse":"2","text":"Ataweka mkono wake juu ya kichwa cha sadaka yake na kumchinja penye ingilio la Hema la Kukutania. Ndipo makuhani wana wa Aroni watanyunyiza damu yake pande zote za madhabahu."},{"book":"Walawi","chapter":"3","verse":"3","text":"Kutoka kwenye hiyo sadaka ya amani ataleta sadaka iliyotolewa kwa Bwana kwa moto: mafuta yote ya mnyama yafunikayo sehemu za ndani, ama yanayoungana na hizo sehemu za ndani,"},{"book":"Walawi","chapter":"3","verse":"4","text":"figo zote pamoja na mafuta yote yanayozizunguka karibu na kiuno na yale yanayofunika ini, ambayo atayaondoa pamoja na figo."},{"book":"Walawi","chapter":"3","verse":"5","text":"Kisha wana wa Aroni wataiteketeza juu ya madhabahu, juu ya ile sadaka ya kuteketezwa iliyoko juu ya kuni zinazowaka, kama sadaka ya kuteketezwa kwa moto, harufu nzuri ya kumpendeza Bwana."},{"book":"Walawi","chapter":"3","verse":"6","text":"“ ‘Kama akitoa kondoo au mbuzi kutoka kundi kama sadaka ya amani kwa Bwana, atamtoa dume au jike asiye na dosari."},{"book":"Walawi","chapter":"3","verse":"7","text":"Kama akimtoa mwana-kondoo, atamleta mbele za Bwana."},{"book":"Walawi","chapter":"3","verse":"8","text":"Ataweka mkono wake juu ya kichwa cha sadaka yake, naye atamchinja mbele ya Hema la Kukutania. Kisha wana wa Aroni watanyunyiza damu yake kwenye madhabahu pande zote."},{"book":"Walawi","chapter":"3","verse":"9","text":"Kutoka kwenye hiyo sadaka ya amani ataleta dhabihu iliyotolewa kwa Bwana kwa moto: mafuta yake, mafuta yote ya mkia uliokatwa karibu na uti wa mgongo, mafuta yote yanayofunika sehemu za ndani au yale yanayounganika nazo,"},{"book":"Walawi","chapter":"3","verse":"10","text":"figo mbili pamoja na mafuta yanayozizunguka yaliyo karibu na kiuno na yale yanayofunika ini, ambayo atayatoa pamoja na figo."},{"book":"Walawi","chapter":"3","verse":"11","text":"Kuhani ataviteketeza juu ya madhabahu kama chakula, sadaka iliyotolewa kwa Bwana kwa moto."},{"book":"Walawi","chapter":"3","verse":"12","text":"“ ‘Kama sadaka yake ni mbuzi, ataileta mbele za Bwana."},{"book":"Walawi","chapter":"3","verse":"13","text":"Ataweka mkono wake juu ya kichwa chake na kumchinja mbele ya Hema la Kukutania. Kisha wana wa Aroni watanyunyiza damu yake kwenye madhabahu pande zote."},{"book":"Walawi","chapter":"3","verse":"14","text":"Kutokana na ile sadaka anayotoa, atatoa sadaka hii kwa Bwana kwa moto: mafuta yote yanayofunika sehemu za ndani na yale yanayoungana nazo,"},{"book":"Walawi","chapter":"3","verse":"15","text":"figo zote mbili pamoja na mafuta yaliyo juu yake karibu na kiuno na yanayofunika ini, ambayo atayaondoa pamoja na figo."},{"book":"Walawi","chapter":"3","verse":"16","text":"Kuhani ataviteketeza juu ya madhabahu kama chakula, sadaka iliyotolewa kwa moto, harufu nzuri. Mafuta yote ya mnyama ni ya Bwana."},{"book":"Walawi","chapter":"3","verse":"17","text":"“ ‘Hii ni kanuni ya kudumu kwa vizazi vijavyo, popote muishipo: Msile mafuta yoyote ya mnyama wala damu.’ ”"}]}