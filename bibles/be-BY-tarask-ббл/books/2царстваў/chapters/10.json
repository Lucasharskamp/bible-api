{"data":[{"book":"2 ЦАРСТВАЎ","chapter":"10","verse":"1","text":"Празь некаторы час памёр цар Аманіцкі, і заваладарыў замест яго сын ягоны Анон."},{"book":"2 ЦАРСТВАЎ","chapter":"10","verse":"2","text":"І сказаў Давід: зраблю я ласку Анону, сыну Наасаваму, за дабрадзейства, якое зрабіў мне бацька ягоны. І паслаў Давід слуг сваіх суцешыць Анона за бацьку ягонага. І прыйшлі слугі Давідавыя ў зямлю Аманіцкую."},{"book":"2 ЦАРСТВАЎ","chapter":"10","verse":"3","text":"Але князі Аманіцкія сказалі Анону, гаспадару свайму: няўжо ты думаеш, што Давід з павагі да бацькі твайго прыслаў да цябе суцешнікаў? ці не на тое, каб агледзець горад і высачыць у ім і пасьля разбурыць яго, прыслаў Давід слуг сваіх да цябе?"},{"book":"2 ЦАРСТВАЎ","chapter":"10","verse":"4","text":"І ўзяў Анон слуг Давідавых і агаліў кожнаму зь іх палавіну барады, і абрэзаў вопратку іхнюю напалавіну, да сьцёгнаў, і адпусьціў іх."},{"book":"2 ЦАРСТВАЎ","chapter":"10","verse":"5","text":"Калі данесьлі пра гэта Давіду, дык ён паслаў ім насустрач, бо яны былі вельмі зьняважаныя. І загадаў цар сказаць ім: заставайцеся ў Ерыхоне, пакуль вырастуць бароды вашыя, і тады вяртайцеся."},{"book":"2 ЦАРСТВАЎ","chapter":"10","verse":"6","text":"І ўбачылі Аманіцяне, што яны зрабіліся ненавіснымі Давіду; і паслалі Аманіцяне наняць Сірыйцаў з Бэт-Рэхава і Сірыйцаў Сувы дваццаць тысяч пешых, у цара Маахі тысячу чалавек і зь Істова дванаццаць тысяч чалавек."},{"book":"2 ЦАРСТВАЎ","chapter":"10","verse":"7","text":"Калі пачуў пра гэта Давід, дык паслаў Ёава з усім войскам храбрых."},{"book":"2 ЦАРСТВАЎ","chapter":"10","verse":"8","text":"І выйшлі Аманіцяне і падрыхтаваліся да бітвы каля брамы, а Сірыйцы Сувы і Рэхава, і Істова і Маахі асобна ў полі."},{"book":"2 ЦАРСТВАЎ","chapter":"10","verse":"9","text":"І ўбачыў Ёаў, што няпрыяцельскае войска было пастаўлена супроць яго і сьпераду і ззаду, і выбраў воінаў з усіх адборных у Ізраілі і выставіў іх супроць Сірыйцаў;"},{"book":"2 ЦАРСТВАЎ","chapter":"10","verse":"10","text":"а астатнюю частку войска даручыў Авэсу, брату свайму, каб ён выставіў іх супроць Аманіцян."},{"book":"2 ЦАРСТВАЎ","chapter":"10","verse":"11","text":"І сказаў Ёаў: калі Сірыйцы будуць адольваць мяне, ты дапаможаш мне; а калі Аманіцяне цябе пачнуць адольваць, я прыйду да цябе на дапамогу;"},{"book":"2 ЦАРСТВАЎ","chapter":"10","verse":"12","text":"будзь мужны, і будзем стаяць цьвёрда за народ наш і за гарады Бога нашага, а Гасподзь зробіць, што яму даспадобы."},{"book":"2 ЦАРСТВАЎ","chapter":"10","verse":"13","text":"І выступіў Ёаў і народ, які быў у яго, на бітву зь Сірыйцамі, і яны пабеглі ад яго."},{"book":"2 ЦАРСТВАЎ","chapter":"10","verse":"14","text":"А Аманіцяне, убачыўшы, што Сірыйцы бягуць, пабеглі ад Авэсы і зайшлі ў горад. І вярнуўся Ёаў ад Аманіцянаў і прыйшоў у Ерусалім."},{"book":"2 ЦАРСТВАЎ","chapter":"10","verse":"15","text":"Сірыйцы, бачачы, што яны разьбіты Ізраільцянамі, сабраліся разам."},{"book":"2 ЦАРСТВАЎ","chapter":"10","verse":"16","text":"І паслаў Адраазар і паклікаў Сірыйцаў, якія за ракою Халамака, і прыйшлі яны да Элама; а Савак, ваеначальнік Адраазараў, узначальваў іх."},{"book":"2 ЦАРСТВАЎ","chapter":"10","verse":"17","text":"Калі данесьлі Давіду, дык ён сабраў усіх Ізраільцянаў і перайшоў Ярдан і прыйшоў да Элама. Сірыйцы выступілі супроць Давіда і ўступілі ў бітву зь ім."},{"book":"2 ЦАРСТВАЎ","chapter":"10","verse":"18","text":"І пабеглі Сірыйцы ад Ізраільцянаў. Давід зьнішчыў у Сірыйцаў сямсот калясьніц і сорак тысяч верхаўцоў; разьбіў і ваеначальніка Савака, які там і памёр."},{"book":"2 ЦАРСТВАЎ","chapter":"10","verse":"19","text":"Калі ўсе цары пакорныя Адраазару ўбачылі, што яны разьбіты Ізраільцянамі, дык заключылі мір зь Ізраільцянамі і скарыліся ім. А Сірыйцы баяліся далей дапамагаць Аманіцянам."}]}