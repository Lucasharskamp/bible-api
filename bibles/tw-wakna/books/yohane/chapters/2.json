{"data":[{"book":"Yohane","chapter":"2","verse":"1","text":"Ne nnansa so na nnipa bi hyiaa ayeforo wɔ Kana a ɛwɔ Galilea asase so no. Na Yesu ne na wɔ hɔ,"},{"book":"Yohane","chapter":"2","verse":"2","text":"na wɔato nsa afrɛ Yesu ne nʼasuafo no nso aba hɔ bi."},{"book":"Yohane","chapter":"2","verse":"3","text":"Wogu so regye wɔn ani no, ayeforo no ase nsa sa maa Yesu ne na kɔɔ Yesu nkyɛn kɔka kyerɛɛ no se, “Wɔn nsa a wɔrenom no asa.”"},{"book":"Yohane","chapter":"2","verse":"4","text":"Yesu ka kyerɛɛ ne na se, “Dɛn na wopɛ sɛ meyɛ? Me bere nnya nnui.”"},{"book":"Yohane","chapter":"2","verse":"5","text":"Ne na ka kyerɛɛ asomfo no se, “Biribiara a ɔbɛka se monyɛ no, monyɛ.”"},{"book":"Yohane","chapter":"2","verse":"6","text":"Na abo asuhina asia sisi hɔ; eyinom mu na na Yudafo de nsu gu de hohoro wɔn ho wɔ amanne kwan so. Na ahina biara tumi fa nsu galɔn aduasa."},{"book":"Yohane","chapter":"2","verse":"7","text":"Yesu ka kyerɛɛ asomfo no se, “Momfa nsu nhyehyɛ ahina no amaama.” Wɔde nsu hyɛɛ no amaama."},{"book":"Yohane","chapter":"2","verse":"8","text":"Yesu ka kyerɛɛ wɔn se, “Monsaw bi nkɔma onipa a ayeforo no ho ntotoe hyɛ ne nsa no.”"},{"book":"Yohane","chapter":"2","verse":"9","text":"Nea ayeforo no ho ntotoe hyɛ ne nsa no kaa nsu a adan nsa no hwɛe. Na onnim faako a nsa no fi, nanso na asomfo no de, wonim. Ɔfrɛɛ ayeforokunu no"},{"book":"Yohane","chapter":"2","verse":"10","text":"ka kyerɛɛ no se, “Saa nsa yi yɛ nsa pa. Wonte sɛ afoforo a wɔaka no. Obiara a ɔto pon de nsa pa di kan ba wɔ nʼaponto ase, na akyiri no ɔde nsa a enni mu aba. Nanso wo de, wode nsa pa no atwa to!”"},{"book":"Yohane","chapter":"2","verse":"11","text":"Saa nsɛnkyerɛnne a Yesu yɛɛ wɔ Kana a ɛwɔ Galilea asase so no ne nsɛnkyerɛnne a edi kan a ɔyɛɛ wɔ bagua mu de kyerɛɛ sɛ ne tumi fi ɔsoro. Ɛmaa nʼasuafo no nso gyee no dii sɛ, ampa ara, ɔno ne Agyenkwa no."},{"book":"Yohane","chapter":"2","verse":"12","text":"Ayeforohyia no akyi no, ɔne ne na ne ne nuanom ne nʼasuafo no dii nna kakra wɔ Kapernaum."},{"book":"Yohane","chapter":"2","verse":"13","text":"Esiane sɛ na Yudafo Twam Afahyɛ no rebedu nti, Yesu kɔɔ Yerusalem."},{"book":"Yohane","chapter":"2","verse":"14","text":"Oduu asɔredan no mu hɔ no, ohuu sɛ aguadifo bi nso tete wɔn apon akyi resesa sika."},{"book":"Yohane","chapter":"2","verse":"15","text":"Yesu faa ntampehama yɛɛ no mpire de pam sikasesafo no ne wɔn nguan ne wɔn anantwi no fii asɔredan mu hɔ, kaa wɔn apon gu maa wɔn sika a wɔresesa no nyinaa bɔ pansamee."},{"book":"Yohane","chapter":"2","verse":"16","text":"Afei ɔkɔɔ wɔn a wɔtɔn mmorɔnoma no so ka kyerɛɛ wɔn se, “Monsesaw wɔn mfi ha nkɔ ntɛm! Munnyae sɛ mode mʼAgya fi ayɛ aguadibea no!”"},{"book":"Yohane","chapter":"2","verse":"17","text":"Asuafo no kae se, wɔakyerɛw wɔ Kyerɛwsɛm no mu se, “Wo fi yiyedi ho dadwen ahyɛ me so.”"},{"book":"Yohane","chapter":"2","verse":"18","text":"Afei Yudafo mpanyin no bisaa Yesu se, “Tumi bɛn na wowɔ a enti wopam nnipa no? Yɛ nsɛnkyerɛnne bi fa di adanse sɛ Onyankopɔn na ɔmaa wo saa tumi no.”"},{"book":"Yohane","chapter":"2","verse":"19","text":"Yesu buaa wɔn se, “Mate nea moaka no. Nsɛnkyerɛnne a mede bedi adanse ara ne sɛ, mummubu asɔredan yi ngu na mede nnansa besi bio.”"},{"book":"Yohane","chapter":"2","verse":"20","text":"Yudafo mpanyin no tee asɛm a Yesu kae no, wobisaa no se, “Asɔredan a wɔde mfe aduanan asia sii no, na wode nnansa betumi asi?”"},{"book":"Yohane","chapter":"2","verse":"21","text":"Nanso Yesu de, na ɔde ɔno ankasa ne nipadua na ɛreyɛ asɔredan no mfatoho,"},{"book":"Yohane","chapter":"2","verse":"22","text":"Yesu wusɔre no akyi ansa na asuafo no kaee asɛm a ɔkae no. Eyi ma wogyee Kyerɛwsɛm ne nsɛm a Yesu kae no dii."},{"book":"Yohane","chapter":"2","verse":"23","text":"Bere a Twam Afahyɛ no duu a na Yesu wɔ Yerusalem no, nsɛnkyerɛnne ahorow bebree maa nnipa gyee no dii."},{"book":"Yohane","chapter":"2","verse":"24","text":"Nanso Yesu amfa ne ho anto wɔn so, efisɛ na onim sɛnea nnipa suban te."},{"book":"Yohane","chapter":"2","verse":"25","text":"Na onhia onipa adanse a obedi afa onipa ho, efisɛ na onim nea ɛwɔ onipa mu."}]}