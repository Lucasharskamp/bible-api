{"data":[{"book":"Lewi Sɛrɛxɛdubɛ","chapter":"26","verse":"1","text":"«Wo naxa kuye yo yailan, wo naxa ala nde rafala, wo naxa gɛmɛ batu daaxi dɔxɔ, wo naxa gɛmɛ masolixi batu, barima Alatala nan n na, wo Marigi Ala."},{"book":"Lewi Sɛrɛxɛdubɛ","chapter":"26","verse":"2","text":"Wo xa n ma malabui lɔxɔɛe rabatu, wo xa n ma yire sɛniyɛnxi binya. Alatala nan n na.»"},{"book":"Lewi Sɛrɛxɛdubɛ","chapter":"26","verse":"3","text":"«Xa wo n ma sɛriyɛ suxu, xa wo n ma yaamarie rabatu,"},{"book":"Lewi Sɛrɛxɛdubɛ","chapter":"26","verse":"4","text":"n tunɛ ragoroma nɛ wo bɛ a waxati, bɔxi daxamui raminima nɛ, sansie bogima nɛ xɛ ma."},{"book":"Lewi Sɛrɛxɛdubɛ","chapter":"26","verse":"5","text":"Sansi bɔnbɔ tɛmui buma nɛ han wɛni bogi ba tɛmui. Wɛni bogi ba tɛmui fan buma nɛ han sansi si tɛmui. Wo wasama nɛ baloe ra, wo sabati wo xa bɔxi ma bɔɲɛsa kui."},{"book":"Lewi Sɛrɛxɛdubɛ","chapter":"26","verse":"6","text":"N hinnɛma wo ra alako wo xa xi bɔɲɛsa kui, alako burunyi subee nun geresoe naxa wo tɔɔrɔ wo xɔnyi."},{"book":"Lewi Sɛrɛxɛdubɛ","chapter":"26","verse":"7","text":"Wo nɔma nɛ wo yaxuie ra santidɛgɛma ra."},{"book":"Lewi Sɛrɛxɛdubɛ","chapter":"26","verse":"8","text":"Wo xa sɔɔri suuli fama nɛ wo yaxui mixi kɛmɛ keride. Wo xa sɔɔri kɛmɛ fama wo yaxui mixi wulu fu keride. Wo fama nɔde wo yaxuie ra gere kui."},{"book":"Lewi Sɛrɛxɛdubɛ","chapter":"26","verse":"9","text":"Won birin na a ra. N di wuyaxi fima nɛ wo ma, n wo rawuya. N nan n ma saatɛ rakamalima nɛ wo bɛ."},{"book":"Lewi Sɛrɛxɛdubɛ","chapter":"26","verse":"10","text":"Wo yala maale donma nɛ han maale xaba tɛmui. Wo a fori bama nɛ a sasee kui a xa gboe ma, alako wo xa nɔ maale nɛɛnɛ ragatade."},{"book":"Lewi Sɛrɛxɛdubɛ","chapter":"26","verse":"11","text":"N luma nɛ wo sɛɛti ma, n mu mɛɛma wo ra."},{"book":"Lewi Sɛrɛxɛdubɛ","chapter":"26","verse":"12","text":"N ɲɛrɛma nɛ wo ya ma. Wo Marigi Ala nan n na, wo fan bara findi n ma ɲama ra."},{"book":"Lewi Sɛrɛxɛdubɛ","chapter":"26","verse":"13","text":"Alatala nan n na, wo Marigi Ala, naxan wo ramini Misira bɔxi ra alako wo naxa lu e yi ra. N bara konyiya kote ba wo xun ma, alako wo xa ɲɛrɛ xunnakeli kui.»"},{"book":"Lewi Sɛrɛxɛdubɛ","chapter":"26","verse":"14","text":"«Kɔnɔ, xa wo mu n xui ramɛ, xa wo mu n ma yaamarie birin nabatu,"},{"book":"Lewi Sɛrɛxɛdubɛ","chapter":"26","verse":"15","text":"xa wo mu n ma sɛriyɛ suxu, xa wo mu bira n waxɔnfe fɔxɔ ra, xa wo n ma saatɛ kana,"},{"book":"Lewi Sɛrɛxɛdubɛ","chapter":"26","verse":"16","text":"n yi nan nabama wo ra: N yihadi ragoroma nɛ wo ma, n wo rafurama nɛ fure ɲaaxi ra naxan wo yae kanama, naxan wo bɔɲɛ tɔɔrɔma. Wo sansi xɔrie sima nɛ fufafu, barima wo yaxuie na birin donma nɛ."},{"book":"Lewi Sɛrɛxɛdubɛ","chapter":"26","verse":"17","text":"N gbilenma nɛ wo fɔxɔ ra. Wo yaxuie nɔma nɛ wo ra, wo xɔnnantee wo yamarima nɛ. Wo luma gaaxui nan kui, wo nu wo gi hali mixi mu na wo fɔxɔ ra.»"},{"book":"Lewi Sɛrɛxɛdubɛ","chapter":"26","verse":"18","text":"«Kɔnɔ na birin kui, wo mu fama n xui ramɛde. N wo ɲaxankatama han sanmaya solofere wo xa yunubie xa fe ra."},{"book":"Lewi Sɛrɛxɛdubɛ","chapter":"26","verse":"19","text":"N wo xa yɛtɛ igboɲa kanama nɛ. N koore balanma nɛ wo ya ra han wo xa bɔxi xɔrɔxɔ alɔ wure gbeeli."},{"book":"Lewi Sɛrɛxɛdubɛ","chapter":"26","verse":"20","text":"Wo sɛnbɛ ɲɔnma nɛ fufafu. Wo xa bɔxi tondima nɛ daxamui raminide, wo xa sansie mu bogima sɔnɔn.»"},{"book":"Lewi Sɛrɛxɛdubɛ","chapter":"26","verse":"21","text":"«Xa wo lu n matandi ra, xa wo mu n xui ramɛ, n wo ɲaxankatama han sanmaya solofere wo xa yunubie xa fe ra."},{"book":"Lewi Sɛrɛxɛdubɛ","chapter":"26","verse":"22","text":"N burunyi subee rafama nɛ wo xili ma. E wo xa die faxama nɛ, e wo xa xurusee ibɔɔ, e wo sɔntɔ han mixi ɲɔn kirae xɔn ma.»"},{"book":"Lewi Sɛrɛxɛdubɛ","chapter":"26","verse":"23","text":"«Na birin naba xanbi wo ra, xa wo mu tin n ma sɛriyɛ ra, xa wo lu n matandi ra,"},{"book":"Lewi Sɛrɛxɛdubɛ","chapter":"26","verse":"24","text":"n fe xɔrɔxɔɛ rafama nɛ wo ma, n wo ɲaxankata han sanmaya solofere wo xa yunubie xa fe ra."},{"book":"Lewi Sɛrɛxɛdubɛ","chapter":"26","verse":"25","text":"N gere rakelima nɛ wo ma n ma saatɛ kanaxi xa fe ra. Wo na wo nɔxun wo xa taa makantaxie kui, n wo rafurama nɛ fure ɲaaxi ra, wo fa lu wo yaxuie sagoe."},{"book":"Lewi Sɛrɛxɛdubɛ","chapter":"26","verse":"26","text":"N kaamɛ radinma wo ma tɛmui naxɛ, ginɛ fu taami ganma nɛ taami ganse keren kui. E na itaxun a xunxuri ra, e a xanin wo xɔn ma wo a don, kɔnɔ a mu wo wasama.»"},{"book":"Lewi Sɛrɛxɛdubɛ","chapter":"26","verse":"27","text":"«Na birin naba xanbi wo ra, xa wo mu wo tuli mati n na, xa wo tondi n waxɔnfe suxude,"},{"book":"Lewi Sɛrɛxɛdubɛ","chapter":"26","verse":"28","text":"n fe xɔrɔxɔɛ rafama nɛ wo ma, n wo ɲaxankata han sanmaya solofere wo xa yunubie xa fe ra."},{"book":"Lewi Sɛrɛxɛdubɛ","chapter":"26","verse":"29","text":"Wo fama wo xa die sube yati donde."},{"book":"Lewi Sɛrɛxɛdubɛ","chapter":"26","verse":"30","text":"N wo xa kuye batudee kanama nɛ naxee na geyae fari. N wo xa gɛmɛe rabirama nɛ, wo naxee batuma. N furee malanma nɛ wo xa kuyee fari. N wo rabɛɲinma nɛ,"},{"book":"Lewi Sɛrɛxɛdubɛ","chapter":"26","verse":"31","text":"n wo xa taae findi gbengberenyi ra, n wo xa batudee kana, n tondi wo xa sɛrɛxɛe suxude sɔnɔn."},{"book":"Lewi Sɛrɛxɛdubɛ","chapter":"26","verse":"32","text":"N na gɛ wo xa bɔxi kanade, wo yaxuie yati fama kaabade na xa fe ra."},{"book":"Lewi Sɛrɛxɛdubɛ","chapter":"26","verse":"33","text":"N wo rayensenma nɛ ɲamanɛ gbɛtɛe ma, n wo ɲaxankatama nɛ santidɛgɛma ra. Wo xa bɔxi kanama nɛ, mixi yo mu luma wo xa taae kui.»"},{"book":"Lewi Sɛrɛxɛdubɛ","chapter":"26","verse":"34","text":"«Na waxati bun ma wo xa bɔxi malabuma nɛ. Wo na wo yaxuie yire tɛmui naxɛ, wo xa bɔxi fanma nɛ malabui saabui ra."},{"book":"Lewi Sɛrɛxɛdubɛ","chapter":"26","verse":"35","text":"Wo xa bɔxi malabui sɔtɔma na waxati nan kui a mu naxan sɔtɔ wo nu na mɛnni tɛmui naxɛ."},{"book":"Lewi Sɛrɛxɛdubɛ","chapter":"26","verse":"36","text":"Naxee mu faxama na geree kui, nee luma nɛ gaaxui kui e yaxuie yire, hali wuri burɛxɛ nan din e ra, fo e e gi. E e gima nɛ, e bira hali santidɛgɛma kanyi yo mu na e fɔxɔ ra."},{"book":"Lewi Sɛrɛxɛdubɛ","chapter":"26","verse":"37","text":"E birama nɛ e boore fari, alɔ santidɛgɛma kanyi nan e fɔxɔ ra, a fa li mixi yo mu na e fɔxɔ ra. Wo mu nɔma tide wo yaxuie ya ra."},{"book":"Lewi Sɛrɛxɛdubɛ","chapter":"26","verse":"38","text":"Wo sɔntɔma nɛ si gbɛtɛe tagi, wo yaxuie nɔma nɛ wo ra."},{"book":"Lewi Sɛrɛxɛdubɛ","chapter":"26","verse":"39","text":"Naxee mu faxama gere kui wo ya ma, nee fama nɛ faxade e yaxuie xa bɔxi ma e xa yunubie nun e benbae xa yunubie xa fe ra.»"},{"book":"Lewi Sɛrɛxɛdubɛ","chapter":"26","verse":"40","text":"«E fama e xa yunubie nun e benbae xa yunubie masende n bɛ, a nun e naxan nabaxi n na matandi kui."},{"book":"Lewi Sɛrɛxɛdubɛ","chapter":"26","verse":"41","text":"N fan e tɔɔrɔma nɛ e yaxuie xa bɔxi kui, alako mixi naxee e yɛtɛ fixi n ma, e xa magoro. E xa e xa yunubie sare fi."},{"book":"Lewi Sɛrɛxɛdubɛ","chapter":"26","verse":"42","text":"Na tɛmui n nan n ɲɔxɔ sama nɛ n ma saatɛ xɔn ma naxan na n tan, nun Yaxuba, Isiyaga, nun Iburahima tagi. N mu nɛɛmuma na bɔxi ma."},{"book":"Lewi Sɛrɛxɛdubɛ","chapter":"26","verse":"43","text":"Bɔxi fama nɛ malabude na tɛmui, barima Isirayilakae bara siga pon e xa yunubi sare fide. E bara n ma sɛriyɛ bɛɲin, e bara yo n ma yaamarie ma.»"},{"book":"Lewi Sɛrɛxɛdubɛ","chapter":"26","verse":"44","text":"«Kɔnɔ, n na e keri sigafe ra e yaxuie yire tɛmui naxɛ, n mu e rabɛɲinma han e xa sɔntɔ. N mu n ma saatɛ kanama e tan ma fe ra, barima Alatala nan n na, e Marigi Ala."},{"book":"Lewi Sɛrɛxɛdubɛ","chapter":"26","verse":"45","text":"N nan n ɲɔxɔ sama nɛ n ma saatɛ singe xɔn ma, n e ramini Misira bɔxi ra sie ya xɔri tɛmui naxɛ, alako n xa findi e Marigi Ala ra. Alatala nan n na.»"},{"book":"Lewi Sɛrɛxɛdubɛ","chapter":"26","verse":"46","text":"Alatala xa sɛriyɛ, a xa yaamarie, nun a xa masenyie nan na ki Alatala naxee masenxi Isirayilakae bɛ Annabi Munsa saabui ra Turusinina geya fari."}]}