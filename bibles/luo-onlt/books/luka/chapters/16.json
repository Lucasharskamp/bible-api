{"data":[{"book":"Luka","chapter":"16","verse":"1","text":"Yesu nowachone jopuonjrene niya, “Ne nitie jamoko moro, ma ngʼat mane rito mwandune ne odonjne ni ketho gige."},{"book":"Luka","chapter":"16","verse":"2","text":"Omiyo noluonge ire kendo nopenje ni, ‘En angʼo mawinjo kuomini? Chiw ane kwan kuom gigo duto mirito, nikech ok inyal bedo jarit giga kendo ngangʼ!’"},{"book":"Luka","chapter":"16","verse":"3","text":"“Jarit noparo kende owuon ni, ‘Abiro timo angʼo koro? Ruodha koro maya tija. Ok an ratego moromo ma dapur, to wiya kuot mondo akwechi."},{"book":"Luka","chapter":"16","verse":"4","text":"Angʼeyo gima abiro timo, ma ka aweyo tich ka, to ji biro rwaka utegi!’"},{"book":"Luka","chapter":"16","verse":"5","text":"“Omiyo noluongo jogope ruodhe achiel achiel. Nopenjo mokwongo ni, ‘In-gi gowi mar ruodha marom nadi?’"},{"book":"Luka","chapter":"16","verse":"6","text":"“Nodwoke ni, ‘Debe mia aboro mag mo.’"},{"book":"Luka","chapter":"16","verse":"7","text":"“Eka nopenjo ngʼat mar ariyo ni, ‘In to, gopi oromo adi?’"},{"book":"Luka","chapter":"16","verse":"8","text":"“Ruoth nopako jarit gige ma ok kareno nikech notiyo gi rieke. Nimar jopinyni ongʼeyo tiyo mariek gi jowadgi moloyo jogo mawuotho e ler."},{"book":"Luka","chapter":"16","verse":"9","text":"Awachonu ni tiuru gi mwandu mag piny mondo umakgo osiepe ne un uwegi, mondo ka chiengʼ ma mwandugo orumo, norwaku e kar dak mochwere."},{"book":"Luka","chapter":"16","verse":"10","text":"“Ngʼat minyalo geno gi gima tin, inyalo gene bende gi gik mangʼeny, to ngʼat ma ok ja-adiera gi gima tin bende ok nyal bedo ja-adiera gi gik mangʼeny."},{"book":"Luka","chapter":"16","verse":"11","text":"Emomiyo ka ok usebedo jo-adiera e tiyo gi mwandu mar pinyni, en ngʼat mane mabiro genou gi mwandu madier?"},{"book":"Luka","chapter":"16","verse":"12","text":"To ka ok usebedo jo-adiera gi mwandu ngʼat machielo, en ngʼat mane madimiu mwandu ma maru uwegi?"},{"book":"Luka","chapter":"16","verse":"13","text":"“Onge jatich manyalo tiyo ne ruodhi ariyo. Nimar obiro chayo achiel to ohero machielo, kata obiro chiwore ne achiel to ochayo machielo. Ok inyal tiyo ne Nyasaye kendo ne pesa.”"},{"book":"Luka","chapter":"16","verse":"14","text":"Jo-Farisai mane ohero pesa nowinjo magi duto kendo neginyiero kagijaro Yesu."},{"book":"Luka","chapter":"16","verse":"15","text":"Nowachonegi niya, “Un ema utimoru joma kare e wangʼ ji, to Nyasaye ongʼeyo chunyu. Gima okaw ni ber ahinya gi ji, kuom Nyasaye en gima kwero."},{"book":"Luka","chapter":"16","verse":"16","text":"“Chik kod Jonabi ne nigi teko nyaka chop ndalo mar Johana. Chakre kanyo, Injili mar pinyruoth Nyasaye osebedo kilando, kendo ngʼato ka ngʼato riyore mondo odonjie."},{"book":"Luka","chapter":"16","verse":"17","text":"To yot mondo polo gi piny orum, moloyo ka nukta achiel matinie moloyo olal kuom Chik."},{"book":"Luka","chapter":"16","verse":"18","text":"“Ngʼato mowere gi chiege mokendo dhako machielo, odonjo e richo mar terruok, to ngʼat mokendo dhako ma chwore oweyo, bende odonjo e richo mar terruok."},{"book":"Luka","chapter":"16","verse":"19","text":"“Ne nitie jamoko moro mane rwako lewni mokikore kod lewni mayom ma nengogi tek, kendo nodak e ngima mamalo mar mor ndalo duto."},{"book":"Luka","chapter":"16","verse":"20","text":"E dhorangaye noketie jakwecho miluongoni Lazaro, ma adhonde nopongʼo dende"},{"book":"Luka","chapter":"16","verse":"21","text":"kendo nogombo chamo ngʼinjo molwar e bwo mesa jamokono. Kata mana guogi bende ne biro minangʼ adhondene."},{"book":"Luka","chapter":"16","verse":"22","text":"“Sa nochopo ma jakwechono notho kendo malaika notingʼe, otere e bath Ibrahim. Jamoko bende notho kendo noyike."},{"book":"Luka","chapter":"16","verse":"23","text":"Kane en e Piny Joma otho kisande malit, nongʼiyo malo to noneno Ibrahim gi kuma bor kod Lazaro e bathe."},{"book":"Luka","chapter":"16","verse":"24","text":"Omiyo noluonge kowacho niya, ‘Wuora Ibrahim kecha kendo or Lazaro olut lith lwete e pi mondo okwena lewa, nikech an-gi rem malit e ligek majni.’"},{"book":"Luka","chapter":"16","verse":"25","text":"“To Ibrahim nodwoke ni, ‘Wuoda, parie ni e ndalo mar ngimani ne iyudo gik mabeyo, ka Lazaro to ne yudo gik maricho, to koroni oneno maber ka eri, to in inie rem malit."},{"book":"Luka","chapter":"16","verse":"26","text":"To bende moloyo ne mano duto, e kindwa kodi nitie hoho mangʼongo moseketi, mondo otam jogo madwaro aa ka obi iru kata ngʼato ok nyal ngʼado oa koru obi irwa koni.’"},{"book":"Luka","chapter":"16","verse":"27","text":"“Nodwoko ni, ‘Koro akwayoi, wuora, or Lazaro odhi od wuora,"},{"book":"Luka","chapter":"16","verse":"28","text":"nimar an-gi owetena abich. Odhiyo osiemgi, mondo kik gin bende gibi e kar sand malitni.’"},{"book":"Luka","chapter":"16","verse":"29","text":"“Ibrahim nodwoke ni, ‘Gin kod Musa gi Jonabi, owinjore giwinjgi.’"},{"book":"Luka","chapter":"16","verse":"30","text":"“Nowacho ni, ‘Ooyo wuonwa Ibrahim, to ka ngʼato oa kuom joma otho modhi irgi, to gibiro weyo richo.’"},{"book":"Luka","chapter":"16","verse":"31","text":"“Nowachone ni, ‘Ka ok ginyal winjo Musa gi Jonabi, ok ginyal yie winjo kata ngʼato mochier oa kuom joma otho.’ ”"}]}