{"data":[{"book":"2 Timoseewo","chapter":"4","verse":"1","text":"Nkukuutirira mu maaso ga Katonda ne Kristo Yesu, anaatera okusalira abalamu n’abafu omusango, era n’olw’okujja kwe, n’olw’obwakabaka bwe,"},{"book":"2 Timoseewo","chapter":"4","verse":"2","text":"buuliranga ekigambo kya Katonda, ng’oli mwetegefu mu kiseera ekituufu n’ekitali kituufu, ng’olaga ebikwekeddwa, ng’onenya, ng’ozaamu amaanyi, wakati mu kugumiikiriza, n’okubonaabona okungi, n’okuyigiriza."},{"book":"2 Timoseewo","chapter":"4","verse":"3","text":"Kubanga ekiseera kijja lwe baligaana okuwulira enjigiriza entuufu, era olw’okugoberera okwegomba kwabwe balyekuŋŋaanyiza abayigiriza, abalibayigiriza bye baagala, okuwulira."},{"book":"2 Timoseewo","chapter":"4","verse":"4","text":"Baligaana okuwuliriza eby’amazima, ne bagoberera enfumo obufumo."},{"book":"2 Timoseewo","chapter":"4","verse":"5","text":"Naye ggwe weefugenga mu bintu byonna, ogumirenga ebizibu, ng’okola omulimu ogw’omubuulizi w’enjiri, ng’otuukiririza ddala obuweereza bwo."},{"book":"2 Timoseewo","chapter":"4","verse":"6","text":"Nze kaakano mpebwayo, era ekiseera kyange eky’okuva ku nsi kituuse."},{"book":"2 Timoseewo","chapter":"4","verse":"7","text":"Nnwanye okulwana okulungi, mmalirizza olugendo lwange, nkuumye okukkiriza kwange."},{"book":"2 Timoseewo","chapter":"4","verse":"8","text":"Kye nsigazza kwe kufuna engule ey’obutuukirivu enterekeddwa, Mukama omulamuzi omutuukirivu gy’alimpeera ku lunaku luli. Taligiwa nze nzekka, naye aligiwa n’abo bonna abeegomba okujja kwe."},{"book":"2 Timoseewo","chapter":"4","verse":"9","text":"Fuba okujja amangu gye ndi."},{"book":"2 Timoseewo","chapter":"4","verse":"10","text":"Kubanga Dema yandekawo ng’ayagala omulembe gwa kaakano, n’agenda e Sessaloniika. Kulesuke yagenda Ggalatiya ne Tito n’agenda e Dalumatiya."},{"book":"2 Timoseewo","chapter":"4","verse":"11","text":"Lukka yekka y’ali nange. Ggyayo Makko omuleete, kubanga annyamba nnyo mu buweereza."},{"book":"2 Timoseewo","chapter":"4","verse":"12","text":"Tukiko n’amutuma mu Efeso."},{"book":"2 Timoseewo","chapter":"4","verse":"13","text":"Bw’obanga ojja ondeeteranga omunagiro gwange gwe naleka e Tulowa ewa Kappo. Ondeeteranga n’emizingo gy’ebitabo, na ddala egyo egy’amaliba."},{"book":"2 Timoseewo","chapter":"4","verse":"14","text":"Alegezanda, omuweesi w’ebikomo yankola ebyettima bingi. Mukama alimusasula olw’ebikolwa bye."},{"book":"2 Timoseewo","chapter":"4","verse":"15","text":"Naawe mwekuume, kubanga yawakanya nnyo ebigambo byaffe."},{"book":"2 Timoseewo","chapter":"4","verse":"16","text":"Mu kuwoza kwange okwasooka, tewaali n’omu yajja kubeera nange, bonna banjabulira. Nsaba Katonda ekyo kireme kubavunaanibwa."},{"book":"2 Timoseewo","chapter":"4","verse":"17","text":"Kyokka Mukama waffe yabeera nange, n’ampa amaanyi, ne nsobola okutegeereza ddala Abaamawanga bonna Enjiri ne bagiwulira, bw’atyo n’anziggya mu kamwa k’empologoma."},{"book":"2 Timoseewo","chapter":"4","verse":"18","text":"Era Mukama anamponyanga mu buli kabi, era alintuusa mirembe mu bwakabaka bwe. Mukama agulumizibwenga emirembe n’emirembe. Amiina."},{"book":"2 Timoseewo","chapter":"4","verse":"19","text":"Nnamusiza Pulisika ne Akula n’ab’omu maka ga Onesifolo."},{"book":"2 Timoseewo","chapter":"4","verse":"20","text":"Erasuto yasigalayo mu Kkolinso, ate Tulofiimo namuleka mu Mireeto nga mulwadde."},{"book":"2 Timoseewo","chapter":"4","verse":"21","text":"Fuba ojje ng’ebiseera by’obutiti tebinnaba kutuuka."},{"book":"2 Timoseewo","chapter":"4","verse":"22","text":"Mukama waffe abeerenga n’omwoyo gwo. Ekisa kibeerenga nammwe mwenna."}]}