{"data":[{"book":"قْلّ","chapter":"3","verse":"1","text":"بْشِمَسٍ نَن نُ كْوتَ مَرِفِ عَلَتَلَ شَ دَالِسٍ بِرِن بّ. عَ نَشَ فِنّ مَشْرِن، «عَلَ عَ قَلَ نّ وٌ بّ عَ وُرِ بٌفِ نَشَن بِرِن نَ عٍدٍن كُي، عَ وٌ نَشَ عَ سٍسٍ دٌن؟ نْندِ نَ عَ رَ؟»"},{"book":"قْلّ","chapter":"3","verse":"2","text":"فِنّ نَشَ عَ يَابِ، «وُرِ نَشٍيٍ نَ عٍدٍن كُي، مُشُ نْمَ عٍ بِرِن بٌفِ دٌندٍ،"},{"book":"قْلّ","chapter":"3","verse":"3","text":"كْنْ وُرِ نَشَن نَ عٍدٍن تَفِ، مُشُ مُ نْمَ نَ تَن بٌفِ دٌندٍ، مُشُ مُ نْمَ مَكْرّدٍ عَ رَ يّتّ يَتِ، شَ نَ مُ عَ رَ مُشُ قَشَمَ نّ.»"},{"book":"قْلّ","chapter":"3","verse":"4","text":"بْشِمَسٍ نَشَ عَ قَلَ فِنّ بّ، «عَدٍ، وٌ مُ قَشَمَ."},{"book":"قْلّ","chapter":"3","verse":"5","text":"عَلَ عَ كٌلٌن، وٌ نَ عَ دٌن، وٌ يَ رَبِمَ نّ. وٌ قَمَ قٍ قَنيِ نُن قٍ حَاشِ كٌلٌندٍ عَلْ عَلَ يّتّ.»"},{"book":"قْلّ","chapter":"3","verse":"6","text":"فِنّ تٌ وُرِ بٌفِ تٌ، عَ تٌقَن، عَ قَن دٌنسٍ رَ، عَ قَن شَشِلِ سْتْسٍ رَ، عَ نَشَ كٍرٍن بَ، عَ دٌن، عَ ندٍ سٌ عَ شَ مْرِ يِ، عٍ نُن نَشَن نُ عَ رَ. نَ قَن نَشَ عَ دٌن."},{"book":"قْلّ","chapter":"3","verse":"7","text":"نَ وَشَتِ عٍ يَيٍ نَشَ رَبِ. عٍ نَشَ عَ كٌلٌن، عٍ مَفٍلِ نَن نُ عَ رَ. عٍ نَشَ شْرّ بُرّشّيٍ دّنبّ عٍ بٌورٍ رَ، عٍ عٍ يّتّ سُتُرَ عَ رَ."},{"book":"قْلّ","chapter":"3","verse":"8","text":"نَ شَنبِ، شّمّ نُن عَ شَ فِنّ نَشَ مَرِفِ عَلَتَلَ حّرّ شُي مّ نُنمَرٍ رَ. عٍ نَشَ عٍ نْشُن وُرِيٍ شَنبِ رَ."},{"book":"قْلّ","chapter":"3","verse":"9","text":"مَرِفِ عَلَتَلَ نَشَ شِلِ تِ، «عَدَ مَ، عِ نَ مِندٍن؟»"},{"book":"قْلّ","chapter":"3","verse":"10","text":"عَدَ مَ نَشَ عَ يَابِ، «ﭑ بَرَ عِ شُي مّ عٍدٍن كُي، كْنْ ﭑ بَرَ فَاشُ، بَرِ مَ ﭑ مَفٍلِ نَ عَ رَ. نَ نَن عَ رَ، ﭑ نَن ﭑ نْشُنشِ.»"},{"book":"قْلّ","chapter":"3","verse":"11","text":"مَرِفِ عَلَتَلَ نَشَ عَ مَشْرِن، «ندٍ عَ مَسٍنشِ عِ بّ عِ مَفٍلِ نَ عَ رَ؟ كَ عِ بَرَ نَ وُرِ بٌفِ دٌن بَ، ﭑ نَشَن مَ قٍ قَلَ عِ بّ عِ نَشَ عَ دٌن؟»"},{"book":"قْلّ","chapter":"3","verse":"12","text":"عَدَ مَ نَشّ، «عِ فِنّ نَشَن قِشِ ﭑ مَ، نَ نَن يِ وُرِ بٌفِ سٌ ﭑ يِ رَ، ﭑ نَشَ عَ دٌن.»"},{"book":"قْلّ","chapter":"3","verse":"13","text":"نَ شَنبِ، مَرِفِ عَلَتَلَ نَشَ فِنّ مَشْرِن، «عِ يِ رَبَشِ مُنقٍ رَ؟» فِنّ نَشَ عَ يَابِ، «بْشِمَسٍ بَرَ ﭑ مَدَشُ هَن ﭑ بَرَ نَ وُرِ بٌفِ دٌن.»"},{"book":"قْلّ","chapter":"3","verse":"14","text":"عَوَ، مَرِفِ عَلَتَلَ نَشَ عَ قَلَ بْشِمَسٍ بّ، «عِ تٌ بَرَ يِ رَبَ، عَوَ، ﭑ قَن ﭑ بَرَ عِ دَنكَ شُرُ سٍ نُن بُورُنيِ سُبٍ بِرِن يَ مَ. عِ قِندِ مَ بُبُسٍ نَن نَ عِ قُرِ قَرِ. عِ شُبٍ نَن دٌنمَ عِ شَ دُنِحّءِفِرِ كُي."},{"book":"قْلّ","chapter":"3","verse":"15","text":"ﭑ بَرَ دّحَاشُي رَ سٌ عِ تَن نُن فِنّ تَفِ. ﭑ بَرَ عَ رَ سٌ عِ شَ دِيٍ نُن عَ شَ دِيٍ تَفِ. فِنّ شَ دِ عِ شُنيِ بُتُشُنمَ نّ. عِ قَن عَ تِنفِلِنيِ شِنمَ نّ.»"},{"book":"قْلّ","chapter":"3","verse":"16","text":"مَرِفِ عَلَتَلَ نَشَ عَ قَلَ فِنّ بّ، «عِ قَن، ﭑ عِ تْورْ مَ نّ عِ شَ دِ بَرِ كُي. نَ تْورّ فبٌمَ نّ. عِ بِرَ مَ نّ عِ شَ مْرِ قْشْ رَ، عَ عِ يَمَرِ.»"},{"book":"قْلّ","chapter":"3","verse":"17","text":"مَرِفِ عَلَتَلَ نَشَ عَ قَلَ عَدَ مَ بّ، «عِ بَرَ بِرَ عِ شَ فِنّ قْشْ رَ. عِ بَرَ نَ وُرِ بٌفِ دٌن، ﭑ نَشَن مَ قٍ قَلَ عِ بّ، عِ نَشَ عَ دٌن. يَكْسِ ﭑ بَرَ بْشِ دَنكَ عِ شَ قٍ رَ. عِ تْورْ مَ نّ بَلٌي سْتْدٍ عِ شَ دُنِحّءِفِرِ كُي."},{"book":"قْلّ","chapter":"3","verse":"18","text":"ﭑ تُنبٍ نُن بَافِ رَ مِنِمَ نّ بْشِ مَ، عِ بَلٌي سْتْمَ شّ نَن مَ."},{"book":"قْلّ","chapter":"3","verse":"19","text":"عِ بَلٌي سْتْمَ عِ يِلٍنقُرٍ نَن نَ هَن عِ فبِلٍنمَ بّندّ تّمُي نَشّ عِ رَقَلَشِ نَشَن نَ. بّندّ نَن عِ رَ، عِ مَن فبِلٍنمَ نَ بّندّ نّ.»"},{"book":"قْلّ","chapter":"3","verse":"20","text":"عَدَ مَ نَشَ عَ شَ فِنّ شِلِ سَ «مَهَوَ،» بَرِ مَ عَ قِندِ مَ نّ مِشِ بِرِن نفَ رَ."},{"book":"قْلّ","chapter":"3","verse":"21","text":"مَرِفِ عَلَتَلَ نَشَ دُفِ كِرِ دَاشِيٍ دّفّ عَدَ مَ نُن عَ شَ فِنّ بّ، عَ نَشَ عٍ رَفٌرٌ عٍ مَ."},{"book":"قْلّ","chapter":"3","verse":"22","text":"مَرِفِ عَلَتَلَ نَشَ عَ مَسٍن، «عَدَ مَ بَرَ قٍ قَنيِ نُن قٍ حَاشِ تَفِ رَبَ كٌلٌن عَلْ وٌن تَن. عَ مُ دَشَ عَ شَ سِمَيَ وُرِ بٌفِ دٌن، شَ نَ مُ عَ رَ عَ مُ قَشَمَ.»"},{"book":"قْلّ","chapter":"3","verse":"23","text":"مَرِفِ عَلَتَلَ نَشَ عَ رَ مِنِ عٍدٍن، عَ شَ بْشِ رَوَلِ عَلَ عَ دَاشِ نَشَن نَ."},{"book":"قْلّ","chapter":"3","verse":"24","text":"عَ عَدَ مَ كٍرِ شَنبِ، مَرِفِ عَلَتَلَ نَشَ مَلٍكّيٍ يَامَرِ، عٍ شَ تِ عٍدٍن سٌفٍتٍدٍ بِرِ رَ. عٍ شَ نُ سَنتِدّفّمَ تّ دَاشِ مَلِنتَن، نَ سِمَيَ وُرِ كَنتَدٍ."}]}