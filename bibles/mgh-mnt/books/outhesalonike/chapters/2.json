{"data":[{"book":"o Uthesalonike","chapter":"2","verse":"1","text":"Paahi vano ashilhoko ihu ulha phi mwaha unaacha uwa wa Athithi Yesu Kuristo irii uthukumaanihiya wihu vamoka. Mwaatti ninoushontelhelhani chinene,"},{"book":"o Uthesalonike","chapter":"2","verse":"2","text":"wiira nhikelhiye nipampa chitemachitema mena nkamwaahiya nrima inyu, mena nhithuthushiye wo nnepa, mena wo nlhove, mena wo iwarakha inaanyiheriya ukhalha yawihu, thoko valhe nihuku ni Athithi nihaaya."},{"book":"o Uthesalonike","chapter":"2","verse":"3","text":"Ntu riyoothe huuthepiacheni ittu iriyoothe, ukhalhawaya nenno nihuku nno khaninowa mpaka uweeke Uhiiwananiya wulhupalhe wo unvinga Nlhuku ni O uhilhoka ulhe oonie kaye, nohalha umalhelha wo utanganyiya lhakalhaka."},{"book":"o Uthesalonike","chapter":"2","verse":"4","text":"Yoyo noowa aavinga kila ittu attu anaalhakelha aya ni wiihana milhuku ama anothimicha aya. Noowa wiichiinulha mwanene vachulhu kila ittu ata noowa aakelha ni ukhalha wi Inupa ya Nlhuku ni wiichihana Nlhuku."},{"book":"o Uthesalonike","chapter":"2","verse":"5","text":"Chani khannoopuwelha wiira kahouhimeriani mwaatti yayo malhove onkhaye ayo vaari aka ni inyu?"},{"book":"o Uthesalonike","chapter":"2","verse":"6","text":"Nansho nhochuwelha ittu inonchiichiha vano iyo. Ikatema yaayakaru, yoyo ntu o uwonya uyo noowa oonia."},{"book":"o Uthesalonike","chapter":"2","verse":"7","text":"Ukhalhawaya machiri evinthe o yoyo O uhilhoka uyo ari munthekoni. Nansho khanoonia mpaka nonchiichiha uyo vanohalha awe uthamihiya."},{"book":"o Uthesalonike","chapter":"2","verse":"8","text":"Vavawo Yoyo o uwonya uyo phi nohalha awe upatakulhiya. Nansho Athithi Yesu vanowa aya, anowa aamwiiva wo Iphumu yo iyano aya ni umwiiva ni nchakarimia no uwa waya."},{"book":"o Uthesalonike","chapter":"2","verse":"9","text":"Yoyo O uwonya uyo noowa aawa ni machiri a Nakare ni upanga cho ushangiha ni ithikineha cho woothacha cho kila iphiro,"},{"book":"o Uthesalonike","chapter":"2","verse":"10","text":"ni waathepiacha wo iphiro chinchi ampotera ayo, wo nlhatu wo ukhota urumelhelha ni uhittuna ikeekhene wiira oopolhiye akhalhe o ulhoka."},{"book":"o Uthesalonike","chapter":"2","verse":"11","text":"Nlhuku heesha yayo wuuthi machiri o muupoterani, arumelhelhe wiira athepiachiye."},{"book":"o Uthesalonike","chapter":"2","verse":"12","text":"Paahi attu onkhaye ahinorumelhelha ikeekhene, attapelhelhaka mwaha wo chittu cho unanara, anoowa yaahukumulhiya."},{"book":"o Uthesalonike","chapter":"2","verse":"13","text":"Nansho vano hii ninshukuruku Nlhuku ikatema chonkhaye wo nlhatu winyu ashilhoko ihu nnottuniya ni Athithi. Ukhalhawaya toka varachi Nlhuku ahothanlhani wiira mwoopolhiye nkhalhe atakatifu wo machiri o Iphumu awe ni wo upishera nrima ikeekhene."},{"book":"o Uthesalonike","chapter":"2","verse":"14","text":"Nlhuku howiihanani mwaattiva wo Malhove Orera nihimianche ihu uwaninyu wiira mpatte vakittu munthimichoni mwa Athithi Yesu Kuristo."},{"book":"o Uthesalonike","chapter":"2","verse":"15","text":"Paahi etu, ashilhoko ihu mweemelheke rata, nhitikhinyiye, nvarechesheke meettuchiho mwiittuchihiye inyu ikhalhe wo malhove ama wo iwarakha chihu."},{"book":"o Uthesalonike","chapter":"2","verse":"16","text":"Ninowaalhapelha Athithi Yesu Kuristo anene ni Nlhuku Athumwanihu anittunne ni wo nnema waya ahonivaha mpuha wo mahuku o uhimalha ni nikhulhuvelho no ikeekhene,"},{"book":"o Uthesalonike","chapter":"2","verse":"17","text":"ohelhekeni nrima ni ulhipihani ikatema chonkhaye wo machiri o upanga mitheko ni wulhumacha chittu choombone."}]}