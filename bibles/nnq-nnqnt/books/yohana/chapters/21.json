{"data":[{"book":"Yohana","chapter":"21","verse":"1","text":"Kuboka pagenia, Yesu ngabapitila akinapunji bakwe kabele umbwega ja lilaba lya Tibelia. Ngaba pitilanga yene,"},{"book":"Yohana","chapter":"21","verse":"2","text":"Simoni Petulo, Tomasi ojwa kemigwa mabela, Natanaeli, jukukilambo cha Kana Galilaya, ingota ibele ya Zebedayo na akinapunji bakwe bange abele, bakibanga boa pamwe."},{"book":"Yohana","chapter":"21","verse":"3","text":"Simoni Petulo ngabalenge, “Nyenda kulopola yamaki.”"},{"book":"Yohana","chapter":"21","verse":"4","text":"Pitumbula kuchee, Yesu akajema umbwega ja lilaba likolo. Nambu akinapunji bamanyije kutenda jwenio akiba Yesu."},{"book":"Yohana","chapter":"21","verse":"5","text":"Bai Yesu ngabakonya, “Achikakombo mpatiteje yamaki?”"},{"book":"Yohana","chapter":"21","verse":"6","text":"Yesu ngabalengela, “Nnekele lipelele kingonu chakalelo ja ntumbwi, namangweto mampata yamaki.” Bai ngabalekela lipelele nambu ngoe baotwije kuuta kabele, magambu ikajoloka yamaki."},{"book":"Yohana","chapter":"21","verse":"7","text":"Penia napunji jwajo ojwapaligwe na Yesu ngannenge Petulo, “Ngangwana!” Simoni Petulo apajowa Ngangwana, ngakitaba ngobo jakwe maana akiba makengele, ngagoloke umache."},{"book":"Yohana","chapter":"21","verse":"8","text":"Nambu baba akinapunji bange ngabaika kumbwani na ntumbwi kongo bakauta lipelele elitweli yamaki. Bakiba kutaalije na kujomo, ila bakiba kube kipemo cha meta mia jimwe kuboka muluboga."},{"book":"Yohana","chapter":"21","verse":"9","text":"Pabaika kujomo ngabaubona mwoto gwa makala upambigwe na panani jakwe pabekigwe yamaki na nkate."},{"book":"Yohana","chapter":"21","verse":"10","text":"Yesu ngabalengela, “Nnetange pamba yenge yamaki yannopwile.”"},{"book":"Yohana","chapter":"21","verse":"11","text":"Bai Simoni Petulo ngaombe muntumbwi, ngajomboka mpaka kujomo lipelele lyale elitweli yamaki ngolongolo mia jimwe na amusini na itatu, naiganukube yamaki ndu yene lipelele linyopwikije."},{"book":"Yohana","chapter":"21","verse":"12","text":"Yesu ngabalengela, “Nhwikange nnabuke.” Akibaje wala jumwe kati ja akinapunji jwajigite kunkonya Yesu, “Mwe mabene?” Maana bamanyi benia Angwana."},{"book":"Yohana","chapter":"21","verse":"13","text":"Yesu ngaika, ngatola nkate, ngabape. Ngatenda uyo na yamakiye."},{"book":"Yohana","chapter":"21","verse":"14","text":"Penia pakiba kingobu cha patatu Yesu kapitila akinapunji bakwe kuboka ja kuyoka kuboka kwa abawile."},{"book":"Yohana","chapter":"21","verse":"15","text":"Pabajomola kulye, Yesu ngankonya Simoni Petulo, “Simoni mwana jwa Yohana! Bo, umbaile nenga kupeta ababa?”"},{"book":"Yohana","chapter":"21","verse":"16","text":"Yesu ngannenge mala ja pabele, “Simoni mwana jwa Yohana, umbaile?”"},{"book":"Yohana","chapter":"21","verse":"17","text":"Yesu ngankonya mala ja patatu, “Simoni mwana jwa Yohana, Bo, umbaile?”"},{"book":"Yohana","chapter":"21","verse":"18","text":"Nannengela kweli, pamakiba makakombo mayobalile kujenda okumpaala. Nambu pampakube machiokolo mpakutondobea maboko ginu, na mundu jonge apakuntaba na kumpeleka kwangapala kujenda.”"},{"book":"Yohana","chapter":"21","verse":"19","text":"Kukulenga genia, Yesu alondola kiu chapakuwe Petulo na kunkoya Nnoongo. Kuboka penia ngannengela, “Ungengame!”"},{"book":"Yohana","chapter":"21","verse":"20","text":"Penia Petulo ngatendabuka, ngammona jwajo napunji ojwampaile Yesu akakengama napunji jwenio ngajwajo jwatamita papipi na Yesu kingobu cha kulye ndalilo na kunkonya, “Angwana ngabeneke abapakung'aluka?”"},{"book":"Yohana","chapter":"21","verse":"21","text":"Bai Petulo apammona jweno, ngankonya Yesu, “Angwana, ojo bo?”"},{"book":"Yohana","chapter":"21","verse":"22","text":"Yesu ngannyanga, “Andambai aigale mpaka pambakuika, ganhusu nike? Ungengame!”"},{"book":"Yohana","chapter":"21","verse":"23","text":"Bai nhwalo gweno nguujoanika kubene akangwetojika napunji jwenio ajomokaje. Nambu Yesu annengije kutenda ajomokaje. Ila ngalenga, “Anda mbala aigale mpaka pambakuika, ganhusu nike?”"},{"book":"Yohana","chapter":"21","verse":"24","text":"Jwenio nga napunji jwachalakicha genia nu kugaandika. Na twe tumanyi agalongile nga kweli."},{"book":"Yohana","chapter":"21","verse":"25","text":"Ibi ilebe yenge ijingi yatendite Yesu. Yene ikaandikigwe yoa, chimwe chimwe, mbemele ata dunia jene jakabi ikwelitije."}]}