{"data":[{"book":"Asomafoɔ","chapter":"4","verse":"1","text":"Ɛberɛ a Petro ne Yohane gu so rekasa akyerɛ nkurɔfoɔ no, asɔfoɔ ne ɔpanin a ɔhwɛ awɛmfoɔ a wɔhwɛ asɔredan no so no ne Sadukifoɔ baa wɔn nkyɛn."},{"book":"Asomafoɔ","chapter":"4","verse":"2","text":"Wɔn bo fuu yie, ɛfiri sɛ, na saa asomafoɔ yi rekyerɛkyerɛ nnipa no sɛ Yesu asɔre afiri owuo mu a ɛkyerɛ sɛ awufoɔ tumi nyane ba nkwa mu."},{"book":"Asomafoɔ","chapter":"4","verse":"3","text":"Wɔkyeree asomafoɔ no, nanso ɛsiane sɛ na adeɛ asa enti, wɔde wɔn guu afiase kɔsii adekyeeɛ."},{"book":"Asomafoɔ","chapter":"4","verse":"4","text":"Nanso nnipa a wɔtee asɛm no mu dodoɔ no ara bɛyɛ sɛ mpemnum gyee asɛm no diiɛ."},{"book":"Asomafoɔ","chapter":"4","verse":"5","text":"Adeɛ kyeeɛ no, Yudafoɔ mpanin, mpanimfoɔ ne Atwerɛsɛm no akyerɛkyerɛfoɔ hyiaa wɔ Yerusalem."},{"book":"Asomafoɔ","chapter":"4","verse":"6","text":"Wɔhyiaa Ɔsɔfopanin Anas ne Kaiafa ne Yohane ne Aleksandro ne afoforɔ a wɔfiri Ɔsɔfopanin no abusua mu."},{"book":"Asomafoɔ","chapter":"4","verse":"7","text":"Wɔmaa wɔde asomafoɔ baanu yi baa wɔn anim bisaa wɔn sɛ, “Tumi bɛn anaa hwan din na mode yɛɛ yei?”"},{"book":"Asomafoɔ","chapter":"4","verse":"8","text":"Petro a Honhom Kronkron ahyɛ no ma no buaa sɛ, “Ɔman mpanimfoɔ ne atitire."},{"book":"Asomafoɔ","chapter":"4","verse":"9","text":"Sɛ ɛnnɛ mogyina ha bisa yɛn ade pa a yɛyɛ maa obubuafoɔ no maa ne ho tɔɔ no no a,"},{"book":"Asomafoɔ","chapter":"4","verse":"10","text":"ɛnneɛ ɛsɛ sɛ mo ne Israelfoɔ nyinaa hunu sɛ, saa onipa a ɔgyina ha yi, ɛnam Yesu Kristo a ɔfiri Nasaret a mobɔɔ no asɛnnua mu na Onyankopɔn nyanee no firii awufoɔ mu no tumi mu na ne ho ayɛ no den.”"},{"book":"Asomafoɔ","chapter":"4","verse":"11","text":"Yesu ne onipa a Atwerɛsɛm ka fa ne ho sɛ,"},{"book":"Asomafoɔ","chapter":"4","verse":"12","text":"Ɔno nko ara mu na nkwagyeɛ wɔ; ɛfiri sɛ, edin biara nni ewiase ha a nnipa nam so bɛnya nkwagyeɛ.”"},{"book":"Asomafoɔ","chapter":"4","verse":"13","text":"Ɛyɛɛ agyinatufoɔ no ahodwirie sɛ Petro ne Yohane a wɔnsuaa nwoma da na wɔyɛ nnipa teta no tumi kasa akokoɔduru so saa. Wɔhunuu sɛ saa asomafoɔ yi ne Yesu nanteeɛ."},{"book":"Asomafoɔ","chapter":"4","verse":"14","text":"Nnipa no antumi anka asɛm biara bio, ɛfiri sɛ, wɔhunuu sɛ ɔbarima a na ne ho atɔ no no ne Petro ne Yohane gyina hɔ."},{"book":"Asomafoɔ","chapter":"4","verse":"15","text":"Wɔmaa wɔfirii asɛnniiɛ hɔ ma wɔdwendwenee asɛm no ho."},{"book":"Asomafoɔ","chapter":"4","verse":"16","text":"Wɔbisabisaa wɔn ho wɔn ho sɛ, “Ɛdeɛn na yɛnyɛ saa nnipa yi? Obiara a ɔwɔ Yerusalem ha ate sɛ saa nnipa yi ayɛ anwanwadeɛ a yɛrentumi ntwa ho nkontompo."},{"book":"Asomafoɔ","chapter":"4","verse":"17","text":"Sɛdeɛ ɛbɛyɛ a saa nnipa yi remma saa asɛm yi ntrɛ nkɔ afoforɔ nkyɛn no, momma yɛmfrɛ wɔn, mmɔ wɔn kɔkɔ, sɛdeɛ ɛbɛyɛ a wɔremmɔ Yesu din nkyerɛ obiara bio.”"},{"book":"Asomafoɔ","chapter":"4","verse":"18","text":"Wɔfrɛɛ asomafoɔ baanu yi baeɛ, hyɛɛ wɔn sɛ wɔnni ho kwan biara sɛ wɔbɔ Yesu Kristo din anaa wɔkyerɛkyerɛ wɔ ne din mu."},{"book":"Asomafoɔ","chapter":"4","verse":"19","text":"Petro ne Yohane buaa wɔn sɛ, “Sɛ yɛbɛtie Onyankopɔn anaa yɛbɛtie mo no, emu deɛ ɛwɔ he na ɛyɛ? Mo ara mommua mfa."},{"book":"Asomafoɔ","chapter":"4","verse":"20","text":"Deɛ yɛahunu ne deɛ yɛate deɛ, yɛrentumi nnyae ho asɛnka.”"},{"book":"Asomafoɔ","chapter":"4","verse":"21","text":"Agyinatufoɔ no bɔɔ wɔn kɔkɔ bio gyaee wɔn, ɛfiri sɛ, wɔannya biribiara annyina so antwe wɔn aso; afei nso, na nnipa no nyinaa rekamfo Onyankopɔn wɔ asɛm a asi no ho."},{"book":"Asomafoɔ","chapter":"4","verse":"22","text":"Na ɔbarima a wɔnam anwanwakwan so saa no yadeɛ no adi boro mfeɛ aduanan."},{"book":"Asomafoɔ","chapter":"4","verse":"23","text":"Wɔgyaee Petro ne Yohane pɛ, wɔkɔɔ agyidifoɔ a aka no nkyɛn kɔkaa deɛ asɔfoɔ mpanin ne mpanimfoɔ no ka kyerɛɛ wɔn no kyerɛɛ wɔn."},{"book":"Asomafoɔ","chapter":"4","verse":"24","text":"Ɛberɛ a wɔtee saa asɛm no, wɔn nyinaa bɔɔ mu bɔɔ mpaeɛ sɛ, “Owura, Ɔbɔadeɛ a wobɔɔ ɔsoro, asase ne ɛpo ne biribiara a ɛwɔ mu,"},{"book":"Asomafoɔ","chapter":"4","verse":"25","text":"wonam Honhom Kronkron so nam yɛn nana Dawid a ɔyɛ wʼakoa no so maa ɔkaa sɛ,"},{"book":"Asomafoɔ","chapter":"4","verse":"26","text":"Asase so ahemfo sɔre gyina"},{"book":"Asomafoɔ","chapter":"4","verse":"27","text":"Ampa ara Herode ne Pontio Pilato ne amanamanmufoɔ ne Israelfoɔ hyiaa wɔ kuro kɛseɛ yi mu sɔre tiaa Yesu a ɔyɛ Ɔsomfoɔ Kronkron a woate ne ho no."},{"book":"Asomafoɔ","chapter":"4","verse":"28","text":"Wɔhyia yɛɛ biribiara a wonam wo tumi ne wo pɛ so ahyɛ ato hɔ sɛ ɛbɛba mu no."},{"book":"Asomafoɔ","chapter":"4","verse":"29","text":"Afei, Awurade, hwɛ ahunahuna a wɔrehunahuna yɛn yi na ma yɛn a yɛyɛ wʼasomfoɔ yi mfa akokoɔduru nka wʼasɛm yi."},{"book":"Asomafoɔ","chapter":"4","verse":"30","text":"Ma wo nsa so fa sa nyarewa, na fa wo ɔsomfoɔ Kronkron Yesu Kristo din so yɛ nsɛnkyerɛnneɛ ne anwanwadeɛ.”"},{"book":"Asomafoɔ","chapter":"4","verse":"31","text":"Wɔbɔɔ mpaeɛ wieeɛ no, faako a wɔhyiaeɛ hɔ wosoeɛ. Honhom Kronkron bɛhyɛɛ wɔn nyinaa ma ma na wɔfirii aseɛ de akokoɔduru kaa Onyankopɔn asɛm."},{"book":"Asomafoɔ","chapter":"4","verse":"32","text":"Agyidifoɔ no nyinaa tenaa ase sɛ nnipa korɔ. Wɔn mu bi anka sɛ nʼankasa ahodeɛ bi yɛ ɔno nko ara dea; biribiara a wɔwɔ no, wɔn nyinaa kyekyɛɛ mu pɛ faeɛ."},{"book":"Asomafoɔ","chapter":"4","verse":"33","text":"Asomafoɔ no nam tumi a emu yɛ den so dii Awurade Yesu wusɔreɛ no ho adanseɛ na Onyankopɔn hyiraa wɔn nyinaa."},{"book":"Asomafoɔ","chapter":"4","verse":"34","text":"Biribiara ho anhia obiara a ɔfra kuo no mu, ɛfiri sɛ, wɔn a na wɔwɔ nsase ne afie no tontɔneeɛ de sika a wɔnya firii mu no"},{"book":"Asomafoɔ","chapter":"4","verse":"35","text":"brɛɛ asomafoɔ no maa wɔkyekyɛeɛ sɛdeɛ ɛho hia obiara."},{"book":"Asomafoɔ","chapter":"4","verse":"36","text":"Yosef a na ɔyɛ Lewini a ɔfiri Kipro a na asomafoɔ no frɛ no Barnaba, a asekyerɛ ne “Nkuranhyɛ Ba” no,"},{"book":"Asomafoɔ","chapter":"4","verse":"37","text":"tɔn nʼasase de sika a ɔnyaeɛ no brɛɛ asomafoɔ no."}]}