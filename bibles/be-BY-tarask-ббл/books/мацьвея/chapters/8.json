{"data":[{"book":"МАЦЬВЕЯ","chapter":"8","verse":"1","text":"Калі Ён сышоў з гары, за Ім сьледам пайшло мноства людзей."},{"book":"МАЦЬВЕЯ","chapter":"8","verse":"2","text":"І вось, падышоў пракажоны і, кланяючыся Яму, сказаў: Госпадзе! калі хочаш, можаш мяне ачысьціць."},{"book":"МАЦЬВЕЯ","chapter":"8","verse":"3","text":"Ісус, працягнуўшы руку, дакрануўся да яго і сказаў: хачу, ачысьціся. І адразу ачысьціўся той ад праказы."},{"book":"МАЦЬВЕЯ","chapter":"8","verse":"4","text":"І кажа яму Ісус: глядзі, не кажы нікому; але ідзі, пакажыся сьвятару, і прынясі дар, аб якім загадаў Майсей, на сьведчаньне ім."},{"book":"МАЦЬВЕЯ","chapter":"8","verse":"5","text":"Калі ж увайшоў Ісус у Капернаум, падышоў да Яго сотнік і папрасіў у Яго:"},{"book":"МАЦЬВЕЯ","chapter":"8","verse":"6","text":"Госпадзе! слуга мой ляжыць дома ў паралічы і моцна пакутуе,"},{"book":"МАЦЬВЕЯ","chapter":"8","verse":"7","text":"Ісус кажа яму: Я прыйду і ацалю яго."},{"book":"МАЦЬВЕЯ","chapter":"8","verse":"8","text":"А сотнік сказаў Яму ў адказ: Госпадзе! я ня варты, каб Ты ўвайшоў пад мой дах; але скажы толькі слова, і выздаравее слуга мой;"},{"book":"МАЦЬВЕЯ","chapter":"8","verse":"9","text":"бо і я чалавек падуладны; і, маючы ў сябе ў падначаленьні вояў, кажу аднаму: «ідзі», і прыходзіць; і слузе майму: «зрабі тое», і робіць."},{"book":"МАЦЬВЕЯ","chapter":"8","verse":"10","text":"Пачуўшы гэта, Ісус зьдзівіўся і сказаў тым, што ішлі за Ім: праўду кажу вам: і ў Ізраілі не знайшоў Я такое веры."},{"book":"МАЦЬВЕЯ","chapter":"8","verse":"11","text":"Кажу ж вам, што многія з усходу і з захаду прыйдуць і ўзьлягуць з Абрагамам, Ісаакам і Якавам у Царстве Нябесным;"},{"book":"МАЦЬВЕЯ","chapter":"8","verse":"12","text":"а сыны царства будуць выкінуты ў цемру вонкавую, там будзе плач і скрыгат зубоў."},{"book":"МАЦЬВЕЯ","chapter":"8","verse":"13","text":"І сказаў Ісус сотніку: ідзі, і, як ты вераваў, хай будзе табе. І выздаравеў слуга ягоны ў тую ж гадзіну."},{"book":"МАЦЬВЕЯ","chapter":"8","verse":"14","text":"Прыйшоўшы ў дом Пятра, Ісус убачыў цешчу ягоную, якая ляжала ў гарачцы,"},{"book":"МАЦЬВЕЯ","chapter":"8","verse":"15","text":"і дакрануўся да рукі яе, і пакінула яе гарачка; і ўстала яна і слугавала ім."},{"book":"МАЦЬВЕЯ","chapter":"8","verse":"16","text":"Калі ж зьвечарэла, прывялі да Яго многа людзей, апанаваных дэманамі: і Ён выгнаў духаў словам і ўсіх нядужых ацаліў;"},{"book":"МАЦЬВЕЯ","chapter":"8","verse":"17","text":"каб збылося сказанае праз прарока Ісаю, які кажа: «Ён узяў на Сябе нашы немачы, і хваробы панёс»."},{"book":"МАЦЬВЕЯ","chapter":"8","verse":"18","text":"Калі ж Ісус убачыў вакол Сябе мноства люду, загадаў вучням адплысьці на той бок."},{"book":"МАЦЬВЕЯ","chapter":"8","verse":"19","text":"І адзін кніжнік, падышоўшы, сказаў Яму: Настаўнік! я пайду за Табою, куды б Ты ні пайшоў."},{"book":"МАЦЬВЕЯ","chapter":"8","verse":"20","text":"І кажа яму Ісус: лісы маюць норы, і птушкі нябесныя гнёзды; а Сын Чалавечы ня мае, дзе прыхіліць галаву."},{"book":"МАЦЬВЕЯ","chapter":"8","verse":"21","text":"А другі, з вучняў, сказаў Яму: Госпадзе, дазволь мне сьпярша пайсьці і пахаваць майго бацьку."},{"book":"МАЦЬВЕЯ","chapter":"8","verse":"22","text":"Але Ісус сказаў яму: ідзі за Мною, і пакінь мёртвым хаваць сваіх памерлых."},{"book":"МАЦЬВЕЯ","chapter":"8","verse":"23","text":"І калі ўвайшоў Ён у лодку, увайшлі за Ім вучні Ягоныя."},{"book":"МАЦЬВЕЯ","chapter":"8","verse":"24","text":"І вось, бура вялікая сталася на моры, ажно лодку захліствалі хвалі; а Ён спаў."},{"book":"МАЦЬВЕЯ","chapter":"8","verse":"25","text":"І вучні Ягоныя, падышоўшы да Яго, разбудзілі Яго і сказалі: Госпадзе! ратуй нас, гінем."},{"book":"МАЦЬВЕЯ","chapter":"8","verse":"26","text":"І кажа ім: чаго вы спалохаліся, малаверы? Тады, устаўшы, забараніў вятрам і мору, і сталася ціша вялікая."},{"book":"МАЦЬВЕЯ","chapter":"8","verse":"27","text":"А людзі, дзівуючыся, казалі: хто Гэты, што і вятры, і мора слухаюцца Яго?"},{"book":"МАЦЬВЕЯ","chapter":"8","verse":"28","text":"І калі прыплыў Ён на другі бераг у краіну Гергесінскую, сустрэлі Яго, выйшаўшы з магіл, двое апанаваных дэманамі, вельмі лютыя, так што ніхто ня мог праходзіць тою дарогаю."},{"book":"МАЦЬВЕЯ","chapter":"8","verse":"29","text":"І вось, яны закрычалі: што Табе да нас, Ісусе, Сыне Божы? прыйшоў Ты сюды дачасна мучыць нас."},{"book":"МАЦЬВЕЯ","chapter":"8","verse":"30","text":"А зводдаль ад іх пасьвіўся вялікі гурт сьвіней."},{"book":"МАЦЬВЕЯ","chapter":"8","verse":"31","text":"І дэманы прасіліся ў Яго: калі выганіш нас, дык пашлі нас у гурт сьвіней."},{"book":"МАЦЬВЕЯ","chapter":"8","verse":"32","text":"І Ён сказаў ім: ідзеце. І выйшлі яны, і пайшлі ў гурт сьвіней. І вось, кінуўся ўвесь гурт сьвіны з урвішча ў мора і загінуў у вадзе."},{"book":"МАЦЬВЕЯ","chapter":"8","verse":"33","text":"А пастухі паўцякалі і, прыйшоўшы ў горад, расказалі пра ўсё, і пра апанаваных дэманамі."},{"book":"МАЦЬВЕЯ","chapter":"8","verse":"34","text":"І вось, увесь горад выйшаў на сустрэчу Ісусу; і, убачыўшы Яго, прасілі, каб Ён адышоў ад іх межаў."}]}