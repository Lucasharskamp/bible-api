{"data":[{"book":"2 Krön","chapter":"3","verse":"1","text":"Salomo började bygga Herrens hus i Jerusalem på Moria berg, där Herren hade uppenbarat sig för hans far David, på den plats som David hade ställt i ordning, jebusiten Ornans tröskplats."},{"book":"2 Krön","chapter":"3","verse":"2","text":"Han började bygga på andra dagen i andra månaden i sitt fjärde regeringsår [April 966 f.Kr.]."},{"book":"2 Krön","chapter":"3","verse":"3","text":"När Salomo byggde Guds hus, lade han grunden så att det blev 60 alnar [27 meter] långt och 20 alnar [9 meter] brett efter det gamla alnmåttet."},{"book":"2 Krön","chapter":"3","verse":"4","text":"Förhuset som låg framför långhuset, framför husets kortsida, mätte 20 alnar [9 meter], och dess höjd var 120 [54 meter]. På insidan överdrog han det med rent guld."},{"book":"2 Krön","chapter":"3","verse":"5","text":"Det stora huset klädde han med cypressträ. Detta i sin tur överdrog han med fint guld och prydde det med palmer och kedjor."},{"book":"2 Krön","chapter":"3","verse":"6","text":"Dessutom smyckade han huset med dyrbara stenar. Guldet han använde var från Parvajim."},{"book":"2 Krön","chapter":"3","verse":"7","text":"Han klädde huset, bjälkarna, trösklarna liksom väggarna och dörrarna i huset med guld och skar ut keruber på väggarna."},{"book":"2 Krön","chapter":"3","verse":"8","text":"Dessutom ställde han i ordning det rum som skulle vara det allra heligaste. Det låg utefter husets kortsida och var 20 alnar [9 meter] långt och 20 alnar [9 meter] brett. Han klädde det med fint guld, 600 talenter i vikt."},{"book":"2 Krön","chapter":"3","verse":"9","text":"Spikarna vägde femtio siklar i guld. De övre salarna klädde han också med guld."},{"book":"2 Krön","chapter":"3","verse":"10","text":"Till det rum som var det allra heligaste lät han skulptera två keruber, och man överdrog dem med guld."},{"book":"2 Krön","chapter":"3","verse":"11","text":"Längden på kerubernas vingar var tillsammans 20 alnar [9 meter]. Den enas ena vinge, 5 alnar [2,25 meter] långt, rörde vid husets ena vägg, och hans andra vinge, 5 alnar [2,25 meter] lång, rörde vid den andra kerubens vinge."},{"book":"2 Krön","chapter":"3","verse":"12","text":"Den andra kerubens ena vinge, fem alnar lång, rörde vid husets andra vägg, och hans andra vinge, fem alnar lång, nådde till den första kerubens vinge."},{"book":"2 Krön","chapter":"3","verse":"13","text":"Tillsammans bredde alltså keruberna ut sina vingar 20 alnar [9 meter], där de stod på sina fötter med ansiktena vända inåt."},{"book":"2 Krön","chapter":"3","verse":"14","text":"Förhänget gjorde han av mörkblått, purpurrött och karmosinrött garn och fint lingarn och prydde det med keruber."},{"book":"2 Krön","chapter":"3","verse":"15","text":"Framför huset gjorde han två pelare, trettiofem alnar [16 meter] höga. Pelarhuvudet ovanpå var och en av dem var 5 alnar [2,25 meter]."},{"book":"2 Krön","chapter":"3","verse":"16","text":"Han gjorde kedjor till koret och satte också kedjor upptill på pelarna. Dessutom gjorde han hundra granatäpplen och satte dem på kedjorna."},{"book":"2 Krön","chapter":"3","verse":"17","text":"Och pelarna ställde han upp framför tempelsalen, den ena på högra sidan och den andra på vänstra. Åt den högra gav han namnet Jakin och åt den vänstra namnet Boas. [1 Krön 7:21]"}]}