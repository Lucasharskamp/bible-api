{"data":[{"book":"Ephesi","chapter":"5","verse":"1","text":"Pathien nâi moroitakngei nin ni sikin ama phuo rangin nin pût ngêt rang ani."},{"book":"Ephesi","chapter":"5","verse":"2","text":"Khrista'n mi lungkhama, eini rangin a ringna a pêka, inbôlna neinunpêk anga mirimhoi Pathien'n a râisân anghan, nin ringna hah lungkhamnân jêk ngêt rese.5:2: Jôk 29:18; Lap 40:6"},{"book":"Ephesi","chapter":"5","verse":"3","text":"Pathien mingei nin ni zoi sikin, nin lâia inditnasaloi ngei, inthiengloina ngei aninônchu inruôkna ngei, nin bâia nin ril luo hih adikloi ani."},{"book":"Ephesi","chapter":"5","verse":"4","text":"Bâingal ngei, chongkâmboi ngei, tusiem porinche ngei khom nin mang rangin inhoi mak; ha ngei ril nêkin Pathien kôm râisânchongril roi."},{"book":"Ephesi","chapter":"5","verse":"5","text":"Tutên hurindit song le inthiengloi le inruôkngei (inruôk hih mirmil biek ani) murdi'n, Khrista le Pathien Rêngrama rangtum man noni ngei ti nin riet minthâr sikin."},{"book":"Ephesi","chapter":"5","verse":"6","text":"Tutên chongkâmboi leh nangni huong no rese ngei; ma neinunngei sikin kêng Pathien taksina hah ama chongdonloipungei chunga ajuongtung rang ani."},{"book":"Ephesi","chapter":"5","verse":"7","text":"Masikin ma anga mingei lehan ite inzomkhômna dôn rangin tho no roi."},{"book":"Ephesi","chapter":"5","verse":"8","text":"Nangni nanâkin ijînga lei inmangin nin om ngâia, hannirese Pumapa mingei nin hongni zoia, masikin avâra om ngâi mingei anghan nin om ngêt rang,"},{"book":"Ephesi","chapter":"5","verse":"9","text":"satnangei, diknangei le chongtak jâttin mara tamtak musuok hih avâr5:9: avâr; ei ti hih miziek senkhata chu Ratha an ti ani. chu ani."},{"book":"Ephesi","chapter":"5","verse":"10","text":"Pumapa râisânna ngâi hah imo ani riet rangin pût roi."},{"book":"Ephesi","chapter":"5","verse":"11","text":"Mingei an sin ngâi kâmnângloi neinunngei hah ite tho no roi, ijîng ta neinunngei hah. Manêkin avârna hongtuong pai ngei roi."},{"book":"Ephesi","chapter":"5","verse":"12","text":"(Inrûka an tho ngâi neinunngei chungroi hih chu amisîr khom inzakpui aom sabak tatak ani.)"},{"book":"Ephesi","chapter":"5","verse":"13","text":"Male neinunngei murdi hi avâra hong tuongin aomin chu, an nina diktak hah ânthârin ânlang ngâia;"},{"book":"Ephesi","chapter":"5","verse":"14","text":"i-ih neinun khom ânthârlaka inlanga omngei ngân chu avâr ani sikin. Ma sika han kêng,"},{"book":"Ephesi","chapter":"5","verse":"15","text":"Masikin mi inmôlngei angin om loiin, mivârngei anga omin, nin om lama singthei roi."},{"book":"Ephesi","chapter":"5","verse":"16","text":"Nikhuongei hih asa khâi loi sikin, zorânchum nin dôn ngei hah mang mindik ta roi. 5:16: Kol 4:5"},{"book":"Ephesi","chapter":"5","verse":"17","text":"Masikin moh no ungla, Pumapa'n nin sin ranga a nuomngei hah riet rangin pût ta roi."},{"book":"Ephesi","chapter":"5","verse":"18","text":"Ju inrûiin om no roi, nangni vai kêng nangni asiet rang; manêkin Ratha'n sip roi."},{"book":"Ephesi","chapter":"5","verse":"19","text":"Lapuingei chongbâingei, minpâkna lângei, male la inthiengngei leh inrokôk ungla; minpâkna lângei lapuingei lehan nin mulungrîlngeia Pumapa kôm minpâkna lâtho roi.5:19-20: Kol 3:16-17"},{"book":"Ephesi","chapter":"5","verse":"20","text":"Neinunnâm chunga ei Pumapa Jisua Khrista rimingin, zoratin Pa Pathien kôm ngêt han râisânchongril roi."},{"book":"Ephesi","chapter":"5","verse":"21","text":"Khrista taka nin inthieng sikin inkhat le inkhat inpêklût inlôm roi."},{"book":"Ephesi","chapter":"5","verse":"22","text":"Lômnungei, Pumapa kôm nin inpêklût anghan nin lômpangei kôm inpêklût roi.5:22: Kol 3:18; 1 Pet 3:1"},{"book":"Ephesi","chapter":"5","verse":"23","text":"Khrista chu ama takpum, koiindang sanminringpu ania, koiindang chunga racham a nei anghan pasal khomin a lômnu chunga racham a nei ani."},{"book":"Ephesi","chapter":"5","verse":"24","text":"Koiindangin Khrista chunga ânpêklût anghan lômnungei khomin an lômpangei chunga an inpêkrip rang ani."},{"book":"Ephesi","chapter":"5","verse":"25","text":"Lômpangei, nin lômnungei lungkham roi. Khrista'n koiindang a lungkham sikin a ringna a pêk anghan.5:25: Kol 3:19; 1 Pet 3:7"},{"book":"Ephesi","chapter":"5","verse":"26","text":"Koiindang hah tuia rusûk minsâia, ama chong sika han Pathien kôm a pêk theina ranga maha a tho ani."},{"book":"Ephesi","chapter":"5","verse":"27","text":"Innimna koploi, demnaboi, minchâinaboi, kôknaboi le jûrnaboi le chukloina reng omloia, ama kôm nanâka koiindang hah a pêk theina rangin."},{"book":"Ephesi","chapter":"5","verse":"28","text":"Ma anghan, pasalngei khomin an takpum angtakin an lômnungei an lungkham ngêt rang ani. A lômnu lungkham kai chu ama ânlungkham ani."},{"book":"Ephesi","chapter":"5","verse":"29","text":"(Tutên ama takpum heng ngâi mak, a vâiin a donsûi ngâi; Khrista'n koiindang a donsûia a vâi ngâi anghan,"},{"book":"Ephesi","chapter":"5","verse":"30","text":"a takpum abâkngei eini sikin)"},{"book":"Ephesi","chapter":"5","verse":"31","text":"Pathien lekhabu'n, “Masikin pasalin a nû le a pa mâk a ta, a lômnu leh inpumkhat an ta, inik hah inkhat chang an tih,”5:31: Aph 2:24 ati anghan."},{"book":"Ephesi","chapter":"5","verse":"32","text":"Ma Pathien Lekhabua han chongtak inthup inthûk minlanga om aom, maha keiman chu Khrista leh a koiindang a misîrnân ki rietthei."},{"book":"Ephesi","chapter":"5","verse":"33","text":"Aniatachu nangni tieng khom mang thei ania; pasal nâmin anni angin, an lômnungei an lungkham rang ani, lômnungei nâm khomin an pasalngei mirit an tho rang ani."}]}