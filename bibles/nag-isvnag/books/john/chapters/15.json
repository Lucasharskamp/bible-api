{"data":[{"book":"John","chapter":"15","verse":"1","text":"“Moi asol angur ghas ase, aru Moi laga Baba he bagan kora jon ase."},{"book":"John","chapter":"15","verse":"2","text":"Moi pora ula daal juntu te jodi phol naulai, Tai etu hatai diye; aru kuntu daal pora phol dibo, Tai etu pora aru bisi phol dibo karone bhal pora sai rakhi diye."},{"book":"John","chapter":"15","verse":"3","text":"Moi tumikhan ke koi diya kotha pora tumikhan sapha hoise."},{"book":"John","chapter":"15","verse":"4","text":"Ami logote thakibi, aru Moi bhi tumi logote thakibo. Jodi daal to ghas te nathakile nijor phol dibo napare, tineka tumikhan bhi Ami logote nathakile phol dibo na paribo."},{"book":"John","chapter":"15","verse":"5","text":"Moi angur ghas ase aru tumikhan daal khan ase. Jun Ami logote thake aru Moi tai logote thake, tai bisi phol dibo, kelemane tumikhan Moi pora alag hoi kene eku koribo napare."},{"book":"John","chapter":"15","verse":"6","text":"Jodi kunba Ami logote nathake, taike phelai dibo, aru ekta daal nisena, sukhi jabo, aru manu pora etu joma kori kene jui te di dibo, aru eitu khan ke jolai diye."},{"book":"John","chapter":"15","verse":"7","text":"Jodi tumikhan Moi logote thake, aru Ami laga kotha tumikhan logote thake, tumi ki lage etu mangibi, titia etu tumikhan karone kori dibo."},{"book":"John","chapter":"15","verse":"8","text":"Tumi laga phol bisi ulaile Baba laga mohima hobo, aru etu pora tumikhan Ami laga chela koribo paribo."},{"book":"John","chapter":"15","verse":"9","text":"Jineka Baba Moike morom korise, tineka Moi bhi tumikhan ke morom korise. Ami laga morom te thakibi."},{"book":"John","chapter":"15","verse":"10","text":"Jodi tumi Ami laga hukum manile, Ami laga morom te thakibo, jineka Moi Baba laga kotha mani ahise aru Taike morom kori ahise."},{"book":"John","chapter":"15","verse":"11","text":"Moi etu kotha tumikhan ke etu karone koise, Ami laga anond tumikhan logote thaki bole, aru tumi laga anond pura hobo karone."},{"book":"John","chapter":"15","verse":"12","text":"Etu Ami laga hukum ase, tumikhan ekjon-ekjon ke morom koribi jineka Moi tumikhan ke morom kore."},{"book":"John","chapter":"15","verse":"13","text":"Kunba tai sathi khan karone nijor jibon diya- etu pora dangor morom aru nai."},{"book":"John","chapter":"15","verse":"14","text":"Tumi Ami laga sathi ase jodi tumi Moi diya hukum mani thakile."},{"book":"John","chapter":"15","verse":"15","text":"Aru Moi tumikhan ke nokorkhan namatibo, kelemane nokor tai malik ki kore najane. Kintu Moi tumikhan ke sathi koise, kelemane Moi ki kotha Ami laga Baba pora hunise etu sob tumikhan ke koi dise."},{"book":"John","chapter":"15","verse":"16","text":"Tumikhan Moike basi luwa nohoi, kintu Moi he tumikhan ke basi loise, aru tumikhan ke tel lagai kene pobitro kori loise, tumikhan phol dhora to hodai thaki bole karone. Eneka hoile, tumikhan Ami laga naam te Baba ke mangibo, aru Tai etu tumikhan ke dibo."},{"book":"John","chapter":"15","verse":"17","text":"Etu hukum Moi tumikhan ke di ase, tumikhan ekjon-ekjon ke morom koribi."},{"book":"John","chapter":"15","verse":"18","text":"Jodi duniya pora tumikhan ke ghin korile bhi tumikhan jani ase, etu tumikhan age te Moike ghin korise."},{"book":"John","chapter":"15","verse":"19","text":"Jodi tumikhan duniya laga ase, titia duniya pora tai nijor nisena morom kori bole thakise. Kintu tumikhan duniya laga nohoi, kintu Moi he etu duniya pora tumikhan ke basi loise, kelemane duniya tumikhan ke ghin kore."},{"book":"John","chapter":"15","verse":"20","text":"Ami pora kowa kotha yaad koribi, ‘Ekjon nokor tai laga malik pora dangor nohoi.’ Jodi taikhan pora Amike dukh dise koile, taikhan pora tumikhan ke bhi dukh dibo; jodi taikhan Ami laga kotha manile tumikhan laga kotha bhi manibo."},{"book":"John","chapter":"15","verse":"21","text":"Kintu Moi karone etu sob tumikhan uporte koribo, kelemane taikhan Moike pathai diya ke najane."},{"book":"John","chapter":"15","verse":"22","text":"Jodi Moi nahile aru taikhan ke nokoile, taikhan laga paap nathakibo asele, kintu etiya taikhan nijor paap karone eku bahana nai."},{"book":"John","chapter":"15","verse":"23","text":"Jun Moike ghin korise tai Ami laga Baba ke bhi ghin korise."},{"book":"John","chapter":"15","verse":"24","text":"Jodi Moi kun pora bhi koribo napara kaam kori dikhai diya nai koile taikhan laga paap nathakibo asele, kintu etiya taikhan Moi kori diya khan ke dikhise, aru Moi aru Moi laga Baba ke bhi ghin korise."},{"book":"John","chapter":"15","verse":"25","text":"Aru etu taikhan laga niyom te likha ase, ‘Taikhan Moike eku golti nathaki kene ghin korise,’ etu pura hoi jabo karone hoise15.25 Psa. 35.19, 69.4-5. ."},{"book":"John","chapter":"15","verse":"26","text":"Jitia Modot Diya Jonke Moi tumikhan logote pathabo Jun ase Baba pora aha hosa Atma, etu he Amike gawah dibo."},{"book":"John","chapter":"15","verse":"27","text":"Kintu tumikhan bhi gawah ase kelemane shuru pora tumikhan Ami logote ase."}]}