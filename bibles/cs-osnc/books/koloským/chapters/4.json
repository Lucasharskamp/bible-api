{"data":[{"book":"Koloským","chapter":"4","verse":"1","text":"Na druhé straně vy, kteří máte pravomoc, buďte ke svým podřízeným spravedliví a nestranní. Nezapomeňte, že i vy máte Pána nad sebou."},{"book":"Koloským","chapter":"4","verse":"2","text":"V modlitbách buďte vytrvalí a v děkování Bohu neúnavní."},{"book":"Koloským","chapter":"4","verse":"3-4","text":"Modlete se i za nás, aby nám Bůh otevřel dveře k hlásání jeho poselství a dal nám i ochotné posluchače. Proste, abych mohl bez překážek pokračovat v osvětlování Kristova poselství, jak mi Bůh uložil a za co jsem právě ve vězení."},{"book":"Koloským","chapter":"4","verse":"5","text":"Ve styku s lidmi, kteří nepatří k církvi, jednejte moudře a využívejte vhodné příležitosti, pokud je čas."},{"book":"Koloským","chapter":"4","verse":"6","text":"Vaše řeč ať je vždycky přívětivá a výstižná; pak v ní každý nalezne pro sebe správnou odpověď."},{"book":"Koloským","chapter":"4","verse":"7","text":"Můj drahý přítel Tychikus vám podrobně vylíčí, jak to se mnou vypadá. Věrně mi pomáhá v mé službě Pánu. Od něj budete mít nejpřesnější zprávy."},{"book":"Koloským","chapter":"4","verse":"8","text":"Proto ho posílám, abyste nebyli zbytečně znepokojeni starostmi o můj osud."},{"book":"Koloským","chapter":"4","verse":"9","text":"Provází ho váš krajan Onezimus, se kterým jsme se velmi sblížili. Ti vám všechno povědí."},{"book":"Koloským","chapter":"4","verse":"10","text":"Pozdravuje vás můj spoluvězeň Aristarchos a Barnabášův bratranec Marek, o kterém jsem vám už psal; pokud k vám přijde, přijměte ho srdečně."},{"book":"Koloským","chapter":"4","verse":"11","text":"Pozdravuje vás také Ježíš Justus. Tito tři jsou jediní ze židů, kteří zde se mnou spolupracují na Božím díle a jsou mi oporou."},{"book":"Koloským","chapter":"4","verse":"12","text":"Dále vám posílá pozdrav váš krajan Epafras. Je to vskutku horlivý Kristův služebník a nepřetržitě se za vás modlí, abyste byli ve víře pevní a dovedli rozeznat Boží vůli ve všem, co děláte."},{"book":"Koloským","chapter":"4","verse":"13","text":"A stejně jako vy mu leží na srdci i křesťané v Laodiceji a Hierapoli."},{"book":"Koloským","chapter":"4","verse":"14","text":"I náš milý lékař Lukáš vás pozdravuje, a ještě Démas."},{"book":"Koloským","chapter":"4","verse":"15","text":"Pozdravujte všechny v Laodiceji, hlavně Nymfu a ostatní, kteří se scházejí v jejím domě."},{"book":"Koloským","chapter":"4","verse":"16","text":"Až tento dopis přečtete, pošlete ho do Laodiceje, ať se s ním seznámí i tam. A vy si zase vyžádejte dopis, který jsem napsal jim."},{"book":"Koloským","chapter":"4","verse":"17","text":"Archippovi vyřiďte, ať svědomitě zastává službu, kterou byl pověřen."},{"book":"Koloským","chapter":"4","verse":"18","text":"Nakonec připisuji pozdrav vlastní rukou. Myslete na moje pouta. Bůh vám žehnej."}]}