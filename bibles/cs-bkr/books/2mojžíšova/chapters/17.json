{"data":[{"book":"2 Mojžíšova","chapter":"17","verse":"1","text":"Tedy když se odebralo všecko shromáždění synů Izraelských z pouště Sin, po stanovištích svých vedlé rozkazu Hospodinova, položili se v Rafidim, kdež nebylo vod, kteréž by lid píti mohl."},{"book":"2 Mojžíšova","chapter":"17","verse":"2","text":"Protož domlouval se lid na Mojžíše, pravě: Dejte nám vody, abychom pili. Jimž odpověděl Mojžíš: Proč se na mne domlouváte? Proč pokoušíte Hospodina?"},{"book":"2 Mojžíšova","chapter":"17","verse":"3","text":"I žíznil tu lid pro nedostatek vod, a reptal na Mojžíše a mluvil: Proč jsi vyvedl nás z Egypta, abys mne s syny i dobytky mými žízní zmořil?"},{"book":"2 Mojžíšova","chapter":"17","verse":"4","text":"Tedy volal Mojžíš k Hospodinu, řka: Což mám činiti s tím lidem? Však již tudíž ukamenují mne."},{"book":"2 Mojžíšova","chapter":"17","verse":"5","text":"I řekl Hospodin Mojžíšovi: Jdiž před lidem, pojma s sebou některé z starších Izraelských; hůl také svou kterouž jsi udeřil v vodu, vezmi do ruky své a jdi."},{"book":"2 Mojžíšova","chapter":"17","verse":"6","text":"Aj, já státi budu před tebou tam na skále, na Orébě; i udeříš v skálu, a vyjdou z ní vody, kteréž bude píti lid. I učinil tak Mojžíš před očima starších Izraelských."},{"book":"2 Mojžíšova","chapter":"17","verse":"7","text":"A dal jméno místu tomu Massah a Meribah, pro reptání synů Izraelských, a že pokoušeli Hospodina, řkouce: Jest-li Hospodin u prostřed nás, či není?"},{"book":"2 Mojžíšova","chapter":"17","verse":"8","text":"Přitáhl pak Amalech, a bojoval s Izraelem v Rafidim."},{"book":"2 Mojžíšova","chapter":"17","verse":"9","text":"I řekl Mojžíš k Jozue: Vybeř nám některé muže, a vytáhna, bojuj s Amalechem; já zítra státi budu na vrchu hory, a hůl Boží v ruce své míti budu."},{"book":"2 Mojžíšova","chapter":"17","verse":"10","text":"Tedy Jozue udělal tak, jakž mu poručil Mojžíš, a bojoval s Amalechem; Mojžíš pak, Aron a Hur vstoupili na vrch hory."},{"book":"2 Mojžíšova","chapter":"17","verse":"11","text":"A dokudž Mojžíš vzhůru držel ruce své, vítězil Izrael; ale jakž opouštěl ruku svou, přemáhal Amalech."},{"book":"2 Mojžíšova","chapter":"17","verse":"12","text":"Ale že ruce Mojžíšovy byly obtíženy, protož vzavše kámen, podložili pod něho, a on sedl na něm; Aron pak a Hur podpírali ruce jeho, jeden z jedné, druhý z druhé strany. I byly obě ruce jeho vztažené až do západu slunce."},{"book":"2 Mojžíšova","chapter":"17","verse":"13","text":"A tak porazil Jozue Amalecha i lid jeho mečem."},{"book":"2 Mojžíšova","chapter":"17","verse":"14","text":"Mluvil potom Hospodin k Mojžíšovi: Vpiš to do knih na památku, a pilně to vkládej v uši Jozue, že do konce vyhladím památku Amalechovu všudy pod nebem."},{"book":"2 Mojžíšova","chapter":"17","verse":"15","text":"Tedy vzdělal Mojžíš oltář a nazval jméno jeho: Hospodin korouhev má."},{"book":"2 Mojžíšova","chapter":"17","verse":"16","text":"Nebo řekl: Tak má jmenován býti, proto že ruka nad trůnem Hospodinovým osvědčuje boj Hospodinův proti Amalechovi od národu až do národu."}]}