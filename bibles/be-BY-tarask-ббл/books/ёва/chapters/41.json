{"data":[{"book":"ЁВА","chapter":"41","verse":"1","text":"Марная надзея: ці не ўпадзеш ад аднаго позірку ягонага?"},{"book":"ЁВА","chapter":"41","verse":"2","text":"Няма такога адважніка, які асьмеліўся б патрывожыць яго; хто ж можа ўстояць прад Маім абліччам?"},{"book":"ЁВА","chapter":"41","verse":"3","text":"Хто апярэдзіў Мяне, каб Я даваў яму? пад усім небам усё Маё."},{"book":"ЁВА","chapter":"41","verse":"4","text":"Ня змоўчу пра чэлесы ягоныя, пра сілу і прыгожую суразьмернасьць іх."},{"book":"ЁВА","chapter":"41","verse":"5","text":"Хто можа адхінуць верх вопраткі ягонай, хто падыдзе да двайных сківіцаў ягоных?"},{"book":"ЁВА","chapter":"41","verse":"6","text":"Хто можа адчыніць дзьверы твару ягонага? кола зубоў ягоных - жудасьць;"},{"book":"ЁВА","chapter":"41","verse":"7","text":"моцныя шчыты яго - цудота: яны змацаваныя як бы цьвёрдаю пячаткаю;"},{"book":"ЁВА","chapter":"41","verse":"8","text":"адзін да аднаго дакранаюцца блізка, так што і паветра не праходзіць паміж імі;"},{"book":"ЁВА","chapter":"41","verse":"9","text":"адзін з адным ляжаць шчыльна, счапіліся і не размыкаюцца."},{"book":"ЁВА","chapter":"41","verse":"10","text":"Ад яго чханьня паказваецца сьвятло; вочы ў яго як вейкі зары;"},{"book":"ЁВА","chapter":"41","verse":"11","text":"з пашчы ягонай выходзяць агнявікі, выскокваюць вогненныя іскры;"},{"book":"ЁВА","chapter":"41","verse":"12","text":"з ноздраў ягоных выходзіць дым, як з раскіпелага горшчыка альбо катла."},{"book":"ЁВА","chapter":"41","verse":"13","text":"Дыханьне яго распаляе вугольле, з пашчы яго шугае полымя."},{"book":"ЁВА","chapter":"41","verse":"14","text":"На шыі ў яго жыве сіла, і перад ім бяжыць жах."},{"book":"ЁВА","chapter":"41","verse":"15","text":"Мясістыя часткі цела ягонага спалучаны між сабою цьвёрда, не здрыгануцца."},{"book":"ЁВА","chapter":"41","verse":"16","text":"Сэрца ў яго цьвёрдае, як камень, і жорсткае, як ніжні жарон."},{"book":"ЁВА","chapter":"41","verse":"17","text":"Калі ён падымаецца, дужыя ў страху, зусім губляюцца ад жаху."},{"book":"ЁВА","chapter":"41","verse":"18","text":"Меч, які крануўся яго, ня ўстоіць, ні капэё, ні дзіда, ні латы."},{"book":"ЁВА","chapter":"41","verse":"19","text":"Жалеза ён мае за салому, медзь - за гнілое дрэва."},{"book":"ЁВА","chapter":"41","verse":"20","text":"Дачка лука не паверне яго наўцёкі; прашчавыя камяні ператвараюцца для яго ў плеўкі."},{"book":"ЁВА","chapter":"41","verse":"21","text":"Булава лічыцца ў яго за саломіну; са сьвісту дзіды ён сьмяецца."},{"book":"ЁВА","chapter":"41","verse":"22","text":"Пад ім вострыя камяні, і ён на вострых камянях ляжыць у гразі."},{"book":"ЁВА","chapter":"41","verse":"23","text":"Ён кіпяціць багну, як кацёл, і мора перавтварае ў кіпучую мазь;"},{"book":"ЁВА","chapter":"41","verse":"24","text":"пакідае за сабою сьветлую сьцежку; бездань здаецца сівізнай."},{"book":"ЁВА","chapter":"41","verse":"25","text":"Няма на зямлі падобнага на яго: ён створаны бясстрашным;"},{"book":"ЁВА","chapter":"41","verse":"26","text":"на ўсё высокае глядзіць адважна; ён цар над усімі сынамі ганарлівасьці."}]}