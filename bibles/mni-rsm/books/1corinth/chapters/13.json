{"data":[{"book":"1 Corinth","chapter":"13","verse":"1","text":"Eina mioibagi lonsing amasung swargadutsinggi lon phaoba ngangba ngamba yai, adubu eingongda nungsiba leitrabadi ei makhol houraba sembung amasung khingliba kortan gum oire."},{"book":"1 Corinth","chapter":"13","verse":"2","text":"13:2 Mat 17:20; 21:21; Mrk 11:23Eina Tengban Mapugi wa phongdokpagi khudol leirabasu, eina athuppa pumnamak khangba ngamlabasu aduga khangba pumnamak leirabasu, aduga eingonda chingjaosingbu hongdok-hanba ngambagi thajaba leirabasu, eingonda nungsiba leitrabadi ei karisu natte."},{"book":"1 Corinth","chapter":"13","verse":"3","text":"Eina eigi leijaba pumnak leita-lairasingda pithoklabasu, eigi hakchang asi meida thadok-hannaba pithoklaba phaobada, eingonda nungsiba leitrabadi eingonda karisu kannade."},{"book":"1 Corinth","chapter":"13","verse":"4","text":"Nungsibana kuina khaangbi amasung chanbi; nungsibana kallakte, napal toude, aduga chaothokte."},{"book":"1 Corinth","chapter":"13","verse":"5","text":"Nungsibana athiba machat chatte, nungsibana masagi oijaba thide, nungsibana thuna saode, nungsibana phattababu ningsingduna thamde."},{"book":"1 Corinth","chapter":"13","verse":"6","text":"Nungsibana phattabada haraode adubu achumbada haraojei."},{"book":"1 Corinth","chapter":"13","verse":"7","text":"Nungsibana matam pumnamakta ngak-senbi, matam pumnamakta thajei, matam pumnamakta asha tou-i, matam pumnamakta khaangbi."},{"book":"1 Corinth","chapter":"13","verse":"8","text":"Nungsibadi lomnaide. Adubu Tengban Mapuna phongdokpiba wa leirabasu loikhigani, atoppa lon ngangbasing oirabasu madu loikhigani, aduga khangba leirabasu madu mangkhigani."},{"book":"1 Corinth","chapter":"13","verse":"9","text":"Maramdi eikhoigi khangbagi khudol amadi Tengban Mapugi wa phongdokpagi khudol asidi machetni."},{"book":"1 Corinth","chapter":"13","verse":"10","text":"Adubu mapung phaba adu lakpa matamda machetki oiba adu mangkhigani."},{"book":"1 Corinth","chapter":"13","verse":"11","text":"Eina angang oiringei matamda anganggumna nganglammi, anganggumna phaorammi, anganggumna khallammi; adubu mapung phana chaoraklaba matamda anganggi matou adu thadokkhi."},{"book":"1 Corinth","chapter":"13","verse":"12","text":"Eikhoina houjik uriba asidi mingselda taba mutsi mutsiba saktamgumbani. Adubu tungdadi eikhoina maiga maiga unarakkhigani. Eina houjik khangliba asidi machettani, adubu tungdadi eibu mapungphana khangbiba adugumna eina mapung phana khanglakkhigani."},{"book":"1 Corinth","chapter":"13","verse":"13","text":"Aduga houjik thajaba, asha, amadi nungsiba ahum asidi lengdana lei; aduga masida khwaidagi thoihenbadi nungsibani."}]}