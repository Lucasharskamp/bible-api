{"data":[{"book":"ПСАЛТЫР","chapter":"77","verse":"1","text":"Вучэньне Асафава."},{"book":"ПСАЛТЫР","chapter":"77","verse":"2","text":"Разамкну мае вусны ў прытчы і вымаўлю старадаўнія прыпавесьці."},{"book":"ПСАЛТЫР","chapter":"77","verse":"3","text":"Што чулі мы і даведаліся і бацькі нашы нам пераказалі,"},{"book":"ПСАЛТЫР","chapter":"77","verse":"4","text":"не схаваем ад дзяцей іхніх, і абвесьцім роду будучаму славу Госпада, і сілу Ягоную, і цуды Ягоныя, што Ён утварыў."},{"book":"ПСАЛТЫР","chapter":"77","verse":"5","text":"Ён устанавіў засьведчаньне ў Якаве і паклаў закон у Ізраілі, які наказаў бацькам нашым абвяшчаць дзецям іхнім,"},{"book":"ПСАЛТЫР","chapter":"77","verse":"6","text":"каб ведаў будучы род, дзеці, якія народзяцца, і каб яны ў свой час абвяшчалі дзецям сваім,"},{"book":"ПСАЛТЫР","chapter":"77","verse":"7","text":"класьці на Бога надзею сваю, і не забываць дзеяў Божых, і захоўваць наказы Ягоныя,"},{"book":"ПСАЛТЫР","chapter":"77","verse":"8","text":"і ня быць падобным да бацькоў іхніх, роду ўпарцістага і мяцежнага, сэрцам неўладкаванага і нявернага Богу духам сваім."},{"book":"ПСАЛТЫР","chapter":"77","verse":"9","text":"Сыны Яфрэмавыя, узброеныя, лучнікі, павярнулі назад у дзень бітвы:"},{"book":"ПСАЛТЫР","chapter":"77","verse":"10","text":"яны не захавалі запавету Божага і адмовіліся хадзіць у законе Ягоным:"},{"book":"ПСАЛТЫР","chapter":"77","verse":"11","text":"забылі дзеі Ягоныя і цуды, якія Ён нам паказаў."},{"book":"ПСАЛТЫР","chapter":"77","verse":"12","text":"Ён перад вачыма бацькоў іхніх тварыў цуды ў зямлі Егіпецкай, на полі Цаан."},{"book":"ПСАЛТЫР","chapter":"77","verse":"13","text":"Падзяліў мора і правёў іх празь яго, і паставіў воды сьцяною;"},{"book":"ПСАЛТЫР","chapter":"77","verse":"14","text":"і ўдзень вёў іх вобмацкам, а ўначы сьвятлом вагню;"},{"book":"ПСАЛТЫР","chapter":"77","verse":"15","text":"расьсек камень у пустыні, і напаіў іх, як зь вялікае бездані;"},{"book":"ПСАЛТЫР","chapter":"77","verse":"16","text":"са скалы вывеў патокі, і пацяклі воды, як рэкі."},{"book":"ПСАЛТЫР","chapter":"77","verse":"17","text":"Але яны ўсё грашылі прад Ім і раздражнялі Ўсявышнага ў пустыні:"},{"book":"ПСАЛТЫР","chapter":"77","verse":"18","text":"спакушалі Бога ў сэрцы сваім, патрабавалі ежы па душы сваёй,"},{"book":"ПСАЛТЫР","chapter":"77","verse":"19","text":"і казалі супраць Бога, і сказалі: «ці можа Бог згатаваць трапезу ў пустыні?»"},{"book":"ПСАЛТЫР","chapter":"77","verse":"20","text":"Вось, Ён ударыў па камені, і пацяклі воды, і паліліся ручаіны. «Ці можа Ён даць і хлеб, ці можа гатаваць мяса народу Свайму?»"},{"book":"ПСАЛТЫР","chapter":"77","verse":"21","text":"Гасподзь пачуў, і ўспалымніўся гневам, і вагонь загарэўся на Якава, і гнеў падняўся супроць Ізраіля,"},{"book":"ПСАЛТЫР","chapter":"77","verse":"22","text":"за тое, што ня верылі ў Бога і не спадзяваліся на ратваньне Ягонае."},{"book":"ПСАЛТЫР","chapter":"77","verse":"23","text":"Ён загадаў аблокам угары, і адчыніў дзьверы неба,"},{"book":"ПСАЛТЫР","chapter":"77","verse":"24","text":"і пусьціў, быццам дождж, на іх манну ў ежу, і хлеб нябесны ім даў."},{"book":"ПСАЛТЫР","chapter":"77","verse":"25","text":"Хлеб анёльскі еў чалавек, паслаў Ён ім ежы ўдосыць."},{"book":"ПСАЛТЫР","chapter":"77","verse":"26","text":"Ён падняў на небе вецер усходні, і навёў паўднёвы сілаю Сваёю"},{"book":"ПСАЛТЫР","chapter":"77","verse":"27","text":"і, як пыл, паслаў на іх мяса дажджом, і, як пясок марскі, птушак крылатых;"},{"book":"ПСАЛТЫР","chapter":"77","verse":"28","text":"і кінуў іх сярод табара іхняга, каля жытлішчаў іхніх,"},{"book":"ПСАЛТЫР","chapter":"77","verse":"29","text":"і яны елі і наеліся; і даў ім, чаго яны зажадалі."},{"book":"ПСАЛТЫР","chapter":"77","verse":"30","text":"Але яшчэ не прайшло хаценьне іхняе, яшчэ ежа была ў вуснах у іх,"},{"book":"ПСАЛТЫР","chapter":"77","verse":"31","text":"гнеў Божы прыйшоў на іх, забіў тлустых іхніх, і юнакоў Ізраілевых паваліў."},{"book":"ПСАЛТЫР","chapter":"77","verse":"32","text":"Пры ўсім гэтым яны ўсё ж грашылі далей, і ня верылі ў цуды Ягоныя."},{"book":"ПСАЛТЫР","chapter":"77","verse":"33","text":"І загубіў дні іхнія ў марнасьці і гады іхнія ў страху."},{"book":"ПСАЛТЫР","chapter":"77","verse":"34","text":"Калі Ён забіваў іх, яны шукалі Яго, і вярталіся, і з раніцы шукалі Бога,"},{"book":"ПСАЛТЫР","chapter":"77","verse":"35","text":"і прыгадвалі, што Бог - іхняе прыстанішча і Бог Усявышні - Збаўца іхні,"},{"book":"ПСАЛТЫР","chapter":"77","verse":"36","text":"і вуснамі сваімі лісьлівілі Яму, і языком сваім хлусілі прад Ім;"},{"book":"ПСАЛТЫР","chapter":"77","verse":"37","text":"а сэрца іхняе нямоцна стаяла прад Ім, і ня былі яны верныя запавету Ягонаму."},{"book":"ПСАЛТЫР","chapter":"77","verse":"38","text":"Але Ён, Міласэрны, дараваў грэх і ня зьнішчаў іх; шматкроць адводзіў гнеў Свой і ня ятрыў лютасьці Сваёй."},{"book":"ПСАЛТЫР","chapter":"77","verse":"39","text":"Ён памятаў, што яны - цялесныя, дыханьне, якое выходзіць і ня вяртаецца."},{"book":"ПСАЛТЫР","chapter":"77","verse":"40","text":"Колькі разоў яны раздражнялі Яго ў пустыні і гневалі Яго ў краі неабжытым!"},{"book":"ПСАЛТЫР","chapter":"77","verse":"41","text":"І зноў спакушалі Бога, і зьневажалі Сьвятога Ізраілевага,"},{"book":"ПСАЛТЫР","chapter":"77","verse":"42","text":"не памяталі рукі Ягонай, дня, калі выбавіў іх ад прыгнёту,"},{"book":"ПСАЛТЫР","chapter":"77","verse":"43","text":"калі аказаў у Егіпце азнакі Свае і цуды Свае на полі Цаан,"},{"book":"ПСАЛТЫР","chapter":"77","verse":"44","text":"і ператварыў рэкі іхнія і патокі іхнія ў кроў, каб яны піць не маглі;"},{"book":"ПСАЛТЫР","chapter":"77","verse":"45","text":"паслаў на іх заедзь, каб джаліла іх, і жаб, каб губілі іх;"},{"book":"ПСАЛТЫР","chapter":"77","verse":"46","text":"парасьліну зямную іхнюю аддаў вусеням і працу іхнюю - саранчы;"},{"book":"ПСАЛТЫР","chapter":"77","verse":"47","text":"вінаград іхні пабіў градам і шаўкоўніцы іхнія аддаў сьцюжы;"},{"book":"ПСАЛТЫР","chapter":"77","verse":"48","text":"быдла іхняе аддаў граду і статкі іхнія - маланкам;"},{"book":"ПСАЛТЫР","chapter":"77","verse":"49","text":"паслаў на іх полымя гневу Свайго, і абурэньне, і лютасьць і беды, пасольства ліхіх анёлаў;"},{"book":"ПСАЛТЫР","chapter":"77","verse":"50","text":"Ён дарогу выпрастаў гневу Свайму, не ахоўваў іхніх душаў ад сьмерці, і быдла іхняе аддаў пошасьці;"},{"book":"ПСАЛТЫР","chapter":"77","verse":"51","text":"пабіў кожнага першынца ў Егіпце, пачаткі сілаў у намётах Хамавых;"},{"book":"ПСАЛТЫР","chapter":"77","verse":"52","text":"і павёў народ Свой, як авечак, пустыняю;"},{"book":"ПСАЛТЫР","chapter":"77","verse":"53","text":"вёў іх бясьпечна, і яны не баяліся, а ворагаў іхніх пакрыла мора;"},{"book":"ПСАЛТЫР","chapter":"77","verse":"54","text":"і прывёў іх у зямлю сьвятую Сваю, на гару гэтую, якую правіца Ягоная набыла."},{"book":"ПСАЛТЫР","chapter":"77","verse":"55","text":"Прагнаў ад аблічча іхняга народы, і зямлю іхнюю разьдзяліў у спадчыну ім, і плямёны Ізраілевыя пасяліў у намётах іхніх."},{"book":"ПСАЛТЫР","chapter":"77","verse":"56","text":"Але яны яшчэ спакушалі і засмучалі Бога Ўсявышняга, і пастановаў Ягоных ня трымаліся;"},{"book":"ПСАЛТЫР","chapter":"77","verse":"57","text":"адступалі і здраджвалі, як бацькі іхнія; вярталіся назад, як падманлівы лук;"},{"book":"ПСАЛТЫР","chapter":"77","verse":"58","text":"засмучалі Яго курганамі сваімі, ды ідаламі сваімі абуджалі зайздрасьць Ягоную."},{"book":"ПСАЛТЫР","chapter":"77","verse":"59","text":"Пачуў Бог, і ўспалымніўся гневам, і моцна абурыўся супроць Ізраіля;"},{"book":"ПСАЛТЫР","chapter":"77","verse":"60","text":"пакінуў селішча ў Сіломе, скінію, у якой жыў Ён сярод людзей;"},{"book":"ПСАЛТЫР","chapter":"77","verse":"61","text":"і аддаў у няволю Ён моцнасьць Сваю і славу Сваю ў рукі ворага;"},{"book":"ПСАЛТЫР","chapter":"77","verse":"62","text":"і аддаў Ён мечу народ Свой, і прагневаўся на спадчыну Сваю."},{"book":"ПСАЛТЫР","chapter":"77","verse":"63","text":"Хлопцаў ягоных пажыраў вагонь, і дзяўчатам ягоным не сьпявалі шлюбных песьняў;"},{"book":"ПСАЛТЫР","chapter":"77","verse":"64","text":"сьвятары ягоныя падалі ад меча, і ўдовы ягоныя ня плакалі."},{"book":"ПСАЛТЫР","chapter":"77","verse":"65","text":"Але быццам ад сну, абудзіўся Гасподзь, быццам волат, віном пераможаны,"},{"book":"ПСАЛТЫР","chapter":"77","verse":"66","text":"і ўдарыў ворагам ягоным у тыл, і пасароміў іх навекі,"},{"book":"ПСАЛТЫР","chapter":"77","verse":"67","text":"і адкінуў палатку Язэпаву, і роду Яфрэмавага не абраў,"},{"book":"ПСАЛТЫР","chapter":"77","verse":"68","text":"а выбраў калена Юдава, гару Сіён, якую палюбіў,"},{"book":"ПСАЛТЫР","chapter":"77","verse":"69","text":"і зладзіў, як неба, сьвятыню Сваю, і, як зямлю, угрунтаваў яе навечна,"},{"book":"ПСАЛТЫР","chapter":"77","verse":"70","text":"і выбраў Давіда, раба Свайго, і ўзяў яго ад кашараў,"},{"book":"ПСАЛТЫР","chapter":"77","verse":"71","text":"і ад даяроў прывёў яго пасьвіць народ свой, Якаваў, і спадчыну Сваю - Ізраіля."},{"book":"ПСАЛТЫР","chapter":"77","verse":"72","text":"І ён пасьвіў іх у чысьціні сэрца свайго, і рукамі мудрымі вадзіў іх."}]}