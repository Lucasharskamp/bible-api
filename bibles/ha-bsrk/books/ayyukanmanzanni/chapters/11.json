{"data":[{"book":"Ayyukan Manzanni","chapter":"11","verse":"1","text":"Manzanni da ’yan’uwa ko’ina a Yahudiya suka ji cewa Al’ummai ma sun karɓi maganar Allah."},{"book":"Ayyukan Manzanni","chapter":"11","verse":"2","text":"Saboda haka sa’ad da Bitrus ya haura zuwa Urushalima, masu bin da suke da kaciya suka zarge shi"},{"book":"Ayyukan Manzanni","chapter":"11","verse":"3","text":"suka ce, “Ka je gidan mutanen da suke marasa kaciya ka kuwa ci tare da su.”"},{"book":"Ayyukan Manzanni","chapter":"11","verse":"4","text":"Bitrus ya fara yin musu bayani dalla-dalla yadda ya faru cewa,"},{"book":"Ayyukan Manzanni","chapter":"11","verse":"5","text":"“Ina a birnin Yoffa ina addu’a, sai ga wahayi ya zo mini. Na ga ana sauko da wani abu kamar babban mayafi daga sama ta kusurwansa huɗu, ya kuma sauko inda nake."},{"book":"Ayyukan Manzanni","chapter":"11","verse":"6","text":"Na duba cikinsa na ga dabbobi masu ƙafa huɗu na duniya, da namun jeji, da masu ja da ciki, da kuma tsuntsayen sararin sama."},{"book":"Ayyukan Manzanni","chapter":"11","verse":"7","text":"Sa’an nan na ji wata murya tana ce mini, ‘Bitrus, ka tashi. Ka yanka ka ci.’"},{"book":"Ayyukan Manzanni","chapter":"11","verse":"8","text":"“Na amsa na ce, ‘Sam, Ubangiji! Ban taɓa cin wani abu marar tsarki ko marar tsabta ba.’"},{"book":"Ayyukan Manzanni","chapter":"11","verse":"9","text":"“Sai muryar daga sama ta yi magana sau na biyu, ta ce, ‘Kada ka ce da abin da Allah ya tsarkake marar tsarki.’"},{"book":"Ayyukan Manzanni","chapter":"11","verse":"10","text":"Wannan ya faru har sau uku, sa’an nan duk aka sāke ɗauke shi zuwa sama."},{"book":"Ayyukan Manzanni","chapter":"11","verse":"11","text":"“Nan take sai ga mutum uku da aka aika wurina daga Kaisariya a tsaye a ƙofar gidan da nake."},{"book":"Ayyukan Manzanni","chapter":"11","verse":"12","text":"Ruhu ya ce mini kada in yi wata-wata game da tafiya tare da su. Waɗannan ’yan’uwa guda shida su ma suka rako ni, muka kuwa shiga gidan mutumin."},{"book":"Ayyukan Manzanni","chapter":"11","verse":"13","text":"Ya kuma gaya mana yadda wani mala’ika ya bayyana a gidansa ya ce masa, ‘Ka aika zuwa Yoffa a kira Siman wanda ake ce da shi Bitrus."},{"book":"Ayyukan Manzanni","chapter":"11","verse":"14","text":"Zai kawo maka saƙo wanda ta wurinsa kai da dukan iyalinka za ku sami ceto.’"},{"book":"Ayyukan Manzanni","chapter":"11","verse":"15","text":"“Na fara magana ke nan, sai Ruhu Mai Tsarki ya sauko musu yadda ya sauko mana a farko."},{"book":"Ayyukan Manzanni","chapter":"11","verse":"16","text":"Sa’an nan na tuna da abin da Ubangiji ya ce, ‘Yohanna ya yi baftisma da ruwa, amma za a yi muku baftisma da11.16 Ko kuwa a in Ruhu Mai Tsarki.’"},{"book":"Ayyukan Manzanni","chapter":"11","verse":"17","text":"To, in Allah ya ba su kyauta yadda ya ba mu, mu da muka gaskata da Ubangiji Yesu Kiristi, wane ni da zan yi hamayya da Allah?”"},{"book":"Ayyukan Manzanni","chapter":"11","verse":"18","text":"Sa’ad da suka ji haka, ba su ƙara yin faɗa ba, suka kuma ɗaukaka Allah, suna cewa, “To, fa, har Al’ummai ma Allah ya sa suka tuba zuwa rai.”"},{"book":"Ayyukan Manzanni","chapter":"11","verse":"19","text":"To, waɗanda suka warwatsu saboda tsananin da ya tashi a kan batun Istifanus suka tafi har Funisiya, Saifurus da kuma Antiyok, suna ba da saƙon ga Yahudawa kaɗai."},{"book":"Ayyukan Manzanni","chapter":"11","verse":"20","text":"Amma waɗansunsu kuwa, mutane daga Saifurus da Sairin, suka je Antiyok suka fara yi wa Hellenawa magana su ma, suna ba da labari mai daɗi game da Ubangiji Yesu."},{"book":"Ayyukan Manzanni","chapter":"11","verse":"21","text":"Hannun Ubangiji kuwa yana tare da su, mutane da yawan gaske kuwa suka gaskata suka juya ga Ubangiji."},{"book":"Ayyukan Manzanni","chapter":"11","verse":"22","text":"Labari wannan abu ya kai kunnuwan ikkilisiya a Urushalima, sai suka aiki Barnabas zuwa Antiyok."},{"book":"Ayyukan Manzanni","chapter":"11","verse":"23","text":"Da ya iso ya kuma ga tabbacin alherin Allah, sai ya yi farin ciki ya kuma ƙarfafa su duka su tsaya da gaskiya cikin Ubangiji da dukan zukatansu."},{"book":"Ayyukan Manzanni","chapter":"11","verse":"24","text":"Mutum ne nagari, cike da Ruhu Mai Tsarki da bangaskiya, mutane masu yawan gaske kuwa suka juya ga Ubangiji."},{"book":"Ayyukan Manzanni","chapter":"11","verse":"25","text":"Sa’an nan Barnabas ya tafi Tarshish don yă nemi Shawulu,"},{"book":"Ayyukan Manzanni","chapter":"11","verse":"26","text":"sa’ad da ya same shi kuwa, sai ya kawo shi Antiyok. Ta haka shekara guda cur Barnabas da Shawulu suka yi suna taruwa da ikkilisiya, suka kuma koya wa mutane masu yawan gaske. A Antiyok ne aka fara kiran almajirai da suna Kirista."},{"book":"Ayyukan Manzanni","chapter":"11","verse":"27","text":"A wannan lokaci waɗansu annabawa sun zo Antiyok daga Urushalima."},{"book":"Ayyukan Manzanni","chapter":"11","verse":"28","text":"Ɗaya daga cikinsu mai suna Agabus, ya miƙe tsaye ya yi annabci ta wurin Ruhu cewa za a yi yunwa mai tsanani wadda za tă bazu a dukan duniyar Romawa (Wannan ya faru a zamanin mulkin Kalaudiyus.)"},{"book":"Ayyukan Manzanni","chapter":"11","verse":"29","text":"Kowanne a cikin almajiran, gwargwadon azancinsa, ya yanke shawara ya ba da gudummawa ga ’yan’uwan da suke zama a Yahudiya."},{"book":"Ayyukan Manzanni","chapter":"11","verse":"30","text":"Haka kuwa suka yi, suka aika da kyautarsa wa dattawan ikkilisiyar ta hannu Barnabas da Shawulu."}]}