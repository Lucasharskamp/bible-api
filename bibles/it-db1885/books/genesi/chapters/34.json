{"data":[{"book":"GENESI","chapter":"34","verse":"1","text":"OR Dina, figliuola di Lea, la quale ella avea partorita a Giacobbe, uscì fuori, per veder le donne del paese34.1 paese Tit. 2.4,5.."},{"book":"GENESI","chapter":"34","verse":"2","text":"E Sichem, figliuolo d'Hemor, Hivveo, principe del paese, vedutala, la rapì, e si giacque con lei, e la sforzò."},{"book":"GENESI","chapter":"34","verse":"3","text":"E l'animo suo si apprese a Dina, figliuola di Giacobbe; ed amò quella giovane, e la racconsolò."},{"book":"GENESI","chapter":"34","verse":"4","text":"Poi disse ad Hemor, suo padre: Prendimi questa giovane per moglie."},{"book":"GENESI","chapter":"34","verse":"5","text":"E Giacobbe intese che Sichem avea contaminata Dina, sua figliuola; ed essendo i suoi figliuoli a' campi col suo bestiame, Giacobbe si tacque finchè fosser venuti."},{"book":"GENESI","chapter":"34","verse":"6","text":"Ed Hemor, padre di Sichem, venne a Giacobbe, per parlarne con lui."},{"book":"GENESI","chapter":"34","verse":"7","text":"E quando i figliuoli di Giacobbe ebbero inteso il fatto, se ne vennero da' campi; e quegli uomini furono addolorati, e gravemente adirati, che colui avesse commessa villania in Israele, giacendosi con la figliuola di Giacobbe; il che non si conveniva fare."},{"book":"GENESI","chapter":"34","verse":"8","text":"Ed Hemor parlò con loro, dicendo: Sichem, mio figliuolo, ha posto il suo amore alla figliuola di casa vostra; deh! dategliela per moglie."},{"book":"GENESI","chapter":"34","verse":"9","text":"Ed imparentatevi con noi; dateci le vostre figliuole, e prendetevi le nostre."},{"book":"GENESI","chapter":"34","verse":"10","text":"Ed abitate con noi; e il paese sarà a vostro comando; dimoratevi, e trafficatevi, ed acquistate delle possessioni in esso."},{"book":"GENESI","chapter":"34","verse":"11","text":"Sichem ancora disse al padre ed a' fratelli di essa: Lasciate che io trovi grazia appo voi; ed io darò ciò che mi direte."},{"book":"GENESI","chapter":"34","verse":"12","text":"Imponetemi pur gran dote e presenti34.12 presenti Esod. 22.16,17. Deut. 22.29., ed io li darò, secondo che mi direte; e datemi la fanciulla per moglie."},{"book":"GENESI","chapter":"34","verse":"13","text":"E i figliuoli di Giacobbe risposero a Sichem, e ad Hemor suo padre, con inganno, e lo trattennero con parole; perciocchè egli avea contaminata Dina, lor sorella."},{"book":"GENESI","chapter":"34","verse":"14","text":"E disser loro: Noi non possiam far questa cosa, di dar la nostra sorella ad un uomo incirconciso; perciocchè il prepuzio ci è cosa vituperosa."},{"book":"GENESI","chapter":"34","verse":"15","text":"Ma pur vi compiaceremo con questo, che voi siate come noi, circoncidendosi ogni maschio d'infra voi."},{"book":"GENESI","chapter":"34","verse":"16","text":"Allora noi vi daremo le nostre figliuole, e ci prenderemo le vostre, ed abiteremo con voi, e diventeremo uno stesso popolo."},{"book":"GENESI","chapter":"34","verse":"17","text":"Ma se voi non ci acconsentite di circoncidervi, noi prenderemo la nostra fanciulla, e ce ne andremo."},{"book":"GENESI","chapter":"34","verse":"18","text":"E le lor parole piacquero ad Hemor, ed a Sichem figliuolo d'Hemor."},{"book":"GENESI","chapter":"34","verse":"19","text":"E quel giovane non indugiò il far questa cosa; perciocchè egli portava affezione alla figliuola di Giacobbe; ed egli era il più onorato di tutta la casa di suo padre."},{"book":"GENESI","chapter":"34","verse":"20","text":"Ed Hemor, e Sichem suo figliuolo, vennero alla porta della città, e parlarono agli uomini della lor città, dicendo:"},{"book":"GENESI","chapter":"34","verse":"21","text":"Questi uomini vivono pacificamente con noi, e dimoreranno nel paese, e vi trafficheranno; ed ecco il paese è ampio assai per loro; e noi ci prenderemo le lor figliuole per mogli, e daremo loro le nostre."},{"book":"GENESI","chapter":"34","verse":"22","text":"Ma pure a questi patti ci compiaceranno di abitar con noi, per diventare uno stesso popolo, che ogni maschio d'infra noi sia circonciso, siccome essi son circoncisi."},{"book":"GENESI","chapter":"34","verse":"23","text":"Il lor bestiame, e le lor facoltà, e tutte le lor bestie non saranno elle nostre? compiacciamo pur loro, ed essi abiteranno con noi."},{"book":"GENESI","chapter":"34","verse":"24","text":"E tutti quelli che uscivano per la porta della lor città, acconsentirono loro; e ogni maschio d'infra tutti quelli che uscivano per la porta della lor città, fu circonciso."},{"book":"GENESI","chapter":"34","verse":"25","text":"E al terzo giorno, mentre essi erano in dolore, due figliuoli di Giacobbe, Simeone e Levi fratelli di Dina, presa ciascuno la sua spada, assalirono a man salva la città, ed uccisero tutti i maschi34.25 maschi Gen. 49.5-7.."},{"book":"GENESI","chapter":"34","verse":"26","text":"Uccisero ancora Hemor e Sichem suo figliuolo, mettendoli a fil di spada; e presero Dina della casa di Sichem, e se ne uscirono."},{"book":"GENESI","chapter":"34","verse":"27","text":"Dopo che coloro furono uccisi, sopraggiunsero i figliuoli di Giacobbe, e predarono la città; perciocchè la lor sorella era stata contaminata."},{"book":"GENESI","chapter":"34","verse":"28","text":"E presero le lor gregge, e i loro armenti, e i loro asini, e ciò ch'era nella città e per li campi."},{"book":"GENESI","chapter":"34","verse":"29","text":"Così predarono tutte le facoltà de' Sichemiti, e tutto ciò ch' era nelle case, e menarono prigioni i lor piccoli figliuoli e le lor mogli."},{"book":"GENESI","chapter":"34","verse":"30","text":"E Giacobbe disse a Simeone ed a Levi: Voi mi avete messo in gran turbamento, rendendomi abbominevole agli abitanti di questo paese, a' Cananei, ed a' Ferezei; laonde, avendo io poca gente, essi si rauneranno contro a me, e mi percoteranno; e sarò distrutto io e la mia famiglia."},{"book":"GENESI","chapter":"34","verse":"31","text":"Ed essi dissero: Avrebbe egli fatto della nostra sorella come d'una meretrice?"}]}