{"data":[{"book":"इफ़ेसॉस","chapter":"3","verse":"1","text":"इसलिये मैं, पौलॉस, तुम गैर-यहूदियों के लिए मसीह येशु का बंदी हूं."},{"book":"इफ़ेसॉस","chapter":"3","verse":"2","text":"निश्चित ही तुमने परमेश्वर के अनुग्रह के उस प्रबंधन के विषय में सुना है, जो मुझे तुम्हारे लिए प्रदान किया गया,"},{"book":"इफ़ेसॉस","chapter":"3","verse":"3","text":"अर्थात् वह भेद, जो मुझ पर प्रकाशन के द्वारा प्रकट किया गया, जिसका मैं संक्षेप में वर्णन पहले कर चुका हूं."},{"book":"इफ़ेसॉस","chapter":"3","verse":"4","text":"इसे पढ़ते हुए तुम मसीह के भेद के विषय में मेरे विवेक को समझ सकते हो,"},{"book":"इफ़ेसॉस","chapter":"3","verse":"5","text":"जो मानव जाति पर अन्य पीढ़ियों में इस प्रकार प्रकट नहीं किया गया था, जिस प्रकार अब प्रभु के पवित्र प्रेरितों तथा भविष्यद्वक्ताओं पर पवित्र आत्मा में प्रकट किया गया है."},{"book":"इफ़ेसॉस","chapter":"3","verse":"6","text":"अब ईश्वरीय सुसमाचार के द्वारा गैर-यहूदी मसीह येशु में मीरास के साझी, एक ही शरीर के अंग और प्रतिज्ञा के सहभागी हैं."},{"book":"इफ़ेसॉस","chapter":"3","verse":"7","text":"परमेश्वर के अनुग्रह के वरदान में उनकी सक्रिय सामर्थ्य के अनुसार यह ईश्वरीय सुसमाचार मुझे सौंपा गया और मैं जिसका सेवक चुना गया."},{"book":"इफ़ेसॉस","chapter":"3","verse":"8","text":"मुझे, जो पवित्र लोगों में छोटे से भी छोटा हूं, गैर-यहूदियों में मसीह के अगम्य धन का प्रचार करने के लिए यह अनुग्रह प्रदान किया गया,"},{"book":"इफ़ेसॉस","chapter":"3","verse":"9","text":"कि सभी सृष्टि के सृजनहार परमेश्वर में युगों से गुप्‍त रखे गए इस भेद के प्रबंधन को सब पर प्रकट करूं."},{"book":"इफ़ेसॉस","chapter":"3","verse":"10","text":"कि अब कलीसिया के द्वारा परमेश्वर का विभिन्‍न प्रकार का ज्ञान आकाशमंडल के प्रधानों और अधिकारियों पर प्रकट किया जाए,"},{"book":"इफ़ेसॉस","chapter":"3","verse":"11","text":"यह उस सनातन उद्देश्य के अनुसार हुआ, जो परमेश्वर ने मसीह येशु हमारे प्रभु में पूरा किया."},{"book":"इफ़ेसॉस","chapter":"3","verse":"12","text":"जिनमें अपने विश्वास के द्वारा प्रवेश के लिए हमें साहस तथा भरोसा प्राप्‍त हुआ है."},{"book":"इफ़ेसॉस","chapter":"3","verse":"13","text":"इसलिये तुमसे मेरी यह विनती है कि तुम उन उत्पीड़नों के कारण, जो मैं तुम्हारे लिए सह रहा हूं, निराश न हो; क्योंकि वे तुम्हारा गौरव हैं."},{"book":"इफ़ेसॉस","chapter":"3","verse":"14","text":"यही कारण है कि मैं पिता के सामने घुटने टेकता हूं,"},{"book":"इफ़ेसॉस","chapter":"3","verse":"15","text":"जिनमें स्वर्ग और पृथ्वी के हर एक गोत्र का नाम रखा जाता है,"},{"book":"इफ़ेसॉस","chapter":"3","verse":"16","text":"कि वह अपनी अपार महिमा के अनुसार अपने पवित्र आत्मा के द्वारा तुम्हारे अंतरात्मा को शक्ति-सम्पन्‍न करें,"},{"book":"इफ़ेसॉस","chapter":"3","verse":"17","text":"कि विश्वास के द्वारा मसीह तुम्हारे हृदय में वास करें और प्रेम में मजबूत व स्थिर होकर,"},{"book":"इफ़ेसॉस","chapter":"3","verse":"18","text":"तुम सभी पवित्र जन मसीह के प्रेम की लंबाई, चौड़ाई, ऊंचाई व गहराई को भली-भांति समझ सको,"},{"book":"इफ़ेसॉस","chapter":"3","verse":"19","text":"और मसीह के उस प्रेम को जान सको, जो ज्ञान से परे है कि परमेश्वर की सारी भरपूरी तुममें स्थापित हो जाए."},{"book":"इफ़ेसॉस","chapter":"3","verse":"20","text":"अब उन्हें जो हममें कार्यशील सामर्थ्य के द्वारा हमारी विनती और सोच और समझ से अपार कहीं अधिक बढ़कर करने में सक्षम हैं,"},{"book":"इफ़ेसॉस","chapter":"3","verse":"21","text":"हममें इस समय सक्रिय सामर्थ्य के द्वारा, कलीसिया और मसीह येशु में उनकी महिमा पीढ़ी से पीढ़ी, सदा-सर्वदा होती रहे, आमेन."}]}