{"data":[{"book":"Lïtuwë","chapter":"8","verse":"1","text":"Sawolo ra omba da ku'du 'ba Setifano yïtö aba. Mï kadra nani kanisa mï Yerusalema mï rayaza kyedre. Biya vo lö'böwë ga Yere, nje vo lïtuwë, apere rë nnï mï Yudiya ehe Samariya."},{"book":"Lïtuwë","chapter":"8","verse":"2","text":"Kya vo koma maakowe usunnï Setifano ehe ï'dïnnï lu'bë kö'du mo."},{"book":"Lïtuwë","chapter":"8","verse":"3","text":"Sawolo ayeto kö'du kyënyë ko'dɔ zi kanisa. Mo ï'bë ta haliŋɔ ta haliŋɔ kïrï vïdï kora ehe vïdï mbara zë kï'dï mï kamba."},{"book":"Lïtuwë","chapter":"8","verse":"4","text":"Vo lö'böwë ga Yere ma apere rë nnï ne, ï'bënnï ta ga bi biya kö'du yöyö laka ne yada mo aba."},{"book":"Lïtuwë","chapter":"8","verse":"5","text":"Pilipo ï'bë mï gawo kyedre 'ba Samariya ehe ayöyö kö'du 'ba Korisitɔ ne zi vïdï."},{"book":"Lïtuwë","chapter":"8","verse":"6","text":"Zë oze mbili nnï zi Pilipo, kaa mati zë owonnï ehe kongɔnnï kö'du koro mati mo o'dɔ."},{"book":"Lïtuwë","chapter":"8","verse":"7","text":"Vïdï kayo dakyikyi aba akɔ'jɔ zë, ehe dakyikyi ï'bënnï yaga ta rë zë ha gbögbö aba. Vo keŋe kayo ehe vo ka'bo akɔ'jɔ zë."},{"book":"Lïtuwë","chapter":"8","verse":"8","text":"Vïdï biya mï gawo nani na rakyenyi, ga kö'du ma ëdï rë nï ko'dɔ ne."},{"book":"Lïtuwë","chapter":"8","verse":"9","text":"Kadra maako aba kora maako ru mo Simona alima ani vïdï 'ba Samariya ko'dɔ na rakaga. Mo ëdï mörï ko'dɔ ehe o'dɔ rë nï na vïdï kyedre maako."},{"book":"Lïtuwë","chapter":"8","verse":"10","text":"Vïdï biya ma wadakayo aba ehe vo leri atɔtɔ rë nnï toko rɔ mo, zë iyannï henye, “Kora nenye vo kyigɔ 'ba Wïrï, ma ako'jo Kyigɔ ma Kyedre.”"},{"book":"Lïtuwë","chapter":"8","verse":"11","text":"Kadra konda aba, Simona ëdï mörï ko'dɔ zi vïdï ko'dɔ na rakaga, ehe zë asesi rë nnï tɔtɔ toko rɔ mo."},{"book":"Lïtuwë","chapter":"8","verse":"12","text":"Mora mati zë omannï ku mï kö'du kiya 'ba Pilipo, ga kö'du 'ba Damöku 'ba Wïrï ehe ru 'ba Yësu Korisitɔ, abapatisi zë biya kora mbara aba."},{"book":"Lïtuwë","chapter":"8","verse":"13","text":"Simona oma kpa, ehe abapatisi mo. Mo alima kara zi Pilipo, ga kö'du mo ongɔ bi biya da kö'du koro ne rakaga aba."},{"book":"Lïtuwë","chapter":"8","verse":"14","text":"Vo lïtuwë mï Yerusalema owonnï henye, kya vïdï maakowe mï Samariya ïrïnnï me'do 'ba Wïrï ku. Here zë utunnï Petero ehe Yowani zi zë."},{"book":"Lïtuwë","chapter":"8","verse":"15","text":"Mati vo lïtu rïyö nenye ɔkɔnnï, zë amötunnï henye zi zë kïrï Lawo Laka."},{"book":"Lïtuwë","chapter":"8","verse":"16","text":"Gba kazi nenye, Lawo Laka ï'dï dë gba zi ma kölö maako tëmï zë, abapatisi zë ïnjë mï ru 'ba Yere Yësu."},{"book":"Lïtuwë","chapter":"8","verse":"17","text":"Petero, Yowani aba ï'dï kala nnï da vïdï 'ba Samariye, ehe zë ïrïnnï Lawo Laka."},{"book":"Lïtuwë","chapter":"8","verse":"18","text":"Simona ongɔ Lawo Laka ï'dï zi vo kome mati vo lïtuwë ï'dï kala nnï dë zë. Here mo ï'dï kɔhi"},{"book":"Lïtuwë","chapter":"8","verse":"19","text":"zi Petero, Yowani aba ehe iya henye, “Ï'dï kyigɔ nenye kpa zi ma, ëzë vïdï maako mï'dï kala ma ku dɔ mo, akïrï Lawo Laka.”"},{"book":"Lïtuwë","chapter":"8","verse":"20","text":"Mora Petero iya zi mo henye, “Yï 'dö kɔhi 'bëyï ne aba akinde re mï wa'do, ga kö'du asösu zi wakï'dï 'ba Wïrï kogo kɔhi aba."},{"book":"Lïtuwë","chapter":"8","verse":"21","text":"Nenye anza dë lɔɔ 'bëyï, ehe Wïrï ongɔ ku di'di yï anza dë na laka."},{"book":"Lïtuwë","chapter":"8","verse":"22","text":"Otɔ dë yï tëmï kö'du sösu kyënyë 'bëyï ne, ehe ako'jo ha Wïrï zi kila yï."},{"book":"Lïtuwë","chapter":"8","verse":"23","text":"Mongɔ yï ndɔ na mïkumbë, ehe ida yï ku gö mï gërï kö'du kyënyë ko'dɔ 'bëyï.”"},{"book":"Lïtuwë","chapter":"8","verse":"24","text":"Simona iya henye, “Amötu zi Yere, here kö'du ma iya ne mo'dɔ rë nï dë zi ma.”"},{"book":"Lïtuwë","chapter":"8","verse":"25","text":"Tapëtï Petero ehe Yowani aba ayëtïnnï kö'du 'ba Yere ku, a'bannï zi Yerusalema. Ta da gërï 'bëzë, zë ayëtïnnï kö'du yöyö laka ne mï daliŋɔ kayo 'ba Samariya."},{"book":"Lïtuwë","chapter":"8","verse":"26","text":"Malayika 'ba yere iya zi Pilipo henye, “Ï'bë dambaro da gërï konda 'ba lïpï mati ï'bë ta Yerusalema zi Gaza.”"},{"book":"Lïtuwë","chapter":"8","verse":"27-28","text":"Here Pilipo ï'bë. Kora lïmu mï turu 'ba Atepïyö ëdï kpa tï'bë ta da gërï nani mï gbugbuṛu. Mo kyedre 'ba vo kɔhi sesi zi Kadasi, mati ëdï mbara yere 'ba Atepïyö. Mo ï'bë mï Yerusalema zi mötu, ehe yaanya aba ëdï ku da ga gërï ënï liŋɔ. Mo ëdï alima mï gbugbuṛu ënï kö'du ko'jo tëmï wayöruwë 'ba nëbï Yisaya."},{"book":"Lïtuwë","chapter":"8","verse":"29","text":"Lawo Laka iya zi Pilipo henye, “Ï'bë zi gbugbuṛu nani, alima kara rɔ mo.”"},{"book":"Lïtuwë","chapter":"8","verse":"30","text":"Pilipo aho kara ehe owo kora ne ëdï kö'du ko'jo tëmï wayöruwë 'ba nëbï Yisaya. Pilipo ako'jo hɔ mo iya henye, “Ayɔlɔ mï kö'du mati ëdï ako'jo ne ku?”"},{"book":"Lïtuwë","chapter":"8","verse":"31","text":"Mo aya'ba dɔ mo iya henye, “Hala ma tɔ'bɔ yɔlɔ, nje ëzë vïdï maako ra akɔnyi ma?” Mo ako'jo Pilipo zi tayi rïyë ehe lima dakapa nï."},{"book":"Lïtuwë","chapter":"8","verse":"32","text":"Kora ne ëdï wayöru ko'jo iya henye,"},{"book":"Lïtuwë","chapter":"8","verse":"33","text":"O'dɔnnï mo na komokaya,"},{"book":"Lïtuwë","chapter":"8","verse":"34","text":"Vo lïmu ne iya zi Pilipo henye, “Ayada zi ma, nëbï ne ëdï ame'do kö'du nï, mandere kö'du vïdï maako?”"},{"book":"Lïtuwë","chapter":"8","verse":"35","text":"Here Pilipo ta bi nenye ayeto tëmï kö'du wayöru nenye ehe ayada zi mo kö'du yöyö laka ga kö'du 'ba Yësu."},{"book":"Lïtuwë","chapter":"8","verse":"36","text":"Mati zë ëdï tï'bënnï ta da gërï, zë ayinnï bi ma wini aba. Kora lïmu ne iya henye, “Ongɔ te, kinye wini ëdï. Kö'du a'di ɔ'bɔ dë bapatisi ma?”"},{"book":"Lïtuwë","chapter":"8","verse":"37-38","text":"Mo ï'dï kö'du zi karo ne tɔrɔ. Zë 'dö rïyö ï'bënnï akaŋo mï wini, Pilipo abapatisi mo."},{"book":"Lïtuwë","chapter":"8","verse":"39","text":"Tapëtï tasi 'bëzë yaga tëmï wini, Lawo 'ba Yere oba Pilipo 'de. Vo lïmu ne ongɔ mo dekpe löhu, mora mo ëdï tï'bë da gërï ënï rakyenyi aba."},{"book":"Lïtuwë","chapter":"8","verse":"40","text":"Pilipo yaa alaya mï Azotusu. Mo ï'bë tëmï gawo zi gawo, biya ta da gërï zi Kasariya, yëtï kö'du laka zi vïdï."}]}