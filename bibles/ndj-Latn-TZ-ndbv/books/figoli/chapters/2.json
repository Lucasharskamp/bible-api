{"data":[{"book":"Figoli","chapter":"2","verse":"1","text":"Lijuva lya Pendikosti palifikili, vosi vaveli vayikungula pamu."},{"book":"Figoli","chapter":"2","verse":"2","text":"Tepu, vapikanisha lishu kufuma kumbindi, lyaveli kucha liyegha likomi, limema munyumba yonda yivayikalili."},{"book":"Figoli","chapter":"2","verse":"3","text":"Pambeli, fifumbuka findu kucha myengi ya motu, yiivavili kutula kwa vandu vosi yivavelili mula."},{"book":"Figoli","chapter":"2","verse":"4","text":"Vosi vamemishiwa Mfuki Mng'alili, vakanda kudeta detelu yingi kucha Mfuki Mng'alili wavagolili vadeti."},{"book":"Figoli","chapter":"2","verse":"5","text":"Aku Yelusalemu vavelili Vayawudi, vandu yivamjumili Chapanga, vafumili kila mlima."},{"book":"Figoli","chapter":"2","verse":"6","text":"Pavapikanishili lishu ali, lipinga likomi lya vandu liyikungasha. Vosi valilimuka nendu, pala kila mundu vavapikanishili pavadeta kila mundu cha kayaki mweni."},{"book":"Figoli","chapter":"2","verse":"7","text":"Vajingwa na kuyikang'anika pavayiwombela, “Voseva venikaya va Galilaya yina ndaa?"},{"book":"Figoli","chapter":"2","verse":"8","text":"Ponopa yikuva wuliwuli yufwi tukuvapikana kila mundu mukabila yetu? Yiva wuliwuli, vandu vosi tukuvapikana pavadeta kwa kabila shetu?"},{"book":"Figoli","chapter":"2","verse":"9","text":"Vamonga gati ya yufwi, Vapalisi na Vamedi na Vaelamu na vamonga venikaya va Mesopotamia na Yudeya na Pondu na mkowa wa Asia,"},{"book":"Figoli","chapter":"2","verse":"10","text":"na Fulugia na Pamfilia na Misili pamu na mwambu wa Libiya pabehi ya Kileni pamu na vahenja vamonga kufuma Loma,"},{"book":"Figoli","chapter":"2","verse":"11","text":"Vayawudi na vandu yivalowokili mudini ya Vayawudi, vamonga va Kileti na Vahalabu. Twavosi yufwi tukuvapikana pavadeta kwa kabila shetu milandu mikomi ya Chapanga.”"},{"book":"Figoli","chapter":"2","verse":"12","text":"Vosi vayikanganika na kujuluvala kunu pavayidasha, “Ayi yiva na mana liki?”"},{"book":"Figoli","chapter":"2","verse":"13","text":"Lakini vamonga vakavadanileyi pavadeta, “Vandu ava valovela difwayi!”"},{"book":"Figoli","chapter":"2","verse":"14","text":"Petili awolukili pamu na vala lilongu na yumu, akandili kuvalandulila vandu kwa lishu likomi: “Valongu va Vayawudi na vosi yimwikala Yelusalemu, mupikanishi kwa finofu filongu fyangu."},{"book":"Figoli","chapter":"2","verse":"15","text":"Vandu ava valovela ng'odu ngimu yimuyihola, mbona yiva malavila saa ndatu hela?"},{"book":"Figoli","chapter":"2","verse":"16","text":"Nakaka milandu ayi yawombili Yoweli mbuyi wa Chapanga:"},{"book":"Figoli","chapter":"2","verse":"17","text":"‘Majuva vala va mwishu, Chapanga akudeta,"},{"book":"Figoli","chapter":"2","verse":"18","text":"Hata kwa vandumindumi vangu valumi na vadala,"},{"book":"Figoli","chapter":"2","verse":"19","text":"Dagoli filangushilu kumbindi,"},{"book":"Figoli","chapter":"2","verse":"20","text":"Lijuva dalighalambuki lwisa,"},{"book":"Figoli","chapter":"2","verse":"21","text":"Apa, mundu yaluva kwa litawa lya Bambu dalowuliwi.’"},{"book":"Figoli","chapter":"2","verse":"22","text":"“Vayisilaeli, mpikanishi filongu afi! Yesu wa Nasaleti aveli mundu yalangushiwili kwa yufwi na Chapanga kwa mihilu na nangushilu, ya kuyikang'anika na ndambu Chapanga wavalangushili gati yenu kwa kupitila mweni, kucha wula wumumanyili."},{"book":"Figoli","chapter":"2","verse":"23","text":"Yaveli milandu ya Chapanga mweni, yayilatili kala, Yesu atayiwi mumawoku venu, mumuwulaghi kwa kuvalekela vandu va wafu vamuvangilili mulupingika."},{"book":"Figoli","chapter":"2","verse":"24","text":"Lakini Chapanga amshukushili munjifwa, kamlekesha kugoboliwa munjifwa kwanongwa akotoo kuwopiwa na njifwa."},{"book":"Figoli","chapter":"2","verse":"25","text":"Dawudi awombili milandu yimwilatili mundu yula:"},{"book":"Figoli","chapter":"2","verse":"26","text":"Ndima yangu yikusekilela,"},{"book":"Figoli","chapter":"2","verse":"27","text":"nongwa yuwi Chapanga dawuneki ng'odu nenga kumambi,"},{"book":"Figoli","chapter":"2","verse":"28","text":"Kunangusha deha sha unofu,"},{"book":"Figoli","chapter":"2","verse":"29","text":"“Valongu vangu, ngudayila kuvawombela finofu milandu yimupatili mbuyi wetu mkomi Dawudi. Mweni asovili, vamsika na sembi yaki yiva pakaya yetu mbaka nalelu."},{"book":"Figoli","chapter":"2","verse":"30","text":"Dawudi aveli mbuyi wa Chapanga, yamanyili kucha Chapanga kamwilapila kucha yumu kufuma mulukolu lwaki dahali wutwa waki."},{"book":"Figoli","chapter":"2","verse":"31","text":"Dawudi awonili kala milandu dagoli Chapanga kavawombela kushukuka kwa Kilistu Mkombola chipindi padetili: Vamleka ng'odu kumambi na mvili waki uwola ng'odu."},{"book":"Figoli","chapter":"2","verse":"32","text":"Chapanga amshukushili Yesu ayu munjifwa na yufwi twavosi ndi vatovilela va unakaka awu."},{"book":"Figoli","chapter":"2","verse":"33","text":"Mweni pakweshiwili kala na kuvikiwa mwambu wa mlilu, Chapanga katugayila Mfuki Mng'alili ndi ujangi wa Tati, ponopa Yesu katuyitila kala ayu Mfuki Mng'alili. Achi chimuchiwona na kupikana ponopa."},{"book":"Figoli","chapter":"2","verse":"34","text":"Mana Dawudi mweni, akwelili kumbindi ha, ila mweni adetili: ‘Bambu amuwombilili Bambu wangu: Uyikali mwambu wangu wa mlilu,"},{"book":"Figoli","chapter":"2","verse":"35","text":"mbaka ndivagoli vachimdwama vaku vavi kucha chigoda cha kuvikila mawulu vaku.’"},{"book":"Figoli","chapter":"2","verse":"36","text":"“Vandu vosi va Isilaeli nakaka vakudayiliwa vamanyi kucha ayu Yesu yivamuvangililili mulupingika, Chapanga amugolili Bambu na Kilistu.”"},{"book":"Figoli","chapter":"2","verse":"37","text":"Vandu pavapikanishili afi, fyavasomili mundima, vavadashili Petili na vala vandundami: “Valongu tugoli wuli wuli?”"},{"book":"Figoli","chapter":"2","verse":"38","text":"Petili kayangula, “Mupomeli sambi shenu na mubatishiwi kwa litawa lya Yesu Kilistu ili kila mundu awushiwi sambi na mupokeli Mfuki Mng'alili ndi fupu."},{"book":"Figoli","chapter":"2","verse":"39","text":"Nongwa, ujangi waveli wa yumwi na vana venu, kwa vala vosi yivayikala kutali na kila mundu dakemiwi na Bambu wetu Chapanga.”"},{"book":"Figoli","chapter":"2","verse":"40","text":"Avawombilili filongu fitangalili na kuvadedeka vandu pavawombela, “Mulowoki muchileli achi cha wafu.”"},{"book":"Figoli","chapter":"2","verse":"41","text":"Vandu vatangalili vajumilili filongu fyaki, vabatishiwa. Lijuva lila vayongishekili vandu alufu ndatu mulipinga lila."},{"book":"Figoli","chapter":"2","verse":"42","text":"Ava vosi vayiwulili kwa vandundami na tuwilumba pamu muulongu, kulya pamu na kudadava."},{"book":"Figoli","chapter":"2","verse":"43","text":"Mihilu na miwujawuja fitangalili fyagolikili na vandundami mbaka kila mundu awonili lyova."},{"book":"Figoli","chapter":"2","verse":"44","text":"Vala vajumilili vosi vaveli vayendilela kuva mahali pamu na findu fyawu fyaveli fya vosi."},{"book":"Figoli","chapter":"2","verse":"45","text":"Vahemishili fitava na findu fyawu, pambeli vavaghanili mbiya kila mundu ndambu ya shida yaki."},{"book":"Figoli","chapter":"2","verse":"46","text":"Majuva vosi vatanganikaya munyumba sha Chapanga. Lakini chipindi cha kulya, vatanganikaya munyumba shawu na valili filivi fyawu kwa cheleli na kushisha ndima."},{"book":"Figoli","chapter":"2","verse":"47","text":"Vamujumili Chapanga, vatamiwili na vandu vosi. Kila lijuva Bambu avayongishili mulipinga lyawu vandu yivavelili vakulowuliwa."}]}