{"data":[{"book":"Lukács","chapter":"6","verse":"1","text":"Történt pedig a húsvét szombatját követő második szombaton, hogy vetések között ment át, és az ő tanítványai kalászokat tépdestek, és azokat kezükkel kimorzsolva ették."},{"book":"Lukács","chapter":"6","verse":"2","text":"Némelyek pedig a farizeusok közül ezt mondták nekik: „Miért cselekszitek azt, amit szombatnapon nem szabad cselekedni?“"},{"book":"Lukács","chapter":"6","verse":"3","text":"Jézus így válaszolt nekik: „Nem olvastátok, hogy mit cselekedett Dávid, amikor megéhezett, és azok is, akik vele voltak?"},{"book":"Lukács","chapter":"6","verse":"4","text":"Bement az Úr házába, és elvette a szent kenyereket, és evett, és adott azoknak is, akik vele voltak, pedig azokat nem lett volna szabad megenni, csak a papoknak.“"},{"book":"Lukács","chapter":"6","verse":"5","text":"Így szólt hozzájuk: „Az Emberfia ura a szombatnak is.“"},{"book":"Lukács","chapter":"6","verse":"6","text":"Történt egy másik szombaton, hogy a zsinagógába ment, és tanított. Volt ott egy ember, akinek a jobb keze béna volt."},{"book":"Lukács","chapter":"6","verse":"7","text":"Az írástudók és farizeusok leselkedtek utána, hogy vajon gyógyít-e szombatnapon, hogy vádat találjanak ellene."},{"book":"Lukács","chapter":"6","verse":"8","text":"Ő pedig ismerve gondolataikat, ezt mondta a béna kezű embernek: „Kelj fel, és állj középre!“ Az felkelt, és középre állt."},{"book":"Lukács","chapter":"6","verse":"9","text":"Jézus ezt mondta nekik: „Valamit kérdezek tőletek: Szabad-e szombaton jót tenni vagy rosszat tenni, életet megmenteni vagy elpusztítani?“"},{"book":"Lukács","chapter":"6","verse":"10","text":"Végignézett rajtuk, és így szólt hozzá: „Nyújtsd ki a kezedet!“ Az pedig úgy tett, és a keze olyan éppé lett, mint a másik."},{"book":"Lukács","chapter":"6","verse":"11","text":"Azokat pedig esztelen düh szállta meg, és arról beszélgettek, hogy mit tegyenek Jézussal."},{"book":"Lukács","chapter":"6","verse":"12","text":"Történt azokban a napokban, hogy kiment a hegyre imádkozni, és az éjszakát Istenhez imádkozva töltötte el."},{"book":"Lukács","chapter":"6","verse":"13","text":"Amikor megvirradt, odahívta tanítványait, és kiválasztott azok közül tizenkettőt, akiket apostoloknak nevezett el."},{"book":"Lukács","chapter":"6","verse":"14","text":"Simont, akit Péternek nevezett, és Andrást, annak testvérét, Jakabot és Jánost, Fülöpöt és Bertalant,"},{"book":"Lukács","chapter":"6","verse":"15","text":"Mátét, Tamást, Jakabot, az Alfeus fiát és Simont, akit Zélótának neveztek,"},{"book":"Lukács","chapter":"6","verse":"16","text":"Júdást, a Jakab fiát és Iskáriótest, aki árulóvá lett."},{"book":"Lukács","chapter":"6","verse":"17","text":"Aztán lement velük, megállt a síkságon, és vele együtt tanítványainak sokasága és a nép nagy tömege egész Júdeából és Jeruzsálemből, és Tírusznak és Szidónnak tengermellékéről. Ezek azért jöttek, hogy hallgassák őt, és meggyógyítsa őket betegségeikből."},{"book":"Lukács","chapter":"6","verse":"18","text":"Akiket tisztátalan lelkek gyötörtek, meggyógyultak."},{"book":"Lukács","chapter":"6","verse":"19","text":"Az egész sokaság igyekezett őt megérinteni, mert erő áradt ki belőle, és mindenkit meggyógyított."},{"book":"Lukács","chapter":"6","verse":"20","text":"Ő pedig tanítványaira nézett, és ezt mondta:"},{"book":"Lukács","chapter":"6","verse":"21","text":"Boldogok vagytok, akik most éheztek,"},{"book":"Lukács","chapter":"6","verse":"22","text":"Boldogok lesztek, amikor gyűlölnek titeket az emberek,"},{"book":"Lukács","chapter":"6","verse":"23","text":"Örüljetek azon a napon, és örvendezzetek, mert íme, jutalmatok bőséges lesz a mennyben, hiszen hasonlóképpen cselekedtek a prófétákkal az ő atyáik."},{"book":"Lukács","chapter":"6","verse":"24","text":"De jaj nektek, gazdagok,"},{"book":"Lukács","chapter":"6","verse":"25","text":"Jaj nektek, akik most jóllaktatok,"},{"book":"Lukács","chapter":"6","verse":"26","text":"Jaj nektek, amikor minden ember jót mond rólatok,"},{"book":"Lukács","chapter":"6","verse":"27","text":"„Nektek azonban, akik engem hallgattok, ezt mondom: Szeressétek ellenségeiteket, jót tegyetek azokkal, akik titeket gyűlölnek."},{"book":"Lukács","chapter":"6","verse":"28","text":"Áldjátok azokat, aki titeket átkoznak, és imádkozzatok azokért, akik titeket bántalmaznak."},{"book":"Lukács","chapter":"6","verse":"29","text":"Aki egyik arcodat megüti, annak fordítsd oda a másikat is. Aki felsőruhádat elveszi, attól alsóruhádat se tagadd meg."},{"book":"Lukács","chapter":"6","verse":"30","text":"Mindenkinek, aki kér tőled, annak adj, és attól, aki elveszi a tiédet, ne kérd vissza."},{"book":"Lukács","chapter":"6","verse":"31","text":"És amint akarjátok, hogy az emberek veletek cselekedjenek, ti is úgy cselekedjetek azokkal."},{"book":"Lukács","chapter":"6","verse":"32","text":"Ha csak azokat szeretitek, akik titeket szeretnek, milyen jót tettetek? Hiszen a bűnösök is szeretik azokat, akik őket szeretik."},{"book":"Lukács","chapter":"6","verse":"33","text":"És ha csak azokkal tesztek jót, akik veletek jót tesznek, mi jót tettetek?"},{"book":"Lukács","chapter":"6","verse":"34","text":"És ha csak azoknak adtok kölcsön, akiktől remélitek, hogy visszakapjátok, mi jót tettetek? Hiszen a bűnösök is adnak kölcsönt a bűnösöknek, hogy ugyanannyit kapjanak vissza."},{"book":"Lukács","chapter":"6","verse":"35","text":"Ti azonban szeressétek ellenségeiteket, és tegyetek jót, és adjatok kölcsön, érte semmit sem várva, és a ti jutalmatok sok lesz, és a magasságos Isten fiai lesztek, mert ő is jóságos a hálátlanokhoz és gonoszokhoz."},{"book":"Lukács","chapter":"6","verse":"36","text":"Legyetek azért irgalmasok, amint a ti Atyátok is irgalmas."},{"book":"Lukács","chapter":"6","verse":"37","text":"„Ne ítéljetek, hogy meg ne ítéljenek. Ne kárhoztassatok, és nem lesz kárhoztatásotok. Bocsássatok meg, és nektek is megbocsátanak."},{"book":"Lukács","chapter":"6","verse":"38","text":"Adjatok, és adnak majd nektek is: jó, megnyomott, megrázott, színig telt mértékkel adnak öletekbe. Mert azzal a mértékkel mérnek nektek, amellyel ti is mértek.“"},{"book":"Lukács","chapter":"6","verse":"39","text":"Példázatot is mondott nekik: „Vajon a vak vezethet-e világtalant? Nem esnek-e mindketten a verembe?"},{"book":"Lukács","chapter":"6","verse":"40","text":"Nem különb a tanítvány az ő mesterénél. Csak ha mindent megtanult, akkor lesz olyan, mint a mestere."},{"book":"Lukács","chapter":"6","verse":"41","text":"Miért nézed pedig a szálkát, amely a te atyádfia szemében van, a gerendát pedig, ami a te saját szemedben van, nem veszed észre?"},{"book":"Lukács","chapter":"6","verse":"42","text":"Hogyan mondhatod a te atyádfiának: Atyámfia, hadd vegyem ki a szálkát a te szemedből, holott a te szemedben lévő gerendát nem látod? Te képmutató, vedd ki először a gerendát a te szemedből, és azután gondolj arra, hogy kivedd a szálkát, amely a te atyádfia szemében van."},{"book":"Lukács","chapter":"6","verse":"43","text":"„Nem jó fa az, amely rossz gyümölcsöt terem. És nem rossz fa az, amely jó gyümölcsöt terem."},{"book":"Lukács","chapter":"6","verse":"44","text":"Mert minden fát saját gyümölcséről lehet megismerni. Mert tövisről nem szednek fügét, sem a szederről nem szednek szőlőt."},{"book":"Lukács","chapter":"6","verse":"45","text":"A jó ember szívének jó kincseiből hoz elő jót. A gonosz ember pedig szívének gonosz kincséből hoz elő gonoszt. Mert amivel csordultig van a szív, azt szólja a száj."},{"book":"Lukács","chapter":"6","verse":"46","text":"Miért mondjátok nekem: Uram, Uram, ha nem teszitek azt, amit mondok?"},{"book":"Lukács","chapter":"6","verse":"47","text":"„Ha valaki hozzám jön, és hallgatja az én beszédemet, és azokat megtartja, megmondom, kihez hasonló."},{"book":"Lukács","chapter":"6","verse":"48","text":"Hasonló ahhoz a házépítő emberhez, aki leásott, és mélyre hatolt, és kősziklára alapozott: amikor aztán jött az árvíz, beleütközött az áradat abba a házba, de azt meg nem mozdíthatta, mert kősziklára épült."},{"book":"Lukács","chapter":"6","verse":"49","text":"Aki pedig hallgatja beszédemet, de nem tartja meg, az hasonló ahhoz az emberhez, aki csak a földre építette házát fundamentum nélkül: beleütközött az áradat, és azonnal összeomlott, és romhalmazzá lett.“"}]}