{"data":[{"book":"Wasemi","chapter":"3","verse":"1","text":"Mndewa Imulungu kazileka isi zino ili kuwageza iwanhu wa Izilaeli awo hawajuwile ing'hondo ikalile mwiisi ya Kanaani."},{"book":"Wasemi","chapter":"3","verse":"2","text":"Katenda vivo ili ulelo wa iwanhu wa Izilaeli wajuwe kuitowa kuna ing'hondo, yawafunze awo wakalile hawajuwile kuitowa kuna ing'hondo."},{"book":"Wasemi","chapter":"3","verse":"3","text":"Isi azo izo zino, iwakulu watano wa Wafilisiti na Wakanaani wose na Wasidoni na Wahivi wakalile kulugongo lwa Lebanoni kulawa kulugongo lwa Baali Helimoni mbaka ako Lebo Hamati."},{"book":"Wasemi","chapter":"3","verse":"4","text":"Mbuli ikala kwa kuwageza iwanhu wa Izilaeli, ili yajuwe kamba iwanhu wa Izilaeli ogagoga malagizo ga Mndewa Imulungu, gayawalagize iwahenga zao kubitila Musa."},{"book":"Wasemi","chapter":"3","verse":"5","text":"Avo iwanhu wa Izilaeli wakala hagati ya Wakanaani na Wahiti na Waamoli na Wapelizi na Wahivi na Wayebusi."},{"book":"Wasemi","chapter":"3","verse":"6","text":"Wabwanga zao wasola iwandele wa iwanhu wa isi azo na iwandele zao wasoligwa na iwabwanga wa isi azo na waitambikila imilungu yao."},{"book":"Wasemi","chapter":"3","verse":"7","text":"Waizilaeli watenda gehile mgameso ga Mndewa Imulungu, wamsemwa Mndewa Imulungu, Imulungu wao na wavitambikila vinyago va Baali na mhanda za Ashela."},{"book":"Wasemi","chapter":"3","verse":"8","text":"Avo, Mndewa Imulungu kawagevuzikila iwanhu wa Izilaeli, na kawagela mmakono ga Kushani Lishataimu, imndewa wa Mesopotamia, na wamsang'hanila kwa miyaka minane."},{"book":"Wasemi","chapter":"3","verse":"9","text":"Iwanhu wa Izilaeli wamulilila Mndewa Imulungu na heyo kawagalila munhu wa kuwakombola, Osinieli mwanage Kenazi mdodo wake Kalebu."},{"book":"Wasemi","chapter":"3","verse":"10","text":"Avo, Loho ya Mndewa Imulungu imwingila Osinieli, na heyo kawa msemi wa iwanhu wa Izilaeli. Osinieli kachola kuna ing'hondo na Mndewa Imulungu kamgela mmakono gake Kushani Lishataimu imndewa wa Mesopotamia na heyo Osinieli kamuhuma."},{"book":"Wasemi","chapter":"3","verse":"11","text":"Avo isi ikala itindiwale kwa miyaka malongo mane. Abaho Osinieli mwanage Kenazi, kafa."},{"book":"Wasemi","chapter":"3","verse":"12","text":"Waizilaeli watenda gehile kabili mgameso ga Mndewa Imulungu na Mndewa Imulungu kamgwaa nguvu Eguloni imndewa wa Moabu yawavamile Waizilaeli, kwavija watenda gehile mgameso ga Mndewa Imulungu."},{"book":"Wasemi","chapter":"3","verse":"13","text":"Eguloni kawalundiza Waamoni na Waamaleki, kachola kuitowa na Waizilaeli na kawahuma. Kadisola Yeliko dibuga da mitende."},{"book":"Wasemi","chapter":"3","verse":"14","text":"Waizilaeli wamsang'hanila Eguloni imndewa wa Moabu, kwa miyaka longo na nane."},{"book":"Wasemi","chapter":"3","verse":"15","text":"Abaho Waizilaeli wamulilila Mndewa Imulungu, na Mndewa Imulungu kawenulila imunhu wa kuwakombola, Ehudi mwanage Gela, kulawa kabila da Benjamini, imunhu yotumia dimoso."},{"book":"Wasemi","chapter":"3","verse":"16","text":"Ehudi kaitendela panga dikutwa kuno na kuno, dikala na utali wa nusu ya mkono na kadifunga mdihaza jake mwambu wa ukudila mgati mviwalo vake."},{"book":"Wasemi","chapter":"3","verse":"17","text":"Abaho kamgalila zinhunza Eguloni imndewa wa Moabu. Eguloni kakala yanenehe ng'hani."},{"book":"Wasemi","chapter":"3","verse":"18","text":"Ehudi viyamambukize kulava zinhunza, kawalongela iwanhu wapapile zinhunza wasegele."},{"book":"Wasemi","chapter":"3","verse":"19","text":"Lakini heyo viyavikile hana ikinyago cha dibwe disongolwe behi na Giligali, kabwela kwa Eguloni kalonga, “Go mndewa, nina usenga wa kinyelegezi kumwako.” Mndewa kawalagiza iwasang'hanaji wake wanyamale nao walawa kunze."},{"book":"Wasemi","chapter":"3","verse":"20","text":"Na Ehudi kamkwesela aho kuyakalile kuna digati jake divega, kamulongela, “Nina usenga wako kulawa kwa Imulungu.” Mndewa kenuka mkigoda chake."},{"book":"Wasemi","chapter":"3","verse":"21","text":"Ehudi kasomola panga jake kwa mkono wake wa kumoso kulawa mdihaza da ukudila, kamuhoma najo mna umunda."},{"book":"Wasemi","chapter":"3","verse":"22","text":"Panga dingila mgati na umuhini wake, mavuta gadigubika dipanga dijo. Ehudi hadisomole bule na dikala dilawilile mwambu uyagwe."},{"book":"Wasemi","chapter":"3","verse":"23","text":"Abaho Ehudi kalawa kunze, kahinda umulango wa digati kwa kunze kwa kihindilo."},{"book":"Wasemi","chapter":"3","verse":"24","text":"Ehudi viyasegele, iwasang'hanaji weza na viwonile imilango yose ya digati da uchanha ihindigwa kwa vihindilo, wagesa kachola kucholo mumo mdigati."},{"book":"Wasemi","chapter":"3","verse":"25","text":"Wabeta mbaka wadonha. Viwonile havugula umulango wa digati wasola luvugulo na waufungula umulango. Wamona mndewa wao kawasa hasi kafa."},{"book":"Wasemi","chapter":"3","verse":"26","text":"Viwakalile obeta Ehudi kalawa kunze kubitila ivinyago va mabwe kachola Seila."},{"book":"Wasemi","chapter":"3","verse":"27","text":"Viyavikile kuko katowa mhalati kuna iisi ya kuvigongo va Efulaimu, na Waizilaeli wahumuluka hamoja na heyo kulawa kuko kuvigongo na heyo kawalongoza."},{"book":"Wasemi","chapter":"3","verse":"28","text":"Kawalongela, “Nikwelelezeni, kwavija Mndewa Imulungu kawagela mmakono genu Wamoabu awo owehila.” Wamkweleleza mbaka kuna diloko da Yolidani na wadisola diloko mmakono ga Wamoabu, na wagomesa munhu yoyose sikuyaloke."},{"book":"Wasemi","chapter":"3","verse":"29","text":"Siku dijo wawakoma Wamoabu kamba elufu kumi, wanhu wose wakalile wanenehe na wene nguvu, haduhu hata munhu yatoloke."},{"book":"Wasemi","chapter":"3","verse":"30","text":"Avo siku dijo Wamoabu wageligwa mmakono ga Waizilaeli. Isi ikala itindiwale kwa miyaka malongo nane."},{"book":"Wasemi","chapter":"3","verse":"31","text":"Ako kumwande Shamugali mwanage Anati kasola ulongozi. Heyo kawakoma Wafilisiti magana sita kwa fimbo ya kususila ng'ombe. Na heyo vivija kawakombola Waizilaeli."}]}