{"data":[{"book":"2 КАРЫНФЯНАЎ","chapter":"4","verse":"1","text":"Вось чаму, маючы зь міласьці Божай такое служэньне, мы не маркоцімся;"},{"book":"2 КАРЫНФЯНАЎ","chapter":"4","verse":"2","text":"але, адкінуўшы тайныя ганебныя справы, ня хітруючы і не скажаючы слова Божага, а адкрываючы праўду, аддаём сябе сумленьню кожнага чалавека перад Богам."},{"book":"2 КАРЫНФЯНАЎ","chapter":"4","verse":"3","text":"Калі ж і заслонена зьвеставаньне наша, дык заслонена тым, якія гінуць,"},{"book":"2 КАРЫНФЯНАЎ","chapter":"4","verse":"4","text":"нявернікам, якім бог веку гэтага зацьміў розум, каб ім ня зьзяла сьвятло зьвеставаньня пра славу Хрыста, Які ёсьць вобраз Бога нябачнага."},{"book":"2 КАРЫНФЯНАЎ","chapter":"4","verse":"5","text":"Бо мы не сябе прапаведуем, а Хрыста Ісуса, Госпада; а мы - нявольнікі вашыя дзеля Ісуса,"},{"book":"2 КАРЫНФЯНАЎ","chapter":"4","verse":"6","text":"таму што Бог, які сказаў зазьзяць зь цемры сьвятлу, азарыў нашыя сэрцы, каб прасьвятліць нас пазнаньнем славы Божай у асобе Ісуса Хрыста."},{"book":"2 КАРЫНФЯНАЎ","chapter":"4","verse":"7","text":"Але скарб гэты мы носім у гліняным посудзе, каб веліч сілы бачылася ў Богу, а ня ў нас;"},{"book":"2 КАРЫНФЯНАЎ","chapter":"4","verse":"8","text":"нас адусюль гнятуць, але мы ня прыгнечаныя; мы ў роспачным стане, але не ўпадаем у роспач;"},{"book":"2 КАРЫНФЯНАЎ","chapter":"4","verse":"9","text":"нас гоняць, але мы не пакінутыя; нас валяць, але ня гінем;"},{"book":"2 КАРЫНФЯНАЎ","chapter":"4","verse":"10","text":"заўсёды носім у целе мёртвасьць Госпада Ісуса, каб і жыцьцё Ісусава адкрылася ў целе нашым."},{"book":"2 КАРЫНФЯНАЎ","chapter":"4","verse":"11","text":"Бо мы жывыя няспынна аддаёмся на сьмерць за Ісуса, каб і жыцьцё Ісусава адкрылася ў сьмяротнай плоці нашай,"},{"book":"2 КАРЫНФЯНАЎ","chapter":"4","verse":"12","text":"так што сьмерць дзее ў нас, а жыцьцё ў вас."},{"book":"2 КАРЫНФЯНАЎ","chapter":"4","verse":"13","text":"Але, маючы той самы дух веры, як напісана: «я вераваў і таму гаварыў», і мы веруем, таму і гаворым,"},{"book":"2 КАРЫНФЯНАЎ","chapter":"4","verse":"14","text":"ведаючы, што Той, Хто ўваскрэсіў Госпада Ісуса, уваскрэсіць празь Ісуса і нас і паставіць перад Сабою з вамі."},{"book":"2 КАРЫНФЯНАЎ","chapter":"4","verse":"15","text":"Бо ўсё дзеля вас, каб багацьце мілаты тым большую ў многіх нарадзіла ўдзячнасьць на славу Божую."},{"book":"2 КАРЫНФЯНАЎ","chapter":"4","verse":"16","text":"Таму мы не маркоцімся; але калі вонкавы наш чалавек і тлее, дык унутраны - дзень у дзень абнаўляецца,"},{"book":"2 КАРЫНФЯНАЎ","chapter":"4","verse":"17","text":"бо нядоўгая лёгкая пакута наша нараджае ў бязьмерным багацьці вечную славу,"},{"book":"2 КАРЫНФЯНАЎ","chapter":"4","verse":"18","text":"калі мы глядзім не на бачнае, а на нябачнае: бо бачнае - часовае, а нябачнае - вечнае!"}]}