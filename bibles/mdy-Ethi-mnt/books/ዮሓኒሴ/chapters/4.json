{"data":[{"book":"ዮሓኒሴ","chapter":"4","verse":"1","text":"ዬኖ ዎዶ''ና ዬሱሴ ዮሓኒሴይዳፓ ባሼ ሚርጌ ዓሶ ፔና ዔርዚ፥ ፔ ዓሲ ማሃሢና ዋኣፆና ማስካሢያ ፔርሴ ዓሳ ዋይዜኔ፤"},{"book":"ዮሓኒሴ","chapter":"4","verse":"2","text":"ጋዓንቴ ዋኣፆና ዓሶ ማስካሢ ዒዛኮ ጊንፆ ሃንታዞንሢ ማዓንዳፓዓቴም ዒዚ ፔኤሮ ዋኣፆና ማስኩዋሴ።"},{"book":"ዮሓኒሴ","chapter":"4","verse":"3","text":"ዒዛ ዛሎ'' ጌይንቴ ባኮ ፔርሴ ዓሳ ዋይዜሢ ዒ ዔራዖ ዪሁዳ ዓጮ'' ሃሺ'' ጌሊላ ማዒ ዓኣዼኔ።"},{"book":"ዮሓኒሴ","chapter":"4","verse":"4","text":"ዒኢካ ዒ ዓኣዻዖ ሳማሪያ ዓጮ'' ጊዴና ዓኣዻንዳያ ዒዛ ኮይሴኔ።"},{"book":"ዮሓኒሴ","chapter":"4","verse":"5","text":"ዬያሮ ሲካሬ ጌይንታ ሳማሪያይዳ ዓኣ ካታሜሎ ዒ ሙኬኔ፤ ሲካሬ ያይቆኦቤ ፔኤኮ ናኣዚ'' ዮሴፔም ዒንጌ ቤዞኮ ኮይሎ''ይዳ ዓኣያኬ፤"},{"book":"ዮሓኒሴ","chapter":"4","verse":"6","text":"ዒኢካ ያይቆኦቤኮ ቦኦኮና ዔቴ ዋኣሢ ዓኣንቴ ዬሱሴ ጎይፆ ሓንቲ ላቤ''ሢሮ ዬኖ ዔቶ'' ዋኣፄሎ ዓጫ ዴዔኔ፤ ዬማና ዓባ'' ሳዛ ማዓያኬ።"},{"book":"ዮሓኒሴ","chapter":"4","verse":"7","text":"ዒማ''ና ፔቴ'' ሳማሪያ ዓጪ ላኣሊስኬና ዋኣፆ ዱዓኒ ዔቶ'' ባንሢ ሙካዛ ዬሱሴ፦ «ዔና፥ ዋኣሢ ታና ዑሼቴራ!» ጌዔኔ።"},{"book":"ዮሓኒሴ","chapter":"4","verse":"8","text":"ዬማና ዒዛኮ ጊንፆ ሓንታዞንሢ ሙኡዚ'' ሻንቃኒ ካታሞ ዴንዴኔ።"},{"book":"ዮሓኒሴ","chapter":"4","verse":"9","text":"ዬና ሳማሪያ ዓጮ'' ላኣሌላ ዬሱሴ ኮራ፦ «ኔኤኒ ዓይሁዴ ዓሲታዖ ዎዲ'' ታና ሳማሪያ ዓጮ'' ላኣሌሎ ‹ዋኣሢ ታና ዑሼ!› ጌይ ዖኦጫይ?» ጌዔኔ። ዬያ ዒዛ ጌዔሢ ዓይሁዶ ዓሶና ሳማሪያ ዓጮ'' ዓሶናኮ ዎላ'' ፔቱሞ ባኣሢሮኬ።"},{"book":"ዮሓኒሴ","chapter":"4","verse":"10","text":"ዬሱሴ፦ «ፆኦሲ ዒንጋ ባኮና ‹ዋኣፆ ታና ዑሼ› ኔና ጋዓሢኮ ዖኑሞ ኔ ዔሬያ ማዔቴ ዒዛ ሺኢቃኒ ኔና ኮይሳንቴኬ፤ ዒዚያ ኔኤም ናንጊ ዋኣሢ ዒንጋንዳያታንቴኬ» ጌዔኔ።"},{"book":"ዮሓኒሴ","chapter":"4","verse":"11","text":"ዒዛ ማሃዖ፦ «ጎዳሢዮ! ኔኤኮ ዋኣሢ ዱዖ ባኣዚ'' ባኣሴ፤ ዋኣፆ ዔታኣ ኮሺ'' ዔታዻያኬ፤ ሂዳዖ ናንጎ ዋኣፆ ዓንካፓ ኔ ዴንቃንዳይ?"},{"book":"ዮሓኒሴ","chapter":"4","verse":"12","text":"ኔኤኒ ሓያ ኑም ዋኣፆ ዔቶ'' ዒንጌ፥ ኑ ዓዳሢ፥ ያይቆኦቤይዳፓ ባሼዳ? ዒዛና ዒዛኮ ናኣቶ''ና ዒዛኮ ቆልማኣ ሃኖ ዋኣፆ ዔታፓ ዑሽኬኔ» ጌዔኔ።"},{"book":"ዮሓኒሴ","chapter":"4","verse":"13","text":"ዬሱሴ ዒዞም ማሃዖ፦ «ሓኖ ዋኣፆይዳፓ ዑሽካሢ ቢያ ላሚ ዋኣሢ ዼኤባንዳኔ፤"},{"book":"ዮሓኒሴ","chapter":"4","verse":"14","text":"ታኣኒ ዒንጋ ዋኣፆይዳፓ ዑሽካሢ ናንጊና ፔቴ''ታዖ ዼኤቢንታዓኬ፤ ዓይጎሮ ጌዔቴ ታ ዒንጋ ዋኣፆ ዑሽካ ዓሢዳፓ ናንጊና ናንጊ ዋኣሢ ዓልቃያ ማዓንዳኔ» ጌዔኔ።"},{"book":"ዮሓኒሴ","chapter":"4","verse":"15","text":"ላኣሌላ፦ «ጎዳሢዮ! ሓይፓ ሴካ ዋኣሢ ታና ዼኤቡዋጉዲና ሓይካኣ ታ ዱዓኒ ሙኩዋጉዲ ሓዳራ ታኣም ዬኖጉዴ ዋኣፄሎ ዒንጌ» ጌዔኔ።"},{"book":"ዮሓኒሴ","chapter":"4","verse":"16","text":"ዬሱሴያ፦ «ዴንዲ ኔኤኮ ዓኒ ዔኤሊ'' ዔኪ ሙኬ» ጌዔኔ።"},{"book":"ዮሓኒሴ","chapter":"4","verse":"17","text":"ላኣሌላ፦ «ዓኒ ታኣኮ ባኣሴ» ጌይ ማሄኔ፤ ዬሱሴ ጊንሣ ዒዞም፦ «ዓኒ ታኣኮ ባኣሴ ጌይፃ ኔኤኮ ጎኔኬ፤"},{"book":"ዮሓኒሴ","chapter":"4","verse":"18","text":"ያዺ ማዔቴያ ኔኤኮ ዶንጎ ዓኒንሢ ዓኣኔ፤ ሓሢ ኔኤና ዎላ'' ዓኣሢ ኔኤኮ ዓኒቱዋሴ፤ ዬያሮ ኔኤኒ ጎኔ ጌስቴኔ» ጌዔኔ።"},{"book":"ዮሓኒሴ","chapter":"4","verse":"19","text":"ላኣሌላ ዒዛም፦ «ጎዳሢዮ! ኔኤኒ ፆኦሲ ማሊሢ ኬኤዛያታሢ ሓሢ ታ ኔና ዔሬኔ፤"},{"book":"ዮሓኒሴ","chapter":"4","verse":"20","text":"ኑ ዓዶንሢ ሓያ ዹካ''ሢ ዑፃ ካኣሽካኔ፤ ዒንሢ ጋዓንቴ ‹ዓሲ ዚጊ ካኣሽካኒ ኮይሳሢ ዬሩሳላሜይዳኬ› ጋዓኔ» ጌዔኔ።"},{"book":"ዮሓኒሴ","chapter":"4","verse":"21","text":"ዬሱሴ ሃሣ ዒዞም፦ «ኔ ሓና ላኣሌላ ፆኦሲ ዓዳሢም ሓያ ዹኮ'' ዑፆይዳ፤ ሃሣ ዬሩሳላሜይዳ ዚጊ ካኣሽኪሢ ዛላ ዒንሢ ሜታዺንዱዋ ዎዴ ሙካንዳሢ ዔሪ ታና ጉሙርቄ፤"},{"book":"ዮሓኒሴ","chapter":"4","verse":"22","text":"ዒንሢ ሳማሪያ ዓሳ ዒንሢሮ ዒንሢ ዔሩዋ ፆኦሲ ዚጊ ካኣሽካኔ፤ ኑኡኒ ጋዓንቴ ዻቂንታ ዓይሁዴይዳፓ ማዔሢሮ ኑ ዔራ ፆኦዛሢ ዚጊ ካኣሽካኔ።"},{"book":"ዮሓኒሴ","chapter":"4","verse":"23","text":"ጋዓንቴ ጎኔና ዚጊ ካኣሽካዞንሢ፦ ፆኦሲ ዓዳሢም ዓያና ጌኤሺና ሓሣ ጎኑሞና ዚጊ ካኣሽካንዳ ዎዴ ሙካንዳኔ፤ ዬይ ሓሢ ሙኪናኣኮኬ፤ ፆኦሲ፥ ዓዳሢያ ኮዓሢ ዬያጉዴ ዚጊ ካኣሽኪፆኬ።"},{"book":"ዮሓኒሴ","chapter":"4","verse":"24","text":"ፆኦሲ ዓያናኬ፤ ጎኑሞና ዒዛም ዚጊ ካኣሽካዞንሢያ ዓያናና ዚጊ ዒዛ ካኣሽካንዳያ ኮይሳኔ» ጌዔኔ።"},{"book":"ዮሓኒሴ","chapter":"4","verse":"25","text":"ላኣሌላኣ፦ «ዓያና ጌኤሺ ካኣቱሞም ዓርቄ፥ ሜሲሔ ሙካንዳሢ ታ ዔራኔ፤ ዒዚ ሙካዖ ቢያ ባኣዚ'' ኑም ኬኤዛንዳኔ» ጌዔኔ።"},{"book":"ዮሓኒሴ","chapter":"4","verse":"26","text":"ዬሱሴ ዒማ''ና፦ «ሓሢ ሓይ ኔኤና ጌስታሢ፥ ታ ዒዛኬ» ጌዔኔ።"},{"book":"ዮሓኒሴ","chapter":"4","verse":"27","text":"ዬማና ዒዛኮ ጊንፆ ሃንታዞንሢ ዴንዴ ቤዛፓ ማዒ ሙካንቴ ዬሱሴ ላኣሊና ዎላ'' ጌስታሢሮ ዲቃቲ ሄርሼኔ፤ ማዔቶዋ፦ «ኔኤኒ ዔናኣሬ፥ ዓይጎ ኮዓይ? ሓሣ ዒዞና ዎላ'' ኔ ዓይጋ ጌስታይ?» ጌዒ ዖኦጬ ዓሲ ባኣሴ።"},{"book":"ዮሓኒሴ","chapter":"4","verse":"28","text":"ዬካፓ ላኣሌላ ዋኣፆ ዱዓኒ ዔኪ ሙኬ ጉዞ ሓሺ''፥ ካታሞ ዴንዲ ዓሶም፦"},{"book":"ዮሓኒሴ","chapter":"4","verse":"29","text":"«ታ ማዼ ባኮ ቢያ ታኣም ኬኤዜ ዓሲስኬያ ሃኒ ሙኪ ዛጉዋቴ! ጎዖንቴ ዒዚ ሜሲሔ ማዓንዳሞ?» ጌዔኔ።"},{"book":"ዮሓኒሴ","chapter":"4","verse":"30","text":"ዬያሮ ዓሳ ካታማ''ፓ ኬስኪ ዬሱሴ ዓኣ ቤዞ ባንሢ ዴንዴኔ።"},{"book":"ዮሓኒሴ","chapter":"4","verse":"31","text":"ዒማ''ና ዒዛኮ ጊንፆ ሃንታ ናኣታ'' ዬሱሴ ኮራ፦ «ዔርዛሢዮ! ካሦ ሙዔ» ጌይ ዒዛ ሺኢቄኔ።"},{"book":"ዮሓኒሴ","chapter":"4","verse":"32","text":"ዒዚ ጋዓንቴ፦ «ዒንሢ ዔሩዋያ፥ ታኣኒ ሙዓ ሙኡዚ'' ታኣኮ ዓኣኔ» ዔያቶም ጌዔኔ።"},{"book":"ዮሓኒሴ","chapter":"4","verse":"33","text":"ዬያሮ ዒዛኮ ጊንፆ ሓንታዞንሢ፦ «ዓሲ ዒዛም ሙኡዚ'' ዔኪ ሙኬያናንዳሞ?» ዎሊ ኮይላ'' ጌዔኔ።"},{"book":"ዮሓኒሴ","chapter":"4","verse":"34","text":"ዬሱሴ ዔያቶም፦ «ታኣኮ ሙዓ ታና ዳኬሢኮ ዓይሢፆ ኩንሥሢና ማዾ''ዋ ማዺሢኬ።"},{"book":"ዮሓኒሴ","chapter":"4","verse":"35","text":"ዒንሢ፦ ‹ሓጊ ዖይዶ ዓጊኒ ዓቴ''ኔ፤ ዬካፓ ማኣሊ'' ቡሪንታንዳኔ› ጋዓያቱዋይ? ታ ሓሢ ዒንሢም ‹ሂንዳ ዼ'ግ ጌይጋፓ ማኣላ'' ሃሢ ቡሪሢም ሄሌ''ሢ ዛጉዋቴ› ጋዓኔ።"},{"book":"ዮሓኒሴ","chapter":"4","verse":"36","text":"ማኣሎ'' ቡራሢ ዒ ማኣሎ'' ቡሬሢ ዛሎ'' ዔካንዳኔ፤ ናንጊና ናንጊም ማዓ ዓኣፒያ ቡኩሳንዳኔ፤ ዬያሮ ዜርቃሢያ፥ ማኣሎ'' ቡራሢያ ዎላ'' ዎዛዻንዳኔ።"},{"book":"ዮሓኒሴ","chapter":"4","verse":"37","text":"ዬያ ጎይፆና ‹ፔቴ''ይ ዜርቃኔ፥ ሜሌ''ሢ ሃሣ ማኣሎ'' ቡራኔ› ጌይንቴ ማላታ ጎኔኬ።"},{"book":"ዮሓኒሴ","chapter":"4","verse":"38","text":"ዒንሢ ላቢ''ባኣ ማኣሊ'' ቡራንዳጉዲ ታ ዒንሢ ዳኬኔ፤ ሜሌ'' ዓሳ ማዾ''ና ላቤ''ኔ፤ ዒንሢ ጋዓንቴ ዔያቶኮ ላቢ''ፆ ዓኣፖ ቡኩሲ ዔኬኔ» ጌዔኔ።"},{"book":"ዮሓኒሴ","chapter":"4","verse":"39","text":"ላኣሌላ፦ «ታ ማዼ ባኮ ቢያ ታኣም ኬኤዜኔ» ጌዒ ዒዛ ማርካዼሢሮ ዬኖ ካታሜሎይዳ ሚርጌ ሳማሪያ ዓጪ ዓሲ ዬሱሴ ጉሙርቄኔ።"},{"book":"ዮሓኒሴ","chapter":"4","verse":"40","text":"ዬያሮ ሳማሪያ ዓጮ'' ዓሳ ዒዛ ኮራ ሙካዖ ዔያቶና ዎላ'' ዒ ዴዓንዳጉዲ ዒዛ ሺኢቃዛ፥ ዒዚያ ላምዖ ኬሊ'' ዒኢካ ፔኤቄኔ።"},{"book":"ዮሓኒሴ","chapter":"4","verse":"41","text":"ዒ ኬኤዛ ቃኣሎ'' ዛሎ''ና ሜሌ'' ሚርጌ ዓሲ ዒዛ ጉሙርቄኔ።"},{"book":"ዮሓኒሴ","chapter":"4","verse":"42","text":"ዓሳ ላኣሌሎም፦ «ዓካሪ ኑኡኒ ዒዛ ጉሙርቄሢ ኔኤኒ ኑም ኬኤዜ ቃኣሎ''ና ሌሊቱዋንቴ ኑ ኑ ቶኦኪና ዋይዜሢሮና ጎኔና ዒዚ ዓጮ'' ዻቂሻያ ማዔሢ ኑ ዔሬሢሮኬ» ጌዔኔ።"},{"book":"ዮሓኒሴ","chapter":"4","verse":"43","text":"ዬሱሴ ሳማሪያይዳ ላምዖ ኬሊ'' ፔኤቄስካፓ ጌሊላ ዓኣዼኔ።"},{"book":"ዮሓኒሴ","chapter":"4","verse":"44","text":"ዒዚ ፔ ቶኦኪና፦ «ፆኦሲ ማሊሢ ኬኤዛ ዓሲ ፔ ዓጮ''ይዳ ቦንቺንቱዋሴ» ጌይ ቤርታ ኬኤዜኔ።"},{"book":"ዮሓኒሴ","chapter":"4","verse":"45","text":"ጋዓንቴ ጌሊላ ዓጮ'' ዒ ዴንዳዛ ጌሊላ ዓሳ ኮሺና ዒዛ ሾኦቺንሢ ዔኬኔ፤ ዓይጎሮ ጌዔቴ ዓይሁዶኮ ዑሣ ዓኣዺፆ ቦንቾ ኬሎ''ና ዬሩሳላሜ ዴንዲ ዒዚ ዒኢካ ማዼ ባኮ ቢያ ዔያታ ዛጌሢሮኬ።"},{"book":"ዮሓኒሴ","chapter":"4","verse":"46","text":"ዬካፓ ዬሱሴ ዋኣፆ ጫርሺ ዑሺ ማሄ ቤዞ፥ ጌሊላ ዓጮ''ይዳ ዓኣ፥ ቃና ካታሜሎ ላሚ ዴንዴኔ፤ ዒማ''ና ቂፒርናሆሜይዳ ፔቴ'' ናይ ሃርጊንቴ፥ ካኣቲ ማኣራ ፑኡፒ ማዒ ማዻ ዓሲስኬይ ዓኣኔ።"},{"book":"ዮሓኒሴ","chapter":"4","verse":"47","text":"ዒዚያ ዬሱሴ ዪሁዳ ዓጫ''ፓ ጌሊላ ሙኬሢ ዋይዛዖ ዬሱሴ ባንሢ ቂፒርናሆሜ ሙኪ ኮሺ'' ሓርጊንቲ ሃይቃኒ ዑኬ ዒዛኮ ናይስኬያ ፓሣንዳጉዲ ዬሱሴ ሺኢቄኔ።"},{"book":"ዮሓኒሴ","chapter":"4","verse":"48","text":"ዬሱሴያ፦ «ዒንሢ ፆኦሲ ዎልቄና ማዺንታ ዓኮ ባኮና ማላታና ዛጊባኣታቶ ፔቴ''ታዖ ጉሙርቁዋያቲ!» ዒዛም ጌዔኔ።"},{"book":"ዮሓኒሴ","chapter":"4","verse":"49","text":"ዬይ ፑኡፖ ዓሣሢ፦ «ጎዳሢዮ! ታኣኮ ናዓሢ ሓይቁዋንቴ ሃዳራ ዑኬና ሄሌ''» ዒዛም ጌዔኔ።"},{"book":"ዮሓኒሴ","chapter":"4","verse":"50","text":"ዬሱሴ ዒዛም፦ «ኔ ማኣሪ ዴንዴ፤ ናዓ ኔኤኮ ፖዔኔ» ጋዓዛ፥ ዓሢ ዬሱሴ ኬኤዜ ቃኣሎ'' ጉሙርቂ ማኣሪ ዴንዴኔ።"},{"book":"ዮሓኒሴ","chapter":"4","verse":"51","text":"ዒ ማኣሪ ዴንዳንቴ ዒዛኮ ማዻ ዓሳ ጎይፃ ዒዛና ካኣማዖ፦ «ናዓ ኔኤኮ ፖዔኔ» ጌይ ኬኤዜኔ።"},{"book":"ዮሓኒሴ","chapter":"4","verse":"52","text":"ዒዚያ ናማ ኮሺ ማዔ ዎዶ'' ዖኦጫዛ፥ ዔያታ፦ «ዚጊኖ ዓባ'' ሳዛፓ ሺራኣና ቆሣ ሺሜኔ» ጌዔኔ።"},{"book":"ዮሓኒሴ","chapter":"4","verse":"53","text":"ዓዳሢያ፦ «ናዓ ኔኤኮ ፖዔኔ» ዬሱሴ ጌዔሢ ዒማ'' ዎዶ'' ማዔሢ ዔሬኔ፤ ዬያሮ ዬኖ ኬሎ''ይዳፓ ዓርቃዖ ዒዛንታ ዒዛኮ ማኣሮ ዓሳኣ ቢያ ዬሱሴ ጉሙርቄኔ።"},{"book":"ዮሓኒሴ","chapter":"4","verse":"54","text":"ዬይ ፆኦሲ ዎልቄና ማዺንቴ ዓኮ ባካ ዬሱሴ ዪሁዳይዳፓ ጌሊላ ሙካዖ ማዼ ላምዓሳ ዓኮ ባኮኬ።"}]}