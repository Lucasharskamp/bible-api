{"data":[{"book":"خروج","chapter":"17","verse":"1","text":"بنی‌اسرائیل به دستور خداوند از صحرای سین کوچ کردند و پس از چند توقف کوتاه، در رفیدیم اردو زدند. اما وقتی به آنجا رسیدند، دیدند که در آن مکان نیز آب برای نوشیدن پیدا نمی‌شود."},{"book":"خروج","chapter":"17","verse":"2","text":"پس گله و شکایت آغاز کردند و به موسی گفتند: «به ما آب بده تا بنوشیم.»"},{"book":"خروج","chapter":"17","verse":"3","text":"اما آنها که از تشنگی بی‌تاب شده بودند، علیه موسی فریاد زدند: «چرا ما را از مصر بیرون آوردی؟ آیا ما را به اینجا آوردی تا با فرزندان و دامهای خود از تشنگی بمیریم؟»"},{"book":"خروج","chapter":"17","verse":"4","text":"موسی به حضور خداوند رفت و گفت: «من با این قوم چه کنم؟ هر آن ممکن است مرا سنگسار کنند.»"},{"book":"خروج","chapter":"17","verse":"5","text":"خداوند در جواب موسی فرمود: «پیشاپیش قوم حرکت کن. عصایی را که با آن رود نیل را زدی به دست بگیر و برخی از مشایخ بنی‌اسرائیل را همراه خود بردار و روانه شو."},{"book":"خروج","chapter":"17","verse":"6","text":"من در آنجا پیش روی تو بر صخره‌ای که در کوه سینا17‏:6 نام دیگرش حوریب است. است، می‌ایستم. تو با عصایت به صخره بزن که از آن آب جاری خواهد شد تا قوم بنوشند.» پس موسی همان‌طور که خداوند به او دستور داده بود، در برابر مشایخ به صخره زد و آب جاری شد."},{"book":"خروج","chapter":"17","verse":"7","text":"موسی اسم آنجا را مسّا (یعنی «قوم، خداوند را آزمایش کردند») گذاشت؛ ولی بعضی اسم آنجا را مِریبه (یعنی «محل بحث و مجادله») گذاشتند، چون در آنجا قوم اسرائیل به مجادله با خداوند پرداختند و گفتند: «آیا خداوند در میان ما هست یا نه؟» و به این ترتیب او را آزمایش کردند."},{"book":"خروج","chapter":"17","verse":"8","text":"عمالیقی‌ها به رفیدیم آمدند تا با بنی‌اسرائیل بجنگند."},{"book":"خروج","chapter":"17","verse":"9","text":"موسی به یوشع گفت: «افرادی از قوم انتخاب کن و فردا به جنگ عمالیقی‌ها برو. من عصای خدا را به دست گرفته بر فراز تپه خواهم ایستاد.»"},{"book":"خروج","chapter":"17","verse":"10","text":"پس یوشع طبق دستور موسی به جنگ عمالیقی‌ها رفت و موسی و هارون و حور17‏:10 حور از قبیله یهودا و از خاندان حصرون و خانوادهٔ کالیب بود (۲‏:۱۸‏و۱۹). او پدر بزرگ بِصَلئیل بود (خروج ۳۱‏:۱‏و۲). به بالای تپه رفتند."},{"book":"خروج","chapter":"17","verse":"11","text":"موسی دستهای خود را به طرف آسمان بلند کرد. تا زمانی که دستهای موسی بالا بود، جنگاوران اسرائیلی پیروز می‌شدند، اما هر وقت دستهای خود را از خستگی پایین می‌آورد، عمالیقی‌ها بر آنان چیره می‌گشتند."},{"book":"خروج","chapter":"17","verse":"12","text":"سرانجام موسی خسته شد و دیگر نتوانست دستهای خود را بالا ببرد. پس هارون و حور، او را روی سنگی نشاندند و از دو طرف دستهای او را تا غروب آفتاب بالا نگه داشتند."},{"book":"خروج","chapter":"17","verse":"13","text":"در نتیجه، یوشع و سپاهیان او، عمالیقی‌ها را به کلی تار و مار کردند."},{"book":"خروج","chapter":"17","verse":"14","text":"آنگاه خداوند به موسی فرمود: «شرح این پیروزی را در کتاب بنویس تا به یادگار بماند و به یوشع بگو که من نام و نشان مردم عمالیق را از روی زمین محو خواهم کرد.»"},{"book":"خروج","chapter":"17","verse":"15","text":"موسی در آن مکان یک مذبح ساخت و آن را «یهوه نسی» (یعنی «خداوند پرچم پیروزی من است») نامید."},{"book":"خروج","chapter":"17","verse":"16","text":"سپس موسی به قوم اسرائیل گفت: «آنها مشتهایشان را بر ضد تخت خداوند بلند کرده‌اند، پس حال خداوند نسل اندر نسل با عمالیق در جنگ خواهد بود.»"}]}