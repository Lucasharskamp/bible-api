{"data":[{"book":"Waebulaniya","chapter":"13","verse":"1","text":"Mwendeleyi kulifilira shirongu."},{"book":"Waebulaniya","chapter":"13","verse":"2","text":"Namulyaluwa kuwashemera wahenga, toziya kwa kutenda hangu wantu wamonga wapatiti kuwashemera wantumintumi wa kumpindi pota kuvimana."},{"book":"Waebulaniya","chapter":"13","verse":"3","text":"Muwaholi walii yawatatilitwi gambira mtatirwa pamuhera na womberi. Muwaholi walii yawatabika gambira mwenga mtabika pamuhera na womberi."},{"book":"Waebulaniya","chapter":"13","verse":"4","text":"Ndowa ifiruwa kupananwa ligoya na wantu woseri, mpalu pamuhera na mdala wafiruwa kuwera waminika. Mlungu hakawatozi wandiyandiya na wahumba."},{"book":"Waebulaniya","chapter":"13","verse":"5","text":"Namuwera wantu wa kufira mpiya, mtosheki kuwera na vintu vyamuwera navi. Mlungu mweni kalonga, “Hapeni nukuleki nakamu, ama hapeni nukwasi.”"},{"book":"Waebulaniya","chapter":"13","verse":"6","text":"Toziya ayi tuweza kulonga kwa ugangamala,"},{"book":"Waebulaniya","chapter":"13","verse":"7","text":"Muwaholi walongoziya wenu, yawawabwelerani Shisoweru sha Mlungu. Muliholi ntambu yawakaliti na kuhowa, mjeri njimiru yawu."},{"book":"Waebulaniya","chapter":"13","verse":"8","text":"Yesu Kristu ndo ulaa ulii lishu, leru na mashaka goseri."},{"book":"Waebulaniya","chapter":"13","verse":"9","text":"Namdankwa aku na aku na mafunda gamonga ga shihenga. Iherepa kwa rohu zyetu kwanka ngangamalu kwa manemu, na kwa kujimira ndiri malagaliru ga shiboga, muntu yoseri yakagafatiti malagaliru aga gamtanga ndiri."},{"book":"Waebulaniya","chapter":"13","verse":"10","text":"Twenga twana shitalawanda sha kutambikira sheni watambika wa lipamanda lya Wayawudi lya kuguwira wahera nzyumi zya kuliya vintu vyakuwi."},{"book":"Waebulaniya","chapter":"13","verse":"11","text":"Mtambika mkulu gwa Shiyawudi kajegaga mwazi gwa wankanyama Pahala Pananagala Nentu na kugulaviya tambiku ya kuwusiya vidoda, kumbiti vinofu vya wankanyama awa wavilunguziya kunja kukambi."},{"book":"Waebulaniya","chapter":"13","verse":"12","text":"Yesu vulaa katabikiti na kuhowa kunja kwa lushi, su kawapungi kwa mwazi gwakuwi mweni wantu yawatenditi vidoda."},{"book":"Waebulaniya","chapter":"13","verse":"13","text":"Su tumgenderi kunja kukambi na twakatabisiwi ntambu yakatabisiwitwi yomberi."},{"book":"Waebulaniya","chapter":"13","verse":"14","text":"Mana pasipanu twahera lushi lwa mashaka goseri, kumbiti twankulusakula lulii lwalwiza."},{"book":"Waebulaniya","chapter":"13","verse":"15","text":"Su kwa njira ya Yesu, tumlavilili Mlungu tambiku zya zyuma mashaka goseri. Visoweru avi vya uzyumi ndo malaviwu getu palii patulonga kuwera yomberi ndo Mtuwa."},{"book":"Waebulaniya","chapter":"13","verse":"16","text":"Namulyaluwa kutenda maheri na kulitanga, toziya azi ndo tambiku zyazimfiriziya Mlungu."},{"book":"Waebulaniya","chapter":"13","verse":"17","text":"Mnami na kuwapikinira walongoziya wenu na kukola malagaliru gawu, womberi wankuzilolera rohu zya mwenga pota kutoka na hawalaviyi walanga ya utenderu wawu kulongolu kwa Mlungu. Handa pamuwapikanira hawatendi lihengu lyawu kwa nemeleru, handa ndala, hawawutendi kwa kwinginika, hangu hapeni iwatangi mwenga."},{"book":"Waebulaniya","chapter":"13","verse":"18","text":"Mtuluwili, twana unakaka handa twanayu nfiru iherepa toziya tufira kulikala makaliru gaherepa muvitwatira vyoseri."},{"book":"Waebulaniya","chapter":"13","verse":"19","text":"Na neni nuwaluwa nentu munduwili su mbuyi kwa mwenga kanongola."},{"book":"Waebulaniya","chapter":"13","verse":"20","text":"Su Mlungu gwa ponga yakamzyukisiyiti Mtuwa gwetu Yesu, Mlolera Mkulu gwa wakondolu toziya ya kwita mwazi gwakuwi gwa lipatanu lya mashaka goseri,"},{"book":"Waebulaniya","chapter":"13","verse":"21","text":"kawatendi mkamali mukila shitwatira shiheri su mtendi mafiliru gakuwi na katutendi twenga ntambu yayimfiriziya mweni kwa njira ya Yesu Kristu, ukwisa uweri kwa yomberi mashaka goseri! Yina haa."},{"book":"Waebulaniya","chapter":"13","verse":"22","text":"Walongu, nuwaluwa vinu mwanki kwa uhepelera shisoweru ashi sha kuwapanana moyu na alu ndo luhamba lufupi hera lyanuwalemberani."},{"book":"Waebulaniya","chapter":"13","verse":"23","text":"Nfira muvimani handa mlongu gwetu Timotewu wamvugulira kala. Handa pakasoka kanongola, hanizi pamuhera nayomberi kuwalola."},{"book":"Waebulaniya","chapter":"13","verse":"24","text":"Muwalamsiyi walongoziya wenu woseri pamuhera na wantu woseri wa Mlungu! Walongu wa isi ya Italiya wawalamsiya."},{"book":"Waebulaniya","chapter":"13","verse":"25","text":"Manemu ga Mlungu gaweri pamuhera na woseri mwenga."}]}