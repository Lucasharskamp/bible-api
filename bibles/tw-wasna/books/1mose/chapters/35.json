{"data":[{"book":"1 Mose","chapter":"35","verse":"1","text":"Afei, Onyankopɔn ka kyerɛɛ Yakob sɛ, “Kɔ Bet-El kɔtena hɔ. Sɛ woduru hɔ a, si afɔrebukyia ma me. Me na meyii me ho adi kyerɛɛ wo ɛberɛ a na woredwane afiri wo nua Esau nkyɛn no.”"},{"book":"1 Mose","chapter":"35","verse":"2","text":"Enti, Yakob ka kyerɛɛ ne fiefoɔ ne wɔn a wɔka ne ho nyinaa sɛ, “Monsɛe mo anyame a mode wɔn firi amanɔne baeɛ no nyinaa. Monwira mo ho, na monsesa mo ntadeɛ nso.”"},{"book":"1 Mose","chapter":"35","verse":"3","text":"Ɔtoaa so sɛ, “Yɛrebɛtu ɛkwan akɔ Bet-El. Na sɛ yɛduru hɔ a, yɛbɛsi afɔrebukyia ama Onyankopɔn a ɔtiee me mpaeɛbɔ wɔ mʼamanehunu mu, na ɔkaa me ho wɔ mʼakwantuo mu no.”"},{"book":"1 Mose","chapter":"35","verse":"4","text":"Enti, wɔn nyinaa de wɔn ahoni ne nsonkawa maa Yakob. Yakob tuu fam wɔ odum bi ase wɔ Sekem, de ne nyinaa hyɛɛ hɔ."},{"book":"1 Mose","chapter":"35","verse":"5","text":"Afei, wɔsiim. Wɔrekɔ no, Onyankopɔn bɔɔ nkuro a wɔfaa so no nyinaa mu nnipa no hu a, ɛno enti obiara antumi anti wɔn."},{"book":"1 Mose","chapter":"35","verse":"6","text":"Yakob ne ne nkurɔfoɔ a wɔka ne ho no bɛduruu Lus a ɛno ara ne Bet-El a ɛwɔ Kanaan asase so no."},{"book":"1 Mose","chapter":"35","verse":"7","text":"Ɔsii afɔrebukyia wɔ hɔ, too hɔ edin El-Bet-El, ɛfiri sɛ, ɛhɔ na ɛberɛ a ɔredwane afiri ne nua Esau nkyɛn no, Onyankopɔn yii ne ho adi kyerɛɛ no."},{"book":"1 Mose","chapter":"35","verse":"8","text":"Yei akyiri no, Debora a ɔyɛ Rebeka bagyegyefoɔ no wuiɛ, ma wɔsiee no wɔ odum bi a ɛwɔ Bet-El bɔn mu no ase. Ɛfiri saa ɛberɛ no, wɔtoo beaeɛ hɔ edin Alon-Bakut, a asekyerɛ ne Agyaadwotwa Dum."},{"book":"1 Mose","chapter":"35","verse":"9","text":"Yakob firi Paddan-Aram bɛduruu Bet-El no, Onyankopɔn sane yii ne ho adi kyerɛɛ no, hyiraa no."},{"book":"1 Mose","chapter":"35","verse":"10","text":"Onyankopɔn ka kyerɛɛ no sɛ, “Ɛwom sɛ wɔfrɛ wo Yakob deɛ, nanso ɛfiri ɛnnɛ, wɔremfrɛ wo Yakob bio, na mmom, wɔbɛfrɛ wo Israel a asekyerɛ ne Onipa a ɔne Onyankopɔn adi asie. Enti Onyankopɔn too ne din sɛ, Israel.”"},{"book":"1 Mose","chapter":"35","verse":"11","text":"Onyankopɔn ka kyerɛɛ Yakob sɛ, “Mene Onyankopɔn tumfoɔ no. Wʼase nnɔre, na wʼase mfɛe. Ɔman ne aman asafo bɛfiri wo mu aba. Saa ara na ahemfo nso bɛfiri wo mu aba."},{"book":"1 Mose","chapter":"35","verse":"12","text":"Mede asase a mede maa Abraham ne Isak no bɛma wo. Aane, mede saa asase korɔ yi ara bɛma wʼasefoɔ.”"},{"book":"1 Mose","chapter":"35","verse":"13","text":"Yei akyiri no, Onyankopɔn firii beaeɛ a na ɔne Yakob rekasa hɔ no kɔɔ ɔsoro."},{"book":"1 Mose","chapter":"35","verse":"14","text":"Afei, Yakob sii ɔbodum wɔ hɔ, hwiee afɔresa guu so, de bɔɔ Onyankopɔn afɔdeɛ. Ɔsane de afɔrengo sraa odum no ho."},{"book":"1 Mose","chapter":"35","verse":"15","text":"Yakob too beaeɛ a Onyankopɔn ne no kasaeɛ no Bet-El, a asekyerɛ ne Onyankopɔn fie."},{"book":"1 Mose","chapter":"35","verse":"16","text":"Yakob ne ne fiefoɔ siim firii Bet-El, de wɔn ani kyerɛɛ Efrat. Wɔrekɔ no, awoɔ kaa Rahel wɔ akwantemfi."},{"book":"1 Mose","chapter":"35","verse":"17","text":"Ɛberɛ a ɔreko awoɔ no, ɔbaa ɔwogyefoɔ no ka kyerɛɛ no sɛ, “Nsuro na worebɛwo ɔbabarima bio.”"},{"book":"1 Mose","chapter":"35","verse":"18","text":"Nanso, Rahel koo awoɔ tɔeɛ. Na ɛberɛ a ne kra refiri ne mu na ɔreyɛ awuo no, ɔtoo ne babarima a wawo no no edin Ben-Oni, a asekyerɛ ne Mʼawerɛhoɔ Mu Ba. “Nanso, nʼagya sane too no edin Benyamin, a asekyerɛ ne Me dɔba.”"},{"book":"1 Mose","chapter":"35","verse":"19","text":"Rahel wuiɛ, ma wɔsiee no wɔ Efrat a ɛno ara ne Betlehem no akwantemfi."},{"book":"1 Mose","chapter":"35","verse":"20","text":"Yakob yɛɛ nkaeɛdum sii Rahel ɛda no so a ɛda so wɔ hɔ bɛsi ɛnnɛ."},{"book":"1 Mose","chapter":"35","verse":"21","text":"Israel toaa nʼakwantuo no so, kɔsii ne ntomadan wɔ Edir abantenten no akyiri nohoa baabi."},{"book":"1 Mose","chapter":"35","verse":"22","text":"Ɛberɛ a Israel te saa asase no so no, ɔtee sɛ ne ba panin Ruben ne Bilha a ɔyɛ nʼagya afenaa a waware no no akɔda."},{"book":"1 Mose","chapter":"35","verse":"23","text":"Lea mma na wɔn din didi so yi:"},{"book":"1 Mose","chapter":"35","verse":"24","text":"Rahel nso mmammarima baanu no ne"},{"book":"1 Mose","chapter":"35","verse":"25","text":"Rahel afenaa Bilha mmammarima baanu no ne"},{"book":"1 Mose","chapter":"35","verse":"26","text":"Lea afenaa Silpa nso mmammarima baanu no ne"},{"book":"1 Mose","chapter":"35","verse":"27","text":"Akyire no, Yakob baa nʼagya Isak nkyɛn wɔ Mamrɛ wɔ Kiriat-Arba, a ɛno ara ne Hebron, baabi a Abraham ne Isak tenaa sɛ ahɔhoɔ no."},{"book":"1 Mose","chapter":"35","verse":"28","text":"Isak dii mfeɛ ɔha ne aduɔwɔtwe."},{"book":"1 Mose","chapter":"35","verse":"29","text":"Isak wuiɛ, ma wɔfaa no kɔkaa ne mpanimfoɔ ho; na wabɔ akɔkoraa posoposo. Ne mmammarima Esau ne Yakob na wɔsiee no."}]}