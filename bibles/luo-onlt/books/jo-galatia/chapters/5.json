{"data":[{"book":"Jo-Galatia","chapter":"5","verse":"1","text":"Kristo nogonyowa mondo wabed joma ni thuolo. Omiyo chungʼuru motegno, kendo kik uyie tingʼ mapek kurwako jok mar wasumbini kendo."},{"book":"Jo-Galatia","chapter":"5","verse":"2","text":"Winjuru gima awachonu maber! An Paulo asiemou ni ka uyie mondo oteru nyangu, to bedo ja-Kristo ok nokonyu."},{"book":"Jo-Galatia","chapter":"5","verse":"3","text":"To bende awachonu ni ngʼato angʼata moter nyangu nigi gowi mar chopo Chike Musa mamoko duto."},{"book":"Jo-Galatia","chapter":"5","verse":"4","text":"In mitemo bet e winjruok gi Nyasaye kuom mako chik, ngʼeni isepogori gi Kristo; kendo isea kuom ngʼwono mar Nyasaye."},{"book":"Jo-Galatia","chapter":"5","verse":"5","text":"Wan to Roho ema miyo wabedo gi geno ni wabiro bedo e winjruok gi Nyasaye kuom yie."},{"book":"Jo-Galatia","chapter":"5","verse":"6","text":"Nikech kuom Kristo Yesu onge pogruok bed ni ngʼato oter nyangu kata ok otere. Gimoro achiel kende madwarore en yie matiyo kuom hera."},{"book":"Jo-Galatia","chapter":"5","verse":"7","text":"Jo-Galatia, yande uringo ngʼwech maber, en ngʼa moseduodou motamou luwo adiera?"},{"book":"Jo-Galatia","chapter":"5","verse":"8","text":"Gima otimorenuno ok oa kuom Jal mane oluongou."},{"book":"Jo-Galatia","chapter":"5","verse":"9","text":"Ungʼeyo ngero mawacho niya, “Thowi matin ema miyo mogo modwal kuot.”"},{"book":"Jo-Galatia","chapter":"5","verse":"10","text":"An gi geno kuom Ruoth ni ok ubi yie rwako paro moro mopogore moa kuom ngʼat machielo. To ngʼatno mosewitou gi puonj mobamno nyaka Nyasaye bi kume, kata bed ni en ngʼama nade."},{"book":"Jo-Galatia","chapter":"5","verse":"11","text":"Jowetena, kaponi pod ayalo wach tero nyangu, to ere gima omiyo pod isanda kama? Ka kamano to kare puonj ma apuonjo mar msalaba dine ok okelo chwanyruok."},{"book":"Jo-Galatia","chapter":"5","verse":"12","text":"Joma thagougo, to daher mondo gidhi nyime ka gitimo mano nyaka gihinyre kendgi giwegi!"},{"book":"Jo-Galatia","chapter":"5","verse":"13","text":"Jowetena, Nyasaye noluongou mondo ubed thuolo. To kik uti gi thuolo ma un-go mondo utim timbe maricho ma ringreu gombo timo. Kar timo kamano, to ngʼato ka ngʼato onego kony nyawadgi kuom hera."},{"book":"Jo-Galatia","chapter":"5","verse":"14","text":"Nikech Chik duto ichopo kare mana gi chik achiel mawacho niya, “Her wadu kaka iherori iwuon.”5:14 Lawi 19:18"},{"book":"Jo-Galatia","chapter":"5","verse":"15","text":"To ka ukaru kendo ukidhoru kendu mana ka ondiegi, to tangʼuru, nono to ubiro tiekoru."},{"book":"Jo-Galatia","chapter":"5","verse":"16","text":"Omiyo akwayou ni mondo uwuothi kuom Roho, eka ok ubi timo gik ma ringreu dwaro."},{"book":"Jo-Galatia","chapter":"5","verse":"17","text":"Nikech ringruok osiko ka dwaro timo mana gik ma Roho ok dwar, to Roho bende dwaro chopo gik ma ringruok ok dwar. Gik moko ariyogi osiko ok winjre kendo mano ema miyo ok utim gik mabeyo mugombo timo."},{"book":"Jo-Galatia","chapter":"5","verse":"18","text":"To ka Roho ema otelonu, to koro ok un e bwo Chik."},{"book":"Jo-Galatia","chapter":"5","verse":"19","text":"Timbe mag ringruok nenore ratiro, gin kaka: chode, timbe mochido, anjawo,"},{"book":"Jo-Galatia","chapter":"5","verse":"20","text":"lamo nyiseche manono, jwok, sigu, dhawo, nyiego, mirima, ichlit, miero; pogruok e kanyakla,"},{"book":"Jo-Galatia","chapter":"5","verse":"21","text":"kod gombo; mer, dwanyruok, gi timbe mamoko mobam machal gi mago. To asiemou kaka nasiemou kinde motelo, ni joma timo timbe ma kamagi ok noyud gweth mar pinyruoth Nyasaye."},{"book":"Jo-Galatia","chapter":"5","verse":"22","text":"To gik ma Roho nyago gin hera, mor, kwe, horuok, ngʼwono, ber, bedo ja-adiera,"},{"book":"Jo-Galatia","chapter":"5","verse":"23","text":"dimbruok kod ritruok. Onge chik moro amora makwedo gik ma kamago."},{"book":"Jo-Galatia","chapter":"5","verse":"24","text":"Jo-Kristo Yesu madier duto oseguro e msalaba kit dhano machon gi gombone duto kod dwarone."},{"book":"Jo-Galatia","chapter":"5","verse":"25","text":"Nikech wadak kuom Roho, wasikuru mana ka wawuotho kuom Roho."},{"book":"Jo-Galatia","chapter":"5","verse":"26","text":"Kik wawuondre kendwa wawegi, ka wasiko mana ka wakwinyore kendo wagombo gige jowadwa."}]}