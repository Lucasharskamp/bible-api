{"data":[{"book":"1 Johana","chapter":"3","verse":"1","text":"Mano kaka hera ma Wuoro oherowago duongʼ kuom luongowa ni nyithind Nyasaye. Kendo mano e gima wan! Gimomiyo piny, ok ongʼeyowa en nikech piny ne ok ongʼeye."},{"book":"1 Johana","chapter":"3","verse":"2","text":"Osiepena mageno, koro wan nyithind Nyasaye, to kaka wabiro bedo achien pok ongʼere. To wangʼeyo ni ka Kristo nofwenyre, to wanabed machal kode, nikech wananene kaka ochal."},{"book":"1 Johana","chapter":"3","verse":"3","text":"Ngʼato ka ngʼato man-gi genoni pwodhore owuon mondo osik koler mana kaka en bende oler."},{"book":"1 Johana","chapter":"3","verse":"4","text":"Ji matimo richo ketho chik; chutho, richo en ketho chik."},{"book":"1 Johana","chapter":"3","verse":"5","text":"To ungʼeyo ni Kristo nobiro mondo ogol richowa. Ungʼeyo bende ni richo onge kuome."},{"book":"1 Johana","chapter":"3","verse":"6","text":"Ngʼat man kuom Kristo ok sik katimo richo. Ngʼat mosiko katimo richo pok onene kendo okiaye."},{"book":"1 Johana","chapter":"3","verse":"7","text":"Nyithinda mageno, kik uyie ngʼato wuondu. Ngʼat matimo gima kare en ngʼama kare, mana kaka en bende en ngʼama kare."},{"book":"1 Johana","chapter":"3","verse":"8","text":"Ngʼat mosiko katimo richo en ngʼat Satan, nikech Satan osiko katimo richo nyaka aa chakruok. Gimomiyo Wuod Nyasaye nobiro ne en ni mondo otiek tich Satan."},{"book":"1 Johana","chapter":"3","verse":"9","text":"Ngʼama Nyasaye onywolo ok dhi nyime katimo richo, nikech kit Nyasaye osiko kuome. Ok onyal timo richo onywole kuom Nyasaye."},{"book":"1 Johana","chapter":"3","verse":"10","text":"Kaka wanyalo ngʼeyo pogruok manie kind nyithind Nyasaye gi nyithind Satan ema: Ngʼat ma ok tim gima kare kendo ma ok ohero owadgi ok en nyathi Nyasaye."},{"book":"1 Johana","chapter":"3","verse":"11","text":"Wach mane uwinjo nyaka aa chakruok ema: Nyaka waherreuru ngʼato gi ngʼato."},{"book":"1 Johana","chapter":"3","verse":"12","text":"Kik wachal gi Kain mane en koth ngʼama rach, omiyo nonego owadgi mahie. To nonego owadgi nangʼo? Nonego owadgi nikech timbene ne richo, to timbe owadgi ne ni kare."},{"book":"1 Johana","chapter":"3","verse":"13","text":"Kuom mano, owetena kik ubwogi ka jopiny mon kodu."},{"book":"1 Johana","chapter":"3","verse":"14","text":"Wangʼeyo ni wasekalo waa e tho miwadonjo e ngima, nikech wahero owetewa. Ngʼama ok ohero owadgi osiko e tho."},{"book":"1 Johana","chapter":"3","verse":"15","text":"Ngʼama mon gi owadgi en janek, to ungʼeyo ni janek onge gi ngima mochwere."},{"book":"1 Johana","chapter":"3","verse":"16","text":"Ma e kaka wangʼeyo gima hera en; Kristo nochiwonwa ngimane. Wan bende onego wachiw ngimawa ni owetewa."},{"book":"1 Johana","chapter":"3","verse":"17","text":"Ka ngʼato jamoko to oneno owadgi kochando to ok okeche, ere kaka ngʼama kamano nyalo wacho ni en gihera mar Nyasaye?"},{"book":"1 Johana","chapter":"3","verse":"18","text":"Nyithinda mageno, kik wawach mana gi dhowa ni wahero ji, to waher ji gi tim kendo gi adiera."},{"book":"1 Johana","chapter":"3","verse":"19","text":"Mano e yo ma wangʼeyogo ni wachungʼ e adiera, kendo mabiro miyo chunywa bed gi chir e nyim Nyasaye"},{"book":"1 Johana","chapter":"3","verse":"20","text":"sa moro amora ma chunywa ngʼadonwa bura. Nikech Nyasaye duongʼ moloyo chunywa, kendo ongʼeyo gik moko duto."},{"book":"1 Johana","chapter":"3","verse":"21","text":"Omiyo, osiepega mageno, ka chunywa ok ngʼadnwa bura to wan gi chir e nyim Nyasaye."},{"book":"1 Johana","chapter":"3","verse":"22","text":"To wayudo koa kuome, gimoro amora mwakwaye nikech wamako chikene kendo watimo gik mamore."},{"book":"1 Johana","chapter":"3","verse":"23","text":"To ma e chik Nyasaye: ni mondo wayie e nying Wuode Yesu Kristo kendo mondo waherre ngʼato gi ngʼato, mana kaka Kristo nochikowa."},{"book":"1 Johana","chapter":"3","verse":"24","text":"Joma orito chike Nyasaye ni kuome to en bende en kuomgi. To ma e kaka wangʼeyo ni Nyasaye odak eiwa: Wangʼeyo nikech Roho ma osemiyowa."}]}