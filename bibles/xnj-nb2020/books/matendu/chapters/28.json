{"data":[{"book":"Matendu","chapter":"28","verse":"1","text":"Patamali kuhika bwina kundumba ndi tamanyili kuvya chisiwa chila chikemelewa Malita."},{"book":"Matendu","chapter":"28","verse":"2","text":"Takangisi ndava vakolonjinji vatihengili gabwina neju tete. Fula ndi yatumbula kutonya na kwavili na mbepu, hinu vakoyili motu na kutigongolela."},{"book":"Matendu","chapter":"28","verse":"3","text":"Pauli anongili ndwika udebe wa sagala akazikohokea pamotu, penapo ndava ya lyoto la motu, limoma lahumalili musagala na lamulumili Pauli muchiwoko na kujikamulisa."},{"book":"Matendu","chapter":"28","verse":"4","text":"Vala vakolonjinji pavawene limoma lijikamulisi dombeka muchiwoko cha Pauli, vakajovesana, “Chakaka mundu uyu mkomaji, pamonga na kusanguka kufwa munyanja, nambu lihoka litu lelikemiwa ganisa Chapanga likumleka lepi alama.”"},{"book":"Matendu","chapter":"28","verse":"5","text":"Nambu mwene akakung'undila limoma pamotu na alemili lepi hati padebe."},{"book":"Matendu","chapter":"28","verse":"6","text":"Vandu vala vevalolokesa kuvya yati ihimba amala kugwa pahi na kufwa. Pavalindili mulukumbi lutali changalola kuvya Pauli apatili lepi lijambu loloha lihakau, ndi vakang'anamusa maholo gavi vakujova mwene ndi lihoka."},{"book":"Matendu","chapter":"28","verse":"7","text":"Papipi na pandu apo pavili na migunda ya Publio, chilongosi wa chisiwa chila. Ndi mwene atigongolili cha uganu na tatamili munyumba yaki mu magono gadatu."},{"book":"Matendu","chapter":"28","verse":"8","text":"Hinu, dadi waki Publio agonili palusongwani, ndava ya utamu na kuseka ngasi. Ndi Pauli ahambili kumlola na peamali kumuyupa Chapanga, akavika mawoko gaki panani ya mtamu ndi akamlamisa."},{"book":"Matendu","chapter":"28","verse":"9","text":"Palahumalili lijambu lenilo, vatamu voha muchisiwa chenicho vabwelili na kulamiswa mewa."},{"book":"Matendu","chapter":"28","verse":"10","text":"Vandu vatipelili njombi ndalindali lukumbi patatumbwili kavili lugendu vayingisi vindu vyoha vyetaganilli muwatu."},{"book":"Matendu","chapter":"28","verse":"11","text":"Payamaliki miyehi yidatu tatumbwili kavili lugendu muwatu wewihuma ku Alekisandalia yeyihongoliwi chimong'omong'o ya “Vachapanga Mapaha.” Watu wenuwo wayimili muchisiwa icho mulukumbi lwoha lwa mbepu."},{"book":"Matendu","chapter":"28","verse":"12","text":"Patahikili pamuji wa Silakusa, tatamili penapo mu magono gadatu."},{"book":"Matendu","chapter":"28","verse":"13","text":"Kuhuma kwenuko tagendili na kuhika kumuji wa Legio. Chilau yaki, mpungu wa kusini watumbwili kubuma, ndi mulugendu lwa magono gavili tahikili pamuji wa Putioli."},{"book":"Matendu","chapter":"28","verse":"14","text":"Kwenuko tavakoli valongo vamsadika, ndi vatigongolili titama nawu mulijuma limonga. Kangi tayendalili na lugendu kuhika ku Loma."},{"book":"Matendu","chapter":"28","verse":"15","text":"Vamsadika va ku Loma vala pevayuwini malovi ga kutivala tete, vakabwela kutali pandu pakugulisila vindu la Apio na Munyumba Zidatu za Vayehe kukonganeka na tete. Pauli peawene akamsengusa Chapanga na kusindimaliswa mtima."},{"book":"Matendu","chapter":"28","verse":"16","text":"Petahikili ku Loma Pauli ayidakiliwi kutama mwene pamonga na linjolinjoli mmonga wa kumlindalila."},{"book":"Matendu","chapter":"28","verse":"17","text":"Pagamaliki magono gadatu, Pauli avakemili pamonga vachilongosi va Vayawudi va pandu apo. Pavakonganiki mwene akavajovela, “Valongo vangu, nene nakungiwi muchifungu ku Yelusalemu kula na kugotolewa kwa vandu va ku Loma, nambu nene nahengili lepi chindu chihakau amala kubela mivelu ya vagogo vitu."},{"book":"Matendu","chapter":"28","verse":"18","text":"Valumi pevamali kunikotakesa vaganili kunilekekesa muni nahengili lepi chindu chihakau chechikunigana kukomiwa."},{"book":"Matendu","chapter":"28","verse":"19","text":"Nambu Vayawudi vala vakabela lijambu ilo, ndi nene nikayupa kuhamuliwa na Nkosi wa ku Loma, nambu navi lepi na chochoha cha kuvatakila vandu va mulima wangu."},{"book":"Matendu","chapter":"28","verse":"20","text":"Ndava ya genago ndi nivakemelili tiwonanganayi na kulongela na nyenye, muni nikungiwi minyololo iyi ndava ya lilagizu la Chapanga kwa Isilaeli.”"},{"book":"Matendu","chapter":"28","verse":"21","text":"Vene vakamjovela, “Tete tipokili lepi balua ya kuhuma ku Yudea, mewa kawaka mlongo yoyoha mweahikili kutijovela lasimi amala kulongela chindu chochoha chihakau ndava yaku."},{"book":"Matendu","chapter":"28","verse":"22","text":"Nambu tigana kuyuwana maholo gaku wamwene, muni timanya kuvya chikundi chenicho chibelelewa kila pandu.”"},{"book":"Matendu","chapter":"28","verse":"23","text":"Hinu vakayidakilana ligono la kukonganeka nayu, vandu vamahele vamhikili peatamili. Kutumbula lukela mbaka kimihi Pauli avadandaulili na kuvajovela ujumbi wa kuuvala Unkosi wa Chapanga, alingili avakulukisi vayidakila mambu ga Yesu kwa kuhengela malagizu ga Bambu geampelili Musa na mayandiku ga vamlota va Chapanga."},{"book":"Matendu","chapter":"28","verse":"24","text":"Vangi pagati yavi vakofyiliwi malovi gaki, nambu vangi vasadiki lepi."},{"book":"Matendu","chapter":"28","verse":"25","text":"Hinu, vakapechengana mumaholo gavi vene kwa vene. Hinu vawukili ndava Pauli, ajovili lijambu limonga, “Mpungu Msopi avajovili chakaka vagogo vinu mu njila ya mlota wa Chapanga Isaya,"},{"book":"Matendu","chapter":"28","verse":"26","text":"akajova,"},{"book":"Matendu","chapter":"28","verse":"27","text":"Ndava mitima ya vandu ava yitopa,"},{"book":"Matendu","chapter":"28","verse":"28","text":"Kangi Pauli akajova, “Mmanya kuvya ujumbi wa Chapanga ndava ya kusanguliwa upelikwi kwa vandu vangali Vayawudi. Na vene yati vauyuwanila.”"},{"book":"Matendu","chapter":"28","verse":"29","text":"Pauli peamali kujova genago, Vayawudi vakawuka, vakakotana gamahele vene kwa vene."},{"book":"Matendu","chapter":"28","verse":"30","text":"Palukumbi lwa miyaka yivili, Pauli atamili munyumba yeapangili mwene, avagongolili munyumba vandu voha vevabwelili kumjambusa."},{"book":"Matendu","chapter":"28","verse":"31","text":"Avakokosili malovi ga Unkosi wa Chapanga na kuwula vandu ndava ya Bambu Yesu Kilisitu kwa ukekesi na changabesiwa na mundu."}]}