{"data":[{"book":"Numbers","chapter":"21","verse":"1","text":"Di madagoaa di king o Arad tangada o Canaan, dela nogo noho i bahi i ngaaga tenua deelaa, ne longono ia bolo digau Israel gu lloomoi i hongo di ala o Atharim, geia ga heebagi gi digaula, ga lawalawa hunu gau i digaula.21.1 Numbers 33.40"},{"book":"Numbers","chapter":"21","verse":"2","text":"Digau Israel gaa hai di nadau hagababa ang gi Dimaadua, ga helekai, “Maa Goe gaa dugu mai digau aanei gi lala madau mogobuna, gei gimaadou ga hagadabu digaula adu gi di Goe, mo di hagammaa gi hagalee digaula ngaadahi mo nadau waahale.”"},{"book":"Numbers","chapter":"21","verse":"3","text":"Dimaadua gu longono Ia digau Israel, gei Mee gaa wanga digau Canaan gi lala nadau mogobuna. Digau Israel gu hagammaa digaula la gi hagalee ngaadahi mo nadau waahale. Deelaa di mee ne haga ingoo di gowaa deelaa bolo Hormah.21.3 Hormah: di ingoo deenei dono hadinga i nnelekai Hebrew boloo, “Hagammaa gi hagalee”"},{"book":"Numbers","chapter":"21","verse":"4","text":"Digau Israel gu hagatanga mai gi daha mo di Gonduu Hor, e hula i di ala dela e hana gi di Malua o Aqaba21.4 Di ingoo di tai deenei i nnelekai Hebrew go Yam Suph dono hadinga bolo di Tai o nia Aalek, ga haganiga tenua go Edom, gei nia daangada gu hagalee manawa hagakono ang gi nadau haingadaa.21.4 Deuteronomy 2.1"},{"book":"Numbers","chapter":"21","verse":"5","text":"Digaula gu daamada guu hai nadau donu gi God mo Moses ga helekai gi Moses, “Ma e aha dela goe ne laha mai gimaadou gi daha mo Egypt bolo gii mmade i lodo di anggowaa deenei, di gowaa deai ono meegai mono wai ai? Gimaadou e buhi nia meegai huaidu aanei!”"},{"book":"Numbers","chapter":"21","verse":"6","text":"Gei ogo Dimaadua ga hagau ana gihaa poisin gi baahi digaula gi gadigadia digaula. Digau Israel dogologo guu mmade.21.6 1 Corinthians 10.9"},{"book":"Numbers","chapter":"21","verse":"7","text":"Digaula gaa hula gi baahi o Moses ga helekai anga, “Gimaadou gu ihala ang gi Dimaadua mo adu gi di goe labelaa, i di madau tamu goolua. Goe dalodalo ina gi Dimaadua gi daawa gi daha nia gihaa huaidu aanei.” Malaa, Moses gu dalodalo i digaula."},{"book":"Numbers","chapter":"21","verse":"8","text":"Dimaadua ga helekai gi Moses, “Heia dau gihaa baalanga, daudaulia gi nua i di ulu di laagau. Tangada dela gu gadigadi go di gihaa, gaa mmada gi di maa, geia gu mouli.”"},{"book":"Numbers","chapter":"21","verse":"9","text":"Malaa, Moses gaa hai dana gihaa baalanga mmee, ga daudau gi nua gi tomo di laagau. Maa tangada gu gadigadi go di gihaa gaa mmada gi di gihaa baalanga, geia gu humalia, gu mouli.21.9 2 Kings 18.4; John 3.14"},{"book":"Numbers","chapter":"21","verse":"10","text":"Digau Israel ga hagamenege ga haga duu aga nadau hale laa i Oboth."},{"book":"Numbers","chapter":"21","verse":"11","text":"I muli di nadau hagatanga i di gowaa deelaa, digaula ga haga duu nadau hale laa i di Gowaa Mooho o Abarim i di anggowaa i bahi i dua tenua digau Moab."},{"book":"Numbers","chapter":"21","verse":"12","text":"Nomuli gei digaula gaa noho i di gowaa mehanga gonduu o Zered."},{"book":"Numbers","chapter":"21","verse":"13","text":"Mai di gowaa deelaa, gei digaula ga haga maanege labelaa gi di bahi i ngeia di Monowai Arnon, i lodo di anggowaa e dau adu gi lodo tenua digau Amor. (Di monowai Arnon la go tagageinga i mehanga digau Moab mo digau Amor.)"},{"book":"Numbers","chapter":"21","verse":"14","text":"Deelaa di hai e helekai ai Di Beebaa Dauwa a Dimaadua boloo, “...tama waahale go Waheb i lodo di gowaa o Suphah, mo nia gowaa paba, mo di monowai Arnon,"},{"book":"Numbers","chapter":"21","verse":"15","text":"mo nia daalinga nia gonduu o nia gowaa paba ala e loo adu loo gi di waahale o Ar, gaa tugi loo gi tagageinga o Moab.”"},{"book":"Numbers","chapter":"21","verse":"16","text":"Mai i golo, digaula gaa hula gi di gowaa e gahi bolo “Nia Monowai Hali”, di gowaa Dimaadua ne helekai ai gi Moses boloo, “Haga dagabuli mai nia daangada gi di gowaa e dahi, gei Au gaa wanga nia wai gi digaula.”"},{"book":"Numbers","chapter":"21","verse":"17","text":"Di madagoaa deelaa, gei digau Israel gaa huwa taahili deenei:"},{"book":"Numbers","chapter":"21","verse":"18","text":"Di monowai dela ne geli go nia king"},{"book":"Numbers","chapter":"21","verse":"19","text":"gaa hula labelaa gi Nahaliel, gei mai Nahaliel gaa hula gi Bamoth,"},{"book":"Numbers","chapter":"21","verse":"20","text":"mai Bamoth gaa hula gi di gowaa mehanga gonduu i tenua digau Moab, bahi i lala di ulu di Gonduu Pisgah, e gileia gi di anggowaa."},{"book":"Numbers","chapter":"21","verse":"21","text":"Digau Israel ga hagau nadau daangada gi di king o Amor go Sihon belee helekai boloo:"},{"book":"Numbers","chapter":"21","verse":"22","text":"“Dugua mai gi gimaadou gii hula laa lodo do henua. Gimaadou mo madau manu la hagalee tanga gi daha mo di ala gaa hula gi lodo godou gowaa mo godou hadagee waini, ge hagalee inu nia wai mai godou monowai. Gimaadou e hai hegau hua gi di ala damana gaa dae loo gi di madau tanga gi daha mo do henua.”"},{"book":"Numbers","chapter":"21","verse":"23","text":"Gei Sihon digi dumaalia gi digau Israel e hula laa lodo dono henua. Mee ne hagabudu ana gau dauwa, gaa hula gi Jahaz i di anggowaa ga heebagi gi digau Israel."},{"book":"Numbers","chapter":"21","verse":"24","text":"Gei digau Israel gu daaligi nadau gau dogologo i lodo tauwa, gaa noho i hongo tenua digaula mai di monowai Arnon dela i bahi i ngeia i di monowai Jabbok, guu dau adu gi tagageinga tenua digau Ammon, idimaa tagageinga digau Ammon la guu duuli gi maaloo dangihi."},{"book":"Numbers","chapter":"21","verse":"25","text":"Gei digau Israel la guu kumi nia waahale huogodoo digau Amor, ngaadahi mo Heshbon mo nia waahale huogodoo ala i dono baahi, gei digaula guu noho i lodo nia maa."},{"book":"Numbers","chapter":"21","verse":"26","text":"Heshbon la go di waahale dagi o di king o Ammon go Sihon, dela ne heebagi gi di king Moab nomua, gaa kumi ono gowaa gaa tugi loo i di monowai Arnon."},{"book":"Numbers","chapter":"21","verse":"27","text":"Deelaa e hai ai taahili deenei boloo:"},{"book":"Numbers","chapter":"21","verse":"28","text":"Tolongo e dahi,"},{"book":"Numbers","chapter":"21","verse":"29","text":"E huaidu adu gi goodou"},{"book":"Numbers","chapter":"21","verse":"30","text":"Gei dolomeenei nia hagadili digaula"},{"book":"Numbers","chapter":"21","verse":"31","text":"Malaa, nia daangada Israel guu noho i lodo tenua o digau Amor,"},{"book":"Numbers","chapter":"21","verse":"32","text":"gei Moses ga hagau ana daangada e hagadina di ala e humalia e heebagi gi di waahale go Jazer. Digau Israel guu kumi di maa mo ono waahale i dono gili, ga hagabagi gi daha digau Amor ala e noho i golo."},{"book":"Numbers","chapter":"21","verse":"33","text":"Nomuli, gei digau Israel gaa huli gaa hula laa lodo di ala e hana gi Bashan, gei di king Og o Bashan ga loomoi mo ana llongo gau dauwa belee heebagi gi digaula i Edrei."},{"book":"Numbers","chapter":"21","verse":"34","text":"Dimaadua ga helekai gi Moses, “Hudee madagu i mee. Au gaa hai goe gi maaloo i mee, mo ana daangada huogodoo, mo dono henua. Heia dau hai gi mee gadoo be dau hai ne hai gi Sihon, di king o Amor dela nogo dagi i Heshbon.”"},{"book":"Numbers","chapter":"21","verse":"35","text":"Malaa, digau Israel ga daaligi Og gii made, mo ana dama daane, mo ana daangada huogodoo, digi dugu ana daangada hagamouli, ga nomuli digaula ga hai mee gi tenua o maa."}]}