{"data":[{"book":"JONI","chapter":"3","verse":"1","text":"Hagi Farisi vahepinti mago nera agi'a Nikodimasi, Jiu vahe'mokizmi mono kanisol ne' mani'ne."},{"book":"JONI","chapter":"3","verse":"2","text":"E'i ana ne'mo'a kenage hanimpi Jisasinte eno amanage huno antahige'ne. Rempi hurami ne'moka antahi'none, Kagrama hurami ne' Anumzamofontegati e'nane. Mago'mo'a Kagrama nehanaza huno amanahu avame zana osugahie, Anumzamo agrane mani'nesimo hugahie."},{"book":"JONI","chapter":"3","verse":"3","text":"Higeno Jisasi'a kenona'a amanage huno asami'ne, Tamagerafa hu'na ama kea negasamue. Runema kasefa osnimo'a, Anumzamofo kumapina uofregahie,"},{"book":"JONI","chapter":"3","verse":"4","text":"Nikodimasi'a kenona'a huno, inankna huno ra vahe'mo'a ete osi mofavregna huno fore hugahie? Ete ra vahe'mo'a anta'amofo arimpafina ufrenkeno eteno kasentegahifi?"},{"book":"JONI","chapter":"3","verse":"5","text":"Higeno Jisasi'a ana kemofo nona'a amanage huno asmi'ne, Tamagerafa hu'na kagrira negasamue. Aza'o tinteti'ene Avamuteti'ene kasefa osnimo'a, Anumzamofo kumapina uofregahie,"},{"book":"JONI","chapter":"3","verse":"6","text":"Mopafi vahe'mo'ma kasente'nesiana vahere. Hanki Ruotge Avamu'mo'ma eri fore hu'nesia zana avamure."},{"book":"JONI","chapter":"3","verse":"7","text":"Amama kasamisua zankura Nagriku hie hunka kmanogura osunka, kagra etenka kasefa mofavre hampro,"},{"book":"JONI","chapter":"3","verse":"8","text":"Zahomo'a inantega vunaku hirega nevigenka agasasa'a nentahine. Hagi inantegati eteno, inantega nevio antahinka kenka nosane. E'ina hu'za mika vahe'mo'za Avamupina kasefara nehaze."},{"book":"JONI","chapter":"3","verse":"9","text":"Higeno Nikodimasi'a ana zanku, amanahu zamo'a inankna hugahie? huno higeno,"},{"book":"JONI","chapter":"3","verse":"10","text":"Jisasi'a ana kemofo nona'a amanage huno hu'ne, Israeli vahe'mokizmi rempi huzami ne' mani'nenka, ama nanekea antahi amara nosano?"},{"book":"JONI","chapter":"3","verse":"11","text":"Tamagerfa hu'na negasamue. Kema nehunana, antahita keta hu'nona zanku huama nehunketa, ana nanekegura tamagra antahinoramize."},{"book":"JONI","chapter":"3","verse":"12","text":"Mopafi zanku'ma neramasamisunketa tamagrama tamentintima osanuta inankna huta monafi zanku'ma tamasami'sunana tamentintia hugahaze?"},{"book":"JONI","chapter":"3","verse":"13","text":"Mago'mo'a monafinka mrerino ovu'ne. Hagi Agra monafinkati'ma erami'neana, Vahe'mofo Mofavremo erami'ne."},{"book":"JONI","chapter":"3","verse":"14","text":"Mosesema hagage kokampi osifa'vema erintesga hu'nea kna hu'za, Vahe'mofo Mofavrea azeri antesga hugahaze.3:14 Nam-Ham 21:9"},{"book":"JONI","chapter":"3","verse":"15","text":"Hanigeno aza'o, Agripi amentinti hanimo'a, manivava asimu erigahie."},{"book":"JONI","chapter":"3","verse":"16","text":"Anumzamo tusiza huno mopafi vaheku avesi nezmanteno, magoke ante'nea Ne'mofavre'a zami'ne. Agrite zamentinti hanamo'za fanane osu'za manivava zamasimu erigahaze."},{"book":"JONI","chapter":"3","verse":"17","text":"Na'ankure Anumzamo Mofavre'a huntegeno ama mopafima e'neana, mopafi vahe refko hinogu huntegeno ome'ne. Hagi Agripinkati vahe'mo'za zamagu'vazizana erisaze huno huntegeno erami'ne."},{"book":"JONI","chapter":"3","verse":"18","text":"Aza'o Agrite'ma amentintima himofona refko huno nanekea hunonte, iza'o Agrite'ma amentintima nosimofona, trate ko avrenteno keaga hunte'ne. Na'ankure Anumzamofona magoke Mofavre'amofo agirera, agra amentinti osigu ana nehie."},{"book":"JONI","chapter":"3","verse":"19","text":"Nanekema huzmante'siana, ama kemofo agafare huzmantegahie. Masamo'a ama mopafima efregeno'a, vahe'mo'za hani avu'ava'zanku avesinente'za masamofona avesi onte'naze. Na'ankure havi zamu'zamake'za hu'naze."},{"book":"JONI","chapter":"3","verse":"20","text":"Aza'o havizama nehia vahe'mo'a, tavi'mofona zamesra hunente'za, masarera nomaze. Na'ankure haviza nehazazamo eama huzanku nomaze."},{"book":"JONI","chapter":"3","verse":"21","text":"Hu'neanagi aza'o tamage avu'ava'ma nehimo'a tavitera egahie. Na'ankure hakaremo'za nege'za Anumzamofo avenesiaza nehie hu'za hugahaze."},{"book":"JONI","chapter":"3","verse":"22","text":"Hagi ananteti Jisasi'a amagenentaza disaipol naga'ane, Judia kaziga vu'za mago'a kna umani'ne'za mono tina fre zamante'naze."},{"book":"JONI","chapter":"3","verse":"23","text":"E'i ana knafi Joni'a, Salim kumamofo tava'onte Ainoni kumate mono tina frezmante'ne. Na'ankure anantega rama'a tina me'nege'za vahe'mo'za ete'vute hu'za mono tina fre'naze."},{"book":"JONI","chapter":"3","verse":"24","text":"Na'ankure Jonina kina huonte'naza knafine."},{"book":"JONI","chapter":"3","verse":"25","text":"Ana nehazage'za Jonima amage nentaza disaipol naga'ane, mago Jiu ne'ene, Juda vahe'mokizmi avu'avapi ti fre'za avu sese nehaza zanku keaga hu'naze."},{"book":"JONI","chapter":"3","verse":"26","text":"Nehu'za Joninte e'za amanage hu'za asmi'naze. Hurami (Rabbai) ne'moke, Jodani timofo kantu kaziga kagrane mani'neama, Agri agi hu'ama hu'nana ne'mo'a, mono ti frenezmantege'za mika vahe'mo'za Agrite nevaze."},{"book":"JONI","chapter":"3","verse":"27","text":"Hazageno Joni'a anage hu'ne, mago vahe'mo'a, Mago zana e'origahie, ana hugahianagi monafinkati mago'zama amisigeno'a amne erigahie."},{"book":"JONI","chapter":"3","verse":"28","text":"Tamagratmi antahi'nage'na amanahu kea hu'noe, Nagra Kraisi'na omani'noe hu'na hu'noe. Hianagi Agrira azeri henka atreno, nagrira pusante hunantege'na e'noe."},{"book":"JONI","chapter":"3","verse":"29","text":"Mago vemo'ma a'ma erinaku nehigeno rone'amo oti'neno antahi nemino, aravema huku hia vahe'mofo ageru nentahino muse nehie. E'ina higu nagrira muse zamo'a avite'ne."},{"book":"JONI","chapter":"3","verse":"30","text":"Agri agimo marerisigeno nagri nagimo uramisie."},{"book":"JONI","chapter":"3","verse":"31","text":"Agra anagamiti e'nemo'a maka'zana agatere'ne, aza'o ama mopafinti'ma e'nesimo'a, ama mopafi vahekino, ama mopafi zankuke kea hugahie. Agra aza'o monafinkati'ma e'nemo'a, Agra maka'zamofona zamagtere'ne."},{"book":"JONI","chapter":"3","verse":"32","text":"Agrama antahino keno hu'nea zante Agra naneke'a huama nehie, hianagi mago'mo'e huno agi agenke'a antahi anira osu'ne."},{"book":"JONI","chapter":"3","verse":"33","text":"Iza'o, Agri agi agenke'a erimo'a, tamage huno Anumzamofo nanekegura nehie."},{"book":"JONI","chapter":"3","verse":"34","text":"Na'ankure Agrira Anumzamo huntege'no e'neankino, Anumzamofo keaga nehie. Na'ankure Agra refko osuga'are Avamura aviteno ami'ne."},{"book":"JONI","chapter":"3","verse":"35","text":"Nefa'a, Nemofona avesinteno mika'zana kva hugahie huno, Agri azampi ante'ne."},{"book":"JONI","chapter":"3","verse":"36","text":"Aza'o Nemofonte amentintima hanimo'a manivava asimura erigahie. Hagi iza'o Nemofo kema rutagresimo'a manivava asimura e'origahie. Hanki Anumzamofo tusi'a rimpahe knazamo agrite megahie."}]}