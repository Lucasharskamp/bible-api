{"data":[{"book":"متی","chapter":"8","verse":"1","text":"هنگامی که عیسی از بالای تپه به پایین می‌آمد، بسیاری به‌دنبال او به راه افتادند."},{"book":"متی","chapter":"8","verse":"2","text":"ناگهان مردی جذامی به او نزدیک شد و در مقابل او زانو زد و گفت: «ای سَرورم، اگر بخواهی، می‌توانی مرا شفا داده، پاک سازی.»"},{"book":"متی","chapter":"8","verse":"3","text":"عیسی دست خود را دراز کرد و بر او گذاشت و فرمود: «البته که می‌خواهم؛ شفا بیاب!» در همان لحظه، جذام او از بین رفت!"},{"book":"متی","chapter":"8","verse":"4","text":"آنگاه عیسی به او فرمود: «مواظب باش که در این باره چیزی به کسی نگویی؛ بلکه نزد کاهن برو تا تو را معاینه کند، و آن هدیه‌ای را هم که موسی برای جذامی‌های شفا یافته تعیین کرده، با خودت ببر تا به همه ثابت شود که شفا یافته‌ای.»"},{"book":"متی","chapter":"8","verse":"5","text":"وقتی عیسی وارد شهر کَفَرناحوم شد، یک افسر رومی نزدش آمد و خواهش‌کنان به او گفت:"},{"book":"متی","chapter":"8","verse":"6","text":"«سَروَر من، خدمتکار جوانم فلج شده، در بستر افتاده، و از درد به خود می‌پیچد»."},{"book":"متی","chapter":"8","verse":"7","text":"عیسی به او گفت: «من می‌آیم و او را شفا می‌دهم.»"},{"book":"متی","chapter":"8","verse":"8","text":"اما افسر در پاسخ عرض کرد: «سَروَرم، من شایسته نیستم که به خانهٔ من بیایی. از همین جا فقط سخنی بگو که خدمتکارم شفا خواهد یافت."},{"book":"متی","chapter":"8","verse":"9","text":"من این را می‌دانم، چون من از افسران مافوق فرمان می‌گیرم، و خودم هم سربازانی زیر فرمان خود دارم. کافی است به یکی بگویم ”برو“، می‌رود، یا به دیگری بگویم ”بیا“، می‌آید؛ یا اگر به غلامم بگویم ”فلان کار را بکن“، انجام می‌دهد.»"},{"book":"متی","chapter":"8","verse":"10","text":"عیسی با شنیدن این سخن، حیرت کرد! سپس رو به کسانی که به دنبالش می‌آمدند کرد و گفت: «براستی به شما می‌گویم که چنین ایمانی حتی در اسرائیل هم ندیده‌ام."},{"book":"متی","chapter":"8","verse":"11","text":"این را به شما بگویم که بسیاری از سرتاسر جهان، از شرق و غرب آمده، با ابراهیم و اسحاق و یعقوب، در ضیافتِ ملکوت آسمان همنشین خواهند شد؛"},{"book":"متی","chapter":"8","verse":"12","text":"اما بسیاری از یهودیان، که ملکوت برای آنان مهیا شده بود، به تاریکیِ بیرونی افکنده خواهند شد، به جایی که در آن گریه و ساییدن دندان بر دندان خواهد بود.»"},{"book":"متی","chapter":"8","verse":"13","text":"سپس رو به افسر رومی کرد و گفت: «به خانه‌ات برگرد. مطابق ایمانت انجام شد.» خدمتکار جوان او در همان لحظه شفا یافته بود!"},{"book":"متی","chapter":"8","verse":"14","text":"هنگامی که عیسی به خانهٔ پطرس رسید، دید که مادر زن او تب کرده و در رختخواب است."},{"book":"متی","chapter":"8","verse":"15","text":"اما وقتی عیسی دست او را لمس کرد تبش قطع شد. پس او برخاست و سرگرم پذیرایی از عیسی شد."},{"book":"متی","chapter":"8","verse":"16","text":"هنگام غروب، مردم عدهٔ زیادی از دیوزدگان را نزد عیسی آوردند، و او فقط با گفتن یک کلمه، ارواح پلید را از وجود آنان اخراج کرد و همۀ بیماران را شفا بخشید."},{"book":"متی","chapter":"8","verse":"17","text":"به این شکل، کلام خدا توسط اشعیای نبی به حقیقت پیوست که گفته بود: «او ضعف‌های ما را برداشت و مرض‌های ما را حمل کرد.»8‏:17 اشعیا ۵۳‏:۴."},{"book":"متی","chapter":"8","verse":"18","text":"وقتی عیسی دید که جمعیت بزرگی نزد او گرد می‌آیند، به شاگردانش فرمود: «به آن طرف دریاچه برویم.»"},{"book":"متی","chapter":"8","verse":"19","text":"در آن لحظه، یکی از علمای دین یهود نزد او آمد و گفت: «استاد، هر جا بروی، از تو پیروی خواهم کرد.»"},{"book":"متی","chapter":"8","verse":"20","text":"اما عیسی به او گفت: «روباه‌ها برای خود لانه دارند و پرندگان، آشیانه؛ اما پسر انسان8‏:20 «پسر انسان» لقبی است که عیسی برای خود به کار می‌برد. جایی ندارد که حتی سرش را بر آن بگذارد.»"},{"book":"متی","chapter":"8","verse":"21","text":"یکی دیگر از شاگردانش به او گفت: «سَرورم، اجازه بفرما تا اول به خانه بازگردم و پدرم را دفن کنم.»"},{"book":"متی","chapter":"8","verse":"22","text":"اما عیسی به او گفت: «دنبال من بیا، و بگذار مردگان، مردگانِ خود را دفن کنند.»"},{"book":"متی","chapter":"8","verse":"23","text":"آنگاه عیسی سوار قایق شد و شاگردانش نیز او را دنبال کردند."},{"book":"متی","chapter":"8","verse":"24","text":"ناگهان دریاچه دچار توفانی سخت شد، به طوری که قایق نزدیک بود غرق شود. اما عیسی در خواب بود."},{"book":"متی","chapter":"8","verse":"25","text":"شاگردانش به او نزدیک شدند و بیدارش کرده، فریادکنان گفتند: «سَرور ما، به دادمان برس؛ نزدیک است غرق شویم!»"},{"book":"متی","chapter":"8","verse":"26","text":"عیسی پاسخ داد: «ای کم‌ایمانان! چرا چنین وحشت کرده‌اید؟» سپس برخاست و بر باد و امواج نهیب زد، و آرامشی کامل پدید آمد."},{"book":"متی","chapter":"8","verse":"27","text":"شاگردان که حیرت‌زده شده بودند، به یکدیگر می‌گفتند: «این چگونه شخصی است که حتی باد و امواج نیز از او فرمان می‌برند!»"},{"book":"متی","chapter":"8","verse":"28","text":"وقتی عیسی به آن طرف دریاچه، به ناحیۀ جَدَریان رسید، دو مرد دیوزده به او برخوردند. آن دو در قبرستان زندگی می‌کردند و چنان خشن و وحشی بودند که کسی جرأت نداشت از آن منطقه عبور کند."},{"book":"متی","chapter":"8","verse":"29","text":"آنها فریاد زدند: «ای پسر خدا، با ما چه کار داری؟ آیا آمده‌ای تا قبل از زمانی که خدا تعیین کرده، ما را عذاب دهی؟»"},{"book":"متی","chapter":"8","verse":"30","text":"از قضا، کمی دورتر یک گلهٔ خوک می‌چرید."},{"book":"متی","chapter":"8","verse":"31","text":"پس ارواح پلید از عیسی خواهش کرده، گفتند: «اگر می‌خواهی ما را بیرون کنی، ما را به درون این گلۀ خوکها بفرست.»"},{"book":"متی","chapter":"8","verse":"32","text":"عیسی به آنها گفت: «بسیار خوب، بروید.» ارواح پلید از وجود آن دو مرد بیرون آمدند و به درون خوکها رفتند. ناگاه تمام گله، از سراشیبی تپه به دریاچه ریختند و خفه شدند."},{"book":"متی","chapter":"8","verse":"33","text":"خوک‌چرانها فرار کرده، به شهر رفتند و به همه گفتند که بر آن دو دیوزده چه گذشت."},{"book":"متی","chapter":"8","verse":"34","text":"در نتیجه، تمام اهالی شهر بیرون ریختند تا عیسی را ببینند، و وقتی او را دیدند، از او التماس کردند که از آنجا برود و ایشان را به حال خودشان بگذارد."}]}