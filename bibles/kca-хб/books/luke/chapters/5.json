{"data":[{"book":"Luke","chapter":"5","verse":"1","text":"И пўш, хун Иисус Геннисарет нэмпи ԓор питарән ԓоймаԓән, хŏйатәт керәтман Ԓўв хŏщайәԓ нӑптәщсәт, Турәм йасәӈ хуԓәтты урәӈән,"},{"book":"Luke","chapter":"5","verse":"2","text":"Ԓўв кӑт ўты кӑтԓәм хоп шийаԓәс; хўԓ веԓты хŏйатәт пӑ, хоп эԓты иԓ ŏхәԓман, хоԓәпԓаԓ ԉŏхәтсәт."},{"book":"Luke","chapter":"5","verse":"3","text":"Иисус и хопәԓа ԓэԓәс, Симон хопа. Ԓўв ԓор питар эԓты Симон йэша йэԓшәк мӑнты пӑртсәԓы, Ԓўв пӑ, хопән омәсман, хŏйатәт утәԓтәс."},{"book":"Luke","chapter":"5","verse":"4","text":"Хун Ԓўв хŏйатәт утәԓтәты йэтшәс, Симон пеԓа йастәс: \"Мӑԓ тӑхайа мӑна, пӑ хоԓпән хўԓ хойты щира йовәԓмаԓән\"."},{"book":"Luke","chapter":"5","verse":"5","text":"Симон Ԓўвеԓа йастәс: \"Утәԓтәты ху, мўӈ тӑԓаӈ ат рупәтсув, нэмәԓты ӑт мŏщатсув, туп Нӑӈ йасӈен хўватән ма хоԓпем йовәԓмәԓэм\"."},{"book":"Luke","chapter":"5","verse":"6","text":"Щиты вермеԓ йўпийән, ԓыв щи арат ар хўԓ мŏщатсәт, пӑ хŏԓна хоԓпеԓ тŏхты питәс."},{"book":"Luke","chapter":"5","verse":"7","text":"Щиӈәԋща ԓыв кимет хопән уԓәм пиԓԓаԓа йош йовәԓты питсәт, ԓывиԓаԓа ԋотты ат йŏхәтсәт; щӑԓта йŏхәтсәт пӑ хопӈәԓаԓ кинәӈтак хўԓән тэкәптәсԓаԓ, хопӈәԓаԓ вŏԓԓы иԓ шуйԓәты питсәӈән."},{"book":"Luke","chapter":"5","verse":"8","text":"Щит шийаԓәмаԓ кемән, Иисусән Петрайа айәԓтәм Симон Иисус шашӈән хŏща рӑкнәс пӑ йастәс: \"Турәм Куща, ма эԓтэм йэԓ мӑна, ма кӑрэкәӈ хŏйат\"."},{"book":"Luke","chapter":"5","verse":"9","text":"Петрайа айәԓтәм Симон пӑ хŏԓ, ԓўв пиԓәԓән уԓәм йохԓаԓ, тӑм веԓәм хўԓԓаԓ пӑтыйән, пӑԓщәмән йŏхәтсайәт;"},{"book":"Luke","chapter":"5","verse":"10","text":"Симон пиԓӈәԓаԓ Иаков пӑ Иоанн, Зеведей пŏхӈән ищиты пӑԓтәмәсӈән. Щӑԓта Иисус Симон пеԓа йастәс: \"Аԓ пӑԓа, тӑԓта йэԓԓы нӑӈ хŏйатәт кӑтәԓты питԓән\"."},{"book":"Luke","chapter":"5","verse":"11","text":"Щиӈәԋща, хопӈән ўты тӑԓмеԓ йўпийән, пŏрмасԓаԓ иса хӑйсәԓаԓ пӑ Иисус йўпийән мӑтсәт."},{"book":"Luke","chapter":"5","verse":"12","text":"Хун Иисус и мŏԓты вошән уԓмаԓән, ԓŏватәԓән ԓайӈәӈ ԋўләмән этәм хŏйат йŏхтәс. Щӑԓта, Иисус шийаԓәмаԓ кемән, Ԓўв йэԓпеԓән хŏмта шаншантәс пӑ, пойәкман пŏтәртәс: \"Йэшәк Турәм Куща! Кашен уԓ ки, верәтԓэн мӑнэм Нӑӈ нŏх сыстапты\"."},{"book":"Luke","chapter":"5","verse":"13","text":"Иисус йошәԓ йэԓ шӑшсәԓы, ԓўв хŏщайәԓа хӑнәмтыйәс пӑ йастәс: \"Ԓӑӈхаԓайәм, сыстама йўва!\" Ищи мŏхты ԓайӈәӈ ԋўләмԓаԓ йӑма йисәт."},{"book":"Luke","chapter":"5","verse":"14","text":"Иисус ԓўвеԓа нэмәԓты хŏйата щи вер эԓты пŏтәртты ӑт эсәԓсәԓы. Туп Турма йир верты хŏйата этәԓтыты пӑртсәԓы, пӑ сыстапты верәԓ пеԓа йир туты пӑртсәԓы, хŏты Моисей партәс, ԓывиԓаԓ эвԓәптәты урәӈән."},{"book":"Luke","chapter":"5","verse":"15","text":"Туп Иисус айкеԓәԓ мет йэԓ ԓӑрпиԓәс, пӑ тэԓыйэ хŏйат Ԓўв хŏщайәԓа йŏхтыԓыйәс, Ԓўв йасәӈԓаԓ хуԓәтты пӑ мушԓаԓ эԓты йӑмәԓтыты."},{"book":"Luke","chapter":"5","verse":"16","text":"Туп Иисус таԓ шитам тӑхайата мӑныԓыйәс пӑ щита пойәкщәс."},{"book":"Luke","chapter":"5","verse":"17","text":"И хӑтәԓән, хун Иисус хŏйатәт утәԓтәс, щита Галилея пӑ Иудея куртәт эԓты, Иерусалим вош эԓты па йŏхтәм фарисейәт5:17 Фарисейәт – словарь ванта пӑ Закона утәԓтәты икет5:17 Закона утәԓтәты икет – ԓыв мирэԓ йаӈ Турәм партәпса йасӈәт пӑ Турәмән Моисея мийәм па законәт пӑ ащиԓаԓ хӑйәм ԓӑтәӈ йасӈәт нумты па щи йасӈәт хўват уԓты утәԓтәсԓаԓ. омәссәт; Турәм Куща йур мушәӈ хŏйатәт тўмтака верты верән этԓыйәс."},{"book":"Luke","chapter":"5","verse":"18","text":"Щӑԓта ин, кӑмәтса хŏйат щащԓы питәм ху ŏԓты сŏxԓаԓән тусәт. Ԓыв хота ԓўвеԓ ԓŏӈәԓтты ўтщисэԓ, Иисус йэԓпийа ԓуԓән пŏнты,"},{"book":"Luke","chapter":"5","verse":"19","text":"туп и ԓӑӈкәрән ԓойты хŏйатәт кўт эԓты ӑт верәтсэԓ туты. Щиӈәԋща ԓыв хот ԓоӈԓа нŏх ўратсәт, хот ԓоӈәԓ, нŏх лосәтман, усән версэԓ пӑ мушәӈ ŏтэԓ ŏԓты сŏxԓаԓән кўтԓәпа Иисус йэԓпийа иԓ эсәԓсэԓ."},{"book":"Luke","chapter":"5","verse":"20","text":"Иисус ԓыв эвәԓты щирэԓ шийаԓәмаԓ кемән, мушәӈ хŏйата йастәс: \"Ԓухсэм, кӑрэкԓан йŏрэмәсайәт!\""},{"book":"Luke","chapter":"5","verse":"21","text":"Фарисейәт пӑ Закона утәԓтәты икет щит хуԓмеԓ кемән нумәсты питсәт, пŏтәртԓәт: \"Хŏй щит, Хŏй Турма ӑт рӑхты йасӈәт йастыйәԓ? Турәм тўмпийән хŏй верәтәԓ хŏйата кӑрэкәт йŏрэмәты?\""},{"book":"Luke","chapter":"5","verse":"22","text":"Иисус, ԓыв нŏмәсԓаԓ ŏша пайәтмаԓ кемән, йŏхԓы ԓывиԓаԓа йастәс: \"Мўйа щиты нумәсԓәты?"},{"book":"Luke","chapter":"5","verse":"23","text":"Мўй кеншәк йастәты: ”Нӑӈ кӑрэкԓан йŏрэмәсайәт!”, мўй пӑ йастәты: ”Нŏх ԓойа пӑ шушиԓыйа”?"},{"book":"Luke","chapter":"5","verse":"24","text":"Уйтаты, Хŏйат Пŏх тӑта, мўвән, кӑрэкәт йŏрэмәты щир тӑйәԓ, - Иисус щащԓы питәм хŏйат пеԓа йастәс, - Нӑӈена пŏтәртԓәм: нŏх ԓойа, ŏԓты сŏхԓан ўйаԓән пӑ йŏхи мӑна\"."},{"book":"Luke","chapter":"5","verse":"25","text":"Ищи мŏхты ԓыв йэщаԓтэԓ ԓўв нŏх ԓойәс, ŏԓәм сŏxԓаԓ усԓы, Турәм вŏԓаӈа айәԓтман, йŏхи мӑнәс."},{"book":"Luke","chapter":"5","verse":"26","text":"Щиӈәԋща вантәм хŏйатәт пӑԓщәмән йŏхәтсайәт, ԓыв Турәм вŏԓаӈа айәԓтсәт пӑ, пӑԓман, пŏтәртсәт: \"Тӑмхӑтәԓ унты ӑт вантыԓыйәм верәт мўӈ ин щи ватсув!\""},{"book":"Luke","chapter":"5","verse":"27","text":"Щи йўпийән, Иисус ким этәс, пӑ Левий нэмпи налог ӑкәтты хŏйат шийаԓәс, налог ӑкәтты тӑхайәԓән опсәс. Иисус ԓўвеԓа йастәс: \"Ма йўпемән йўва\"."},{"book":"Luke","chapter":"5","verse":"28","text":"Щиӈәԋща, мŏԓтыԓаԓ иса хӑйсәԓы, нŏх ԓойәс пӑ Иисус йўпийән мӑнәс."},{"book":"Luke","chapter":"5","verse":"29","text":"Левий ԓўв хотәԓән Иисус урәӈән ун поры пӑсан ԓэщатәс, ԓыв пиԓԓаԓән пӑсан сурыйән налог ӑкәтты ар хŏйат пӑ па мŏхет усәт."},{"book":"Luke","chapter":"5","verse":"30","text":"Фарисейәт пӑ Закона утәԓтәты икет Иисус утәԓтәты йохԓаԓ пеԓа ўшмащсәт пӑ пŏтәртсәт: \"Мўйа нын налог ӑкәтты хŏйатәт пӑ кӑрэкәӈ хŏйатәт пиԓән и йӑха ԓэԓты, йищԓәты?\""},{"book":"Luke","chapter":"5","verse":"31","text":"Иисус ԓывиԓаԓа йŏхԓы йастәс: \"Тўмтак хŏйатәта хун ԉеккар мосәԓ, мушәӈ хŏйатәта мосәԓ."},{"book":"Luke","chapter":"5","verse":"32","text":"Ма ӑнта тўӈа–щира уԓты хŏйатәт, Ма кӑрэкәӈ хŏйатәт кӑрэкԓаԓ эԓты шӑшән керԓәптәты урәӈән йŏхәтсәм\"."},{"book":"Luke","chapter":"5","verse":"33","text":"Щӑԓта ԓыв Иисуса йастәсәт: \"Иоанн утәԓтәты йохԓаԓ ван кўтән вўщԓәты хӑтԓәт5:33 вўщԓәты хӑтԓәт – ԓэтŏт ӑт ԓэты пӑ, пойәкщәман, уԓты хӑтԓәт; верыԓыԓәт пӑ пойәкщәты верәт верԓәт, фарисейәт утәԓтәты йŏх ищиты уԓԓәт, Нӑӈиԓан пӑ ԓэԓәт-йищԓәт\"."},{"book":"Luke","chapter":"5","verse":"34","text":"Иисус ԓывиԓаԓа йŏхԓы йастәс: \"Нын мўй поры пӑсан хŏща, Нэ Туты Ху омәсман, мŏйәӈ йох вўщԓәты партты верәтԓәты?"},{"book":"Luke","chapter":"5","verse":"35","text":"Хӑтԓәт йŏхәтԓәт, хун Нэ Туты Ху ԓыв эԓтэԓ нŏх ўԓа, щи пŏрайән ԓыв вўщԓәты хӑтԓәт верты питԓәт\"."},{"book":"Luke","chapter":"5","verse":"36","text":"Иисус ԓывиԓаԓа хŏԓна тӑмәщ утәԓтәты пŏтәр пŏтәртәс: \"Нэмәԓты хŏйат, йӑԓәп ԓумтәмәԓ эԓты менэмәм йŏԓәптайәԓ, катра сŏхәԓа ӑт рӑхәԓԓәԓы; па щирән ки йӑԓәп ԓумтәмәԓ мӑшԓәԓы, пӑ йӑԓәп йŏԓәптайәԓ катра сŏхәԓа па ӑт рӑхәԓ."},{"book":"Luke","chapter":"5","verse":"37","text":"Пӑ нэмәԓты хŏйат йӑԓәп ўна катра ԋўки хира5:37 хир – ԋўки эԓты верәм хир (мосәӈ пӑ щуш хир эԓты верәм хир) ӑт пŏнԓәԓы, па щирән ки, веԉщи кавәрты ўнайән хир мӑшԓа, ўнайәԓ иԓ мӑнәԓ пӑ хирәԓ ӑт мосты питәԓ."},{"book":"Luke","chapter":"5","verse":"38","text":"Ӑнта, йӑԓәп ўна йӑԓәп хира пŏнты мосәԓ. Ши пŏрайән тўмеԓ тӑԓаӈа хӑщәԓ, пӑ тӑмеԓ па."},{"book":"Luke","chapter":"5","verse":"39","text":"Нэмәԓт хŏйат, катра ўна йиԋщемәман, ищи мŏхты йӑԓәп ўна йиԋщемәты ӑт ԓӑӈхамәԓа. Ԓўв йастәԓ: \"Катра ўна йӑмшәк\"."}]}