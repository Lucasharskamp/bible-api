{"data":[{"book":"Filimon","chapter":"1","verse":"1","text":"Krstos Iyesus jangosh tipetso tiyoke P'awlosnat no eshu T'imotiyosokere, shunetso no eshuu no fini tooh wottsosh Filimonsh,"},{"book":"Filimon","chapter":"1","verse":"2","text":"1:2 K'ol. 4:17  no mish Afbyash noonton Krstossh kaarts wottsosh Arikip'assh, mank'owere n meyits ko'eyiru amantsuwotssh,"},{"book":"Filimon","chapter":"1","verse":"3","text":"No nihi Ik'oke, no doonz Iyesus Krstos s'aatetonat jeenon itsh wotowe."},{"book":"Filimon","chapter":"1","verse":"4","text":"Ik'o tk'onor itn gawfetsat jam aawo Izar Izeweri udirwe,"},{"book":"Filimon","chapter":"1","verse":"5","text":"Doonzo Iyesussh n detsts shunonat imnetiyon ando amantsuwotssh shuno n detstsok'o shishre,"},{"book":"Filimon","chapter":"1","verse":"6","text":"Krstosk no wottsosh no detsts sheeng keew jamo keer b́ danetwok'o n imnetiyo k'oshwotssh kayiyosh n kúp'itwok'o Ik'o k'onitwe."},{"book":"Filimon","chapter":"1","verse":"7","text":"Ti eshuwo! niatse tuutson amantsuwots nibo b́ handrtsosh n shuno een wotts gene'onat kúp'o taash imre."},{"book":"Filimon","chapter":"1","verse":"8","text":"K'alo neesh b́geyitwo k'alwe err neen azazosh Krstosn ááw shuuk'o tdetsalor,"},{"book":"Filimon","chapter":"1","verse":"9","text":"mank'o k'aloniyere Krstos Iyesus jangosh tipetso taa eenasho P'awlos shunon k'ono marat'itwe."},{"book":"Filimon","chapter":"1","verse":"10","text":"1:10 K'ol. 4:9  taa tipi mootse t beyor Shayiron t naayi wottso Onesimos jangosh neen k'onre."},{"book":"Filimon","chapter":"1","verse":"11","text":"Onasimos haniyere shin k'awntsalke b́ teshi, andomo taash wotowa neeshor t'ak'amitke."},{"book":"Filimon","chapter":"1","verse":"12","text":"Hambe bín niyok aanidek' woshere, bín niyok twoshoor t took níbo twoshtsok'o woshde'er taawitwe."},{"book":"Filimon","chapter":"1","verse":"13","text":"Doo shishi jangosh hanokere tipeyat t beyor n shegro wotar taash b́ finish bí taanton b́wotink'e geneúyank'ee b́ teshi,"},{"book":"Filimon","chapter":"1","verse":"14","text":"Ernmó n sheeng fino angnon b́ woterawo shunon b́ wotituwok'owa etaat nee niekeraniyere eegoru k'alo geeratse."},{"book":"Filimon","chapter":"1","verse":"15","text":"Onesimos andish b́ borfetso múk' gizewosh niyatse b́k'ale daneraka haniyere hakon jam gizeyosh neenton beyosh wotituwe."},{"book":"Filimon","chapter":"1","verse":"16","text":"Haniyak guutsok'o b́ woterawo guutsoniyere bog wotar shuneets eshúwok'owiye, bí taash shuneets eeshúwe, neeshmó iki bogo aaw aawi b́ beyonat doonzon shune eshwok'oyiye."},{"book":"Filimon","chapter":"1","verse":"17","text":"Eshe taanton tohaat finef tohok'o woshdek'at tawurne wotiyal arikon taank'o woshde'er bín de'e."},{"book":"Filimon","chapter":"1","verse":"18","text":"Neen b́ dadtso fa'e wotiyal wee k'awntso biyatse fa'e wotiyal b́ k'awntsman tiyats woshuwe."},{"book":"Filimon","chapter":"1","verse":"19","text":"Eshe taa P'awlos «Bíyatse fa'a k'awntso dashetwe» etaat t took kishon t guut'tsok'o danire, ernmó n kashosh nee n tookon dab taash k'awnts n wottsok'o taa neesh t gawiyo geyiratse."},{"book":"Filimon","chapter":"1","verse":"20","text":"Eshe tí eshwo! sheeng keewan taash n k'alitwok'o doozon neen k'onirwe oona neesha t nibo Krstosn taash handriwe."},{"book":"Filimon","chapter":"1","verse":"21","text":"Neesh t guut'tsansh taash ni'alletwok'o amanere, monk'owere taa ti aattsoniyere bogo n k'alituwok'o danfee."},{"book":"Filimon","chapter":"1","verse":"22","text":"Mannowere Ik'o it k'ono shiyir itok t weetwok'o b́ woshitwok'o t tewnirwotse bíts t kashit moo taash k'aniwe."},{"book":"Filimon","chapter":"1","verse":"23","text":"Krstos Iyesus jangosh taanton tipetso Ep'afra jamo itsh t'intsirwe,"},{"book":"Filimon","chapter":"1","verse":"24","text":"1:24 Wosh. 12:12, 25; 13:13; 15:37-39; 19:29; 27:2; K'ol. 4:10, 14; 2 T'im. 4:10-11  Mank'owere t fini tooh wottswots Mark'os, Arst'rokos, Demas, Luk'aswere jamo neesh t'intsirune."},{"book":"Filimon","chapter":"1","verse":"25","text":"Doonzo Iyesus Krstos s'aato it Shayironton wotowe."}]}