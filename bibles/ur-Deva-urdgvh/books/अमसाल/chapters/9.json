{"data":[{"book":"अमसाल","chapter":"9","verse":"1","text":"हिकमत ने अपना घर तामीर करके अपने लिए सात सतून तराश लिए हैं।"},{"book":"अमसाल","chapter":"9","verse":"2","text":"अपने जानवरों को ज़बह करने और अपनी मै तैयार करने के बाद उसने अपनी मेज़ बिछाई है।"},{"book":"अमसाल","chapter":"9","verse":"3","text":"अब उसने अपनी नौकरानियों को भेजा है, और ख़ुद भी लोगों को शहर की बुलंदियों से ज़ियाफ़त करने की दावत देती है,"},{"book":"अमसाल","chapter":"9","verse":"4","text":"“जो सादालौह है, वह मेरे पास आए।” नासमझ लोगों से वह कहती है,"},{"book":"अमसाल","chapter":"9","verse":"5","text":"“आओ, मेरी रोटी खाओ, वह मै पियो जो मैंने तैयार कर रखी है।"},{"book":"अमसाल","chapter":"9","verse":"6","text":"अपनी सादालौह राहों से बाज़ आओ तो जीते रहोगे, समझ की राह पर चल पड़ो।”"},{"book":"अमसाल","chapter":"9","verse":"7","text":"जो लान-तान करनेवाले को तालीम दे उस की अपनी रुसवाई हो जाएगी, और जो बेदीन को डाँटे उसे नुक़सान पहुँचेगा।"},{"book":"अमसाल","chapter":"9","verse":"8","text":"लान-तान करनेवाले की मलामत न कर वरना वह तुझसे नफ़रत करेगा। दानिशमंद की मलामत कर तो वह तुझसे मुहब्बत करेगा।"},{"book":"अमसाल","chapter":"9","verse":"9","text":"दानिशमंद को हिदायत दे तो उस की हिकमत मज़ीद बढ़ेगी, रास्तबाज़ को तालीम दे तो वह अपने इल्म में इज़ाफ़ा करेगा।"},{"book":"अमसाल","chapter":"9","verse":"10","text":"रब का ख़ौफ़ मानने से ही हिकमत शुरू होती है, क़ुद्दूस ख़ुदा को जानने से ही समझ हासिल होती है।"},{"book":"अमसाल","chapter":"9","verse":"11","text":"मुझसे ही तेरी उम्र के दिनों और सालों में इज़ाफ़ा होगा।"},{"book":"अमसाल","chapter":"9","verse":"12","text":"अगर तू दानिशमंद हो तो ख़ुद इससे फ़ायदा उठाएगा, अगर लान-तान करनेवाला हो तो तुझे ही इसका नुक़सान झेलना पड़ेगा।"},{"book":"अमसाल","chapter":"9","verse":"13","text":"हमाक़त बीबी बेलगाम और नासमझ है, वह कुछ नहीं जानती।"},{"book":"अमसाल","chapter":"9","verse":"14","text":"उसका घर शहर की बुलंदी पर वाक़े है। दरवाज़े के पास कुरसी पर बैठी"},{"book":"अमसाल","chapter":"9","verse":"15","text":"वह गुज़रनेवालों को जो सीधी राह पर चलते हैं ऊँची आवाज़ से दावत देती है,"},{"book":"अमसाल","chapter":"9","verse":"16","text":"“जो सादालौह है वह मेरे पास आए।”"},{"book":"अमसाल","chapter":"9","verse":"17","text":"“चोरी का पानी मीठा और पोशीदगी में खाई गई रोटी लज़ीज़ होती है।”"},{"book":"अमसाल","chapter":"9","verse":"18","text":"लेकिन उन्हें मालूम नहीं कि हमाक़त बीबी के घर में सिर्फ़ मुरदों की रूहें बसती हैं, कि उसके मेहमान पाताल की गहराइयों में रहते हैं।"}]}