{"data":[{"book":"داوران","chapter":"17","verse":"1","text":"در کوهستان افرایم مردی به نام میخا زندگی می‌کرد."},{"book":"داوران","chapter":"17","verse":"2","text":"روزی او به مادرش گفت: «آن هزار و صد مثقال نقره‌ای را که فکر می‌کردی از تو دزدیده‌اند و من شنیدم که دزدش را نفرین می‌کردی، نزد من است، من آن را برداشته‌ام.»"},{"book":"داوران","chapter":"17","verse":"3","text":"پس میخا آن مقدار نقره را که دزدیده بود، به مادرش پس داد. مادرش گفت: «من این نقره را وقف خداوند می‌نمایم و از آن یک بت نقره‌ای برای تو تهیه می‌کنم تا این لعنت از تو دور شود.»"},{"book":"داوران","chapter":"17","verse":"4-5","text":"پس مادرش دویست مثقال از آن نقره را گرفته، پیش زرگر برد و دستور داد با آن بُتی بسازد. بت ساخته شد و در خانهٔ میخا گذاشته شد. میخا در خانه‌اش علاوه بر بتها، ایفود17‏:4‏و5 «ایفود» در اصل جلیقهٔ مخصوص کاهنان بود که به تدریج جزو وسایل بت‌پرستی شد. نیز داشت. او یکی از پسرانش را به کاهنی بتخانهٔ خود تعیین نمود."},{"book":"داوران","chapter":"17","verse":"6","text":"در آن زمان بنی‌اسرائیل پادشاهی نداشت و هر کس هر کاری را که دلش می‌خواست انجام می‌داد."},{"book":"داوران","chapter":"17","verse":"7-8","text":"یک روز جوانی از قبیلهٔ لاوی که اهل بیت‌لحم یهودا بود شهر خود را ترک گفت تا جای مناسبی برای زندگی پیدا کند. در طول سفر به خانهٔ میخا در کوهستان افرایم رسید."},{"book":"داوران","chapter":"17","verse":"9","text":"میخا از او پرسید: «اهل کجا هستی؟»"},{"book":"داوران","chapter":"17","verse":"10-11","text":"میخا گفت: «اگر بخواهی می‌توانی پیش من بمانی و کاهن من باشی. سالیانه ده مثقال نقره، یک دست لباس و خوراک به تو خواهم داد.» آن لاوی جوان موافقت کرد و پیش او ماند. میخا او را چون یکی از پسرانش می‌دانست"},{"book":"داوران","chapter":"17","verse":"12","text":"و وی را کاهن خود تعیین نمود و او در منزل میخا سکونت گزید."},{"book":"داوران","chapter":"17","verse":"13","text":"میخا گفت: «حال که از قبیلهٔ لاوی کاهنی برای خود دارم، می‌دانم که خداوند مرا برکت خواهد داد.»"}]}