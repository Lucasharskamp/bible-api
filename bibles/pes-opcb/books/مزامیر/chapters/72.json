{"data":[{"book":"مزامیر","chapter":"72","verse":"1","text":"خدایا، عدالت‌خواهی خود را به پادشاه و ولیعهدش عنایت کن"},{"book":"مزامیر","chapter":"72","verse":"2","text":"تا او بر قوم تو عادلانه حکومت و داوری کند و مظلومان را منصفانه دادرسی نماید."},{"book":"مزامیر","chapter":"72","verse":"3","text":"آنگاه در سراسر سرزمین ما سلامتی و عدالت برقرار خواهد شد."},{"book":"مزامیر","chapter":"72","verse":"4","text":"باشد که پادشاه به داد مظلومان برسد و از فرزندان فقیران حمایت کند و ظالمان را سرکوب نماید."},{"book":"مزامیر","chapter":"72","verse":"5","text":"باشد که قوم تو، تا زمانی که ماه و خورشید در آسمان برقرارند، تو را پیوسته با ترس و احترام ستایش کنند."},{"book":"مزامیر","chapter":"72","verse":"6","text":"سلطنت پادشاه ما72‏:6 پیشگویی دربارهٔ مسیح و سلطنت اوست. همچون بارانی که بر گیاهان می‌بارد و مانند بارشهایی که زمین را سیراب می‌کند، پربرکت خواهد بود."},{"book":"مزامیر","chapter":"72","verse":"7","text":"در زمان حکومت او، عادلان کامیاب خواهند شد و تا وقتی که ماه باقی باشد، صلح و سلامتی برقرار خواهد بود."},{"book":"مزامیر","chapter":"72","verse":"8","text":"دامنهٔ قلمرو او از دریا تا به دریا و از رود فرات تا دورترین نقطهٔ جهان خواهد بود."},{"book":"مزامیر","chapter":"72","verse":"9","text":"صحرانشینان در حضورش تعظیم خواهند کرد و دشمنانش به خاک پایش خواهند افتاد."},{"book":"مزامیر","chapter":"72","verse":"10","text":"پادشاهان جزایر مدیترانه و سرزمین ترشیش و نیز اهالی شبا و سبا برایش هدایا خواهند آورد."},{"book":"مزامیر","chapter":"72","verse":"11","text":"همهٔ پادشاهان، او را تعظیم خواهند کرد و تمام قومها خدمتگزار او خواهند بود."},{"book":"مزامیر","chapter":"72","verse":"12","text":"وقتی شخص فقیر و درمانده از او کمک بخواهد، او را خواهد رهانید."},{"book":"مزامیر","chapter":"72","verse":"13","text":"بر افراد ضعیف و نیازمند رحم خواهد کرد و ایشان را نجات خواهد داد."},{"book":"مزامیر","chapter":"72","verse":"14","text":"آنها را از ظلم و ستم خواهد رهانید، زیرا جان آنها برای او با ارزش است."},{"book":"مزامیر","chapter":"72","verse":"15","text":"باشد که پادشاه پایدار بماند و مردم طلای شبا به او هدیه دهند. قوم او پیوسته برایش دعا کنند و او را متبارک خوانند."},{"book":"مزامیر","chapter":"72","verse":"16","text":"سرزمین او پر از غله شود و کوهستانها مانند کوههای لبنان حاصلخیز گردد. شهرها همچون مزرعه‌های پرعلف، سرشار از جمعیت شود."},{"book":"مزامیر","chapter":"72","verse":"17","text":"نام پادشاه هرگز فراموش نشود و تا خورشید باقی است آوازهٔ او پایدار بماند."},{"book":"مزامیر","chapter":"72","verse":"18","text":"متبارک باد خداوند، خدای اسرائیل! تنها او قادر است کارهای بزرگ و شگفت‌انگیز انجام دهد."},{"book":"مزامیر","chapter":"72","verse":"19","text":"شکر و سپاس بر نام مجید او باد تا ابدالاباد! تمام دنیا از شکوه و جلال او پر شود. آمین! آمین!"},{"book":"مزامیر","chapter":"72","verse":"20","text":"(پایان زبور داوود، پسر یَسا.)"}]}