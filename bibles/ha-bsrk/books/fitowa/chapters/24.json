{"data":[{"book":"Fitowa","chapter":"24","verse":"1","text":"Ana nan sai Ubangiji ya ce wa Musa, “Ku hauro zuwa wurina, kai da Haruna, Nadab da Abihu, da kuma dattawa saba’in a cikin Isra’ila. Za ku yi sujada da ɗan nisa,"},{"book":"Fitowa","chapter":"24","verse":"2","text":"sai Musa kaɗai zai kusaci Ubangiji. Amma sauran kada su zo kusa, kada kuma jama’a su hau tare da shi.”"},{"book":"Fitowa","chapter":"24","verse":"3","text":"Sa’ad da Musa ya tafi ya faɗa wa mutanen duk kalmomin Ubangiji da dokokinsa, sai suka amsa da murya ɗaya suna cewa, “Duk abin da Ubangiji ya faɗa, za mu yi.”"},{"book":"Fitowa","chapter":"24","verse":"4","text":"Sai Musa ya rubuta duk abin da Ubangiji ya faɗa."},{"book":"Fitowa","chapter":"24","verse":"5","text":"Sai ya aiki samarin Isra’ilawa, suka miƙa hadaya ta ƙonawa, suka kuma miƙa ƙananan bijimai don hadaya ta salama ga Ubangiji."},{"book":"Fitowa","chapter":"24","verse":"6","text":"Musa ya ɗauki rabin jinin ya zuba a cikin kwanoni, rabin kuma ya yayyafa a kan bagaden."},{"book":"Fitowa","chapter":"24","verse":"7","text":"Sa’an nan ya ɗauki Littafin Alkawari ya karanta wa mutane. Suka amsa suka ce, “Za mu yi duk abin da Ubangiji ya faɗa; za mu yi biyayya.”"},{"book":"Fitowa","chapter":"24","verse":"8","text":"Musa ya kuma ɗauki jinin, ya yayyafa a kan mutanen ya ce, “Wannan shi ne jinin alkawarin da Ubangiji ya yi da ku, bisa ga dukan waɗannan kalmomi.”"},{"book":"Fitowa","chapter":"24","verse":"9","text":"Musa da Haruna, Nadab da Abihu, da dattawa saba’in, Allah na Isra’ila suka haura"},{"book":"Fitowa","chapter":"24","verse":"10","text":"suka kuma ga Allah na Isra’ila. A ƙarƙashin ƙafafunsa akwai wani abu wanda aka yi da saffaya, mai haske kuma kamar sararin sama kansa."},{"book":"Fitowa","chapter":"24","verse":"11","text":"Amma Allah bai yi wa shugabannin Isra’ila wani abu ba; suka ga Allah, suka ci suka kuma sha."},{"book":"Fitowa","chapter":"24","verse":"12","text":"Ubangiji ya ce wa Musa, “Hauro wurina a kan dutse, ka tsaya a nan, zan ba ka allunan dutsen, da doka da umarnan da na rubuta don koyonsu.”"},{"book":"Fitowa","chapter":"24","verse":"13","text":"Sa’an nan Musa ya fita tare da Yoshuwa mataimakinsa, ya kuwa hau kan dutsen Allah."},{"book":"Fitowa","chapter":"24","verse":"14","text":"Ya ce wa dattawan, “Ku jira mu a nan, sai mun dawo wurinku. Haruna da Hur suna tare da ku, in wani yana da wata damuwa, sai yă je wurinsu.”"},{"book":"Fitowa","chapter":"24","verse":"15","text":"Da Musa ya hau dutsen, sai girgije ya rufe dutsen,"},{"book":"Fitowa","chapter":"24","verse":"16","text":"sai ɗaukakar Ubangiji ta sauka a kan Dutsen Sinai, kwana shida girgije ya rufe dutsen, a rana ta bakwai, sai Ubangiji ya kira Musa daga cikin girgijen."},{"book":"Fitowa","chapter":"24","verse":"17","text":"Ga Isra’ilawa dai, ɗaukakar Ubangiji ta yi kamar wuta mai ci a kan dutse."},{"book":"Fitowa","chapter":"24","verse":"18","text":"Sa’an nan Musa ya shiga girgijen ya hau kan dutsen. Ya zauna a kan dutsen yini arba’in da dare arba’in."}]}