{"data":[{"book":"Romarbrevet","chapter":"15","verse":"1","text":"Vi borde – vi som är starka [i våra övertygelser och är fast förankrade i tron] – bära de svagas svagheter och inte tjäna (leva för att behaga) oss själva."},{"book":"Romarbrevet","chapter":"15","verse":"2","text":"Må var och en av oss [separat – gr. hekas] tjäna [leva för att behaga] sin nästa (sin medmänniska) [3 Mos 19:18; Rom 13:8-9], i (in i) det som är gott och till (i riktning mot) uppbyggelse. [Paulus använder här det grekiska ordet oikodome, som rent konkret står för en byggnad eller ett hem. Innebörden i uppmaningen är att ge konstruktiv kritik och hjälp som bygger upp en människa att bli ett ”hem” där Gud kan ta sin boning.]"},{"book":"Romarbrevet","chapter":"15","verse":"3","text":"Den Smorde (Messias, Kristus) tjänade ju inte [levde ju inte för att behaga] sig själv, utan som det står skrivet:"},{"book":"Romarbrevet","chapter":"15","verse":"4","text":"För allt det som skrivits förut [i Guds ord], är [ju] skrivet till vår undervisning [för att ge oss instruktioner], så att vi genom den uthållighet (ståndaktighet) och genom den tröst (uppmuntran, uppmaning) Skrifterna ger kan [alltid skulle] bevara hoppet [vårt hopp – en förväntan och en framtidstro, se Rom 8:20-21]."},{"book":"Romarbrevet","chapter":"15","verse":"5","text":"Må nu uthållighetens och uppmuntrans (uppmaningens, tröstens) Gud hjälpa er att vara eniga med varandra i överensstämmelse med [ge er samma sinnesinställning, attityd, tänkesätt och förståelse som] den Smorde (Messias, Kristus) Jesus,"},{"book":"Romarbrevet","chapter":"15","verse":"6","text":"så att ni med ett ackord (samstämmigt; med ett och samma sinne) och med en mun [passionerat] kan ära (prisa, upphöja, förhärliga) vår Herre Jesu Kristi (Messias, den Smordes) Gud och Fader. [Fil 2:1-2]"},{"book":"Romarbrevet","chapter":"15","verse":"7","text":"Välkomna därför ständigt varandra in i era hjärtan, på samma sätt som den Smorde (Messias, Kristus) har tagit emot oss, till Guds ära. [Paulus ger samma uppmaning som han öppnade detta avsnitt med i Rom 14:1 och knyter ihop undervisningen.]"},{"book":"Romarbrevet","chapter":"15","verse":"8","text":"Vad jag vill säga är att den Smorde (Messias, Kristus) har blivit omskärelsens tjänare för att visa Guds trofasthet och bekräfta löftena till fäderna,"},{"book":"Romarbrevet","chapter":"15","verse":"9","text":"och att hedningarna har fått prisa Gud för hans barmhärtighet (nåd)."},{"book":"Romarbrevet","chapter":"15","verse":"10","text":"Det står också [skrivet av Mose]:"},{"book":"Romarbrevet","chapter":"15","verse":"11","text":"Och på ett annat ställe:"},{"book":"Romarbrevet","chapter":"15","verse":"12","text":"Och vidare säger Jesaja:"},{"book":"Romarbrevet","chapter":"15","verse":"13","text":"Må nu hoppets Gud fylla er med all glädje [över nåden] och frid (helhet, harmoni) i tron [när ni förtröstar på honom], så att ni överflödar i hoppet i den helige Andes kraft."},{"book":"Romarbrevet","chapter":"15","verse":"14","text":"Mina syskon (bröder och systrar i tron), för min del är jag helt övertygad om att ni själva är fyllda av godhet och uppfyllda av all kunskap och att ni också kan vägleda (förmana, varna milt) varandra."},{"book":"Romarbrevet","chapter":"15","verse":"15","text":"Ändå har jag delvis skrivit ganska djärvt till er, för att påminna er i kraft av den nåd som jag fått från Gud."},{"book":"Romarbrevet","chapter":"15","verse":"16","text":"Jag är den Smordes (Messias, Kristi) Jesu tjänare bland hedningarna, i helig prästtjänst för Guds evangelium, så att hedningarna blir ett offer som Gud med glädje tar emot, helgat genom den helige Ande."},{"book":"Romarbrevet","chapter":"15","verse":"17","text":"Alltså har jag en ära i den Smorde (Messias, Kristi) Jesus i min tjänst inför Gud."},{"book":"Romarbrevet","chapter":"15","verse":"18","text":"Jag vågar inte tala om annat än det som den Smorde (Messias, Kristus) har gjort genom mig för att föra hedningarna till lydnad, genom ord och gärning,"},{"book":"Romarbrevet","chapter":"15","verse":"19","text":"genom kraften i tecken och under, genom Andens kraft. Så har jag från Jerusalem och runt omkring [i Syrien vidare västerut över Mindre Asien] ända till Illyrien [romersk provins på västra Balkan, området motsvarar ungefär dagens Albanien och forna Jugoslavien] överallt predikat den Smordes (Kristi) evangelium."},{"book":"Romarbrevet","chapter":"15","verse":"20","text":"Jag har satt en ära i att förkunna evangeliet där den Smordes (Kristi) namn ännu inte är känt, så att jag inte bygger på en grund som någon annan har lagt. [Anledningen till besöket i Rom är inte att bygga något nytt, det är egentligen bara en mellanlandning för att gå vidare västerut till Spanien, se vers 24 och 28.]"},{"book":"Romarbrevet","chapter":"15","verse":"21","text":"Det står ju skrivet:"},{"book":"Romarbrevet","chapter":"15","verse":"22","text":"Det är därför [eftersom det varit så många platser som aldrig hört evangeliet] som jag många gånger har varit förhindrad att komma till er [som redan känner Jesus]."},{"book":"Romarbrevet","chapter":"15","verse":"23","text":"Men nu har jag inte längre någon uppgift i de här regionerna [i Mindre Asien], och jag har längtat i många år efter att besöka er"},{"book":"Romarbrevet","chapter":"15","verse":"24","text":"när jag reser till Spanien. Jag hoppas få träffa er på genomresan och bli utrustad för resan dit, efter att först en tid ha haft glädjen att vara tillsammans med er."},{"book":"Romarbrevet","chapter":"15","verse":"25","text":"Men nu reser jag till Jerusalem med hjälpen till de heliga."},{"book":"Romarbrevet","chapter":"15","verse":"26","text":"[Församlingarna i] Makedonien [i norra Grekland] och Achaia [i södra Grekland] har nämligen bestämt sig för att göra en insamling till de fattiga bland de heliga i Jerusalem."},{"book":"Romarbrevet","chapter":"15","verse":"27","text":"Så har de bestämt, och de står också i skuld till dem. För om hedningarna har fått del i deras andliga goda, så är de också skyldiga att betjäna dem med sitt materiella goda."},{"book":"Romarbrevet","chapter":"15","verse":"28","text":"När jag har slutfört detta och på ett säkert sätt överlämnat den gåvan till dem, ska jag resa till Spanien och besöka er på vägen."},{"book":"Romarbrevet","chapter":"15","verse":"29","text":"Jag vet att när jag kommer till er, så kommer jag med den Smordes (Kristi) välsignelse i fullt mått."},{"book":"Romarbrevet","chapter":"15","verse":"30","text":"Jag uppmanar er, syskon (bröder och systrar i tron), för vår Herre Jesu den Smordes (Kristi) skull och för den kärlek som Anden ger, att kämpa tillsammans med mig genom att be till Gud för mig."},{"book":"Romarbrevet","chapter":"15","verse":"31","text":"Be att jag blir räddad från dem i Judéen som inte tror (är olydiga) och att hjälpen jag har med mig till Jerusalem blir väl mottagen av de heliga [de troende där]."},{"book":"Romarbrevet","chapter":"15","verse":"32","text":"Då ska jag med glädje komma till er, om Gud vill, och vila ut (få ny styrka och kraft) tillsammans med er."},{"book":"Romarbrevet","chapter":"15","verse":"33","text":"Må fridens Gud [som ger av sin frid på alla områden] vara med er alla."}]}