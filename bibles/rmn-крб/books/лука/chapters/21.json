{"data":[{"book":"Лука","chapter":"21","verse":"1","text":"О Исус дикхелас, сар о барвалэ ченас пумарэ ловэ, савэ андэ э Дэвлэски, андэ сундуки ки храмеско."},{"book":"Лука","chapter":"21","verse":"2","text":"Ов дикхляс аякха жэ ли э чёрэ пхивля, сави читяс дуй капикес."},{"book":"Лука","chapter":"21","verse":"3","text":"— Пхэнав тумэнги чячес, — пхэнляс о Исус, — адая чёри пхивли тхэдяс бут алаендар."},{"book":"Лука","chapter":"21","verse":"4","text":"Вай алаи дэнас пумарэ барвалимастар, ай ой пэ чёримастар тхэдяс алаи, со латэ сас бэшымаски."},{"book":"Лука","chapter":"21","verse":"5","text":"Кана о мануша зборисаилэ катар храми, одолэстар, сар ов урявдо шукарэ барэнца тай барвалимаса э манушэнгерэса, кай андэ э Дэвлэски, о Исус пхэнляс:"},{"book":"Лука","chapter":"21","verse":"6","text":"— Кан авэл вахыти, кана алаестар, со тумэ атхэ дикхен, на кан ачёл бар опрэ бар, алаи кан овэл хурдярдо."},{"book":"Лука","chapter":"21","verse":"7","text":"Лэс пхучлэ:"},{"book":"Лука","chapter":"21","verse":"8","text":"Ов пхэнляс:"},{"book":"Лука","chapter":"21","verse":"9","text":"Кана тумэ кан шунэн катар чингара тай кай ваздиндилэ дюнядэс, ма трашан. Адава алаи камэл тэ овэл буруни, ай о бытима кан овэл на чяльти."},{"book":"Лука","chapter":"21","verse":"10","text":"О Исус пхэнэлас:"},{"book":"Лука","chapter":"21","verse":"11","text":"Кан изравэл бут лачес э пху, сарсавэ тханэндэ кан овэл бокх тай насвалиматэс, кан овэн бут трашавнэ вахытя, тай кан сикавдён барэ сикаиматэс опрэ."},{"book":"Лука","chapter":"21","verse":"12","text":"Ай дага ангал отхэ, сар адава алаи кан овэл, тумэн кан астарэн тай кан кувдиен. Тумэн кан анэн андэ синагогя тай кан чен андэ пханля, кан тхэн ангал патишая тай ангал сагбудэс-пракураторя, тай алаи адава андар Мэ навэстэ."},{"book":"Лука","chapter":"21","verse":"13","text":"Дэчи тумэндэ кан овэл вахыти тэ сикавэн тумаро пакяпэ."},{"book":"Лука","chapter":"21","verse":"14","text":"Тай ма тюшундиен ангал одолэстар, со тумэнги тэ пхэнэн, тэ кутардиен тумэн,"},{"book":"Лука","chapter":"21","verse":"15","text":"вай Мэ кан дав тумэн асавке зборэс тай асавки годи, кай никхон андар тумарэ душманендэ нащи кан пхэнэл я кан тэрдёл мамуй тумэндэ."},{"book":"Лука","chapter":"21","verse":"16","text":"Тумэн кан пхукавэн джи тумарэ дада, дэя, пхрала, тухумя тай амала, тай сарсавэн андар тумэндэ кан мударэн."},{"book":"Лука","chapter":"21","verse":"17","text":"Алаи на кан дэхэн тумэн андар Мэ навэстэ,"},{"book":"Лука","chapter":"21","verse":"18","text":"ай били екх бал на кан пэрэл тумарэ шэрэстар."},{"book":"Лука","chapter":"21","verse":"19","text":"Даяндиен тай кан кутардиен тумаро бэшыпэ."},{"book":"Лука","chapter":"21","verse":"20","text":"Кана тумэ кан дикхен о Иерусалими агорадимэ салдатенца, тэ джянэн, кай о вахыти лэски хурдяримаско пашэ."},{"book":"Лука","chapter":"21","verse":"21","text":"Дэчи одола, кон си андэ Иудея, мэ нашэн андэ горадэс, кон си андэ диз — мэ нашэн андар латэ, кон си на андэ диз — мэ на джян андэ латэ,"},{"book":"Лука","chapter":"21","verse":"22","text":"вай адава кан овэл о вахыти э покиндимаско, кана кан овэл алаи, со си яздимэ."},{"book":"Лука","chapter":"21","verse":"23","text":"Касэвэти э насвалянги пуёстэ тай кон хавдярэн колиндэса андэ одола деса, вай баро джюнгалипэ кан авэл опэр адая пху, тай холи кан чёрдёл опэр адалэ дюнястэ."},{"book":"Лука","chapter":"21","verse":"24","text":"О мануша кан мэрэн катар камас, тай лэн кан гелэн пханлэн андэ алаи ко дюнядэс. О Иерусалими кан таптадиен о джятя мануша, тай аякха джи одолэ вахытески, бискай о вахыти лэнго на кан бытиел."},{"book":"Лука","chapter":"21","verse":"25","text":"Опэр кхам, чюнут тай чергэня кан овэл сикаипэ, ай опэр пху о мануша кан овэн андэ израимастэ тай касэвэтестэ катар бэбэря ки бошы панеско."},{"book":"Лука","chapter":"21","verse":"26","text":"Он кан овэн бизораки катар траш ангал хурдярдипэ, кай авэл опэр дюняс, тай джи опрунэ зора кан изран."},{"book":"Лука","chapter":"21","verse":"27","text":"Тай дэчи о мануша кан дикхен э Чявэс э Манушыканэс, кай авэл опэр булутя зораса тай барэ намеса."},{"book":"Лука","chapter":"21","verse":"28","text":"Кана адава кан лэл тэ овэл, ущен тай ваздэн тумарэ шэрэ, вай тумаро кутардипэ си пашэ."},{"book":"Лука","chapter":"21","verse":"29","text":"Дэчи Ов пхукавдяс лэнги акасавко пхукаипэ:"},{"book":"Лука","chapter":"21","verse":"30","text":"Кана опэр лэндэ овэн патря, тумэ джянэн, кай пашол анкха милай."},{"book":"Лука","chapter":"21","verse":"31","text":"Аякха ли атхэ, кана тумэ кан дикхен, кай адава овэл, дэчи джянэн, о Патишайлыки э Дэвлэско си пашэ."},{"book":"Лука","chapter":"21","verse":"32","text":"Пхэнав тумэнги чячипэ: дага на кан бытиел о дюняс адалэ вахытеско, сар алаи адава кан овэл."},{"book":"Лука","chapter":"21","verse":"33","text":"О булутя тай э пху кан накхен, ай Мэ зборэс на кан накхен."},{"book":"Лука","chapter":"21","verse":"34","text":"Дикхен, тумарэ илэски тэ на овэн пхаро катар пэскеритико бэшыпэ, матипэ тай катар бэшымаско касэвэти, тай адава дес тэ на астарэл тумэн бирдэн,"},{"book":"Лука","chapter":"21","verse":"35","text":"сар капкани. Адава дес кан авэл опэр алаи ко мануша, кай бэшэн опэр алаи ки пху."},{"book":"Лука","chapter":"21","verse":"36","text":"Ма совэн тай манген э Дэвлэс, тай тумэ тэ овэн зоралэ, тэ на пэрэн андэ алаи адава, со камэл тэ овэл, тай тэ тэрдён ангал Чяво ко Манушыкано."},{"book":"Лука","chapter":"21","verse":"37","text":"Кажын дес о Исус сиклярэлас андэ храми, ай бэлвэле джялас опэр Маслинэнго горас тай овэлас отхэ састи рат."},{"book":"Лука","chapter":"21","verse":"38","text":"Ай эртэс сабахтан о дюняс кидэласпэс андэ храми, тэ шунэн Лэс."}]}