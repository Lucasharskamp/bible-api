{"data":[{"book":"2 Abakkolinso","chapter":"8","verse":"1","text":"Kaakano tubategeeza abooluganda, ekisa kya Katonda ekyaweebwa ekkanisa z’e Makedoniya."},{"book":"2 Abakkolinso","chapter":"8","verse":"2","text":"Mu kugezesebwa okw’okubonaabona, baagattika essanyu lyabwe ery’ekitalo n’obwavu bwabwe obungi, ne bafunamu okugaba okwewuunyizibwa ennyo."},{"book":"2 Abakkolinso","chapter":"8","verse":"3","text":"Tebaagaba kutuuka we basobola wokka, naye nawo baasukkawo, era baagaba lwa kweyagalira."},{"book":"2 Abakkolinso","chapter":"8","verse":"4","text":"Baatwegayirira tubatwalire ebirabo byabwe, nabo basanyukire wamu ne bannaabwe abaweerezza obuyambi eri abatukuvu."},{"book":"2 Abakkolinso","chapter":"8","verse":"5","text":"Ate era kye twali tutasuubidde, baasooka kwewaayo eri Mukama, n’oluvannyuma gye tuli olw’okwagala kwa Katonda."},{"book":"2 Abakkolinso","chapter":"8","verse":"6","text":"Kyatugwanira okusaba Tito, nga bwe yasooka okubaweereza, ajje atuukirize n’ekikolwa ekyo eky’ekisa."},{"book":"2 Abakkolinso","chapter":"8","verse":"7","text":"Naye nga bwe musukirira mu bintu byonna, mu kukkiriza, ne mu kigambo, ne mu kutegeera, ne mu kunyiikira kwonna, twagala okulaba nga ne mu kisa kino musukirira."},{"book":"2 Abakkolinso","chapter":"8","verse":"8","text":"Sibawa kiragiro, wabula olw’okunyiikira kw’abalala n’okugezesa okwagala kwammwe nga kw’amazima."},{"book":"2 Abakkolinso","chapter":"8","verse":"9","text":"Kubanga mumanyi ekisa kya Mukama waffe Yesu Kristo nga bwe yafuka omwavu ku lwammwe, mwe mulyoke mugaggawale."},{"book":"2 Abakkolinso","chapter":"8","verse":"10","text":"Amagezi ge mbawa ge gano nti mumalirize ekyo kye mwatandikako mu mwaka ogwayita, kubanga si mmwe mwasooka okuleeta ekirowoozo ekyo ate era si mmwe mwali ababereberye mu kutandika okukikolerako."},{"book":"2 Abakkolinso","chapter":"8","verse":"11","text":"Naye kaakano mu bumalirivu bwammwe mu kwagala okukikola, mumalirize omulimu ogwo, okusinziira kw’ekyo kye mulina."},{"book":"2 Abakkolinso","chapter":"8","verse":"12","text":"Kuba obanga mulina obumalirivu nga buli muntu bw’alina, buli muntu aweeyo okusinziira ku ekyo ky’alina so si ky’atalina."},{"book":"2 Abakkolinso","chapter":"8","verse":"13","text":"Abalala baleme kuyambibwa ate nga mmwe munyigirizibwa, walyoke wabeewo, okwenkanankana."},{"book":"2 Abakkolinso","chapter":"8","verse":"14","text":"Kaakano bye mulina ebingi biyambe abo abali mu kwetaaga, ate ebyabwe bye baliba nabyo ebingi biribayamba nga muli mu kwetaaga."},{"book":"2 Abakkolinso","chapter":"8","verse":"15","text":"Nga bwe kyawandiikibwa nti, “Oyo eyakuŋŋaanyanga ennyingi teyasigazangawo, n’eyakuŋŋaanyanga entono ng’emumala bumazi.”"},{"book":"2 Abakkolinso","chapter":"8","verse":"16","text":"Kyokka Katonda yeebazibwe eyassa obunyiikivu bwe bumu mu mutima gwa Tito ku lwammwe."},{"book":"2 Abakkolinso","chapter":"8","verse":"17","text":"Olw’okuzzibwamu amaanyi kwe yafuna, n’olw’okufuba kwe, yajja gye muli."},{"book":"2 Abakkolinso","chapter":"8","verse":"18","text":"Era tutumye wamu naye owooluganda atenderezebwa olw’enjiri mu kkanisa zonna,"},{"book":"2 Abakkolinso","chapter":"8","verse":"19","text":"naye si ekyo kyokka wabula yalondebwa okutambulanga naffe olw’ekisa kye tuweereza ffe olwa Mukama waffe yennyini n’olw’okugulumiza n’okulaga nga bwe twetegese okuyamba,"},{"book":"2 Abakkolinso","chapter":"8","verse":"20","text":"nga twewala omuntu yenna okutunenya olw’ekirabo kino kye tuweereza."},{"book":"2 Abakkolinso","chapter":"8","verse":"21","text":"Kubanga kye tugenderera kwe kukola ebirungi, si mu maaso ga Katonda yekka wabula ne mu maaso g’abantu."},{"book":"2 Abakkolinso","chapter":"8","verse":"22","text":"Era awamu nabo twabatumira owooluganda gwe tukakasizza nga munyiikivu mu bintu bingi era nga ne kaakano munyiikivu nnyo olw’obwesige bw’abalinamu."},{"book":"2 Abakkolinso","chapter":"8","verse":"23","text":"Singa wabaawo ayagala okumanya ebifa ku Tito, tukolagana, mukozi munnange; abooluganda, bo batume ba kkanisa, olw’ekitiibwa kya Kristo."},{"book":"2 Abakkolinso","chapter":"8","verse":"24","text":"Noolwekyo okwagala kwammwe n’okwenyumiriza kwammwe byeyoleke gye bali."}]}