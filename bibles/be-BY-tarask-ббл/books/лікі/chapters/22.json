{"data":[{"book":"ЛІКІ","chapter":"22","verse":"1","text":"І выправіліся сыны Ізраілевыя і спыніліся на руінах Маава, каля Ярдана, насупраць Ерыхона."},{"book":"ЛІКІ","chapter":"22","verse":"2","text":"І ўбачыў Валак, сын Сэпфораў, усё, што зрабіў Ізраіль Амарэям;"},{"book":"ЛІКІ","chapter":"22","verse":"3","text":"і вельмі баяліся Маавіцяне народу гэтага, бо ён быў шматлікі; і збаяліся Маавіцяне сыноў Ізраілевых."},{"book":"ЛІКІ","chapter":"22","verse":"4","text":"І сказалі Маавіцяне старэйшынам Мадыямскім: гэты народ зьядае цяпер усё вакол нас, як вол зьядае траву палявую. А Валак, сын Сэпфораў быў царом Маавіцянаў у той час."},{"book":"ЛІКІ","chapter":"22","verse":"5","text":"І паслаў ён паслоў да Валаама, сына Вэоравага, у Пэтор, што на рацэ Еўфраце, у зямлі сыноў народу яго, каб паклікаць яго і сказаць: вось, народ выйшаў зь Егіпта і пакрыў улоньне зямлі, і жыве ён каля мяне;"},{"book":"ЛІКІ","chapter":"22","verse":"6","text":"дык вось, прыйдзі, пракляні мне народ гэты, бо ён мацнейшы за мяне: можа, тады я змагу разьбіць яго і выгнаць яго зь зямлі; я ведаю, што каго ты дабраславіш, той дабраславёны, і каго ты праклянеш, той пракляты."},{"book":"ЛІКІ","chapter":"22","verse":"7","text":"І пайшлі старэйшыны Маавіцкія і старэйшыны Мадыямскія, з дарункамі ў руках за чарадзейства, і пайшлі да Валаама, і пераказалі яму словы Валакавыя."},{"book":"ЛІКІ","chapter":"22","verse":"8","text":"І сказаў ён ім: заначуйце тут ноч, і дам вам адказ, як скажа мне Гасподзь. І засталіся старэйшыны Маавіцкія ў Валаама."},{"book":"ЛІКІ","chapter":"22","verse":"9","text":"І прыйшоў Бог да Валаама і сказаў: якія гэта людзі ў цябе?"},{"book":"ЛІКІ","chapter":"22","verse":"10","text":"Валаам сказаў Богу: Валак, сын Сэпфораў, цар Маавіцкі, прыслаў да мяне:"},{"book":"ЛІКІ","chapter":"22","verse":"11","text":"вось, народ выйшаў зь Егіпта і пакрыў улоньне зямлі; дык вось, прыйдзі, пракляні мне яго; можа, я тады змагу падужацца зь ім і выгнаць яго."},{"book":"ЛІКІ","chapter":"22","verse":"12","text":"І сказаў Бог Валааму: не хадзі зь імі, не праклінай народу гэтага, бо ён дабраславёны."},{"book":"ЛІКІ","chapter":"22","verse":"13","text":"І ўстаў Валаам раніцай і сказаў князям Валакавым: ідзеце ў зямлю вашу, бо ня хоча Гасподзь дазволіць мне ісьці з вамі."},{"book":"ЛІКІ","chapter":"22","verse":"14","text":"І ўсталі князі Маавіцкія, і прыйшлі да Валака, і сказалі: не згадзіўся Валаам ісьці з намі."},{"book":"ЛІКІ","chapter":"22","verse":"15","text":"Валак паслаў яшчэ князёў, пабольш і знакаміцейшых за тых."},{"book":"ЛІКІ","chapter":"22","verse":"16","text":"І прыйшлі яны да Валаама і сказалі яму: так кажа Валак, сын Сэпфораў: не адмоўся прыйсьці да мяне;"},{"book":"ЛІКІ","chapter":"22","verse":"17","text":"я зраблю табе вялікі гонар і зраблю ўсё, што ні скажаш мне; прыйдзі ж, пракляні мне народ гэты."},{"book":"ЛІКІ","chapter":"22","verse":"18","text":"І адказваў Валаам і сказаў рабам Валакавым: хоць бы Валак даваў мне поўны дом срэбра і золата, не магу пераступіць загадаў Госпада, Бога майго, і зрабіць што-небудзь малое альбо вялікае;"},{"book":"ЛІКІ","chapter":"22","verse":"19","text":"зрэшты, застаньцеся і вы тут нанач, і я даведаюся, што яшчэ скажа мне Гасподзь."},{"book":"ЛІКІ","chapter":"22","verse":"20","text":"І прыйшоў Бог да Валаама ўначы і сказаў яму: калі людзі гэтыя прыйшлі клікаць цябе, устань, і ідзі зь імі! але толькі рабі тое, што Я буду казаць табе."},{"book":"ЛІКІ","chapter":"22","verse":"21","text":"Валаам устаў раніцай, асядлаў асьліцу сваю і пайшоў з князямі Маавіцкімі."},{"book":"ЛІКІ","chapter":"22","verse":"22","text":"І запалаў гнеў Божы за тое, што ён пайшоў, і стаў анёл Гасподні на дарозе, каб перашкодзіць яму. Ён ехаў на асьліцы сваёй і два слугі ягоныя."},{"book":"ЛІКІ","chapter":"22","verse":"23","text":"І ўбачыла асьліца анёла Гасподняга, які стаяў на дарозе з аголеным мечам у руцэ, і зьвярнула асьліца з дарогі і пайшла на поле; а Валаам пачаў біць асьліцу, каб вярнуць яе на дарогу."},{"book":"ЛІКІ","chapter":"22","verse":"24","text":"І стаў анёл Гасподні на вузкай дарозе, паміж вінаграднікамі, дзе з аднаго боку сьцяна і з другога боку сьцяна."},{"book":"ЛІКІ","chapter":"22","verse":"25","text":"Асьліца, убачыўшы анёла Гасподняга, прыціснулася да сьцяны і прыціснула нагу Валаама да сьцяны; і ён зноў пачаў біць яе."},{"book":"ЛІКІ","chapter":"22","verse":"26","text":"Анёл Гасподні зноў перайшоў і стаў у цесным месцы, дзе ня было куды зьвярнуць, ні налева, ні направа."},{"book":"ЛІКІ","chapter":"22","verse":"27","text":"Асьліца, убачыўшы анёла Гасподняга, легла пад Валаамам. І запалаў гнеў Валаама, і пачаў ён біць асьліцу кіем."},{"book":"ЛІКІ","chapter":"22","verse":"28","text":"І разамкнуў Гасподзь вусны асьліцы, і яна сказала Валааму: што я табе зрабіла, што ты бэеш мяне вось ужо трэці раз?"},{"book":"ЛІКІ","chapter":"22","verse":"29","text":"Валаам сказаў асьліцы: за тое, што ты паглумілася зь мяне; калі б у мяне ў руцэ быў меч, дык я цяпер ужо забіў бы цябе."},{"book":"ЛІКІ","chapter":"22","verse":"30","text":"А асьліца сказала Валааму: ці ня я твая асьліца, на якой ты езьдзіў з пачатку да гэтага дня? ці мела я звычку так рабіць з табою? Ён сказаў: не."},{"book":"ЛІКІ","chapter":"22","verse":"31","text":"І адкрыў Гасподзь вочы Валааму, і ўбачыў ён анёла Гасподняга, які стаяў на дарозе з аголеным мечам у руцэ, і пакланіўся, і ўпаў на аблічча сваё."},{"book":"ЛІКІ","chapter":"22","verse":"32","text":"І сказаў яму анёл Гасподні: за што ты біў асьліцу тваю аж тры разы? Я выйшаў, каб перашкодзіць табе, бо шлях твой няправільны перад Мною;"},{"book":"ЛІКІ","chapter":"22","verse":"33","text":"і асьліца, убачыўшы Мяне, зьвярнула ад Мяне вось ужо тры разы; калі б яна не зьвярнула ад Мяне, дык Я забіў бы цябе, а яе пакінуў бы жывую."},{"book":"ЛІКІ","chapter":"22","verse":"34","text":"І сказаў Валаам анёлу Гасподняму: зграшыў я, бо ня ведаў, што Ты стаіш насупраць мяне на дарозе; дык вось, калі гэта няпрыемна ў вачах Тваіх, дык я вярнуся."},{"book":"ЛІКІ","chapter":"22","verse":"35","text":"І сказаў анёл Гасподні Валааму: ідзі зь людзьмі гэтымі, толькі кажы тое, што Я буду казаць табе. І пайшоў Валаам з князямі Валакавымі."},{"book":"ЛІКІ","chapter":"22","verse":"36","text":"Валак, пачуўшы, што ідзе Валаам, выйшаў насустрач яму ў горад Маавіцкі, які на граніцы пры Арноне, што каля самай мяжы."},{"book":"ЛІКІ","chapter":"22","verse":"37","text":"І сказаў Валак Валааму: ці не пасылаў я да цябе клікаць цябе? чаму ты ня ішоў да мяне? няўжо я і праўда не магу ўшанаваць цябе?"},{"book":"ЛІКІ","chapter":"22","verse":"38","text":"І сказаў Валаам Валаку: вось, я і прыйшоў да цябе, але ці магу я штосьці ад сябе сказаць? што ўкладзе Бог у вусны мае, тое і буду гаварыць."},{"book":"ЛІКІ","chapter":"22","verse":"39","text":"І пайшоў Валаам з Валакам, і прыйшлі ў Кірыят-Хуцот."},{"book":"ЛІКІ","chapter":"22","verse":"40","text":"І закалоў Валак валоў і авечак і паслаў да Валаама і князёў, якія былі зь ім."},{"book":"ЛІКІ","chapter":"22","verse":"41","text":"На другі дзень раніцай Валак узяў Валаама і ўзьвёў яго на вышыні Ваалавыя, каб ён убачыў адтуль частку народу."}]}