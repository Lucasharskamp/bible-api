{"data":[{"book":"Baʼuu","chapter":"8","verse":"1","text":"Waaqayyo Museedhaan akkana jedhe; “Faraʼoon bira dhaqii akkana jedhiin; ‘Waaqayyo akkana jedha: Akka sabni koo na tajaajiluuf gad dhiisi."},{"book":"Baʼuu","chapter":"8","verse":"2","text":"Yoo ati gad isa dhiisuu didde immoo kunoo ani biyya kee guutuutti dhaʼicha fattee nan erga."},{"book":"Baʼuu","chapter":"8","verse":"3","text":"Lagni Abbayyaa fatteedhaan guutuma; isaanis ol baʼanii mana keetti, dinqa keetti, siree keetti, mana hojjettoota keetiitti, saba keetti, iddoo ibiddaa keetti, qodaa bukoo keetiittis namʼu."},{"book":"Baʼuu","chapter":"8","verse":"4","text":"Fatteewwan kunneen siʼii fi saba kee, qondaaltota kee hundas ni yaabbatu.’ ”"},{"book":"Baʼuu","chapter":"8","verse":"5","text":"Waaqayyo Museedhaan akkana jedhe; “Arooniin akkana jedhi; ‘Ulee kee qabadhuutii harka kee burqaawwan irratti, lageenii fi kuusaa bishaanii irratti ol kaafadhuutii akka fatteewwan biyya Gibxitti dhufan godhi.’ ”"},{"book":"Baʼuu","chapter":"8","verse":"6","text":"Aroon harka isaa bishaanota Gibxitti ol kaafate; fatteewwanis ol baʼanii biyya sana guutan."},{"book":"Baʼuu","chapter":"8","verse":"7","text":"Tolfattoonnis falfala isaaniitiin akkasuma godhan; biyya Gibxittis fatteewwan fidan."},{"book":"Baʼuu","chapter":"8","verse":"8","text":"Faraʼoonis Musee fi Aroonin ofitti waamee, “Akka inni anaa fi saba koo irraa fatteewwan fageessuuf Waaqayyo kadhadhaa; anis akka sabni keessan dhaqee Waaqayyoof aarsaa dhiʼeessuuf gadin dhiisa” jedhe."},{"book":"Baʼuu","chapter":"8","verse":"9","text":"Museenis Faraʼooniin, “Akka fatteewwan siʼii fi manneen kee irraa badanii laga Abbayyaa qofa keessatti hafaniif yeroo ani itti siif, qondaaltota keetii fi saba keetiif illee Waaqa kadhadhu ati na beeksisi” jedhe."},{"book":"Baʼuu","chapter":"8","verse":"10","text":"Faraʼoon immoo, “Bor” jedheen."},{"book":"Baʼuu","chapter":"8","verse":"11","text":"Fatteewwan sun siʼii fi manneen kee irraa, qondaaltota keetii fi saba kee irraa ni badu; laga Abbayyaa qofa keessattis ni hafu.”"},{"book":"Baʼuu","chapter":"8","verse":"12","text":"Musee fi Aroon erga Faraʼoon biraa gad baʼanii booddee Museen waaʼee fatteewwan Waaqni Faraʼoonitti erge sanaa Waaqayyotti iyye."},{"book":"Baʼuu","chapter":"8","verse":"13","text":"Waaqayyos akkuma Museen kadhate godhe. Fatteewwan sunis mana keessatti, oobdii irratti, dirree irrattis dhuman."},{"book":"Baʼuu","chapter":"8","verse":"14","text":"Fatteewwan sunis walitti qabamanii tuulaman; biyyattiinis ni ajoofte."},{"book":"Baʼuu","chapter":"8","verse":"15","text":"Faraʼoon garuu yommuu akka dhaʼichi sun qabbanaaʼe argetti akkuma Waaqayyo dubbatee ture sana mata jabeessa taʼee Musee fi Aroonin dhagaʼuu dide."},{"book":"Baʼuu","chapter":"8","verse":"16","text":"Ergasiis Waaqayyo Museedhaan, “Arooniin, ‘Ulee kee ol kaasiitii awwaara lafaa dhaʼi’ jedhi; awwaarri sunis biyya Gibxi guutuu keessatti injiraan taʼa” jedhe."},{"book":"Baʼuu","chapter":"8","verse":"17","text":"Isaanis akkasuma godhan. Yommuu Aroon harka isaa isa ulee qabate ol kaafatee awwaara lafaa dhaʼetti injiraan namaa fi horiitti duudde. Awwaarri guutuu biyya Gibxi keessa jiru hundi injiraan taʼe."},{"book":"Baʼuu","chapter":"8","verse":"18","text":"Tolfattoonni garuu falfala isaaniitiin injiraan gad yaasuu yaalanii dadhaban."},{"book":"Baʼuu","chapter":"8","verse":"19","text":"Tolfattoonnis Faraʼooniin, “Kun quba Waaqaa ti” jedhan. Faraʼoon garuu akkuma Waaqayyo dubbate sana mata jabeessa taʼee dhagaʼuu dide."},{"book":"Baʼuu","chapter":"8","verse":"20","text":"Waaqayyo Museedhaan akkana jedhe; “Ganama barii kaʼiitii fuula Faraʼoon duratti dhiʼaadhu; kunoo inni gara bishaanitti gad baʼa; akkanas jedhiin; ‘Waaqayyo akkana jedha: Akka inni na tajaajiluuf saba koo gad dhiisi."},{"book":"Baʼuu","chapter":"8","verse":"21","text":"Yoo ati saba koo gad dhiisuu didde immoo kunoo, ani tuuta tisiisaa sitti, qondaaltota keetti, saba keetti, manneen keetti nan erga. Manneen warra Gibxi, lafti isaan jiraatanis tisiisaan guutamu."},{"book":"Baʼuu","chapter":"8","verse":"22","text":"“ ‘Ani garuu guyyaa sana iddoo sabni koo jiraatu Gooshenin haala addaatiin nan ilaala; akka ati akka ani Waaqayyo biyya kana keessa jiru beektuuf tisiisni tokko iyyuu achi hin jiraatu."},{"book":"Baʼuu","chapter":"8","verse":"23","text":"Ani saba kootii fi saba kee gidduutti garaa garummaa nan uuma. Mallattoon kunis bori taʼa.’ ”"},{"book":"Baʼuu","chapter":"8","verse":"24","text":"Waaqayyos akkasuma godhe. Tisiisni baayʼeen mana Faraʼoonii fi manneen qondaaltota isaatti duude; biyyi Gibxi guutuunis tisiisaan balleeffame."},{"book":"Baʼuu","chapter":"8","verse":"25","text":"Faraʼoonis Musee fi Aroonin ofitti waamee, “Dhaqaatii biyyuma kana keessatti Waaqa keessaniif aarsaa dhiʼeessaa” jedheen."},{"book":"Baʼuu","chapter":"8","verse":"26","text":"Museen immoo deebisee akkana jedhe; “Akkas gochuun qajeelaa hin taʼu; aarsaan nu Waaqayyo Waaqa keenyaaf dhiʼeessinu warra Gibxi biratti jibbamaa dha. Kunoo, yoo nu aarsaa fuula isaanii duratti jibbamu dhiʼeessine isaan dhagaadhaan nu hin tumanii ree?"},{"book":"Baʼuu","chapter":"8","verse":"27","text":"Akkuma inni nu ajajetti nu Waaqayyo Waaqa keenyaaf aarsaa dhiʼeessuuf gara gammoojjii karaa guyyaa sadii deemuu qabna.”"},{"book":"Baʼuu","chapter":"8","verse":"28","text":"Faraʼoonis, “Ani akka isin gammoojjii keessatti Waaqayyo Waaqa keessaniif aarsaa dhiʼeessitaniif gadin isin dhiisa; garuu baayʼee fagaattani hin deeminaa. Isinis Waaqa naa kadhadhaa” jedhe."},{"book":"Baʼuu","chapter":"8","verse":"29","text":"Museenis akkana jedhee deebise; “Kunoo, ani akkuman si biraa deemeen akka bor tisiisni Faraʼoon irraa, qondaaltota isaatii fi saba isaa irraa kaʼu Waaqayyo nan kadhadha. Yaa Faraʼoon ati garuu, akka sabni kun Waaqayyoof aarsaa dhiʼeessuuf gad dhiisuu diddee ammas nu hin gowwoomsin.”"},{"book":"Baʼuu","chapter":"8","verse":"30","text":"Museenis ergasii Faraʼoon biraa baʼee Waaqayyo kadhate;"},{"book":"Baʼuu","chapter":"8","verse":"31","text":"Waaqayyos akkuma Museen isa kadhate sana godhe; tisiisni sunis Faraʼoonin, qondaaltota isaatii fi saba isaa gad dhiisee deeme; tisiisni tokko iyyuu hin hafne."},{"book":"Baʼuu","chapter":"8","verse":"32","text":"Faraʼoon garuu ammas mata jabeessa taʼe; saba sanas gad dhiisuu dide."}]}