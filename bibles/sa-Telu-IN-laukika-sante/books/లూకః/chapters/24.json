{"data":[{"book":"లూకః","chapter":"24","verse":"1","text":"అథ సప్తాహప్రథమదినేఽతిప్రత్యూషే తా యోషితః సమ్పాదితం సుగన్ధిద్రవ్యం గృహీత్వా తదన్యాభిః కియతీభిః స్త్రీభిః సహ శ్మశానం యయుః|"},{"book":"లూకః","chapter":"24","verse":"2","text":"కిన్తు శ్మశానద్వారాత్ పాషాణమపసారితం దృష్ట్వా"},{"book":"లూకః","chapter":"24","verse":"3","text":"తాః ప్రవిశ్య ప్రభో ర్దేహమప్రాప్య"},{"book":"లూకః","chapter":"24","verse":"4","text":"వ్యాకులా భవన్తి ఏతర్హి తేజోమయవస్త్రాన్వితౌ ద్వౌ పురుషౌ తాసాం సమీపే సముపస్థితౌ"},{"book":"లూకః","chapter":"24","verse":"5","text":"తస్మాత్తాః శఙ్కాయుక్తా భూమావధోముఖ్యస్యస్థుః| తదా తౌ తా ఊచతు ర్మృతానాం మధ్యే జీవన్తం కుతో మృగయథ?"},{"book":"లూకః","chapter":"24","verse":"6","text":"సోత్ర నాస్తి స ఉదస్థాత్|"},{"book":"లూకః","chapter":"24","verse":"7","text":"పాపినాం కరేషు సమర్పితేన క్రుశే హతేన చ మనుష్యపుత్రేణ తృతీయదివసే శ్మశానాదుత్థాతవ్యమ్ ఇతి కథాం స గలీలి తిష్ఠన్ యుష్మభ్యం కథితవాన్ తాం స్మరత|"},{"book":"లూకః","chapter":"24","verse":"8","text":"తదా తస్య సా కథా తాసాం మనఃసు జాతా|"},{"book":"లూకః","chapter":"24","verse":"9","text":"అనన్తరం శ్మశానాద్ గత్వా తా ఏకాదశశిష్యాదిభ్యః సర్వ్వేభ్యస్తాం వార్త్తాం కథయామాసుః|"},{"book":"లూకః","chapter":"24","verse":"10","text":"మగ్దలీనీమరియమ్, యోహనా, యాకూబో మాతా మరియమ్ తదన్యాః సఙ్గిన్యో యోషితశ్చ ప్రేరితేభ్య ఏతాః సర్వ్వా వార్త్తాః కథయామాసుః"},{"book":"లూకః","chapter":"24","verse":"11","text":"కిన్తు తాసాం కథామ్ అనర్థకాఖ్యానమాత్రం బుద్ధ్వా కోపి న ప్రత్యైత్|"},{"book":"లూకః","chapter":"24","verse":"12","text":"తదా పితర ఉత్థాయ శ్మశానాన్తికం దధావ, తత్ర చ ప్రహ్వో భూత్వా పార్శ్వైకస్థాపితం కేవలం వస్త్రం దదర్శ; తస్మాదాశ్చర్య్యం మన్యమానో యదఘటత తన్మనసి విచారయన్ ప్రతస్థే|"},{"book":"లూకః","chapter":"24","verse":"13","text":"తస్మిన్నేవ దినే ద్వౌ శియ్యౌ యిరూశాలమశ్చతుష్క్రోశాన్తరితమ్ ఇమ్మాయుగ్రామం గచ్ఛన్తౌ"},{"book":"లూకః","chapter":"24","verse":"14","text":"తాసాం ఘటనానాం కథామకథయతాం"},{"book":"లూకః","chapter":"24","verse":"15","text":"తయోరాలాపవిచారయోః కాలే యీశురాగత్య తాభ్యాం సహ జగామ"},{"book":"లూకః","chapter":"24","verse":"16","text":"కిన్తు యథా తౌ తం న పరిచినుతస్తదర్థం తయో ర్దృష్టిః సంరుద్ధా|"},{"book":"లూకః","chapter":"24","verse":"17","text":"స తౌ పృష్టవాన్ యువాం విషణ్ణౌ కిం విచారయన్తౌ గచ్ఛథః?"},{"book":"లూకః","chapter":"24","verse":"18","text":"తతస్తయోః క్లియపానామా ప్రత్యువాచ యిరూశాలమపురేఽధునా యాన్యఘటన్త త్వం కేవలవిదేశీ కిం తద్వృత్తాన్తం న జానాసి?"},{"book":"లూకః","chapter":"24","verse":"19","text":"స పప్రచ్ఛ కా ఘటనాః? తదా తౌ వక్తుమారేభాతే యీశునామా యో నాసరతీయో భవిష్యద్వాదీ ఈశ్వరస్య మానుషాణాఞ్చ సాక్షాత్ వాక్యే కర్మ్మణి చ శక్తిమానాసీత్"},{"book":"లూకః","chapter":"24","verse":"20","text":"తమ్ అస్మాకం ప్రధానయాజకా విచారకాశ్చ కేనాపి ప్రకారేణ క్రుశే విద్ధ్వా తస్య ప్రాణాననాశయన్ తదీయా ఘటనాః;"},{"book":"లూకః","chapter":"24","verse":"21","text":"కిన్తు య ఇస్రాయేలీయలోకాన్ ఉద్ధారయిష్యతి స ఏవాయమ్ ఇత్యాశాస్మాభిః కృతా| తద్యథా తథాస్తు తస్యా ఘటనాయా అద్య దినత్రయం గతం|"},{"book":"లూకః","chapter":"24","verse":"22","text":"అధికన్త్వస్మాకం సఙ్గినీనాం కియత్స్త్రీణాం ముఖేభ్యోఽసమ్భవవాక్యమిదం శ్రుతం;"},{"book":"లూకః","chapter":"24","verse":"23","text":"తాః ప్రత్యూషే శ్మశానం గత్వా తత్ర తస్య దేహమ్ అప్రాప్య వ్యాఘుట్యేత్వా ప్రోక్తవత్యః స్వర్గీసదూతౌ దృష్టావస్మాభిస్తౌ చావాదిష్టాం స జీవితవాన్|"},{"book":"లూకః","chapter":"24","verse":"24","text":"తతోస్మాకం కైశ్చిత్ శ్మశానమగమ్యత తేఽపి స్త్రీణాం వాక్యానురూపం దృష్టవన్తః కిన్తు తం నాపశ్యన్|"},{"book":"లూకః","chapter":"24","verse":"25","text":"తదా స తావువాచ, హే అబోధౌ హే భవిష్యద్వాదిభిరుక్తవాక్యం ప్రత్యేతుం విలమ్బమానౌ;"},{"book":"లూకః","chapter":"24","verse":"26","text":"ఏతత్సర్వ్వదుఃఖం భుక్త్వా స్వభూతిప్రాప్తిః కిం ఖ్రీష్టస్య న న్యాయ్యా?"},{"book":"లూకః","chapter":"24","verse":"27","text":"తతః స మూసాగ్రన్థమారభ్య సర్వ్వభవిష్యద్వాదినాం సర్వ్వశాస్త్రే స్వస్మిన్ లిఖితాఖ్యానాభిప్రాయం బోధయామాస|"},{"book":"లూకః","chapter":"24","verse":"28","text":"అథ గమ్యగ్రామాభ్యర్ణం ప్రాప్య తేనాగ్రే గమనలక్షణే దర్శితే"},{"book":"లూకః","chapter":"24","verse":"29","text":"తౌ సాధయిత్వావదతాం సహావాభ్యాం తిష్ఠ దినే గతే సతి రాత్రిరభూత్; తతః స తాభ్యాం సార్ద్ధం స్థాతుం గృహం యయౌ|"},{"book":"లూకః","chapter":"24","verse":"30","text":"పశ్చాద్భోజనోపవేశకాలే స పూపం గృహీత్వా ఈశ్వరగుణాన్ జగాద తఞ్చ భంక్త్వా తాభ్యాం దదౌ|"},{"book":"లూకః","chapter":"24","verse":"31","text":"తదా తయో ర్దృష్టౌ ప్రసన్నాయాం తం ప్రత్యభిజ్ఞతుః కిన్తు స తయోః సాక్షాదన్తర్దధే|"},{"book":"లూకః","chapter":"24","verse":"32","text":"తతస్తౌ మిథోభిధాతుమ్ ఆరబ్ధవన్తౌ గమనకాలే యదా కథామకథయత్ శాస్త్రార్థఞ్చబోధయత్ తదావయో ర్బుద్ధిః కిం న ప్రాజ్వలత్?"},{"book":"లూకః","chapter":"24","verse":"33","text":"తౌ తత్క్షణాదుత్థాయ యిరూశాలమపురం ప్రత్యాయయతుః, తత్స్థానే శిష్యాణామ్ ఏకాదశానాం సఙ్గినాఞ్చ దర్శనం జాతం|"},{"book":"లూకః","chapter":"24","verse":"34","text":"తే ప్రోచుః ప్రభురుదతిష్ఠద్ ఇతి సత్యం శిమోనే దర్శనమదాచ్చ|"},{"book":"లూకః","chapter":"24","verse":"35","text":"తతః పథః సర్వ్వఘటనాయాః పూపభఞ్జనేన తత్పరిచయస్య చ సర్వ్వవృత్తాన్తం తౌ వక్తుమారేభాతే|"},{"book":"లూకః","chapter":"24","verse":"36","text":"ఇత్థం తే పరస్పరం వదన్తి తత్కాలే యీశుః స్వయం తేషాం మధ్య ప్రోత్థయ యుష్మాకం కల్యాణం భూయాద్ ఇత్యువాచ,"},{"book":"లూకః","chapter":"24","verse":"37","text":"కిన్తు భూతం పశ్యామ ఇత్యనుమాయ తే సముద్వివిజిరే త్రేషుశ్చ|"},{"book":"లూకః","chapter":"24","verse":"38","text":"స ఉవాచ, కుతో దుఃఖితా భవథ? యుష్మాకం మనఃసు సన్దేహ ఉదేతి చ కుతః?"},{"book":"లూకః","chapter":"24","verse":"39","text":"ఏషోహం, మమ కరౌ పశ్యత వరం స్పృష్ట్వా పశ్యత, మమ యాదృశాని పశ్యథ తాదృశాని భూతస్య మాంసాస్థీని న సన్తి|"},{"book":"లూకః","chapter":"24","verse":"40","text":"ఇత్యుక్త్వా స హస్తపాదాన్ దర్శయామాస|"},{"book":"లూకః","chapter":"24","verse":"41","text":"తేఽసమ్భవం జ్ఞాత్వా సానన్దా న ప్రత్యయన్| తతః స తాన్ పప్రచ్ఛ, అత్ర యుష్మాకం సమీపే ఖాద్యం కిఞ్చిదస్తి?"},{"book":"లూకః","chapter":"24","verse":"42","text":"తతస్తే కియద్దగ్ధమత్స్యం మధు చ దదుః"},{"book":"లూకః","chapter":"24","verse":"43","text":"స తదాదాయ తేషాం సాక్షాద్ బుభుజే"},{"book":"లూకః","chapter":"24","verse":"44","text":"కథయామాస చ మూసావ్యవస్థాయాం భవిష్యద్వాదినాం గ్రన్థేషు గీతపుస్తకే చ మయి యాని సర్వ్వాణి వచనాని లిఖితాని తదనురూపాణి ఘటిష్యన్తే యుష్మాభిః సార్ద్ధం స్థిత్వాహం యదేతద్వాక్యమ్ అవదం తదిదానీం ప్రత్యక్షమభూత్|"},{"book":"లూకః","chapter":"24","verse":"45","text":"అథ తేభ్యః శాస్త్రబోధాధికారం దత్వావదత్,"},{"book":"లూకః","chapter":"24","verse":"46","text":"ఖ్రీష్టేనేత్థం మృతియాతనా భోక్తవ్యా తృతీయదినే చ శ్మశానాదుత్థాతవ్యఞ్చేతి లిపిరస్తి;"},{"book":"లూకః","chapter":"24","verse":"47","text":"తన్నామ్నా యిరూశాలమమారభ్య సర్వ్వదేశే మనఃపరావర్త్తనస్య పాపమోచనస్య చ సుసంవాదః ప్రచారయితవ్యః,"},{"book":"లూకః","chapter":"24","verse":"48","text":"ఏషు సర్వ్వేషు యూయం సాక్షిణః|"},{"book":"లూకః","chapter":"24","verse":"49","text":"అపరఞ్చ పశ్యత పిత్రా యత్ ప్రతిజ్ఞాతం తత్ ప్రేషయిష్యామి, అతఏవ యావత్కాలం యూయం స్వర్గీయాం శక్తిం న ప్రాప్స్యథ తావత్కాలం యిరూశాలమ్నగరే తిష్ఠత|"},{"book":"లూకః","chapter":"24","verse":"50","text":"అథ స తాన్ బైథనీయాపర్య్యన్తం నీత్వా హస్తావుత్తోల్య ఆశిష వక్తుమారేభే"},{"book":"లూకః","chapter":"24","verse":"51","text":"ఆశిషం వదన్నేవ చ తేభ్యః పృథగ్ భూత్వా స్వర్గాయ నీతోఽభవత్|"},{"book":"లూకః","chapter":"24","verse":"52","text":"తదా తే తం భజమానా మహానన్దేన యిరూశాలమం ప్రత్యాజగ్ముః|"},{"book":"లూకః","chapter":"24","verse":"53","text":"తతో నిరన్తరం మన్దిరే తిష్ఠన్త ఈశ్వరస్య ప్రశంసాం ధన్యవాదఞ్చ కర్త్తమ్ ఆరేభిరే| ఇతి||"}]}