{"data":[{"book":"Djela Apostolska","chapter":"24","verse":"1","text":"Nakon pet dana dođe židovski veliki svećenik Ananija sa starješinama i odvjetnikom Tertulom. Iznesu upravitelju tužbu protiv Pavla."},{"book":"Djela Apostolska","chapter":"24","verse":"2","text":"Pošto su pozvali Pavla da dođe, Tertulijan ga počne optuživati pred upraviteljem:"},{"book":"Djela Apostolska","chapter":"24","verse":"3","text":"Na svemu tome smo duboko zahvalni."},{"book":"Djela Apostolska","chapter":"24","verse":"4","text":"Da ti dugo ne dodijavam, molim te da nas blagonaklono poslušaš samo nakratko."},{"book":"Djela Apostolska","chapter":"24","verse":"5","text":"Utvrdili smo da je taj čovjek prava kuga, da neprekidno podjaruje Židove po cijelomu svijetu i da je kolovođa nazaretske sljedbe."},{"book":"Djela Apostolska","chapter":"24","verse":"6","text":"Čak je i Hram pokušao oskvrnuti pa smo ga uhitili."},{"book":"Djela Apostolska","chapter":"24","verse":"8","text":"Ispitaš li ga sam, utvrdit ćeš da su naše optužbe opravdane.”"},{"book":"Djela Apostolska","chapter":"24","verse":"9","text":"Potvrde to i drugi Židovi podupirući ga."},{"book":"Djela Apostolska","chapter":"24","verse":"10","text":"Upravitelj glavom dade Pavlu znak da govori te on reče: “Znam da već mnogo godina sudiš ovomu narodu i zato se mirne duše branim."},{"book":"Djela Apostolska","chapter":"24","verse":"11","text":"Sam se možeš osvjedočiti da nije prošlo više od dvanaest dana otkako sam se otišao pokloniti Bogu u jeruzalemski Hram."},{"book":"Djela Apostolska","chapter":"24","verse":"12","text":"Nisam ni s kim raspravljao niti dizao bunu ni ondje, ni u sinagogama, ni po gradu."},{"book":"Djela Apostolska","chapter":"24","verse":"13","text":"Ovi ljudi ne mogu dokazati to za što me optužuju."},{"book":"Djela Apostolska","chapter":"24","verse":"14","text":"Ali priznajem da sam sljedbenik Puta, koji oni nazivaju sljedbom, te služim Bogu svojih predaka vjerujući u sve što piše u židovskome Zakonu i u proročkim knjigama."},{"book":"Djela Apostolska","chapter":"24","verse":"15","text":"Jednako se, kao i oni, pouzdajem u Boga da će uskrsnuti i pravednici i nepravednici."},{"book":"Djela Apostolska","chapter":"24","verse":"16","text":"Zato se uvijek trudim imati čistu savjest i pred Bogom i pred ljudima."},{"book":"Djela Apostolska","chapter":"24","verse":"17","text":"Nakon nekoliko godina vratio sam se u Jeruzalem donijeti milodare svojemu narodu i prinijeti žrtvu Bogu."},{"book":"Djela Apostolska","chapter":"24","verse":"18","text":"Moji su me tužitelji vidjeli u Hramu kad sam dovršavao obred posvećenja, a ne sa svjetinom ni u metežu."},{"book":"Djela Apostolska","chapter":"24","verse":"19","text":"Ali ondje su bili neki Židovi iz Male Azije—oni bi me, zapravo, trebali doći optužiti pred tobom ako imaju što protiv mene."},{"book":"Djela Apostolska","chapter":"24","verse":"20","text":"Ili upitaj ove ovdje kakvu su krivnju na meni našli članovi Vijeća"},{"book":"Djela Apostolska","chapter":"24","verse":"21","text":"osim možda jedne jedine riječi što sam ju viknuo stojeći među njima: ‘Danas mi se pred vama sudi jer vjerujem u uskrsnuće mrtvih!’”"},{"book":"Djela Apostolska","chapter":"24","verse":"22","text":"Feliks, koji je mnogo znao o Putu, odgodi preslušanje i reče: “Pričekat ćete da dođe zapovjednik Lizija. On će riješiti vaš spor.”"},{"book":"Djela Apostolska","chapter":"24","verse":"23","text":"Zapovjedi stotniku da i dalje čuva Pavla u zatvoru, ali da mu odobri olakšice i da nikomu od njegovih ne brani da ga poslužuje."},{"book":"Djela Apostolska","chapter":"24","verse":"24","text":"Nekoliko dana zatim Feliks dođe sa svojom ženom Druzilom koja je bila Židovka. Pošalje po Pavla te ga je slušao kako govori o vjeri u Isusa Krista."},{"book":"Djela Apostolska","chapter":"24","verse":"25","text":"Kad je Pavao počeo govoriti o pravednosti, uzdržljivosti i sudu što dolazi, Feliks se prestraši. “Idi sada”, reče. “Pozvat ću te kad nađem vremena.”"},{"book":"Djela Apostolska","chapter":"24","verse":"26","text":"Nadao se, osim toga, da će mu Pavao dati novca. Zato ga je često pozivao i razgovarao s njim."},{"book":"Djela Apostolska","chapter":"24","verse":"27","text":"Tako su prošle dvije godine. Feliksa zatim zamijeni Porcije Fest. Želeći ugoditi Židovima, Feliks ostavi Pavla u zatvoru."}]}