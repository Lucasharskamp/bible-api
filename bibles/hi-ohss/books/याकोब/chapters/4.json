{"data":[{"book":"याकोब","chapter":"4","verse":"1","text":"तुम्हारे बीच लड़ाई व झगड़े का कारण क्या है? क्या तुम्हारे सुख-विलास ही नहीं, जो तुम्हारे अंगों से लड़ते रहते हैं?"},{"book":"याकोब","chapter":"4","verse":"2","text":"तुम इच्छा तो करते हो किंतु प्राप्‍त नहीं कर पाते इसलिये हत्या कर देते हो. जलन के कारण तुम लड़ाई व झगड़े करते हो क्योंकि तुम प्राप्‍त नहीं कर पाते. तुम्हें प्राप्‍त नहीं होता क्योंकि तुम मांगते नहीं."},{"book":"याकोब","chapter":"4","verse":"3","text":"तुम मांगते हो फिर भी तुम्हें प्राप्‍त नहीं होता क्योंकि मांगने के पीछे तुम्हारा उद्देश्य ही बुरी इच्छा से होता है—कि तुम उसे भोग विलास में उड़ा दो."},{"book":"याकोब","chapter":"4","verse":"4","text":"अरे विश्वासघातियो!4:4 होशे 3:1 क्या तुम्हें यह मालूम नहीं कि संसार से मित्रता परमेश्वर से शत्रुता है? इसलिये उसने, जो संसार की मित्रता से बंधा हुआ है, अपने आपको परमेश्वर का शत्रु बना लिया है."},{"book":"याकोब","chapter":"4","verse":"5","text":"कहीं तुम यह तो नहीं सोच रहे कि पवित्र शास्त्र का यह कथन अर्थहीन है: वह आत्मा, जिसको उन्होंने हमारे भीतर बसाया है, बड़ी लालसा से हमारे लिए कामना करते हैं?"},{"book":"याकोब","chapter":"4","verse":"6","text":"वह और अधिक अनुग्रह देते हैं, इसलिये लिखा है:"},{"book":"याकोब","chapter":"4","verse":"7","text":"इसलिये परमेश्वर के अधीन रहो, शैतान का विरोध करो तो वह तुम्हारे सामने से भाग खड़ा होगा."},{"book":"याकोब","chapter":"4","verse":"8","text":"परमेश्वर के पास आओ तो वह तुम्हारे पास आएंगे. पापियो! अपने हाथ स्वच्छ करो. तुम, जो दुचित्ते हो, अपने हृदय शुद्ध करो."},{"book":"याकोब","chapter":"4","verse":"9","text":"आंसू बहाते हुए शोक तथा विलाप करो कि तुम्हारी हंसी रोने में तथा तुम्हारा आनंद उदासी में बदल जाए."},{"book":"याकोब","chapter":"4","verse":"10","text":"स्वयं को प्रभु के सामने दीन बनाओ तो वह तुमको शिरोमणि करेंगे."},{"book":"याकोब","chapter":"4","verse":"11","text":"प्रिय भाई बहनो, एक दूसरे की निंदा मत करो. जो साथी विश्वासी की निंदा करता फिरता या उस पर दोष लगाता फिरता है, वह व्यवस्था का विरोध करता है. यदि तुम व्यवस्था का विरोध करते हो, तुम व्यवस्था के पालन करनेवाले नहीं, सिर्फ उसके आलोचक बन जाते हो."},{"book":"याकोब","chapter":"4","verse":"12","text":"व्यवस्था देनेवाला और न्यायाध्यक्ष एक ही हैं—वह, जिनमें रक्षा करने का सामर्थ्य है और नाश करने का भी. तुम कौन होते हो जो अपने पड़ोसी पर दोष लगाते हो?"},{"book":"याकोब","chapter":"4","verse":"13","text":"अब तुम, सुनो, जो यह कहते हो, “आज या कल हम किसी और नगर में जाएंगे और वहां एक वर्ष रहकर धन कमाएंगे,”"},{"book":"याकोब","chapter":"4","verse":"14","text":"जबकि सच तो यह है कि तुम्हें तो अपने आनेवाले कल के जीवन के विषय में भी कुछ मालूम नहीं है, तुम तो सिर्फ वह भाप हो, जो क्षण-भर के लिए दिखाई देती है और फिर लुप्‍त हो जाती है. सुनो!"},{"book":"याकोब","chapter":"4","verse":"15","text":"तुम्हारा इस प्रकार कहना सही होगा: “यदि प्रभु की इच्छा हो, तो हम जीवित रहेंगे तथा यह या वह काम करेंगे.”"},{"book":"याकोब","chapter":"4","verse":"16","text":"परंतु तुम अपने अहंकार में घमंड कर रहे हो. यह घमंड पाप से भरा है."},{"book":"याकोब","chapter":"4","verse":"17","text":"यदि कोई भलाई करना जानते हुए भी उसको न करना पाप है."}]}