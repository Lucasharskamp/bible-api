{"data":[{"book":"Rimljanima","chapter":"8","verse":"1","text":"Nema dakle nikakve osude za one koji pripadaju Kristu Isusu."},{"book":"Rimljanima","chapter":"8","verse":"2","text":"Jer zakon Duha, koji daje život, oslobodio nas je zakona grijeha, koji vodi u smrt."},{"book":"Rimljanima","chapter":"8","verse":"3","text":"Jer ono što Zakon, oslabljen grešnim tijelom, nije mogao učiniti, učinio je Bog poslavši svojeg Sina u obličju tjelesnog čovjeka da bude žrtva za grijehe. Tako je osudio grijeh u tijelu."},{"book":"Rimljanima","chapter":"8","verse":"4","text":"Učinio je to zato da bi se pravednost Zakona potpuno ispunila u nama koji više ne živimo po staroj grešnoj naravi, nego po Duhu."},{"book":"Rimljanima","chapter":"8","verse":"5","text":"Oni kojima vlada grešna narav razmišljaju o onomu što je grešno, ali oni koji su pod nadzorom Božjega Duha razmišljaju o onomu što je ugodno Duhu."},{"book":"Rimljanima","chapter":"8","verse":"6","text":"Nadzire li vaša grešna narav vaš um, vodi vas u smrt. Ali ako vaš um nadzire Sveti Duh, imat ćete život i mir."},{"book":"Rimljanima","chapter":"8","verse":"7","text":"Jer grešna tjelesna narav u nama protivi se Bogu. Nikada nije bila pokorna Božjemu Zakonu niti će to ikada biti."},{"book":"Rimljanima","chapter":"8","verse":"8","text":"Zato oni kojima još vlada njihova grešna narav ne mogu ugoditi Bogu."},{"book":"Rimljanima","chapter":"8","verse":"9","text":"Ali vama više ne vlada grešna narav. Pod nadzorom ste Svetoga Duha ako Božji Duh zaista prebiva u vama. A u kome ne prebiva Kristov Duh, taj i nije Kristov."},{"book":"Rimljanima","chapter":"8","verse":"10","text":"Ako je Krist u vama, tijelo vam je mrtvo za grijeh, ali Duh živi u vama zato što vas je Bog opravdao."},{"book":"Rimljanima","chapter":"8","verse":"11","text":"Živi li u vama Božji Duh koji je Isusa uskrsnuo od mrtvih, Bog koji je Isusa podignuo od mrtvih oživjet će i vaša smrtna tijela tim istim Duhom koji u vama živi."},{"book":"Rimljanima","chapter":"8","verse":"12","text":"Zato, draga braćo, nismo dužni činiti ono na što nas tjera naša grešna narav."},{"book":"Rimljanima","chapter":"8","verse":"13","text":"Jer ako živite slušajući tu svoju tjelesnu narav, propast ćete. Ako pak silom Duha usmrćujete nju i njezina zla djela, živjet ćete."},{"book":"Rimljanima","chapter":"8","verse":"14","text":"Svi koje vodi Božji Duh Božja su djeca."},{"book":"Rimljanima","chapter":"8","verse":"15","text":"Ne budite zato poput strašljivih robova te svoje naravi. Budite prava Božja djeca jer vas je Bog svojim Duhom posinio te mu sada možete radosno klicati: “Abba!8:15 Na aramejskome: Oče! Oče!”"},{"book":"Rimljanima","chapter":"8","verse":"16","text":"Sveti Duh govori nam duboko u srcima da smo Božja djeca."},{"book":"Rimljanima","chapter":"8","verse":"17","text":"A kako smo njegova djeca, njegovi smo baštinici—jer sve što Bog daje svojemu Sinu, Kristu, to i nama pripada. Kao što s njim trpimo, s njim ćemo se i proslaviti."},{"book":"Rimljanima","chapter":"8","verse":"18","text":"Ali naše sadašnje patnje nisu ništa prema budućoj slavi koja će se očitovati u nama."},{"book":"Rimljanima","chapter":"8","verse":"19","text":"Jer sve stvorenje sa žudnjom iščekuje da dođe dan kad će Bog pokazati tko su zaista njegova djeca."},{"book":"Rimljanima","chapter":"8","verse":"20","text":"Sve što je na zemlji stvoreno postalo je jalovim, ne vlastitom, nego Božjom voljom—ali u nadi"},{"book":"Rimljanima","chapter":"8","verse":"21","text":"da će biti oslobođeno od robovanja pokvarljivosti, da sudjeluje u slobodi i u slavi Božje djece."},{"book":"Rimljanima","chapter":"8","verse":"22","text":"Jer znamo da cjelokupno stvorenje sve dosad uzdiše i muči se u porođajnim bolima."},{"book":"Rimljanima","chapter":"8","verse":"23","text":"Čak i mi kršćani, iako je u nama Sveti Duh kao predukus buduće slave, također stenjemo čekajući posinjenje, otkupljenje našega tijela."},{"book":"Rimljanima","chapter":"8","verse":"24","text":"Tom smo nadom spašeni. Ako nešto već imamo, onda se tomu više ne trebamo nadati."},{"book":"Rimljanima","chapter":"8","verse":"25","text":"Ali ako se nadamo nečemu što još nemamo, valja čekati strpljivo i postojano."},{"book":"Rimljanima","chapter":"8","verse":"26","text":"Isto tako, Sveti Duh nam pomaže u našoj slabosti. Jer mi ne znamo ni kako ni što bismo trebali moliti, ali Sveti Duh moli se za nas uzdasima koji se ne mogu riječima izraziti."},{"book":"Rimljanima","chapter":"8","verse":"27","text":"A Onaj, koji poznaje svačije srce, poznaje naum Duha, jer on se moli za nas u skladu s Božjom voljom."},{"book":"Rimljanima","chapter":"8","verse":"28","text":"Znamo kako Bog čini da sve pridonosi dobru onih koji njega vole i koje je on pozvao prema svojoj nakani."},{"book":"Rimljanima","chapter":"8","verse":"29","text":"Jer Bog je svoj narod unaprijed poznavao i odabrao ih je da budu poput njegova Sina, tako da bi njegov Sin mogao biti prvorođenac s brojnom braćom i sestrama."},{"book":"Rimljanima","chapter":"8","verse":"30","text":"A kad ih je odabrao, pozvao ih je k sebi. Zatim ih je opravdao i obećao im svoju slavu."},{"book":"Rimljanima","chapter":"8","verse":"31","text":"Što na sve to reći? Ako je Bog za nas, tko će biti protiv nas?"},{"book":"Rimljanima","chapter":"8","verse":"32","text":"Kad već nije poštedio ni vlastitoga Sina, nego ga je predao za nas, neće li nam Bog, koji nam je dao Krista, s njime dati i sve drugo?"},{"book":"Rimljanima","chapter":"8","verse":"33","text":"Tko će optužiti Božje izabranike? Nas Bog opravdava."},{"book":"Rimljanima","chapter":"8","verse":"34","text":"Tko će nas onda optužiti? Isus Krist je umro, štoviše, i uskrsnuo; on sjedi na počasnome mjestu, Bogu zdesna, i posreduje za nas."},{"book":"Rimljanima","chapter":"8","verse":"35","text":"Tko će nas odvojiti od Kristove ljubavi? Može li u tome uspjeti nevolja? Tjeskoba? Progonstvo? Glad? Golotinja? Pogibao? Mač?"},{"book":"Rimljanima","chapter":"8","verse":"36","text":"U Svetome pismu piše:"},{"book":"Rimljanima","chapter":"8","verse":"37","text":"Nadmoćno pobjeđujemo sve što nas snađe u Kristu koji nas voli."},{"book":"Rimljanima","chapter":"8","verse":"38","text":"Čvrsto vjerujem da nas ni smrt, ni život, ni anđeli ni demoni, ni sadašnjost ni budućnost, ni sile,"},{"book":"Rimljanima","chapter":"8","verse":"39","text":"ni visina, ni dubina, ni bilo koje stvorenje neće moći rastaviti od ljubavi Božje objavljene u našemu Gospodinu Kristu Isusu."}]}