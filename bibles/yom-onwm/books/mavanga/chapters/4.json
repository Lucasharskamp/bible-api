{"data":[{"book":"Mavanga","chapter":"4","verse":"1","text":"Piela ayi Yowani bu baba yoluka kuidi batu, buna vatotuka banganga Nzambi, pfumu yi batu baba sunganga Nzo Nzambi ayi Basaduki ;"},{"book":"Mavanga","chapter":"4","verse":"2","text":"bamona phiti mu ntima mu diambu di bamvuala balonga batu ayi zisamuna mfulukulu mu bafua mu nzila yi Yesu."},{"book":"Mavanga","chapter":"4","verse":"3","text":"Buna baba kanga. Vayi bu yiba thangu masika, baba tula mu nloko nate mu lumbu kilanda."},{"book":"Mavanga","chapter":"4","verse":"4","text":"Vayi bawombo bawilukila mu batu bobo bawa malongi mawu. Thalu yi batu yibuelama nduka-nduka mili tanu."},{"book":"Mavanga","chapter":"4","verse":"5","text":"Muaki yiyiza ba ti mu lumbu kilanda, bapfumu ziawu, bakulutu bawu ba batu ayi minsoniki miawu mi mina bakutakana ku Yelusalemi."},{"book":"Mavanga","chapter":"4","verse":"6","text":"Kuna kuba Ana, Pfumu yi banganga Nzambi, Kayife, Yowani, Alasendele ayi bawombo bankaka baba mu nkuna wu pfumu yi banganga Nzambi."},{"book":"Mavanga","chapter":"4","verse":"7","text":"Batula Piela ayi Yowani va ntualꞌawu, bosi baba yuvula :"},{"book":"Mavanga","chapter":"4","verse":"8","text":"Buna Piela, bu kaba wuwala mu Pheve Yinlongo, wuba vutudila :"},{"book":"Mavanga","chapter":"4","verse":"9","text":"Enati lumbu kiaki tueka sambusu mu diambu di mavanga mamboti momo mavangimini kuidi mutu wubela ayi mu diambu di zaba buevi kabelukididi,"},{"book":"Mavanga","chapter":"4","verse":"10","text":"buna bika luzaba beno boso ayi beno batu boso ba Iseli ti mu dizina di Yesu Klisto muisi Nazaleti. Yesu diodi beno lubanda va dikulusi, diodi Nzambi kafulukisa mu bafua. Mu dizina diodi mutu wawu kadidi va tualꞌeno vava ayi nitu yi buvini."},{"book":"Mavanga","chapter":"4","verse":"11","text":"Bila niandi, ditadi dilozo kuidi beno mintungi, diyikidi ditadi di mfunu va fuma."},{"book":"Mavanga","chapter":"4","verse":"12","text":"Phulusu luisi ko mu mutu wunkaka ; bila va nza yimvimba kuisi ko dizina dinkaka divanu kuidi batu diodi tufueti vukila."},{"book":"Mavanga","chapter":"4","verse":"13","text":"Bu bamona bukhafi bu Piela ayi bu Yowani, ayi, bu babakula ti Piela ayi Yowani basia ba balonguka ko ayi badi batu baphamba ; buna basimina buwombo. Bazaba ti bawu baba kibanga ayi Yesu."},{"book":"Mavanga","chapter":"4","verse":"14","text":"Bu bamona mutu wowo wubelusu wuba yawu vana, buna basia baka ko diambu di findisila ziphaka."},{"book":"Mavanga","chapter":"4","verse":"15","text":"Baba vana lutumunu lu totuka ku nganda yi lukutukunu lu minyadi. Buna bayuvasana bawu na bawu :"},{"book":"Mavanga","chapter":"4","verse":"16","text":"—A mambu mbi tufueti vangila batu baba e ? Bila kuidi batu boso bankalanga mu Yelusalemi, didi dikiedika ti batu bobo bavengi kumu kinneni ayi tulendi ditunuka ko."},{"book":"Mavanga","chapter":"4","verse":"17","text":"Vayi muingi nsamu beni wubika luta tembakana muangana batu, bika tuba kandika muingi babika buela yolukila mu dizina diodi buba kuidi nani."},{"book":"Mavanga","chapter":"4","verse":"18","text":"Bosi bu baba tumisa, baba kandika babika buela yolukila voti buela longila mu dizina di Yesu."},{"book":"Mavanga","chapter":"4","verse":"19","text":"Vayi Piela ayi Yowani baba vutudila :"},{"book":"Mavanga","chapter":"4","verse":"20","text":"Bila beto tulendi vonga ko yolukila mambu momo tumona ayi momo tuwa !"},{"book":"Mavanga","chapter":"4","verse":"21","text":"Bu babuela ku batitisa diaka, baba yekula bila basi mona ko buevi balenda kuba vanina thumbudulu. Bila batu boso bakembisa Nzambi mu diambu di kumu kioki kivangama."},{"book":"Mavanga","chapter":"4","verse":"22","text":"Bila mutu wowo wuvangulu kumu kioki wuba viokila tezo makumaya ma mimvu."},{"book":"Mavanga","chapter":"4","verse":"23","text":"Bu babayekula, Piela ayi Yowani bayenda bata bakundi bawu ayi baba kamba mambu moso mabakamba bapfumu zi zinganga Nzambi ayi bakulutu ba batu."},{"book":"Mavanga","chapter":"4","verse":"24","text":"Bu bawa mambu momo, va kimosi bawu boso batumbula mbembo mu sambila Nzambi :"},{"book":"Mavanga","chapter":"4","verse":"25","text":"ngeyo wuyolukila mu Pheve Yinlongo mu munu wu nkulu eto Davidi, kisadi kiaku."},{"book":"Mavanga","chapter":"4","verse":"26","text":"Mintinu mi ntoto mitelama"},{"book":"Mavanga","chapter":"4","verse":"27","text":"Bila mu divula diadi ntinu Elode ayi Ponse-Pilatu, Bapakanu ayi basi Iseli bawizini muingi banuanisa Yesu, kisadi kiaku kinlongo, kioki wubieka,"},{"book":"Mavanga","chapter":"4","verse":"28","text":"mu diambu di vanga mambu moso momo wuyindula tona thama mu luzolo ayi mu lulendo luaku."},{"book":"Mavanga","chapter":"4","verse":"29","text":"Vayi buabu, Pfumu, tala bu balembo tutitisila ayi vana bisadi biaku bukhafi bu longila mambu maku."},{"book":"Mavanga","chapter":"4","verse":"30","text":"Bika wunonumuna koko kuaku mu diambu di belusa ayi mu diambu dibikumu ayi mambu manneni mavangama mu dizina di Yesu, kisadi kiaku kinlongo."},{"book":"Mavanga","chapter":"4","verse":"31","text":"Bu bamanisa sambila, buangu kioki ki bakutikinina kinikukaayi baboso bawala mu Pheve Yinlongo. Balonga mambu ma Nzambi mu bukhafi."},{"book":"Mavanga","chapter":"4","verse":"32","text":"Nkangu woso wu batu bobo bawilukila baba ntima wumosi ayi pheve yimosi. Kusia ba ko mutu wubanzila ti bima biandi biba mu diambu diandi veka ; vayi bina bioso biba bi kithuadi."},{"book":"Mavanga","chapter":"4","verse":"33","text":"Mu lulendo lungolo, bamvuala batelimina mfulukulu yi Pfumu Yesu kimbangi ayi nlemvo wuwombo wumonika mu bawu boso."},{"book":"Mavanga","chapter":"4","verse":"34","text":"Kadi mutu wumosi mu bawu kasia ba wusukama ko. Bila batu boso baba zitsola voti zinzo bazisumbisa"},{"book":"Mavanga","chapter":"4","verse":"35","text":"ayi banata kuidi bamvuala thalu yi zimbongo yoyo basumbisila bima biawu. Bamvuala baba kabulanga ziawu kuidi kadika mutu boso bubela minkiza mi kadika mutu."},{"book":"Mavanga","chapter":"4","verse":"36","text":"Buna Zozefi, wubieko kuidi bamvuala “Balinabasi” tsundu dizina beni “muana mbombolo” wuba muisi sanga ki Sipeli4.36 minsekudi minkaka misonika Kipelo va buangu ki Sipeli. mu dikanda di Levi."},{"book":"Mavanga","chapter":"4","verse":"37","text":"Niandi mamvandi wusumbisa tsolꞌandi, wunata zimbongo ayi wuvana ziawu kuidi bamvuala."}]}