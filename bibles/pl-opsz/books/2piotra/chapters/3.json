{"data":[{"book":"2 Piotra","chapter":"3","verse":"1","text":"Kochani, to już mój drugi list, w którym zachęcam was do tego, abyście uważali na siebie, zachowywali czyste sumienie"},{"book":"2 Piotra","chapter":"3","verse":"2","text":"i pamiętali o słowach proroków oraz apostołów, którzy przekazali wam polecenia naszego Pana i Zbawiciela."},{"book":"2 Piotra","chapter":"3","verse":"3","text":"Pamiętajcie też o tym, że w czasach ostatecznych pojawią się ludzie wyśmiewający Boże obietnice i kierujący się tylko swoimi własnymi pragnieniami."},{"book":"2 Piotra","chapter":"3","verse":"4","text":"Będą oni mówić: „Gdzie jest ten zapowiedziany powrót Jezusa? Nasi przodkowie już dawno umarli, a wszystko nadal niezmiennie trwa od początku świata”."},{"book":"2 Piotra","chapter":"3","verse":"5","text":"Ludzie ci nie będą jednak pamiętać o tym, że Bóg, który stworzył niebo, ukształtował ziemię i otoczył ląd wodą,"},{"book":"2 Piotra","chapter":"3","verse":"6","text":"później ukarał świat potopem."},{"book":"2 Piotra","chapter":"3","verse":"7","text":"Teraz zaś ziemia i niebo czekają na dzień sądu, w którym bezbożni ludzie zostaną pochłonięci przez ogień."},{"book":"2 Piotra","chapter":"3","verse":"8","text":"Kochani, nie zapominajcie jednak o tym, że dla Pana jeden dzień jest jak tysiąc lat, a tysiąc lat—jak jeden dzień."},{"book":"2 Piotra","chapter":"3","verse":"9","text":"On nie zwleka z wypełnieniem obietnicy powrotu—chociaż niektórym może się tak wydawać—ale jest cierpliwy. Nie chce bowiem, aby ktokolwiek z was zginął, ale pragnie, by wszyscy się opamiętali."},{"book":"2 Piotra","chapter":"3","verse":"10","text":"Dzień Jego powrotu nadejdzie niespodzianie, jak złodziej. Wtedy rozlegnie się przerażający dźwięk i zniknie niebo. Ciała niebieskie doszczętnie stopią się od ogromnego żaru, a ziemia i wszystkie ludzkie dzieła zostaną strawione przez ogień."},{"book":"2 Piotra","chapter":"3","verse":"11","text":"Skoro więc cały ten świat ma ulec zagładzie, to wasze życie powinno być czyste i pobożne."},{"book":"2 Piotra","chapter":"3","verse":"12","text":"Czekacie przecież, a nawet staracie się przyśpieszyć nadejście dnia Boga, w którym niebo spłonie w ogniu, a wszystko inne roztopi się od żaru."},{"book":"2 Piotra","chapter":"3","verse":"13","text":"My jednak—zgodnie z Bożą obietnicą—czekamy na nowe niebo i nową ziemię, w których będzie panować prawość!"},{"book":"2 Piotra","chapter":"3","verse":"14","text":"Kochani, czekając na ten dzień, dołóżcie wszelkich starań, aby Pan zastał was czystych, bez zarzutu i żyjących w pokoju."},{"book":"2 Piotra","chapter":"3","verse":"15","text":"Pamiętajcie, że cierpliwość Pana jest dla was ratunkiem! Pisał już do was o tym nasz kochany przyjaciel—Paweł, którego Bóg obdarzył szczególną mądrością."},{"book":"2 Piotra","chapter":"3","verse":"16","text":"Poruszając ten temat, mówił o tym również w innych listach. Są w nich pewne myśli, które trudno zrozumieć, dlatego niektórzy niedouczeni ludzie, nieznający podstaw wiary, wyjaśniają je według własnego uznania, szkodząc przy tym samym sobie. To samo czynią zresztą także z innymi księgami Pisma."},{"book":"2 Piotra","chapter":"3","verse":"17","text":"Dlatego, kochani, pamiętajcie o tym wszystkim i uważajcie na siebie. Nie dopuśćcie do tego, aby czyjeś błędne nauki podkopały waszą wiarę."},{"book":"2 Piotra","chapter":"3","verse":"18","text":"Coraz lepiej poznawajcie naszego Pana i Zbawiciela, Jezusa Chrystusa. Dzięki Jego łasce dojrzewajcie w wierze. Jemu należy się wieczna chwała!"}]}