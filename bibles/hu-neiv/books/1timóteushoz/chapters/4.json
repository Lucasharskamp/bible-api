{"data":[{"book":"1 Timóteushoz","chapter":"4","verse":"1","text":"A Lélek pedig világosan mondja, hogy az utolsó időkben némelyek elszakadnak a hittől, megtévesztő lelkekre és ördögök tanítására figyelnek"},{"book":"1 Timóteushoz","chapter":"4","verse":"2","text":"hazugok képmutatásának hatására, akik meg vannak bélyegezve saját lelkiismeretükben."},{"book":"1 Timóteushoz","chapter":"4","verse":"3","text":"Ezek tiltják a házasságot, és tartózkodást követelnek bizonyos ételektől, amelyeket pedig Isten azért teremtett, hogy hálaadással éljenek velük a hívők, és akik megismerték az igazságot."},{"book":"1 Timóteushoz","chapter":"4","verse":"4","text":"Mert Isten minden teremtménye jó, ha hálaadással élnek vele,"},{"book":"1 Timóteushoz","chapter":"4","verse":"5","text":"mert megszenteli Isten igéje és az imádság."},{"book":"1 Timóteushoz","chapter":"4","verse":"6","text":"Ha ezeket tanítod az atyafiaknak, Krisztus Jézus jó szolgája leszel, aki a hitnek és igaz tanításnak igéivel táplálkozik, amelyet követtél."},{"book":"1 Timóteushoz","chapter":"4","verse":"7","text":"A szentségtelen és vénasszonyos meséket pedig utasítsd el. Gyakorold magad inkább az istenfélelemben."},{"book":"1 Timóteushoz","chapter":"4","verse":"8","text":"A test gyakorlásának kevés a haszna, de az istenfélelem mindenre hasznos, mert megvan benne a jelenvaló és eljövendő életnek ígérete."},{"book":"1 Timóteushoz","chapter":"4","verse":"9","text":"Igaz beszéd ez, és méltó, hogy mindenképen elfogadjuk."},{"book":"1 Timóteushoz","chapter":"4","verse":"10","text":"Azért fáradunk és küzdünk, mert reménységünket az élő Istenbe vetettük, aki minden embernek üdvözítője, kiváltképpen a hívőknek."},{"book":"1 Timóteushoz","chapter":"4","verse":"11","text":"Ezeket hirdesd és tanítsd!"},{"book":"1 Timóteushoz","chapter":"4","verse":"12","text":"Senki se vessen meg fiatal korod miatt, de légy is a hívőknek példája beszédben, magaviseletben, szeretetben, hitben, tisztaságban."},{"book":"1 Timóteushoz","chapter":"4","verse":"13","text":"Amíg odaérek, legyen gondod a felolvasásra, az intésre és a tanításra."},{"book":"1 Timóteushoz","chapter":"4","verse":"14","text":"Ne hanyagold el a benned lévő kegyelmi ajándékot, amelyben prófétai ige és a gyülekezet elöljáróinak kézrátétele által részesültél."},{"book":"1 Timóteushoz","chapter":"4","verse":"15","text":"Ezekről gondoskodjál, ezekben élj, hogy előrehaladásod nyilvánvalóvá legyen mindenki előtt."},{"book":"1 Timóteushoz","chapter":"4","verse":"16","text":"Legyen gondod önmagadra és a tanításra, maradj meg ezekben, mert ha ezt teszed, megmented mind magadat, mind hallgatóidat."}]}