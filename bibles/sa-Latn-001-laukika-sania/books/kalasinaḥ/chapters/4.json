{"data":[{"book":"kalasinaḥ","chapter":"4","verse":"1","text":"aparañca he adhipatayaḥ, yūyaṁ dāsān prati nyāyyaṁ yathārthañcācaraṇaṁ kurudhvaṁ yuṣmākamapyeko'dhipatiḥ svarge vidyata iti jānīta|"},{"book":"kalasinaḥ","chapter":"4","verse":"2","text":"yūyaṁ prārthanāyāṁ nityaṁ pravarttadhvaṁ dhanyavādaṁ kurvvantastatra prabuddhāstiṣṭhata ca|"},{"book":"kalasinaḥ","chapter":"4","verse":"3","text":"prārthanākāle mamāpi kṛte prārthanāṁ kurudhvaṁ,"},{"book":"kalasinaḥ","chapter":"4","verse":"4","text":"phalataḥ khrīṣṭasya yannigūḍhavākyakāraṇād ahaṁ baddho'bhavaṁ tatprakāśāyeśvaro yat madarthaṁ vāgdvāraṁ kuryyāt, ahañca yathocitaṁ tat prakāśayituṁ śaknuyām etat prārthayadhvaṁ|"},{"book":"kalasinaḥ","chapter":"4","verse":"5","text":"yūyaṁ samayaṁ bahumūlyaṁ jñātvā bahiḥsthān lokān prati jñānācāraṁ kurudhvaṁ|"},{"book":"kalasinaḥ","chapter":"4","verse":"6","text":"yuṣmākam ālāpaḥ sarvvadānugrahasūcako lavaṇena susvāduśca bhavatu yasmai yaduttaraṁ dātavyaṁ tad yuṣmābhiravagamyatāṁ|"},{"book":"kalasinaḥ","chapter":"4","verse":"7","text":"mama yā daśākti tāṁ tukhikanāmā prabhau priyo mama bhrātā viśvasanīyaḥ paricārakaḥ sahadāsaśca yuṣmān jñāpayiṣyati|"},{"book":"kalasinaḥ","chapter":"4","verse":"8","text":"sa yad yuṣmākaṁ daśāṁ jānīyāt yuṣmākaṁ manāṁsi sāntvayecca tadarthamevāhaṁ"},{"book":"kalasinaḥ","chapter":"4","verse":"9","text":"tam onīṣimanāmānañca yuṣmaddeśīyaṁ viśvastaṁ priyañca bhrātaraṁ preṣitavān tau yuṣmān atratyāṁ sarvvavārttāṁ jñāpayiṣyataḥ|"},{"book":"kalasinaḥ","chapter":"4","verse":"10","text":"āriṣṭārkhanāmā mama sahabandī barṇabbā bhāgineyo mārko yuṣṭanāmnā vikhyāto yīśuścaite chinnatvaco bhrātaro yuṣmān namaskāraṁ jñāpayanti, teṣāṁ madhye mārkamadhi yūyaṁ pūrvvam ājñāpitāḥ sa yadi yuṣmatsamīpam upatiṣṭhet tarhi yuṣmābhi rgṛhyatāṁ|"},{"book":"kalasinaḥ","chapter":"4","verse":"11","text":"kevalameta īśvararājye mama sāntvanājanakāḥ sahakāriṇo'bhavan|"},{"book":"kalasinaḥ","chapter":"4","verse":"12","text":"khrīṣṭasya dāso yo yuṣmaddeśīya ipaphrāḥ sa yuṣmān namaskāraṁ jñāpayati yūyañceśvarasya sarvvasmin mano'bhilāṣe yat siddhāḥ pūrṇāśca bhaveta tadarthaṁ sa nityaṁ prārthanayā yuṣmākaṁ kṛte yatate|"},{"book":"kalasinaḥ","chapter":"4","verse":"13","text":"yuṣmākaṁ lāyadikeyāsthitānāṁ hiyarāpalisthitānāñca bhrātṛṇāṁ hitāya so'tīva ceṣṭata ityasmin ahaṁ tasya sākṣī bhavāmi|"},{"book":"kalasinaḥ","chapter":"4","verse":"14","text":"lūkanāmā priyaścikitsako dīmāśca yuṣmabhyaṁ namaskurvvāte|"},{"book":"kalasinaḥ","chapter":"4","verse":"15","text":"yūyaṁ lāyadikeyāsthān bhrātṛn numphāṁ tadgṛhasthitāṁ samitiñca mama namaskāraṁ jñāpayata|"},{"book":"kalasinaḥ","chapter":"4","verse":"16","text":"aparaṁ yuṣmatsannidhau patrasyāsya pāṭhe kṛte lāyadikeyāsthasamitāvapi tasya pāṭho yathā bhavet lāyadikeyāñca yat patraṁ mayā prahitaṁ tad yathā yuṣmābhirapi paṭhyeta tathā ceṣṭadhvaṁ|"},{"book":"kalasinaḥ","chapter":"4","verse":"17","text":"aparam ārkhippaṁ vadata prabho ryat paricaryyāpadaṁ tvayāprāpi tatsādhanāya sāvadhāno bhava|"},{"book":"kalasinaḥ","chapter":"4","verse":"18","text":"ahaṁ paulaḥ svahastākṣareṇa yuṣmān namaskāraṁ jñāpayāmi yūyaṁ mama bandhanaṁ smarata| yuṣmān pratyanugraho bhūyāt| āmena|"}]}