{"data":[{"book":"Luqaas","chapter":"7","verse":"1","text":"Yesuus yeroo waan kana hundumaa namoota isa dhaggeeffachaa turanitti himee fixatetti, Qifirnaahom seene."},{"book":"Luqaas","chapter":"7","verse":"2","text":"Achis tajaajilaan ajajaa dhibbaa kan gooftaan isaa akka malee isa jaallatu tokko dhukkubsatee duʼuu gaʼee ture."},{"book":"Luqaas","chapter":"7","verse":"3","text":"Ajajaan dhibbaa sunis waaʼee Yesuus dhagaʼee akka inni dhufee garbicha isaa fayyisuuf maanguddoota Yihuudootaa isatti ergee kadhate."},{"book":"Luqaas","chapter":"7","verse":"4","text":"Isaanis yommuu gara Yesuus dhufanitti akkana jedhanii jabeessanii isa kadhatan; “Ati waan kana isaaf gochuun namicha kanaaf ni mala;"},{"book":"Luqaas","chapter":"7","verse":"5","text":"inni saba keenya ni jaallataatii; mana sagadaas nuuf ijaareera.”"},{"book":"Luqaas","chapter":"7","verse":"6","text":"Kanaafuu Yesuus isaan wajjin deeme."},{"book":"Luqaas","chapter":"7","verse":"7","text":"Sababiin ani ofii koo akka nama gara kee dhufuun maluufitti hin ilaaliniif iyyuu kanuma. Garuu dubbicha qofa dubbadhu; tajaajilaan koo ni fayyaatii."},{"book":"Luqaas","chapter":"7","verse":"8","text":"Ani mataan koo iyyuu nama taayitaa jala jiruu dha; loltootas of jalaa qaba. Isa tokkoon, ‘Deemi’ nan jedha; innis ni deema; isa kaaniin immoo, ‘Kottu’ nan jedha; innis ni dhufa. Tajaajilaa kootiinis, ‘Waan kana hojjedhu’ nan jedha; innis ni hojjeta.”"},{"book":"Luqaas","chapter":"7","verse":"9","text":"Yesuus yommuu waan kana dhagaʼetti isa dinqifate; namoota isa duukaa buʼaa turanittis garagalee, “Ani isinittin hima; ani amantii guddaa akkanaa Israaʼel keessatti iyyuu hin arganne” jedhe."},{"book":"Luqaas","chapter":"7","verse":"10","text":"Yommuu namoonni ergamanii turan manatti deebiʼanitti garbichi sun fayyee isaan eege."},{"book":"Luqaas","chapter":"7","verse":"11","text":"Yesuus ergasii magaalaa Naayin jedhamtu tokko dhaqe; barattoonni isaatii fi namoonni baayʼeenis isa wajjin dhaqan."},{"book":"Luqaas","chapter":"7","verse":"12","text":"Yommuu inni karra magaalattiitti dhiʼaatetti jarri tokko nama duʼe tokko baatanii isatti dhufan; namichi duʼe sunis haadha isaatiif ilma tokkicha ture; haati isaas haadha hiyyeessaa turte. Namoonni magaalattii baayʼeenis ishee wajjin turan."},{"book":"Luqaas","chapter":"7","verse":"13","text":"Gooftaanis yommuu ishee argetti naʼeefii, “Hin booʼin” jedheen."},{"book":"Luqaas","chapter":"7","verse":"14","text":"Innis itti dhiʼaatee wasaasaa reeffa sanaa tuqe; warri reeffa baatanis ni dhaabatan. Innis, “Gurbayyoo, ani siin nan jedhaa, kaʼi!” jedheen."},{"book":"Luqaas","chapter":"7","verse":"15","text":"Gurbaan duʼe sunis kaʼee taaʼee dubbachuu jalqabe; Yesuusis deebisee haadha isaatti isa kenne."},{"book":"Luqaas","chapter":"7","verse":"16","text":"Hundi isaanii ni sodaatan; “Raajiin guddaan nu keessaa argameera. Waaqnis saba isaa gargaaruuf dhufeera” jedhanii Waaqaaf ulfina kennan."},{"book":"Luqaas","chapter":"7","verse":"17","text":"Oduun waaʼee Yesuus kunis Yihuudaa guutuu fi biyya naannoo sana jiru hundumaa keessa faffacaʼe."},{"book":"Luqaas","chapter":"7","verse":"18","text":"Barattoonni Yohannis waaʼee waan kana hundaa isatti himan. Yohannisis isaan keessaa nama lama ofitti waamee,"},{"book":"Luqaas","chapter":"7","verse":"19","text":"“Inni dhufuuf jiru siʼi moo yookaan kan biraa eegganna?” jedhee gaafachuudhaaf Gooftaatti isaan erge."},{"book":"Luqaas","chapter":"7","verse":"20","text":"Namoonni sunis yommuu gara Yesuus dhufanitti, “Yohannis cuuphaan, ‘Inni dhufuuf jiru sun siʼi moo yookaan kan biraa eegganna?’ jedhee gaafachuudhaaf sitti nu ergeera” jedhaniin."},{"book":"Luqaas","chapter":"7","verse":"21","text":"Yesuusis yeruma sana namoota dhibee, dhukkubaa fi hafuura hamaa qaban hedduu fayyise; warra jaamaa turan baayʼeedhaafis agartuu deebise."},{"book":"Luqaas","chapter":"7","verse":"22","text":"Innis akkana jedhee ergamoota sanaaf deebii kenne; “Deebiʼaatii waan argitanii fi waan dhageessan Yohannisitti himaa; jaamonni ni argu; warri naafatan ni deemu; warri lamxaaʼan ni qulqullaaʼu; warri duudan ni dhagaʼu; warri duʼan ni kaʼu; hiyyeeyyiifis wangeelli ni lallabama."},{"book":"Luqaas","chapter":"7","verse":"23","text":"Namni natti hin gufanne kam iyyuu eebbifamaa dha.”"},{"book":"Luqaas","chapter":"7","verse":"24","text":"Erga ergamoonni Yohannis baʼanii qajeelanii booddee Yesuus akkana jedhee waaʼee Yohannis namootatti himuu jalqabe; “Isin maal arguuf gammoojjiitti gad baatan? Shambaqqoo qilleensi raasu moo?"},{"book":"Luqaas","chapter":"7","verse":"25","text":"Yoos maal arguu baatan ree? Nama uffata miidhagaa uffate moo? Lakki, warri uffata miidhagaa uffatanii qananiidhaan jiraatan masaraawwan keessa jiru."},{"book":"Luqaas","chapter":"7","verse":"26","text":"Garuu isin maal arguu baatan? Raajii moo? Eeyyee; ani isinittin hima; kan raajii iyyuu caalu."},{"book":"Luqaas","chapter":"7","verse":"27","text":"Kunis isa waaʼeen isaa akkana jedhamee barreeffamee dha:"},{"book":"Luqaas","chapter":"7","verse":"28","text":"Ani isinittin hima; namoota dubartoota irraa dhalatan keessaa namni Yohannis cuuphaa caalu tokko iyyuu hin jiru; namni mootummaa Waaqaa keessatti nama hundumaa gad taʼe garuu isa ni caala.”"},{"book":"Luqaas","chapter":"7","verse":"29","text":"Namoonni hundi, qaraxxoonni iyyuu waan harka Yohannisitti cuuphamanii turaniif yommuu dubbii Yesuus dhagaʼanitti, karaan Waaqaa qajeelaa taʼuu isaa mirkaneessan."},{"book":"Luqaas","chapter":"7","verse":"30","text":"Fariisonnii fi beektonni seeraa garuu sababii harka Yohannisitti hin cuuphaminiif kaayyoo Waaqni isaaniif qabu fudhachuu didan."},{"book":"Luqaas","chapter":"7","verse":"31","text":"Yesuus itti fufee akkana jedhe; “Yoos ani namoota dhaloota kanaa maaliinan wal fakkeessuu dandaʼa ree? Isaan maal fakkaatu?"},{"book":"Luqaas","chapter":"7","verse":"32","text":"Isaan akkuma ijoollee iddoo gabaa taaʼanii wal waamanii akkana jedhanii ti:"},{"book":"Luqaas","chapter":"7","verse":"33","text":"Yohannis cuuphaan yeroo dhufetti buddeena hin nyaatu, daadhii wayiniis hin dhugu tureetii; isin immoo, ‘Inni hafuura hamaa qaba’ jettu."},{"book":"Luqaas","chapter":"7","verse":"34","text":"Ilmi Namaa nyaachaa, dhugaas dhufe; isin immoo, ‘Kunoo albaadhessaa fi machaaʼaa, michuu qaraxxootaatii fi cubbamootaa’ jettu."},{"book":"Luqaas","chapter":"7","verse":"35","text":"Ogummaan garuu ijoollee ishee hundumaan mirkaneeffamti.”"},{"book":"Luqaas","chapter":"7","verse":"36","text":"Fariisota keessaa namichi tokko akka inni isa wajjin nyaatuuf Yesuusin affeere; innis mana Fariisichaa dhaqee maaddiitti dhiʼaate."},{"book":"Luqaas","chapter":"7","verse":"37","text":"Dubartiin cubbamtuun magaalaa sanaa tokkos yommuu akka Yesuus mana Fariisichaatti waa nyaachaa jiru bartetti bilqaaxxii albaasxiroositti shittoo qabattee dhufte."},{"book":"Luqaas","chapter":"7","verse":"38","text":"Isheenis booʼaa dugda isaa duubaan miilla isaa bira dhaabattee imimmaan isheetiin miilla isaa jiisuu jalqabde. Rifeensa mataa isheetiinis miilla isaa haqxee, dhungattees miilla isaa shittoo dibde."},{"book":"Luqaas","chapter":"7","verse":"39","text":"Fariisichi isa affeere sunis waan kana argee, “Namichi kun utuu raajii taʼee, dubartiin isa tuqxu kun eenyu akka taate, nama akkamiis akka taate ni beeka ture; isheen cubbamtuudhaatii” jedhee garaa isaa keessatti yaade."},{"book":"Luqaas","chapter":"7","verse":"40","text":"Yesuus immoo, “Yaa Simoon, ani waanan sitti himu tokko qaba” jedheen."},{"book":"Luqaas","chapter":"7","verse":"41","text":"Yesuusis akkana jedheen; “Namoonni lama nama maallaqa liqeessu tokko irraa maallaqa liqeeffatan. Inni tokko diinaarii dhibba shan liqeeffate; kaan immoo diinaarii shantama liqeeffate."},{"book":"Luqaas","chapter":"7","verse":"42","text":"Jarri lachuu waan isaaf kaffalan dhabnaan dhiiseef. Egaa jara lamaan keessaa kamtu caalaa isa jaallata?”"},{"book":"Luqaas","chapter":"7","verse":"43","text":"Simoonis deebisee, “Isa liqiin guddaan dhiifameef sana natti fakkaata” jedheen."},{"book":"Luqaas","chapter":"7","verse":"44","text":"Innis gara dubartittiitti garagalee Simooniin akkana jedhe; “Dubartii kana argitaa? Ani mana kee nan dhufe. Ati bishaan miillaa illee naaf hin kennine; isheen garuu imimmaan isheetiin miilla koo dhiqxee rifeensa mataa isheetiin haqxe."},{"book":"Luqaas","chapter":"7","verse":"45","text":"Ati na hin dhunganne; dubartiin kun garuu yeroo ani ol seenee jalqabdee miilla koo dhungachuu hin dhiifne."},{"book":"Luqaas","chapter":"7","verse":"46","text":"Ati Zayitii iyyuu mataa koo hin dibne; isheen garuu miilla koo shittoo dibde."},{"book":"Luqaas","chapter":"7","verse":"47","text":"Kanaafuu ani sittin hima; sababii jaalalli ishee guddaa taʼeef cubbuun ishee baayʼeen sun isheef dhiifameera. Kan xinnoon dhiifameef garuu jaalalli isaa xinnoo dha.”"},{"book":"Luqaas","chapter":"7","verse":"48","text":"Yesuusis dubartittiidhaan, “Cubbuun kee siif dhiifameera” jedhe."},{"book":"Luqaas","chapter":"7","verse":"49","text":"Warri isa wajjin maaddiitti dhiʼaatanii turanis, “Namni cubbuu iyyuu namaa dhiisu kun eenyu?” jedhanii garaa isaaniitti yaaduu jalqaban."},{"book":"Luqaas","chapter":"7","verse":"50","text":"Yesuusis dubartittiidhaan, “Amantiin kee si fayyiseera; nagaan deemi” jedhe."}]}