{"data":[{"book":"Luka","chapter":"4","verse":"1","text":"Yesu akahuma ku Yoludani, kuni amemiswi Mpungu Msopi na kalongoswa nayu kuhamba kulugangatu."},{"book":"Luka","chapter":"4","verse":"2","text":"Kwenuko Setani amlingili kwa magono alobaini. Magono genago goha atamili changalya chindu, pamwishu njala yikamuvina."},{"book":"Luka","chapter":"4","verse":"3","text":"Setani akamjovela, “Ngati veve Mwana wa Chapanga, lijovela liganga lenili livya libumunda.”"},{"book":"Luka","chapter":"4","verse":"4","text":"Yesu akamyangula, “Mayandiku Gamsopi gijova, wumi wa mundu uvi lepi ndava ya kulya libumunda lene.”"},{"book":"Luka","chapter":"4","verse":"5","text":"Kangi mzuka mkulu akamtola mbaka panani neju, kugubika na kugubukula mihu, ndi akamlangisa unkosi woha weuvili pamulima poha."},{"book":"Luka","chapter":"4","verse":"6","text":"Penapo Setani akamjovela, “Yati nikupela kutalalila vindu vyoha ivi na ukulu waki woha. Muni nipewili vindu ivi vyoha, na nene ngati nigana yati nikumpela mundu yoyoha nihotola kumpela."},{"book":"Luka","chapter":"4","verse":"7","text":"Yati nikupela ivi vyoha, ngati unifugamila.”"},{"book":"Luka","chapter":"4","verse":"8","text":"Yesu akamyangula, “Mayandiku Gamsopi gijova. ‘Yati ukumfugamila Bambu Chapanga na kumhengela mwene ndu.’ ”"},{"book":"Luka","chapter":"4","verse":"9","text":"Kangi Mzuka mkulu akamtola mbaka ku Yelusalemu na kuyima panani pa chituvilu cha Nyumba ya Chapanga, akamjovela, “Ngati veve wamwana wa Chapanga, jitagayi pahi."},{"book":"Luka","chapter":"4","verse":"10","text":"Muni Mayandiku Gamsopi gijova, ‘Chapanga yati akulagazila vamitumu va kunani vakuyangalila.’"},{"book":"Luka","chapter":"4","verse":"11","text":"‘Kangi yati vakuyanga mu mawoko gavi, ukotoka kujikuvala chigendelu chaku muliganga.’ ”"},{"book":"Luka","chapter":"4","verse":"12","text":"Nambu Yesu akamyangula, “Mayandiku Gamsopi gijova, ‘Kotoka kumulinga Bambu Chapanga waku.’ ”"},{"book":"Luka","chapter":"4","verse":"13","text":"Setani mkulu peamali kumlinga Yesu kwa njila zoha, akamuleka kwa lukumbi."},{"book":"Luka","chapter":"4","verse":"14","text":"Kwa kulongoswa na Mpungu msopi Yesu akahamba ku Galilaya. Na ujumbi waki ukadandasika ku Galilaya na mumilima yoha ya papipi."},{"book":"Luka","chapter":"4","verse":"15","text":"Yesu avili mukuwula vandu munyumba za kukonganekela Vayawudi na kulumbiwa na vandu voha."},{"book":"Luka","chapter":"4","verse":"16","text":"Yesu akahamba ku Nazaleti, pandu pealeliwi. Palahiki Ligono la Kupumulila, akayingila munyumba ya kukonganekela Vayawudi, ngati chayavili mvelu waki, akayima muni asomayi Mayandiku Gamsopi."},{"book":"Luka","chapter":"4","verse":"17","text":"Apewili chitabu cheayandiki Isaya mweavi mlota wa Chapanga, ndi akachitalambula na kulonda ndi apawene pandu pepayandikiwi."},{"book":"Luka","chapter":"4","verse":"18","text":"“Mpungu wa Bambu uvi pamonga na nene,"},{"book":"Luka","chapter":"4","verse":"19","text":"kukokosa mwaka wa Bambu yati ilangisa ubwina kwa vandu vaki.”"},{"book":"Luka","chapter":"4","verse":"20","text":"Kangi, akachigubika chitabu akamuwuyisila mtumisi na kutama pahi. Vandu voha vevavi munyumba ya kukonganekela Vayawudi, vakamuhutusila mihu."},{"book":"Luka","chapter":"4","verse":"21","text":"Mwene akavajovela, “Lelu Mayandiku aga Gamsopi gahikili pemwaniyuwani penakasomili.”"},{"book":"Luka","chapter":"4","verse":"22","text":"Vandu voha vakaganiswa nayu na kukangasa ndava ya Malovi gabwina geajovili. Vakakotana, “Wu, mwenuyu mwana wa Yosefu lepi?”"},{"book":"Luka","chapter":"4","verse":"23","text":"Yesu akavajovela, “Nimanyili mukunijovela luhumu ulu, ‘Mlamisa, jilamisa wamwene. Goha getayuwini’ Gawakitili Kapelanaumu gala, Ugakitayi goha penapa pachijiji chaku."},{"book":"Luka","chapter":"4","verse":"24","text":"Akayendelela kuvajovela,” “Chakaka nikuvajovela, kawaka Mlota wa Chapanga, mweiyidakiliwa pachijiji chaki.”"},{"book":"Luka","chapter":"4","verse":"25","text":"“Muyuwanila, chakaka nikuvajovela, vavi valipwela vamehele pamulima wa Isilaeli lukumbi lwa Eliya, lukumbi lwenulo yatonyi lepi fula kwa miyaka yidatu na miyehi sita, na kwavi na njala yivaha pamulima woha."},{"book":"Luka","chapter":"4","verse":"26","text":"Nambu Eliya atumiwi lepi kuhamba kwa lipwela yoyoha yula, ndi kwa lipwela mmonga mwaatamayi kumuji wa ku Selefati kumulima wa Sidoni."},{"book":"Luka","chapter":"4","verse":"27","text":"Na mulukumbi lwa Elisha mweavi Mlota wa Chapanga, kwavi na vandu vamahele pamulima wa Isilaeli vevavi na mabudi, kawaka mundu mweanyambiswi, nga Naamani mwene, mundu wa ku Silia.”"},{"book":"Luka","chapter":"4","verse":"28","text":"Vandu voha vevavi munyumba ya kukonganekela vayawudi, pevayuwini genago, vayomili neju."},{"book":"Luka","chapter":"4","verse":"29","text":"Vakayima, vakamuhumisa kuvala ya muji na kumtola mbaka panani pamkingisa wa chitumbi. Ndava muji wavi wajengiwi pachitumbi, Muni vagana kumkang'ila pahi."},{"book":"Luka","chapter":"4","verse":"30","text":"Nambu Yesu akaholota pagati yavi, akahamba."},{"book":"Luka","chapter":"4","verse":"31","text":"Kangi Yesu akahelela kumuji wa ku Kapelanaumu, mulima wa Galilaya, na Ligono la Kupumulila avawulayi vandu."},{"book":"Luka","chapter":"4","verse":"32","text":"Vakakangasa na mawuliwu gaki, muni ujumbi waki wavi na uhotola."},{"book":"Luka","chapter":"4","verse":"33","text":"Hinu munyumba ya kukonganela Vayawudi mula, kwavi na mundu mweavi na mzuka uhakau, akavemba kwa lwami luvaha,"},{"book":"Luka","chapter":"4","verse":"34","text":"“Mwe! Yesu wa ku Nazaleti Una kyani na tete? Wu, ubweli kutikomakesa? Nene nikumanyili wayani veve, veve wa Msopi wa Chapanga!”"},{"book":"Luka","chapter":"4","verse":"35","text":"Yesu akauhakalila mzuka wula akajova, “Guna! Muwuka mundu uyu!” Ndi mzuka wula ukamugwisa pahi palongolo ya vandu, ukamuhuma changalemasa."},{"book":"Luka","chapter":"4","verse":"36","text":"Vandu voha vakavya kukangasa, vakajovesana, “Lenili liwulo la chinamtiti, Mundu uyu anauhotola na makakala ya kuvinga mizuka na yene yiwuka!”"},{"book":"Luka","chapter":"4","verse":"37","text":"Na mambu ga Yesu gakadandasika pandu poha penapo."},{"book":"Luka","chapter":"4","verse":"38","text":"Yesu peahumili munyumba ya kukonganekela Vayawudi mula, akahamba kunyumba ya Simoni. Kwenuko mau mmonga mweavi mkohanu waki Simoni, avi na utamu neju, vakamjovela Yesu amulamisa."},{"book":"Luka","chapter":"4","verse":"39","text":"Yesu, akahamba, akamgundamila mau yula, akauhakalila utamu ula, balapala mau yula akalama, akayimuka na akatumbula kuvatelekela."},{"book":"Luka","chapter":"4","verse":"40","text":"Palatipimi lilanga, mundu yeyoha mweavili na mtamu, wa utamu wowoa wula, ampeliki kwa Yesu, na mwene akampamisa mawoko kila mtamu, na kuvalamisa woha."},{"book":"Luka","chapter":"4","verse":"41","text":"Mizuka na yene, yavahumili vandu vamahele, yikaywanga cha kujova, “Veve Mwana waki Chapanga!” Nambu Yesu akayibesa mizuka kujova, muni gammanyili mwene ndi Kilisitu msangula mweahaguliwi na Chapanga."},{"book":"Luka","chapter":"4","verse":"42","text":"Chilau yaki lukela Yesu akawuka akahamba pandu pachiepela. Vandu vakavya kumulonda, pavamuweni valingili kumbesa akotoka kuwuka."},{"book":"Luka","chapter":"4","verse":"43","text":"Nambu mwene akavajovela, “Niganikiwi kukokosa na kumiji yingi mewa Lilovi la Bwina la Unkosi wa Chapanga. Ndava muni chenichi ndi Chapanga chaanitumili nihengayi.”"},{"book":"Luka","chapter":"4","verse":"44","text":"Ndi akayendelela kukokosa vandu Lilovi la Bwina munyumba za kukonganekela Vayawudi pamulima wa ku Yudea."}]}