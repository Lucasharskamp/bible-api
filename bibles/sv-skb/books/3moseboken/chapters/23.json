{"data":[{"book":"3 Moseboken","chapter":"23","verse":"2","text":"Tala till Israels söner och säg till dem: Angående Herrens (Jahves) högtider (avtalade möten på bestämda tider) som ni ska utropa (förkunna, proklamera). Dem ska ni kalla för heliga sammankomster, de är mina högtider (avtalade möten på bestämda tider – hebr. moed)."},{"book":"3 Moseboken","chapter":"23","verse":"3","text":"Sex dagar ska arbete utföras. Sjunde dagen är sabbat för högtidlig vila, en helig sammankomst. Du ska inte utföra något arbete. Det är Herrens (Jahves) sabbat var du än bor."},{"book":"3 Moseboken","chapter":"23","verse":"4","text":"Detta är Herrens (Jahves) högtider (avtalade möten på bestämda tider), heliga sammankomster, som ni ska utropa (förkunna, proklamera) på deras bestämda tider."},{"book":"3 Moseboken","chapter":"23","verse":"5","text":"Under den första månaden [Nisan, som infaller under mars-april], på kvällen den 14:e i månaden är Herrens (Jahves) påsk (Pesach)."},{"book":"3 Moseboken","chapter":"23","verse":"6","text":"På den 15:e dagen i samma månad [Nisan, på våren] är Herrens (Jahves) det osyrade brödets högtid (matzot). Under sju dagar ska ni äta osyrat bröd."},{"book":"3 Moseboken","chapter":"23","verse":"7","text":"På första dagen ska ni hålla en helig sammankomst och ni ska inte utföra något arbete."},{"book":"3 Moseboken","chapter":"23","verse":"8","text":"Istället ska ni bära fram ett eldsoffer till Herren (Jahve) i sju dagar. På den sjunde dagen ska ni hålla en helig sammankomst och ni ska inte utföra något arbete."},{"book":"3 Moseboken","chapter":"23","verse":"9","text":"Herren (Jahve) talade till Mose och sade:"},{"book":"3 Moseboken","chapter":"23","verse":"10","text":"Tala till Israels barn (söner) och säg till dem: När ni har kommit in i landet som jag ska ge er och skördar dess gröda, då ska du ta en kärve (hebr. omer) av det första av skörden och föra det till prästen. [Den första grödan som skördas är korn, därför är det en kornkärve som bärs fram som förstlingsfrukt vid detta tillfälle.]"},{"book":"3 Moseboken","chapter":"23","verse":"11","text":"Han ska vifta kärven framför Herrens (Jahves) ansikte så att den ger nåd (villkorad nåd – hebr. ratson) åt dig. På morgonen efter sabbaten ska prästen vifta den."},{"book":"3 Moseboken","chapter":"23","verse":"12","text":"Den dagen då du viftar din kärve ska du offra ett felfritt årsgammalt lamm av hankön som ett brännoffer till Herren (Jahve)."},{"book":"3 Moseboken","chapter":"23","verse":"13","text":"Det tillhörande matoffret ska vara två tiondels efa [ca 5-7 liter] fint mjöl blandat med olja, ett eldsoffer till Herren (Jahve) som en behaglig väldoft. Det tillhörande dryckesoffret ska vara en fjärdedels hin [0,9 liter]."},{"book":"3 Moseboken","chapter":"23","verse":"14","text":"Du ska inte äta bröd, rostad säd eller ny säd (från årets skörd) förrän denna dag, inte förrän du har burit fram offret till din Gud (Elohim). Det ska vara ett evigt påbud genom alla generationer överallt där ni bor."},{"book":"3 Moseboken","chapter":"23","verse":"15","text":"Sedan ska du räkna från morgonen efter sabbaten [samma dag som förstlingsfruktens högtid firas], samma dag som du bär fram kärven (hebr. omer) med ditt viftoffer, sju fulla sabbater."},{"book":"3 Moseboken","chapter":"23","verse":"16","text":"Till morgonen efter den sjunde sabbaten ska du räkna femtio dagar och sedan bära fram ett nytt matoffer till Herren (Jahve)."},{"book":"3 Moseboken","chapter":"23","verse":"17","text":"Du ska [då, på den 50:e dagen] föra ut från ditt hus två stycken bröd till ett viftoffer. De ska göras av två tiondelar av en efa fint mjöl [ca 5-7 liter] och du ska baka dem med jäst som en förstlingsfrukt till Herren (Jahve)."},{"book":"3 Moseboken","chapter":"23","verse":"18","text":"Tillsammans med brödet ska du bära fram sju årsgamla, felfria lamm, en ung oxe och två baggar. De ska vara ett brännoffer till Herren (Jahve) med deras tillhörande matoffer och dryckesoffer, ett eldsoffer till Herren (Jahve) som en behaglig väldoft."},{"book":"3 Moseboken","chapter":"23","verse":"19","text":"Du ska också offra en get av hankön som syndoffer och två årsgamla lamm av hankön som ett shalomoffer [ett gemenskapsoffer som alla i familjen åt tillsammans, se 3 Mos 7:11-21]."},{"book":"3 Moseboken","chapter":"23","verse":"20","text":"Prästen ska vifta dem tillsammans med brödet från förstlingsfrukten som ett viftoffer framför Herrens (Jahves) ansikte, med de två lammen. De ska helgas åt Herren (Jahve) för prästerna."},{"book":"3 Moseboken","chapter":"23","verse":"21","text":"Du ska utfärda ett påbud (förkunna, proklamera) samma dag att det ska vara en helig sammankomst, och du ska inte utföra något arbete. Det ska vara ett evigt påbud överallt där ni bor genom alla generationer."},{"book":"3 Moseboken","chapter":"23","verse":"22","text":"När du nu skördar din hands grödor ska du inte skörda till det yttersta hörnet av din åker eller samla in efterskörden av din gröda. Istället ska du lämna detta till de fattiga och främlingarna. Jag är Herren din Gud (Jahve Elohim)."},{"book":"3 Moseboken","chapter":"23","verse":"23","text":"Herren (Jahve) talade till Mose och sade:"},{"book":"3 Moseboken","chapter":"23","verse":"24","text":"Tala till Israels barn (söner) och säg: I sjunde månaden [Tishri, som infaller september/oktober], på första dagen i månaden ska ni hålla en sabbatsvila, en minnesdag (då ni kommer ihåg) med höga ljud [rop och shofarstötar, se 4 Mos 29:1], en helig sammankomst."},{"book":"3 Moseboken","chapter":"23","verse":"25","text":"Du ska inte utföra något arbete och du ska bära fram ett eldsoffer till Herren (Jahve)."},{"book":"3 Moseboken","chapter":"23","verse":"26","text":"Herren (Jahve) talade till Mose och sade:"},{"book":"3 Moseboken","chapter":"23","verse":"27","text":"Exakt på (hebr. ach, betonar något viktigt) den 10:e dagen i denna sjunde månad [Tishri] är Försoningsdagen (Jom Kippur; det bibliska namnet är Jom Hakippurim – ordagrant ”Försoningarnas dag”), en helig sammankomst för er för att ni ska rannsaka er (era själar, hela er varelse – hebr. nefesh). Du ska bära fram ett eldsoffer till Herren (Jahve)."},{"book":"3 Moseboken","chapter":"23","verse":"28","text":"Ni ska inte utföra någon form av arbete över huvud taget denna dag, för det är Försoningsdagen (Jom Kippur) då ni ska bringa försoning för er inför Herren er Gud (Jahve Elohim)."},{"book":"3 Moseboken","chapter":"23","verse":"29","text":"Vem det vara må ibland er som inte rannsakar sin själ (sig själv) den dagen ska bli avhuggen (avskiljas från) sitt folk."},{"book":"3 Moseboken","chapter":"23","verse":"30","text":"Vem som helst som utför någon form av arbete den dagen, den personen ska jag utrota ur hans folk."},{"book":"3 Moseboken","chapter":"23","verse":"31","text":"Ni ska inte göra något arbete. Det ska vara ett evigt påbud genom alla generationer överallt där ni bor."},{"book":"3 Moseboken","chapter":"23","verse":"32","text":"Det ska vara en sabbat med högtidlig vila för er och ni ska ödmjuka era själar. Efter 9:e dagen i månaden på kvällen, från afton till afton, ska ni fira er sabbat."},{"book":"3 Moseboken","chapter":"23","verse":"33","text":"Herren (Jahve) talade till Mose och sade:"},{"book":"3 Moseboken","chapter":"23","verse":"34","text":"Tala till Israels barn (söner) och säg: På 15:e dagen i denna sjunde månad [Tishri] är det Lövhyddohögtid sju dagar till Herren (Jahve)."},{"book":"3 Moseboken","chapter":"23","verse":"35","text":"På första dagen ska ni hålla en helig sammankomst, då ska inget arbete utföras [det är en sabbatsdag]."},{"book":"3 Moseboken","chapter":"23","verse":"36","text":"I sju dagar ska ni bära fram eldsoffer till Herren (Jahve). Den åttonde dagen ska vara en helig sammankomst för er och ni ska föra fram ett eldsoffer till Herren (Jahve). Det är en högtidlig sammankomst, ni ska inte utföra något arbete [det är en sabbatsdag]."},{"book":"3 Moseboken","chapter":"23","verse":"37","text":"Detta är Herrens högtid (avtalade möte på bestämd tid), som ni ska deklarera (förkunna, proklamera) som en helig sammankomst för att bära fram eldsoffer till Herren (Jahve) ett brännoffer, ett matoffer och ett dryckesoffer, vart och ett på sin egen dag,"},{"book":"3 Moseboken","chapter":"23","verse":"38","text":"vid sidan av Herrens (Jahves) sabbater och vid sidan av era gåvor och alla era löften och alla era frivilliga gåvor som ni ger till Herren (Jahve)."},{"book":"3 Moseboken","chapter":"23","verse":"39","text":"Exakt på (hebr. ach, betonar också något viktigt) den 15:e dagen i den sjunde månaden, när du har samlat in landets frukt ska du hålla Herrens (Jahves) högtid i sju dagar. Den första dagen ska vara en sabbatsvila och den åttonde dagen ska också vara en sabbatsvila."},{"book":"3 Moseboken","chapter":"23","verse":"40","text":"På första dagen ska ni ta"},{"book":"3 Moseboken","chapter":"23","verse":"41","text":"Ni ska fira det som en festlig högtid till Herren (Jahve) i sju dagar varje år. Det är en evig stadga för kommande generationer. Ni ska fira den i den sjunde månaden [Tishri, som infaller på hösten i september/oktober]."},{"book":"3 Moseboken","chapter":"23","verse":"42","text":"Ni ska bo i lövhyddor i sju dagar. Alla infödda i Israel ska bo i lövhyddor,"},{"book":"3 Moseboken","chapter":"23","verse":"43","text":"så att era kommande generationer ska veta att jag lät Israels barn (söner) bo i lövhyddor när jag förde dem ut ur Egyptens land. Jag är Herren er Gud (Jahve Elohim)."},{"book":"3 Moseboken","chapter":"23","verse":"44","text":"Mose talade till Israels barn (söner) om Herrens (Jahves) högtider (avtalade möten på bestämda tider)."}]}