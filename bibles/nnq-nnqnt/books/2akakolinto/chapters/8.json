{"data":[{"book":"2 Akakolinto","chapter":"8","verse":"1","text":"Makalongo tupala tunnenge minhalo ja jambone ja Nnoongo jakipile kikuta cha bandu ababunhwamini Kilisto okwo kunkoa gwa Makedonia,"},{"book":"2 Akakolinto","chapter":"8","verse":"2","text":"bandu benia bakate kulondoigwa mukulaga, nambu kuboka penia ngababe mukuala mwojo muno mpaka ngabapanganga kukina muno, iganukube bakibanga akahocho muno."},{"book":"2 Akakolinto","chapter":"8","verse":"3","text":"Nhotwi kuchalakicha kulenga bakibanga nukina muno, kukupala kwabe bene akangweto ngabapanga panga kakwajalila muno kupeta uwecho gwabe."},{"book":"2 Akakolinto","chapter":"8","verse":"4","text":"Bate kutujopa muno kunhwalo gwa gwambone gongo, kupala babe pamwe na twenga muliengo lende lya kajangata bandu ba Nnoongo buku Yudea."},{"book":"2 Akakolinto","chapter":"8","verse":"5","text":"Kilebe chenie tukihyobalije ngu! Kutumbu oti ngibikipanga bene akangweto ka Angwana, kuboka penia ngibikipanga kwito twenga tela na mapalano ga Nnoongo."},{"book":"2 Akakolinto","chapter":"8","verse":"6","text":"Kwa magambu genia ngutunnyopa Tito ojwatumbula liengo lyenie ajendeke kunnyangata kulenganakia liengo lyenie li kupanga hupo kwa mwojo lachi."},{"book":"2 Akakolinto","chapter":"8","verse":"7","text":"Mangwetumwe mmilingite nnongi ku ilebe ijingi imani nu kuoto kulongela nu kuchoma nu ukachana kamu gambone na mapalano ginu kwito. Uyo tampalanga mmegange nnongi kube na mwojo ku liengo lende li kupanga."},{"book":"2 Akakolinto","chapter":"8","verse":"8","text":"Nampaganga amulije nambu mbala kupema mapalano ginu ga kweli kukulandanakia na mapalano ga bandu bange."},{"book":"2 Akakolinto","chapter":"8","verse":"9","text":"Magambu mangweto mumanyi gwambone gwa Nngwana jwito Yesu Kilisto. Jwenio aganukube akiba na kila kilebe, ngakibeka kube nhwocho kwa magambu ginu mangweto kupala kuboke muwocho gwakwe antweleyange ilebe ndu."},{"book":"2 Akakolinto","chapter":"8","verse":"10","text":"Kuboke mukilebe chenje nampeganga mawacho ilebe yamakamula makacho nkamulange na chakacheno. Mangwetomwe ngamme bukutumbula kupanga hupo na ngamme bukutumbula kutenda genia."},{"book":"2 Akakolinto","chapter":"8","verse":"11","text":"Yene nnenganakie liengo lyenie, andi pamakiba na chuna chukujangata uyo nnenganikiange liengo lyenie. Mpanganga tela nu wecho gwinu."},{"book":"2 Akakolinto","chapter":"8","verse":"12","text":"Gambu mundu anda abi na mwojo gukupala kajangata bandu, Nnoongo kupokela tela na echapanga mundu, kulongaje kupeta penia."},{"book":"2 Akakolinto","chapter":"8","verse":"13","text":"Nenga genia ngiti kupala mangweto nnagange gambu ga kajangata bange, nambu mmoa mme tela."},{"book":"2 Akakolinto","chapter":"8","verse":"14","text":"Anda mpatangite ilebe nduu mape bange banga kola. Kupala angweto pabapakupata ilebe ndu bampegange mangweto pamme na malola. Kuyene ibatela."},{"book":"2 Akakolinto","chapter":"8","verse":"15","text":"â€œAndi Majandiko Gachwapi pagalenga,"},{"book":"2 Akakolinto","chapter":"8","verse":"16","text":"Nannumba Nnoongo ojwabekite chuna chukujangata nkati ja mwojo gwa Tito andi pangweti nenga."},{"book":"2 Akakolinto","chapter":"8","verse":"17","text":"Tito ajeketile echitunnengile kukupala kwakwe mwene aika kwinu kiti abi na chuna muno chakajangata bandu, mpaka mwene ngaamu kuika kachinu kukupala kwakwe."},{"book":"2 Akakolinto","chapter":"8","verse":"18","text":"Pamwe na jwenio tunkinga mundu jumwe juna kuechimika jwenio alumbaligwa kukutangacha Nhwalo Gwambone kuikuta yoa ya bandu abunhwamini Kilisto."},{"book":"2 Akakolinto","chapter":"8","verse":"19","text":"Pamwe na genia jwenio achaguligwe ni ikuta ya bandu abunhwamini Kilisto abe nnyito mumyanja mupeele gongo, ogutubegelela, kupala kape kibumo Angwana, kulaya kutenda tupaile kujangata."},{"book":"2 Akakolinto","chapter":"8","verse":"20","text":"Tupala kulujepa lukolo pulupakupitila mulolei gwito muile yene ipangigwe kwa mwojo."},{"book":"2 Akakolinto","chapter":"8","verse":"21","text":"Gambu tupala ukamu gambone ngiti nnongi ja mio ga Angwana tuje, nambu na nnongi ja bandu."},{"book":"2 Akakolinto","chapter":"8","verse":"22","text":"Pamwe na akalongo benia, tunkinga jonge mundu jwombe mala pajingi tunnondwiye, ngutummona abi na mwojo gu kajangata bandu kupeta kalakala, mpaka ngoe abi kunhwamini mangweto."},{"book":"2 Akakolinto","chapter":"8","verse":"23","text":"Tito nga nnyito, tukamu maengo pamwe kwa magambu ginu, nambu kunhwalo gwa akalongabito, angweto nga achandundame bikikuta cha bandu abunhwamini Kilisto, benia bampe kibumo Kilisto."},{"book":"2 Akakolinto","chapter":"8","verse":"24","text":"Yene malayange kijemo cha mapalano ginu, kupala ikuta yabe ya bandu abunhwamini Kilisto balole kutenda kulokaloka kwito nga kwa kweli."}]}