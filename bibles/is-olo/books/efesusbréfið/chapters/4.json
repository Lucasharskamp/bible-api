{"data":[{"book":"Efesusbréfið","chapter":"4","verse":"1","text":"Ég, sem sit í fangelsi fyrir að þjóna Drottni – ég bið ykkur að lifa og starfa eins og sæmir þeim sem hlotið hafa svo dýrlega köllun."},{"book":"Efesusbréfið","chapter":"4","verse":"2","text":"Verið auðmjúk og blíð. Verið þolinmóð og umberið hvert annað í kærleika."},{"book":"Efesusbréfið","chapter":"4","verse":"3","text":"Látið heilagan anda leiða ykkur og lifið í sátt og samlyndi."},{"book":"Efesusbréfið","chapter":"4","verse":"4","text":"Við erum öll hlutar af einum og sama líkama. Öll höfum við sama heilaga andann. Við erum öll kölluð til að eiga hina sömu dýrlegu framtíð."},{"book":"Efesusbréfið","chapter":"4","verse":"5","text":"Við eigum aðeins einn Drottin, eina trú, eina skírn,"},{"book":"Efesusbréfið","chapter":"4","verse":"6","text":"og við höfum öll sama Guð og föður, sem er yfir okkur og með okkur og býr í okkur hverju og einu."},{"book":"Efesusbréfið","chapter":"4","verse":"7","text":"En þótt við séum öll eitt, þá hefur Kristur samt gefið okkur, hverju um sig, mismunandi hæfileika."},{"book":"Efesusbréfið","chapter":"4","verse":"8","text":"Í Davíðssálmum stendur að þegar hinn sigrandi Kristur hafi snúið aftur til himins, eftir að hafa risið upp og yfirbugað Satan, þá hafi hann gefið mönnunum dýrmætar gjafir."},{"book":"Efesusbréfið","chapter":"4","verse":"9","text":"Takið eftir að sagt er, að hann hafi snúið aftur til himins. Þetta sýnir að hann steig niður frá upphæðum himnanna og alla leið niður til neðstu hluta jarðarinnar."},{"book":"Efesusbréfið","chapter":"4","verse":"10","text":"Sá sem steig niður, er hinn sami og steig upp, og þetta gerði hann til að geta fyllt allt með sjálfum sér, hvar sem það er, allt frá því lægsta til hins hæsta."},{"book":"Efesusbréfið","chapter":"4","verse":"11","text":"Sum okkar hafa hlotið að gjöf sérstaka hæfileika til að vera postular, öðrum er gefið að predika og flytja boðskap frá Guði, sumum að vinna fólk til trúar á Krist og leiðbeina því fyrstu skrefin. Enn aðrir eru prestar eða hirðar og þeir fræða og leiðbeina hinum trúuðu á göngunni með Guði."},{"book":"Efesusbréfið","chapter":"4","verse":"12","text":"Þeir sem hafa hlotið þessa hæfileika, eiga að fullkomna þá sem trúa og þjóna þeim. Það er til þess að líkami Krists, söfnuðurinn, styrkist og þroskist,"},{"book":"Efesusbréfið","chapter":"4","verse":"13","text":"þar til við að lokum verðum öll einhuga í trúnni á frelsara okkar, Guðs son, og fullvaxta í Drottni – fyllumst lífi, blessun og kærleika Krists."},{"book":"Efesusbréfið","chapter":"4","verse":"14","text":"Þá verðum við ekki lengur sem börn. Börn skipta sífellt um skoðun. Menn koma og segja þeim eitthvað nýtt eða blekkja þau vísvitandi og þá trúa þau því sem þeim er sagt."},{"book":"Efesusbréfið","chapter":"4","verse":"15-16","text":"Nei, við þráum að fylgja sannleikanum og segja sannleikann, gera það sem rétt er og lifa heiðvirðu lífi, Með því líkjumst við Kristi meir og meir, honum sem er höfuð líkamans, en líkaminn er kirkjan. Þegar líkaminn – söfnuðurinn – er undir hans stjórn, þá er hann allur samtengdur á fullkominn hátt. Hver líkamshluti vinnur sitt sérstaka starf og hjálpar hinum hlutum líkamans, þannig að allur líkaminn vex og uppbyggist í kærleika."},{"book":"Efesusbréfið","chapter":"4","verse":"17-18","text":"Mig langar að segja ykkur nokkuð og það eru boð frá Drottni: Héðan í frá skuluð þið ekki lifa eins og guðleysingjar, því að þeir eru blindir og á villuvegi. Hjörtu þeirra eru lokuð og full af myrkri. Þeir eru fjarlægir lífinu í Guði, því að þeir hafa snúið við honum bakinu og geta því hvorki skilið vilja hans né verk."},{"book":"Efesusbréfið","chapter":"4","verse":"19","text":"Þeir eru hættir að gera greinarmun á réttu og röngu og hafa ofurselt sig óhreinleika. Þeir eru andlega sljóir, knúðir áfram af girnd og illum hugsunum og svífast einskis."},{"book":"Efesusbréfið","chapter":"4","verse":"20","text":"Kristur ætlaði ykkur ekki að lifa slíku lífi."},{"book":"Efesusbréfið","chapter":"4","verse":"21","text":"Þið sem hafið lært að þekkja sannleikann um Krist,"},{"book":"Efesusbréfið","chapter":"4","verse":"22","text":"eigið að leggja af ykkar gömlu hegðun. Þá var líf ykkar rotið og spillt af tælandi girndum."},{"book":"Efesusbréfið","chapter":"4","verse":"23","text":"Héðan í frá verða viðhorf ykkar og hugsanir að breytast til hins betra."},{"book":"Efesusbréfið","chapter":"4","verse":"24","text":"Þið eigið að vera sem nýir menn. Menn sem lifa allt öðru lífi en þið lifðuð áður – heilagir og góðir menn. Klæðist þessu nýja lífi eins og nýrri flík."},{"book":"Efesusbréfið","chapter":"4","verse":"25","text":"Hættið að ljúga en segið sannleikann. Við erum eitt, og ef við ljúgum hvert að öðru, þá spillum við fyrir okkur sjálfum."},{"book":"Efesusbréfið","chapter":"4","verse":"26","text":"Ef þið reiðist, þá syndgið ekki með því að ala á reiðinni. Leggið reiðina af áður en sólin sest,"},{"book":"Efesusbréfið","chapter":"4","verse":"27","text":"því að reiður maður er gott skotmark hins vonda."},{"book":"Efesusbréfið","chapter":"4","verse":"28","text":"Sá sem hefur vanið sig á að stela, hætti því og noti þess í stað hendur sínar við heiðarleg störf, svo að hann hafi eitthvað að gefa þeim sem þurfandi eru."},{"book":"Efesusbréfið","chapter":"4","verse":"29","text":"Forðist allt óhreint tal. Segið það eitt sem gott er, og getur orðið til hjálpar og blessunar þeim sem á hlusta."},{"book":"Efesusbréfið","chapter":"4","verse":"30","text":"Hryggið ekki heilagan anda með líferni ykkar. Hann hefur innsiglað okkur Guði, til þess að við varðveitumst allt til endurlausnardagsins, er við losnum við syndina fyrir fullt og allt."},{"book":"Efesusbréfið","chapter":"4","verse":"31","text":"Sýnið hér eftir hvorki beiskju, ofsa né reiði. Rifrildi, grófyrði og baktal ætti ekki að vera til á meðal ykkar."},{"book":"Efesusbréfið","chapter":"4","verse":"32","text":"Verið þess í stað vingjarnleg hvert við annað, góðhjörtuð og fús að fyrirgefa hvert öðru, rétt eins og Guð hefur fyrirgefið ykkur í Kristi."}]}