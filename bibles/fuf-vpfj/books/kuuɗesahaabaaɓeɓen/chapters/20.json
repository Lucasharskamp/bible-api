{"data":[{"book":"KUUƊE SAHAABAAƁE ƁEN","chapter":"20","verse":"1","text":"Ɓay murtaldu ndun accii, Puulusa ɓanniti taalibaaɓe ɓen. Ɓay o gaynii ɓe wakkilinde, o waynii ɓe, o immii, o fokkitani yahugol Masedonii."},{"book":"KUUƊE SAHAABAAƁE ƁEN","chapter":"20","verse":"2","text":"O taƴitoyi ɗen leyɗe e hoore himo yewta yimɓe ɓen nooneeji no ɓe wakkilora, onsay o hewtoyi Gereesi."},{"book":"KUUƊE SAHAABAAƁE ƁEN","chapter":"20","verse":"3","text":"Onsay o koɗii ɗon lebbi tati, hari himo woniri ƴettugol ɗon laana ndiyan, yaara Sirii. Kono nde tawnoo Yahuudiyankeeɓe ɓen no eɓɓani mo janfa, o aadii yiltitagol Masedonii."},{"book":"KUUƊE SAHAABAAƁE ƁEN","chapter":"20","verse":"4","text":"Hari ko o wondi ko ɗowta mo, ko oo ɓiɗɗo Piruusi mo Biriyata wi'eteeɗo Sopateere, e Aristarke e Sekondiisu, on ko mo Tesalonii, e Gayuusi, on kadi ko mo Derbata, e Timotee e Tikiiki e Torofiimi, ɓee fow ko ɓe iwdi *Aazii."},{"book":"KUUƊE SAHAABAAƁE ƁEN","chapter":"20","verse":"5","text":"Ɓen woni yeeso, ɓe habboyii men Turuwaasi."},{"book":"KUUƊE SAHAABAAƁE ƁEN","chapter":"20","verse":"6","text":"Menen kadi, ɓay *Juldeere Bireedi ɗe Aldaa e Lewen nden feƴƴii, men bakii e laana ndiyan Filipii. E nder balɗe jowi men tawoyi ɓe Turuwaasi, men waɗi ɗon balɗe jeeɗiɗi."},{"book":"KUUƊE SAHAABAAƁE ƁEN","chapter":"20","verse":"7","text":"E asewe kiikiiɗe, men mooɓondiri fii ɲaamidugol. Nde tawnoo Puulusa ruttoto bimbi nden ɲande, o yewtidi e tawanooɓe ɓen, o junni yewtere makko nden haa tumbere jemma."},{"book":"KUUƊE SAHAABAAƁE ƁEN","chapter":"20","verse":"8","text":"Tawi lampuuji ɗuuɗuɗi no ka suudu dow-dowru ka men mottondirnoo ɗon."},{"book":"KUUƊE SAHAABAAƁE ƁEN","chapter":"20","verse":"9","text":"Tawi kadi suka no wi'ee Etikuusi no jooɗinoo e damun tosokun"},{"book":"KUUƊE SAHAABAAƁE ƁEN","chapter":"20","verse":"10","text":"Onsay Puulusa tippii, o ugginii e hoore makko, o ƴetti mo, o tambii, o wi'i: «Wota on aanu, ko fii himo wuuri.»"},{"book":"KUUƊE SAHAABAAƁE ƁEN","chapter":"20","verse":"11","text":"Ɓay kanko Puulusa o ƴawitoyii, o taƴiti bireedi on, o ɲaami. Ɓawto ɗun, o yewti kadi ko juuti haa wa ka peeral fajiri. Onsay o yahi."},{"book":"KUUƊE SAHAABAAƁE ƁEN","chapter":"20","verse":"12","text":"Ɓawto ɗun, suka on nattaa ko o wurɗo, ɗun wonani ɓe welo-welo mawngo."},{"book":"KUUƊE SAHAABAAƁE ƁEN","chapter":"20","verse":"13","text":"Onsay menen men hikkanii men yeeso, men bakii ɗon e laana ndiyan fii yahugol Asoosi ka men haanunoo yiitidude e Puulusa ɗon, ɓay hari kanko o aadike wonde o seppay."},{"book":"KUUƊE SAHAABAAƁE ƁEN","chapter":"20","verse":"14","text":"Ɓay o tawoyii men Asoosi, men ƴawni mo ka laana fii yaadugol e makko Mitileeni."},{"book":"KUUƊE SAHAABAAƁE ƁEN","chapter":"20","verse":"15","text":"Ɓay men iwii ɗon, men jokki baharu on haa men hewtoyi bimbi nden ɲande yeeso Kiyoo. E ɲallal hikkungal ɗon ngal kadi, men meemoyi ka wi'etee ɗon Samoosi. Ɓawto ngal ɲallal ɗon kadi, men hewtoyi Miletii."},{"book":"KUUƊE SAHAABAAƁE ƁEN","chapter":"20","verse":"16","text":"Tawi Puulusa no miijinoo feƴƴugol Efeesi tun hara daraaki, fii wota o tongo e nder Aazii on. Ko fii hari himo hawji hewtoygol Yerusalaam fii Juldeere *Pentakosta nden, si tawii ɗun no waawi mo gasande."},{"book":"KUUƊE SAHAABAAƁE ƁEN","chapter":"20","verse":"17","text":"Ko onsay, ko o woni Miletii ɗon, kanko Puulusa o immini ko yahana ardotooɓe *moftal ngal Efeesi."},{"book":"KUUƊE SAHAABAAƁE ƁEN","chapter":"20","verse":"18","text":"Ɓay ɓen arii, o wi'i ɓe: «Hiɗon andi ko honno mi wondiri e mo'on yeru ko mi woni ɗoo kon, gila ɲande mi tippi Aazii."},{"book":"KUUƊE SAHAABAAƁE ƁEN","chapter":"20","verse":"19","text":"E hoore ɗun mi kurkanike Joomiraaɗo on, e hoore yankinaare fow, e nder gonɗi, e hakkunde ndarndeede wonanɗun lan janfaaji immorde e Yahuudiyanke'en."},{"book":"KUUƊE SAHAABAAƁE ƁEN","chapter":"20","verse":"20","text":"E ɓaawo suuɗugol on hay huunde, miɗo feɲɲinande on, janna on e hakkunde fow e ka cuuɗi kala ko wondani on e nafa,"},{"book":"KUUƊE SAHAABAAƁE ƁEN","chapter":"20","verse":"21","text":"e seedintinangol Yahuudiyankeeɓe ɓen e *Gereekiyankeeɓe ɓen fii tuubangol Alla e gomɗingol Iisaa Joomi men on."},{"book":"KUUƊE SAHAABAAƁE ƁEN","chapter":"20","verse":"22","text":"«Jooni yo mi yahu Yerusalaam, ɓay Ruuhu Allaahu on no haɓɓitii e ɗun, e hoore mi andaa ko heɓoytammi ton."},{"book":"KUUƊE SAHAABAAƁE ƁEN","chapter":"20","verse":"23","text":"Ko woni tun, gila saare heɓi e saare, *Ruuhu Seniiɗo on no seedintinande lan wi'ammi wonde, kaɓɓi e satteendeeji no sabbii lan."},{"book":"KUUƊE SAHAABAAƁE ƁEN","chapter":"20","verse":"24","text":"Kono mi waɗaa ngurndan an ɗan ko goɗɗun, wa si tawii hiɗan hitti e an, fii tun yo mi timmin jinduruuji an ɗin e golle ɗe mi heɓiri Iisaa Joomi on ɗen, ɗun ko seeditagol fii Kibaaru Moƴƴo fii moƴƴere Alla nden."},{"book":"KUUƊE SAHAABAAƁE ƁEN","chapter":"20","verse":"25","text":"«Jooni miɗo andi, on yi'itataa lan hande kadi, ɗun ko onon ɓee ɓe mi rewi hakkunde mun, mi waajii fii *laamu Alla ngun."},{"book":"KUUƊE SAHAABAAƁE ƁEN","chapter":"20","verse":"26","text":"Ko ɗun waɗi, miɗo seedaade hande wonde si goɗɗo e mon halkike, haray wonaa min waɗi."},{"book":"KUUƊE SAHAABAAƁE ƁEN","chapter":"20","verse":"27","text":"Ko fii mi suuɗaali on hay huunde, mi ɓanginanii on eɓɓoore Alla nden fow."},{"book":"KUUƊE SAHAABAAƁE ƁEN","chapter":"20","verse":"28","text":"Jooni reenee, reenidon hoore mon e wuro ngo Ruuhu Seniiɗo on waɗi on e hoore mun ngon, fii no ayniron moftal Alla ngal o heɓiri ƴiiƴan ɓiɗɗo makko on tigi."},{"book":"KUUƊE SAHAABAAƁE ƁEN","chapter":"20","verse":"29","text":"Miɗo andi si mi iwoyii ɗoo, caapaali hunƴuɗi aroyay hakkunde mon ɗi tawata accoytaa wuro ngon."},{"book":"KUUƊE SAHAABAAƁE ƁEN","chapter":"20","verse":"30","text":"Awa kadi woɓɓe hawtoyto e hakkunde mon, hara hiɓe wowla haalaaji ɓoyliiɗi fii pooɗugol taalibaaɓe ɓen e maɓɓe."},{"book":"KUUƊE SAHAABAAƁE ƁEN","chapter":"20","verse":"31","text":"Awa on wattanoyay yiila, anditon, e nder duuɓi tati jemma e ɲalorma mi accaali waajagol mo kala e mon e hoore gonɗi."},{"book":"KUUƊE SAHAABAAƁE ƁEN","chapter":"20","verse":"32","text":"«Jooni mi ƴettii on, mi halfinii Alla e daaluyee moƴƴere makko nden, ko on mari bawgal fii mawningol on e yeɗugol on ndondi wondude e yimɓe Alla ɓen fow."},{"book":"KUUƊE SAHAABAAƁE ƁEN","chapter":"20","verse":"33","text":"Mi himmanaali kaalisi e kaŋŋe e conci hay gooto."},{"book":"KUUƊE SAHAABAAƁE ƁEN","chapter":"20","verse":"34","text":"Onon tigi hiɗon andi ko juuɗe an ɗen mi golliri fii ko mi hatonjini e mun kon e ko wondiɓɓe an ɓen hatonjini e mun kon."},{"book":"KUUƊE SAHAABAAƁE ƁEN","chapter":"20","verse":"35","text":"E nder ɗun fow, mi hollii on yo on gollir nii fii yo on wallito lo'uɓe ɓen, anditon kadi konguɗi Iisaa Joomi on ko o wi'i kon kanko tigi wonde: ‹Ko okkugol ɓuri moƴƴude edii okkoreede.› »"},{"book":"KUUƊE SAHAABAAƁE ƁEN","chapter":"20","verse":"36","text":"Ɓay o gaynii yewtude ɗun, onsay o jiccii fii du'ondirgol e maɓɓe ɓe fow."},{"book":"KUUƊE SAHAABAAƁE ƁEN","chapter":"20","verse":"37","text":"Onsay ɓe fow ɓe hirbii mo kanko Puulusa, ɓe lunnii e hoore gonɗi tiiɗuɗi."},{"book":"KUUƊE SAHAABAAƁE ƁEN","chapter":"20","verse":"38","text":"Ko ɓurnoo ɓe sokolinde kon, ko ko o wi'unoo ɓe kon wonde ɓe yi'itataa mo hande kadi. Onsay ɓe ɗowtiti mo haa ka laana ndiyan."}]}