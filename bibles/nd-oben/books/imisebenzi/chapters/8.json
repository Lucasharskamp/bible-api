{"data":[{"book":"Imisebenzi","chapter":"8","verse":"1","text":"LoSawuli wayekhona evumelana lokubulawa kwakhe."},{"book":"Imisebenzi","chapter":"8","verse":"2","text":"Abantu abakholwa kuNkulunkulu bamngcwaba uStefane bamlilela kabuhlungu."},{"book":"Imisebenzi","chapter":"8","verse":"3","text":"Kodwa uSawuli waqalisa ukulichitha ibandla. Wahamba engena izindlu ngezindlu ephuthuma abesilisa labesifazane esiyabaphosela entolongweni."},{"book":"Imisebenzi","chapter":"8","verse":"4","text":"Labo ababehlakazekile balitshumayela ilizwi loba kungaphi abaya khona."},{"book":"Imisebenzi","chapter":"8","verse":"5","text":"UFiliphu wehlela edolobheni elithile eSamariya watshumayela ngoKhristu khonale."},{"book":"Imisebenzi","chapter":"8","verse":"6","text":"Kwathi amaxuku abantu emuzwa uFiliphu njalo ebona izibonakaliso ayezenza bonke bakulalelisisa lokho ayekukhuluma."},{"book":"Imisebenzi","chapter":"8","verse":"7","text":"Omoya ababi baphuma ebantwini abanengi beklabalala njalo abanengi ababome imihlubulo labayizilima basiliswa."},{"book":"Imisebenzi","chapter":"8","verse":"8","text":"Ngakho kwaba lentokozo enkulu kulelodolobho."},{"book":"Imisebenzi","chapter":"8","verse":"9","text":"Okwesikhathi esithile indoda eyayithiwa nguSimoni yayisenza amasalamusi edolobheni lelo yamangalisa bonke abantu baseSamariya. Wayezikhukhumeza ezitshaya umuntu omkhulu,"},{"book":"Imisebenzi","chapter":"8","verse":"10","text":"njalo bonke abantu, abaphakemeyo labantukazana bambuthanela bababaza bathi, “Indoda le kuqondile ibizwa ngokuthi ingaMandla amakhulu kaNkulunkulu.”"},{"book":"Imisebenzi","chapter":"8","verse":"11","text":"Bamlandela ngoba wayebamangalisile okwesikhathi eside ngamasalamusi akhe."},{"book":"Imisebenzi","chapter":"8","verse":"12","text":"Kodwa kwathi sebekholwe uFiliphu etshumayela izindaba ezinhle zombuso kaNkulunkulu kanye lebizo likaJesu Khristu, babhaphathizwa, abesilisa labesifazane."},{"book":"Imisebenzi","chapter":"8","verse":"13","text":"USimoni laye ngokwakhe wakholwa wabhaphathizwa. Walandela uFiliphu zonke indawo, emangaliswa yizibonakaliso ezinkulu lemimangaliso ayibonayo."},{"book":"Imisebenzi","chapter":"8","verse":"14","text":"Kwathi abapostoli eJerusalema sebezwile ukuthi iSamariya yase ilamukele ilizwi likaNkulunkulu, bathuma uPhethro loJohane kubo."},{"book":"Imisebenzi","chapter":"8","verse":"15","text":"Sebefikile babakhulekela ukuthi bemukele uMoya oNgcwele,"},{"book":"Imisebenzi","chapter":"8","verse":"16","text":"ngoba uMoya oNgcwele wawulokhu ungakehleli lakubani kubo; babebhaphathizelwe ebizweni leNkosi uJesu kuphela."},{"book":"Imisebenzi","chapter":"8","verse":"17","text":"Ngakho uPhethro loJohane bababeka izandla, basebewemukela uMoya oNgcwele."},{"book":"Imisebenzi","chapter":"8","verse":"18","text":"Kwathi uSimoni ebona ukuthi uMoya wawuphiwa ngokubekwa izandla ngabapostoli wabahuga ngemali"},{"book":"Imisebenzi","chapter":"8","verse":"19","text":"esithi, “Ngiphani lami lawomandla ukuze kuthi wonke lowo engimbeka izandla azuze uMoya oNgcwele.”"},{"book":"Imisebenzi","chapter":"8","verse":"20","text":"UPhethro waphendula wathi, “Sengathi imali yakho ingabhubha kanye lawe ngoba ucabanga ukuthi ungasithenga isipho sikaNkulunkulu ngemali!"},{"book":"Imisebenzi","chapter":"8","verse":"21","text":"Kawulangxenye loba isabelo kulinkonzo ngoba inhliziyo yakho kayilunganga phambi kukaNkulunkulu."},{"book":"Imisebenzi","chapter":"8","verse":"22","text":"Phenduka kulobububi ukhuleke eNkosini. Mhlawumbe izakuthethelela ngokuba lomcabango onje enhliziyweni yakho."},{"book":"Imisebenzi","chapter":"8","verse":"23","text":"Ngoba ngiyabona ukuthi ugcwalelene ngomona njalo ugqilazwe yisono.”"},{"book":"Imisebenzi","chapter":"8","verse":"24","text":"USimoni wasephendula wathi, “Ngikhulekelani eNkosini ukuze ngingehlelwa laloba yikuphi lwalokho okutshiloyo.”"},{"book":"Imisebenzi","chapter":"8","verse":"25","text":"Kwathi sebefakazile njalo balitshumayela ilizwi leNkosi, uPhethro loJohane babuyela eJerusalema, bahamba betshumayela ivangeli emizini eminengi yaseSamariya."},{"book":"Imisebenzi","chapter":"8","verse":"26","text":"Ingilosi yeNkosi yathi kuFiliphu, “Yehlela ezansi emgwaqweni, umgwaqo wenkangala, osuka eJerusalema usiya eGaza.”"},{"book":"Imisebenzi","chapter":"8","verse":"27","text":"Ngakho wasesuka, kwathi endleleni leyo wahlangana lomTopiya ongumthenwa, eyisikhulu esiqakathekileyo esasiphethe ingcebo kaKhandaki, indlovukazi yamaTopiya. Indoda le yayikade iye eJerusalema ukuyakhonza,"},{"book":"Imisebenzi","chapter":"8","verse":"28","text":"isisendleleni yokubuyela ekhaya ihlezi enqoleni yayo ibala incwadi ka-Isaya umphrofethi."},{"book":"Imisebenzi","chapter":"8","verse":"29","text":"UMoya watshela uFiliphu wathi, “Hamba usondele enqoleni leyana walele eduze kwayo.”"},{"book":"Imisebenzi","chapter":"8","verse":"30","text":"UFiliphu wasegijimela kuyo inqola wezwa indoda leyo ibala u-Isaya umphrofethi. UFiliphu wayibuza wathi, “Uyakuzwisisa yini lokho okubalayo?”"},{"book":"Imisebenzi","chapter":"8","verse":"31","text":"Yathi, “Ngingakuzwisisa kanjani kungekho muntu ongichazelayo na?” Yasicela uFiliphu ukuthi agade azohlala layo."},{"book":"Imisebenzi","chapter":"8","verse":"32","text":"Indoda engumthenwa yayibala indima yombhalo ethi:"},{"book":"Imisebenzi","chapter":"8","verse":"33","text":"Ekugconweni kwakhe wancitshwa ukwahlulelwa okulungileyo."},{"book":"Imisebenzi","chapter":"8","verse":"34","text":"Indoda engumthenwa yabuza uFiliphu yathi, “Ake ungitshele bakithi, umphrofethi ukhuluma ngobani, yena ngokwakhe kumbe ngomunye umuntu?”"},{"book":"Imisebenzi","chapter":"8","verse":"35","text":"UFiliphu wahle waqalisa ngaleyondima yoMbhalo, wayitshela izindaba ezinhle ngoJesu."},{"book":"Imisebenzi","chapter":"8","verse":"36","text":"Bathi belokhu behamba ngomgwaqo bafika lapho okwakulamanzi khona, indoda engumthenwa yathi, “Khangela, nanka amanzi. Kulani ukuthi ngihle ngibhaphathizwe na?” ["},{"book":"Imisebenzi","chapter":"8","verse":"37","text":"UFiliphu wathi, “Nxa ukholwa ngenhliziyo yakho yonke ungabhaphathizwa.” Isikhulu saphendula sathi, “Ngiyakholwa ukuthi uJesu Khristu uyiNdodana kaNkulunkulu.”]8.37 Livesi ayikho kwamanye amaBhayibhili esiLungu."},{"book":"Imisebenzi","chapter":"8","verse":"38","text":"Isikhulu sathi inqola kayimiswe. Ngakho bobabili, uFiliphu lendoda engumthenwa baya emanzini uFiliphu wayibhaphathiza."},{"book":"Imisebenzi","chapter":"8","verse":"39","text":"Bathi bephuma emanzini uMoya weNkosi wahle wamthatha uFiliphu, indoda engumthenwa ayabe isambona njalo, kodwa yaqhubeka ngendlela yayo ithokoza."},{"book":"Imisebenzi","chapter":"8","verse":"40","text":"Kodwa uFiliphu wabonakala e-Azotha, walidabula ilizwe etshumayela ivangeli kuyo yonke imizi waze wayafika eKhesariya."}]}