{"data":[{"book":"Maraka","chapter":"5","verse":"1","text":"E yi dangu Galile Daraan bode fɔxɔn na Gadara yamanani."},{"book":"Maraka","chapter":"5","verse":"2","text":"Yesu godo nɛn kunkin kui tun, xɛmɛna nde yi fa sa keli bilingan yireni, yinna ɲaxin yi naxan fɔxɔ ra."},{"book":"Maraka","chapter":"5","verse":"3","text":"Na xɛmɛn yi bilingan yiren nin, muxu yo mi yi fa nɔɛ a xidɛ sɔnɔn, hali yɔlɔnxɔnna ra."},{"book":"Maraka","chapter":"5","verse":"4","text":"Amasɔtɔ e bata yi a sanne balan wuren na, e a yiine xidi yɔlɔnxɔnne ra sanɲa ma wuyaxi, koni a yi a yɔlɔnxɔnne yibolonma nɛn, a wurene ba a sanne ma. Muxu yo mi yi fa a nɔɛ."},{"book":"Maraka","chapter":"5","verse":"5","text":"A yi sigama bilingan yiren nin, e nun geyane fari kɔɛɛn nun yanyin birin na. A yi gbelegbelema nɛn waxatin birin, a yi lu a yɛtɛ maxabɛ gɛmɛn na."},{"book":"Maraka","chapter":"5","verse":"6","text":"A to sa Yesu to fɛ wulani, a yi a gi, a sa a xinbi sin a bun ma."},{"book":"Maraka","chapter":"5","verse":"7","text":"A yi a xuini te, yinnan yi a ragbelegbele a falan ti a xɔn, a naxa, “Kore Xɔnna Alaa Dii Xɛmɛna, Yesu, i waxi nanse xɔn ma n tan xa? I kɔlɔ Ala yi, fa fala i mi n ɲaxankatama!”"},{"book":"Maraka","chapter":"5","verse":"8","text":"A na falaxi nɛn, amasɔtɔ Yesu bata yi a fala, a naxa, “I tan yinna ɲaxina, xɛtɛ xɛmɛni ito fɔxɔ ra.”"},{"book":"Maraka","chapter":"5","verse":"9","text":"Yesu yi yinnan maxɔdin, a naxa, “I xili di?” A yi a yabi, a naxa, “N xili nɛn, ‘Ganla.’ Amasɔtɔ nxu wuya!”"},{"book":"Maraka","chapter":"5","verse":"10","text":"Yinnan yi lu Yesu mafanɲɛ, a nama yinnane kedi yamanani."},{"book":"Maraka","chapter":"5","verse":"11","text":"Awa, xɔsɛ kuru gbeen yi na dɛxɔn ma, e yi e dɛgema geyaan ma."},{"book":"Maraka","chapter":"5","verse":"12","text":"Yinnane yi Yesu mafan, e naxa, “Nxu rasiga xɔsɛ kuruni itoe yɛ, alogo nxu xa sa so ne yi.”"},{"book":"Maraka","chapter":"5","verse":"13","text":"Nanara, a yi tin. Yinna ɲaxine yi xɛtɛ xɛmɛn fɔxɔ ra, e sa so xɔsɛne yi. Xɔsɛ kurun birin yi godo e giyɛ geyaan na, e godo darani, e faxa. Xɔsɛ wuli firin ɲɔxɔn."},{"book":"Maraka","chapter":"5","verse":"14","text":"Muxun naxanye yi xɔsɛne kantanma, ne yi siga e giyɛ taani, e sa na xibarun nali taani e nun xɛɛne ma. Yamaan yi siga na feen matodeni."},{"book":"Maraka","chapter":"5","verse":"15","text":"Awa, e siga Yesu fɛma, e na xɛmɛn to yinna ganla yi naxan fɔxɔ ra nun. A dɔxi, domaan nagodoxi a ma, a bata xaxili sɔtɔ. Nanara, e birin yi gaxu kati!"},{"book":"Maraka","chapter":"5","verse":"16","text":"Naxanye na feene birin to, e yi ne yɛba yamaan xa naxan ligaxi na muxun xa yinna ɲaxin yi naxan fɔxɔ ra e nun naxan liga xɔsɛne ra."},{"book":"Maraka","chapter":"5","verse":"17","text":"Nanara, e Yesu mafan fɔlɔ, a xa keli e yamanani."},{"book":"Maraka","chapter":"5","verse":"18","text":"Awa, Yesu yi soma kunkin kui waxatin naxan yi, yinna ɲaxin yi xɛmɛn naxan fɔxɔ ra nun, na yi Yesu mafan alogo a xa lu a fɛma."},{"book":"Maraka","chapter":"5","verse":"19","text":"Koni Yesu mi tin, a yi a fala a xa, a naxa, “Xɛtɛ i konni i ya denbayaan fɛma. Marigin naxan ligaxi i xa, a kininkininxi i ma kii naxan yi, i sa na fala e xa.”"},{"book":"Maraka","chapter":"5","verse":"20","text":"Awa, xɛmɛn yi siga na Taa Xun Fune birin yi. Yesu feen naxan ligaxi a xa, a sa na fala. Na muxune yi kabɛ kati!"},{"book":"Maraka","chapter":"5","verse":"21","text":"Yesu mɔn yi xɛtɛ daraan bode fɔxɔn na kunkin kui. Yama gbeen yi malan Yesu rabilinni daraan dɛxɔn ma."},{"book":"Maraka","chapter":"5","verse":"22","text":"Salide banxin kuntigina nde yi fa, naxan yi xili Yirusu, a yi a to, a bira Yesu san bun ma."},{"book":"Maraka","chapter":"5","verse":"23","text":"A yi a mafan kati, a naxa, “N ma dii tɛmɛn faxamaan ni i ra! Yandi, fa i yiin sa a ma alogo a xa kɛndɛya, a lu a nii ra.”"},{"book":"Maraka","chapter":"5","verse":"24","text":"Awa, Yesu yi siga a fɔxɔ ra, yama gbeen fan yi siga a fɔxɔ ra, e yi a yigbɛtɛn han!"},{"book":"Maraka","chapter":"5","verse":"25","text":"Ɲaxanla nde yi na nun ɲaxalan furen yi naxan ma xabu ɲɛɛ fu nun firin."},{"book":"Maraka","chapter":"5","verse":"26","text":"A bata yi tɔrɔ seriba wuyaxi fɛma a dandandeni, a gbetin birin bata yi ɲan, koni a mi kɛndɛya, fɔ a furen to yi sigan gboɛ ayi!"},{"book":"Maraka","chapter":"5","verse":"27","text":"A to Yesu a fe mɛ, a yi fa yamaan yɛ Yesu xanbi ra, a yi a yiin din a domaan na."},{"book":"Maraka","chapter":"5","verse":"28","text":"Amasɔtɔ a yi a mirima nɛn, a naxa, “Hali n na n yiin din a domaan na gbansan, n kɛndɛyama nɛn.”"},{"book":"Maraka","chapter":"5","verse":"29","text":"Na waxatin yɛtɛni, wunla naxan yi minima a ma, na yi dan, a yi a kolon a fatini fa fala a bata kɛndɛya."},{"book":"Maraka","chapter":"5","verse":"30","text":"Yesu yi a kolon mafurɛn a sɛnbɛna nde bata mini a yi. A yi a yɛɛ rafindi yamaan ma a yi a fala, a naxa, “Nde a yiin dinxi n ma domaan na?”"},{"book":"Maraka","chapter":"5","verse":"31","text":"A xarandiine yi a fala a xa, e naxa, “I yamaan toma i yigbɛtɛnɲɛ, i mɔn a falama, i naxa, ‘Nde a yiin dinxi n na?’ ”"},{"book":"Maraka","chapter":"5","verse":"32","text":"Koni Yesu yi lu a rabilinna matoɛ alogo a xa ɲaxanla to naxan a yiin dinxi a ra."},{"book":"Maraka","chapter":"5","verse":"33","text":"Ɲaxanla yi xuruxurunma gaxuni, a to bata a kolon naxan ligaxi a xa, a yi fa bira a san bun, a yi ɲɔndin fala a xa."},{"book":"Maraka","chapter":"5","verse":"34","text":"Yesu yi a fala a xa, a naxa, “N ma dii tɛmɛna, i ya dɛnkɛlɛyaan bata i rakisi, siga bɔɲɛ xunbenli, i ya tɔrɔn bata ɲan.”"},{"book":"Maraka","chapter":"5","verse":"35","text":"Yesu yi na falama waxatin naxan yi, xɛrana ndee yi fa sa keli salide banxin kuntigin Yirusu konni. Ne yi a fala Yirusu xa, e naxa, “I ya dii tɛmɛn bata faxa. I karamɔxɔ tɔrɔma nanfera?”"},{"book":"Maraka","chapter":"5","verse":"36","text":"Yesu mi a tuli mati e falan na, koni a yi a fala salide banxin kuntigin xa, a naxa, “I nama gaxu, i xa dɛnkɛlɛya tun!”"},{"book":"Maraka","chapter":"5","verse":"37","text":"A mi tin muxu yo xa siga a fɔxɔ ra, fɔ Piyɛri nun Yaki nun Yaki xunyɛn Yoni."},{"book":"Maraka","chapter":"5","verse":"38","text":"E to salide banxin kuntigin konna li, Yesu yi e to kɔntɔfilixi, e yi wugama han, e gbelegbelema!"},{"book":"Maraka","chapter":"5","verse":"39","text":"A yi so banxini, a yi a fala e xa, a naxa, “Ɛ kɔntɔfilixi nanfera, ɛ yi wuga? Diin mi faxaxi, a xiin nɛn.”"},{"book":"Maraka","chapter":"5","verse":"40","text":"Koni, e yi a magele fɔlɔ. A yi e birin namini banxini, a yi diidina nga nun a fafe xili e nun a xarandii saxanna. E diidin saxi dɛnaxan yi, e so mɛnni."},{"book":"Maraka","chapter":"5","verse":"41","text":"A yi a suxu a yiin ma, a yi a fala a xa a kon xuini, a naxa, “Talita kumi.” Na bunna nɛɛn fa fala, “Dii tɛmɛna, n na falama i xa, keli!”"},{"book":"Maraka","chapter":"5","verse":"42","text":"Dii tɛmɛn yi keli mafurɛn, a sigan ti fɔlɔ. A barin bata yi ɲɛɛ fu nun firin ti. E yi kabɛ na ma kati!"},{"book":"Maraka","chapter":"5","verse":"43","text":"Koni Yesu yi e yamari, a muxu yo nama feni ito kolon, e mɔn xa donseen so diin yii."}]}