{"data":[{"book":"ЛЯВІТ","chapter":"1","verse":"1","text":"І паклікаў Гасподзь Майсея і сказаў яму са скініі сходу, кажучы:"},{"book":"ЛЯВІТ","chapter":"1","verse":"2","text":"абвясьці сынам Ізраілевым і скажы ім: калі хто з вас хоча прынесьці ахвяру Госпаду, дык, калі з быдла, прыносьце ахвяру вашую з быдла буйнога і дробнага."},{"book":"ЛЯВІТ","chapter":"1","verse":"3","text":"Калі ахвяра яго - цэласпаленьне з буйнога быдла, няхай прынясе яе з мужчынскага полу, без пахібы; хай прывядзе яе да дзьвярэй скініі сходу, каб здабыць яму ўпадабаньне прад Госпадам;"},{"book":"ЛЯВІТ","chapter":"1","verse":"4","text":"і пакладзе руку сваю на галаву ахвяры цэласпаленьня - і набудзе ён упадабаньне, дзеля ачышчэньня грахоў ягоных;"},{"book":"ЛЯВІТ","chapter":"1","verse":"5","text":"і заколе цяля прад Госпадам; а сыны Ааронавыя, сьвятары, прынясуць кроў і пакропяць крывёю з усіх бакоў на ахвярнік, які каля ўваходу ў скінію сходу;"},{"book":"ЛЯВІТ","chapter":"1","verse":"6","text":"і здыме скуру з ахвяры цэласпаленьня і разатне яе на часткі;"},{"book":"ЛЯВІТ","chapter":"1","verse":"7","text":"а сыны Ааронавыя, сьвятары, пакладуць на ахвярнік агонь і на агні раскладудь дровы;"},{"book":"ЛЯВІТ","chapter":"1","verse":"8","text":"і раскладуць сыны Ааронавыя, сьвятары, часткі, галаву і тлушч на дровах, што на агні, на ахвярніку;"},{"book":"ЛЯВІТ","chapter":"1","verse":"9","text":"а вантробы ахвяры і ногі яе вымые ён вадою, і спаліць сьвятар усё на ахвярніку: гэта цэласпаленьне, ахвяра, духмянасьць прыемная Госпаду."},{"book":"ЛЯВІТ","chapter":"1","verse":"10","text":"Калі ахвяра цэласпаленьня яго з дробнага быдла, з авечак, альбо з коз, няхай прынясе яе з мужчынскага полу, без пахібы,"},{"book":"ЛЯВІТ","chapter":"1","verse":"11","text":"і заколе яе прад Госпадам з паўночнага боку ахвярніка; і сыны Ааронавыя, сьвятары, пакропяць крывёю яе на ахвярнік з усіх бакоў;"},{"book":"ЛЯВІТ","chapter":"1","verse":"12","text":"і разатнуць яе на часткі, аддзеляць галаву яе і тлушч яе; і раскладзе іх сьвятар на дровах, што на агні, на ахвярніку,"},{"book":"ЛЯВІТ","chapter":"1","verse":"13","text":"а вантробы і ногі вымые вадою, і прынясе сьвятар усё і спаліць на ахвярніку; гэта цэласпаленьне, ахвяра, духмянасьць прыемная Госпаду."},{"book":"ЛЯВІТ","chapter":"1","verse":"14","text":"А калі з птушак прыносіць Госпаду цэласпаленьне, няхай прынясе ахвяру сваю з галубак, альбо з маладых галубоў;"},{"book":"ЛЯВІТ","chapter":"1","verse":"15","text":"сьвятар прынясе яе да ахвярніка, і скруціць ёй галаву, і спаліць на ахвярніку, а кроў сцэдзіць да сьценкі ахвярніка;"},{"book":"ЛЯВІТ","chapter":"1","verse":"16","text":"вальляк яе зь перэем яе адмые і кіне яго каля ахвярніка на ўсходні бок, дзе попел:"},{"book":"ЛЯВІТ","chapter":"1","verse":"17","text":"і надломіць яе ў крылах яе, але не аддзяляючы іх, і спаліць яе сьвятар на ахвярніку, на дровах, што на агні: гэта цэласпаленьне, ахвяра, духмянасьць прыемная Госпаду."}]}