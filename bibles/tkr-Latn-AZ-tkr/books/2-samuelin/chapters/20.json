{"data":[{"book":"2-Samuelin","chapter":"20","verse":"1","text":"Mane yiğbışil Benyaminaaşina Bikriyna dix Şeva donana sa karaı'dəəna insan Gilgalee eyxhe. Mang'vee şeypur əlixı', eyhen:"},{"book":"2-Samuelin","chapter":"20","verse":"2","text":"Gırgıne İzrailybışe Davud g'alerçu, Bikriyne duxayqa Şevayqa qihna avayk'an. Yahudermee cone paççahıke Davuduke cureebaxhe deş. Manbı İordanne damaysse İyerusalimqamee Davuduqa qihna avayk'an."},{"book":"2-Samuelin","chapter":"20","verse":"3","text":"Davud cune İyerusalimeene sareeqa siyk'al. Mang'vee sarayqa ilyaakasva g'alyav'uyn caariyebı sa xaaqa akkyaa'a. Qiyğa mane xaane hiqiy-alla g'aravulyçer giviyxhe. Mang'vee manbışis gırgıncad helen. Mana saccu manbışika g'ılexha deş. Manbı sip'ırer xhinne vuxha. Manbı hapt'asmee mane xaançe qığeebaç'e deş."},{"book":"2-Samuelin","chapter":"20","verse":"4","text":"Paççahee Amasayk'le eyhen:"},{"book":"2-Samuelin","chapter":"20","verse":"5","text":"Amasa, Yahuder sacigeeqa qoot'alasva ark'ıneeyir, cus gyuvxhuyne gahıl yı'q'əlqa siyk'al deş."},{"book":"2-Samuelin","chapter":"20","verse":"6","text":"Davudee Avişayk'le eyhen:"},{"book":"2-Samuelin","chapter":"20","verse":"7","text":"Yoavın insanar, Keretbı, Peletbı, gırgın yugun cehiler Bikriyna dix Şeva t'abal ha'asva İyerusalimeençe mang'uqa qihna gyabak'a. Manbışil ooyur Avişay ıxha."},{"book":"2-Samuelin","chapter":"20","verse":"8","text":"Manbı Giveoneene xənne g'ayeyne k'anenang'a Amasa manbışde ögilqa arayle. Yoavıl dəv'əyn tanalinbı ıxha, yıq'eeqab ts'ira qav'u vuxha. Mane ts'iraylid g'ılınc givatxın ıxha. Mana ögilqava əlyhəəme, g'ılınc givatxınne cigeençe qakkitxhu, g'e'exhxhan."},{"book":"2-Samuelin","chapter":"20","verse":"9","text":"Yoavee Amasayk'le eyhen:"},{"book":"2-Samuelin","chapter":"20","verse":"10","text":"Amasee, Yoavne solne xılene g'ılıncılqa fıkır hoole deş. Yoavee xılen g'ılınc Amasayne vuxhnyaqa hı'xı' mang'un iç'alatbı ç'iyelqa ehekka'a. Q'öd'es g'ılınc hı'xəsda iş aaxva deş, mana mankecar qek'ana."},{"book":"2-Samuelin","chapter":"20","verse":"11","text":"Yoavne insanaaşine sang'vee Amasayne k'ane ulyorzul, eyhen:"},{"book":"2-Samuelin","chapter":"20","verse":"12","text":"Amasa yəqqı'ne yı'q'nee eban alyart'u ıxha. Mane insanık'le g'ecen, Amasayne mayıtısqa qarına-qarına maa'ar ulyoyzarır. Millet mang'usne ulyoyzar g'ecemee, mang'vee Amasayn mayıt yəqqı'ne yı'q'neençe alyaat'u, çoleeqa qıkkı, ooqad tanalin kar adaççe."},{"book":"2-Samuelin","chapter":"20","verse":"13","text":"Amasa yəqqı'le alyart'uyle qiyğa, gırgınbı Bikriyna dix Şeva aqqasva Yoavne qihna avayk'an."},{"book":"2-Samuelin","chapter":"20","verse":"14","text":"Yoav Avel-Bet-Maaka eyhene şaharılqasse gırgıne İzrailyne nasılbışde yı'q'neençe ılğeç'e. Maane cigabışeençeb g'oşun sabı, mang'uqab qihna avayk'an. Sayib mang'uqab qihna Berim eyhene cigeençenbı avayk'an."},{"book":"2-Samuelin","chapter":"20","verse":"15","text":"Yoavna g'oşun k'yoptul, Avel-Bet-Maaka hiqiy-allançe avqaaqqana. Manbışe şaharne cabırbışde hiqiy-alla nyuq'vneke sa axtın ciga hı'ı, cabırbı qukkyok'al ha'as havayk'an."},{"book":"2-Samuelin","chapter":"20","verse":"16","text":"Mane gahil sa ək'elikane zəiyfee şahareençe ts'ir hav'u, eyhen:"},{"book":"2-Samuelin","chapter":"20","verse":"17","text":"Yoav məng'ısqana qarımee, məng'ee qiyghanan:"},{"book":"2-Samuelin","chapter":"20","verse":"18","text":"Zəiyfee eyhen:"},{"book":"2-Samuelin","chapter":"20","verse":"19","text":"Mana İzrailyna yugvalla vukkanna qopkuna sa şahar vobna. Vas İzrailyne xəbne şaharbışda sane hı'ğəəkar haa'as vukkan? Nişil-allane vas Rəbbis vukkanne şaharbışda sa hı'ğəəkar ha'as vukkan?"},{"book":"2-Samuelin","chapter":"20","verse":"20","text":"Yoavee alidghıniy qelen:"},{"book":"2-Samuelin","chapter":"20","verse":"21","text":"Man ğu eyhen xhinne deş vod. Efrayimne suvabınane cigeençe Bikriyne dix Şeva paççah Davudılqa g'elil qıxha. Saccu mana şasqa qele, zınar ine şaharısse qığeç'u, əlyhəəsda."},{"book":"2-Samuelin","chapter":"20","verse":"22","text":"Zəiyfa ək'elika ı'ğiykır milletne k'anyaqa iyeek'an. Milletınıb Bikriyne duxayna Şevayna vuk'ul gats'apk'ın, mang'usqa dağabaççe. Mançile qiyğa Yoavee şeypur ı'lyviyxə, g'oşunub şaharne hiqiy-allançe ts'ıts'ooxhena. Gırgınbı cone xaybışeeqa siviyk'al. Yoavır İyerusalimqa paççahne k'anyaqa siyk'al."},{"book":"2-Samuelin","chapter":"20","verse":"23","text":"Yoav gırgıne İzrailyne g'oşunna xərna ıxha. Yehoyadayna dix Benaya Keretbışdayiy Peletbışda xərna ıxha."},{"book":"2-Samuelin","chapter":"20","verse":"24","text":"Adoram həmbalaaşina xərna ıxha. Axiludna dix Yehoşafat taarix oyk'anna ıxha."},{"book":"2-Samuelin","chapter":"20","verse":"25","text":"Şeva mirza ıxha, Tsadokiy Evyatarıb kaahinar vuxha."},{"book":"2-Samuelin","chapter":"20","verse":"26","text":"Yair eyhene şahareençena İra Davudusne kaahin ıxha."}]}