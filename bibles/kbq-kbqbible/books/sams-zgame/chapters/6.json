{"data":[{"book":"Sams-Zgame","chapter":"6","verse":"1","text":"Ra Anumzamoka kasima vazizampintira kea onasuge, karimpa ahezampintira nazeri fatgoa osuo."},{"book":"Sams-Zgame","chapter":"6","verse":"2","text":"Ra Anumzamoka hankaveni'a omneanki kasunku hunantenka naza nehunka, zaferinanimo'a omne amanehianki naza huo."},{"book":"Sams-Zgame","chapter":"6","verse":"3","text":"Ra Anumzamoka, nagu' namemo'a tusi kna navenesianki, inankna zupa naza hugahane?"},{"book":"Sams-Zgame","chapter":"6","verse":"4","text":"Ra Anumzamoka rukrahe hunka naza nehunka, vagaore kavesizanka'agu nentahinka nagu'vazio."},{"book":"Sams-Zgame","chapter":"6","verse":"5","text":"Fri'za vahe'mo'za fri'nazafintira antahi'nogamizanki, iza zagamera huno fri vahe kumapintira kagri kagia husga hugahie?"},{"book":"Sams-Zgame","chapter":"6","verse":"6","text":"Kragri'ma ruvavama huazamo nanankena segeno, maka kenagera navunumo'a tafeni'afina tiru nemaregeno, zavi'ma atoazamo'a pilonimo'a pasupanegie."},{"book":"Sams-Zgame","chapter":"6","verse":"7","text":"Zavi'ma atoazamo navumo'a zoregeno, ha' vahe'nimo'zama hazazamo hige'na zavi'ma atoazamo navumofona hankave'a omane."},{"book":"Sams-Zgame","chapter":"6","verse":"8","text":"Ra Anumzamo'a zavi krafage'ni'a antahianki, kefo avu'ava'ma nehaza vahe'mota rukrahe huta natreta viho."},{"book":"Sams-Zgame","chapter":"6","verse":"9","text":"Asunku hunantenogu'ma krafama huana Ra Anumzamo'a nentahino, nunamuma huana nentahie."},{"book":"Sams-Zgame","chapter":"6","verse":"10","text":"Ana maka ha' vahe'nimo'za tusi zamagaze nehanige'za antahintahi hakare nehu'za, havi zamagi e'neri'za, ame huno zamagaze nehina rukrahe hu'za vugahaze."}]}