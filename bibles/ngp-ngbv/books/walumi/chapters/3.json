{"data":[{"book":"Walumi","chapter":"3","verse":"1","text":"Haluse Myahudi anakibwai kitendese kujink'ha want'hu watuhu? Hegu kuvinilwa kwambizai?"},{"book":"Walumi","chapter":"3","verse":"2","text":"Viyuko vint'hu vingi. Bosi, Mnungu nakawenk'ha Wayahudi ulosi wakwe."},{"book":"Walumi","chapter":"3","verse":"3","text":"Mna nevinde vivihi uneva wamwenga mwa woho hawanandile wahuwilwa? Nuko kugamba kuswesa kuhuwila kwao nokuhungule uhuwilwa wa Mnungu?"},{"book":"Walumi","chapter":"3","verse":"4","text":"Bule! Mnungu naasigale kunda mkindedi mazuwa yose na kila mnt'hu ni mdant'hi. Enga ivo viwandikwe,"},{"book":"Walumi","chapter":"3","verse":"5","text":"Mna uneva wiihi wetu walagisa kindedi kugamba Mnungu adamanya ivo vikuungwa, nekigeeze? Togola nekigambe hakudamanya vikuungwa umwo akakilagisa maya yakwe? Mna aya nalonga kimnt'hu."},{"book":"Walumi","chapter":"3","verse":"6","text":"Bule! Uneva Mnungu hakudamanya yakwelela adaha vivihi kuwasengela want'hu we isi?"},{"book":"Walumi","chapter":"3","verse":"7","text":"Mna uneva, udant'hi wangu walagisa ukulu wa Mnungu, nii naho nasengelwa kunda mta wavu?"},{"book":"Walumi","chapter":"3","verse":"8","text":"Valigana no kugamba, “Kidamanye wiihi vileke kihokele ayedi”? Kindedi weyuko wamwenga wakukilongeleza na kukiziga kugamba nivo kihinize! Want'hu awa nawasengelwe ivo vikuungwa."},{"book":"Walumi","chapter":"3","verse":"9","text":"Elo kigeeze? Suwe Wayahudi kiwedi kujink'ha wadya hi Wayahudi? Havikudahika! Kwaviya hilagisa kale kugamba, Wayahudi na want'hu hi Wayahudi wose chalongozwa nu wavu."},{"book":"Walumi","chapter":"3","verse":"10","text":"Mawandiko Yakukile yagamba,"},{"book":"Walumi","chapter":"3","verse":"11","text":"hahali mnt'hu mta umanyi"},{"book":"Walumi","chapter":"3","verse":"12","text":"Wose wamleka Mnungu,"},{"book":"Walumi","chapter":"3","verse":"13","text":"Milosi yawe yakoma,"},{"book":"Walumi","chapter":"3","verse":"14","text":"Simulizi zawe zimema maligito na luhahila lutendese."},{"book":"Walumi","chapter":"3","verse":"15","text":"Wagulukisa kukoma,"},{"book":"Walumi","chapter":"3","verse":"16","text":"Hohose wakuita wegala ubanangi na masulumizo."},{"book":"Walumi","chapter":"3","verse":"17","text":"Hawaimanyize isila yo utondowazi."},{"book":"Walumi","chapter":"3","verse":"18","text":"Hawakumwogoha Mnungu mbwitu."},{"book":"Walumi","chapter":"3","verse":"19","text":"Haluse kimanya kugamba kila kiya kimwe miko ni kwa wadya du wakulongozwa nu umwiko vileke wase kukegombela, ne isi yose isengelwe ni Mnungu."},{"book":"Walumi","chapter":"3","verse":"20","text":"Kwaviya hahali mnt'hu yoyose akuzumilwa kunda ywedi hameso ha Mnungu kwa kudamanya viya miko ikuunga. Indima ye miko ni kukitenda suwe kimanye kugamba kidamanya wavu."},{"book":"Walumi","chapter":"3","verse":"21","text":"Haluse, sila ya Mnungu yo kuwatenda want'hu wazumilwe kunda wedi kwakwe ilagiswa kale, naho hiyo kwa kukawiila miko. Mbuli zo mwiko na mbuli za walotezi zalonga uwona mwa ayo."},{"book":"Walumi","chapter":"3","verse":"22","text":"Mnungu awazumila want'hu kunda wedi hameso hakwe kombokela mhuwi wawe mwa Yesu Kilisito. Mnungu ayadamanya aya kwa wose wakuhuwila Kilisito kwaviya hauhali uzaguzi wowose,"},{"book":"Walumi","chapter":"3","verse":"23","text":"kwaviya wose wadamanya wavu no kuhungukilwa no ukulu wa Mnungu."},{"book":"Walumi","chapter":"3","verse":"24","text":"Mna kwo uwedi wa Mnungu howiina maliho, wose wazumilwa kunda wedi kombokela Yesu Kilisito akuwakombola."},{"book":"Walumi","chapter":"3","verse":"25","text":"Mnungu amlavaga Yesu vileke kwe sakame yakwe ande sila yo kuwausila want'hu wavu wawe kwombokela mhuwi mwa yehe. Mnungu adamanyaga ivo vileke alagise kugamba yehe ni ywedi mazuwa yose. Aho kale Mnungu afinyilizaga haheina kuufanyanya wavu wa want'hu, mna ivi haluse Mnungu aukaulisa uwavu wa want'hu, kwa ayo Mnungu alavanya uwedi wakwe."},{"book":"Walumi","chapter":"3","verse":"26","text":"Kwa kutenda ivo Mnungu alagisa kugamba yehe mwenye ni ywedi naho amtenda mnt'hu yeyose akumhuwila Yesu ande ywedi. Mwe sila ino mwenye Mnungu alagisa kugamba yehe mwenye ni ywedi."},{"book":"Walumi","chapter":"3","verse":"27","text":"Haluse nikihi cho kukeduvila? Hakikuli! Nii! Ni kwaviya chatimila miko ya Musa? Bule, mna ni kwaviya chahuwila."},{"book":"Walumi","chapter":"3","verse":"28","text":"Kwaviya Mnungu amzumila mnt'hu kunda ywedi hameso hakwe kwa mhuwi, mna hiyo kwa kudamanya kiya kikusigiilwa mwe miko."},{"book":"Walumi","chapter":"3","verse":"29","text":"Hegu Mnungu ni ywa Wayahudi awo du? Yehe hiye Mnungu ywa want'hu hi Wayahudi iviyaiviya? Heiye, ni Mnungu ywa hata want'hu hi Wayahudi."},{"book":"Walumi","chapter":"3","verse":"30","text":"Mnungu ni yumwenga, naye naawazumile Wayahudi kunda wedi hameso hakwe kwo mhuwi wananawo na wadya hi Wayahudi nawo naawazumile kunda wedi hameso hakwe kwo umhuwi wawe."},{"book":"Walumi","chapter":"3","verse":"31","text":"Togola, nuko kugamba chaiduula hale imiko kwo mhuwi uno? Bule! hiyo ivo, vituhu vakwe chatozesa miko."}]}