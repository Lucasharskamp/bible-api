{"data":[{"book":"ख़ुरु","chapter":"23","verse":"1","text":"तू झूठी बात ना फैलाना और नारास्त गवाह होने के लिए शरीरों का साथ न देना।"},{"book":"ख़ुरु","chapter":"23","verse":"2","text":"बुराई करने के लिए किसी भीड़ की पैरवी न करना, और न किसी मुक़दमें में इन्साफ़ का ख़ून कराने के लिए भीड़ का मुँह देखकर कुछ कहना।"},{"book":"ख़ुरु","chapter":"23","verse":"3","text":"और न मुक़दमों में कंगाल की तरफ़दारी करना।"},{"book":"ख़ुरु","chapter":"23","verse":"4","text":"'अगर तेरे दुश्मन का बैल या गधा तुझे भटकता हुआ मिले, तो तू ज़रूर उसे उसके पास फेर कर ले आना।"},{"book":"ख़ुरु","chapter":"23","verse":"5","text":"अगर तू अपने दुश्मन के गधे को बोझ के नीचे दबा हुआ देखे और उसकी मदद करने को जी भी न चाहता हो तो भी ज़रूर उसे मदद देना।"},{"book":"ख़ुरु","chapter":"23","verse":"6","text":"“तू अपने कंगाल लोगों के मुक़दमों में इन्साफ़ का ख़ून न करना।"},{"book":"ख़ुरु","chapter":"23","verse":"7","text":"झूटे मु'आमिले से दूर रहना और बेगुनाहों और सादिकों को क़त्ल न करना क्यूँकि मैं शरीर को रास्त नहीं ठहराऊँगा।"},{"book":"ख़ुरु","chapter":"23","verse":"8","text":"तू रिश्वत न लेना क्यूँकि रिश्वत बीनाओं को अन्धा कर देती है और सादिकों की बातों को पलट देती है।"},{"book":"ख़ुरु","chapter":"23","verse":"9","text":"“परदेसी पर ज़ुल्म न करना क्यूँकि तुम परदेसी के दिल को जानते हो, इसलिए कि तुम ख़ुद भी मुल्क — ए — मिस्र में परदेसी थे।"},{"book":"ख़ुरु","chapter":"23","verse":"10","text":"“छ: बरस तक तू अपनी ज़मीन में बोना और उसका ग़ल्ला जमा' करना,"},{"book":"ख़ुरु","chapter":"23","verse":"11","text":"पर सातवें बरस उसे यूँ ही छोड़ देना कि पड़ती रहे, ताकि तेरी क़ौम के ग़रीब उसे खाएँ और जो उनसे बचे उसे जंगल के जानवर चर लें। अपने अंगूर और जैतून के बाग़ से भी ऐसा ही करना।"},{"book":"ख़ुरु","chapter":"23","verse":"12","text":"छ: दिन तक अपना काम काज करना और सातवें दिन आराम करना, ताकि तेरे बैल और गधे को आराम मिले और तेरी लौंडी का बेटा और परदेसी ताज़ा दम हो जाएँ।"},{"book":"ख़ुरु","chapter":"23","verse":"13","text":"और तुम सब बातों में जो मैंने तुम से कहीं हैं होशियार रहना और दूसरे मा'बूदों का नाम तक न लेना बल्कि वह तेरे मुँह से सुनाई भी न दे।"},{"book":"ख़ुरु","chapter":"23","verse":"14","text":"'तू साल भर में तीन बार मेरे लिए 'ईद मनाना।"},{"book":"ख़ुरु","chapter":"23","verse":"15","text":"ईद — ए — फ़तीर को मानना, उसमें मेरे हुक्म के मुताबिक़ अबीब महीने के मुक़र्ररा वक़्त पर सात दिन तक बेख़मीरी रोटियाँ खाना क्यूँकि उसी महीने में तू मिस्र से निकला था और कोई मेरे आगे ख़ाली हाथ न आए।"},{"book":"ख़ुरु","chapter":"23","verse":"16","text":"और जब तेरे खेत में जिसे तूने मेहनत से बोया पहला फल आए तो फ़स्ल काटने की 'ईद मानना, और साल के आखिर में जब तू अपनी मेहनत का फल खेत से जमा' करे तो जमा' करने की 'ईद मनाना।"},{"book":"ख़ुरु","chapter":"23","verse":"17","text":"और साल में तीनों मर्तबा तुम्हारे यहाँ के सब मर्द ख़ुदावन्द ख़ुदा के आगे हाज़िर हुआ करें।"},{"book":"ख़ुरु","chapter":"23","verse":"18","text":"“तू ख़़मीरी रोटी के साथ मेरे ज़बीहे का ख़ून न चढ़ाना और मेरी 'ईद की चर्बी सुबह तक बाक़ी न रहने देना।"},{"book":"ख़ुरु","chapter":"23","verse":"19","text":"तू अपनी ज़मीन के पहले फलों का पहला हिस्सा ख़ुदावन्द अपने ख़ुदा के घर में लाना। तू हलवान को उसकी माँ के दूध में न पकाना।"},{"book":"ख़ुरु","chapter":"23","verse":"20","text":"“देख, मैं एक फ़रिश्ता तेरे आगेआगे भेजता हूँ कि रास्ते में तेरा निगहबान हो और तुझे उस जगह पहुँचा दे जिसे मैंने तैयार किया है।"},{"book":"ख़ुरु","chapter":"23","verse":"21","text":"तुम उसके आगे होशियार रहना और उसकी बात मानना, उसे नाराज़ न करना क्यूँकि वह तुम्हारी ख़ता नहीं बख़्शेगा इसलिए कि 23:21 मैं ने उसको अपना इख़्तियार दिया है, मेरा नाम उस पर है मेरा नाम उसमें रहता है।"},{"book":"ख़ुरु","chapter":"23","verse":"22","text":"लेकिन अगर तू सचमुच उसकी बात माने और जो मैं कहता हूँ वह सब करे, तो मैं तेरे दुश्मनों का दुश्मन और तेरे मुख़ालिफ़ों का मुख़ालिफ़ हूँगा।"},{"book":"ख़ुरु","chapter":"23","verse":"23","text":"इसलिए कि मेरा फ़रिश्ता तेरे आगे — आगे चलेगा और तुझे अमोरियों और हित्तियों और फ़रिज़्ज़ियों और कना'नियों और हव्वियों यबूसियों में पहुँचा देगा और मैं उनको हलाक कर डालूँगा।"},{"book":"ख़ुरु","chapter":"23","verse":"24","text":"तू उनके मा'बूदो को सिज्दा न करना, न उनकी इबादत करना, न उनके से काम करना बल्कि तू 23:24 देवताओंउनको बिल्कुल उलट देना और उनके सुतूनो को टुकड़े टुकड़े कर डालना।"},{"book":"ख़ुरु","chapter":"23","verse":"25","text":"और तुम ख़ुदावन्द अपने ख़ुदा की इबादत करना, तब वह तेरी रोटी और पानी पर बरकत देगा और मैं तेरे बीच से बीमारी को दूर कर दूँगा।"},{"book":"ख़ुरु","chapter":"23","verse":"26","text":"और तेरे मुल्क में न तो किसी के इस्कात होगा और न कोई बाँझ रहेगी और मैं तेरी उम्र पूरी करूँगा।"},{"book":"ख़ुरु","chapter":"23","verse":"27","text":"मैं अपने ख़ौफ़ को तेरे आगे — आगे भेजूँगा और मैं उन सब लोगों को जिनके पास तू जाएगा शिकस्त दूँगा, और मैं ऐसा करूँगा कि तेरे सब दुश्मन तेरे आगे अपनी पुश्त फेर देंगे।"},{"book":"ख़ुरु","chapter":"23","verse":"28","text":"मैं तेरे आगे ज़म्बूरों को भेजूँगा, जो हव्वी और कना'नी और हित्ती को तेरे सामने से भगा देंगे।"},{"book":"ख़ुरु","chapter":"23","verse":"29","text":"मैं उनको एक ही साल में तेरे आगे से दूर नहीं करूँगा ऐसा न हो के ज़मीन वीरान हो जाए और जंगली दरिन्दे ज़्यादा होकर तुझे सताने लगें।"},{"book":"ख़ुरु","chapter":"23","verse":"30","text":"बल्कि मैं थोड़ा थोड़ा करके उनको तेरे सामने से दूर करता रहूँगा, जब तक तू शुमार में बढ़ कर मुल्क का वारिस न हो जाए।"},{"book":"ख़ुरु","chapter":"23","verse":"31","text":"मैं बहर — ए — कु़लजु़म से लेकर फ़िलिस्तियों के समन्दर तक और वीरान से लेकर नहर — ए — फु़रात तक तेरी हदें बाधूँगा। क्यूँकि मैं उस मुल्क के बाशिन्दों को तुम्हारे हाथ में कर दूँगा और तू उनको अपने आगे से निकाल देगा।"},{"book":"ख़ुरु","chapter":"23","verse":"32","text":"तू उनसे या उनके मा'बूदों से कोई 'अहद न बाँधना।"},{"book":"ख़ुरु","chapter":"23","verse":"33","text":"वह तेरे मुल्क में रहने न पाएँ ऐसा न हो कि वह तुझ से मेरे ख़िलाफ़ गुनाह कराएँ, क्यूँकि 23:33 वह जो अपने देवताओं को पूजते हैं उन के लिए एक फन्दा होगा अगर तू उनके मा'बूदों की इबादत करे तो यह तेरे लिए ज़रूर फंदा हो जाएगा।”"}]}