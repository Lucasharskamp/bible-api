{"data":[{"book":"Yohane","chapter":"2","verse":"1","text":"Litsuwa lya kadatu hambele, tsakukala ne ichihungo cha ukukwela ako Kana mne isi ya Galilaya. Na mai wake Yesu tsakabaho."},{"book":"Yohane","chapter":"2","verse":"2","text":"Yesu ne iwanang'ina wake pfipfila tsawakemighwa mne ichihungo acho."},{"book":"Yohane","chapter":"2","verse":"3","text":"Idipfai haimalile, mai wake kamlongela, “Wahela idipfai.”"},{"book":"Yohane","chapter":"2","verse":"4","text":"Yesu kamwidika, “Mai, uleke kunongela cho kutenda isaa yangu ng'ana ipfike bae.”"},{"book":"Yohane","chapter":"2","verse":"5","text":"Mai wake Yesu kawalongela iwatumwa, “Mtende chochose chowalongelani.”"},{"book":"Yohane","chapter":"2","verse":"6","text":"Baho tsahana mabigha sita gha ghamatsi, ighekighwe kwaajili ye ichihendo cha Wayahudi cha ukwihopfugha. Chila bigha lyodaha kumema pfiya ishilini mbaka selasini."},{"book":"Yohane","chapter":"2","verse":"7","text":"Yesu kawalongela iwatumwa, “Mghamemetse ghamabigha ghamatsi.” Nawo waghamemetsa."},{"book":"Yohane","chapter":"2","verse":"8","text":"Kuya kawalongela, “Mdeghe, mmwing'e imkulu we ichihungo.”"},{"book":"Yohane","chapter":"2","verse":"9","text":"nae imkulu we ichihungo kalanza ghamatsi ighaghaluke idipfai. Ng'amanyile bae kwailawile, lekeni iwatumwa iwadeghile ghamatsi tsawamanya. Kuya imkulu ayo kamkema imunu iyokwela hambalimbali,"},{"book":"Yohane","chapter":"2","verse":"10","text":"kamlongela, “Chila imunu tanu kolapfa idipfai inoghile. Kuya wahenza hawomalitsa kunwa ng'ani, kolapfa idipfai ihile. Lekeni ghweghwe kuika idipfai inoghile mbaka sambi!”"},{"book":"Yohane","chapter":"2","verse":"11","text":"Yesu katenda chinu chino cha kukangawatsa cha mwanduso ako Kana, mne isi ya Galilaya. Ako kalangusa utunitso wake, ne iwanang'ina wake wamtoghola."},{"book":"Yohane","chapter":"2","verse":"12","text":"Hambele Yesu na mai wake, hamwe na ndughu tsake ne iwanang'ina wake wahulumka Kaperinaumu. Wakala ako matsuwa chidogho."},{"book":"Yohane","chapter":"2","verse":"13","text":"Ipasaka ya Wayahudi haikalile habehi, Yesu kagheluka Yerusalemu."},{"book":"Yohane","chapter":"2","verse":"14","text":"Mne Ing'anda ye Imulungu, Yesu kawapfika iwanu woutsa wang'ombe, iwang'olo ne iwanjiwa, ne iwanu wangi wakala hane tsimetsa wobena tsisendi."},{"book":"Yohane","chapter":"2","verse":"15","text":"Yesu kabota ichiboko che lutsabi, kawawinga iwanu wose mne Ing'anda ye Imulungu, hamwe ne iwang'olo ne wang'ombe. Pfipfila katsibidula tsimetsa tse iwobena tsisendi na kutsipwililisa sendi tsawo."},{"book":"Yohane","chapter":"2","verse":"16","text":"Kuya kawalongela iwanu iwang'ali woutsa iwanjiwa, “Pfilapfeni hano pfinu pfino! Ule ing'anda ye Aba wangu mwoitenda ghulilo?”"},{"book":"Yohane","chapter":"2","verse":"17","text":"Iwanang'ina wake wakumbuka ichandikighwe, “Imulungu, unoghelo wangu kwe ing'anda yako wakwaka mghati mwangu ka ghumoto.”"},{"book":"Yohane","chapter":"2","verse":"18","text":"Kuya iwakulu wa Wayahudi wamghutsa Yesu, “Apfi kwodaha kutenda chinu chachi cha kukangawatsa kutulangusa ka kuna uwetso wa ukutenda agha ghose?”"},{"book":"Yohane","chapter":"2","verse":"19","text":"Yesu kawedika, “Muimwaghe Ing'anda ino ye Imulungu, nene nitsoitsenga keli kwa ghamatsuwa madatu!”"},{"book":"Yohane","chapter":"2","verse":"20","text":"Wayahudi wamwidika, “Ing'anda ino ye Imulungu itsengighwa kwa miyaka alubaini na sita, naghwe utsoitsengatse kwa matsuwa madatu?”"},{"book":"Yohane","chapter":"2","verse":"21","text":"Lekeni Ing'anda ye Imulungu iyang'ali yoilonga Yesu tsaikala ulukuli lwake."},{"book":"Yohane","chapter":"2","verse":"22","text":"Apfo, hayatsilihuke, iwanang'ina wake wakumbuka achila chayalongile. Kuya waghatoghola Ghamaandiko Mahenzeluka na watoghola mbuli tsila tsayalongile Yesu."},{"book":"Yohane","chapter":"2","verse":"23","text":"Yesu hayang'ali Yerusalemu mne Ichihungo che Ipasaka, iwanu wangi wona pfinu pfa kukangawatsa pfayang'ali yotenda, wamtoghola."},{"book":"Yohane","chapter":"2","verse":"24","text":"Lekeni Yesu tsang'awatoghole bae, kwaapfila tsakawamanya iwanu wose."},{"book":"Yohane","chapter":"2","verse":"25","text":"Ng'abamile bae imunu wowose amlongele mbuli tse iwanu, kwaapfila Yesu tsakamanya ighali mghati mwe imimoyo yawo."}]}