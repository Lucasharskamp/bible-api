{"data":[{"book":"Dəkəcop","chapter":"4","verse":"1","text":"K'Adama ŋambəpɛnɛ kɔ wəran kɔn Hawa, kɔ Hawa ɛmbɛkəs, k'oŋkom Kayin. Kɔ Hawa oloku: «Isɔtɔ wan wərkun kəmar ka MARIKI disrɛ.» 4.1 «Kayin» = H. «kəmar»"},{"book":"Dəkəcop","chapter":"4","verse":"2","text":"Kɔ Hawa oŋkom sɔ wəfɛt ka Kayin nwɛ anawe Abɛl mɔ."},{"book":"Dəkəcop","chapter":"4","verse":"3","text":"Kɔ tɛm tɔlɔma tende tɛbəp mɔ, kɔ Kayin ɛlɛk yokom ya dəntɔf, k'ɛŋkɛrɛ yi MARIKI kədeloŋnɛ."},{"book":"Dəkəcop","chapter":"4","verse":"4","text":"K'Abɛl nkɔn sɔ, ɛŋkɛrɛ MARIKI yokom yɔcɔkɔ-cɔkɔ ya yɔcɔl yɔn kɔ moro ma yi. Kɔ MARIKI ɔmɔmənɛ Abɛl kɔ kəloŋnɛ kɔn fɔr yɔtɔt."},{"book":"Dəkəcop","chapter":"4","verse":"5","text":"Mba MARIKI kəmɔmənɛ fɛ Kayin kɔ kəloŋnɛ kɔn fɔr yɔtɔt. Kɔ pəntɛlɛ Kayin, k'ɛŋɛy kəro."},{"book":"Dəkəcop","chapter":"4","verse":"6","text":"Kɔ MARIKI kəyif Kayin: «Ta ake tɔ pəntɛlɛn'am-ɛ, ta ake tɔ məŋɛyɛ kəro-ɛ?"},{"book":"Dəkəcop","chapter":"4","verse":"7","text":"Kɔ məŋkɔt belbel-ɛ, məndesel. Kɔ kɔ məŋkɔt pəlɛc-ɛ, kiciya kəy'əm dəkusuŋka kɔ mɛfaŋ ma ki mey'əm. Mba məsɛp mətasərnɛ ki.»"},{"book":"Dəkəcop","chapter":"4","verse":"8","text":"Kɔ Kayin ɔncɔpər wɛnc Abɛl. Mba ntɛ ŋanayi dalɛ mɔ, kɔ Kayin ɛyɛfər wɛnc Abɛl kəsutɛnɛ, k'endif kɔ."},{"book":"Dəkəcop","chapter":"4","verse":"9","text":"Kɔ MARIKI kəyif Kayin: «Deke wɛnc əm Abɛl eyi-ɛ?» Kɔ Kayin oloku: «Incərɛ fɛ. Cepɔ wəkɛkəs kɔn iyɔnɛ ba?»"},{"book":"Dəkəcop","chapter":"4","verse":"10","text":"Kɔ Kanu kəyif Kayin: «Cəke cɔ məyɔ wɛnc əm-ɛ? Dim da mecir ma wɛnc əm deyi kəkulɛ-kulɛ kəyɛfɛ dəntɔf haŋ nnɔ iyi mɔ."},{"book":"Dəkəcop","chapter":"4","verse":"11","text":"Ndɛkəl oŋ, kətolan'am k'antɔf ŋender pəlɛc, nŋɛ ŋɛwani kusu kɔ məsɔŋɛ ŋi kəmerəs mecir ma wɛnc əm mɔ."},{"book":"Dəkəcop","chapter":"4","verse":"12","text":"Kɔ mənde məcbəc antɔf-ɛ, ŋɔfɔde ŋɔcsɔŋ əm pəbotu pa ŋi. Ti tɔ pənde pəctɛlɛn'am məccepɛ-cepɛ dəkəbəc.»"},{"book":"Dəkəcop","chapter":"4","verse":"13","text":"Kɔ Kayin oloku MARIKI: «Pəlel pa kiciya kem pɛmbɛk kəsarɛ."},{"book":"Dəkəcop","chapter":"4","verse":"14","text":"Məmbɛləs im mɔkɔ nnɔ antɔf ŋam ŋebi ŋeyi mɔ. Pənamar im kəgbɔpən'am, kɔ kəcepɛ-cepɛ dəntɔf, kɔ fum ɛmbəp im dənda-ɛ, pədif im.»"},{"book":"Dəkəcop","chapter":"4","verse":"15","text":"Mba, kɔ MARIKI oloku kɔ: «Kɔ fum endif Kayin-ɛ, aŋluksɛ ayɛk ŋɔn camət-mɛrəŋ.» Kɔ MARIKI eŋgbesi Kayin ntɛ tɔŋsɔŋɛ aŋɛ ŋambəp kɔ mɔ, ta ŋasut kɔ ŋadif."},{"book":"Dəkəcop","chapter":"4","verse":"16","text":"Kɔ Kayin owur fɔr ya MARIKI kiriŋ dalɛ da Edeŋ, k'ɔŋkɔ pəyi atɔf ŋa Nɔdu nde dec dɛmpɛ dalɛ da Edeŋ mɔ."},{"book":"Dəkəcop","chapter":"4","verse":"17","text":"Kɔ Kayin ŋambəpɛnɛ kɔ wəran kɔn. Kɔ wəkakɔ ɛmbɛkəs k'oŋkom Henok. Kɔ Kayin owurɛ dare k'ɔsɔŋ di tewe ta wan kɔn Henok."},{"book":"Dəkəcop","chapter":"4","verse":"18","text":"Kɔ Henok oŋkom Iradu, k'Iradu oŋkom Mehuyayɛl, kɔ Mehuyayɛl oŋkom Metusayɛl, kɔ Metusayɛl oŋkom Lɛmɛk."},{"book":"Dəkəcop","chapter":"4","verse":"19","text":"Kɔ Lɛmɛk ɛlɛk aran mɛrəŋ, pacwe wəkin «Ada,» kɔ wəka mɛrəŋ «Cila.»"},{"book":"Dəkəcop","chapter":"4","verse":"20","text":"K'Ada oŋkom Yabal, nkɔn ɔyɔnɛ wətem ka akɛk yɔcɔl acepɛ-cepɛ."},{"book":"Dəkəcop","chapter":"4","verse":"21","text":"Tewe ta wɛnc tɛnayɔnɛ Yubal: Nkɔn ɔyɔnɛ wətem k'afer coŋkəlo k'afula luk."},{"book":"Dəkəcop","chapter":"4","verse":"22","text":"Kɔ Cila nkɔn sɔ dəmnɛ oŋkom Tubal-Kayin, nwɛ ɛncgbɛc ca fəp ya kɔpər kɔ ya fɛc mɔ. Wəkirɛ kɔn ancwe Nahama."},{"book":"Dəkəcop","chapter":"4","verse":"23","text":"Kɔ Lɛmɛk oloku aran ɔn:"},{"book":"Dəkəcop","chapter":"4","verse":"24","text":"Kɔ pəyɔnɛ padif afum camət-mɛrəŋ"},{"book":"Dəkəcop","chapter":"4","verse":"25","text":"Adama kɔ Hawa ŋasɔtɔ sɔ wan. Kɔ Hawa ewe kɔ «Sɛt», ti tɔ tatɔkɔ «Kanu kəsɔŋ im sɔ wəlɔma kədeyɔn'em Abɛl wəkɔ Kayin endif mɔ.»"},{"book":"Dəkəcop","chapter":"4","verse":"26","text":"Kɔ Sɛt ende pəkom wan pacwe kɔ Enɔs. Tɛm tatɔkɔ t'anacop kəkor-koru tewe ta MARIKI."}]}