{"data":[{"book":"Zjevení","chapter":"1","verse":"1","text":"V této knize je zapsáno, co Bůh svěřil Ježíši Kristu o budoucích událostech a co Ježíš odhalil svému služebníku Janovi prostřednictvím anděla."},{"book":"Zjevení","chapter":"1","verse":"2","text":"Jan dosvědčuje, že to všechno viděl a zachytil jako Boží slovo sdělené Ježíšem Kristem."},{"book":"Zjevení","chapter":"1","verse":"3","text":"A tak, jestliže čteš nebo posloucháš toto proroctví, uděláš dobře, když se podle něho zařídíš; začne se totiž plnit už brzo."},{"book":"Zjevení","chapter":"1","verse":"4","text":"Já, Jan, chci nejprve pozdravit adresáty, sedm křesťanských sborů v Malé Asii: Přeji vám potěšení a pokoj od Boha, který je, který byl a který přijde; od Ducha svatého, který zastupuje před Božím trůnem každý váš sbor;"},{"book":"Zjevení","chapter":"1","verse":"5","text":"od Ježíše Krista, který za všemi následujícími slovy věrně stojí. Ten, který jako první vstal z mrtvých a je vládcem všech pozemských panovníků, ten nás miluje a prolil svou krev, aby odčinil naše provinění."},{"book":"Zjevení","chapter":"1","verse":"6","text":"Tak nás povýšil na spoluvládce svého království a kněze Boha Otce; jemu patří veškerá sláva a moc až na věky. Amen."},{"book":"Zjevení","chapter":"1","verse":"7","text":"On přijde a ujme se vlády nad celou zemí,"},{"book":"Zjevení","chapter":"1","verse":"8","text":"Tento Pán říká: „Já jsem začátek i konec – žiji, žil jsem od prvopočátku a bude mi patřit i závěr dějin, protože mám všechnu moc.“"},{"book":"Zjevení","chapter":"1","verse":"9","text":"Já, váš bratr Jan, spolu s vámi pronásledovaný a s vámi očekávající Kristovo království, byl jsem vyhnán na ostrov Patmos, protože jsem hlásal Boží slovo a svědčil o Ježíši Kristu."},{"book":"Zjevení","chapter":"1","verse":"10","text":"A zde jsem byl v duchu přenesen do událostí posledního dění."},{"book":"Zjevení","chapter":"1","verse":"11","text":"„Co uvidíš a uslyšíš, zapiš do knihy a pošli to sedmi sborům v Malé Asii – do Efezu, Smyrny, Pergama, Tyatiry, Sard, Filadelfie a Laodiceje.“"},{"book":"Zjevení","chapter":"1","verse":"12","text":"Otočil jsem se za tím hlasem a uviděl jsem sedm zlatých svícnů."},{"book":"Zjevení","chapter":"1","verse":"13","text":"Mezi nimi stála postava podobná Ježíši Kristu, oblečená do dlouhého pláště, sepnutého přes prsa zlatou šerpou."},{"book":"Zjevení","chapter":"1","verse":"14","text":"Jeho obličej svítil jako polední slunce a vlasy jako sněhobílá vlna. Oči mu zářily jako oheň"},{"book":"Zjevení","chapter":"1","verse":"15","text":"a také jeho nohy žhnuly jako rozpálená mosaz. Jeho hlas hřměl jako mořský příboj."},{"book":"Zjevení","chapter":"1","verse":"16","text":"V pravé ruce držel sedm hvězd a v ústech měl ostře nabroušený meč."},{"book":"Zjevení","chapter":"1","verse":"17","text":"Když jsem ho uviděl, ulekl jsem se a padl před ním na zem. Ale on na mne položil ruku a řekl mi: „Neboj se! To jsem já, První i Poslední."},{"book":"Zjevení","chapter":"1","verse":"18","text":"Jsem živ; i když jsem zemřel, teď žiji na věčné věky. Mám klíče od smrti i hrobu."},{"book":"Zjevení","chapter":"1","verse":"19","text":"Zapiš všechno, co vidíš a co ti ještě ukáži."},{"book":"Zjevení","chapter":"1","verse":"20","text":"Abys dobře rozuměl tomu, co vidíš: Sedm svícnů je sedm sborů; sedm hvězd jsou ti, kteří za ně přede mnou nesou odpovědnost a jsou pod mou ochranou.“"}]}