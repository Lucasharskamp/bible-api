{"data":[{"book":"Bliathek","chapter":"4","verse":"1","text":"Phithar nane Jon ne branthek shii jithek yao ramuii shii, phabithek, Misiahò pha sandrithek pha ilkhi pha ophispho nane Sadusithek wuii thog."},{"book":"Bliathek","chapter":"4","verse":"2","text":"Ithek ne guaphasamoy nyi è Isu ne iy ne hòi din phro izey pha ji duiine hòi jong ro è yao ne yua pha ji doh ne bajo lubu hòi ne lijieg dun."},{"book":"Bliathek","chapter":"4","verse":"3","text":"Ji-è, ithek ne ithek shii zum srane hamiang arey ba sapho ne phatheg hà chab ne ruii muii. Nyieliieshii, ji pha doh ne biak jong dun ro."},{"book":"Bliathek","chapter":"4","verse":"4","text":"Ji è rek magungde, khinyama pha bran è ji pha mua yoi pho ne ji migi now dun, ji è, ji pha idoh shii branthek ne itham guii huak ne um dun."},{"book":"Bliathek","chapter":"4","verse":"5","text":"Ji pha thimiang duii shii, Jewish pha dumuiithek, dukhothek nane Ipheythek yua pho Jerusalem shii khrab ne wuii thog ruii."},{"book":"Bliathek","chapter":"4","verse":"6","text":"Ithek ne Kho Phabi Anas nane khaiaphas, Jon, Alezendar, chiih-è Kho Phabi pha gai haliingpho shii si pha wuii dun."},{"book":"Bliathek","chapter":"4","verse":"7","text":"Ithek è guaphasamoy shii limiang moe shii riu yi srane sai, Nasa ne hì rek phane khi-è mua phlei? Khi-è rek pha riichai mua ne um lei? Chiih è, hanyie beng è yie ne ji rek mua phiiga?"},{"book":"Bliathek","chapter":"4","verse":"8","text":"Phithar è Ragung So mua ne ithek shii chang, branthek shii dumuiithek nane dukhothek wo:"},{"book":"Bliathek","chapter":"4","verse":"9","text":"Nathek è gathek shii sudoh hì pha laikhi-èg pha bran shii khi-è rek ne gang phi pha blia wie pha chiang è miyao sai arone,"},{"book":"Bliathek","chapter":"4","verse":"10","text":"nathek de sudoh shii thieg dang bo, chiih-è, Israel pho de sudoh shii thieg dang bo, hì pha bran ne gang ne riu mua pha ne Nazareth pha Isu Masi, hanyie shii nathek è zun ne ua maphi habuii shii Hamangkhung-aphuii è hòi din yi pha ibeng re-è rey ro."},{"book":"Bliathek","chapter":"4","verse":"11","text":"Isu è jigigam shii zey pha duiine ro,"},{"book":"Bliathek","chapter":"4","verse":"12","text":"“Giawo ne awaiji shii um bie ro; Hamangkhung-aphuii è gethek shii ragia rek pha ichiih sohjambling shii hanyie shii de aphi ne aruii ro.”"},{"book":"Bliathek","chapter":"4","verse":"13","text":"Thiichiih um pha limiangthek ne Phithar nane Jon è chua mua ne yao pha ji doh mage ne bajo wiengphleg dun, nyieliieshii, ithek ne jigi azey pha bran ro. Ithek è ithek ne Isu rog shii rai gieng pha bran rone thieg dun."},{"book":"Bliathek","chapter":"4","verse":"14","text":"Jimagunde, ithek shii nyie de ayao mua pha rai dun, nyieliieshii, gang pha bran ji ne isa rog shii riu ne rai ne um iang."},{"book":"Bliathek","chapter":"4","verse":"15","text":"Ji-è, ithek è isa shii ji pha limiang ùgud thoh ne fuang wuii ge srane awaithek chung phak ne sai rai,"},{"book":"Bliathek","chapter":"4","verse":"16","text":"“Gethek ne hì pha bran nyi shii ne nyie rek sha pha um ga?” “Jerusalem pha zab branthek è bajo wiengphleg pha blia hì ne isa mirek rone thiegjong dun ro, gethek ne hì pha blia ne asi rone ayao mua phro."},{"book":"Bliathek","chapter":"4","verse":"17","text":"Jishii, hì pha mua ne hanyie de ayoi yi pha gethek ne isa shii Isu beng è khuchung magungde ayao yi pha gak ne ruii pha um ro.”"},{"book":"Bliathek","chapter":"4","verse":"18","text":"Ji è phak ched ne ithek è isa shii thadoh ho din srane yao, khuchung magungde nathek ne Isu beng yao ne ayua dang rabo."},{"book":"Bliathek","chapter":"4","verse":"19","text":"Ji è gak magungde, Phithar nane Jon è ithek shii chang, “Nathek ne nawaithek lubu shii nowbthan ne chua mage bo, Hamangkhung-aphuii moe shii nyie miyao ji ne izai bey? Nathek miyao ji nuii ne rek shii wie pha um bey? Asi, Hamangkhung-aphuii miyao ji nuii ne rek shii wie pha um bey?"},{"book":"Bliathek","chapter":"4","verse":"20","text":"Ji è, gathek ne gui thek è nyie doh, nyie yoi phajithek ayao pha arai mua phro.”"},{"book":"Bliathek","chapter":"4","verse":"21","text":"Jithek nuii srane limiangthek è ithek shii wie phriie srane sey ne thoh ge. Limiangthek ne isa shii lago ne aphi mua pha um, nyieliieshii, branthek ne Hamangkhung-aphuii è nyie rek phi phajithek shii bajo sang ne Hamangkhung-aphuii shii laso phi dun."},{"book":"Bliathek","chapter":"4","verse":"22","text":"Hanyie shii wieng dang pha gang phi pha bran ji ne idam sawi sieng jong ro."},{"book":"Bliathek","chapter":"4","verse":"23","text":"Phithar nane Jon ne sey ne thoh dang shii, awaisa pha ijakthek rai pha ithua hà dun thog srane boh phabithek nane thiig pha dukhothek è nyie yao phajithek yao phi."},{"book":"Bliathek","chapter":"4","verse":"24","text":"Ithek è jithek yoi mage ne awaithek chung khrab srane Hamangkhung-aphuii shii sia: hamangkhung, sohnyiak, kho nane thiichiih shii nyie um phajithek rab pha Masdo wo!"},{"book":"Bliathek","chapter":"4","verse":"25","text":"Ragung So è gathek blang pha Dawid, nawai khiao è yao ne ruii, ai"},{"book":"Bliathek","chapter":"4","verse":"26","text":"Sohnyiak pha Sajathek ne awaithek saro ne nung rai dun,"},{"book":"Bliathek","chapter":"4","verse":"27","text":"Ji duiine Herod nane Phonthius Philath ne Gaibranthek nane Israel pho rog shii dog srane Isu shii, na ro khiao so, hanyie shii na è Masi rab pha ji shii gidieg rek dun ro."},{"book":"Bliathek","chapter":"4","verse":"28","text":"Ithek ne ò khrab srane nawai riichai nane nawai è khi-è rey pha phak jong pha ji rek pha surui ramuii ro."},{"book":"Bliathek","chapter":"4","verse":"29","text":"Ji-è, Ithong wo! Ithek è phriie pha ji riig srane, nawai khiao gathek shii na mua ji yao pha lububo phi bo."},{"book":"Bliathek","chapter":"4","verse":"30","text":"“Nawai wad yie srane nawai khiao so Isu beng è rad pho shii gang yi pha, anomuluiithek pha nane buangthek pha bliathek rek mua yi pha chua phi mage bo.”"},{"book":"Bliathek","chapter":"4","verse":"31","text":"Ithek è ji sia pha jong ched mage shii ithek dug ne sia pha ithua ne sham dang dun, ithek zab ne Ragung So è ley dun, chiih-è jao ne boh now ne Hamangkhung-aphuii pha mua ji yao dun."},{"book":"Bliathek","chapter":"4","verse":"32","text":"Ji pha migipho ne ò jia now ne rai bie dun. Zab è awaithek khinyama pha nuruii um ne de awaithek hanyie hanyie ro ayao dang pha awaithek chung thang rai."},{"book":"Bliathek","chapter":"4","verse":"33","text":"Ji pha guaphasamoy ne bohblu um dang ne Isu hòi din pha mua ji yao ne rai phi ne Hamangkhung-aphuii è ithek shii bajo khirzey phi dun."},{"book":"Bliathek","chapter":"4","verse":"34","text":"Ji pha phrag shii ne nyie de chid phane oi sha, hanyie shii raig um ne de, hò um ne de zab chong rek ne khinyama pha bang mua pha ji ne thiichiih yi ne phi."},{"book":"Bliathek","chapter":"4","verse":"35","text":"Chiih è, jithek ne guaphasamoy shii zid phi; ji pha bang ne samoythek è awaithek shii nyie khi è chid pha ji riig srane thang rai."},{"book":"Bliathek","chapter":"4","verse":"36","text":"Chiih è jine Joseph ro, hanyie yi Khaiphrus hà giak pha Lewithe ro guaphasamoy è Barnabas beng pha jia ro, (ji pha ibeng ne “Hanyie è luthong phi pha bran rone ibeng pha bran ro”),"},{"book":"Bliathek","chapter":"4","verse":"37","text":"Awai raig ithua chong rek muii srane bang mua pha ji ne guaphasamoy shii phi muii."}]}