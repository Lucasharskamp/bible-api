{"data":[{"book":"РЫМЛЯНАЎ","chapter":"8","verse":"1","text":"Такім чынам - няма сёньня ніякай асуды тым, хто ў Ісусе Хрысьце жыве не паводле плоці, а паводле духу,"},{"book":"РЫМЛЯНАЎ","chapter":"8","verse":"2","text":"бо закон Духа жыцьця ў Хрысьце Ісусе вызваліў мяне ад закона грэху і сьмерці."},{"book":"РЫМЛЯНАЎ","chapter":"8","verse":"3","text":"Як закон, аслаблены плоцьцю, быў бясьсільны, дык Бог паслаў Сына Свайго ў падабенстве плоці грахоўнай у ахвяру за грэх, і асудзіў грэх у плоці,"},{"book":"РЫМЛЯНАЎ","chapter":"8","verse":"4","text":"каб апраўданьне закона спраўдзілася ў нас, хто не паводле плоці жыве, а паводле Духа."},{"book":"РЫМЛЯНАЎ","chapter":"8","verse":"5","text":"Бо, хто жыве паводле плоці, пра плоцкае думае, а хто жыве паводле Духа - пра духоўнае."},{"book":"РЫМЛЯНАЎ","chapter":"8","verse":"6","text":"Помыслы плоцкія - сьмерць, а помыслы Духа - жыцьцё і мір,"},{"book":"РЫМЛЯНАЎ","chapter":"8","verse":"7","text":"бо помыслы плоці - гэта варожасьць да Бога; бо закону Божаму не ўпакорваюцца, ды і ня могуць."},{"book":"РЫМЛЯНАЎ","chapter":"8","verse":"8","text":"А таму тыя, што жывуць паводле плоці, Богу дагадзіць ня могуць."},{"book":"РЫМЛЯНАЎ","chapter":"8","verse":"9","text":"Але вы не паводле плоці жывяце, а паводле Духа, калі толькі Дух Божы жыве ў вас. Калі ж хто Духа Хрыстовага ня мае, той не Ягоны."},{"book":"РЫМЛЯНАЎ","chapter":"8","verse":"10","text":"А калі Хрыстос у вас, дык цела мёртвае для грэху, а дух жывы для праведнасьці."},{"book":"РЫМЛЯНАЎ","chapter":"8","verse":"11","text":"Калі ж Дух Таго, Хто ўваскрэсіў зь мёртвых Ісуса, жыве ў вас, дык Той, хто ўваскрэсіў Хрыста зь мёртвых, ажывіць і вашыя сьмяротныя целы Духам Сваім, Які жыве ў вас."},{"book":"РЫМЛЯНАЎ","chapter":"8","verse":"12","text":"Дык вось, браты, мы не даўжнікі плоці, каб жыць паводле плоці;"},{"book":"РЫМЛЯНАЎ","chapter":"8","verse":"13","text":"бо, калі жывяце паводле плоці, дык памраце, а калі Духам нішчыце ўчынкі плоцкія, жыць будзеце;"},{"book":"РЫМЛЯНАЎ","chapter":"8","verse":"14","text":"бо ўсе, каго водзіць Дух Божы, - сыны Божыя;"},{"book":"РЫМЛЯНАЎ","chapter":"8","verse":"15","text":"бо вы не прынялі Духа рабства, каб зноў жыць у страху, а прынялі Духа ўсынаўленьня, Якім заклікаем: Авва, Войча!"},{"book":"РЫМЛЯНАЎ","chapter":"8","verse":"16","text":"Гэты самы Дух сьведчыць духу нашаму, што мы - дзеці Божыя."},{"book":"РЫМЛЯНАЎ","chapter":"8","verse":"17","text":"А калі дзеці, дык і спадкаемцы Божыя, супольныя спадкаемцы Хрыстовыя, калі толькі зь Ім пакутуем, каб зь Ім і праславіцца."},{"book":"РЫМЛЯНАЎ","chapter":"8","verse":"18","text":"Бо думаю, што цяперашнія часовыя пакуты нічога ня вартыя ў параўнаньні з тою славаю, якая адкрыецца ў нас."},{"book":"РЫМЛЯНАЎ","chapter":"8","verse":"19","text":"Бо стварэньне з надзеяй чакае сыноў Божых, -"},{"book":"РЫМЛЯНАЎ","chapter":"8","verse":"20","text":"таму што стварэньне скарылася марнасьці не па добрай волі, а па волі таго, хто ўпакорыў (яго), спадзяючыся,"},{"book":"РЫМЛЯНАЎ","chapter":"8","verse":"21","text":"што і само стварэньне вызвалена будзе з рабства тленьня ў свабоду славы дзяцей Божых."},{"book":"РЫМЛЯНАЎ","chapter":"8","verse":"22","text":"Бо ведаем, што ўсе стварэньні енчаць і пакутуюць дагэтуль;"},{"book":"РЫМЛЯНАЎ","chapter":"8","verse":"23","text":"і ня толькі яны, але і мы самі, маючы пачатак Духа, і мы ў сабе енчым, чакаючы ўсынаўленьня, адкупленьня цела нашага."},{"book":"РЫМЛЯНАЎ","chapter":"8","verse":"24","text":"Бо мы ўратаваныя праз надзею. А надзея, калі бачыць, ня ёсьць надзея; бо, калі хто бачыць, дык навошта ж яму і спадзявацца?"},{"book":"РЫМЛЯНАЎ","chapter":"8","verse":"25","text":"Але калі спадзяёмся на тое, чаго ня бачым, тады чакаем цярпліва."},{"book":"РЫМЛЯНАЎ","chapter":"8","verse":"26","text":"Гэтак сама і Дух мацуе (нас) у нямогласьцях нашых; бо мы ня ведаем, за што маліцца, як трэба, а Сам Дух заступаецца за нас уздыханьнямі нявымоўнымі."},{"book":"РЫМЛЯНАЎ","chapter":"8","verse":"27","text":"А Той, Хто выпрабоўвае сэрцы, ведае, якая думка ў Духа, бо Ён рупіцца за сьвятых, па волі Божай."},{"book":"РЫМЛЯНАЎ","chapter":"8","verse":"28","text":"Пры гэтым ведаем, што тым, хто любіць Бога, хто пакліканы па Ягонай пастанове, усё спрыяе на добрае;"},{"book":"РЫМЛЯНАЎ","chapter":"8","verse":"29","text":"бо каго Ён наперад уведаў, тым і наканаваў (быць) падобнымі да вобраза Сына Свайго, каб Ён быў першародны сярод многіх братоў;"},{"book":"РЫМЛЯНАЎ","chapter":"8","verse":"30","text":"а каго Ён наканаваў, тых і паклікаў; а каго паклікаў, тых і апраўдаў; а каго апраўдаў, тых і ўславіў."},{"book":"РЫМЛЯНАЎ","chapter":"8","verse":"31","text":"Што ж сказаць на гэта? Калі Бог за нас, хто супроць нас?"},{"book":"РЫМЛЯНАЎ","chapter":"8","verse":"32","text":"Той, Хто Сына Свайго не пашкадаваў, а аддаў Яго за ўсіх нас, як зь Ім не даруе нам і ўсяго?"},{"book":"РЫМЛЯНАЎ","chapter":"8","verse":"33","text":"Хто будзе вінаваціць выбранцаў Божых? Бог апраўдае іх."},{"book":"РЫМЛЯНАЎ","chapter":"8","verse":"34","text":"Хто асуджае? Хрыстос (Ісус) памёр, але і ўваскрэс: Ён і праваруч Бога, Ён і заступнік за нас."},{"book":"РЫМЛЯНАЎ","chapter":"8","verse":"35","text":"Хто адлучыць нас ад любові Божай: скруха, ці ўціск, ці ганеньне, ці голад, ці галеча, ці небясьпека, ці меч? як напісана:"},{"book":"РЫМЛЯНАЎ","chapter":"8","verse":"36","text":"«за Цябе забіваюць нас кожнага дня; лічаць нас за авечак, на зарэз асуджаных»."},{"book":"РЫМЛЯНАЎ","chapter":"8","verse":"37","text":"Але ўсё гэта пераадольваем сілаю Таго, Хто палюбіў нас."},{"book":"РЫМЛЯНАЎ","chapter":"8","verse":"38","text":"Бо я ўпэўнены, што ні сьмерць, ні жыцьцё, ні анёлы, ні Пачаткі, ні Сілы, ні сёньняшняе, ні будучае,"},{"book":"РЫМЛЯНАЎ","chapter":"8","verse":"39","text":"ні вышыня, ні глыбіня, ні іншае якое стварэньне ня можа адлучыць нас ад любові Божай у Хрысьце Ісусе, Госпадзе нашым."}]}