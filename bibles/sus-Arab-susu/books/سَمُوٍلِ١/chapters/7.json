{"data":[{"book":"سَمُوٍلِ ١","chapter":"7","verse":"1","text":"كِرِيَتِ يٍيَرِ مِ شّمّيٍ نَشَ قَ عَلَتَلَ شَ سَاتّ كَنكِرَ تٌنفٌدٍ، عٍ عَ شَنِن عَبِنَدَبٌ شْنيِ فٍيَ ندٍ قَرِ. عٍ نَشَ عَ شَ دِ شّمّ عٍلٍيَسَرِ قِندِ عَ كَنتَمَ رَ."},{"book":"سَمُوٍلِ ١","chapter":"7","verse":"2","text":"عَلَتَلَ شَ سَاتّ كَنكِرَ حّ مْشْحّن نَن نَبَ كِرِيَتِ يٍيَرِ مِ. نَ تّمُي عِسِرَيِلَ حَمَ نُ وَ مَ فبِلٍنقٍ عَلَتَلَ مَ."},{"book":"سَمُوٍلِ ١","chapter":"7","verse":"3","text":"سَمُوٍلِ نَشَ عَ قَلَ عِسِرَيِلَكَيٍ بّ، «شَ وٌ وَ مَ وٌ يّتّ رَفبِلٍنقٍ عَلَتَلَ مَ وٌ بْحّ بِرِن نَ، وٌ شَ عَسَتَرٌتِ كُيٍ نُن كُيٍ فبّتّيٍ بَ وٌ تَفِ، وٌ عَلَتَلَ كٍرٍن بَتُ. نَ تّمُي، عَ وٌ رَكِسِمَ نّ قِلِسِتَكَيٍ مَ.»"},{"book":"سَمُوٍلِ ١","chapter":"7","verse":"4","text":"نَ كُي، عِسِرَيِلَكَيٍ نَشَ بَلِ كُيٍيٍ نُن عَسَتَرٌتِ كُيٍيٍ بَ عٍ تَفِ، عٍ قَ عَلَتَلَ كٍرٍن بَتُ."},{"book":"سَمُوٍلِ ١","chapter":"7","verse":"5","text":"سَمُوٍلِ نَشَ عٍ يَمَرِ، «عِسِرَيِلَكَ بِرِن شَ مَلَن مِسِثَ، ﭑ شَ عَلَتَلَ مَشَندِ وٌ بّ.»"},{"book":"سَمُوٍلِ ١","chapter":"7","verse":"6","text":"عِسِرَيِلَكَيٍ نَشَ عٍ مَلَن مِسِثَ سَمُوٍلِ شَ يَامَرِ بُن مَ. عٍ نَشَ يٍ بَ، عٍ عَ عِقِلِ عَلَتَلَ يَ عِ سُنيِ كُي. مّننِ عٍ نَشَ عَ قَلَ، «مُشُ بَرَ يُنُبِ رَبَ عَلَتَلَ رَ.»"},{"book":"سَمُوٍلِ ١","chapter":"7","verse":"7","text":"قِلِسِتَ مَنفّيٍ تٌ عَ مّ عَ عِسِرَيِلَكَيٍ مَلَنشِ مِسِثَ، عٍ نَشَ سِفَ عٍ فٍرٍدٍ. عِسِرَيِلَكَيٍ نَشَ فَاشُ عٍ يَ رَ،"},{"book":"سَمُوٍلِ ١","chapter":"7","verse":"8","text":"عٍ عَ قَلَ سَمُوٍلِ بّ، «عِ نَشَ مُشُ رَبّحِن. عِ شَ مُشُ مَرِفِ عَلَتَلَ مَكُلَ مُشُ بّ، عَ شَ مُشُ رَتَنفَ قِلِسِتَكَيٍ مَ.»"},{"book":"سَمُوٍلِ ١","chapter":"7","verse":"9","text":"سَمُوٍلِ نَشَ يّشّي يْرّ كٍرٍن بَ سّرّشّ فَن دَاشِ رَ عَلَتَلَ بّ، عَ عَ مَكُلَ عِسِرَيِلَ شَ قٍ رَ. عَلَتَلَ نَشَ عَ شَ مَشَندِ سُشُ."},{"book":"سَمُوٍلِ ١","chapter":"7","verse":"10","text":"سَمُوٍلِ نُ نَ سّرّشّ بَقٍ عَلَتَلَ بّ تّمُي نَشّ، قِلِسِتَكَيٍ نَشَ عِسِرَيِلَكَيٍ فٍرٍ، كْنْ عَلَتَلَ نَشَ فَلَنيِ شُي رَ مِنِ عَ بٍلٍبٍلٍ رَ عٍ شِلِ مَ. نَ كُي قِلِسِتَكَيٍ نَشَ فَاشُ، عِسِرَيِلَكَيٍ قَ نْ عٍ رَ."},{"book":"سَمُوٍلِ ١","chapter":"7","verse":"11","text":"عِسِرَيِلَكَيٍ نَشَ قِلِسِتَكَيٍ كٍرِ مِسِثَ، عٍ عٍ بْنبْ هَن بٍتِ كَرَ."},{"book":"سَمُوٍلِ ١","chapter":"7","verse":"12","text":"سَمُوٍلِ نَشَ فّمّ ندٍ تٌنفٌ، عَ نَشَ عَ سَ مِسِثَ نُن سٍينِ تَفِ عَ قَلَقٍ رَ، «عَلَتَلَ مُشُ مَلِ نّ هَن بٍ.»"},{"book":"سَمُوٍلِ ١","chapter":"7","verse":"13","text":"قِلِسِتَكَيٍ رَيَافِ نَ كِ نّ، عٍ مُ قَ عِسِرَيِلَ بْشِ مَ سْنْن. عَلَتَلَ نَشَ عَ سّنبّ مَسٍن قِلِسِتَكَيٍ بّ سَمُوٍلِ شَ سِمَيَ بُن مَ."},{"book":"سَمُوٍلِ ١","chapter":"7","verse":"14","text":"قِلِسِتَكَيٍ تَا نَشٍيٍ بَ عِسِرَيِلَكَيٍ يِ رَ، عٍ نَشَ فبِلٍن عِسِرَيِلَ مَ، كٍلِقٍ عٍكِرٌن هَن فَتِ. نَ تّمُي لَنيِ نَشَ لُ عِسِرَيِلَ نُن عَمٌرِكَيٍ تَفِ."},{"book":"سَمُوٍلِ ١","chapter":"7","verse":"15","text":"سَمُوٍلِ قِندِ نّ عِسِرَيِلَ يَرٍرَتِ رَ عَ شَ سِمَيَ بِرِن كُي."},{"book":"سَمُوٍلِ ١","chapter":"7","verse":"16","text":"حّ يٌ حّ، عَ نُ بِيَاسِ ندٍ رَبَمَ سِفَقٍ رَ بٍتٍلِ، فِلِفَلِ، نُن مِسِثَ عَلَكٌ عَ شَ عِسِرَيِلَكَيٍ رَحّرّ."},{"book":"سَمُوٍلِ ١","chapter":"7","verse":"17","text":"نَ بِيَاسِ دَنفِ شَنبِ عَ نُ فبِلٍنمَ نّ عَ شْنيِ رَ مَ، عَ قِندِ مّننِكَيٍ قَن شَ مَنفّ رَ. عَ سّرّشّبَدٍ يَءِلَن عَلَتَلَ بّ نَ تَا كُي."}]}