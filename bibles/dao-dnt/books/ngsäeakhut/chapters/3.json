{"data":[{"book":"Ngsäea Khut","chapter":"3","verse":"1","text":"Acunüng, Pita ja Johan cun mü lam naji kthum üng ktaiyü khaia ktaiyünaka kcün üng Templea citki xawi."},{"book":"Ngsäea Khut","chapter":"3","verse":"2","text":"Khyang mat a hmi law üng tün lü xoki ami kaw law. Temple k'uma lutkiea veia kthähei khaia, mkawt ngto ami tia peia, amhnüp tä se ami vesak;"},{"book":"Ngsäea Khut","chapter":"3","verse":"3","text":"Acun naw Pita ja Johan Temple k'uma lut hlüki xawi ja hmu lü, ani veia kthäheiki."},{"book":"Ngsäea Khut","chapter":"3","verse":"4","text":"Pita ja Johan naw ani bükteng, cun üng, Pita naw, “Ja büktenga” a ti."},{"book":"Ngsäea Khut","chapter":"3","verse":"5","text":"Acunüng, ani naw ani veia icamä yah khaia ngai lü, ja han bükteng se,"},{"book":"Ngsäea Khut","chapter":"3","verse":"6","text":"Pita naw, “Ngui ja xüi am ta üng; acunsepi ka tak ka ning pe khai: Nazaret Jesuh Khritawa ngming üng na khaw am ngdüi lü cita” a ti."},{"book":"Ngsäea Khut","chapter":"3","verse":"7","text":"Pita naw a khet kut man lü mtho se; acun ja angxita a khaw xawi ja a khawmike cun kthamah law bekie."},{"book":"Ngsäea Khut","chapter":"3","verse":"8","text":"Ani cun tho law lü, ngdüi lü a khaw am citki. A khaw am cit hü lü, ju jawng hang jawng lü, Pamhnam a mhlünmtai maha Temple k'uma lut haki."},{"book":"Ngsäea Khut","chapter":"3","verse":"9","text":"Acunüng, a khaw am cit hü lü, Pamhnam a mhlünmtai cun khyange naw hmu u lü;"},{"book":"Ngsäea Khut","chapter":"3","verse":"10","text":"ani cun Temple mkawt ngto ami tia peia kthähei lü ngaw khawiki tia ksing u lü; ania mawng cun aktäa cäicatnak u lü vekie."},{"book":"Ngsäea Khut","chapter":"3","verse":"11","text":"A khaw daw beki naw Pita ja Johan a jah man k'um üng, khyang naküt cun aktäa cäi u lü Solamona ngvawng mkawt ami tia hnün, ami veia dawng lawki he."},{"book":"Ngsäea Khut","chapter":"3","verse":"12","text":"Pita naw acun a hmuh ja khyange ja msang lü, “Isarel khyange aw, hin hin ise aktäa nami cäinaki ni? Kamimäta khyaihnak ja kamimäta binak thei am ani cit thei khaia kami pawhkia mäiha i se nami ngaiki ni?"},{"book":"Ngsäea Khut","chapter":"3","verse":"13","text":"3:13: Ex 3:15Abraham, Isak ja Jakopa Pamhnam, mi pupaea Pamhnam naw, a mpya Jesuh cun mhlünmtaiki ni; ani cun nami ja mansak, Pilat naw mhlät vai a ti üngpi am nami tängki."},{"book":"Ngsäea Khut","chapter":"3","verse":"14","text":"3:14: Mt 27:15-23; Mk 15:6-14; Lk 23:13-23; Jn 19:12-15Ani cun ngcim lü dawki ni lüpi nami mahkie, Khyang ngcimcai ja khyang ngsungpyun am ngai u lü, khyang hnimki mhlät vaia ksaia Pilat nami kthähki."},{"book":"Ngsäea Khut","chapter":"3","verse":"15","text":"Xünnaka Bawi cun nami hnimki; acunsepi Pamhnam naw thihnak üngka a mthawh be ni; acun saksia kami kyaki."},{"book":"Ngsäea Khut","chapter":"3","verse":"16","text":"Jesuha ngming naw ni hina akxo cen kyanak a pet ve. Nami hmu ja nami ksing hin Jesuha ngming jumnak ka phäha ni akya ve. Tuhkbäih nami hmu thei hin Jesuh üng jumeinaka phäha ni akya ve."},{"book":"Ngsäea Khut","chapter":"3","verse":"17","text":"Acunsepi, ka benae aw, nami ngvaie naw am ami hnaläüa phäha ami pawha mäiha, nami naw pi am ami hnaläü ka ksingki."},{"book":"Ngsäea Khut","chapter":"3","verse":"18","text":"Acunsepi Pamhnam naw sahmae naküt üng, Khritaw naw khuikhanak a khamei vaia ngthu ana pyen law cen, acukba küm lawsaki ni."},{"book":"Ngsäea Khut","chapter":"3","verse":"19","text":"Acunakyase, nami mkhyekatnake ja mkhyünak vaia ngjut u lü nghlat be ua, acunüng, Bawipa naw nami mkhyekatnak ning ja mhlät khai."},{"book":"Ngsäea Khut","chapter":"3","verse":"20","text":"Acunüng, Ngmüimkhya kyanak akcün Bawipa üngka naw pha law se, nami phäha a mcawn päng Mesijah Jesuh cän tüi law khai."},{"book":"Ngsäea Khut","chapter":"3","verse":"21","text":"Acunsepi, Pamhnam naw a sahma ngcimea mpyawng üng ajana a na jah pyen lawe, avan akthaia pyannak bea kcün am a pha hama küt üng, khankhawa ani cun a veia vepüi ma khai."},{"book":"Ngsäea Khut","chapter":"3","verse":"22","text":"3:22: Deut 18:15,18 (LXX)Mosi naw, ‘Bawipa nami Pamhnam naw, keia mäi sahma mat nangmi üngka ning jah tüih law pe khai;3:22: ani naw a na tüih lawa kba; am ani üngkeia kba. ani naw nami veia ngthu a pyen naküt cun nami ngaih pet khai;"},{"book":"Ngsäea Khut","chapter":"3","verse":"23","text":"3:23: Deut 18:19au pi, acuna sahma a ngthu käh ngaiki naküt cun, Pamhnama khyang üngka naw mkhya lü, mkhyüha kya khai’ a ti ni."},{"book":"Ngsäea Khut","chapter":"3","verse":"24","text":"Sahma Samuilah üng tün lü, ak’hnu säiha ngthu pyenkiea sahmae cäpa, ami van naw atuha akcüna mawng cun a na pyen khawikie."},{"book":"Ngsäea Khut","chapter":"3","verse":"25","text":"3:25: Gen 22:18Nangmi cun Pamhnam naw nami pae am a na pyen law, sahmae ja ngthumkhäna caea nami kyaki ni; Pamhnam naw Abrahama veia, ‘Nanga ngsawn am khawmdek khyange naküt jodawnak am be khaie tia, nami pupaea veia a jah ngthumkhän."},{"book":"Ngsäea Khut","chapter":"3","verse":"26","text":"Pamhnam naw a Mpya cun xü lü nami veia a tüih law ma, acun naw nami mkhyenak nglata u lü jodawnak ning jah pe khaia kyaki ni” tia khyangea veia a pyen."}]}