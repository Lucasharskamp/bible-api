{"data":[{"book":"1 Timoteo","chapter":"5","verse":"1","text":"Nnaakalipile bhakongopa, ikabhe mwaaleye mbuti ainabhenu. Na bhashanda mwaatendelanje mbuti ashaapwenu,"},{"book":"1 Timoteo","chapter":"5","verse":"2","text":"bhanabhakongwe bhakongopa, mbuti anyinabhenu, na bhali mbuti ashaalumbu bhenu, nkuikonjeleya mowe."},{"book":"1 Timoteo","chapter":"5","verse":"3","text":"Mwaalelanje bhanabhakongwe bhalinginji bhashitenga bha kweli."},{"book":"1 Timoteo","chapter":"5","verse":"4","text":"Ikabheje bhashitenga bhakwete bhana eu bhaukulu, bhana eu bhaukulubho, bhaijiganyanje kutenda ipinjikwa na dini kwa ashaalongo ajabhonji nkwaalelanga bhaakwetenje, pabha genego ni ga pingwa na a Nnungu."},{"book":"1 Timoteo","chapter":"5","verse":"5","text":"Bhai bhakongwe bhali bhashitenga kweli, bhangali mundu jwa kwaajangutila, bhenebho bhashibhika ngulupai yabho kwa a Nnungu, na bhanalonjeya nkwaatindibhalila na nkwaajuga shilo na mui."},{"book":"1 Timoteo","chapter":"5","verse":"6","text":"Ikabheje nshitenga akagulila ilokoli yangali ya mmbone jwenejo awile, nkali alonjeye."},{"book":"1 Timoteo","chapter":"5","verse":"7","text":"Mwaalajilanje genego, nkupinga bhanagambwanje."},{"book":"1 Timoteo","chapter":"5","verse":"8","text":"Ikabheje mundu jojowe alepela kulela ashaalongo ajakwe, yani bhandu bha nnikaja lyakwe, jwenejo ajikanile ngulupai, numbe jwangali jwa mmbone kupunda mundu jwangali ngulupai."},{"book":"1 Timoteo","chapter":"5","verse":"9","text":"Bhakongwe bhashitenga bhanajandikwe munkumbi gwa bhashitenga bhakaishile yaka makumi shita, numbe bhabhe bhakongwe bhalombilwe na kamope,"},{"book":"1 Timoteo","chapter":"5","verse":"10","text":"na bhalumbililwe itendi ya mmbone, nkulela bhana bhabho ukoto na nkuposhela bhajeninji, na nkwaatendelanga ya mituka bhandunji bha ukonjelo na nkujangutila bhandunji bhalaga, na nkutumbilila kutenda ya mmbone."},{"book":"1 Timoteo","chapter":"5","verse":"11","text":"Ikabheje bhashitenga bhalinginji bhali, nnaajandikanje, pabha shilokoli sha nshiilu shipundaga, shibhalekanje kwaapinga a Kilishitu, nilombwa kabhili,"},{"book":"1 Timoteo","chapter":"5","verse":"12","text":"penepo shibhaukumulwanje kuti bhashilekanga ngulupai jabhonji ja ntai."},{"book":"1 Timoteo","chapter":"5","verse":"13","text":"Numbe pamo na genego, bhashitenga bha nneyo paatandubha ukata, na kukonangona mmajumba ga bhandunji, na nngabha ukatape, ikabheje na lungw'enyi, na kwiijinjiya mmalobhe ga bhananji, akuno bhalibheleketanga ikapinjikwa bheleketa."},{"book":"1 Timoteo","chapter":"5","verse":"14","text":"Bhai nne punguganishiya, bhashitenga bhakanabhe kongopalanga, bhalombwanje na bhakolanje bhana na bhagoyanje nyumba yabhonji, nkupinga ashaamagongo ajetu bhanakolanje sha kutugamba."},{"book":"1 Timoteo","chapter":"5","verse":"15","text":"Pabha, bhashitenga bhananji bhaobhilenje nikunkagula Lishetani."},{"book":"1 Timoteo","chapter":"5","verse":"16","text":"Ikabheje bhakongwe Bhakilishitu, bhakolaga alongo ajabho bhashitenga, bhanapinjikwa kwaajangutila, nngabha kulileshela likanisha lyene liengolyo, nkupinga likanisha likole liengo lya kwaalelanga bhashitenga bhapundilenje kulaga."},{"book":"1 Timoteo","chapter":"5","verse":"17","text":"Bhanangulungwa bhatendanga liengo ukoto nnikanisha, inapinjikwa bhalipwanje pabhili, na kaje bhene bhatendanga liengo lya lunguya na jiganya bhala."},{"book":"1 Timoteo","chapter":"5","verse":"18","text":"Pabha Majandiko ga Ukonjelo ganalugula, “Nnantabhe kangw'a ng'ombe alilibhata yalya nkukubhata.” Kabhili, “Nkamula liengo anapinjikwa kupata nshaala gwakwe.”"},{"book":"1 Timoteo","chapter":"5","verse":"19","text":"Nnakunde malobhe ga kwaashitakiya bhanangulungwa bha likanisha, gwangali bhaakong'ondela bhabhili eu bhatatu."},{"book":"1 Timoteo","chapter":"5","verse":"20","text":"Bhene bhatendanga ilebho, mwaaleyanje palugwinjili, nkupinga bhananji bhajogopanje."},{"book":"1 Timoteo","chapter":"5","verse":"21","text":"Ngunakunnajila pa meyo ga a Nnungu na a Yeshu Kilishitu na ashimalaika bha ukonjelo, nkamule gene malajilogo gwangali luagu wala kummika mundu pa ligaa."},{"book":"1 Timoteo","chapter":"5","verse":"22","text":"Nnatende shangu kummishila mundu makono. Wala nnaijinjiye muilebho ya bhananji, mwiiteije nnainyatiye."},{"book":"1 Timoteo","chapter":"5","verse":"23","text":"Tandubhila nnaino nnangw'e mashipe, ikabheje na divai kashoko, kwa ligongo lya matumbo genu gakumpoteka na ilwele inkulwala lwala."},{"book":"1 Timoteo","chapter":"5","verse":"24","text":"Yambi ya bhandunji bhana inabhoneka gwangali nng'iyo na inalongolela kuukumu, ikabheje yambi ya bhananji pabhoneka kungai."},{"book":"1 Timoteo","chapter":"5","verse":"25","text":"Nneyo peyo na itendi ya mmbone, inabhoneka gwangali nng'iyo na nkali gakamanyikago gakaishika."}]}