{"data":[{"book":"2 Tessalonicenzen","chapter":"1","verse":"1","text":"Paulus, Silvanus en Timóteus, aan de kerk der Tessalonicenzen in God onzen Vader en in den Heer Jesus Christus:"},{"book":"2 Tessalonicenzen","chapter":"1","verse":"2","text":"Genade en vrede zij u van God den Vader en van den Heer Jesus Christus."},{"book":"2 Tessalonicenzen","chapter":"1","verse":"3","text":"Broeders, steeds moeten we, zoals het betaamt, dank brengen aan God over u, omdat uw geloof krachtig opbloeit, en de onderlinge liefde toeneemt bij ieder van u zonder uitzondering."},{"book":"2 Tessalonicenzen","chapter":"1","verse":"4","text":"Daarom ook roemen wijzelf over u in Gods kerken: over uw standvastigheid en geloof temidden van allerlei vervolgingen en kwellingen, die gij doorstaat."},{"book":"2 Tessalonicenzen","chapter":"1","verse":"5","text":"Deze zijn een zeker teken van Gods rechtvaardig oordeel, waardoor gij waardig zult worden bevonden voor het Koninkrijk Gods, waarvoor gij thans te lijden hebt."},{"book":"2 Tessalonicenzen","chapter":"1","verse":"6","text":"Want het is rechtvaardig, zo God hen, die u kwellen, met kwelling vergeldt, en u die gekweld wordt, met verkwikking tezamen met ons."},{"book":"2 Tessalonicenzen","chapter":"1","verse":"7","text":"En dit zal geschieden, wanneer de Heer Jesus uit de hemel zal komen met de engelen zijner macht,"},{"book":"2 Tessalonicenzen","chapter":"1","verse":"8","text":"in een helvlammend vuur. Dan neemt Hij wraak over hen, die God niet kennen en niet luisteren naar het Evangelie van onzen Heer Jesus;"},{"book":"2 Tessalonicenzen","chapter":"1","verse":"9","text":"ze zullen gestraft worden met eeuwig verderf, ver weg van den Heer en van de glorie zijner kracht."},{"book":"2 Tessalonicenzen","chapter":"1","verse":"10","text":"Ja, op die dag: als Hij komt, om in zijn heiligen verheerlijkt te worden, en bewonderd in alle gelovigen; want bij u vond onze getuigenis geloof."},{"book":"2 Tessalonicenzen","chapter":"1","verse":"11","text":"Daarom dan ook bidden we altijd voor u, dat onze God u de roeping waardig mag maken, en elk verlangen naar het goede, als de daad zelf uit geloof, mag vervullen van kracht."},{"book":"2 Tessalonicenzen","chapter":"1","verse":"12","text":"Zó moge de Naam van onzen Heer Jesus in u worden verheerlijkt en gij in Hem; naar de mate der genade van onzen God en van den Heer Jesus Christus."}]}