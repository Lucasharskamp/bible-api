{"data":[{"book":"Jonáš","chapter":"3","verse":"1","text":"I stalo se slovo Hospodinovo k Jonášovi podruhé, řkoucí:"},{"book":"Jonáš","chapter":"3","verse":"2","text":"Vstaň, jdi do Ninive města toho velikého, a kaž proti němu to, což já poroučím tobě."},{"book":"Jonáš","chapter":"3","verse":"3","text":"Tedy vstav Jonáš, šel do Ninive podlé slova Hospodinova. (Bylo pak Ninive město velmi veliké, cesty tří dnů.)"},{"book":"Jonáš","chapter":"3","verse":"4","text":"A jakž počal byl Jonáš jíti po městě cestou dne jednoho a volati, pravě: Po čtyřidcíti dnech Ninive vyvráceno bude,"},{"book":"Jonáš","chapter":"3","verse":"5","text":"Tedy uvěřili Ninivitští Bohu, a vyhlásivše půst, oblékli se v žíně, od největšího z nich až do nejmenšího z nich."},{"book":"Jonáš","chapter":"3","verse":"6","text":"Nebo jakž došla ta řeč krále Ninivitského, vstav s trůnu svého, složil s sebe oděv svůj, a přioděv se žíní, seděl v popele."},{"book":"Jonáš","chapter":"3","verse":"7","text":"A dal provolati a oznámiti v Ninive z usouzení královského i knížat svých, takto řka: Lidé i hovada, volové i ovce, neokoušejte ničeho, nepaste se, ani vody nepíte."},{"book":"Jonáš","chapter":"3","verse":"8","text":"Ale přiodějte se žíněmi lidé i hovada, a volejte k Bohu horlivě, a odvrať se jeden každý od cesty své zlé, i loupeže, kteráž jest v rukou jeho."},{"book":"Jonáš","chapter":"3","verse":"9","text":"Kdo ví, neobrátí-li se a nebude-li želeti toho Bůh; neodvrátí-li se, pravím, od prchlivosti hněvu svého, abychom nezahynuli."},{"book":"Jonáš","chapter":"3","verse":"10","text":"I viděl Bůh skutky jejich, že se odvrátili od cesty své zlé, a lítost měl Bůh nad tím zlým, kteréž řekl učiniti jim. A neučinil."}]}