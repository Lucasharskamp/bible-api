{"data":[{"book":"2 Bakolinto","chapter":"13","verse":"1","text":"Ekozala mbala na ngai ya misato ya koya epai na bino. Bosolo ya likambo nyonso endimamaka na litatoli ya bato mibale to misato."},{"book":"2 Bakolinto","chapter":"13","verse":"2","text":"Nasilaki kokebisa bino tango nayaki epai na bino mpo na mbala ya mibale, mpe, wana nazali nanu mosika na bino, nazali kozongela yango lisusu epai ya bato oyo basalaki masumu liboso mpe epai ya bato nyonso, ete, tango nakoya lisusu, nakoyokela moto ata moko te mawa,"},{"book":"2 Bakolinto","chapter":"13","verse":"3","text":"lokola bozali kosenga elembo oyo ezali kolakisa ete Klisto alobaka na nzela na ngai ; pamba te azali na bolembu te mpo na bino, kasi asalaka na nguya kati na bino."},{"book":"2 Bakolinto","chapter":"13","verse":"4","text":"Solo, atako babakaki Ye na ekulusu kati na bolembu, kasi azali na bomoi na nzela ya nguya ya Nzambe. Biso mpe ndenge moko : tozali na bolembu kati na Ye, kasi tokomilakisa bato ya bomoi elongo na Ye na nzela ya nguya ya Nzambe, na lolenge na biso ya kosala mpo na bolamu na bino."},{"book":"2 Bakolinto","chapter":"13","verse":"5","text":"Bomimeka bino moko mpe botala soki bozali kati na kondima ; bomitala penza bino moko malamu. Boyebi te ete Yesu-Klisto azali kati na bino ? Loba ete bosila kokweya liboso ya komekama."},{"book":"2 Bakolinto","chapter":"13","verse":"6","text":"Kasi nazali na elikya : bokoyeba solo ete biso tokweyaki te liboso ya komekama."},{"book":"2 Bakolinto","chapter":"13","verse":"7","text":"Sik’oyo, tozali kobondela Nzambe mpo ete bosala mabe ata moko te ; ezali te mpo bato bamona ete biso tolonga komekama, kasi mpo ete bino bosala bolamu, mpe biso tomonana lokola bato oyo balonga te."},{"book":"2 Bakolinto","chapter":"13","verse":"8","text":"Pamba te tozali na nguya te ya kotelemela solo, kasi tozali kaka na nguya ya kokokisa yango."},{"book":"2 Bakolinto","chapter":"13","verse":"9","text":"Tozali na esengo ya kozala na bolembu, kasi bino bozali makasi ; mpe tosengaka na Nzambe kati na mabondeli na biso ete bokoma bato ya kokoka."},{"book":"2 Bakolinto","chapter":"13","verse":"10","text":"Yango wana, nazali kokomela bino makambo yango nyonso, awa nazali nanu mosika na bino, mpo ete, tango nakoya, bomona ngai te lokola moto ya makambo makasi na lolenge na ngai ya kosalela bokonzi oyo Nkolo apesaki ngai mpo na kolendisa kondima na bino, kasi mpo na kokweyisa yango te."},{"book":"2 Bakolinto","chapter":"13","verse":"11","text":"Bandeko na ngai, nasukisi mokanda na ngai na maloba oyo : Bosepelaka ! Bolukaka kokoma bato ya kokoka, bolendisanaka bino na bino, bozalaka na likanisi moko, bobikaka bomoi na bino na kimia. Bongo Nzambe ya bolingo mpe ya kimia akozala na bino elongo."},{"book":"2 Bakolinto","chapter":"13","verse":"12","text":"Bopesanaka mbote na beze ya bule."},{"book":"2 Bakolinto","chapter":"13","verse":"13","text":"Tika ete ngolu ya Nkolo Yesu-Klisto, bolingo ya Nzambe mpe lisanga na Molimo Mosantu ezala na bino nyonso !"}]}