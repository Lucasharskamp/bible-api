{"data":[{"book":"UJeremiya","chapter":"45","verse":"1","text":"Lokhu yikho uJeremiya umphrofethi akutshela uBharukhi indodana kaNeriya ngomnyaka wesine kaJehoyakhimi indodana kaJosiya inkosi yakoJuda, emva kokuba uBharukhi elobe emqulwini amazwi ayekhulunywe nguJeremiya esithi,"},{"book":"UJeremiya","chapter":"45","verse":"2","text":"“UThixo, uNkulunkulu ka-Israyeli, uthi kuwe, Bharukhi:"},{"book":"UJeremiya","chapter":"45","verse":"3","text":"Wena wathi, ‘Maye mina! UThixo usengezelele usizi ebuhlungwini bami; sengikhathele ngokububula njalo kangikutholi ukuphumula.’"},{"book":"UJeremiya","chapter":"45","verse":"4","text":"UThixo wathi, Khuluma lokhu kuye uthi: ‘UThixo uthi: Ngizadiliza esengikwakhile ngiphinde ngisiphune esengikuhlanyele elizweni lonke."},{"book":"UJeremiya","chapter":"45","verse":"5","text":"Lapho-ke uzazifunela izinto ezinkulu na? Ungazidingi, ngoba ngizaletha umonakalo ebantwini bonke, kutsho uThixo, kodwa wena loba kungaphi oya khona ngizakwenza uphephe lokuphila kwakho.’ ”"}]}