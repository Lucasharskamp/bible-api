{"data":[{"book":"Firistoci","chapter":"12","verse":"1","text":"Ubangiji ya ce wa Musa,"},{"book":"Firistoci","chapter":"12","verse":"2","text":"“Faɗa wa Isra’ilawa, ‘Macen da ta yi ciki ta kuma haihu ɗa namiji za tă ƙazantu kwana bakwai, kamar yadda takan ƙazantu a lokacin al’adarta."},{"book":"Firistoci","chapter":"12","verse":"3","text":"A rana ta takwas, za a yi wa yaron kaciya."},{"book":"Firistoci","chapter":"12","verse":"4","text":"Sa’an nan dole macen ta jira kwana talatin don a tsabtacce ta daga zub da jini. Ba za tă taɓa wani abu mai tsarki, ko ta je wuri mai tsarki ba sai kwanakin tsabtaccewarta sun cika."},{"book":"Firistoci","chapter":"12","verse":"5","text":"In ta haifi ’ya ta mace ce, makoni biyu macen za tă ƙazantu kamar yadda takan kasance a lokacin al’adarta. Sa’an nan dole tă jira kwana sittin don a tsabtacce ta daga zub da jininta."},{"book":"Firistoci","chapter":"12","verse":"6","text":"“ ‘Sa’ad da kwanakin tsabtaccewarta don ɗa namiji ko ’ya ta mace suka cika, sai ta kawo ɗan rago bana ɗaya wa firist a bakin ƙofar Tentin Sujada don hadaya ta ƙonawa da tattabara ko kurciya na hadaya don zunubi."},{"book":"Firistoci","chapter":"12","verse":"7","text":"Firist zai miƙa su a gaban Ubangiji don yă yi kafara dominta, sa’an nan tă tsabtacce daga zub da jininta."},{"book":"Firistoci","chapter":"12","verse":"8","text":"In ba za tă iya kawo ɗan rago ba, sai ta kawo kurciyoyi biyu ko tattabarai biyu, ɗaya domin hadaya ta ƙonawa ɗayan kuma domin hadaya don zunubi. Ta haka firist zai yi kafara dominta, za tă kuwa zama tsabtacciya.’ ”"}]}