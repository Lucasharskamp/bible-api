{"data":[{"book":"उत्पत्ति","chapter":"26","verse":"1","text":"उस देश में अकाल पड़ा, वह उस पहले अकाल से अलग था जो अब्राहम के दिनों में पड़ा था। इसलिए इसहाक गरार को पलिश्तियों के राजा अबीमेलेक के पास गया।"},{"book":"उत्पत्ति","chapter":"26","verse":"2","text":"वहाँ यहोवा ने उसको दर्शन देकर26:2 यहोवा ने उसको दर्शन देकर: इसहाक अब उत्तराधिकारी था और इस प्रकार प्रतिज्ञा का वारिस भी था। अतः परमेश्वर उसके साथ बातचीत करता है, और उस कठिन परिस्थिति में उसके साथ रहने की प्रतिज्ञा करता है।  कहा, “मिस्र में मत जा; जो देश मैं तुझे बताऊँ उसी में रह।"},{"book":"उत्पत्ति","chapter":"26","verse":"3","text":"तू इसी देश में रह, और मैं तेरे संग रहूँगा, और तुझे आशीष दूँगा; और ये सब देश मैं तुझको, और तेरे वंश को दूँगा; और जो शपथ मैंने तेरे पिता अब्राहम से खाई थी, उसे मैं पूरी करूँगा।"},{"book":"उत्पत्ति","chapter":"26","verse":"4","text":"और मैं तेरे वंश को आकाश के तारागण के समान करूँगा; और मैं तेरे वंश को ये सब देश दूँगा, और पृथ्वी की सारी जातियाँ तेरे वंश के कारण अपने को धन्य मानेंगी। (उत्प. 15:5)"},{"book":"उत्पत्ति","chapter":"26","verse":"5","text":"क्योंकि अब्राहम ने मेरी मानी, और जो मैंने उसे सौंपा था उसको और मेरी आज्ञाओं, विधियों और व्यवस्था का पालन किया।”"},{"book":"उत्पत्ति","chapter":"26","verse":"6","text":"इसलिए इसहाक गरार में रह गया।"},{"book":"उत्पत्ति","chapter":"26","verse":"7","text":"जब उस स्थान के लोगों ने उसकी पत्नी के विषय में पूछा, तब उसने यह सोचकर कि यदि मैं उसको अपनी पत्नी कहूँ, तो यहाँ के लोग रिबका के कारण जो परम सुन्दरी है26:7 जो परम सुन्दरी है: इसहाक नाटक करता है कि रिबका उसकी बहन है, क्योंकि उस स्थान के लोग उसकी सुन्दरता से मोहित थे। इसलिए उसे लगता है कि यदि उसने यह बताया कि वह उसकी पत्नी है तो उसकी जान को खतरा है।  मुझ को मार डालेंगे, उत्तर दिया, “वह तो मेरी बहन है।”"},{"book":"उत्पत्ति","chapter":"26","verse":"8","text":"जब उसको वहाँ रहते बहुत दिन बीत गए, तब एक दिन पलिश्तियों के राजा अबीमेलेक ने खिड़की में से झाँककर क्या देखा कि इसहाक अपनी पत्नी रिबका के साथ क्रीड़ा कर रहा है।"},{"book":"उत्पत्ति","chapter":"26","verse":"9","text":"तब अबीमेलेक ने इसहाक को बुलवाकर कहा, “वह तो निश्चय तेरी पत्नी है; फिर तूने क्यों उसको अपनी बहन कहा?” इसहाक ने उत्तर दिया, “मैंने सोचा था, कि ऐसा न हो कि उसके कारण मेरी मृत्यु हो।”"},{"book":"उत्पत्ति","chapter":"26","verse":"10","text":"अबीमेलेक ने कहा, “तूने हम से यह क्या किया? ऐसे तो प्रजा में से कोई तेरी पत्नी के साथ सहज से कुकर्म कर सकता, और तू हमको पाप में फँसाता।”"},{"book":"उत्पत्ति","chapter":"26","verse":"11","text":"इसलिए अबीमेलेक ने अपनी सारी प्रजा को आज्ञा दी, “जो कोई उस पुरुष को या उस स्त्री को छूएगा, वह निश्चय मार डाला जाएगा।”"},{"book":"उत्पत्ति","chapter":"26","verse":"12","text":"फिर इसहाक ने उस देश में जोता बोया, और उसी वर्ष में सौ गुणा फल पाया26:12 सौ गुणा फल पाया: सौ गुणा दुर्लभ था और केवल अति बहुतायत की उपज की स्थिति में ही इसे देखा जा सकता था। यहोवा ने “इसहाक को आशीष दी”। पराए देशवासी की भेड़-बकरियों, गाय-बैलों के झुण्ड और दास दासियों में वृद्धि को देखकर वहाँ के निवासी उससे डाह करने लगे।; और यहोवा ने उसको आशीष दी,"},{"book":"उत्पत्ति","chapter":"26","verse":"13","text":"और वह बढ़ा और उसकी उन्नति होती चली गई, यहाँ तक कि वह बहुत धनी पुरुष हो गया।"},{"book":"उत्पत्ति","chapter":"26","verse":"14","text":"जब उसके भेड़-बकरी, गाय-बैल, और बहुत से दास-दासियाँ हुईं, तब पलिश्ती उससे डाह करने लगे।"},{"book":"उत्पत्ति","chapter":"26","verse":"15","text":"इसलिए जितने कुओं को उसके पिता अब्राहम के दासों ने अब्राहम के जीते जी खोदा था, उनको पलिश्तियों ने मिट्टी से भर दिया।"},{"book":"उत्पत्ति","chapter":"26","verse":"16","text":"तब अबीमेलेक ने इसहाक से कहा, “हमारे पास से चला जा; क्योंकि तू हम से बहुत सामर्थी हो गया है।”"},{"book":"उत्पत्ति","chapter":"26","verse":"17","text":"अतः इसहाक वहाँ से चला गया, और गरार की घाटी में अपना तम्बू खड़ा करके वहाँ रहने लगा।"},{"book":"उत्पत्ति","chapter":"26","verse":"18","text":"तब जो कुएँ उसके पिता अब्राहम के दिनों में खोदे गए थे, और अब्राहम के मरने के पीछे पलिश्तियों ने भर दिए थे, उनको इसहाक ने फिर से खुदवाया; और उनके वे ही नाम रखे, जो उसके पिता ने रखे थे।"},{"book":"उत्पत्ति","chapter":"26","verse":"19","text":"फिर इसहाक के दासों को घाटी में खोदते-खोदते बहते जल का एक सोता मिला।"},{"book":"उत्पत्ति","chapter":"26","verse":"20","text":"तब गरार के चरवाहों ने इसहाक के चरवाहों से झगड़ा किया, और कहा, “यह जल हमारा है।” इसलिए उसने उस कुएँ का नाम एसेक रखा; क्योंकि वे उससे झगड़े थे।"},{"book":"उत्पत्ति","chapter":"26","verse":"21","text":"फिर उन्होंने दूसरा कुआँ खोदा; और उन्होंने उसके लिये भी झगड़ा किया, इसलिए उसने उसका नाम सित्ना रखा।"},{"book":"उत्पत्ति","chapter":"26","verse":"22","text":"तब उसने वहाँ से निकलकर एक और कुआँ खुदवाया; और उसके लिये उन्होंने झगड़ा न किया; इसलिए उसने उसका नाम यह कहकर रहोबोत रखा, “अब तो यहोवा ने हमारे लिये बहुत स्थान दिया है, और हम इस देश में फूले-फलेंगे।”"},{"book":"उत्पत्ति","chapter":"26","verse":"23","text":"वहाँ से वह बेर्शेबा को गया।"},{"book":"उत्पत्ति","chapter":"26","verse":"24","text":"और उसी दिन यहोवा ने रात को उसे दर्शन देकर कहा, “मैं तेरे पिता अब्राहम का परमेश्वर हूँ; मत डर, क्योंकि मैं तेरे साथ हूँ, और अपने दास अब्राहम के कारण तुझे आशीष दूँगा, और तेरा वंश बढ़ाऊँगा।”"},{"book":"उत्पत्ति","chapter":"26","verse":"25","text":"तब उसने वहाँ एक वेदी बनाई, और यहोवा से प्रार्थना की, और अपना तम्बू वहीं खड़ा किया; और वहाँ इसहाक के दासों ने एक कुआँ खोदा।"},{"book":"उत्पत्ति","chapter":"26","verse":"26","text":"तब अबीमेलेक अपने सलाहकार अहुज्जत, और अपने सेनापति पीकोल को संग लेकर, गरार से उसके पास गया।"},{"book":"उत्पत्ति","chapter":"26","verse":"27","text":"इसहाक ने उनसे कहा, “तुम ने मुझसे बैर करके अपने बीच से निकाल दिया था, अब मेरे पास क्यों आए हो?”"},{"book":"उत्पत्ति","chapter":"26","verse":"28","text":"उन्होंने कहा, “हमने तो प्रत्यक्ष देखा है, कि यहोवा तेरे साथ रहता है; इसलिए हमने सोचा, कि तू तो यहोवा की ओर से धन्य है, अतः हमारे तेरे बीच में शपथ खाई जाए, और हम तुझ से इस विषय की वाचा बन्धाएँ;"},{"book":"उत्पत्ति","chapter":"26","verse":"29","text":"कि जैसे हमने तुझे नहीं छुआ, वरन् तेरे साथ केवल भलाई ही की है, और तुझको कुशल क्षेम से विदा किया, उसके अनुसार तू भी हम से कोई बुराई न करेगा।”"},{"book":"उत्पत्ति","chapter":"26","verse":"30","text":"तब उसने उनको भोज दिया, और उन्होंने खाया-पिया।"},{"book":"उत्पत्ति","chapter":"26","verse":"31","text":"सवेरे उन सभी ने तड़के उठकर आपस में शपथ खाई; तब इसहाक ने उनको विदा किया, और वे कुशल क्षेम से उसके पास से चले गए।"},{"book":"उत्पत्ति","chapter":"26","verse":"32","text":"उसी दिन इसहाक के दासों ने आकर अपने उस खोदे हुए कुएँ का वृत्तान्त सुनाकर कहा, “हमको जल का एक सोता मिला है।”"},{"book":"उत्पत्ति","chapter":"26","verse":"33","text":"तब उसने उसका नाम शिबा रखा; इसी कारण उस नगर का नाम आज तक बेर्शेबा पड़ा है।"},{"book":"उत्पत्ति","chapter":"26","verse":"34","text":"जब एसाव चालीस वर्ष का हुआ, तब उसने हित्ती बेरी की बेटी यहूदीत, और हित्ती एलोन की बेटी बासमत को ब्याह लिया;"},{"book":"उत्पत्ति","chapter":"26","verse":"35","text":"और इन स्त्रियों के कारण इसहाक और रिबका के मन को खेद हुआ।"}]}