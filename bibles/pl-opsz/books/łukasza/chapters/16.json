{"data":[{"book":"Łukasza","chapter":"16","verse":"1","text":"Nieco później uczniowie usłyszeli od Jezusa jeszcze jedną historię:"},{"book":"Łukasza","chapter":"16","verse":"2","text":"Wezwał go więc i oznajmił mu: „Słyszę o tobie różne złe rzeczy. Przygotuj rozliczenie, bo nie będziesz już u mnie pracował!”."},{"book":"Łukasza","chapter":"16","verse":"3","text":"„Straciłem taką posadę! Co ja teraz zrobię?”—myślał zarządca. „Nie mam siły do pracy fizycznej, a nie będę przecież żebrać…"},{"book":"Łukasza","chapter":"16","verse":"4","text":"Już wiem, co zrobić, aby niektórzy ludzie pomogli mi i przyjęli mnie do swojego domu, gdy stąd odejdę!”."},{"book":"Łukasza","chapter":"16","verse":"5","text":"Wezwał wszystkich dłużników swojego pracodawcy. „Ile jesteś winien?”—zapytał pierwszego."},{"book":"Łukasza","chapter":"16","verse":"6","text":"„Sto beczek oliwy”—odparł tamten. „Weź więc zobowiązanie”—rzekł zarządca—„i napisz: Winien pięćdziesiąt beczek—resztę umorzono”."},{"book":"Łukasza","chapter":"16","verse":"7","text":"„A ty, ile jesteś winien?”—zapytał następnego dłużnika. „Dziesięć ton pszenicy”—odpowiedział. „Weź swoje zobowiązanie i napisz: Winien osiem ton—resztę umorzono”."},{"book":"Łukasza","chapter":"16","verse":"8","text":"Właściciel dowiedział się o tym i pochwalił złego zarządcę za spryt. Jest bowiem prawdą, że ludzie tego świata wykazują tu, na ziemi, więcej sprytu niż ludzie należący do Boga."},{"book":"Łukasza","chapter":"16","verse":"9","text":"Dobrze więc wam radzę: Zjednujcie sobie przyjaciół nawet przy pomocy dóbr materialnych i pieniędzy, aby mogli was przyjąć w niebiańskim domu, gdy zakończycie swoją ziemską pracę."},{"book":"Łukasza","chapter":"16","verse":"10","text":"Kto jest wierny w małych sprawach, będzie wierny również w wielkich. A kto jest nieuczciwy w drobnych sprawach, będzie nieuczciwy i w dużych."},{"book":"Łukasza","chapter":"16","verse":"11","text":"Jeśli więc nie zarządzacie uczciwie dobrami materialnymi, kto wam powierzy prawdziwe dobra w niebie?"},{"book":"Łukasza","chapter":"16","verse":"12","text":"Skoro nie potraficie rzetelnie gospodarować cudzym majątkiem, kto wam da coś na własność?"},{"book":"Łukasza","chapter":"16","verse":"13","text":"Nie da się lojalnie służyć dwóm panom. Albo jednego nienawidzisz, a drugiego kochasz, albo na odwrót—drugiego szanujesz, a pierwszego lekceważysz. Nie możecie równocześnie żyć dla Boga i dla pieniędzy!"},{"book":"Łukasza","chapter":"16","verse":"14","text":"Słuchali tego wszystkiego faryzeusze, którzy byli bardzo przywiązani do pieniędzy, i śmiali się z Jezusa."},{"book":"Łukasza","chapter":"16","verse":"15","text":"Wtedy zwrócił się do nich:"},{"book":"Łukasza","chapter":"16","verse":"16","text":"Dotychczas waszym przewodnikiem było Prawo Mojżesza i pisma proroków—kontynuował Jezus—lecz gdy od czasu Jana Chrzciciela głoszona jest dobra nowina o królestwie Bożym, wszyscy usilnie starają się do niego dostać."},{"book":"Łukasza","chapter":"16","verse":"17","text":"W Prawie nie zmieni się jednak nawet najmniejsza literka. Prędzej niebo i ziemia przestaną istnieć!"},{"book":"Łukasza","chapter":"16","verse":"18","text":"Dlatego ten, kto rozwodzi się z żoną i łączy się z inną kobietą, dopuszcza się grzechu niewierności małżeńskiej. To samo dotyczy tego, kto się żeni z rozwódką."},{"book":"Łukasza","chapter":"16","verse":"19","text":"Jezus mówił dalej:"},{"book":"Łukasza","chapter":"16","verse":"20","text":"Natomiast przy bramie jego domu leżał schorowany żebrak imieniem Łazarz,"},{"book":"Łukasza","chapter":"16","verse":"21","text":"który chciał zjeść choć trochę resztek ze stołu bogacza. Przychodziły do niego jednak tylko psy i lizały jego owrzodzone rany."},{"book":"Łukasza","chapter":"16","verse":"22","text":"W końcu żebrak umarł i aniołowie przenieśli go do nieba, tam, gdzie przebywa Abraham. Umarł także bogacz i został pogrzebany."},{"book":"Łukasza","chapter":"16","verse":"23","text":"Znalazł się jednak w piekle, gdzie przeżywał straszliwe cierpienia. Gdy spojrzał w górę, zobaczył w oddali Łazarza w towarzystwie Abrahama."},{"book":"Łukasza","chapter":"16","verse":"24","text":"„Ojcze Abrahamie, okaż mi trochę litości!”—zawołał. „Wyślij tu Łazarza, żeby chociaż zamoczył palec w wodzie i ochłodził mój język, gdyż przeżywam w tych płomieniach straszliwe męki!”."},{"book":"Łukasza","chapter":"16","verse":"25","text":"Lecz Abraham odpowiedział: „Synu! Przypomnij sobie, że za życia było ci dobrze, natomiast Łazarzowi żyło się bardzo źle. Teraz on doznaje pociechy, a ty cierpisz."},{"book":"Łukasza","chapter":"16","verse":"26","text":"Poza tym dzieli nas ogromna przepaść, aby nikt od nas nie mógł przejść do was ani nikt od was—do nas”."},{"book":"Łukasza","chapter":"16","verse":"27","text":"Wtedy bogacz błagał: „Proszę cię, ojcze Abrahamie, poślij Łazarza do domu mojego ojca."},{"book":"Łukasza","chapter":"16","verse":"28","text":"Mam jeszcze pięciu braci. Niech ich ostrzeże przed tym miejscem cierpień, aby i oni nie trafili tutaj po śmierci”."},{"book":"Łukasza","chapter":"16","verse":"29","text":"Lecz Abraham odpowiedział: „Wystarczy, że mają Prawo Mojżesza i pisma proroków. Niech przestrzegają tego, co tam napisano”."},{"book":"Łukasza","chapter":"16","verse":"30","text":"„Ojcze Abrahamie!”—rzekł bogacz. „To nie wystarczy. Gdyby jednak powiedział im o tym ktoś z umarłych, wtedy się opamiętają”."},{"book":"Łukasza","chapter":"16","verse":"31","text":"Ale Abraham zaprzeczył: „Skoro nie chcą słuchać Mojżesza i proroków, to nie przekona ich nawet ktoś, kto zmartwychwstał”."}]}