{"data":[{"book":"Ebandeli","chapter":"32","verse":"1","text":"Na tongo-tongo ya mokolo oyo elandaki, Labani apesaki bakoko na ye mpe bana na ye ya basi beze ; apambolaki bango mpe azongaki na ndako na ye."},{"book":"Ebandeli","chapter":"32","verse":"2","text":"Wana Jakobi azalaki kokoba mobembo na ye, ba-anjelu ya Nzambe bayaki kokutana na ye."},{"book":"Ebandeli","chapter":"32","verse":"3","text":"Tango Jakobi amonaki bango, alobaki : « Oyo ezali molako ya Nzambe ! » Mpe abengaki esika yango : Maanayimi32.3 Maanayimi elingi koloba : milako mibale.."},{"book":"Ebandeli","chapter":"32","verse":"4","text":"Jakobi atindaki bantoma liboso na ye epai ya Ezawu, ndeko na ye, na mokili ya Seiri, kati na zamba ya Edomi."},{"book":"Ebandeli","chapter":"32","verse":"5","text":"Apesaki bango malako oyo : « Tala makambo oyo bokoloba epai ya nkolo na ngai Ezawu : ‹ Mosali na yo Jakobi alobi : ‘ Navandaki epai ya Labani mpe natikalaki kuna kino sik’oyo."},{"book":"Ebandeli","chapter":"32","verse":"6","text":"Nazali na bangombe, ba-ane, bameme, bantaba, basali ya mibali mpe ya basi ; natindi sango oyo epai ya nkolo na ngai mpo ete nazwa ngolu na miso na ye. ’ › »"},{"book":"Ebandeli","chapter":"32","verse":"7","text":"Tango bantoma bazongaki epai ya Jakobi, balobaki : « Tokendeki epai ya Ezawu, ndeko na yo, mpe sik’oyo azali koya elongo na bato nkama minei mpo na kokutana na yo. »"},{"book":"Ebandeli","chapter":"32","verse":"8","text":"Na kobanga makasi mpe na komitungisa, Jakobi akabolaki bato oyo bazalaki elongo na ye na masanga mibale ; ndenge moko mpe mpo na bameme, bantaba mpe bashamo."},{"book":"Ebandeli","chapter":"32","verse":"9","text":"Azalaki komilobela : « Soki Ezawu abundisi lisanga moko, lisanga oyo etikali ekoki kokima. »"},{"book":"Ebandeli","chapter":"32","verse":"10","text":"Sima, Jakobi abondelaki : « Oh Nzambe ya Abrayami, tata na ngai ! Nzambe ya Izaki, tata na ngai ! Oh Yawe, Yo oyo olobaki na ngai : ‹ Zonga na mokili na yo, na libota na yo, mpe Ngai nakosalela yo bolamu. ›"},{"book":"Ebandeli","chapter":"32","verse":"11","text":"Nazali nani mpo ete otalisa ngai mosali na Yo bolamu mpe bosembo nyonso oyo ! Nazalaki kaka na lingenda tango nakatisaki Yordani, kasi sik’oyo nazali na masanga mibale."},{"book":"Ebandeli","chapter":"32","verse":"12","text":"Nabondeli Yo, kangola ngai na maboko ya ndeko na ngai, Ezawu, pamba te nazali kobanga ete aya kobundisa ngai elongo na bamama mpe bana na bango."},{"book":"Ebandeli","chapter":"32","verse":"13","text":"Nzokande, Yo olobaki na ngai : ‹ Ya solo nakosalela yo bolamu mpe nakokomisa bakitani na yo ebele lokola zelo ya ebale monene, oyo moto moko te akoki kotanga. › »"},{"book":"Ebandeli","chapter":"32","verse":"14","text":"Jakobi alekisaki butu na esika wana. Kati na biloko oyo azalaki na yango, aponaki kado mpo na Ezawu, ndeko na ye :"},{"book":"Ebandeli","chapter":"32","verse":"15","text":"bantaba ya basi nkama mibale mpe bantaba ya mibali tuku mibale, bameme ya basi nkama mibale mpe bameme ya mibali tuku mibale,"},{"book":"Ebandeli","chapter":"32","verse":"16","text":"shamo ya basi tuku misato elongo na bana na yango, bangombe ya basi tuku minei mpe bangombe ya mibali zomi, ba-ane ya basi tuku mibale mpe ya mibali zomi."},{"book":"Ebandeli","chapter":"32","verse":"17","text":"Akabolaki yango na bitonga mpe apesaki yango epai ya basali na ye. Alobaki na bango : « Boleka liboso na ngai mpe botia etonga moko mosika na mosusu. »"},{"book":"Ebandeli","chapter":"32","verse":"18","text":"Jakobi apesaki mitindo oyo epai ya mosali na ye ya liboso : « Tango Ezawu, ndeko na ngai, akokutana na yo mpe akotuna yo : ‹ Yo ozali mosali ya nani, ozali kokende wapi mpe nani nkolo ya banyama nyonso oyo ezali liboso na yo ? ›"},{"book":"Ebandeli","chapter":"32","verse":"19","text":"Okozongisa : ‹ Ezali ya Jakobi, mosali na yo, ezali kado oyo atindeli nkolo na ngai Ezawu. Mpe tala ye moko azali koya sima na biso. › »"},{"book":"Ebandeli","chapter":"32","verse":"20","text":"Apesaki lisusu mitindo wana epai ya mosali ya mibale, ya misato mpe epai ya basali nyonso oyo bazalaki kolanda bibwele : « Bokoloba kaka maloba moko tango bokokutana na Ezawu."},{"book":"Ebandeli","chapter":"32","verse":"21","text":"Bokoyebisa ye lisusu : ‹ Tala ye moko Jakobi, mosali na yo, azali koya na sima na biso ! › » Pamba te azalaki komilobela : « Nakokitisa kanda na ye na kado oyo natindi liboso na ngai ; sima tango nakokutana na ye, mbala mosusu akoyamba ngai malamu. »"},{"book":"Ebandeli","chapter":"32","verse":"22","text":"Boye kado ya Jakobi ekendeki liboso, kasi ye moko alekisaki butu kati na Molako."},{"book":"Ebandeli","chapter":"32","verse":"23","text":"Na butu wana, Jakobi alamukaki, azwaki basi na ye mibale, basali na ye mibale ya basi, bana na ye zomi na moko mpe akatisaki mayi ya Yaboki."},{"book":"Ebandeli","chapter":"32","verse":"24","text":"Sima na kokatisa bango mayi, akatisaki mpe biloko na ye nyonso."},{"book":"Ebandeli","chapter":"32","verse":"25","text":"Jakobi atikalaki kaka ye moko. Bongo moto moko abundaki na ye kino tango tongo elingaki kotana."},{"book":"Ebandeli","chapter":"32","verse":"26","text":"Wana moto yango amonaki ete akoki kolonga Jakobi te, abetaki Jakobi na loketo mpe mokuwa ya loketo na ye ebukanaki tango bazalaki kobunda."},{"book":"Ebandeli","chapter":"32","verse":"27","text":"Sima, moto yango alobaki :"},{"book":"Ebandeli","chapter":"32","verse":"28","text":"Moto yango atunaki Jakobi :"},{"book":"Ebandeli","chapter":"32","verse":"29","text":"Moto yango alobaki lisusu :"},{"book":"Ebandeli","chapter":"32","verse":"30","text":"Jakobi alobaki :"},{"book":"Ebandeli","chapter":"32","verse":"31","text":"Jakobi abengaki esika yango « Penieli, » pamba te alobaki : « Namoni Nzambe na miso na ngai, mpe bomoi na ngai ebiki. »"},{"book":"Ebandeli","chapter":"32","verse":"32","text":"Tango moyi ebimaki, Jakobi alekaki Penueli. Azalaki kotambola tengu-tengu mpo na loketo na ye."},{"book":"Ebandeli","chapter":"32","verse":"33","text":"Yango wana kino lelo, bana ya Isalaele baliaka mosuni ya mopende te, pamba te Nzambe abetaki Jakobi na mosuni oyo ekangami na mokuwa ya loketo."}]}