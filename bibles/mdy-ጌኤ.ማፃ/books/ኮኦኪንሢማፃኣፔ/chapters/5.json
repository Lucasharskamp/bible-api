{"data":[{"book":"ኮኦኪንሢ ማፃኣፔ","chapter":"5","verse":"1","text":"ታ ናዓሢዮ! ታ ኔኤም ኬኤዛ ዔራቶና ማሊ ጶቂሢፆና ኮሺ ዒናፓ ዋይዜ።"},{"book":"ኮኦኪንሢ ማፃኣፔ","chapter":"5","verse":"2","text":"ዬያ ኔ ማዼቴ ጶቂሢ ዔራያ ኔ ማዓንዳኔ፤ ጌኤዛ ኔኤኮ ዔራቶ ዓኣያ ማዔሢ ፔጋሲ ዻዋንዳኔ።"},{"book":"ኮኦኪንሢ ማፃኣፔ","chapter":"5","verse":"3","text":"ዞኦስካ ኮኦማ ላኣሊኮ ሙሱራ ፆሎሊ ዔኤሲ ፆዻያ ማላኔ፤ ጌኤዛ ዒዞኮ ዛይቶ ቲዣፓ ባሼ ሺኢታያኬ።"},{"book":"ኮኦኪንሢ ማፃኣፔ","chapter":"5","verse":"4","text":"ጋፒንፃ ጋዓንቴ ዒዛ ዋላንጋጉዲ ጫንቃያና ላምዖ ዛላ ዓጬ ማዔ ጬንቻ ዓፓሮጉዲ ቲቃያኬ።"},{"book":"ኮኦኪንሢ ማፃኣፔ","chapter":"5","verse":"5","text":"ጎይፃ ዒዞሲ ሃይቢ ባንሢ ዔኪ ሄሊሳያ፤ ዒዛ ሄርቃ ፔቴ ፔቴ ታኣካ ሃይቄ ዓሶ ዓጮ ባንሢ ዔኪ ዴንዳያኬ።"},{"book":"ኮኦኪንሢ ማፃኣፔ","chapter":"5","verse":"6","text":"ናንጊ ባንሢ ዔኪ ዓኣዻ ጎይፆ ባንሢ ዴንዱዋሴ፤ ጉሪ ዒዛ ዣዣኣላኔ፤ ጋዓንቴ ዬያ ዣኣሊፆ ዒዛ ዔሩዋሴ።"},{"book":"ኮኦኪንሢ ማፃኣፔ","chapter":"5","verse":"7","text":"ታ ናዓሢዮ! ዋይዜ፤ ታ ኔኤም ኬኤዛ ባኮፓ ሃኪፖ።"},{"book":"ኮኦኪንሢ ማፃኣፔ","chapter":"5","verse":"8","text":"ዬኖጉዴ ላኣሎፓ ሃኬ፤ ዒዞ ማኣሮ ካሮ ባንሢታዖ ዑኪፖ።"},{"book":"ኮኦኪንሢ ማፃኣፔ","chapter":"5","verse":"9","text":"ኔ ያዺዲባኣቴ፦ ኔኤኮ ዓኣ ቦንቾ ሜሌ ዓሲ ዔካንዳኔ፤ ሃጊ ኔ ዼጌ ዓኣዖ ፑርታ ዓሲ ኩሽካ ሃይቃንዳኔ፤"},{"book":"ኮኦኪንሢ ማፃኣፔ","chapter":"5","verse":"10","text":"ቆሎ ኔኤኮ ቢያ ፃንጎ ዓሲ ዔካንዳኔ፤ ኔ ላቤ ባካ ሜሌ ዓሲም ማዓንዳኔ።"},{"book":"ኮኦኪንሢ ማፃኣፔ","chapter":"5","verse":"11","text":"ዑፃ ኔኤኮ ሙይንቲ ጋፓንዳሢሮ ሃይቃኒ ኔ ሳዛ ጋሽካንዳኔ፤"},{"book":"ኮኦኪንሢ ማፃኣፔ","chapter":"5","verse":"12","text":"ኔ ዒማና፦ «ዓሲ ጋዓ ባኣዚ ታ ዋይዚባኣሢና ዓሲ ጎራ ጎሪ ፔቴታዖ ታ ዔኪባኣሢ ዓይጎሮዳይ!"},{"book":"ኮኦኪንሢ ማፃኣፔ","chapter":"5","verse":"13","text":"ታና ዔርዛ ዓሳ ጋዓ ባኮ ታ ዋይዛኒ ኮዒባኣሴ፤ ዔያቶኮ ዞሮዋ ታ ዔኪባኣሴ።"},{"book":"ኮኦኪንሢ ማፃኣፔ","chapter":"5","verse":"14","text":"ዬያሮ ዴራ ቡኪንታ ጶኦኮይዳ ባይሲንታ ባንሢ ሄላኒ ታ ዑኬኔ» ጋዓንዳኔ።"},{"book":"ኮኦኪንሢ ማፃኣፔ","chapter":"5","verse":"15","text":"ኔ ቦኦኬ ዔቶ ዋኣፆና ዓልቃ ዋኣፆናፓ ኔ ዑሽኪ ዼኤቦ ዛኣራሢጉዲ ኔ ማቾም ጉሙርቂንታያ ማዒ ዒዞ ሌሊ ናሽኪሢና ዎዛዻያ ማዔ።"},{"book":"ኮኦኪንሢ ማፃኣፔ","chapter":"5","verse":"16","text":"ላኣሊ ጌዔሢ ጉቤ ዑሽካ ዓልቃ ዋኣሢ ማዒፖ።"},{"book":"ኮኦኪንሢ ማፃኣፔ","chapter":"5","verse":"17","text":"ኔኤኒ ቦኦኬ ዔቶ ዋኣፆና ዓልቃ ዋኣፆ ኔኤና ዎላ ዱይ ዑሽካ ዓሲባኣያ ኔኤሮ ሌሊ ማዖንጎ።"},{"book":"ኮኦኪንሢ ማፃኣፔ","chapter":"5","verse":"18","text":"ዬያሮ ዼጋቶና ዓኣዖ ኔ ዔኬ ማቻ ቃራ ዓልቃ ዋኣሢ ማዔሢሮ ኔኤም ዓንጂንቶንጎ፤ ዒዞና ዎላ ዎዛዼ።"},{"book":"ኮኦኪንሢ ማፃኣፔ","chapter":"5","verse":"19","text":"ዒዛ ናሻ ሞይሌ፤ ሃሣ ጊንሣ ሚዛጲ ጌንዖ ኔኤም ማዖንጎ። ዒዞኮ ሚዛጱማ ቢያ ዎዴ ኔና ዎዛሳያ ማዖንጎ፤ ሃሣ ዒዞኮ ናሹሞና ቢያ ዎዴ ዎዛዼ።"},{"book":"ኮኦኪንሢ ማፃኣፔ","chapter":"5","verse":"20","text":"ታ ናዓሢዮ! ዞኦዛ ኮኦማ ላኣሎና ኔ ዓይጋ ዲዒንቲ ዔውታይ? ሜሌ ዓሲ ላኣሊና ዎላ ኔ ዓይጋ ላሃይ?"},{"book":"ኮኦኪንሢ ማፃኣፔ","chapter":"5","verse":"21","text":"ፆኦሲ ዓሲ ማዻ ባኣዚ ቢያ ዛዛጋኔ፤ ሃሣ ዓኣዻ ጎይፆዋ ቢያ ዴንቃኔ።"},{"book":"ኮኦኪንሢ ማፃኣፔ","chapter":"5","verse":"22","text":"ጎሜ ዓሲ ዒዛኮ ፑርቱማ ፒሪ ዓርቃኔ፤ ፔኤኮ ጎሞ ሱዞና ዒ ማርታኔ።"},{"book":"ኮኦኪንሢ ማፃኣፔ","chapter":"5","verse":"23","text":"ቢያፓ ዑሣ ማዔ ዔኤያቶና ጎይፆ ፔኤኮ ዻባኔ፤ ፔና ዓርቂ ካፓኒ ዳንዳዖ ባሺንታፓ ዔቄያና ሃይቃኔ።"}]}