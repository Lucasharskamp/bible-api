{"data":[{"book":"ЭФЭСЯНАЎ","chapter":"6","verse":"1","text":"Дзеці, слухайцеся сваіх бацькоў у Госпадзе, бо гэтага патрабуе справядлівасьць."},{"book":"ЭФЭСЯНАЎ","chapter":"6","verse":"2","text":"Шануй бацьку твайго і маці - гэта першая запаведзь з абяцаньнем:"},{"book":"ЭФЭСЯНАЎ","chapter":"6","verse":"3","text":"«Хай будзе табе добра, і будзеш доўга жыць на зямлі»."},{"book":"ЭФЭСЯНАЎ","chapter":"6","verse":"4","text":"І вы, бацькі, не дакучайце дзецям вашым, а гадуйце іх у навуцы і настаўленьні Гасподнім."},{"book":"ЭФЭСЯНАЎ","chapter":"6","verse":"5","text":"Рабы, слухайцеся гаспадароў сваіх цялесных са страхам і трымценьнем, у прастаце сэрца вашага, як Хрыста,"},{"book":"ЭФЭСЯНАЎ","chapter":"6","verse":"6","text":"ня ў блізірнай толькі паслужлівасьці, як чалавекадагоднікі, а як рабы Хрыстовыя, выконваючы волю Божую ад душы,"},{"book":"ЭФЭСЯНАЎ","chapter":"6","verse":"7","text":"служачы шчыра, як Госпаду, а ня як людзям,"},{"book":"ЭФЭСЯНАЎ","chapter":"6","verse":"8","text":"ведаючы, што кожны атрымае ад Госпада ў меру дабра, якое ён зрабіў, хай то раб, хай вольнік."},{"book":"ЭФЭСЯНАЎ","chapter":"6","verse":"9","text":"І вы, гаспадары, рабеце зь імі гэтак сама, лагодзьце строгасьць, ведаючы, што і над вамі самімі і над імі ёсьць на нябёсах Гасподзь, Які не зважае на асобы."},{"book":"ЭФЭСЯНАЎ","chapter":"6","verse":"10","text":"Нарэшце, браты мае, мацуйцеся Госпадам і магутнасьцю сілы Ягонай;"},{"book":"ЭФЭСЯНАЎ","chapter":"6","verse":"11","text":"апранецеся ў поўную зброю Божую, каб вам можна было стаць супроць хітрыкаў д'ябальскіх;"},{"book":"ЭФЭСЯНАЎ","chapter":"6","verse":"12","text":"бо нашае змаганьне ня супроць крыві і плоці, а супроць начальстваў, супроць уладаў, супроць сьветаўпраўцаў цемры сьвету гэтага, супроць духаў злосьці паднябесных."},{"book":"ЭФЭСЯНАЎ","chapter":"6","verse":"13","text":"Дзеля гэтага прымеце поўную зброю Божую, каб вы маглі супрацьстаць у часіну ліхую і, усё адолеўшы, выстаяць."},{"book":"ЭФЭСЯНАЎ","chapter":"6","verse":"14","text":"Так што станьце, апаясаўшы сьцёгны вашыя праўдаю, і апрануўшыся ў браню праведнасьці,"},{"book":"ЭФЭСЯНАЎ","chapter":"6","verse":"15","text":"і абуўшы ногі ў гатовасьць абвяшчаць мір;"},{"book":"ЭФЭСЯНАЎ","chapter":"6","verse":"16","text":"а найперш за ўсё вазьмеце шчыт веры, якім зможаце пагасіць усе распаленыя стрэлы ліхадзея;"},{"book":"ЭФЭСЯНАЎ","chapter":"6","verse":"17","text":"і шалом ратунку вазьмеце, і меч духоўны, які ёсьць Слова Божае;"},{"book":"ЭФЭСЯНАЎ","chapter":"6","verse":"18","text":"усякаю малітваю і просьбаю малецеся ў любы час духам, і дбайце пра гэта самае з усёй сталасьцю і благаньнем за ўсіх сьвятых"},{"book":"ЭФЭСЯНАЎ","chapter":"6","verse":"19","text":"і за мяне, каб мне дадзена было слова - вуснамі маімі адкрыта і адважна абвяшчаць таямніцу зьвеставаньня,"},{"book":"ЭФЭСЯНАЎ","chapter":"6","verse":"20","text":"дзеля якога я пасольствую ў кайданах, каб я сьмела прапаведаваў, як я і павінен."},{"book":"ЭФЭСЯНАЎ","chapter":"6","verse":"21","text":"А каб і вы ведалі пра мае акалічнасьці і дзеі, пра ўсё раскажа вам Тыхік, любасны брат і верны ў Госпадзе службіт,"},{"book":"ЭФЭСЯНАЎ","chapter":"6","verse":"22","text":"якога я і паслаў да вас на тое самае, каб вы даведаліся пра нас і каб ён суцешыў сэрцы вашыя."},{"book":"ЭФЭСЯНАЎ","chapter":"6","verse":"23","text":"Мір братам і любоў зь вераю ад Бога Айца і Госпада Ісуса Хрыста."},{"book":"ЭФЭСЯНАЎ","chapter":"6","verse":"24","text":"Мілата з усімі, што нязьменна любяць Госпада нашага Ісуса Хрыста. Амін."}]}