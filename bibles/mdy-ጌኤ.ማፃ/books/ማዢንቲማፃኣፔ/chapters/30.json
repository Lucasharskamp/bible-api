{"data":[{"book":"ማዢንቲ ማፃኣፔ","chapter":"30","verse":"1","text":"ራሄላ ያይቆኦቤም ፔቴታዖ ናይ ሾዓኒ ዳንዳዒባኣሢ ዔሬ ዎዶና ሚሾ ቂኢሬኔ፤ ዬያሮ ያይቆኦቤ ኮራ፦ «ናይ ታኣም ዒንጌ፤ ሃንጎ ታ ሃይቃንዳኔ» ጌዔኔ።"},{"book":"ማዢንቲ ማፃኣፔ","chapter":"30","verse":"2","text":"ያይቆኦቤ ራሄሎ፦ «ናይ ታ ኔኤም ዒንጋኒና ላኣጋኒ ዳንዳዓ ፆኦሲ ታ ኔ ኮራ ማላ?» ጌዒ ጎሬኔ።"},{"book":"ማዢንቲ ማፃኣፔ","chapter":"30","verse":"3","text":"ዒዛ ማሃዖ፦ «ታኣም ማዻዜሎ ባኣላ ሃኣዛጌ፤ ዒዛ ታ ዛሎ ናይ ታኣም ሾዓንዳጉዲ ዒዞ ዔኬ፤ ዬያይዲ ዒዞ ዛሎና ታኣኒ ናይ ዒንዶ ማዓንዳኔ» ጌዔኔ።"},{"book":"ማዢንቲ ማፃኣፔ","chapter":"30","verse":"4","text":"ዒዛ ዬያ ጋዓዖ ባኣላ ያይቆኦቤም ማቾ ማሂ ዒንጋዛ፥"},{"book":"ማዢንቲ ማፃኣፔ","chapter":"30","verse":"5","text":"ባኣላ ጎጳዺ ያይቆኦቤም ዓቲንቄ ናይ ሾዔኔ።"},{"book":"ማዢንቲ ማፃኣፔ","chapter":"30","verse":"6","text":"ዬካፓ ራኣሄላ፦ «ፆኦሲ ታኣም ዎጌኔ፤ ሺኢጲፆ ታኣኮ ዋይዚ ዓቲንቄ ናይ ታኣም ዒንጌኔ» ሂዚ ጋዓዖ ናዖኮ ሱንፆ ዳኣኔ30፡6 ዳኣኔ ጌይፃ፦ ዔብሬ ዓሶ ሙኡቺና «ታኣም ዎጌኔ» ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"7","text":"ሃሣ ራኣሄሎኮ ማዻዜላ ባኣላ ጎጳዻዖ ሜሌ ዓቲንቄ ናይ ሾዔኔ፤"},{"book":"ማዢንቲ ማፃኣፔ","chapter":"30","verse":"8","text":"ራኣሄላ «ታ ሚሾና ሚርጌ ማሹንቦ ዓርቂ ዒዞ ታ ባሼኔ» ጌዒ፥ ናዖኮ ሱንፆ ኒፕታኣሌኤሜ30፡8 ኒፕታኣሌኤሜ ጌይፃ፦ ዔብሬ ዓሶ ሙኡቺና «ናፕታሊ» ጌይሢ ማዓዛ «ማሹምቦ» ጌይሢኬ። ጌዔኔ።"},{"book":"ማዢንቲ ማፃኣፔ","chapter":"30","verse":"9","text":"ሊያ ሃሣ ዒዞኮዋ ሾይፃ ዔቄሢ ዔራዖ ዒዞም ማዻዜሎ ዚሊፓ ያይቆኦቤም ማቾ ማሂ ዒንጋዛ፥"},{"book":"ማዢንቲ ማፃኣፔ","chapter":"30","verse":"10","text":"ሊያም ማዻዜላ ዚሊፓ ያይቆኦቤም ዓቲንቄ ናይ ሾዔኔ።"},{"book":"ማዢንቲ ማፃኣፔ","chapter":"30","verse":"11","text":"ሊያ ዒማና፦ «ታ ዎዚጉዴ ባሊቲና ዓኣያዳይ!» ጋዓዖ ሱንፆ ዒዛኮ ጋኣዴ30፡11 ጋኣዴ ጌይፃ፦ ዔብሬ ዓሶ ሙኡቺና «ኮሺ ባሊቲ» ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"12","text":"ሊያም ማዻዜላ ዚሊፓ ያይቆኦቤም ላሚ ሜሌ ዓቲቄ ናይ ሾዔኔ።"},{"book":"ማዢንቲ ማፃኣፔ","chapter":"30","verse":"13","text":"ሊያ ሃሣ፦ «ሚርጌ ታና ዎዛሴኔ፤ ሃይፓ ሴካ ላኣላ ቢያ ታና ‹ዎዛዻ ላኣሌሎ› ጋዓንዳኔ» ጋዓዖ ሱንፆ ናዖኮ ዓሴኤሬ30፡13 ዓሴኤሬ ጌይፃ፦ ዔብሬ ዓሶ ሙኡቺና «ዓሼኤሬ» ጌይሢ ማዓዛ «ዎዛ» ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"14","text":"ዛርጋሢ ጮኦሮ ዎዶና ያይቆኦቤኮ ናኣዚ፥ ሮኦቤኤሌ ካዮ ዓኣዻዖ ማንዳሪክሴ30፡14 ማንዳሪክሴ ጌይንታ ሚፄሎኮ ቡኖ ራኣሄላ ኮዔሢ ዬኖ ዎዶና ዬኖ ሚፄሎኮ ቡኖ ላኣሊ ዔኬቴ ዑስካ ዓሲ ዓታንዳጉዲ ማሃኔ ጌይ ዓሳ ጉሙርቃሢሮኬ። ጌይንታ ሚሢኮ ቡኒ ዴንቂ፥ ዒንዶ ሊያም ዔኪ ሙኬኔ፤ ራኣሄላ ሚሾ ሊያ ኮራ፦ «ሃዳራ ኔ ናዓ ዔኪ ሙኬ ማንዳሪክሶ ቡኖ ታኣም ዒንጌቴራ» ጌዔኔ።"},{"book":"ማዢንቲ ማፃኣፔ","chapter":"30","verse":"15","text":"ሊያ ማሃዖ፦ «ታኣኮ ዓኒ ኔ ሳርቴሢ ዻካዛ ሃሣ ታኣኮ ናዓ ታኣም ዔኪ ሙኬ ማንዳሪክሶ ቡኖ ኔኤኒ ሳራኒ ኮዓ» ጋዓዛ፥ ራኣሄላ፦ «ኔኤኮ ናዖኮ ማንዳሪክሶ ቡናፓ ታኣም ዒንጌ፤ ሃኖ ዒባኒ ያይቆኦቤ ኔ ኮራ ዎርቆንጎ» ጌዔኔ።"},{"book":"ማዢንቲ ማፃኣፔ","chapter":"30","verse":"16","text":"ዬኖ ዋንቴሎ ያይቆኦቤ ሶኦፓፓ ማዓኣና ሊያ ጋራፓ ዒዛ ባንሢ ኬስካዖ፦ «ታኣኮ ናዖኮ ማንዳሪክሶ ቡኖና ታ ኔና ሻንቄሢሮ ሃኖ ዒባኒ ኔ ዎርቃንዳሢ ታኣና ዎላኬ» ዒዛም ጌዔኔ፤ ዬያሮ ዒዚ ዬኖ ዋንቴሎ ዒዞና ዎላ ዎርቄኔ።"},{"book":"ማዢንቲ ማፃኣፔ","chapter":"30","verse":"17","text":"ፆኦሲያ ሊያኮ ሺኢጲፆ ዋይዜሢሮ ሊያ ጎጳዻዖ ያይቆኦቤም ዶንጋሳ ዓቲንቄ ናይ ሾዔኔ።"},{"book":"ማዢንቲ ማፃኣፔ","chapter":"30","verse":"18","text":"ሊያ፦ «ታኣም ማዻዜሎ ታ ዓኒም ታ ዒንጊፆና ፆኦሲ ታኣም ታ ማዾ ዛሎ ጪጌኔ» ጋዓዖ ሱንፆ ናዖኮ ዪሳኮኦሬ30፡18 ዪሳኮኦሬ ጌይፃ፦ ዔብሬ ዓሶ ሙኡቺና «ላቢሢ ዛላ ዒንጎ ባኣዚ ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"19","text":"ሊያ ሃሣ ላሚ ጎጳዻዖ ያይቆኦቤም ላሃሳ ዓቲንቄ ናይ ሾዔኔ፤"},{"book":"ማዢንቲ ማፃኣፔ","chapter":"30","verse":"20","text":"ዒዛ፦ «ፆኦሲ ታኣም ኮሺ ዒንጊሢ ዒንጌሢሮ ላሆ ዓቲንቄ ናይ ታ ዒዛም ሾዔኔ፤ ዓካሪ ታ ዓኒ ታና ቦንቻንዳኔ» ጋዓዖ ሱንፆ ናዖኮ ዛብሎኦኔ30፡20 ዛብሎኦኔ ጌይፃ፦ ዔብሬ ዓሶ ሙኡቺና «ቦንቺሢ» ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"21","text":"ዬካፓ ዉዱሮ ናይ ሾዓዖ፥ ሱንፆ ዒዞኮ ዲኢና30፡21 ዲኢና ጌይፃ፦ ዔብሬ ዓሶ ሙኡቺና «ዎጌኔ» ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"22","text":"ፆኦሲ ሃሣ ራኣሄሎም ማሊ፥ ሺኢጲፆዋ ዒዞኮ ዋይዚ ናይ ሾዓንዳጉዲ ማሄኔ።"},{"book":"ማዢንቲ ማፃኣፔ","chapter":"30","verse":"23","text":"ዬካፓ ዒዛ ጎጳዻዖ ዓቲንቄ ናይ ሾዔኔ፤ ሾዓዖ ዒዛ፦ «ፆኦሲ ዓቲንቄ ናይ ታኣም ዒንጌኔ፤ ጫሽኪንቲፆዋ ታኣኮ ዓይሴኔ፥"},{"book":"ማዢንቲ ማፃኣፔ","chapter":"30","verse":"24","text":"ሃሣ ሜሌ ዓቲንቄ ናይያ ታኣም ዒንጎንጎ» ጋዓዖ፥ ሱንፆ ዒዛኮ ዮሴፔ30፡24 ዮሴፔ ጌይፃ፦ ዔብሬ ዓሶ ሙኡቺና «ታኣም ቃሶንጎ፤ ሃሣ ጊንሣ «ታጊዳፓ ሺኢሼኔ» ጌይሢኬ። ጌዒ ጌሤኔ።"},{"book":"ማዢንቲ ማፃኣፔ","chapter":"30","verse":"25","text":"ራኣሄላ ዮሴፔ ጎዖ ናዓሢ ሾዔሢኮ ጊንፃ ያይቆኦቤ ላኣባ ኮራ፦ «ታ ሾይንቴ ዓጮ ማዓንዳጉዲ ታና ዳኬ፤"},{"book":"ማዢንቲ ማፃኣፔ","chapter":"30","verse":"26","text":"ኔኤም ማዺ ታ ዴንቄ ላኣሎንሢና ናኣቶንሢና ታኣም ዒንጌ፤ ዎያይዲ ታ ኔኤም ማዼቴያ ኔ ዔራኔ» ጌዔኔ።"},{"book":"ማዢንቲ ማፃኣፔ","chapter":"30","verse":"27","text":"ላኣባ ዒማና፦ «ኔ ዛሎና ናንጊና ናንጋ ጎዳ ታና ዓንጄሢ ዱማ ጎይሢና ታ ዔሬሢ ታ ኔኤም ኬኤዛኒ ኮዓኔ፤"},{"book":"ማዢንቲ ማፃኣፔ","chapter":"30","verse":"28","text":"ኔኤም ኮይሳሢጉዴያ ታኣም ኬኤዜ ታ ኔኤም ጪጋንዳኔ» ጌዔኔ።"},{"book":"ማዢንቲ ማፃኣፔ","chapter":"30","verse":"29","text":"ያይቆኦቤ ዒዛም፦ «ዎያይዲ ታ ኔኤም ማዼቶዋ፥ ሃሣ ቆልማ ኔኤኮ ታ ሄንቂፆና ዋኣዺ ሚርጌቶዋ ኔ ዔራኔ፤"},{"book":"ማዢንቲ ማፃኣፔ","chapter":"30","verse":"30","text":"ታ ሙኩዋንቴ ቤርታ ኔኤኮ ዓኣ ዻኮ ቆልሞንሢ ሃሢ ኮሺ ሚርጌኔ፥ ታ ሄሌ ቤዞይዳ ቢያ ናንጊና ናንጋ ጎዳ ዓንጆ ኔኤም ዒንጌኔ፤ ማይ ሃይፓ ሴካ ታ ማኣሮ ዓሶም ማዓ ባኣዚ ታ ዴንቃንዳያ ኮይሳኔ» ጌዔኔ።"},{"book":"ማዢንቲ ማፃኣፔ","chapter":"30","verse":"31","text":"ላኣባ፦ «ሂዴቶ ዓይጎ ታ ኔኤም ጪጎንዶይ?» ጌዒ ዒዛ ዖኦጫዛ፥ ያይቆኦቤ ሂዚ ጌዔኔ፦ «ታ ኔኤም ጋዓ ፔቴ ባኣዚስኬማ ሌሊ ኔ ታኣም ማዼቶ ቆልሞ ታ ኔኤኮ ሄንቂፆ ሃሻዓኬ፤"},{"book":"ማዢንቲ ማፃኣፔ","chapter":"30","verse":"32","text":"ዬና ዓይጎዳይ ጌዔቶ ሃኖ ታ ኔኤኮ ቆልሞ ባኣኮ ዓኣዻዖ ዖዳሎና ቦርጮ ዋኣሮና ካርፆ ማራቶና ቁሪ ዱማሳንዳኔ፤ ዔያታኣ ታ ኔኤም ማዼሢ ዛሎ ታኣም ማዓንዳኔ፤30፡32 ዬኖ ሃራኔ ዓጮይዳ ዖዳላና ቦርጫ ዋኣሪና ሃሣ ካርሢ ማራይና ዓኣያቱዋሴ።"},{"book":"ማዢንቲ ማፃኣፔ","chapter":"30","verse":"33","text":"ዬያይዲ ታኣኮ ጎኑሞና ጉሙርቂንቲፆና ሴካ ቤርታ ዔርታንዳኔ፤ ታ ኔኤም ማዼ ዛሎ ኔ ታኣም ዒንጋኒ ሙካ ዎዶና ዖዳላ ማዒባኣያና ቦርጫ ማዒባኣ ዋኣሪ ኔ ዴንቄቴ፥ ዬያጉዲ ሃሣ ካርሢ ማዒባኣ ማራይ ኔ ዴንቄቴ ዉኡቂንቴያታሢ ኔ ዔራኒ ዳንዳዓኔ።»"},{"book":"ማዢንቲ ማፃኣፔ","chapter":"30","verse":"34","text":"ላኣባ፦ «ዔኤዔ ኔ ጌዔሢ ኮሺኬ» ጌዔኔ።"},{"book":"ማዢንቲ ማፃኣፔ","chapter":"30","verse":"35","text":"ጋዓንቴ ዬኖ ኬሎና ላኣባ ጎኦሾ፥ ሃሣ ቦርጫ ማዔ ኮላቶና ቦኦሬ ዖዳላ ማዔ ዋኣሮ ዒንዶ ቢያ ኬሴኔ፤ ዬያጉዲ ሃሣ ካርሢ ማዔ ማራይ ቢያ ዱማሲ ዓቲንቆ ናኣቶና ሄንቂሴኔ።"},{"book":"ማዢንቲ ማፃኣፔ","chapter":"30","verse":"36","text":"ዬካፓ ላኣባ ቆልሞ ዒሺ ሃይሦ ኬሊ ጎይሢ ማዓያ ያይቆኦቤይዳፓ ሃኪ ዓኣዼኔ፤ ያይቆኦቤ ጋዓንቴ ላኣባኮ ዓቴ ቆልሞ ሄንቂፆ ዓርቄኔ።"},{"book":"ማዢንቲ ማፃኣፔ","chapter":"30","verse":"37","text":"ያይቆኦቤ ዒማና ሊቢኔንታ ሌውዜንታ ዔርሞኔ ጌይንታ ሚሢ ሜሊባኣያ፥ ዓኣዔ ኮኦሎ ዔካዖ ኮኦሎንሢኮ ጋሮይዳ ቦኦሬሢ ጴዻንዳጉዲ ቦርጫሲ ቁኡሮ ጱዼኔ።"},{"book":"ማዢንቲ ማፃኣፔ","chapter":"30","verse":"38","text":"ዬካፓ ቆልማ ዋኣፆ ዑሽካኒ ሙካኣና ቤርታ ቤርታ ዔያቶም ጴዻንዳጉዲ ዋኣፆ ዑሾ ጎንጋሎይዳ ጌሤኔ፤ ዓይጎሮ ጌዔቶ ቆልማ ዋኣፆ ዑሽካኒ ሙካ ዎዶና ቤኤሊንታያ ማዔሢሮኬ።"},{"book":"ማዢንቲ ማፃኣፔ","chapter":"30","verse":"39","text":"ዬያሮ ቆልማ ቤኤሊንታኣና ቦርጫሶና ኮኦሎ ዛጋዖ ጎኦሾ፥ ቦርጫ ሃሣ ዖዳላ ማዔ ዋናናይንታ ማራ ናይያ ሾዔኔ።"},{"book":"ማዢንቲ ማፃኣፔ","chapter":"30","verse":"40","text":"ያይቆኦቤ ዬንሢ ዋኣሮንሢና ማራቶንሢና ዱማሴኔ፤ ሃንጎ ዓቴ ቆልሞ ላኣባኮ ዖዳሎና ካርፆ ማዔዞንሢናኮ ቤርታ ቤርታ ማሂ ዔቂሴኔ፤ ዬያይዲ ያይቆኦቤ ፔ ቆልሞ ሚርጊሼኔ፥ ሃሣ ላኣባ ቆልሞይዳፓኣ ዱማሴኔ።"},{"book":"ማዢንቲ ማፃኣፔ","chapter":"30","verse":"41","text":"ኮሺ ማዔ ቆልሞንሢ ቤኤሊንታ ዎዶና ያይቆኦቤ ቦርጫሲንቴ ኮኦሎንሢ ዔያታ ዑሽካ ባኮኮ ቤርታ ጌሣዛ ቆልማ ዬያ ዛጋኔ።"},{"book":"ማዢንቲ ማፃኣፔ","chapter":"30","verse":"42","text":"ጋዓንቴ ዬንሢ ኮኦሎንሢ ላቤያ ማዔ ፑርቶ ቆልሞ ቤርታ ጌሡዋሴ፤ ዬያይዲ ላቤያ ማዔ ቆልማ ላኣባም ማዓዛ፥ ዶዶ ቆልማ ጋዓንቴ ያይቆኦቤም ማዔኔ።"},{"book":"ማዢንቲ ማፃኣፔ","chapter":"30","verse":"43","text":"ዬያይዲፆና ያይቆኦቤ ሚርጌ ዖርጎጬኔ፤ ሚርጌ ቆልሞንታ ዒዛም ማዻ ላኣሊንታ ዓቲንቄንታ፥ ሃሣ ሚርጌ ጋኣሎንታ ሃሬንታ ዒዛኮ ዓኣያ ማዔኔ።"}]}