{"data":[{"book":"ማዢንቲ ማፃኣፔ","chapter":"25","verse":"1","text":"ሳኣራ ሃይቄሢኮ ጊንፃ ዓብራሃሜ ሜሌ ኬፁራ ጌይንታ ላኣሊስኬኖ ዔኬኔ፤"},{"book":"ማዢንቲ ማፃኣፔ","chapter":"25","verse":"2","text":"ዒዛኣ ዚምራኔ፥ ዮቂሻኔ፥ ሜዳኔ፥ ሚዲያሜ፥ ዩሽባቄኔንታ ሹሃኔ ጎዖስኬንሢ ዓብራሃሜም ሾዔኔ።"},{"book":"ማዢንቲ ማፃኣፔ","chapter":"25","verse":"3","text":"ዮቂሻኔ ጎዖሢ ሳባኔና ዴዳኔ ጎዖዞንሢ ሾዔኔ፤ ዴዳኔ ጎዖሢኮ ዜርፃ ዓሹሬ ዓሶ፥ ሌፁሻ ዓሶና ዔማ ዓሶናኬ።"},{"book":"ማዢንቲ ማፃኣፔ","chapter":"25","verse":"4","text":"ሚዲያሜ ናኣቶንሢ ዔፓ፥ ዔፔሬ፥ ሃኖኬ፥ ዓቢዳዒና ዓልዳዓ ጎዖዞንሢ ማዓዛ ዬንሢ ቢያ ኬፁራ ናኣቶኬ።"},{"book":"ማዢንቲ ማፃኣፔ","chapter":"25","verse":"5","text":"ዓብራሃሜ ፔኤኮ ዓኣ ቆሎ ቢያ ዪሳኣቄ ዻካልሴኔ፤"},{"book":"ማዢንቲ ማፃኣፔ","chapter":"25","verse":"6","text":"ሜሌ ላኣሎይዳፓ ዒዛም ሾይንቴ ናኣቶም ጋዓንቴ ዓብራሃሜ ሃይቂባኣዖ ኮይሳ ባኣዚ ዒንጊ፥ ዒዛኮ ናኣዚ ዪሳኣቄይዳፓ ሃኪሲ ሴካ ዓባ ኬስካ ዛሎ ባንሢ ዳኬኔ።"},{"book":"ማዢንቲ ማፃኣፔ","chapter":"25","verse":"7","text":"ዓብራሃሜ ናንጌ ሌዓ ፄኤታና ላንካይታሚ ዶንጎኬ፤"},{"book":"ማዢንቲ ማፃኣፔ","chapter":"25","verse":"8","text":"ዬያይዲ ዓብራሃሜ ጊዳያ ዖዶሲ ሌዔ ናንጊ ጋርቼዖ ሃይቄኔ፤"},{"book":"ማዢንቲ ማፃኣፔ","chapter":"25","verse":"9","text":"ናኣታ ዒዛኮ ዪሳኣቄና ዒስማዔኤሌና ማክጴላ ጌይንታ ዴኖ ዔታ ዓኣ ቤዜሎይዳ ዒዛ ዱኡኬኔ፤ ዬይ ዴኖ ዔታ ዓኣ ቤዛ ሜሚሬ ጎዖ ቤዜሎኮ ዓባ ኬስካ ባንፆና ሄኤቴ ዜርፃሢ ፆሃሬ ናኣዚ ዔፕሮኦኔ ጎዦ ጋራ ዓኣዞኬ፤"},{"book":"ማዢንቲ ማፃኣፔ","chapter":"25","verse":"10","text":"ዬና ቤዜላ ዓብራሃሜ ሄኤቴ ዓሢዳፓ ሻንቄ ዱኡፖ ቤዜሎታሢሮ ዓብራሃሜያ ዒዛኮ ማቻ ሳኣራ ዱኡኪንቴ፥ ዴኖ ዔታ ዓኣ ቤዜሎይዳ ዱኡቴኔ። 25፡10 ማዢ. ማፃ 23፡3-16።"},{"book":"ማዢንቲ ማፃኣፔ","chapter":"25","verse":"11","text":"ዓብራሃሜ ሃይቄሢኮ ጊንፃ ፆኦሲ ዒዛኮ ናኣዚ ዪሳኣቄ ዓንጄኔ፤ ዪሳኣቄያ ቢዔርላሃይሮዒ ጌይፃ «ታና ዛጋ ናንጊና ናንጋ ጎዳሢ» ጌይንታ ቦቆሎ ዓጫ ናንጋኔ።"},{"book":"ማዢንቲ ማፃኣፔ","chapter":"25","verse":"12","text":"ዓጋኣሮ ጌይንታ ሳኣራኮ ማዾ ማዻ ጊብፄ ዓጮ ላኣሌላ ዓብራሃሜም ሾዔ ናኣዚ ዒስማዔኤሌ፥"},{"book":"ማዢንቲ ማፃኣፔ","chapter":"25","verse":"13","text":"ሃይፓ ዴማ ፔኤኮ ሌዖ ሌዖ ጉዴያ ጌሢንቲ ፓይዲንታ ናኣቶ ሾዔኔ፤ ዔያታኣ፦ ኔባዮቴ፥ ቄዳሬ፥ ዓዲባዔኤሌ፥ ማቢሳሜ፥"},{"book":"ማዢንቲ ማፃኣፔ","chapter":"25","verse":"14","text":"ሚሽማዔ፥ ዱማ፥ ማሳ፥"},{"book":"ማዢንቲ ማፃኣፔ","chapter":"25","verse":"15","text":"ሃዳዴ፥ ቴማ፥ ዪፁሬ፥ ናፕሼንታ ቄዳሜ ጎዖዞንሢኬ።"},{"book":"ማዢንቲ ማፃኣፔ","chapter":"25","verse":"16","text":"ዬንሢ ዒስማዔኤሌ ናኣቶንሢ ታጶ ላምዖ ቶይዶኮ ቤርታኣ ማዖንሢኬ፤ ሱንፃ ዔያቶኮ ዔያታ ናንጌ ካታሞና ቤዞና ዔኤሊንታኔ።"},{"book":"ማዢንቲ ማፃኣፔ","chapter":"25","verse":"17","text":"ዒስማዔኤሌያ ሌዓ ዒዛኮ ፄኤታና ሃይሢታሚ ላንካይ ማዓዛ ሃይቄኔ፤"},{"book":"ማዢንቲ ማፃኣፔ","chapter":"25","verse":"18","text":"ዒስማዔኤሌ ዜርፃ ጊብፄ ዓጮኮ ዓባ ኬስካ ዛሎና ዓሶኦሬ ዓጮ ዓኣዻ ጎይፃ ሃዊላና ቤሹሬ ጌይንታ ዓጮ ባኣካ ናንጋያ ማዓዛ፥ ናንጋ ዔያቶኮ ሃንጎ ዓብራሃሜ ዜርፆና ዎላ ፑርቲ ዎሊፓ ሃኪኬ።"},{"book":"ማዢንቲ ማፃኣፔ","chapter":"25","verse":"19","text":"ዓብራሃሜ ናኣዚ ዪሳኣቄ ዛሎ ሃይሳ ያዺኬ፤ ዓብራሃሜ ዪሳኣቄ ሾዔኔ።"},{"book":"ማዢንቲ ማፃኣፔ","chapter":"25","verse":"20","text":"ዪሳኣቄ ባኣቱዔኤሌ ናዎ ዒርቢቃ ዔካኣና ሌዓ ዒዛኮ ዖይዲታሚኬ፤ ዒርቢቃኮ ዓዶ ባኣቱዔኤሌና ዒሾ ላኣባና ሜሶፖታሚያይዳ ናንጋ ዓራሜ ዓጪ ዓሲኬ፤"},{"book":"ማዢንቲ ማፃኣፔ","chapter":"25","verse":"21","text":"ዒርቢቃ ዞኦኮ ማዔሢሮ ዪሳኣቄ ዒዞ ዛሎ ናንጊና ናንጋ ጎዳ ሺኢቃዛ፥ ጎዳሢ ዒዛኮ ሺኢጲፆ ዋይዜም ዒርቢቃ ጎጳዼኔ፤"},{"book":"ማዢንቲ ማፃኣፔ","chapter":"25","verse":"22","text":"ዒዛ ሜንቴ ጎጳዻዛ ናኣታ ጎጶ ጋራ ዎሊና ሂዒንቲሢ ዓርቄሢሮ ዒዛ፦ «ሃያጉዴ ባኣዚ ዎይታዛ ታጊዳ ማዺንታኒ ዳንዳዔይ?» ጌዒ ናንጊና ናንጋ ጎዳ ሺኢቂሢ ዓርቄኔ።"},{"book":"ማዢንቲ ማፃኣፔ","chapter":"25","verse":"23","text":"ናንጊና ናንጋ ጎዳሢያ ዒዞም፦"},{"book":"ማዢንቲ ማፃኣፔ","chapter":"25","verse":"24","text":"ሾይጫ ዓርቄ ዎዶና ሜንቴ ዓቲንቄ ናይ ዒዛ ሾዔኔ።"},{"book":"ማዢንቲ ማፃኣፔ","chapter":"25","verse":"25","text":"ቤርታ ሾይንቴሢኮ ማላሢ ዞቄ፥ ዑፃኣ ጋፓኔና ማዔሢሮ «ዔኤሳዎ»25፡25 ዔኤሳዎ ጌይፃ፦ ዔብሬ ዓሶ ሙኡቺና «ጋፓኔ ሚርጌያ» ጌይሢኬ። ጌይንቴኔ።"},{"book":"ማዢንቲ ማፃኣፔ","chapter":"25","verse":"26","text":"ላምዓሳሢ ሾይንታኣና ዔኤሳዎኮ ዲንጊርዦ ዓርቂ ሾይንቴሢሮ «ያይቆኦቤ»25፡26 ያይቆኦቤ ጌይፃ፦ ዔብሬ ዓሶ ሙኡቺና «ዲንጊርሺ ዓርቃያ» ጌይሢኬ። ጌይንቴኔ። ናኣታ ሾይንታኣና ሌዓ ዪሳኣቄኮ ላሂታሚኬ።"},{"book":"ማዢንቲ ማፃኣፔ","chapter":"25","verse":"27","text":"ዪሳኣቄኮ ላምዖ ናኣቶንሢ ዲጬኔ፤ ዔኤሳዎ ካይካ ፔኤቂ ኬሞ ናሽካያ ማዓዛ፥ ያይቆኦቤ ጋዓንቴ ማኣሪዳ ፔኤቃ ዚቴኬ።"},{"book":"ማዢንቲ ማፃኣፔ","chapter":"25","verse":"28","text":"ዪሳኣቄ ዔኤሳዎ ባሼ ናሽካኔ፤ ዓይጎሮ ጌዔቶ ዔኤሳዎ ኬማሢና ቦዖ ዓሽኪ ሙኡዛሢሮኬ። ዒርቢቃ ጋዓንቴ ያይቆኦቤ ናሽካኔ።"},{"book":"ማዢንቲ ማፃኣፔ","chapter":"25","verse":"29","text":"ፔቴ ኬሊና ዔኤሳዎ ካዮ ኬማሢዳፓ ሚርጌ ናይዺንቲ ሙካንቴ ጌኤዚ ያይቆኦቤ ሲንጊሮና ዞቄ ዎፄ ዎፄኔ፤"},{"book":"ማዢንቲ ማፃኣፔ","chapter":"25","verse":"30","text":"ዔኤሳዎ ያይቆኦቤ ኮራ፦ «ታ ኮሺ ናይዺንቴሢሮ ሃያ ዞቄ ዎፆ ታና ሙኡዜቴራ» ጌዔኔ። ዬያሮኬ ዔኤሳዎ ዔዶኦሜ25፡30 ዔዶኦሜ ጌይፃ፦ ዔብሬ ዓሶ ሙኡቺና «ዞቄ» ጌይሢ ማዓዛ፥ ዔኤሳዎ ጌሢንቴ ሱንፃ ዒዞናኬ። ጌይንቴሢ።"},{"book":"ማዢንቲ ማፃኣፔ","chapter":"25","verse":"31","text":"ያይቆኦቤ ዒማና፦ «ቤርታዺ ቶይዱሞ ኔኤኮ ታኣም ሻንቼ» ጌዔኔ።"},{"book":"ማዢንቲ ማፃኣፔ","chapter":"25","verse":"32","text":"ዔኤሳዎ ማሃዖ፦ «ታና ናያ ዎዻኔ፤ ቶይዱማ ታኣም ዓይጎ ዎኦታንዳይ?» ጌዔኔ።"},{"book":"ማዢንቲ ማፃኣፔ","chapter":"25","verse":"33","text":"ያይቆኦቤ ጊንሣ፦ «ያዺታቶ ቶይዱሞ ኔ ታኣም ሻንቻንዳሢ ቤርታዺ ጫኣቄ» ጋዓዛ፥ ዔኤሳዎ ጫኣቂ ቶይዱሞ ያይቆኦቤም ሻንቼኔ። 25፡33 ዔብ. 12፡16።"},{"book":"ማዢንቲ ማፃኣፔ","chapter":"25","verse":"34","text":"ዬካፓ ያይቆኦቤ ሲንጊሮ ዎፆ ካሣና ዔኤሳዎም ዒንጋዛ፥ ዒዚያ ሙዒ ዑሽኬሢኮ ጊንፃኣፓ ዔቂ ዓኣዼኔ፤ ዬያይዲ ዔኤሳዎ ፔኤኮ ቶይዱሞ ቦሂ ሼሌዒሴኔ።"}]}