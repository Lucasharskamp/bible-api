{"data":[{"book":"Matteus","chapter":"22","verse":"1","text":"Weer nam Jesus het woord, en sprak tot hen in gelijkenissen:"},{"book":"Matteus","chapter":"22","verse":"2","text":"Het rijk der hemelen is gelijk aan een koning, die een bruiloftsmaal gaf voor zijn zoon."},{"book":"Matteus","chapter":"22","verse":"3","text":"En hij zond zijn dienaars uit, om de genodigden tot de bruiloft te roepen; maar ze wilden niet komen."},{"book":"Matteus","chapter":"22","verse":"4","text":"Opnieuw zond hij andere dienaars, en sprak: Zegt aan de genodigden: Ziet, ik heb mijn maaltijd gereed, mijn ossen en mestvee zijn geslacht, en alles is klaar; komt toch ter bruiloft."},{"book":"Matteus","chapter":"22","verse":"5","text":"Maar ze sloegen er geen acht op, en gingen huns weegs; de een naar zijn hoeve, de ander naar zijn zaken."},{"book":"Matteus","chapter":"22","verse":"6","text":"De overigen grepen zijn dienaars vast, mishandelden en doodden ze."},{"book":"Matteus","chapter":"22","verse":"7","text":"Toen werd de koning vergramd; hij zond zijn leger uit, doodde die moordenaars en stak hun stad in brand."},{"book":"Matteus","chapter":"22","verse":"8","text":"En hij sprak tot zijn dienaars: Het bruiloftsmaal is wel gereed, maar de genodigden verdienden het niet."},{"book":"Matteus","chapter":"22","verse":"9","text":"Gaat dus naar de kruispunten der straten, en nodigt allen ter bruiloft, die gij er vinden zult."},{"book":"Matteus","chapter":"22","verse":"10","text":"Zijn dienaars gingen de straten op, en verzamelden allen, die zij er aantroffen, slechten en goeden; en de bruiloftszaal werd met gasten gevuld."},{"book":"Matteus","chapter":"22","verse":"11","text":"Toen nu de koning binnentrad, om de aanliggende gasten te zien, zag hij een man, die geen bruiloftskleed aan had."},{"book":"Matteus","chapter":"22","verse":"12","text":"En hij sprak tot hem: Vriend, hoe zijt ge hier zonder bruiloftskleed binnengekomen? Hij wist er geen antwoord op te geven."},{"book":"Matteus","chapter":"22","verse":"13","text":"Nu zei de koning tot zijn bedienden: Bindt hem handen en voeten, en werpt hem naar buiten de duisternis in; daar zal geween zijn en gekners der tanden."},{"book":"Matteus","chapter":"22","verse":"14","text":"Want velen zijn geroepen, maar weinigen zijn uitverkoren."},{"book":"Matteus","chapter":"22","verse":"15","text":"Daarop gingen de farizeën heen, en beraadslaagden, hoe ze Hem in zijn eigen woorden zouden verstrikken."},{"book":"Matteus","chapter":"22","verse":"16","text":"Ze zonden hun leerlingen met de aanhangers van Herodes op Hem af met de vraag: Meester, we weten, dat Gij oprecht zijt, de weg van God naar waarheid leert, en niemand naar de ogen ziet; want Gij kent geen aanzien des persoons."},{"book":"Matteus","chapter":"22","verse":"17","text":"Zeg ons dus: wat dunkt U; is het geoorloofd den keizer belasting te betalen, of niet?"},{"book":"Matteus","chapter":"22","verse":"18","text":"Jesus kende hun boosheid, en sprak: Huichelaars, wat stelt gij Mij op de proef?"},{"book":"Matteus","chapter":"22","verse":"19","text":"Laat Mij de cijnspenning zien. Ze hielden Hem een tienling voor."},{"book":"Matteus","chapter":"22","verse":"20","text":"Jesus zeide hun: Wiens beeld en randschrift is dit?"},{"book":"Matteus","chapter":"22","verse":"21","text":"Ze zeiden: Van den keizer. Hij sprak tot hen: Geeft dan den keizer, wat den keizer toekomt; en geeft aan God, wat God toekomt."},{"book":"Matteus","chapter":"22","verse":"22","text":"Toen ze dit hoorden, waren ze verwonderd; ze lieten Hem met rust, en gingen heen."},{"book":"Matteus","chapter":"22","verse":"23","text":"Op diezelfde dag kwamen de sadduceën naar Hem toe, die de verrijzenis loochenen. Ze ondervroegen Hem:"},{"book":"Matteus","chapter":"22","verse":"24","text":"Meester, Moses heeft gezegd: Wanneer iemand kinderloos sterft, dan zal zijn broer de vrouw van hem huwen, en nakomelingschap voor zijn broer verwekken."},{"book":"Matteus","chapter":"22","verse":"25","text":"Nu waren er bij ons zeven broers; de eerste huwde en stierf; en daar hij geen kinderen had, liet hij zijn vrouw achter aan zijn broer."},{"book":"Matteus","chapter":"22","verse":"26","text":"Zo ging het ook met den tweeden en den derden, tot den zevenden toe."},{"book":"Matteus","chapter":"22","verse":"27","text":"Het laatst van allen stierf ook de vrouw."},{"book":"Matteus","chapter":"22","verse":"28","text":"Wien van de zeven zal ze nu bij de verrijzenis als vrouw toebehoren? Ze hebben haar immers allen gehad."},{"book":"Matteus","chapter":"22","verse":"29","text":"Jesus antwoordde: Gij dwaalt en kent de Schriften niet, en evenmin de kracht van God."},{"book":"Matteus","chapter":"22","verse":"30","text":"Want bij de verrijzenis huwt men niet, noch wordt men gehuwd; maar men zal zijn als engelen Gods in de hemel."},{"book":"Matteus","chapter":"22","verse":"31","text":"En wat de verrijzenis der doden betreft, hebt gij niet gelezen, wat God u gezegd heeft:"},{"book":"Matteus","chapter":"22","verse":"32","text":"“Ik ben de God van Abraham, de God van Isaäk, de God van Jakob?” Hij is toch geen God van doden, maar van levenden."},{"book":"Matteus","chapter":"22","verse":"33","text":"Toen het volk dit hoorde, stond het verbaasd over zijn leer."},{"book":"Matteus","chapter":"22","verse":"34","text":"Toen de farizeën vernamen, dat Hij de sadduceën tot zwijgen gebracht had, kwamen ze naar Hem toe;"},{"book":"Matteus","chapter":"22","verse":"35","text":"en een hunner, een wetgeleerde, vroeg, om Hem op de proef te stellen:"},{"book":"Matteus","chapter":"22","verse":"36","text":"Meester, wat is het grootste gebod in de Wet?"},{"book":"Matteus","chapter":"22","verse":"37","text":"Jesus zei hem: “Gij zult den Heer uw God beminnen met heel uw hart, met heel uw ziel en heel uw verstand.”"},{"book":"Matteus","chapter":"22","verse":"38","text":"Dit is het grootste en eerste gebod."},{"book":"Matteus","chapter":"22","verse":"39","text":"En het tweede daaraan gelijk: “Gij zult uw naaste beminnen als uzelf.”"},{"book":"Matteus","chapter":"22","verse":"40","text":"Aan deze twee geboden hangt heel de Wet en de Profeten."},{"book":"Matteus","chapter":"22","verse":"41","text":"Daar nu de farizeën toch bij elkaar waren, vroeg Jesus hun:"},{"book":"Matteus","chapter":"22","verse":"42","text":"Wat dunkt u van den Christus? Wiens zoon is Hij? Ze zeiden: Van David."},{"book":"Matteus","chapter":"22","verse":"43","text":"Hij zeide hun: Hoe noemt David in den Geest Hem dan Heer, wanneer hij zegt:"},{"book":"Matteus","chapter":"22","verse":"44","text":"“De Heer heeft gesproken tot mijn Heer: Zet U aan mijn rechterhand, Totdat Ik uw vijanden leg Als een voetbank voor uw voeten!”"},{"book":"Matteus","chapter":"22","verse":"45","text":"Als David Hem Heer noemt, hoe is Hij dan zijn zoon?"},{"book":"Matteus","chapter":"22","verse":"46","text":"Niemand kon Hem antwoord geven; en van die dag af durfde niemand Hem meer ondervragen."}]}