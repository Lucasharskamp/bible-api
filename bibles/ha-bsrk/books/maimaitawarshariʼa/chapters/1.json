{"data":[{"book":"Maimaitawar Shariʼa","chapter":"1","verse":"1","text":"Waɗannan su ne kalmomin da Musa ya yi wa dukan Isra’ila, a hamada gabas da Urdun, wato, Araba, ɗaura da Suf, tsakanin Faran da Tofel, Laban, Hazerot da Dizahab."},{"book":"Maimaitawar Shariʼa","chapter":"1","verse":"2","text":"(Yakan ɗauki kwana goma sha ɗaya daga Horeb zuwa Kadesh Barneya ta hanyar Dutsen Seyir.)"},{"book":"Maimaitawar Shariʼa","chapter":"1","verse":"3","text":"A shekara ta arba’in, a rana ta fari ga wata na goma sha ɗaya, Musa ya yi shela ga Isra’ilawa game da dukan abin da Ubangiji ya umarta shi game da su."},{"book":"Maimaitawar Shariʼa","chapter":"1","verse":"4","text":"Wannan ya faru bayan ya ci Sihon sarkin Amoriyawa wanda ya yi mulki a Heshbon da yaƙi. A Edireyi kuma ya ci Og sarkin Bashan wanda ya yi mulki a Ashtarot da yaƙi."},{"book":"Maimaitawar Shariʼa","chapter":"1","verse":"5","text":"Gabas da iyakar Mowab, Musa ya fara bayyana wannan doka, yana cewa,"},{"book":"Maimaitawar Shariʼa","chapter":"1","verse":"6","text":"Ubangiji Allahnmu ya faɗa mana a Horeb cewa, “Daɗewarku a wannan dutse ya isa haka."},{"book":"Maimaitawar Shariʼa","chapter":"1","verse":"7","text":"Ku tashi, ku ci gaba zuwa ƙasar tudun Amoriyawa; ku tafi wurin dukan maƙwabta a cikin Araba, a cikin duwatsu, a gindin yammancin tuddai, a Negeb da kuma a ta kwaruruka, da ƙasar Kan’aniyawa da kuma zuwa Lebanon, har zuwa babban kogi, wato, Yuferites."},{"book":"Maimaitawar Shariʼa","chapter":"1","verse":"8","text":"Duba na riga na ba ku wannan ƙasa. Ku shiga ku mallaki ƙasar da Ubangiji ya rantse zai ba wa kakanninku, ga Ibrahim, Ishaku da kuma Yaƙub, da kuma ga zuriyarsu bayansu.”"},{"book":"Maimaitawar Shariʼa","chapter":"1","verse":"9","text":"A wancan lokaci na faɗa muku cewa, “Ku kaya ne masu nauyi da ni kaɗai ba zan iya ɗauka ba."},{"book":"Maimaitawar Shariʼa","chapter":"1","verse":"10","text":"Ubangiji Allahnku ya ƙara yawanku har yau kuka zama da yawa kamar taurari a sarari."},{"book":"Maimaitawar Shariʼa","chapter":"1","verse":"11","text":"Bari Ubangiji, Allahn kakanninku yă ƙara yawanku sau dubu, yă kuma albarkace ku yadda ya yi alkawari!"},{"book":"Maimaitawar Shariʼa","chapter":"1","verse":"12","text":"Amma yaya zan ɗauka dukan damuwoyinku da nawayarku da kuma faɗace-faɗacenku duka ni kaɗai?"},{"book":"Maimaitawar Shariʼa","chapter":"1","verse":"13","text":"Ku zaɓi waɗansu masu hikima, masu ganewa, da kuma mutanen da ake girmama daga kowace kabilarku, zan kuma sa su a kanku.”"},{"book":"Maimaitawar Shariʼa","chapter":"1","verse":"14","text":"Kuka amsa mini, kuka ce, “Abin da ka ce za ka yi, yana da kyau.”"},{"book":"Maimaitawar Shariʼa","chapter":"1","verse":"15","text":"Saboda haka na ɗauko shugabannin kabilanku masu hikima, waɗanda suka saba da ma’amala da jama’a, na sa su shugabanni a gabanku, waɗansu suka zama shugabanni a kan dubu-dubu, waɗansu a kan ɗari-ɗari, waɗansu a kan hamsin-hamsin, waɗansu kuma a kan goma-goma. Na sa su zama shugabanni a kabilanku."},{"book":"Maimaitawar Shariʼa","chapter":"1","verse":"16","text":"Na kuma umarci alƙalanku a wancan lokaci, na ce, “Ku yi adalci cikin shari’a tsakanin ’yan’uwanku, ko damuwar tana tsakanin ’yan’uwa Isra’ilawa ne, ko kuwa tsakanin Isra’ilawa da baƙin da suke zaune a cikinku."},{"book":"Maimaitawar Shariʼa","chapter":"1","verse":"17","text":"Kada ku nuna sonkai a cikin hukuncinku, ku saurari kowane ɓangare, babba da ƙarami, kada ku ji tsoron wani, gama hukunci na Allah ne. Ku kawo kowane batun da ya sha ƙarfinku, zan kuwa saurare shi.”"},{"book":"Maimaitawar Shariʼa","chapter":"1","verse":"18","text":"A wancan lokacin kuwa na faɗa muku dukan abin da ya kamata ku yi."},{"book":"Maimaitawar Shariʼa","chapter":"1","verse":"19","text":"Sa’an nan, muka kama hanya daga Horeb muka ratsa wajen ƙasar tudun Amoriyawa ta dukan hamadarta mai fāɗi, da kuma mai bantsoron da kuka gani, muka kuma kai Kadesh Barneya yadda Ubangiji, Allahnmu ya umarce mu."},{"book":"Maimaitawar Shariʼa","chapter":"1","verse":"20","text":"Sai na ce muku, “Kun iso ƙasar tudun Amoriyawa, wadda Ubangiji, Allahnmu yake ba mu."},{"book":"Maimaitawar Shariʼa","chapter":"1","verse":"21","text":"Duba, Ubangiji Allahnku ya ba ku ƙasar. Ku haura ku mallake ta yadda Ubangiji Allahn kakanninku ya faɗa muku. Kada ku ji tsoro, kada ku fid da zuciya.”"},{"book":"Maimaitawar Shariʼa","chapter":"1","verse":"22","text":"Sai dukanku kuka zo wurina kuka ce, “Bari mu aiki mutane su yi gaba su leƙi mana asirin ƙasar, su kuma kawo mana labari game da hanyar da za mu bi, da kuma biranen da za mu shiga.”"},{"book":"Maimaitawar Shariʼa","chapter":"1","verse":"23","text":"Ra’ayin nan naku ya yi mini kyau, saboda haka na zaɓe ku goma sha biyu, mutum guda daga kowace kabila."},{"book":"Maimaitawar Shariʼa","chapter":"1","verse":"24","text":"Suka tafi, suka haura zuwa ƙasar tudu, suka kai Kwarin Eshkol, suka leƙo asirin ƙasar."},{"book":"Maimaitawar Shariʼa","chapter":"1","verse":"25","text":"Suka ɗebi ’ya’yan itatuwan ƙasar, suka sauko mana da su, suka kuma ba da labari cewa, “Ƙasar da Ubangiji Allahnmu yake ba mu, kyakkyawa ce.”"},{"book":"Maimaitawar Shariʼa","chapter":"1","verse":"26","text":"Amma ba ku yi niyya ku haura ba, kuka yi tawaye gāba da umarnin Ubangiji Allahnku."},{"book":"Maimaitawar Shariʼa","chapter":"1","verse":"27","text":"Kuka yi gunaguni a cikin tentunanku, kuna cewa, “Ubangiji ya ƙi mu; shi ya sa ya fitar da mu daga Masar don yă ba da mu ga hannuwan Amoriyawa su hallaka mu."},{"book":"Maimaitawar Shariʼa","chapter":"1","verse":"28","text":"Ina za mu? ’Yan’uwanmu suka sa muka fid da zuciya. Suka ce, ‘Mutanen sun fi mu ƙarfi, sun kuma fi mu tsayi; biranen manya ne, da katanga har sama. Mun ma ga Anakawa a can.’ ”"},{"book":"Maimaitawar Shariʼa","chapter":"1","verse":"29","text":"Sai na ce muku, “Kada ku firgita; kada ku ji tsoronsu."},{"book":"Maimaitawar Shariʼa","chapter":"1","verse":"30","text":"Ubangiji Allahnku yana a gabanku, zai yi yaƙi saboda ku, kamar yadda ya yi a kan idanunku a Masar,"},{"book":"Maimaitawar Shariʼa","chapter":"1","verse":"31","text":"da kuma a cikin hamada. A can ma kun ga yadda Ubangiji Allahnku ya riƙe ku ko’ina da kuka tafi, kamar yadda mahaifi yakan riƙe ɗansa, sai da kuka kai wannan wuri.”"},{"book":"Maimaitawar Shariʼa","chapter":"1","verse":"32","text":"Duk da haka, ba ku amince da Ubangiji Allahnku ba,"},{"book":"Maimaitawar Shariʼa","chapter":"1","verse":"33","text":"shi da ya sha gabanku a tafiyarku, cikin wuta da dad dare da kuma girgije da rana, don yă nemi wurare domin ku kafa sansani, don kuma yă nuna muku hanyar da za ku bi."},{"book":"Maimaitawar Shariʼa","chapter":"1","verse":"34","text":"Da Ubangiji ya ji abin da kuka faɗa, sai ya husata, ya kuma yi rantsuwa ya ce,"},{"book":"Maimaitawar Shariʼa","chapter":"1","verse":"35","text":"“Babu wani a cikin wannan muguwar tsara da zai ga ƙasa mai kyau da na rantse zan ba wa kakanninku,"},{"book":"Maimaitawar Shariʼa","chapter":"1","verse":"36","text":"sai dai Kaleb ɗan Yefunne. Zai gan ta, zan ba shi duk ƙasar da tafin ƙafarsa ta taka, shi da zuriyarsa, gama ya bi Ubangiji da zuciya ɗaya.”"},{"book":"Maimaitawar Shariʼa","chapter":"1","verse":"37","text":"Saboda ku Ubangiji ya husata da ni, ya kuma ce, “Kai ma, ba za ka shiga ƙasar ba."},{"book":"Maimaitawar Shariʼa","chapter":"1","verse":"38","text":"Amma mataimakinka, Yoshuwa ɗan Nun, zai shiga. Ka ƙarfafa shi gama shi ne zai jagoranci Isra’ila su gāje ta."},{"book":"Maimaitawar Shariʼa","chapter":"1","verse":"39","text":"Amma ’ya’yanku ƙanana waɗanda ba su san mugunta ko nagarta ba, waɗanda kuke tsammani za a kwashe su ganima, su za su shiga ƙasar. Zan ba da ita gare su, za su kuwa mallake ta."},{"book":"Maimaitawar Shariʼa","chapter":"1","verse":"40","text":"Amma ku kam, sai ku juya, ku koma cikin hamada ta hanyar Jan Teku.”"},{"book":"Maimaitawar Shariʼa","chapter":"1","verse":"41","text":"Sai kuka amsa, kuka ce, “Mun yi zunubi ga Ubangiji. Za mu haura mu yi yaƙi yadda Ubangiji Allahnmu ya umarce mu.” Saboda haka kowannenku ya yi ɗamara da kayan yaƙinsa, kuka yi tsammani zai zama muku da sauƙi ku ci ƙasar tuddai da yaƙi."},{"book":"Maimaitawar Shariʼa","chapter":"1","verse":"42","text":"Amma Ubangiji ya ce mini, “In faɗa muku, ‘Kada ku fāɗa musu da yaƙi, gama ba zai kasance tare da ku ba. Idan kuka kuskura, abokan gābanku za su murƙushe ku.’ ”"},{"book":"Maimaitawar Shariʼa","chapter":"1","verse":"43","text":"Sai na faɗa muku, amma ba ku saurara ba. Kuka yi tawaye ga umarnin Ubangiji, a cikin jahilcinku kuwa kuka taka, kuka haura cikin ƙasar tudu."},{"book":"Maimaitawar Shariʼa","chapter":"1","verse":"44","text":"Amoriyawan da suke zama a waɗannan tuddai, suka fito kamar tarin ƙudan zuma gāba da ku, suka kore ku, suka fatattake ku daga Seyir har zuwa Horma."},{"book":"Maimaitawar Shariʼa","chapter":"1","verse":"45","text":"Kuka dawo, kuka yi kuka a gaban Ubangiji, amma bai kula da ku ba, balle yă saurare ku."},{"book":"Maimaitawar Shariʼa","chapter":"1","verse":"46","text":"Haka kuwa kuka zauna a Kadesh kwanaki masu yawa, kuka ci lokaci a can."}]}