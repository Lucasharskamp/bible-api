{"data":[{"book":"इफिसिगोळ","chapter":"5","verse":"1","text":"इदुरसाटी प्रिय चिकोरगोळ घाई परमेश्वर उन अनुकरण माळी,"},{"book":"इफिसिगोळ","chapter":"5","verse":"2","text":"अदिक प्यार दा नळी ह्यांग मसीह भी नीम से प्यार माळदुन, अदिक नाम साटी तान तान इक सुखदायक सुगन्ध इन साटी परमेश्वर उन मुंद भेंट माळकु बलिदान माळ बुट्टुर."},{"book":"इफिसिगोळ","chapter":"5","verse":"3","text":"ह्यांग पवित्र लॉकुर्द लायक आद. हांग नीम दा व्यभिचार अदिक यातोदु प्रकार इन अशुध्द क्याल्सा या लोभ इन मात भी आगबाळुल;"},{"book":"इफिसिगोळ","chapter":"5","verse":"4","text":"अदिक ना निर्लज्जता, ना मूढ़ता अन्द मातचीत माळदेव, ना मज्याक माळदेव; यतिकी ईव मातगोळ शोभा कोळालव, बल्‍की धन्यवाद अच केळकु आगुल."},{"book":"इफिसिगोळ","chapter":"5","verse":"5","text":"यतिकी नीव ईद जान्सतीर कि यावारा व्यभिचारी, या अशुध्द जन, या लोभी मंळसा अन्द, जो मूर्ति इन पुजा माळावाळा अन बराबर आन, मसीह अदिक परमेश्वर उन राज्य दा मीरास ईल्लच."},{"book":"इफिसिगोळ","chapter":"5","verse":"6","text":"यावारा नीमी व्यर्थ मातगोळ देल ध्वाका कोळबाळुल, यतिकी ईवा क्याल्सागोळ्द कारण परमेश्वर उन सिट्ट आग्या ईला मान्सावाळेर मा भळकुसतद."},{"book":"इफिसिगोळ","chapter":"5","verse":"7","text":"इदुरसाटी नीव आंदुर सहभागी ईरबाळी."},{"book":"इफिसिगोळ","chapter":"5","verse":"8","text":"यतिकी नीव रा पयला अंधकार ईरीर लेकीन ईग प्रभु दा ज्योति आईर, इदुरसाटी ज्योति इन औलाद इन घाई नळी"},{"book":"इफिसिगोळ","chapter":"5","verse":"9","text":"यतिकी ज्योति इन फल सब प्रकार इन भलाई, अदिक न्यायीपन, अदिक सच्चाई आद,"},{"book":"इफिसिगोळ","chapter":"5","verse":"10","text":"अदिक ईद परखुसी कि प्रभु उक येन भाऊसतद."},{"book":"इफिसिगोळ","chapter":"5","verse":"11","text":"अंधकार इन निष्फल क्याल्सागोळ दा सहभागी ईरबाळी, बल्‍की अदुर मा उलाहना कोळी."},{"book":"इफिसिगोळ","chapter":"5","verse":"12","text":"यतिकी आंदुर गुप्त क्याल्सागोळ्द चर्चा भी शरम इन मात आद."},{"book":"इफिसिगोळ","chapter":"5","verse":"13","text":"पर यास क्याल्सागोळ मा उलाहना कोटकु आगतद अव सप्पा ज्योति टु प्रगट आगतद, यतिकी जो सप्पा येनारा अक प्रगट माळतद अद ज्योति हुन."},{"book":"इफिसिगोळ","chapter":"5","verse":"14","text":"ई कारण आव अनतान,"},{"book":"इफिसिगोळ","chapter":"5","verse":"15","text":"इदुरसाटी ध्यान देल नोळी, कि ह्यांग चाल नळुतीर: निर्बुद्धीगोळ्द घाई ईला पर बुद्धिमानगोळ्द घाई नळी."},{"book":"इफिसिगोळ","chapter":"5","verse":"16","text":"५:१६ कुलुस्सिगोळ ४:५मवका अक बार्र सम्सी, यतिकी दिन बुरा आव."},{"book":"इफिसिगोळ","chapter":"5","verse":"17","text":"ई कारण निर्बुद्धी ईरबाळी, पर ध्यान देल सम्सी कि प्रभु उन इच्छा येन आद."},{"book":"इफिसिगोळ","chapter":"5","verse":"18","text":"अंगुर इन रास्सा टु मतवाला बन्सबाळी, यतिकी इदुर देल लुचपन आगतद, पर आत्मा देल परिपुर्ण आगतेला होगी,"},{"book":"इफिसिगोळ","chapter":"5","verse":"19","text":"५:१९ कुलुस्सिगोळ ३:१६,१७अदिक आपस दा भजन अदिक स्तुति हाळ अदिक आत्मिक हाळगोळ हाळतोगी, अदिक तान तान मन दा प्रभु उन मुंद हाळतेला अदिक कीर्तन माळतेला ईरी."},{"book":"इफिसिगोळ","chapter":"5","verse":"20","text":"अदिक हमेशा सब मातगोळ्द साटी नाम्द प्रभु यीशु मसीह अन्द हेसुर देल परमेश्वर आप्प उन धन्यवाद माळतेला ईरी."},{"book":"इफिसिगोळ","chapter":"5","verse":"21","text":"मसीह अन्द अंज्क देल आबुर दाबुर्द हात्‍ती ईरी."},{"book":"इफिसिगोळ","chapter":"5","verse":"22","text":"हे हिंग्सुरा, तान तान गांड्ड उन हिंग हात्‍ती ईरी जसा प्रभु उन."},{"book":"इफिसिगोळ","chapter":"5","verse":"23","text":"यतिकी गांड्ड हिंग्स उन ताल्ला हुन ह्यांग कि मसीह मंडली इन ताल्ला आन अदिक खुद अच मय इन उद्धारकर्ता आन."},{"book":"इफिसिगोळ","chapter":"5","verse":"24","text":"पर ह्यांग मंडली मसीह अन्द हात्‍ती आद, हांग अच हिंग्सुर भी हर मात दा तान तान गांड्ड उन हात्‍ती ईरूल."},{"book":"इफिसिगोळ","chapter":"5","verse":"25","text":"हे गांड्डुरा, तान तान हिंग्सुर से प्यार ईटी ह्यांग मसीह भी मंडली से प्यार माळकु तान तान इक अदुर साटी कोट बुट्टुन"},{"book":"इफिसिगोळ","chapter":"5","verse":"26","text":"कि आऊक वचन इन द्वारा नीर इन मयतोळदुर देल शुद्ध माळकु पवित्र माळी,"},{"book":"इफिसिगोळ","chapter":"5","verse":"27","text":"अदिक आऊक ऊंद हिंग तेजस्वी मंडली माळकु तान हात्‍ती निदुर्सुल, यदुर दा ना कलंक, ना झुर्री, ना यातोदारा अदिक हिंग वस्तु ईरूल बल्‍की पवित्र अदिक निर्दोष ईरूल."},{"book":"इफिसिगोळ","chapter":"5","verse":"28","text":"ईदा प्रकार उचित आद कि गांड्ड तान तान हिंग्सुर से तान मय इन घाई प्यार ईटली पायजे. जो तान हिंग्स उन से प्यार ईटतान, आव तान तान से प्यार ईटतान."},{"book":"इफिसिगोळ","chapter":"5","verse":"29","text":"यतिकी याऊ यागलु तान मय देल दुश्मनी ईटीदिल बल्‍की अदुर्द पालन-पोषण माळतान, जसा मसीह भी मंडली इन सांगुळ माळतान."},{"book":"इफिसिगोळ","chapter":"5","verse":"30","text":"इदुरसाटी कि नाव आऊन मय इन अंग हुयेव."},{"book":"इफिसिगोळ","chapter":"5","verse":"31","text":"“ई कारण मंळसा तान मोय-आप्प उक बिटकु तान हिंग्स उन सांगुळ ईत्‍तान, अदिक आंदुर येढ्ढु ऊंद तन आदार.”"},{"book":"इफिसिगोळ","chapter":"5","verse":"32","text":"ईद भेद रा धोळ आद, पर ना ईल मसीह अदिक मंडली इन बारा दा अनतीन."},{"book":"इफिसिगोळ","chapter":"5","verse":"33","text":"पर नीम दा टु हर ऊंद तान हिंग्स उन से तान घाई प्यार ईटुल, अदिक हिंग्स भी तान गांड्ड उन आदर माळुल."}]}