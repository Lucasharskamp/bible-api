{"data":[{"book":"Matthew","chapter":"2","verse":"1","text":"Jitia Herod raja thakise, etu somoite Judea desh laga Bethlehem town te Jisu jonom hoise. Aru gyaan thaka manu khan purab phale thaka desh pora jonom laga kotha huni kene Jerusalem te ahise,"},{"book":"Matthew","chapter":"2","verse":"2","text":"aru eneka hudise, “Yehudi khan laga Raja hobole jonom huwa to kot te ase? Kilekoile amikhan Tai laga tara purab te dikhise, aru amikhan Taike aradhana kori bole ahise.”"},{"book":"Matthew","chapter":"2","verse":"3","text":"Kintu jitia Herod raja etu hunise, tai aru tai logote Jerusalem te thaka khan sob laga mon chinta hoise."},{"book":"Matthew","chapter":"2","verse":"4","text":"Etu pichete Herod raja pora mukhyo purohit aru niyom likha manu khan ke eke logote mati kene hudise, “Khrista to kun jagate jonom hobo?”"},{"book":"Matthew","chapter":"2","verse":"5","text":"Taikhan taike koise, “Judea laga Bethlehem te, kele koile etu he bhabobadi khan pora Isor kotha te likhise,"},{"book":"Matthew","chapter":"2","verse":"6","text":"‘Kintu tumi Bethlehem, Judah2.6 Judah Mic. 5:2 desh te thaka,"},{"book":"Matthew","chapter":"2","verse":"7","text":"Etu pichete, Herod pora lukaikene gyaani manu khan ke kotha korise aru tara ki homoi te ulaise etu bhal pora jani loise."},{"book":"Matthew","chapter":"2","verse":"8","text":"Etu pichete tai gyaani manu khan ke Bethlehem te eneka koi kene pathaise, “Jabi aru bhal pora etu bacha ke bisari bhi. Kitia apnikhan taike pabo, amike kobi, kele koile Moi bhi ta te jai kene Taike aradhana koribo.”"},{"book":"Matthew","chapter":"2","verse":"9","text":"Raja laga kotha khan huna pichete, taikhan jai jaise, aru sabi, taikhan juntu tara purab te dikhise etu eke tara aru dikhise aru taikhan etu tara laga piche jaise. Etu tara taikhan age-age jai kene bacha thaka jaga uporte rukhi jaise."},{"book":"Matthew","chapter":"2","verse":"10","text":"Jitia taikhan tara ke dikhise, taikhan bisi khushi hoi kene rukhibo."},{"book":"Matthew","chapter":"2","verse":"11","text":"Titia taikhan ghor bhitor te ghusi se chutu bacha ke Tai laga ama Mary pora dhuri thaka dikhise. Taikhan athukari kene Taike aradhana korise. Taikhan khushi pora taikhan laga khajana khan khuli kene suna, aru dhona, aru bhal gundh laga tel khan daan korise."},{"book":"Matthew","chapter":"2","verse":"12","text":"Kintu Isor pora taikhan laga sapna te Herod logote wapas najabi koi kene hoshiar kori dise, etu nimite dusra rasta pora taikhan nijor desh te wapas jai jaise."},{"book":"Matthew","chapter":"2","verse":"13","text":"Kintu taikhan jai ja-a pichete, Isor laga sorgodoth sapna te ahikena Joseph ke koise, “Uthibi, bacha aru ama ke loi kene Egypt te polai jabi aru ami nokuwa tak ta te thakibi, kele koile Herod Raja pora etu bacha ke mora bole bisari bole ase.”"},{"book":"Matthew","chapter":"2","verse":"14","text":"Titia utu rati te, Joseph uthikena bacha aru ama ke loi kene Egypt desh te polai jaise."},{"book":"Matthew","chapter":"2","verse":"15","text":"Tai Herod namora tak ta te he thakise. Juntu kotha Isor laga bhabobadi pora koi disele, etu pura hoi jaise, “Egypt pora Ami laga chokra ke mati loise2.15 Egypt pora Ami laga chokra ke mati loise Hos.11:1.”"},{"book":"Matthew","chapter":"2","verse":"16","text":"Jitia Herod gyaani manu khan pora taike thogaise koi kene janise, tai bisi khong uthise. Etu nimite tai laga sipahi khan ke pathaikena jiman dui saal pora niche mota bacha Bethlehem te ase, sobke morai dibole hukum dise. Kilekoile utu somoite Jisu jonom koi kene dui saal ase koi kene Herod khobor paikena thakise."},{"book":"Matthew","chapter":"2","verse":"17","text":"Bhabobadi Jeremiah pora ki kotha koi dise eitu khan sob pura hoi jaise, juntu eneka likha asele,"},{"book":"Matthew","chapter":"2","verse":"18","text":"“Ramah town te ekta awaj hunise,"},{"book":"Matthew","chapter":"2","verse":"19","text":"Aru jitia raja Herod mori jaise, sabi, Isor laga ekjon sorgodoth, Joseph to Egypt te thaka somoite tai laga sapna te ahise,"},{"book":"Matthew","chapter":"2","verse":"20","text":"aru eneka koise, “Uthikena bacha aru tai laga ama ke loi kene Israel desh te jabi, kele koile jun manu bacha ke mora bole thakise taikhan morise.”"},{"book":"Matthew","chapter":"2","verse":"21","text":"Etu pichete Joseph uthikena, bacha aru ama ke loi jaise, aru Israel laga desh te jaise."},{"book":"Matthew","chapter":"2","verse":"22","text":"Kintu jitia tai hunise Herod laga chokra Archelaus he Judea laga raja ase, titia, tai ta te jabole bhoi hoi jaise. Hoilebi Isor pora tai laga sapna te hoshiar kori dise, aru etu jaga chari kene, tai Galilee jagate jaise."},{"book":"Matthew","chapter":"2","verse":"23","text":"Aru Nazareth laga sheher te jaise aru ta te thaki jaise. Eneka pora, juntu bhabobadi khan pora Isor laga kotha koi dise etu pura hoi jaise, juntu asele, Taike Nazareth laga manu koi kene matibo."}]}