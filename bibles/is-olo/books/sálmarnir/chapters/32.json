{"data":[{"book":"Sálmarnir","chapter":"32","verse":"1-2","text":"Hvílík náð að fá syndir sínar fyrirgefnar! Það er dásamlegt þegar afbrotin eru strikuð út! En sá léttir hverjum játandi syndara að heyra Drottin segja: „Ég sýkna þig.“"},{"book":"Sálmarnir","chapter":"32","verse":"3","text":"Sú var tíðin að ég þrjóskaðist við og neitaði að iðrast. En synd mín kvaldi mig og nagaði öllum stundum."},{"book":"Sálmarnir","chapter":"32","verse":"4","text":"Ég var friðlaus bæði nætur og daga og fann að Drottinn áminnti mig. Styrkur minn þvarr eins og lækur sem þornar á heitu sumri."},{"book":"Sálmarnir","chapter":"32","verse":"5","text":"Að lokum játaði ég synd mína fyrir þér, viðurkenndi afbrotin. Ég sagði: „Ég vil játa það allt fyrir Drottni,“ og þá fyrirgafstu mér! Sekt mín var strikuð út!"},{"book":"Sálmarnir","chapter":"32","verse":"6","text":"Þess vegna segi ég: Þú sem trúir, játaðu synd þína strax fyrir Guði, já, strax og samviskan angrar þig. Notaðu tímann meðan fyrirgefning Guðs stendur þér til boða. Annars vofir dómurinn yfir þér."},{"book":"Sálmarnir","chapter":"32","verse":"7","text":"Þú ert skjól mitt í andstreymi lífsins og lausn í nauðum og vanda. Með frelsisfögnuði umlykur þú mig."},{"book":"Sálmarnir","chapter":"32","verse":"8","text":"Drottinn segir: „Ég vil fræða þig og vísa þér veginn gegnum lífið. Ég vil gefa þér ráð og fylgjast með framför þinni."},{"book":"Sálmarnir","chapter":"32","verse":"9","text":"Vertu ekki eins og þrjóskur hestur! Með taum og beisli verður að temja hann.“"},{"book":"Sálmarnir","chapter":"32","verse":"10","text":"Miklar eru þjáningar syndugs manns, en þá sem treysta Drottni umlykur hann elsku."},{"book":"Sálmarnir","chapter":"32","verse":"11","text":"Gleðjist yfir Guði, þið sem á hann trúið, og rekið upp fagnaðaróp, þið sem honum hlýðið!"}]}