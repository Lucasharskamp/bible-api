{"data":[{"book":"МАЦЬВЕЯ","chapter":"14","verse":"1","text":"У той час Ірад тэтрарх пачуў погалас пра Ісуса"},{"book":"МАЦЬВЕЯ","chapter":"14","verse":"2","text":"і сказаў служкам сваім: гэта Ян Хрысьціцель; ён паўстаў зь мёртвых, і таму цуды ўчыняюцца ім."},{"book":"МАЦЬВЕЯ","chapter":"14","verse":"3","text":"Бо Ірад, узяўшы Яна, зьвязаў яго і пасадзіў у цямніцу празь Ірадыяду, жонку Піліпа, брата свайго;"},{"book":"МАЦЬВЕЯ","chapter":"14","verse":"4","text":"таму што Ян казаў яму: нельга табе мець яе."},{"book":"МАЦЬВЕЯ","chapter":"14","verse":"5","text":"І хацеў яго забіць, але пабаяўся народу, бо яго ўважалі за прарока."},{"book":"МАЦЬВЕЯ","chapter":"14","verse":"6","text":"А ў дзень народзін Ірада, скакала дачка Ірадыяды перад усімі і дагадзіла Іраду;"},{"book":"МАЦЬВЕЯ","chapter":"14","verse":"7","text":"таму ён пад прысягаю абяцаў ёй даць, чаго толькі яна ні папросіць."},{"book":"МАЦЬВЕЯ","chapter":"14","verse":"8","text":"А яна, падбухтораная маці сваёю, сказала: дай мне тут у місе галаву Яна Хрысьціцеля."},{"book":"МАЦЬВЕЯ","chapter":"14","verse":"9","text":"І засмуціўся цар; але дзеля прысягі і тых, што ўзьляжалі зь ім, загадаў даць ёй,"},{"book":"МАЦЬВЕЯ","chapter":"14","verse":"10","text":"і паслаў адцяць Яну галаву ў цямніцы."},{"book":"МАЦЬВЕЯ","chapter":"14","verse":"11","text":"І прынесьлі галаву яго ў місе, і далі дзяўчыне; а яна занесла маці сваёй."},{"book":"МАЦЬВЕЯ","chapter":"14","verse":"12","text":"А вучні яго, прыйшоўшы, узялі яго цела і пахавалі яго;"},{"book":"МАЦЬВЕЯ","chapter":"14","verse":"13","text":"І пачуўшы, адплыў Ісус адтуль на лодцы ў пустэльнае месца адзін; а люд, пачуўшы пра тое, пайшоў за Ім з гарадоў пяшком."},{"book":"МАЦЬВЕЯ","chapter":"14","verse":"14","text":"І выйшаўшы, Ісус убачыў мноства людзей і пашкадаваў іх, і ацаліў хворых іх."},{"book":"МАЦЬВЕЯ","chapter":"14","verse":"15","text":"Калі ж зьвечарэла, прыступілі да Яго вучні Ягоныя і сказалі: пустэльная тут мясьціна, і час ужо позьні; адпусьці людзей, каб яны пайшлі ў селішчы і купілі ежы сабе."},{"book":"МАЦЬВЕЯ","chapter":"14","verse":"16","text":"Але Ісус сказаў ім: ня трэба ім ісьці, вы дайце ім есьці."},{"book":"МАЦЬВЕЯ","chapter":"14","verse":"17","text":"Яны ж кажуць Яму: у нас тут толькі пяць хлябоў і дзьве рыбіны."},{"book":"МАЦЬВЕЯ","chapter":"14","verse":"18","text":"Ён сказаў: прынясеце іх Мне сюды."},{"book":"МАЦЬВЕЯ","chapter":"14","verse":"19","text":"І загадаў народу ўзьлегчы на траву і, узяўшы пяць хлябоў і дзьве рыбіны, узьвёў вочы ў неба, дабраславіў, разламаў і даў хлябы вучням, а вучні - народу."},{"book":"МАЦЬВЕЯ","chapter":"14","verse":"20","text":"І елі ўсе, і наеліся; і набралі рэшты кавалкаў дванаццаць кашоў поўных;"},{"book":"МАЦЬВЕЯ","chapter":"14","verse":"21","text":"а тых, што елі, было каля пяці тысяч чалавек, апроч жанчын і дзяцей."},{"book":"МАЦЬВЕЯ","chapter":"14","verse":"22","text":"І адразу прымусіў Ісус вучняў Сваіх увайсьці ў лодку і выправіцца раней за Яго на той бок, пакуль Ён адпусьціць людзей."},{"book":"МАЦЬВЕЯ","chapter":"14","verse":"23","text":"І адпусьціўшы людзей, Ён узышоў на гару сам-насам памаліцца; і калі зьвечарэла, застаўся там адзін."},{"book":"МАЦЬВЕЯ","chapter":"14","verse":"24","text":"А лодка была ўжо на сярэдзіне мора, і яе біла хвалямі, бо вецер быў супраціўны."},{"book":"МАЦЬВЕЯ","chapter":"14","verse":"25","text":"А ў чацьвёртую варту ночы пайшоў да іх Ісус, ідучы па моры."},{"book":"МАЦЬВЕЯ","chapter":"14","verse":"26","text":"І вучні, убачыўшы Яго, што ішоў Ён па моры, сумеліся і казалі: гэта прывід; і ад страху закрычалі."},{"book":"МАЦЬВЕЯ","chapter":"14","verse":"27","text":"Але Ісус адразу загаварыў зь імі і сказаў: падбадзёрцеся; гэта Я, ня бойцеся."},{"book":"МАЦЬВЕЯ","chapter":"14","verse":"28","text":"Пётр сказаў Яму ў адказ: Госпадзе! калі гэта Ты, загадай мне прыйсьці да Цябе па вадзе."},{"book":"МАЦЬВЕЯ","chapter":"14","verse":"29","text":"А Ён сказаў: ідзі. І выйшаўшы з лодкі, Пётр пайшоў па вадзе, каб падысьці да Ісуса."},{"book":"МАЦЬВЕЯ","chapter":"14","verse":"30","text":"Але, бачачы моцны вецер, спалохаўся і, пачаўшы тануць, закрычаў: Госпадзе! уратуй мяне."},{"book":"МАЦЬВЕЯ","chapter":"14","verse":"31","text":"Ісус адразу, працягнуўшы руку, падтрымаў яго і кажа яму: малаверны! навошта ты засумняваўся?"},{"book":"МАЦЬВЕЯ","chapter":"14","verse":"32","text":"І калі ўвайшлі яны ў лодку, вецер аціх."},{"book":"МАЦЬВЕЯ","chapter":"14","verse":"33","text":"А тыя, што ў лодцы былі, падышлі, пакланіліся Яму і сказалі: сапраўды, Ты Сын Божы."},{"book":"МАЦЬВЕЯ","chapter":"14","verse":"34","text":"І пераправіўшыся, прыбылі ў зямлю Генісарэцкую."},{"book":"МАЦЬВЕЯ","chapter":"14","verse":"35","text":"І, пазнаўшы Яго, жыхары той мясьціны паслалі ва ўсё навакольле тое і прынесьлі да Яго ўсіх хворых,"},{"book":"МАЦЬВЕЯ","chapter":"14","verse":"36","text":"і прасілі Яго, каб толькі дакрануцца да краю адзеньня Ягонага; і каторыя дакраналіся, ацаляліся."}]}