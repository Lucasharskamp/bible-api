{"data":[{"book":"1 Ruodhi","chapter":"11","verse":"1","text":"Kata kamano Ruoth Solomon nohero nyi pinje mamoko mangʼeny; mane omedo bangʼ nyar Farao kaka nyi jo-Moab gi jo-Amon gi jo-Edom gi jo-Sidon kod nyi jo-Hiti."},{"book":"1 Ruodhi","chapter":"11","verse":"2","text":"Negia e ogendini mane Jehova Nyasaye okwero jo-Israel kawacho niya, “Kik ukendru kodgi, nikech adier ginilok chunyu ma uluw nyisechegi.” Kata kamano, Solomon nomoko kuomgi gihera."},{"book":"1 Ruodhi","chapter":"11","verse":"3","text":"Ne en-gi mon mia abiriyo monywol e ut ruodhi kod mon moketo mia adek, kendo mondego nowite."},{"book":"1 Ruodhi","chapter":"11","verse":"4","text":"Kaka Solomon ne medo bedo moti, monde noloko chunye moluwo nyiseche mamoko kendo chunye ne ok ochiwore chuth ni Jehova Nyasaye ma Nyasache, kaka chuny Daudi wuon-gi ne en."},{"book":"1 Ruodhi","chapter":"11","verse":"5","text":"Noluwo nyasaye madhako mar jo-Sidon miluongo ni Ashtoreth kod nyasach dwanyruok mar jo-Amon miluongo ni Molek."},{"book":"1 Ruodhi","chapter":"11","verse":"6","text":"Omiyo Solomon notimo richo e nyim Jehova Nyasaye, ne ok oluwo Jehova Nyasaye gi chunye duto kaka Daudi wuon-gi notimo."},{"book":"1 Ruodhi","chapter":"11","verse":"7","text":"Ewi got moro yo wuok chiengʼ mar Jerusalem, Solomon nogero kama otingʼore gi malo ni nyasach dwanyruok mar Moab miluongo ni Kemosh kod nyasach dwanyruok mar jo-Amon miluongo ni Molek."},{"book":"1 Ruodhi","chapter":"11","verse":"8","text":"Notimo kamano ni monde mag pinje mamoko mane wangʼo ubani kendo ne chiwo misango ni nyisechegigo."},{"book":"1 Ruodhi","chapter":"11","verse":"9","text":"Jehova Nyasaye iye nowangʼ gi Solomon nikech chunye noselokore moa kuom Jehova Nyasaye Nyasach Israel mane osefwenyorene nyadiriyo."},{"book":"1 Ruodhi","chapter":"11","verse":"10","text":"Kata obedo ni notamo Solomon e luwo nyiseche mamoko Solomon ne ok orito chik Jehova Nyasaye."},{"book":"1 Ruodhi","chapter":"11","verse":"11","text":"Omiyo Jehova Nyasaye nowacho ni Solomon niya, “Nikech ma en pachi kendo ok iserito singruokna gi buchena mane achiki, chutho abiro pogo lochni kendo abiro miyo achiel kuom jotichni."},{"book":"1 Ruodhi","chapter":"11","verse":"12","text":"Kata kamano, ok abi time e kindeni, nikech Daudi wuonu. To abiro poge e kinde wuodi."},{"book":"1 Ruodhi","chapter":"11","verse":"13","text":"To ok anamaye pinyruoth duto, to abiro miye dhoot achiel nikech Daudi jatichna kendo nikech Jerusalem, ma aseyiero.”"},{"book":"1 Ruodhi","chapter":"11","verse":"14","text":"Eka Jehova Nyasaye nomiyo Solomon obedo gi jasigu ma ne en Hadad ja-Edom mane owuok e dhood joka ruoth mar Edom."},{"book":"1 Ruodhi","chapter":"11","verse":"15","text":"E kinde motelo kane Daudi kedo gi Edom, Joab mane jatend lweny mane odhi mondo oyik joma otho, nonego chwo duto mantie e Edom."},{"book":"1 Ruodhi","chapter":"11","verse":"16","text":"Joab kod jo-Israel duto nobedo kuno kuom dweche auchiel, nyaka negitieko chwo duto Edom."},{"book":"1 Ruodhi","chapter":"11","verse":"17","text":"To Hadad, mane pod rawera matin, noringo odhi Misri gi jodong Edom moko, mane osetiyo ni wuon-gi."},{"book":"1 Ruodhi","chapter":"11","verse":"18","text":"Ne giwuok Midian kendo negidhi Paran. Bangʼ kawo chwo mag Paran kodgi negidhi Misri, ir Farao ruodh Misri, mane omiyo Hadad ot gi lowo kod chiemo."},{"book":"1 Ruodhi","chapter":"11","verse":"19","text":"Farao ne mor ahinya gi Hadad, omiyo nokawo nyamin Tapenes ma en ruoth madhako kendo ma jaod Farao mondo obed chiege."},{"book":"1 Ruodhi","chapter":"11","verse":"20","text":"Nyamin Tapenes nonywolone wuowi miluongo ni Genubath mane Tapenes opidho e dala ruoth maduongʼ. Kanyo Genubath nodak gi nyithind Farao."},{"book":"1 Ruodhi","chapter":"11","verse":"21","text":"Kane ne en Misri, Hadad nowinjo ni Daudi noyweyo gi kwerene kendo ni Joab jatend jolweny bende nosetho. Eka Hadad nowachone Farao niya, “We adhi mondo adogi e pinywa.”"},{"book":"1 Ruodhi","chapter":"11","verse":"22","text":"To Farao nopenje niya, “Angʼo michando kae momiyo idwaro dok e pinyu?”"},{"book":"1 Ruodhi","chapter":"11","verse":"23","text":"Kendo Nyasaye nochako omiyo Rezon wuod Eliada mane oringo oa ir ruodhe ma Hadadezer ruoth Zoba obedo jasik Solomon."},{"book":"1 Ruodhi","chapter":"11","verse":"24","text":"Nochoko chwo ire kendo nobedo jatend oganda kane Daudi tieko jolweny Zoba. Ogandago nodhi Damaski kuma negidakie mi giloche."},{"book":"1 Ruodhi","chapter":"11","verse":"25","text":"E kinde ngima Solomon duto Rezon nobedo jasik Israel, komedore gi chandruok mane Hadad okelo. Kamano Rezon nobedo ruodh Aram kendo noger gi jo-Israel."},{"book":"1 Ruodhi","chapter":"11","verse":"26","text":"Jeroboam wuod Nebat ma ja-Efraim moa Zereda kendo ma min mare niluongo ni Zeruya ne en dhako ma chwore otho bende nongʼanyo ni ruoth. Ne en achiel kuom jodong Solomon."},{"book":"1 Ruodhi","chapter":"11","verse":"27","text":"Ma e kaka nongʼanyo ni ruoth: Solomon nosegero ohinga kendo nosedino otuchi duto mane ni e kor ohinga e dala maduongʼ Daudi wuon-gi"},{"book":"1 Ruodhi","chapter":"11","verse":"28","text":"Koro Jeroboam ne en ngʼat momi luor kendo kane Solomon oneno kaka ngʼat matin-no timo tichne maber, nokete jatend jotich duto ma od Josef."},{"book":"1 Ruodhi","chapter":"11","verse":"29","text":"E kindeno Jeroboam ne dhi oko mar Jerusalem kendo Ahija janabi moa Shilo noromo kode e yo korwako law manyien: Kargi ji ariyogo ne gin kendgi oko mar dala,"},{"book":"1 Ruodhi","chapter":"11","verse":"30","text":"kendo Ahija nokawo law mane orwako moyieche nyadipar gariyo."},{"book":"1 Ruodhi","chapter":"11","verse":"31","text":"Eka nowacho ni Jeroboam niya, “Kaw migepe apar obed magi nikech ma e gima Jehova Nyasaye Nyasach Israel wacho: ‘Ne adhi pogo loch Solomon kendo adhi miyi dhoudi apar."},{"book":"1 Ruodhi","chapter":"11","verse":"32","text":"To nikech Daudi jatichna kod dala mar Jerusalem maseyiero e kind dhoudi duto mag Israel, obiro bedo gi dhoot achiel."},{"book":"1 Ruodhi","chapter":"11","verse":"33","text":"Abiro timo gini nikech gisejwangʼa mi gilamo Ashtoreth nyasaye madhako mar jo-Sidon gi Kemosh nyasach jo-Moab kod Molek nyasach jo-Amon kendo ok gisewuotho e yorena; kata timo gima kare e nyima, kata rito buchena kod chikena kaka Daudi, wuon Solomon notimo."},{"book":"1 Ruodhi","chapter":"11","verse":"34","text":"“ ‘To ok anagol loch duto e lwet Solomon, asekete jatelo ndalo duto mag ngimane nikech Daudi jatichna, mane ayiero kendo mane orito chikena kod buchena."},{"book":"1 Ruodhi","chapter":"11","verse":"35","text":"Abiro kawo loch e lwet wuode kendo anamiyi dhoudi apar."},{"book":"1 Ruodhi","chapter":"11","verse":"36","text":"Abiro miyo wuode dhoot achiel mondo Daudi jatichna obed gi taya e nyima ndalo duto e Jerusalem, dala maduongʼ mane ayiero mondo aketie Nyinga."},{"book":"1 Ruodhi","chapter":"11","verse":"37","text":"Kata kamano, nikech in, abiro kawi kendo ibiro locho kuom mago duto ma chunyi dwaro, ibiro bedo ruoth kuom Israel."},{"book":"1 Ruodhi","chapter":"11","verse":"38","text":"Kitimo duto machiki kendo iwuotho e yorena mitimo gima kare e nyima kirito buchena kod chikena, kaka Daudi jatichna notimo, to abiro bedo kodi. Abiro geroni anywola mosiko kaka nagero ni Daudi kendo anamiyi Israel."},{"book":"1 Ruodhi","chapter":"11","verse":"39","text":"Abiro boyo oganda mar Daudi nikech ma, to ok nyaka chiengʼ.’ ”"},{"book":"1 Ruodhi","chapter":"11","verse":"40","text":"Solomon notemo nego Jeroboam, to Jeroboam noringo odhi Misri ir ruoth Shishak, mobedo kuno nyaka tho Solomon."},{"book":"1 Ruodhi","chapter":"11","verse":"41","text":"Weche moko duto mag loch Solomon kaka mago mane otimo gi rieko mane onyiso donge ondikgi e kitap timbe mag Solomon?"},{"book":"1 Ruodhi","chapter":"11","verse":"42","text":"Solomon nobedo ruodh jo-Israel duto ka en Jerusalem kuom higni piero angʼwen."},{"book":"1 Ruodhi","chapter":"11","verse":"43","text":"Eka notho moyweyo gi kwerene mi noyike e dala Daudi wuon-gi. Rehoboam wuode nobedo ruoth kare."}]}