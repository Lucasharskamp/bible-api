{"data":[{"book":"ኮኦኪንሢ ማፃኣፔ","chapter":"13","verse":"1","text":"ጪንጫ ናይ ፔ ዓዶኮ ዞሮ ዋዋይዛኔ፤"},{"book":"ኮኦኪንሢ ማፃኣፔ","chapter":"13","verse":"2","text":"ዓሲ ፔኤኮ ኮሺ ጌስቴ ጎይፆ ዒንጎ ባኮ ዔካኔ፤"},{"book":"ኮኦኪንሢ ማፃኣፔ","chapter":"13","verse":"3","text":"ማሊ ዔኪ ጌስታ ዓሲ ፔ ሼምፓሢ ካፓኔ፤"},{"book":"ኮኦኪንሢ ማፃኣፔ","chapter":"13","verse":"4","text":"ቤልፃ ዓሲ ፔቴ ባኣዚ ዴንቃኒ ኮሺ ኮዓኔ፤"},{"book":"ኮኦኪንሢ ማፃኣፔ","chapter":"13","verse":"5","text":"ኮሺ ዓሲ ሉኡዙሞ ዒዒፃኔ፤"},{"book":"ኮኦኪንሢ ማፃኣፔ","chapter":"13","verse":"6","text":"ኮዦ ዓሶ ዔያቶኮ ኮሹማ ካፓኔ፤"},{"book":"ኮኦኪንሢ ማፃኣፔ","chapter":"13","verse":"7","text":"ፔቴ ፔቴ ዓሳ ፔቴታዖ ዓኣ ባኣዚ ባኣንቴ"},{"book":"ኮኦኪንሢ ማፃኣፔ","chapter":"13","verse":"8","text":"ዖርጎቺ ዓሲ ፔኤኮ ሼምፓሢ ሚኢሼና ዻቂሻኒ ማላኔ፤"},{"book":"ኮኦኪንሢ ማፃኣፔ","chapter":"13","verse":"9","text":"ፂሎ ዓሶኮ ፖዓ ዓኣፓ ዱዱካያኬ፤"},{"book":"ኮኦኪንሢ ማፃኣፔ","chapter":"13","verse":"10","text":"ዖቶርሙሞ ዑራ ማዣኔ፤"},{"book":"ኮኦኪንሢ ማፃኣፔ","chapter":"13","verse":"11","text":"ላቢንቲባኣዖ ዴንቆና ቆሎ ቤዞና ባይቃኔ፤"},{"book":"ኮኦኪንሢ ማፃኣፔ","chapter":"13","verse":"12","text":"ሃጊ ማዓ ዎዛ ባይቂ ኔጋዖ ዒና ዖዪሳኔ፤"},{"book":"ኮኦኪንሢ ማፃኣፔ","chapter":"13","verse":"13","text":"ዓሲ ዑሣ ዓኣዼሢ ዓንካ ሙዓኔ፤"},{"book":"ኮኦኪንሢ ማፃኣፔ","chapter":"13","verse":"14","text":"ዔሮ ዓሳ ዔርዛ ባካ ናንጊኮ ካራኬ፤"},{"book":"ኮኦኪንሢ ማፃኣፔ","chapter":"13","verse":"15","text":"ማሊ ጶቂሣያ ማዒሢ ዓሲ ቦቦንቺሳኔ፤"},{"book":"ኮኦኪንሢ ማፃኣፔ","chapter":"13","verse":"16","text":"ማሊ ጶቂሣ ዓሳ ማዾ ማዻኒ ቤርታ ማሊ ቱኪ ማዻኔ፤"},{"book":"ኮኦኪንሢ ማፃኣፔ","chapter":"13","verse":"17","text":"ጉሙርቂንቱዋ ኪኢታ ዓሲ ሜቶ ዔኪ ዬዓኔ፤"},{"book":"ኮኦኪንሢ ማፃኣፔ","chapter":"13","verse":"18","text":"ዞሮ ናሽኩዋ ዓሲ ማንቃቶና ዻውሲንቲና ሄላኔ፤"},{"book":"ኮኦኪንሢ ማፃኣፔ","chapter":"13","verse":"19","text":"ዴንቃኒ ዓፃዾና ባኣዚ ዴንቂሢ ሚርጌና ዎዛሳኔ፤"},{"book":"ኮኦኪንሢ ማፃኣፔ","chapter":"13","verse":"20","text":"ጪንጫ ዓሲና ላጋታ ዓሲ ዔሮ ዓሲ ማዓኔ፤"},{"book":"ኮኦኪንሢ ማፃኣፔ","chapter":"13","verse":"21","text":"ጎሞ ዓሳ ዴንዳ ቤዞ ቢያ ሜታ ዔያቶ ጊንፆ ዓኣዻኔ፤"},{"book":"ኮኦኪንሢ ማፃኣፔ","chapter":"13","verse":"22","text":"ኮሺ ዓሲ ፔኤኮ ናኣዚ ናኣቶም ሄላንዳ ቆሎ ቆላኔ፤"},{"book":"ኮኦኪንሢ ማፃኣፔ","chapter":"13","verse":"23","text":"ማንቆ ዓሲኮ ጎዣ ዑሣ ዓኣዼ ሚርጌ ሃኣኮ"},{"book":"ኮኦኪንሢ ማፃኣፔ","chapter":"13","verse":"24","text":"ናዖ ፔኤሲ ጳርቁዋ ዓሲ ናሽኩዋሴ ጌይሢኬ፤"},{"book":"ኮኦኪንሢ ማፃኣፔ","chapter":"13","verse":"25","text":"ጎኔ ዓሳ ሙዓኒ ኮዓሢጉዴያ ሙሙዓኔ፤"}]}