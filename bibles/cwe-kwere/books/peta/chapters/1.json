{"data":[{"book":"Peta","chapter":"1","verse":"1","text":"Mndewa Mulungu kamulongela Musa kuna ichuwala cha Sinai, muna dihema da Mulungu, siku ya mwanduso ya mwezi wekaidi wa mwaka wekaidi viwamalile kulawa muna iisi ya Misili. Kalonga,"},{"book":"Peta","chapter":"1","verse":"2","text":"“Wapeteni Waisilaili, kwa kusondelela ng'holo zawo na kaye zawo, peteni kwa kusondelela mazina ya walume, imwe imwe,"},{"book":"Peta","chapter":"1","verse":"3","text":"waja wodaha kuitowa kuna ing'hondo, kwandusila weli na miyaka malongo maidi na kugendelela, weye na Haluni mwizayandika mazina yawo."},{"book":"Peta","chapter":"1","verse":"4","text":"Na mulume imwe kulawa chila kabila kezakuwa hamwe na mweye, chila munhu yeli mulangulizi wa kaye ya tati yake."},{"book":"Peta","chapter":"1","verse":"5","text":"Yano yayo mazina ya walume wondawakutaze,"},{"book":"Peta","chapter":"1","verse":"6","text":"kulawa kabila da Simeoni, Shelumieli mwana wa Sulishadai,"},{"book":"Peta","chapter":"1","verse":"7","text":"kulawa kabila da Yuda, Nashoni mwana wa Aminadabu,"},{"book":"Peta","chapter":"1","verse":"8","text":"kulawa kabila da Isakali, Nasanaeli mwana wa Suali,"},{"book":"Peta","chapter":"1","verse":"9","text":"kulawa kabila da Zabuloni, Eliabu mwana wa Heloni,"},{"book":"Peta","chapter":"1","verse":"10","text":"kulawa muna yamakabila ya wana wa Yosefu,"},{"book":"Peta","chapter":"1","verse":"11","text":"kulawa kabila da Benjamini, Abidani mwana wa Gidioni,"},{"book":"Peta","chapter":"1","verse":"12","text":"kulawa kabila da Dani, Ahiezeli mwana Amishadai,"},{"book":"Peta","chapter":"1","verse":"13","text":"kulawa kabila da Asheli, Pagieli mwana wa Okilani,"},{"book":"Peta","chapter":"1","verse":"14","text":"kulawa kabila da Gadi, Eliasafu mwana wa Deueli,"},{"book":"Peta","chapter":"1","verse":"15","text":"kulawa kabila da Nafutali, Ahila mwana wa Enani.”"},{"book":"Peta","chapter":"1","verse":"16","text":"Wawo niiyo wasaguligwe kulawa hana umting'hano, walangulizi wa makabila ya tati zawo, walangulizi wa ng'holo za Waisilaili."},{"book":"Peta","chapter":"1","verse":"17","text":"Musa na Haluni wawasola walume wano wowatambuligwe mazina yawo,"},{"book":"Peta","chapter":"1","verse":"18","text":"na wawatanga hamwe wanhu wose, siku ya mwanduso ya mwezi wekaidi, nawo walume wapetigwa kulawa muna zing'holo za wasaho zawo, kwa kaye za tati zawo, fana viili peta ya mazina, kwandusila weli na miyaka malongo maidi na kugendelela, imwe imwe,"},{"book":"Peta","chapter":"1","verse":"19","text":"fana Mndewa Mulungu viyamulagilize Musa. Ivo kawapeta kuna ichuwala cha Sinai."},{"book":"Peta","chapter":"1","verse":"20","text":"Wanhu wa kabila da Lubeni mwana wa udele wa Isilaili, walume wose weli na miyaka malongo maidi na kugendelela wowadahile kuhita kuitowa kuna ing'hondo, wapetigwa kwa mazina, imwe imwe, kwa kusondelela ng'holo zawo na kaye zawo."},{"book":"Peta","chapter":"1","verse":"21","text":"Waja wa kabila da Lubeni wapetigwe wakala 46,500."},{"book":"Peta","chapter":"1","verse":"22","text":"Wanhu wa kabila da Simeoni, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, imwe imwe, kwa kusondelela ng'holo zawo na kaye zawo."},{"book":"Peta","chapter":"1","verse":"23","text":"Waja wa kabila da Simeoni wapetigwe wakala 59,300."},{"book":"Peta","chapter":"1","verse":"24","text":"Wanhu wa kabila da Gadi, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"25","text":"Waja wa kabila da Gadi wapetigwe wakala 45,650."},{"book":"Peta","chapter":"1","verse":"26","text":"Wanhu wa kabila da Yuda, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"27","text":"Waja wa kabila da Yuda wapetigwe wakala 74,600."},{"book":"Peta","chapter":"1","verse":"28","text":"Wanhu wa kabila da Isakali, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"29","text":"Waja wa kabila da Isakali wapetigwe wakala 54,400."},{"book":"Peta","chapter":"1","verse":"30","text":"Wanhu wa kabila da Zabuloni, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"31","text":"Waja wa kabila da Zabuloni wapetigwe wakala 57,400."},{"book":"Peta","chapter":"1","verse":"32","text":"Wanhu wa kabila da Efulaimu, mwana wa Yosefu, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"33","text":"Waja wa kabila da Efulaimu wapetigwe wakala 40,500."},{"book":"Peta","chapter":"1","verse":"34","text":"Wanhu wa kabila da Manase, mwana wa Yosefu, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"35","text":"Waja wa kabila da Manase wapetigwe wakala 32,200."},{"book":"Peta","chapter":"1","verse":"36","text":"Wanhu wa kabila da Benjamini, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"37","text":"Waja wa kabila da Benjamini wapetigwe wakala 35,400."},{"book":"Peta","chapter":"1","verse":"38","text":"Wanhu wa kabila da Dani, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"39","text":"Waja wa kabila da Dani wapetigwe wakala 62,700."},{"book":"Peta","chapter":"1","verse":"40","text":"Wanhu wa kabila da Asheli, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"41","text":"Waja wa kabila da Asheli wapetigwe wakala 41,500."},{"book":"Peta","chapter":"1","verse":"42","text":"Wanhu wa kabila da Nafutali, walume wose weli na miyaka malongo maidi na kugendelela wowadahile kuitowa kuna ing'hondo, wapetigwa kwa mazina, kwa kusondelela ng'holo zawo na kaye zawo."},{"book":"Peta","chapter":"1","verse":"43","text":"Waja wa kabila da Nafutali wapetigwe wakala 53,400."},{"book":"Peta","chapter":"1","verse":"44","text":"Wawo niiyo walume wapetigwe, waja Musa na Haluni wawapeta kwa kutazigwa na waja walangulizi wa Isilaili longo na waidi, chila imwe kwa ichimu cha kaye ya tati yake."},{"book":"Peta","chapter":"1","verse":"45","text":"Ivo walume wose wa Isilaili wapetigwa, weli na miyaka malongo maidi na kugendelela wowadahile kuitowa kuna ing'hondo, kwa kusondelela ng'holo zawo na kaye zawo."},{"book":"Peta","chapter":"1","verse":"46","text":"Walume wose wapetigwe wakala 603,550."},{"book":"Peta","chapter":"1","verse":"47","text":"Mbali Walawi hawapetigwe hamwe na yaja yamakabila yamwenga,"},{"book":"Peta","chapter":"1","verse":"48","text":"kwaviya Mndewa Mulungu kamulongela Musa,"},{"book":"Peta","chapter":"1","verse":"49","text":"“Leka kabila da Lawi, sekeuwapete hamwe na Waisilaili."},{"book":"Peta","chapter":"1","verse":"50","text":"Mbali uwasagule Walawi wawe ndolezi wa hema da Mulungu da ukalangama na via vake vose na chila chinhu chili umo, wezadipapa hamwe na via vake vose. Wezasang'hana umo na kwika malago yawo kwa kudizunguluka hema ijo."},{"book":"Peta","chapter":"1","verse":"51","text":"Hema vondadisegezigwe, Walawi wezadisegeza, vondadisimikigwe, Walawi wezadisimika. Munhu yoyose yeli siyo Mulawi yahadikwenhukila kezakomigwa."},{"book":"Peta","chapter":"1","verse":"52","text":"Waisilaili wamwenga wose wezakwika malago yawo kwa mabumbila mabumbila, chila munhu muna dibumbila jake na hasi ya bendela yake."},{"book":"Peta","chapter":"1","verse":"53","text":"Mbali Walawi wezakwika malago yawo kudizunguluka hema da Mulungu da ukalangama banzi zose, muladi sekekuwe na ludoko kwa Waisilaili, maabaho Walawi wasang'hanile muna dihema da Mulungu da ukalangama.”"},{"book":"Peta","chapter":"1","verse":"54","text":"Vino niivo viwatendile Waisilaili. Watenda chila chinhu fana Mndewa Mulungu viyamulagilize Musa."}]}