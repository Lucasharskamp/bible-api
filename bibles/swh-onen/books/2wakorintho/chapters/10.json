{"data":[{"book":"2 Wakorintho","chapter":"10","verse":"1","text":"Basi, mimi Paulo ninawasihi kwa unyenyekevu na upole wa Kristo, mimi niliye “mwoga” ninapokuwa pamoja nanyi ana kwa ana, lakini mwenye ujasiri nikiwa mbali nanyi!"},{"book":"2 Wakorintho","chapter":"10","verse":"2","text":"Nawaomba nitakapokuja kwenu nisiwe na ujasiri dhidi ya watu fulani, kama ninavyotazamia kwa wale wanaodhani kwamba tunaishi kwa kufuata namna ya ulimwengu huu."},{"book":"2 Wakorintho","chapter":"10","verse":"3","text":"Ingawa tunaishi duniani, hatupigani vita kama ulimwengu ufanyavyo."},{"book":"2 Wakorintho","chapter":"10","verse":"4","text":"Silaha za vita vyetu si za mwili, bali zina uwezo katika Mungu hata kuangusha ngome,"},{"book":"2 Wakorintho","chapter":"10","verse":"5","text":"tukiangusha mawazo na kila kitu kilichoinuka, kijiinuacho juu ya elimu ya Mungu, na tukiteka nyara kila fikira ipate kumtii Kristo,"},{"book":"2 Wakorintho","chapter":"10","verse":"6","text":"tena tukiwa tayari kuadhibu kila tendo la kutotii, kutii kwenu kutakapokamilika."},{"book":"2 Wakorintho","chapter":"10","verse":"7","text":"Angalieni yale yaliyo machoni penu. Kama mtu yeyote anaamini kuwa yeye ni mali ya Kristo, basi kumbuka kuwa kama ulivyo wa Kristo, vivyo hivyo na sisi ndivyo tulivyo."},{"book":"2 Wakorintho","chapter":"10","verse":"8","text":"Basi hata kama nikijisifu zaidi kidogo kuhusu mamlaka tuliyo nayo, ambayo Bwana alitupa ili kuwajenga wala si kuwabomoa, mimi sitaionea haya."},{"book":"2 Wakorintho","chapter":"10","verse":"9","text":"Sitaki nionekane kama ninayejaribu kuwatisha kwa nyaraka zangu."},{"book":"2 Wakorintho","chapter":"10","verse":"10","text":"Kwa maana wanasema, “Nyaraka zake ni nzito na zenye nguvu, lakini ana kwa ana ni dhaifu na kuzungumza kwake ni kwa kudharauliwa.”"},{"book":"2 Wakorintho","chapter":"10","verse":"11","text":"Watu kama hao wajue ya kuwa, yale tusemayo kwa barua tukiwa hatupo pamoja nanyi, ndivyo tulivyo na ndivyo tutakavyofanya tutakapokuwa pamoja nanyi."},{"book":"2 Wakorintho","chapter":"10","verse":"12","text":"Hatuthubutu kujiweka kwenye kundi moja au kujilinganisha na hao wanaojitukuza wenyewe kuwa wao ni wa maana sana. Wanapojipima na kujilinganisha wenyewe kwa wenyewe, wanaonyesha ya kuwa hawana busara."},{"book":"2 Wakorintho","chapter":"10","verse":"13","text":"Lakini sisi hatujajivuna kupita kiasi, bali majivuno yetu yatakuwa katika mipaka ile Mungu aliyotuwekea, mipaka ambayo inawafikia hata ninyi."},{"book":"2 Wakorintho","chapter":"10","verse":"14","text":"Kwa maana hatukuwa tunavuka mipaka katika kujisifu kwetu, kama vile ambavyo ingekuwa kama hatukuwa tumekuja kwenu. Kwa maana sisi ndio tuliokuwa wa kwanza kuja kwenu na Injili ya Kristo."},{"book":"2 Wakorintho","chapter":"10","verse":"15","text":"Wala hatuvuki mipaka kwa kujisifu kwetu kwa ajili ya kazi iliyofanywa na watu wengine. Tumaini letu ni kwamba imani yenu inavyozidi kukua, eneo letu la utendaji miongoni mwenu litapanuka zaidi,"},{"book":"2 Wakorintho","chapter":"10","verse":"16","text":"ili tuweze kuhubiri Injili sehemu zilizo mbali na maeneo yenu. Kwa maana hatutaki kujisifu kwa ajili ya kazi ambayo imekwisha kufanyika tayari katika eneo la mtu mwingine."},{"book":"2 Wakorintho","chapter":"10","verse":"17","text":"Lakini, “Yeye ajisifuye na ajisifu katika Bwana.”"},{"book":"2 Wakorintho","chapter":"10","verse":"18","text":"Kwa maana si yeye ajisifuye mwenyewe akubaliwaye, bali yeye ambaye Bwana humsifu."}]}