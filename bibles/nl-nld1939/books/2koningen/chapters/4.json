{"data":[{"book":"2 Koningen","chapter":"4","verse":"1","text":"Eens riep de vrouw van een der profetenzonen Eliseus, en zei: Uw dienaar, mijn man, is gestorven; gij weet, dat uw dienaar godvrezend was. En nu komt een schuldeiser mijn twee jongens halen, om er slaven van te maken."},{"book":"2 Koningen","chapter":"4","verse":"2","text":"Eliseus sprak tot haar: Wat kan ik voor u doen? Zeg mij eens: Wat hebt ge in huis? Zij zeide: Uw dienares heeft niets anders in huis dan een kruik olie."},{"book":"2 Koningen","chapter":"4","verse":"3","text":"Toen sprak hij: Ga bij al uw buren lege vaten vragen, maar vooral niet te weinig."},{"book":"2 Koningen","chapter":"4","verse":"4","text":"Dan moet ge naar huis gaan, en de deur achter u en uw jongens sluiten. Giet dan olie in al die vaten, en zet de volle op zij."},{"book":"2 Koningen","chapter":"4","verse":"5","text":"Nadat ze van hem was weggegaan, sloot ze de deur achter zich en haar jongens, en terwijl dezen de vaten aanreikten, bleef zij ze maar vol gieten."},{"book":"2 Koningen","chapter":"4","verse":"6","text":"Toen de vaten vol waren, zei ze tot haar zoon: Geef me nog een ander vat. Maar hij antwoordde haar: Er is geen meer. En nu hield de olie op met vloeien."},{"book":"2 Koningen","chapter":"4","verse":"7","text":"Ze ging het aan den godsman vertellen, en deze sprak: Ga de olie verkopen en uw schuld betalen; van het overschot kunt ge met uw zonen leven."},{"book":"2 Koningen","chapter":"4","verse":"8","text":"Toen Eliseus op zekere dag te Sjoenem kwam, werd hij daar door een voorname vrouw aan tafel genodigd. En wanneer hij in het vervolg daar voorbijkwam, ging hij er altijd heen, om te eten."},{"book":"2 Koningen","chapter":"4","verse":"9","text":"Daarom zei de vrouw tot haar man: Zie eens; ik heb gemerkt, dat de gast, die altijd bij ons komt, een heilige godsman is."},{"book":"2 Koningen","chapter":"4","verse":"10","text":"Laat ons boven een klein kamertje voor hem inrichten, en er een bed, een tafel, een stoel en een lamp neerzetten; dan kan hij daar zijn intrek nemen, wanneer hij bij ons komt."},{"book":"2 Koningen","chapter":"4","verse":"11","text":"Toen Eliseus dus op zekere dag weer aankwam, kon hij de bovenkamer betrekken en ging er rusten."},{"book":"2 Koningen","chapter":"4","verse":"12","text":"Daarna beval hij zijn dienaar Gechazi: Roep de Sjoenamietische. Hij riep haar, en ze kwam bij hem."},{"book":"2 Koningen","chapter":"4","verse":"13","text":"Te voren had Eliseüs al tot Gechazi gezegd, haar te vragen: Ge hebt nu zo uitstekend voor ons gezorgd; wat kunnen wij nu voor u doen? Misschien een goed woordje bij den koning of bij den legeroverste? Maar ze had geantwoord: Ik woon te midden van mijn volk."},{"book":"2 Koningen","chapter":"4","verse":"14","text":"Hierop had hij aan Gechazi gevraagd: Maar kunnen we dan helemaal niets voor haar doen? En deze had geantwoord: Wel zeker; ze heeft geen zoon, en haar man is oud."},{"book":"2 Koningen","chapter":"4","verse":"15","text":"Toen had Eliseüs gezegd: Roep haar. Zo was Gechazi haar gaan roepen, en nu stond ze aan de deur."},{"book":"2 Koningen","chapter":"4","verse":"16","text":"En Eliseus sprak: Het volgend jaar om deze tijd drukt ge een zoon aan uw hart. Ze antwoordde: Neen heer; man Gods, misleid uw dienares toch niet."},{"book":"2 Koningen","chapter":"4","verse":"17","text":"Maar de vrouw werd zwanger, en het volgende jaar om dezelfde tijd baarde zij een zoon, zoals Eliseus voorspeld had."},{"book":"2 Koningen","chapter":"4","verse":"18","text":"Toen de jongen wat groter geworden was, ging hij eens met zijn vader mee naar de maaiers."},{"book":"2 Koningen","chapter":"4","verse":"19","text":"Daar riep hij opeens tot zijn vader: Mijn hoofd, mijn hoofd! Deze zei tot een knecht: Neem hem op, en breng hem bij zijn moeder."},{"book":"2 Koningen","chapter":"4","verse":"20","text":"De knecht nam hem op, en bracht hem bij zijn moeder. Tot de middag lag hij op haar schoot; toen stierf hij."},{"book":"2 Koningen","chapter":"4","verse":"21","text":"Nu ging zij naar boven, legde hem op het bed van den godsman, en deed de deur achter hem toe. Toen liep ze naar buiten,"},{"book":"2 Koningen","chapter":"4","verse":"22","text":"riep haar man en zei: Stuur me een van de knechts met een ezelin; ik wil dadelijk naar den godsman, en kom gauw terug."},{"book":"2 Koningen","chapter":"4","verse":"23","text":"Hij zei: Waarom gaat ge nu vandaag naar hem toe? Het is toch geen nieuwe maan of sabbat. Maar ze antwoordde: Tot ziens!"},{"book":"2 Koningen","chapter":"4","verse":"24","text":"Ze zadelde de ezelin, en beval den knecht: Drijf ze maar gedurig aan en houd nergens stil, tenzij ik het u zeg."},{"book":"2 Koningen","chapter":"4","verse":"25","text":"Zo ging ze op weg, en begaf zich naar den godsman op de berg Karmel. Toen de godsman haar in de verte zag aankomen, zei hij tot zijn dienaar Gechazi: Daar is die Sjoenamietische."},{"book":"2 Koningen","chapter":"4","verse":"26","text":"Ga haar tegemoet, en vraag haar, hoe het gaat met haarzelf, haar man en haar kind. Zij antwoordde: Goed."},{"book":"2 Koningen","chapter":"4","verse":"27","text":"Maar toen ze bij den godsman op de berg was gekomen, omklemde ze zijn voeten. Gechazi trachtte haar weg te duwen, maar de godsman sprak: Laat haar begaan, want ze is diep bedroefd; Jahweh houdt het voor mij verborgen, en heeft het mij niet geopenbaard."},{"book":"2 Koningen","chapter":"4","verse":"28","text":"Nu sprak zij: Heer, heb ik u soms om een zoon gevraagd? Heb ik u niet gezegd: Misleid mij toch niet!"},{"book":"2 Koningen","chapter":"4","verse":"29","text":"Toen beval hij Gechazi: Omgord uw lenden, neem mijn staf in de hand, en ga hem op den jongen leggen; en als ge iemand ontmoet, groet hem niet, en wanneer men u groet, antwoord dan niet."},{"book":"2 Koningen","chapter":"4","verse":"30","text":"Maar de moeder van den jongen zei: Zo waar Jahweh leeft en bij uw leven; ik verlaat u niet. Toen stond hij zelf op, en ging met haar mee."},{"book":"2 Koningen","chapter":"4","verse":"31","text":"Gechazi, die hun vooruit was gegaan, legde de staf op den knaap; maar deze gaf geen geluid of teken van leven. Daarom keerde hij terug. En toen hij Eliseus tegenkwam, zei hij hem: De jongen is niet ontwaakt."},{"book":"2 Koningen","chapter":"4","verse":"32","text":"Nu trad Eliseus het huis binnen, en zag den jongen dood op zijn bed liggen."},{"book":"2 Koningen","chapter":"4","verse":"33","text":"Hij ging de kamer in, deed de deur achter hen beiden toe, en bad tot Jahweh."},{"book":"2 Koningen","chapter":"4","verse":"34","text":"Daarna strekte hij zich uit op het kind, en legde de mond op zijn mond, de ogen op zijn ogen, en de handen op zijn handen. Zo bleef hij op hem uitgestrekt, totdat het lichaam van het kind warm was geworden."},{"book":"2 Koningen","chapter":"4","verse":"35","text":"Toen liep hij eenmaal in huis op en neer, ging weer naar boven, en strekte zich nogmaals op hem uit. Nu begon de jongen te niezen, tot zeven maal toe, en eindelijk deed hij zijn ogen open."},{"book":"2 Koningen","chapter":"4","verse":"36","text":"Eliseus riep Gechazi en sprak: Roep de Sjoenamietische. Hij riep haar, en ze kwam. En Eliseus zeide tot haar: Hier hebt ge uw zoon."},{"book":"2 Koningen","chapter":"4","verse":"37","text":"Ze liep naar hem toe, zonk neer aan zijn voeten, en boog zich diep ter aarde; daarna nam ze haar kind op en ging heen."},{"book":"2 Koningen","chapter":"4","verse":"38","text":"Terwijl er in het land hongersnood heerste, kwam Eliseus weer eens naar Gilgal. En toen de profetenzonen bij hem zaten, beval hij zijn dienaar: Zet de grote pot op, en kook wat moes voor de profetenzonen."},{"book":"2 Koningen","chapter":"4","verse":"39","text":"Daarom ging er iemand het veld in, om groenten te zoeken. Hij vond een slingerplant op het veld, en plukte daarvan wilde komkommers, zijn mantel vol. Thuis gekomen, sneed hij ze in de pot met moes; want hij kende ze niet."},{"book":"2 Koningen","chapter":"4","verse":"40","text":"Nu schepte men voor de mannen op; maar nauwelijks waren ze van de moes aan het eten, of ze schreeuwden het uit: Man Gods, de dood is in de pot! En ze durfden er niet meer van eten."},{"book":"2 Koningen","chapter":"4","verse":"41","text":"Maar Eliseus sprak: Haal wat meel! Dit wierp hij in de pot, en sprak: Schep nu op voor het volk, en laat ze er rustig van eten. En werkelijk, er was niets schadelijks meer in de pot."},{"book":"2 Koningen","chapter":"4","verse":"42","text":"Eens kwam er iemand uit Báal-Sjalisja, die voor den godsman twintig gerstebroden als eerstelingenbrood en een zak vers koren had meegebracht. Eliseus beval: Geef het aan het volk te eten."},{"book":"2 Koningen","chapter":"4","verse":"43","text":"Zijn dienaar antwoordde: Hoe kan ik dit nu aan honderd man voorzetten? Maar Eliseus hernam: Geef het aan het volk te eten; want zo spreekt Jahweh! Ge zult eten, en nog overhouden."},{"book":"2 Koningen","chapter":"4","verse":"44","text":"Nu zette hij het hun voor; en toen ze gegeten hadden, hielden ze nog over, zoals Jahweh gezegd had."}]}