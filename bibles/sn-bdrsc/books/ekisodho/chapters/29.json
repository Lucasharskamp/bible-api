{"data":[{"book":"Ekisodho","chapter":"29","verse":"1","text":"“Izvi ndizvo zvaunofanira kuita kuti uvanatse, kuti vandishumire savaprista: Utore hando duku namakondobwe maviri asina chinongo."},{"book":"Ekisodho","chapter":"29","verse":"2","text":"Uye ubike chingwa noupfu hwakatsetseka hwegorosi, husina mbiriso, uye ubike makeke akavhenganiswa namafuta, nezvingwa zvitete zvakazorwa mafuta."},{"book":"Ekisodho","chapter":"29","verse":"3","text":"Uzviise mudengu uye ugozvikumikidza zviri imomo, pamwe chete nehando uye makondobwe maviri."},{"book":"Ekisodho","chapter":"29","verse":"4","text":"Ipapo ugouya naAroni navanakomana vake kumukova wokupinda nawo kuTende Rokusangana ugovashambidza nemvura."},{"book":"Ekisodho","chapter":"29","verse":"5","text":"Tora hanzu ugopfekedza Aroni jasi, nguo yeefodhi neefodhi pachayo uye nechidzitiro chapachipfuva. Usungire efodhi paari nebhanhire romuchiuno rakarukwa nounyanzvi."},{"book":"Ekisodho","chapter":"29","verse":"6","text":"Uise nguwani pamusoro wake uye ugoibatanidza nekorona tsvene."},{"book":"Ekisodho","chapter":"29","verse":"7","text":"Utore mafuta okuzodza ugomuzodza uchiita zvokuadira pamusoro pake."},{"book":"Ekisodho","chapter":"29","verse":"8","text":"Uye vanakomana vake ugovapfekedza majasi"},{"book":"Ekisodho","chapter":"29","verse":"9","text":"uye ugoisa mabhanhire omumusoro pamusoro pavo. Ipapo ugosungira ndaza pana Aroni navanakomana vake. Uprista ndohwavo nomutemo usingaperi. Nenzira iyi uchagadza Aroni navanakomana vake."},{"book":"Ekisodho","chapter":"29","verse":"10","text":"“Uuye nehando pamberi peTende Rokusangana, uye Aroni navanakomana vake vachaisa maoko avo pamusoro payo."},{"book":"Ekisodho","chapter":"29","verse":"11","text":"Uiuraye pamberi pomukova wokupinda kuTende Rokusangana."},{"book":"Ekisodho","chapter":"29","verse":"12","text":"Utore rimwe reropa rehando ugoriisa panyanga dzearitari nomunwe wako, uye ugodira rasara racho pahwaro hwearitari."},{"book":"Ekisodho","chapter":"29","verse":"13","text":"Ipapo ugotora mafuta ose akapoteredza zvomukati, zvinoti chiropa, neitsvo dziri mbiri namafuta ari pamusoro padzo, ugoapisa pamusoro pearitari."},{"book":"Ekisodho","chapter":"29","verse":"14","text":"Asi upise nyama yehando nedehwe rayo namazvizvi ayo kunze kwomusasa. Ndicho chipiriso chechivi."},{"book":"Ekisodho","chapter":"29","verse":"15","text":"“Utore rimwe regondobwe, uye Aroni navanakomana vake vagoisa maoko avo pamusoro paro."},{"book":"Ekisodho","chapter":"29","verse":"16","text":"Uriuraye ugotora ropa raro urisase pamativi ose earitari."},{"book":"Ekisodho","chapter":"29","verse":"17","text":"Ucheke gondobwe kuita muzvidimbu zvidimbu uye ugosuka zvomukati, uye makumbo, uchiaisa pamwe chete nomusoro nezvimwe zvidimbu."},{"book":"Ekisodho","chapter":"29","verse":"18","text":"Ipapo ugopisa gondobwe rose paaritari. Ndicho chipiriso chinopiswa kuna Jehovha, chinonhuhwira zvinofadza, chipiriso chinoitirwa Jehovha nomoto."},{"book":"Ekisodho","chapter":"29","verse":"19","text":"“Utore rimwe gondobwe, uye Aroni navanakomana vake vachaisa maoko avo pamusoro waro."},{"book":"Ekisodho","chapter":"29","verse":"20","text":"Uriuraye, utore rimwe ropa raro ugoriisa pamucheto wenzeve dzorudyi dzavanakomana vaAroni, napazvigunwe zvikuru zvamaoko avo orudyi, nokuzvigunwe zvikuru zvokutsoka dzavo dzorudyi. Ipapo ugosasa ropa pamativi ose earitari."},{"book":"Ekisodho","chapter":"29","verse":"21","text":"Uye ugotora rimwe ropa riri paaritari namamwe mafuta okuzodza usase pana Aroni napanguo dzake uye napavanakomana vake napanguo dzavo. Ipapo iye navanakomana vake nenguo dzavo vachanatswa."},{"book":"Ekisodho","chapter":"29","verse":"22","text":"“Utore pagondobwe iri mafuta, mafuta apamuswe, mafuta akapoteredza zvomukati, akafukidza chiropa, itsvo dzose dziri mbiri namafuta ari padziri, uye nechidya chokurudyi. (Iri ndiro gondobwe rokugadzwa.)"},{"book":"Ekisodho","chapter":"29","verse":"23","text":"Kubva padengu rechingwa chakabikwa chisina mbiriso, chiri pamberi paJehovha, utore chimwe chete, nekeke rakavhenganiswa namafuta, uye nechingwa chitete."},{"book":"Ekisodho","chapter":"29","verse":"24","text":"Uise izvi zvose mumaoko aAroni navanakomana vake ugozvininira pamberi paJehovha sechipiriso chokuninira."},{"book":"Ekisodho","chapter":"29","verse":"25","text":"Ipapo uzvitore kubva mumaoko avo ugozvipisa paaritari pamwe chete nechipiriso chinopiswa chinonhuhwira zvinofadza kuna Jehovha, chipiriso chinoitirwa Jehovha nomoto."},{"book":"Ekisodho","chapter":"29","verse":"26","text":"Shure kwokunge watora chityu chegondobwe rokugadzwa kwaAroni, uchininire pamberi paJehovha sechipiriso chokuninira uye chichava mugove wako."},{"book":"Ekisodho","chapter":"29","verse":"27","text":"“Unatse mitezo iyo yegondobwe rokugadza raAroni navanakomana vake: chityu chakaninirwa uye chakakumikidzwa."},{"book":"Ekisodho","chapter":"29","verse":"28","text":"Uyu unofanira kuva mugove wenguva dzose unobva kuvaIsraeri, waAroni navanakomana vake. Uyu ndiwo mugove unofanira kupiwa navaIsraeri kuna Jehovha kubva pazvipiriso zvavo zvokuwadzana."},{"book":"Ekisodho","chapter":"29","verse":"29","text":"“Nguo tsvene dzaAroni dzichava dzezvizvarwa zvake kuitira kuti vazodzwe uye vagogadzwa vakadzipfeka."},{"book":"Ekisodho","chapter":"29","verse":"30","text":"Mwanakomana wake achamutevera pauprista uye anouya kuTende Rokusangana kuti azoshumira ari muNzvimbo Tsvene, anofanira kudzipfeka kwamazuva manomwe."},{"book":"Ekisodho","chapter":"29","verse":"31","text":"“Utore gondobwe rokugadzwa ugobika nyama yaro munzvimbo tsvene."},{"book":"Ekisodho","chapter":"29","verse":"32","text":"Aroni navanakomana vake vanofanira kudya nyama yegondobwe uye nechingwa chiri mudengu vari pamukova wokupinda paTende Rokusangana."},{"book":"Ekisodho","chapter":"29","verse":"33","text":"Vanofanira kudya zvipiriso izvi zvavakaitirwa yananiso yokugadzwa kwavo uye nokunatswa kwavo nazvo. Asi hakuna mumwe munhu anofanira kuzvidya nokuti zvitsvene."},{"book":"Ekisodho","chapter":"29","verse":"34","text":"Uye kana pakava nenyama yegondobwe rokugadzwa inosara kana chingwa chipi zvacho chinosara kusvikira mangwana mangwanani, muzvipise. Hazvifaniri kudyiwa, nokuti zvitsvene."},{"book":"Ekisodho","chapter":"29","verse":"35","text":"“Uitire Aroni navanakomana vake zvinhu zvose zvandakakurayira, uchitora mazuva manomwe okuvagadza."},{"book":"Ekisodho","chapter":"29","verse":"36","text":"Ubayire hando zuva rimwe nerimwe sechipiriso chechivi chive chokuyananisa. Unatse aritari nokuiitira yananiso, uye ugoizodza kuti uiite tsvene."},{"book":"Ekisodho","chapter":"29","verse":"37","text":"Mazuva manomwe uyananisire aritari uye uinatse. Ipapo aritari ichava tsvene-tsvene, uye chose chichaigunzva chichava chitsvene."},{"book":"Ekisodho","chapter":"29","verse":"38","text":"“Izvi ndizvo zvaunofanira kupa paaritari nguva dzose zuva rimwe nerimwe: makwayana maviri egore rimwe chete."},{"book":"Ekisodho","chapter":"29","verse":"39","text":"Ubayire rimwe chete mangwanani uye nerimwe chete madekwana."},{"book":"Ekisodho","chapter":"29","verse":"40","text":"Negwayana rokutanga ubayire nechegumi cheefa29:40 marita angaita 2 choupfu hwakatsetseka hwakasanganiswa nechikamu chimwe chete kubva muzvina chehini29:40 rita chamafuta akabva mumaorivhi akasvinwa, uye chikamu chimwe chete kubva muzvina chehini yewaini chive chipiriso chinonwiwa."},{"book":"Ekisodho","chapter":"29","verse":"41","text":"Ubayire rimwe gwayana zuva richangovira pamwe chete nechipiriso chimwe chetecho chezviyo nechipiriso chacho chinonwiwa sechamangwanani, chive chinonhuhwira zvinofadza, chipiriso chakaitirwa Jehovha nomoto."},{"book":"Ekisodho","chapter":"29","verse":"42","text":"“Chipiriso chinopiswa ichi chinofanira kuitwa nguva dzose pamukova weTende Rokusangana pamberi paJehovha kuzvizvarwa zvose."},{"book":"Ekisodho","chapter":"29","verse":"43","text":"Ipapo ndipo pandichasangana newe uye ndigotaura kwauri, ndipozve pandichasangana navaIsraeri, uye nzvimbo iyi ichatsaurwa nokubwinya kwangu."},{"book":"Ekisodho","chapter":"29","verse":"44","text":"“Saka ndichatsaura Tende Rokusangana nearitari uye ndichatsaura Aroni navanakomana vake kuti vandishumire savaprista."},{"book":"Ekisodho","chapter":"29","verse":"45","text":"Ipapo ndichagara pakati pavaIsraeri uye ndigova Mwari wavo."},{"book":"Ekisodho","chapter":"29","verse":"46","text":"Vachaziva kuti ndini Jehovha Mwari wavo, akavabudisa kubva muIjipiti kuitira kuti ndigogara pakati pavo. Ndini Jehovha Mwari wavo."}]}