{"data":[{"book":"ДЗЕІ","chapter":"6","verse":"1","text":"Тымі днямі, калі намножылася вучняў, пачалі Эліністы наракаць на Габрэяў за тое, што ўдовы іхнія занядбаныя ў штодзённай раздачы міласьціны."},{"book":"ДЗЕІ","chapter":"6","verse":"2","text":"Тады дванаццаць апосталаў, паклікаўшы многа вучняў, сказалі: нягожа нам, занядбаўшы слова Божае, рупіцца пра застольлі."},{"book":"ДЗЕІ","chapter":"6","verse":"3","text":"Дык вось, браты, выберыце спаміж сябе сем мужоў абазнаных, напоўненых Сьвятым Духам і мудрасьцю; іх паставім на гэтую службу;"},{"book":"ДЗЕІ","chapter":"6","verse":"4","text":"а мы ўвесь час будзем у малітве і ў служэньні словам."},{"book":"ДЗЕІ","chapter":"6","verse":"5","text":"І спадабалася гэтая прапанова ўсёй грамадзе; і выбралі Сьцяпана, мужа, поўнага веры і Духа Сьвятога, і Піліпа, і Прохара і Міканора, і Цімона і Пармена, і Мікалая Антыахійца, навернутага зь язычнікаў;"},{"book":"ДЗЕІ","chapter":"6","verse":"6","text":"іх паставілі перад апосталамі, і яны, памаліўшыся, усклалі на іх рукі;"},{"book":"ДЗЕІ","chapter":"6","verse":"7","text":"і слова Божае расло, і лік вучняў даволі памнажаўся ў Ерусаліме; і зь сьвятароў вельмі многія ўпакорыліся веры."},{"book":"ДЗЕІ","chapter":"6","verse":"8","text":"А Сьцяпан, поўны веры і сілы, учыняў вялікія цуды і азнакі ў народзе."},{"book":"ДЗЕІ","chapter":"6","verse":"9","text":"Некаторыя з так званае сынагогі Лібертынцаў і Кірынейцаў і Александрыйцаў і некаторыя з Кілікіі і Асіі ўступілі ў спрэчку са Сьцяпанам;"},{"book":"ДЗЕІ","chapter":"6","verse":"10","text":"але не маглі ўстояць супраць мудрасьці і Духу, Якім ён прамаўляў."},{"book":"ДЗЕІ","chapter":"6","verse":"11","text":"Тады падбухторылі яны некаторых сказаць: мы чулі, як ён казаў блюзьнерчыя словы на Майсея і на Бога."},{"book":"ДЗЕІ","chapter":"6","verse":"12","text":"І ўзбурылі люд і старэйшын і кніжнікаў і напаўшы схапілі яго і павялі ў сынедрыён,"},{"book":"ДЗЕІ","chapter":"6","verse":"13","text":"і паставілі ілжывых сьведкаў, якія казалі: гэты чалавек не перастае гаварыць блюзьнерчыя словы на сьвятое месца гэтае і на закон;"},{"book":"ДЗЕІ","chapter":"6","verse":"14","text":"бо мы чулі, як ён казаў, што той Ісус Назарэй зруйнуе месца гэтае і зьменіць звычаі, якія перадаў нам Майсей."},{"book":"ДЗЕІ","chapter":"6","verse":"15","text":"І ўсе, хто сядзеў у сынедрыёне, гледзячы на яго, бачылі аблічча ягонае, як аблічча анёла."}]}