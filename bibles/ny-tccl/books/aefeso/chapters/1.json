{"data":[{"book":"Aefeso","chapter":"1","verse":"1","text":"Paulo, mtumwi wa Khristu Yesu mwachifuniro cha Mulungu."},{"book":"Aefeso","chapter":"1","verse":"2","text":"Chisomo ndi mtendere kwa inu zochokera kwa Mulungu Atate athu ndi Ambuye Yesu Khristu."},{"book":"Aefeso","chapter":"1","verse":"3","text":"Tiyamike Mulungu, Atate a Ambuye athu Yesu Khristu, amene anatipatsa madalitso onse a uzimu kumwamba mwa Khristu."},{"book":"Aefeso","chapter":"1","verse":"4","text":"Dziko lapansi lisanalengedwe, Mulungu anatisankhiratu mwa Khristu kuti tikhale oyera mtima ndi wopanda cholakwa pamaso pake. Mwa chikondi chake,"},{"book":"Aefeso","chapter":"1","verse":"5","text":"Iye anakonzeratu kuti ife titengedwe ngati ana mwa Yesu Khristu, molingana ndi kukonda kwake ndi chifuniro chake."},{"book":"Aefeso","chapter":"1","verse":"6","text":"Anachita zimenezi kuti tiziyamika ulemerero wa chisomo chake, umene watipatsa kwaulere mwa Khristu amene amamukonda."},{"book":"Aefeso","chapter":"1","verse":"7","text":"Mwa Yesu Khristu, chifukwa cha magazi ake, ife tinawomboledwa ndi kukhululukidwa machimo athu molingana ndi kuchuluka kwa chisomo cha Mulungu"},{"book":"Aefeso","chapter":"1","verse":"8","text":"chimene anatipatsa mosawumira. Mwa nzeru zonse ndi chidziwitso,"},{"book":"Aefeso","chapter":"1","verse":"9","text":"Iye watiwululira chifuniro chake chimene chinali chobisika, chimene anachikonzeratu mwa Khristu, molingana ndi kukoma mtima kwake."},{"book":"Aefeso","chapter":"1","verse":"10","text":"Chimene anakonza kuti chichitike n始chakuti, ikakwana nthawi yake asonkhanitsa pamodzi mwa Khristu zinthu zonse za kumwamba ndi pa dziko lapansi."},{"book":"Aefeso","chapter":"1","verse":"11","text":"Iye anatisankhiratu mwa Khristu, atatikonzeratu molingana ndi machitidwe a Iye amene amachititsa zinthu zonse kuti zikwaniritse cholinga cha chifuniro chake,"},{"book":"Aefeso","chapter":"1","verse":"12","text":"n始cholinga chakuti, ife amene tinali oyamba kukhala ndi chiyembekezo mwa Khristu, tiyamike ulemerero wake."},{"book":"Aefeso","chapter":"1","verse":"13","text":"Ndipo inunso pamene munamva mawu a choonadi, Uthenga Wabwino wa chipulumutso chanu, munayikidwanso mwa Khristu. Mutakhulupirira, anakusindikizani chizindikiro pokupatsani Mzimu Woyera amene Iye analonjeza."},{"book":"Aefeso","chapter":"1","verse":"14","text":"Mzimu Woyerayo ndi chikole chotsimikizira kuti tidzalandira madalitso athu, ndipo kuti Mulungu anatiwombola kuti tikhale anthu ake. Iye anachita zimenezi kuti timuyamike ndi kumulemekeza."},{"book":"Aefeso","chapter":"1","verse":"15","text":"Choncho, kuyambira pamene ndinamva za chikhulupiriro chanu mwa Ambuye Yesu ndi za chikondi chanu pa oyera mtima onse,"},{"book":"Aefeso","chapter":"1","verse":"16","text":"ine sindilekeza kuyamika Mulungu chifukwa cha inu. Ndimakukumbukirani m始mapemphero anga."},{"book":"Aefeso","chapter":"1","verse":"17","text":"Ndimapemphera kuti Mulungu wa Ambuye athu Yesu Khristu, Atate a ulemerero akupatseni mzimu wa nzeru ndi wa vumbulutso, kuti mumudziwe kwenikweni."},{"book":"Aefeso","chapter":"1","verse":"18","text":"Ndimapempheranso kuti maso a mitima yanu atsekuke ndi cholinga choti mudziwe chiyembekezo chimene Iye anakuyitanirani, chuma cha ulemerero chomwe chili mwa anthu oyera mtima."},{"book":"Aefeso","chapter":"1","verse":"19","text":"Ndiponso ndikufuna kuti mudziwe mphamvu zake zazikulu koposa zimene zili mwa ife amene timakhulupirira. Mphamvuyi ndi yofanana ndi mphamvu yoposa ija"},{"book":"Aefeso","chapter":"1","verse":"20","text":"imene inagwira ntchito pamene Mulungu anaukitsa Khristu kwa akufa, namukhazika Iye ku dzanja lake lamanja m始dziko la kumwamba."},{"book":"Aefeso","chapter":"1","verse":"21","text":"Anamukhazika pamwamba pa ulamuliro onse ndi mafumu, mphamvu ndi ufumu, ndiponso pamwamba pa dzina lililonse limene angalitchule, osati nthawi ino yokha komanso imene ikubwerayo."},{"book":"Aefeso","chapter":"1","verse":"22","text":"Ndipo Mulungu anayika zinthu zonse pansi pa mapazi ake ndi kumusankha Iyeyo kukhala mutu pa chilichonse chifukwa cha mpingo,"},{"book":"Aefeso","chapter":"1","verse":"23","text":"umene ndi thupi lake, chidzalo cha Iye amene adzaza chilichonse mu njira iliyonse."}]}