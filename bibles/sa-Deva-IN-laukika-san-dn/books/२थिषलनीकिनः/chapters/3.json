{"data":[{"book":"२ थिषलनीकिनः","chapter":"3","verse":"1","text":"हे भ्रातरः, शेषे वदामि, यूयम् अस्मभ्यमिदं प्रार्थयध्वं यत् प्रभो र्वाक्यं युष्माकं मध्ये यथा तथैवान्यत्रापि प्रचरेत् मान्यञ्च भवेत्;"},{"book":"२ थिषलनीकिनः","chapter":"3","verse":"2","text":"यच्च वयम् अविवेचकेभ्यो दुष्टेभ्यश्च लोकेभ्यो रक्षां प्राप्नुयाम यतः सर्व्वेषां विश्वासो न भवति।"},{"book":"२ थिषलनीकिनः","chapter":"3","verse":"3","text":"किन्तु प्रभु र्विश्वास्यः स एव युष्मान् स्थिरीकरिष्यति दुष्टस्य कराद् उद्धरिष्यति च।"},{"book":"२ थिषलनीकिनः","chapter":"3","verse":"4","text":"यूयम् अस्माभि र्यद् आदिश्यध्वे तत् कुरुथ करिष्यथ चेति विश्वासो युष्मानधि प्रभुनास्माकं जायते।"},{"book":"२ थिषलनीकिनः","chapter":"3","verse":"5","text":"ईश्वरस्य प्रेम्नि ख्रीष्टस्य सहिष्णुतायाञ्च प्रभुः स्वयं युष्माकम् अन्तःकरणानि विनयतु।"},{"book":"२ थिषलनीकिनः","chapter":"3","verse":"6","text":"हे भ्रातरः, अस्मत्प्रभो र्यीशुख्रीष्टस्य नाम्ना वयं युष्मान् इदम् आदिशामः, अस्मत्तो युष्माभि र्या शिक्षलम्भि तां विहाय कश्चिद् भ्राता यद्यविहिताचारं करोति तर्हि यूयं तस्मात् पृथग् भवत।"},{"book":"२ थिषलनीकिनः","chapter":"3","verse":"7","text":"यतो वयं युष्माभिः कथम् अनुकर्त्तव्यास्तद् यूयं स्वयं जानीथ। युष्माकं मध्ये वयम् अविहिताचारिणो नाभवाम,"},{"book":"२ थिषलनीकिनः","chapter":"3","verse":"8","text":"विनामूल्यं कस्याप्यन्नं नाभुंज्महि किन्तु कोऽपि यद् अस्माभि र्भारग्रस्तो न भवेत् तदर्थं श्रमेण क्लेशेन च दिवानिशं कार्य्यम् अकुर्म्म।"},{"book":"२ थिषलनीकिनः","chapter":"3","verse":"9","text":"अत्रास्माकम् अधिकारो नास्तीत्थं नहि किन्त्वस्माकम् अनुकरणाय युष्मान् दृष्टान्तं दर्शयितुम् इच्छन्तस्तद् अकुर्म्म।"},{"book":"२ थिषलनीकिनः","chapter":"3","verse":"10","text":"यतो येन कार्य्यं न क्रियते तेनाहारोऽपि न क्रियतामिति वयं युष्मत्समीप उपस्थितिकालेऽपि युष्मान् आदिशाम।"},{"book":"२ थिषलनीकिनः","chapter":"3","verse":"11","text":"युष्मन्मध्ये ऽविहिताचारिणः केऽपि जना विद्यन्ते ते च कार्य्यम् अकुर्व्वन्त आलस्यम् आचरन्तीत्यस्माभिः श्रूयते।"},{"book":"२ थिषलनीकिनः","chapter":"3","verse":"12","text":"तादृशान् लोकान् अस्मतप्रभो र्यीशुख्रीष्टस्य नाम्ना वयम् इदम् आदिशाम आज्ञापयामश्च, ते शान्तभावेन कार्य्यं कुर्व्वन्तः स्वकीयमन्नं भुञ्जतां।"},{"book":"२ थिषलनीकिनः","chapter":"3","verse":"13","text":"अपरं हे भ्रातरः, यूयं सदाचरणे न क्लाम्यत।"},{"book":"२ थिषलनीकिनः","chapter":"3","verse":"14","text":"यदि च कश्चिदेतत्पत्रे लिखिताम् अस्माकम् आज्ञां न गृह्लाति तर्हि यूयं तं मानुषं लक्षयत तस्य संसर्गं त्यजत च तेन स त्रपिष्यते।"},{"book":"२ थिषलनीकिनः","chapter":"3","verse":"15","text":"किन्तु तं न शत्रुं मन्यमाना भ्रातरमिव चेतयत।"},{"book":"२ थिषलनीकिनः","chapter":"3","verse":"16","text":"शान्तिदाता प्रभुः सर्व्वत्र सर्व्वथा युष्मभ्यं शान्तिं देयात्। प्रभु र्युष्माकं सर्व्वेषां सङ्गी भूयात्।"},{"book":"२ थिषलनीकिनः","chapter":"3","verse":"17","text":"नमस्कार एष पौलस्य मम करेण लिखितोऽभूत् सर्व्वस्मिन् पत्र एतन्मम चिह्नम् एतादृशैरक्षरै र्मया लिख्यते।"},{"book":"२ थिषलनीकिनः","chapter":"3","verse":"18","text":"अस्माकं प्रभो र्यीशुख्रीष्टस्यानुुग्रहः सर्व्वेषु युष्मासु भूयात्। आमेन्।"}]}