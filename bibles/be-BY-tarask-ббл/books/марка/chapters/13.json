{"data":[{"book":"МАРКА","chapter":"13","verse":"1","text":"І калі выходзіў Ён з храма, кажа Яму адзін вучань Ягоны: Настаўнік! паглядзі, якія камяні і якія будынкі!"},{"book":"МАРКА","chapter":"13","verse":"2","text":"Ісус сказаў яму ў адказ: бачыш гэтыя вялікія будынкі? усё гэта будзе разбурана, так што не застанецца тут каменя на камені."},{"book":"МАРКА","chapter":"13","verse":"3","text":"І калі Ён сядзеў на гары Аліўнай насупраць храма, пыталіся ў Яго асобна Пётр і Якаў, і Ян і Андрэй:"},{"book":"МАРКА","chapter":"13","verse":"4","text":"скажы нам, калі гэта будзе, і якая прыкмета, калі ўсё гэта павінна стацца?"},{"book":"МАРКА","chapter":"13","verse":"5","text":"Адказваючы ім, Ісус пачаў гаварыць: глядзеце, каб хто вас ня ўвёў у зман;"},{"book":"МАРКА","chapter":"13","verse":"6","text":"бо многія прыйдуць пад імем Маім, і будуць казаць, што гэта Я, і многіх увядуць у зман."},{"book":"МАРКА","chapter":"13","verse":"7","text":"А як пачуеце пра войны і пра ваенныя чуткі, не жахайцеся: бо павінна тое быць: але гэта яшчэ не канец."},{"book":"МАРКА","chapter":"13","verse":"8","text":"Бо паўстане народ на народ, і царства на царства; і будуць землятрусы па месцах, і будуць галады і смуты. Гэта пачатак хвароб."},{"book":"МАРКА","chapter":"13","verse":"9","text":"Але вы зважайце на сябе: бо вас будуць выдаваць у судзілішчы, і біць у сынагогах, і перад валадарамі і царамі паставяць вас за Мяне, на сьведчаньне перад імі."},{"book":"МАРКА","chapter":"13","verse":"10","text":"І ўсім народам наперад павінна быць абвешчана Дабравесьце."},{"book":"МАРКА","chapter":"13","verse":"11","text":"Калі ж павядуць выдаваць вас, ня турбуйцеся загадзя, што вам сказаць, і не абдумвайце; а што дадзена будзе вам у тую часіну, тое і кажэце, бо ня вы будзеце гаварыць, а Дух Сьвяты."},{"book":"МАРКА","chapter":"13","verse":"12","text":"І выдасьць брат брата на сьмерць, і бацька дзяцей; і паўстануць дзеці на бацькоў і заб'юць іх."},{"book":"МАРКА","chapter":"13","verse":"13","text":"І будзеце зьненавіджаныя ўсімі за імя Маё; а хто перацерпіць да канца, уратуецца."},{"book":"МАРКА","chapter":"13","verse":"14","text":"А калі ўгледзіце брыдоту спусташэньня, пра якую сказана праз прарока Данііла, якая паўстане, дзе ня трэба, - хто чытае, хай разумее, - тады хто будзе ў Юдэі, хай уцякаюць у горы;"},{"book":"МАРКА","chapter":"13","verse":"15","text":"а хто на даху, той ня сыходзь у дом і не ўваходзь узяць што-небудзь з дому свайго;"},{"book":"МАРКА","chapter":"13","verse":"16","text":"і хто ў полі, не вяртайся назад узяць вопратку сваю."},{"book":"МАРКА","chapter":"13","verse":"17","text":"Гора цяжарным і тым, што кормяць грудзьмі ў тыя дні."},{"book":"МАРКА","chapter":"13","verse":"18","text":"Малецеся, каб ня сталіся ўцёкі вашыя зімою."},{"book":"МАРКА","chapter":"13","verse":"19","text":"Бо ў тыя дні будзе такі смутак, якога ня было ад пачатку стварэньня, якое ўчыніў Бог, нават да сёньня, і ня будзе."},{"book":"МАРКА","chapter":"13","verse":"20","text":"І калі б Гасподзь не скараціў тых дзён, дык не ўратавалася б ніякая плоць; але дзеля выбраных, якіх Ён выбраў, скароціць тыя дні."},{"book":"МАРКА","chapter":"13","verse":"21","text":"Тады, калі хто вам скажа: «вось, тут Хрыстосё, альбо: ёвунь, там», - ня верце."},{"book":"МАРКА","chapter":"13","verse":"22","text":"Бо паўстануць ілжэхрысты ды ілжэпрарокі, і дадуць азнакі і цуды, каб увесьці ў зман, калі магчыма, і выбраных."},{"book":"МАРКА","chapter":"13","verse":"23","text":"А вы зважайце. Вось, Я наперад сказаў вам усё."},{"book":"МАРКА","chapter":"13","verse":"24","text":"Але ў тыя дні, пасьля смутку таго сонца памеркне, і месяц ня дасць сьвятла свайго;"},{"book":"МАРКА","chapter":"13","verse":"25","text":"і зоркі спадуць зь неба, і сілы нябесныя пахіснуцца."},{"book":"МАРКА","chapter":"13","verse":"26","text":"Тады ўбачаць Сына Чалавечага, Які будзе ісьці на аблоках у сіле моцнай і ў славе."},{"book":"МАРКА","chapter":"13","verse":"27","text":"І тады Ён пашле анёлаў Сваіх і зьбярэ выбраных Сваіх ад чатырох вятроў, ад краю зямлі і да краю неба."},{"book":"МАРКА","chapter":"13","verse":"28","text":"Ад смакоўніцы вазьмеце падабенства: калі гольле ейнае ўжо мякчэе і пускае лісьце, дык ведайце, што блізка лета;"},{"book":"МАРКА","chapter":"13","verse":"29","text":"так і вы, калі ўбачыце, што збываецца тое, ведайце, што блізка, пры дзьвярах."},{"book":"МАРКА","chapter":"13","verse":"30","text":"Праўду кажу вам: ня міне род гэты, як усё тое будзе."},{"book":"МАРКА","chapter":"13","verse":"31","text":"Неба і зямля мінуцца, а словы Мае ня мінуць."},{"book":"МАРКА","chapter":"13","verse":"32","text":"А пра дзень той або гадзіну ніхто ня ведае, ні анёлы нябесныя, ні Сын, а толькі Айцец."},{"book":"МАРКА","chapter":"13","verse":"33","text":"Глядзеце, чувайце, малецеся; бо ня ведаеце, калі настане час гэты."},{"book":"МАРКА","chapter":"13","verse":"34","text":"Падобна на тое, як калі б хто, ідучы ў дарогу і пакідаючы дом свой, даў слугам сваім уладу, і кожнаму сваю працу, і загадаў брамніку чуваць."},{"book":"МАРКА","chapter":"13","verse":"35","text":"Дык чувайце ж; бо ня ведаеце, калі прыйдзе гаспадар дома, увечары, ці апоўначы, ці пры пеўнях, ці нараніцу;"},{"book":"МАРКА","chapter":"13","verse":"36","text":"каб, прыйшоўшы зьнянацку, не застаў вас у сьне."},{"book":"МАРКА","chapter":"13","verse":"37","text":"А што вам кажу, кажу ўсім: чувайце."}]}