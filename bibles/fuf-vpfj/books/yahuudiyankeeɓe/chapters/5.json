{"data":[{"book":"YAHUUDIYANKEEƁE","chapter":"5","verse":"1","text":"Awa, kala *yottinoowo mawɗo sadaka ka Alla, suɓaaɗo e hakkunde yimɓe ɓen, ko joɗɗiniraa ko fii yimɓe ɓen, fii ko waɗa golleeji Alla ɗin, fii no ɓe weeɓitira dokke e sadakaaji fii junuubaaji ɗin."},{"book":"YAHUUDIYANKEEƁE","chapter":"5","verse":"2","text":"Himo waawi yurmeede ɓe faamaa ɓen e seluɓe ɓen, ko fii kanko tigi lo'ereeji no hundi mo."},{"book":"YAHUUDIYANKEEƁE","chapter":"5","verse":"3","text":"Awa ko sabu nden lo'ere waɗi si himo haani ittande hoore makko sadaka, o ittana jamaa on kadi sadakaaji fii junuubaaji maɓɓe ɗin."},{"book":"YAHUUDIYANKEEƁE","chapter":"5","verse":"4","text":"Kono hay gooto waawataa heɓande hoore mun ngal teddungal wonugol yottinoowo mawɗo sadaka. Ko Alla yeɗata ɗun, wano o toɗɗori *Haaruuna non."},{"book":"YAHUUDIYANKEEƁE","chapter":"5","verse":"5","text":"Ko wano non kadi, hinaa *Almasiihu on tigi yeɗi hoore mun ngal teddungal wonugol yottinoowo mawɗo sadaka ka Alla, kono ko Wi'uɗo mo on wonde:"},{"book":"YAHUUDIYANKEEƁE","chapter":"5","verse":"6","text":"Wano non himo wi'i kadi nokku goo:"},{"book":"YAHUUDIYANKEEƁE","chapter":"5","verse":"7","text":"E hoore ɗun, e nder ngurndan makko ɗan ka hoore leydi, kanko Iisaa o weeɓitanno on Gasoowo mo dandude mayde nden gonɗi e torndeeji e nder ewnagol ko tiiɗi. Alla jaabinani mo sabu ko o yankinaninoo mo kon."},{"book":"YAHUUDIYANKEEƁE","chapter":"5","verse":"8","text":"Fii kala ko o *Ɓiɗɗo Alla, o andi ko woni ɗoftaare e nder ko o tampi kon fow."},{"book":"YAHUUDIYANKEEƁE","chapter":"5","verse":"9","text":"Ɓay wonii o waɗaama Timmuɗo, o wonani ɗoftiiɓe mo ɓen fow ɓundu kisiyee poomayankeejo."},{"book":"YAHUUDIYANKEEƁE","chapter":"5","verse":"10","text":"Onsay Alla toɗɗii mo yottinoowo mawɗo sadaka ka Alla wano Maaliki-Siddiiqu non."},{"book":"YAHUUDIYANKEEƁE","chapter":"5","verse":"11","text":"Hiɗen mari piiji buy ko wowlen e fii ɗun, hara ko piiji buy mettuɗi sifaade, ko fii on wonii mettuɓe faaminde."},{"book":"YAHUUDIYANKEEƁE","chapter":"5","verse":"12","text":"E hin-le, e oo saa'i ɗoo hiɗon haanunoo wonude jannooɓe, kono hiɗon handi kadi e janneede ƴi'al daaluyeeji Alla ɗin. Fewndo ɗoo ko ɓira handuɗon e mun, hinaa ɲaametee."},{"book":"YAHUUDIYANKEEƁE","chapter":"5","verse":"13","text":"On jokkuɗo yarugol ɓira, haray alaa faamu woo e fii daaluyee faaminayɗo ngurndan feewuɗan ɗan, ko fii haray haa jooni ootigi ko boobo."},{"book":"YAHUUDIYANKEEƁE","chapter":"5","verse":"14","text":"Mokobaaɓe ɓen kaɲun, ko ɲaametee tedduɗo ɓe ɲaamata, ko fii tippude e kuuɗe maɓɓe ɗen hakkille maɓɓe ɗen no eltanii sendindirgol ko boni e ko moƴƴi."}]}