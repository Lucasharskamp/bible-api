{"data":[{"book":"مزامیر","chapter":"145","verse":"1","text":"ای خدا، ای پادشاه من، تو را گرامی خواهم داشت و تا ابد ستایشت خواهم کرد!"},{"book":"مزامیر","chapter":"145","verse":"2","text":"هر روز تو را خواهم پرستید و تا ابد نامت را سپاس خواهم گفت!"},{"book":"مزامیر","chapter":"145","verse":"3","text":"ای خداوند، تو بی‌نهایت عظیم هستی و درخور ستایشی؛ عظمت تو فوق قدرت درک انسانی است."},{"book":"مزامیر","chapter":"145","verse":"4","text":"اعمال تو را مردم روی زمین نسل اندر نسل خواهند ستود و از کارهای تو تعریف خواهند کرد."},{"book":"مزامیر","chapter":"145","verse":"5","text":"من از شوکتِ پرجلال عظمت تو سخن خواهم گفت و در کارهای عجیب و شگفت‌انگیزت تفکر خواهم کرد."},{"book":"مزامیر","chapter":"145","verse":"6","text":"کارهای مقتدرانهٔ تو ورد زبان آنها خواهد بود و من عظمت تو را بیان خواهم نمود."},{"book":"مزامیر","chapter":"145","verse":"7","text":"آنها دربارهٔ مهربانی بی‌حد تو سخن خواهند گفت و من عدالت تو را خواهم ستود."},{"book":"مزامیر","chapter":"145","verse":"8","text":"خداوند بخشنده و مهربان است. او دیر غضبناک می‌شود و سرشار از محبت است."},{"book":"مزامیر","chapter":"145","verse":"9","text":"خداوند برای همگان نیکوست. و تمام کارهایش توأم با محبت است."},{"book":"مزامیر","chapter":"145","verse":"10","text":"ای خداوند، همهٔ مخلوقاتت تو را ستایش خواهند کرد و همهٔ مقدّسانت تو را سپاس خواهند گفت."},{"book":"مزامیر","chapter":"145","verse":"11","text":"آنها از شکوه ملکوت تو تعریف خواهند کرد و از قدرت تو سخن خواهند گفت،"},{"book":"مزامیر","chapter":"145","verse":"12","text":"به طوری که همه متوجهٔ عظمت کارهای تو و شکوه ملکوتت خواهند شد."},{"book":"مزامیر","chapter":"145","verse":"13","text":"پادشاهی تو جاودانی است و سلطنت تو نسل اندر نسل."},{"book":"مزامیر","chapter":"145","verse":"14","text":"خداوند همهٔ کسانی را که در زحمتند یاری می‌دهد و دست افتادگان را می‌گیرد و بر می‌خیزاند."},{"book":"مزامیر","chapter":"145","verse":"15","text":"ای خداوند، چشمان همهٔ موجودات به تو دوخته شده است تا روزی آنها را به موقع به آنها برسانی."},{"book":"مزامیر","chapter":"145","verse":"16","text":"دست پربرکت خود را به سوی آنها دراز می‌کنی و نیاز همگان را برآورده می‌سازی."},{"book":"مزامیر","chapter":"145","verse":"17","text":"خداوند در تمام کارهایش عادل و مهربان است."},{"book":"مزامیر","chapter":"145","verse":"18","text":"خداوند به آنانی که او را به راستی و صداقت طلب می‌کنند نزدیک است."},{"book":"مزامیر","chapter":"145","verse":"19","text":"خداوند آرزوی کسانی را که او را گرامی می‌دارند برآورده می‌سازد و دعای آنها را شنیده، ایشان را نجات می‌بخشد."},{"book":"مزامیر","chapter":"145","verse":"20","text":"خداوند دوستداران خویش را محفوظ می‌دارد، اما بدکاران را نابود می‌کند."},{"book":"مزامیر","chapter":"145","verse":"21","text":"از دهان من همیشه شکرگزاری خداوند شنیده خواهد شد! باشد که همهٔ مخلوقات نام مقدّس او را تا ابد سپاس گویند!"}]}