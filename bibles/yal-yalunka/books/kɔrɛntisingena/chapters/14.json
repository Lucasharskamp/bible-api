{"data":[{"book":"Kɔrɛnti Singena","chapter":"14","verse":"1","text":"Ɛ yixɔdɔxɔ ɛ lu xanuntenyani. Nii Sariɲanxina a kiseene xɔnla xa ɛ suxu, a gbengbenna ɛ yi nabiya falane ti."},{"book":"Kɔrɛnti Singena","chapter":"14","verse":"2","text":"Amasɔtɔ muxun naxan xui gbɛtɛn falama, na mi falan tima muxune xan xa, fɔ Ala, amasɔtɔ muxu yo mi a xuiin mɛma. A wundo feene falama Alaa Nii Sariɲanxin barakan nin."},{"book":"Kɔrɛnti Singena","chapter":"14","verse":"3","text":"Koni naxan nabiya falane tima yamaan xa, na falan tima e sabati feen nan na, a yi e ralimaniya, a yi e bɔɲɛn xunbeli."},{"book":"Kɔrɛnti Singena","chapter":"14","verse":"4","text":"Koni muxun naxan falan tima xui gbɛtɛni, na a yɛtɛn nan tun malima, koni naxan nabiya falane tima, na dɛnkɛlɛya yamaan birin nan malima."},{"book":"Kɔrɛnti Singena","chapter":"14","verse":"5","text":"Xa ɛ birin xui gbɛtɛne falama, na rafan n ma. Koni naxan nafan n ma dangu na ra, ɛ birin xa nabiya falane ti. Amasɔtɔ muxun naxan nabiya falane tima, na dangu xui gbɛtɛ falan na, fɔ xa muxuna nde na naxan a xuiin nadanguɛ alogo dɛnkɛlɛya yamaan birin maliyɛ kii naxan yi."},{"book":"Kɔrɛnti Singena","chapter":"14","verse":"6","text":"Ngaxakedenne, xa n siga ɛ fɛma, n sa falan ti ɛ xa xui gbɛtɛne yi, n nanfe fanxi ɛ ma nayi, xa n mi Alaa fena nde makɛnɛn ɛ xa, hanma fe kolonna nde hanma nabiya falana hanma xaranna?"},{"book":"Kɔrɛnti Singena","chapter":"14","verse":"7","text":"Hali maxa seene fan na kii nin, alo xulenna nun kondenna. E bɛtin naxan bama, muxun na kolonma di xa ɛ mi e xuine ramini ki faɲi?"},{"book":"Kɔrɛnti Singena","chapter":"14","verse":"8","text":"Xa xɔtaan xui faɲin mi mini, a rafixa, nde a yitɔnɲɛ yɛngɛ so xinla ma?"},{"book":"Kɔrɛnti Singena","chapter":"14","verse":"9","text":"A na kii nin ɛ konni, ɛ na falan ti xui gbɛtɛne yi, xa a mi findi fala yigbɛxin na, na bunna kolonma di nayi? Fala fuun nan tun na ra."},{"book":"Kɔrɛnti Singena","chapter":"14","verse":"10","text":"Xui wuyaxi nan dunuɲa yi, koni ne sese mi na naxan bun mi na."},{"book":"Kɔrɛnti Singena","chapter":"14","verse":"11","text":"Koni xuiin naxan falama, xa n mi na mɛma, naxan a falama, xɔɲɛn nan n tan na na yɛɛ ra yi. Xɔɲɛn nan a fan na n yɛɛ ra yi."},{"book":"Kɔrɛnti Singena","chapter":"14","verse":"12","text":"A na kii nin ɛ fan xa, ɛ to waxi Alaa Nii Sariɲanxina a kiseene xɔn ma, naxanye dɛnkɛlɛya yamaan malima, ɛ yixɔdɔxɔ ne nan ma."},{"book":"Kɔrɛnti Singena","chapter":"14","verse":"13","text":"Nanara, muxun naxan falan tima xui gbɛtɛni, a xa Ala maxandi alogo a xa nɔ a bunna falɛ."},{"book":"Kɔrɛnti Singena","chapter":"14","verse":"14","text":"Amasɔtɔ xa n na Ala maxandima xui gbɛtɛni, n niin nan Ala maxandima nayi, koni n xaxinla mi walima."},{"book":"Kɔrɛnti Singena","chapter":"14","verse":"15","text":"N nanfe ligama nayi? N xa Ala maxandi n niini e nun n xaxinla fan yi. N xa bɛtin ba n niini e nun n xaxinli."},{"book":"Kɔrɛnti Singena","chapter":"14","verse":"16","text":"I na barikan bira Ala xa i niini, muxun naxan mi na bunna kolon, na a falama di fa fala “Amina?” Amasɔtɔ i naxan falama, a mi na kolon."},{"book":"Kɔrɛnti Singena","chapter":"14","verse":"17","text":"Hali i barikan birama Ala xa ki faɲi, muxu gbɛtɛ mi maliin sɔtɛ nayi mumɛ!"},{"book":"Kɔrɛnti Singena","chapter":"14","verse":"18","text":"N barikan birama Ala xa amasɔtɔ n tan xui gbɛtɛne falama dangu ɛ birin na."},{"book":"Kɔrɛnti Singena","chapter":"14","verse":"19","text":"Koni en nɛma dɛnkɛlɛya yamaan malanni hali n fala xui suulun nan tun ti, naxanye bunna kolonɲɛ, alogo n xa muxune xaran, na fisa benun n xa falan wuli wuyaxi ti xui gbɛtɛni."},{"book":"Kɔrɛnti Singena","chapter":"14","verse":"20","text":"Ngaxakedenne, ɛ miriyaan nama liga alo diidine. Ɛ xa liga alo dii ɲɔrɛne fe ɲaxine fe yi, koni ɛ findi fonne ra ɛ xaxinli."},{"book":"Kɔrɛnti Singena","chapter":"14","verse":"21","text":"A sɛbɛxi Sariya Kitabun kui:"},{"book":"Kɔrɛnti Singena","chapter":"14","verse":"22","text":"Na ma, xui gbɛtɛne findixi taxamasenne ra dɛnkɛlɛyatarene nan xa. A mi ligama dɛnkɛlɛya muxune fe ra. Nabiya falane fan mi findixi taxamasenne ra dɛnkɛlɛyatarene xa fɔ dɛnkɛlɛya muxune."},{"book":"Kɔrɛnti Singena","chapter":"14","verse":"23","text":"Nba, xa dɛnkɛlɛya yamaan birin e malan, e falan ti fɔlɔ xui gbɛtɛne yi, xa muxuna ndee fa, naxanye e tuli matima gbansan hanma e mi dɛnkɛlɛyaxi, ne mi a falɛ ba, fa fala a seen nan soxi ɛ yi?"},{"book":"Kɔrɛnti Singena","chapter":"14","verse":"24","text":"Koni xa ɛ birin nabiya falane tima, dɛnkɛlɛyatarena nde yi so ɛ fɛma, hanma naxan a tuli matima gbansan, na falane birin a sɔnne yitama a ra nɛn, birin yi a kiti."},{"book":"Kɔrɛnti Singena","chapter":"14","verse":"25","text":"A miriya wundone minima nɛn kɛnɛnni. Nayi, a xinbi sinma nɛn, a yɛtagin yi lan bɔxɔn ma, a yi Ala batu, a yi a fala, a naxa, “Ɲɔndin na a ra, Ala ɛ tagi.”"},{"book":"Kɔrɛnti Singena","chapter":"14","verse":"26","text":"Ngaxakedenne, ɛ xa nanse liga ɛ na ɛ malan waxatin naxan yi? Birin xa fa e nun bɛtina nde, hanma xaranna, hanma Alaa fe makɛnɛnna, hanma xui gbɛtɛna nde, hanma xui madanguna. Na birin xa findi dɛnkɛlɛya yamaan sɔbɛ so feen na."},{"book":"Kɔrɛnti Singena","chapter":"14","verse":"27","text":"Xa muxuna ndee falan tima xui gbɛtɛni, muxu firin hanma saxan, ne birin xa falan ti keden keden yɛɛn ma. Koni e naxan falama fɔ muxu gbɛtɛ xa na radangu."},{"book":"Kɔrɛnti Singena","chapter":"14","verse":"28","text":"Xa muxe mi na naxan a bunna falɛ, na kanna xa a dundu dɛnkɛlɛya yamani nayi, koni a xa falan ti e nun Ala tagi."},{"book":"Kɔrɛnti Singena","chapter":"14","verse":"29","text":"Nabine tan, muxu firin hanma saxan naxanye nabiya falane tima, ne xa falan ti, bonne yi e falan fɛsɛfɛsɛ."},{"book":"Kɔrɛnti Singena","chapter":"14","verse":"30","text":"Koni xa muxuna nde dɔxi ɛ tagi malanni, Ala yi fena nde makɛnɛn a xa, a lan nɛn, fala ti singen xa a dundu singen."},{"book":"Kɔrɛnti Singena","chapter":"14","verse":"31","text":"Amasɔtɔ a lan nɛn, ɛ xa nabiya falane ti keden keden yɛɛn ma alogo ɛ birin yi xaranna sɔtɔ, ɛ yi ralimaniya."},{"book":"Kɔrɛnti Singena","chapter":"14","verse":"32","text":"Nabine kisena e nɔɔn nan bun,"},{"book":"Kɔrɛnti Singena","chapter":"14","verse":"33","text":"bayo Ala mi findixi fe yibasanna Ala ra, koni fɔ bɔɲɛ xunbenla."},{"book":"Kɔrɛnti Singena","chapter":"14","verse":"34","text":"ɲaxanle xa e dundu malanni, amasɔtɔ e mi lan e falan ti, koni e xa e yɛtɛ magodo alo sariyana a falaxi kii naxan yi."},{"book":"Kɔrɛnti Singena","chapter":"14","verse":"35","text":"Xa e waxi a xɔn ma, e xa yirena nde yɛɛ to, e xa e xɛmɛne maxɔdin e konni. Ɲaxanla na falan ti malanni, yagi feen nan na ra.14.35 Yanyina nde ɲaxanla ndee yi Kɔrɛnti taan dɛnkɛlɛya yamani naxanye yi darixi maxɔdinna tiyɛ kawandi ba waxatini, na yi kawandi baani fu yamaan lan e xa e tuli mati waxatin naxan yi. Koni waxati gbɛtɛ ɲaxanle lan e falan ti alo a falan kii naxan yi Kɔrɛnti Singen 11.5 kui."},{"book":"Kɔrɛnti Singena","chapter":"14","verse":"36","text":"Alaa falan minixi ɛ konna nin ba? Hanma a faxi ɛ tan nan keden ma ba?"},{"book":"Kɔrɛnti Singena","chapter":"14","verse":"37","text":"Xa muxu yo a mirima fa fala nabiin nan a tan na hanma Alaa Nii Sariɲanxina kisena a yii, n feen naxanye sɛbɛma ɛ ma, a lan nɛn a xa ne kolon fa fala Marigina yamarine nan ne ra."},{"book":"Kɔrɛnti Singena","chapter":"14","verse":"38","text":"Xa a mi falani ito yatɛ, a fan mi yatɛma."},{"book":"Kɔrɛnti Singena","chapter":"14","verse":"39","text":"Nanara, ngaxakedenne, nabiya falane ti xɔnla xa ɛ suxu. Ɛ mɔn nama tɔnna dɔxɔ xui gbɛtɛ fala feen na."},{"book":"Kɔrɛnti Singena","chapter":"14","verse":"40","text":"Koni feen birin xa yɛba ki faɲi a kiraan xɔn ma."}]}