{"data":[{"book":"لوقا","chapter":"15","verse":"1","text":"بسیاری از باجگیران و سایر مطرودین جامعه، اغلب گرد می‌آمدند تا سخنان عیسی را بشنوند."},{"book":"لوقا","chapter":"15","verse":"2","text":"اما فریسیان و علمای دین از او ایراد گرفتند که چرا با مردمان بدنام و پست، نشست و برخاست می‌کند و بر سر یک سفره می‌نشیند."},{"book":"لوقا","chapter":"15","verse":"3","text":"پس عیسی این مثل را برای ایشان آورد:"},{"book":"لوقا","chapter":"15","verse":"4","text":"«اگر یکی از شما، صد گوسفند داشته باشد و یکی از آنها از گله دور بیفتد و گم شود، چه می‌کند؟ آیا آن نود و نه گوسفند را در صحرا نمی‌گذارد و به جستجوی آن گمشده نمی‌رود تا آن را پیدا کند."},{"book":"لوقا","chapter":"15","verse":"5","text":"وقتی آن را یافت با شادی بر دوش می‌گذارد"},{"book":"لوقا","chapter":"15","verse":"6","text":"و به خانه می‌آید و دوستان و همسایگان را جمع می‌کند و می‌گوید: ”با من شادی کنید، زیرا گوسفند گمشدۀ خود را پیدا کرده‌ام.“"},{"book":"لوقا","chapter":"15","verse":"7","text":"به همین صورت، با توبه یک گناهکار گمراه و بازگشت او به سوی خدا، در آسمان شادی بیشتری رخ می‌دهد تا برای نود و نه نفر دیگر که گمراه و سرگردان نشده‌اند."},{"book":"لوقا","chapter":"15","verse":"8","text":"«یا زنی را در نظر بگیرید که ده سکهٔ نقره داشته باشد و یکی را گم کند، آیا چراغ روشن نمی‌کند و با دقت تمام گوشه و کنار خانه را نمی‌گردد و همه جا را جارو نمی‌کند تا آن را پیدا کند؟"},{"book":"لوقا","chapter":"15","verse":"9","text":"و وقتی آن را پیدا کرد، آیا تمام دوستان و همسایگان خود را جمع نمی‌کند تا با او شادی کنند؟"},{"book":"لوقا","chapter":"15","verse":"10","text":"به همین‌سان، فرشتگان خدا شادی می‌کنند از اینکه یک گناهکار توبه کند و به سوی خدا بازگردد.»"},{"book":"لوقا","chapter":"15","verse":"11","text":"برای آنکه موضوع بیشتر روشن شود، عیسی این داستان را نیز بیان فرمود: «مردی دو پسر داشت."},{"book":"لوقا","chapter":"15","verse":"12","text":"روزی پسر کوچک به پدرش گفت: پدر، می‌خواهم سهمی که از دارایی تو باید پس از مرگت به من به ارث برسد، از هم اکنون به من بدهی. پس پدر موافقت نمود و دارایی خود را بین دو پسرش تقسیم کرد."},{"book":"لوقا","chapter":"15","verse":"13","text":"«چیزی نگذشت که پسر کوچکتر، هر چه داشت جمع کرد و به سرزمینی دور دست رفت. در آنجا تمام ثروت خود را در عیاشی‌ها و راههای نادرست بر باد داد."},{"book":"لوقا","chapter":"15","verse":"14","text":"وقتی تمام پولهایش را خرج کرده بود، قحطی شدیدی در آن سرزمین پدید آمد، طوری که او سخت در تنگی قرار گرفت و نزدیک بود از گرسنگی بمیرد."},{"book":"لوقا","chapter":"15","verse":"15","text":"پس به ناچار رفت و به بندگی یکی از اهالی آن منطقه درآمد. او نیز وی را به مزرعه خود فرستاد تا خوکهایش را بچراند."},{"book":"لوقا","chapter":"15","verse":"16","text":"آن پسر به روزی افتاده بود که آرزو می‌کرد بتواند با خوراک خوکها، شکم خود را سیر کند؛ کسی هم به او کمکی نمی‌کرد."},{"book":"لوقا","chapter":"15","verse":"17","text":"«سرانجام روزی به خود آمد و فکر کرد: در خانه پدرم، خدمتکاران نیز خوراک کافی و حتی اضافی دارند، و من اینجا از گرسنگی هلاک می‌شوم!"},{"book":"لوقا","chapter":"15","verse":"18","text":"پس برخواهم خاست و نزد پدر رفته، به او خواهم گفت: ای پدر، من در حق خدا و در حق تو گناه کرده‌ام،"},{"book":"لوقا","chapter":"15","verse":"19","text":"و دیگر لیاقت این را ندارم که مرا پسر خود بدانی. خواهش می‌کنم مرا به نوکری خود بپذیر!"},{"book":"لوقا","chapter":"15","verse":"20","text":"«پس بی‌درنگ برخاست و به سوی خانهٔ پدر به راه افتاد. اما هنوز از خانه خیلی دور بود که پدرش او را دید و دلش به حال او سوخت و به استقبالش دوید و او را در آغوش گرفت و بوسید."},{"book":"لوقا","chapter":"15","verse":"21","text":"«پسر به او گفت: پدر، من در حق خدا و در حق تو گناه کرده‌ام، و دیگر لیاقت این را ندارم که مرا پسر خود بدانی."},{"book":"لوقا","chapter":"15","verse":"22","text":"«اما پدرش به خدمتکاران گفت: عجله کنید! بهترین جامه را از خانه بیاورید و به او بپوشانید! انگشتری به دستش و کفش به پایش کنید!"},{"book":"لوقا","chapter":"15","verse":"23","text":"و گوساله پرواری را بیاورید و سر ببرید تا جشن بگیریم و شادی کنیم!"},{"book":"لوقا","chapter":"15","verse":"24","text":"چون این پسر من، مرده بود و زنده شد؛ گم شده بود و پیدا شده است!"},{"book":"لوقا","chapter":"15","verse":"25","text":"«در این اثنا، پسر بزرگ در مزرعه مشغول کار بود. وقتی به خانه بازمی‌گشت، صدای ساز و رقص و پایکوبی شنید."},{"book":"لوقا","chapter":"15","verse":"26","text":"پس یکی از خدمتکاران را صدا کرد و پرسید: چه خبر است؟"},{"book":"لوقا","chapter":"15","verse":"27","text":"«خدمتکار جواب داد: برادرت بازگشته و پدرت چون او را صحیح و سالم بازیافته، گوساله پرواری را سر بریده و جشن گرفته است!"},{"book":"لوقا","chapter":"15","verse":"28","text":"«برادر بزرگ خشم گرفت و حاضر نشد وارد خانه شود. تا اینکه پدرش بیرون آمد و به او التماس کرد که به خانه بیاید."},{"book":"لوقا","chapter":"15","verse":"29","text":"اما او در جواب گفت: سالهاست که من مِثلِ یک غلام به تو خدمت کرده‌ام و حتی یک بار هم از دستورهایت سرپیچی نکرده‌ام. اما در تمام این مدت به من چه دادی؟ حتی یک بزغاله هم ندادی تا سر ببُرم و با دوستانم به شادی بپردازم!"},{"book":"لوقا","chapter":"15","verse":"30","text":"اما این پسرت که ثروت تو را با فاحشه‌ها تلف کرده، حال که بازگشته است، بهترین گوساله پرواری را که داشتیم، سر بریدی و برایش جشن گرفتی!"},{"book":"لوقا","chapter":"15","verse":"31","text":"«پدرش گفت: پسر عزیزم، تو همیشه در کنار من بوده‌ای؛ و هر چه من دارم، در واقع به تو تعلق دارد و سهم ارث توست!"},{"book":"لوقا","chapter":"15","verse":"32","text":"اما حالا باید جشن بگیریم و شادی کنیم، چون این برادر تو، مرده بود و زنده شده است؛ گم شده بود و پیدا شده است!»"}]}