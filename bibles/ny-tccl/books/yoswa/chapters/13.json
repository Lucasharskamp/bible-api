{"data":[{"book":"Yoswa","chapter":"13","verse":"1","text":"Yoswa atakalamba Yehova anamuwuza kuti, Iwe tsopano wakalamba kwambiri, koma dziko losalandidwa lilipobe lalikulu."},{"book":"Yoswa","chapter":"13","verse":"2","text":"“Madera amene atsala ndi awa: chigawo chonse cha Afilisti ndi Agesuri"},{"book":"Yoswa","chapter":"13","verse":"3","text":"kuchokera ku mtsinje wa Sihori kummawa kwa Igupto mpaka kumpoto kwa dziko la Ekroni. Madera onse amawerengedwa kuti ndi a Akanaani ngakhale amalamulidwa ndi mafumu asanu a Afilisti a ku Gaza, Asidodi, Asikeloni, Gati, Ekroni ndi Agiti, komanso ku Avimu ku chigawo cha kumpoto."},{"book":"Yoswa","chapter":"13","verse":"4","text":"Dziko lina la Akanaani ndi Ameara limene lili mʼmanja mwa Asidoni mpaka ku Afeki, dziko limene linachitana malire ndi dziko la Aamori."},{"book":"Yoswa","chapter":"13","verse":"5","text":"Palinso dziko lonse la Gebala ndi Lebanoni cha kummawa kuyambira ku Baala-Gadi pa tsinde pa phiri la Herimoni mpaka ku Lebo Hamati."},{"book":"Yoswa","chapter":"13","verse":"6","text":"“Palinso anthu okhala mʼchigawo cha ku mapiri kuchokera ku Lebanoni mpaka ku Misirefoti-Maimu, Ine ndidzawapirikitsa pamene Aisraeli azidzalowa. Tsono uwagawire Aisraeli dziko limeneli kuti likhale cholowa chawo monga momwe ndakulamulira."},{"book":"Yoswa","chapter":"13","verse":"7","text":"Tsopano ugawire dziko limeneli mafuko asanu ndi anayi ndiponso theka la fuko la Manase, kuti likhale cholowa chawo.”"},{"book":"Yoswa","chapter":"13","verse":"8","text":"Anthu a fuko la Rubeni ndi fuko la Gadi pamodzi ndi theka lina la fuko la Manase analandira kale cholowa chawo chimene Mose mtumiki wa Yehova anawapatsa. Cholowa chawocho chinali kummawa kwa mtsinje wa Yorodani."},{"book":"Yoswa","chapter":"13","verse":"9","text":"Dziko lawolo linayambira ku Aroeri mzinda umene uli pafupi ndi chigwa cha Arinoni, ndiponso mzinda umene uli pakati pa chigwacho. Dzikolo linkaphatikizanso dera lonse lokwera kuyambira ku Medeba mpaka ku Diboni."},{"book":"Yoswa","chapter":"13","verse":"10","text":"Linkaphatikizanso mizinda yonse ya mfumu Sihoni ya Aamori, imene inkalamulira mu Hesiboni, mpaka ku malire a Aamoni."},{"book":"Yoswa","chapter":"13","verse":"11","text":"Dzikoli linaphatikizanso Giliyadi, dziko la anthu a ku Gesuri ndi Maaka, phiri lonse la Herimoni ndi dziko lonse la Basani mpaka ku Saleka."},{"book":"Yoswa","chapter":"13","verse":"12","text":"Linaphatikizanso dziko la mfumu Ogi ya ku Basani imene imalamulira kuchokera ku Asiteroti ndi Ederi. Iye yekha ndiye anali mfumu ya Arefaimu amene anapulumuka. Mose anali atawagonjetsa anthu amenewa ndi kuwathamangitsira kutali."},{"book":"Yoswa","chapter":"13","verse":"13","text":"Koma Aisraeli sanathamangitse anthu a ku Gesuri ndi Maaka, kotero iwowa amakhalabe pakati pawo mpaka lero."},{"book":"Yoswa","chapter":"13","verse":"14","text":"Koma Mose sanapereke dziko kwa fuko la Alevi popeza zopereka zopatulika zimene anthu ankapereka kwa Yehova, Mulungu wa Israeli, ndizo zinali cholowa chawo monga Yehova anawalonjezera."},{"book":"Yoswa","chapter":"13","verse":"15","text":"Mose anapereka gawo lina la dziko kwa mabanja a fuko la Rubeni."},{"book":"Yoswa","chapter":"13","verse":"16","text":"Dziko lawo linayambira ku Aroeri mzinda umene uli pafupi ndi chigwa cha Arinoni, mʼmudzi wa pakati pa chigwa, ndiponso dera lonse lokwera mpaka ku Medeba."},{"book":"Yoswa","chapter":"13","verse":"17","text":"Dzikolo linaphatikizanso Hesiboni ndi mizinda yake yonse, komanso mizinda monga Diboni, Bamoti Baala, Beti-Baala-Meoni,"},{"book":"Yoswa","chapter":"13","verse":"18","text":"Yahaza, Kedemoti, Mefaati."},{"book":"Yoswa","chapter":"13","verse":"19","text":"Kiriataimu, Sibima, Zereti-Sahari, pa phiri limene lili mʼchigwa,"},{"book":"Yoswa","chapter":"13","verse":"20","text":"Beti-Peori, ku matsitso a Pisiga, ndiponso Beti-Yesimoti."},{"book":"Yoswa","chapter":"13","verse":"21","text":"Dzikolo linaphatikizanso mizinda yonse ya ku madera okwera ndiponso dziko lonse la mfumu Sihoni ya Aamori amene ankalamulira kuchokera ku Hesiboni. Mose anamugonjetsa iye pamodzi ndi mafumu a Amidiyani awa: Evi, Rekemu, Zuri, Huri ndi Reba, mafumu amene anagwirizana ndi Sihoni. Onsewa analamulira dzikolo ngati nduna za Sihoni."},{"book":"Yoswa","chapter":"13","verse":"22","text":"Kuwonjezera pa amene anaphedwa ndi nkhondo, Aisraeli anapha ndi lupanga Balaamu mwana wa Beori, amene amachita za matsenga."},{"book":"Yoswa","chapter":"13","verse":"23","text":"Malire a fuko la Rubeni anali mtsinje wa Yorodani. Mizinda imeneyi pamodzi ndi midzi yake zinapatsidwa kwa mabanja a fuko la Rubeni kuti akhale cholowa chawo."},{"book":"Yoswa","chapter":"13","verse":"24","text":"Dera limene Mose anapereka kwa mabanja a fuko la Gadi ndi ili:"},{"book":"Yoswa","chapter":"13","verse":"25","text":"Dziko la Yazeri, mizinda yonse ya mu Giliyadi ndiponso theka la dziko la Amori kukalekezera ku Aroeri, kufupi ndi Raba;"},{"book":"Yoswa","chapter":"13","verse":"26","text":"ndiponso kuyambira ku Hesiboni mpaka ku Ramati-Mizipa, ndi Betonimu; ndiponso kuyambira ku Mahanaimu mpaka ku dziko la Debri."},{"book":"Yoswa","chapter":"13","verse":"27","text":"Mu chigwa cha Yorodani analandiramo Beti-Haramu, Beti-Nimira, Sukoti ndi Zafoni pamodzi ndi dziko lonse la mfumu Sihoni ya ku Hesiboni. Malire ake a ku madzulo anali mtsinje wa Yorodani kufikira ku Nyanja ya Kinereti, kumpoto."},{"book":"Yoswa","chapter":"13","verse":"28","text":"Mizinda ndi midzi imeneyi inali cholowa cha mabanja a fuko la Gadi."},{"book":"Yoswa","chapter":"13","verse":"29","text":"Mose anali atapereka kale gawo lina la dziko limeneli kwa theka la mabanja a fuko la Manase kuti likhale cholowa chawo."},{"book":"Yoswa","chapter":"13","verse":"30","text":"Derali linayambira ku Mahanaimu kuphatikizapo dziko lonse la mfumu Ogi, Mfumu ya ku Basani, pamodzi ndi mizinda 60 ya ku Yairi, ku Basaniko."},{"book":"Yoswa","chapter":"13","verse":"31","text":"Derali linaphatikizanso theka la Giliyadi pamodzi ndi Asiteroti ndi Ederi, mizinda yayikulu ya mfumu Ogi wa Basani. Mizinda imeneyi inapatsidwa kwa mabanja a Makiri, mwana wa Manase kuti ikhale cholowa cha theka la ana a Makiri, malinga ndi mabanja awo."},{"book":"Yoswa","chapter":"13","verse":"32","text":"Umu ndi mmene Mose anagawira malo a mʼchigwa cha Yorodani, kummawa kwa Yeriko, ku tsidya kwa Yorodani."},{"book":"Yoswa","chapter":"13","verse":"33","text":"Komatu Mose sanapereke malo kwa fuko la Levi. Mose anawawuza kuti zopereka zimene anthu ankapereka kwa Yehova ndizo cholowa chawo."}]}