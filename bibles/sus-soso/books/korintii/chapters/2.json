{"data":[{"book":"Korinti I","chapter":"2","verse":"1","text":"N ngaxakerenyie, n to fa wo yire, n mu Ala xa seedeɲɔxɔya masenxi wo bɛ wɔyɛnyi xungbee xa ra, xa na mu a ra adamadi xa lɔnni ra."},{"book":"Korinti I","chapter":"2","verse":"2","text":"N nu bara natɛ tongo n xa Ala xa Mixi Sugandixi Isa xa fe nun a xa faxɛ xa fe gbansan nan masen wo bɛ."},{"book":"Korinti I","chapter":"2","verse":"3","text":"N naxa ti wo ya i sɛnbɛtareya ra. Na tɛmui n nu na sɛrɛnfe gaaxui ra."},{"book":"Korinti I","chapter":"2","verse":"4","text":"N ma masenyi nun n ma kawandi mu nu fatanxi adamadi xa lɔnni ra. N mu kawandi tixi wɔyɛnyi xungbee ra. N na ti Ala Xaxili sɛnbɛ nan na,"},{"book":"Korinti I","chapter":"2","verse":"5","text":"alako wo naxa danxaniya adamadi xa lɔnni saabui ra, wo xa danxaniya Ala sɛnbɛ nan saabui ra."},{"book":"Korinti I","chapter":"2","verse":"6","text":"Muxu lɔnni masenma mixi kamalixie bɛ, kɔnɔ lɔnni naxan mu fatanxi to mixie nun to mangɛe ra. E tan xa fe xun fama nɛ rakanade."},{"book":"Korinti I","chapter":"2","verse":"7","text":"Muxu Ala xa lɔnni nan masenma, Ala lɔnni naxan nɔxunxi kabi duniɲa fɔlɛ, naxan findima won bɛ nɔrɛ ra."},{"book":"Korinti I","chapter":"2","verse":"8","text":"To mangɛe mu nu fahaamui sɔtɔ na xa fe ma, xa na mu a ra e mu Marigi Nɔrɛ Kanyi mabanbanma wuri magalanbuxi ma nu."},{"book":"Korinti I","chapter":"2","verse":"9","text":"Na fe luxi alɔ Kitaabui a masenxi ki naxɛ,"},{"book":"Korinti I","chapter":"2","verse":"10","text":"Ala bara na masen won bɛ a yɛtɛ Xaxili saabui ra. Ala Xaxili fe birin kolon, hali Ala yati xa fe tilinxie. A nee birin kolon."},{"book":"Korinti I","chapter":"2","verse":"11","text":"Nde adama xa fe kolon, xa a yɛtɛ xaxili mu a ra? Ala xa fe fan, mixi yo mu a kolon. Ala Xaxili gbansan nan na fe mɔɔli kolon."},{"book":"Korinti I","chapter":"2","verse":"12","text":"Won mu nɔma Ala xa hinnɛ fahaamude adamadi xaxili saabui ra. Ala, a Xaxili naxan fixi won ma, na nan nɔma na masende won bɛ."},{"book":"Korinti I","chapter":"2","verse":"13","text":"Won mu na fe masenma adamadi xa lɔnni ra, won na masenma Ala Xaxili nan ma lɔnni ra. Ala xa fe nan masenma Ala Xaxili saabui ra."},{"book":"Korinti I","chapter":"2","verse":"14","text":"Kɔnɔ adama naxan mu Ala Xaxili sɔtɔ, a mu nɔma Ala Xaxili xa fe fahaamude. Na luma nɛ a bɛ alɔ daxuɲa, barima a mu nɔma sode a kui Ala Xaxili xanbi."},{"book":"Korinti I","chapter":"2","verse":"15","text":"Adama naxan Ala Xaxili sɔtɔxi, na kanyi nan nɔma fe birin fahaamude. A booree mu nɔma a makiitide na fee kui."},{"book":"Korinti I","chapter":"2","verse":"16","text":"Na nan a toxi a sɛbɛxi Kitaabui kui, «Nde Marigi Xaxili kolon, a xa marasi nde fi a ma?» Kɔnɔ Ala xa Mixi Sugandixi Xaxili na won tan bɔɲɛ i."}]}