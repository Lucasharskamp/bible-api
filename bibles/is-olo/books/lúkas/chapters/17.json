{"data":[{"book":"Lúkas","chapter":"17","verse":"1","text":"Jesús sagði við lærisveinana: „Fólk mun halda áfram að falla í synd, en vei þeim sem því veldur."},{"book":"Lúkas","chapter":"17","verse":"2-3","text":"Honum væri betra að láta fleygja sér í sjóinn, með þungan stein um hálsinn, en skaða sálir smælingjanna. Gætið ykkar!"},{"book":"Lúkas","chapter":"17","verse":"4","text":"Geri hann þér rangt til sjö sinnum á dag og komi til þín eftir hvert skipti og biðji fyrirgefningar, þá fyrirgefðu honum.“"},{"book":"Lúkas","chapter":"17","verse":"5","text":"Dag einn sögðu postularnir við Drottin: „Við þurfum að öðlast meiri trú, hvernig getum við það?“"},{"book":"Lúkas","chapter":"17","verse":"6","text":"Jesús svaraði: „Ef þið hafið trú á stærð við sinnepskorn, þá er hún nægileg til að rífa upp mórberjatréð sem þarna stendur og senda það í loftköstum á haf út! Orðum ykkar yrði þegar í stað hlýtt."},{"book":"Lúkas","chapter":"17","verse":"7-9","text":"Þegar vinnumaður kemur inn frá jarðyrkju eða gegningum, þá sest hann ekki niður til að borða. Hann matreiðir fyrst fyrir húsbónda sinn og ber kvöldverð á borð fyrir hann, áður en hann fær sér sjálfur. Og honum er ekki þakkað, því að þetta eru skylduverk hans."},{"book":"Lúkas","chapter":"17","verse":"10","text":"Þið eigið ekki heldur að vænta heiðurs fyrir að hlýða mér, því að þá hafið þið aðeins gert skyldu ykkar.“"},{"book":"Lúkas","chapter":"17","verse":"11-12","text":"Á leið sinni frá Jerúsalem komu þeir að þorpi á landamærum Galíleu og Samaríu. Þá sáu þeir tíu holdsveika menn, sem stóðu langt frá, utan við þorpið,"},{"book":"Lúkas","chapter":"17","verse":"13","text":"og hrópuðu: „Jesú, meistari, miskunnaðu okkur!“"},{"book":"Lúkas","chapter":"17","verse":"14","text":"Hann leit á þá og sagði: „Farið til prestanna og fáið hjá þeim vottorð um að þið séuð heilbrigðir.“ Á meðan þeir voru á leiðinni til prestanna, hvarf þeim holdsveikin!"},{"book":"Lúkas","chapter":"17","verse":"15","text":"Einn þeirra sneri þá aftur til Jesús og hrópaði: „Guði sé lof! Ég er heilbrigður!“"},{"book":"Lúkas","chapter":"17","verse":"16","text":"Hann fleygði sér á götuna við fætur Jesú og þakkaði honum. Maður þessi var Samverji, en Gyðingar fyrirlitu þá."},{"book":"Lúkas","chapter":"17","verse":"17","text":"Þá spurði Jesús: „Voru þeir ekki tíu sem ég læknaði? Hvar eru hinir níu?"},{"book":"Lúkas","chapter":"17","verse":"18","text":"Var þessi útlendingur sá eini sem sneri við til að gefa Guði dýrðina?“"},{"book":"Lúkas","chapter":"17","verse":"19","text":"Síðan sagði hann við manninn: „Stattu upp og farðu leiðar þinnar, trú þín hefur læknað þig.“"},{"book":"Lúkas","chapter":"17","verse":"20","text":"Dag einn spurðu farísearnir Jesú: „Hvenær kemur guðsríki?“"},{"book":"Lúkas","chapter":"17","verse":"21","text":"„Þið munuð ekki geta sagt: „Það hófst á þessum stað eða í þessum landshluta“ því að áhrifa guðsríkisins gætir með manninum.“"},{"book":"Lúkas","chapter":"17","verse":"22","text":"Síðar ræddi hann þetta við lærisveinana og sagði: „Sá tími mun koma er þið þráið að hafa mig hjá ykkur, þó ekki sé nema einn dag, en þá verð ég ekki hér."},{"book":"Lúkas","chapter":"17","verse":"23","text":"Ykkur munu berast fréttir um að ég sé kominn aftur og sé hér eða þar. Trúið ekki slíku. Farið ekki að leita mín,"},{"book":"Lúkas","chapter":"17","verse":"24","text":"því að þegar ég kem, þá verður það engum vafa undirorpið. Það verður jafn augljóst og þegar elding leiftrar um himininn."},{"book":"Lúkas","chapter":"17","verse":"25","text":"En fyrst verð ég að líða miklar þjáningar og þjóð mín mun hafna mér."},{"book":"Lúkas","chapter":"17","verse":"26","text":"Þegar ég kem aftur, verður heimurinn jafn sinnulaus um Guð og hann var á dögum Nóa."},{"book":"Lúkas","chapter":"17","verse":"27","text":"Fólk át og drakk og gifti sig allt til þess dags er Nói gekk inn í örkina. Eftir það kom flóðið og tortímdi þeim öllum."},{"book":"Lúkas","chapter":"17","verse":"28","text":"Það mun verða eins og á dögum Lots: Fólk sinnti sínum daglegu störfum, át og drakk, keypti og seldi, ræktaði og byggði"},{"book":"Lúkas","chapter":"17","verse":"29","text":"– allt til þeirrar stundar er Lot yfirgaf Sódómu. Þá rigndi eldi og brennisteini yfir þá af himni og eyddi þeim öllum."},{"book":"Lúkas","chapter":"17","verse":"30","text":"Þannig mun fólk verða önnum kafið við sín daglegu störf er ég kem aftur."},{"book":"Lúkas","chapter":"17","verse":"31","text":"Þeir sem úti eru þann dag mega ekki fara inn til að pakka niður. Þeir sem verða við vinnu á ökrum mega ekki heldur fara heim"},{"book":"Lúkas","chapter":"17","verse":"32","text":"– munið hvað kom fyrir konu Lots!"},{"book":"Lúkas","chapter":"17","verse":"33","text":"Sá sem heldur í líf sitt mun glata því, en sá sem fórnar því, mun bjarga því."},{"book":"Lúkas","chapter":"17","verse":"34","text":"Þá nótt munu tveir menn sofa í sama rúmi, annar verður tekinn burt en hinn skilinn eftir."},{"book":"Lúkas","chapter":"17","verse":"35-36","text":"Tvær konur munu vinna saman að heimilisstörfum, önnur verður tekin, hin skilin eftir. Sama er að segja um þá sem vinna hlið við hlið á ökrunum. Annar verður tekinn, hinn skilinn eftir.“"},{"book":"Lúkas","chapter":"17","verse":"37","text":"„Hvar verður hann skilinn eftir?“ spurðu lærisveinarnir. „Það verður augljóst þegar að því kemur,“ svaraði Jesús, „jafn augljóst og það, að þangað sem hræið liggur munu gammarnir þyrpast.“"}]}