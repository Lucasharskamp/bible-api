{"data":[{"book":"Figoli","chapter":"13","verse":"1","text":"Lipinga lya vandu yivamjumilili Kilistu lya aku Antiyokiya munyumba ya Chapanga kwaveli na vambuyi na vawula, vamu vaveli, Banabasi na Simoni yivamkema Mtitu na Lukiu Mkileni na Manaeni ayikalili kwa Helodi kandi kwavelili na Sauli."},{"book":"Figoli","chapter":"13","verse":"2","text":"Pavamdadavileyi Bambu na kuyikaja kulya, Mfuki Mng'alili kadeta, “Mubawulili Banabasi na Sauli vavi na nenga mungimbaniku yila yindivakemilili.”"},{"book":"Figoli","chapter":"13","verse":"3","text":"Pavamalili kuyikaja kulya na kudadava, vavavikila mawoku, vavaleka vayendi."},{"book":"Figoli","chapter":"13","verse":"4","text":"Mfuki Mng'alili avayeghili vandu ava vaselikilili mumbwani ya Seleukia, kufuma aku vapitili mubahali mbaka liwunguli lya Kupilu."},{"book":"Figoli","chapter":"13","verse":"5","text":"Pavaveghi Salami valandulili chilongu cha Chapanga munyumba sha kudadavila sha Vayawudi, veni vaveli pamu na Yohani Maliku avatangili mungimbaniku."},{"book":"Figoli","chapter":"13","verse":"6","text":"Pavapitili kala pagati ya lihunguli lyosi mbaka Pafu, vamuwonili mundu yumu muhavi Muyawudi yakemiwa Baliyesu, mbuyi wa udesi,"},{"book":"Figoli","chapter":"13","verse":"7","text":"Mundu ayu avelili pamu na mkomi wa lila liwunguli Segiu Pauli, mundu yaveli na luhala munu. Mweni avakemili Banabasi na Sauli vayendi kayaki, akadayileyi kupikanisha chilongu cha Chapanga."},{"book":"Figoli","chapter":"13","verse":"8","text":"Lakini yula Elima, mhavi kucha wuvakemiwa kwa Chigiliki, akayesheyi kuvalimba kumugola ayu mkomi wa liwunguli akotoo kuujumila Ukilistu."},{"book":"Figoli","chapter":"13","verse":"9","text":"Topi, Sauli yivamkemeyi wuwula Pauli, amemili Mfuki Mng'alili, amufulutulili mesu muhavi."},{"book":"Figoli","chapter":"13","verse":"10","text":"Kawomba, “Yuwi mwana wa Lijangavandu. Yiumemili wafu wosi. Yuwi chimdwama wa chindu chiveli cha nakaka, kuva mjangi mudeha sha Bambu siholukili?"},{"book":"Figoli","chapter":"13","verse":"11","text":"Loli, liwoku lya Bambu dalikwisili ponopa, dawuvi ngalimesu na ukotoo kuliwona lijuva kwa chipindi.”"},{"book":"Figoli","chapter":"13","verse":"12","text":"Yula mkomi, pawonili figolikili, kajumila, akajingeyi mawuli va Bambu."},{"book":"Figoli","chapter":"13","verse":"13","text":"Pambeli Pauli na vamonga vawuka kwa watu mbaka Pafu, vafika Pagi, mbwani ya Pamfilia. Yohani Maliku kavaleka kawuya Yelusalemu."},{"book":"Figoli","chapter":"13","verse":"14","text":"Lakini veni vawukili Pagi, vafikili Antiyokiya, mbwani ya Pisidia, Lijuva lya Kupumulila vayendili munyumba ya kudadavila, vayikala."},{"book":"Figoli","chapter":"13","verse":"15","text":"Pambeli, pavasomili kala Malawu va Chapanga vamupili Musa na mumayandiku va vambuyi, vakomi va nyumba ya kudadavila valayilili mundu kayawu na kuvawombela, “Valongu, kucha pamuva na chindu cha nyanyi kuvawombela vandu ava, mudeti.”"},{"book":"Figoli","chapter":"13","verse":"16","text":"Pauli kawoloka, kapunga liwoku, kadeta, “Yumwi valulumi Vayisilaeli na yumwi mumjumila Chapanga, mpikanishi."},{"book":"Figoli","chapter":"13","verse":"17","text":"Chapanga wa Vayisilaeli, avashawulili vagogolu venu yivasovili, avagoli vavi mlima mkomi, pavaveghi vakwikala kucha vahenja mlima wa Misili, kwa liwovi lyaki avawushili, kavalongosha."},{"book":"Figoli","chapter":"13","verse":"18","text":"Kwa chipindi cha myaka kucha milongu mchechi avayiwunishilili kucheja."},{"book":"Figoli","chapter":"13","verse":"19","text":"Payanangili kala makabila saba va Kanaani kavagayila wuvi mlima wawu wa mbala."},{"book":"Figoli","chapter":"13","verse":"20","text":"Kwa chipindi cha myaka miya mchechi na milongu muhanu, Chapanga avagayilili valamula wutwa mbaka chipindi cha mbuyi wa Chapanga Samweli."},{"book":"Figoli","chapter":"13","verse":"21","text":"“Pambeli valuva avagayili mutwa, Chapanga kavapa Sauli mwana wa Kisi, mundu wa kabila la Benjamini, kwa chipindi cha myaka milongu mchechi."},{"book":"Figoli","chapter":"13","verse":"22","text":"Pamuwushili kala Sauli, amugolili Dawudi ghavi mutwa wawu. Chapanga awombili, ndimuwona Dawudi mwana wa Yesi, ndi mundu yanowiliwa na ndima yangu, dagoli fyosi fidayilili kugola nenga."},{"book":"Figoli","chapter":"13","verse":"23","text":"Kufuma lukolu lwa Dawudi, Chapanga ngimu avajangili, kavayeghela Mlowola wa Isilaeli ayu ndi Yesu."},{"book":"Figoli","chapter":"13","verse":"24","text":"Yesu paghaveyi akalihela kwisa, Yohani Mbatisha alandulili kala kwa vandu vosi va Isilaeli filongu fya ubatishu wa kupomela."},{"book":"Figoli","chapter":"13","verse":"25","text":"Yohani mbatisha paghaveyi akumalila chichuku chaki, adetili, ‘Mukucha nenga ndi mkombola? Nenga ng'odu mumuveteli. Mumbikanishi! Mweni dayisi kumbeli ya nenga, nenga ngujakwa ha hata kuwopola ng'oyi sha mikobasi yaki.’"},{"book":"Figoli","chapter":"13","verse":"26","text":"“Valongu vangu, va lukolu lwa Ibulahimu, pamu na ava vayenu muveli nawu vamjumilili Chapanga, unjagila wa kulowoka ufika kwa yufwi."},{"book":"Figoli","chapter":"13","verse":"27","text":"Vandu yivayikala Yelusalemu na vakomi vawu, vamumanyili ng'odu Yesu mkombola, wala filongu fya vambuyi fyavasoma Majuva va Kupumulila, hata naha vatolili filongu fya vambuyi figoleki nakaka kwanongwa ya kumuhigha."},{"book":"Figoli","chapter":"13","verse":"28","text":"Pavapotili nongwa ya kumuwulaghila, vamuluvili Pilatu amuhighi njifwa."},{"book":"Figoli","chapter":"13","verse":"29","text":"Pavagolili fyosi fimuyilatili mweni kufuma Mumayandiku, vamusunusha kufuma mulupingika, vamuvika kusembi."},{"book":"Figoli","chapter":"13","verse":"30","text":"Lakini Chapanga amushukushili munjifwa,"},{"book":"Figoli","chapter":"13","verse":"31","text":"kwa majuva vatangalili ayilangushili kwa vala vayendili pamu na mweni kufuma Galilaya kuyenda Yelusalemu, ava ndi vatovilela vaki kwa vandu va Isilaeli."},{"book":"Figoli","chapter":"13","verse":"32","text":"Na yufwi tuyisa kuvayeghela chilongu cha nyanyi, chilongu chila Chapanga avajangili vambuyi vetu yivasovili."},{"book":"Figoli","chapter":"13","verse":"33","text":"Chapanga katugolela chavalayili vambuyi vetu yufwi vaisukulu vawu, kwa kumshukusha Yesu kufuma munjifwa. Ngimu iyandikilwi Mulumbombu lwa Pili,"},{"book":"Figoli","chapter":"13","verse":"34","text":"Kandi mumilandu ya kumshukusha munjifwa, akotoo kuwuya na kuuleka mvili uwoli musembi, Chapanga awombili naha,"},{"book":"Figoli","chapter":"13","verse":"35","text":"Mahali pamonga Mulumbombu pakuwomba,"},{"book":"Figoli","chapter":"13","verse":"36","text":"Lakini ayu aveli Dawudi ha yamalilili chadayilili Chapanga chipindi cha unofu waki, pambeli asovili, vamusikili pabehi na vagogolu vaki yivasovili, mvili waki wa wolili musembi."},{"book":"Figoli","chapter":"13","verse":"37","text":"Lakini yula, Chapanga yamushukushili munjifwa kawola ng'odu."},{"book":"Figoli","chapter":"13","verse":"38","text":"Topi, valongu vangu mumanyi, kucha kwa njila ya Yesu unjagila wa kupomiliwa sambi ukulanduliwa kwa yumwi."},{"book":"Figoli","chapter":"13","verse":"39","text":"Kila mundu yamjumila Yesu kavahela nongwa. Na nongwa yaku yingahighiwili ha kwa ugoleki wa Chapanga vamupili Musa."},{"book":"Figoli","chapter":"13","verse":"40","text":"Topi, muyivavali na milandu yivadetili vambuyi yikotoo kuvafumbukila yumwi."},{"book":"Figoli","chapter":"13","verse":"41","text":"Vambuyi vadetili, ‘Mupikanishi, yumwi yimuvelili na mbedalu,"},{"book":"Figoli","chapter":"13","verse":"42","text":"Pauli na Banabasi pavafumeyi, munyumba ya Chapanga, vandu vavaluva vayisi kandi Lijuva lya Kupumulila lingi vavawombeli milandu ayi."},{"book":"Figoli","chapter":"13","verse":"43","text":"Likungashu lila palipelili, Vayawudi na vandu vangajila kuva Vayawudi vatangalili vavelili vakukovikela deha ya kumkovikela Chapanga ya Chiyawudi vavakovikelili Pauli na Banabasi. Vandundami vaywangili na veni, vavakuvilishili vayendeleli kuyikala pavayidumba usangi wa Chapanga."},{"book":"Figoli","chapter":"13","verse":"44","text":"Hata Lijuva lya Kupumulila liyisili, vandu vatangalili va mumbwani yosi vayikungashili kupikanisha chilongu cha Bambu."},{"book":"Figoli","chapter":"13","verse":"45","text":"Vayawudi pavawonili vandu vayikungasha, vamemili weyi, vafibedala filongu fyadetili Pauli na kumujowola."},{"book":"Figoli","chapter":"13","verse":"46","text":"Pauli na Banabasi vawombili kwa chiganu nendu vadeta, “Chilongu cha Chapanga chivi kwa yumwi tanila, lakini kwanongwa mwihigha mwaveni na mukudayiliwa kwikala jola, tukuvaleka tukuyenda kwa vandu va milima yingi."},{"book":"Figoli","chapter":"13","verse":"47","text":"Kwa nongwa ayi Bambu katulayila naha,"},{"book":"Figoli","chapter":"13","verse":"48","text":"Vandu va milima yingi vasekilelili pavapikanishili chilongu chila, vajuma pavadeta, “Unjagila wa Bambu mnofu,” na vala yivavelili vashawuliwa kupata unofu wa jola, vamjumila Chapanga."},{"book":"Figoli","chapter":"13","verse":"49","text":"Chilongu cha Bambu chikwila pala posi."},{"book":"Figoli","chapter":"13","verse":"50","text":"Lakini Vayawudi vavatumishila vadadala vatawukili va milima yingi yivamumanyili Chapanga na valulumi vatawukili va mbwani ayi. Vakandili kuvagobola Pauli na Banabasi, vavavinga kuvayikaleyi."},{"book":"Figoli","chapter":"13","verse":"51","text":"Veni vavapundila lifu livelili mumawulu vawu kucha kuvakayika pambeli vayenda Ikoniu."},{"book":"Figoli","chapter":"13","verse":"52","text":"Lakini vandundami yivavelili vamema cheleli na Mfuki Mng'alili."}]}