{"data":[{"book":"2 Korinth","chapter":"11","verse":"1","text":"Ânmôl siei anga ko om lâi khomin mi nin tuongdier pe rangin ku nuom. Rangâihoitakin tho roi!"},{"book":"2 Korinth","chapter":"11","verse":"2","text":"Pathien narsana angin kêng nangni ka narsa; dôngmate inthiengtak angin nin nia, pasal inkhat vai, Khrista ngêt lehan in nangni min nei ranga kên khâm pe ngei nin ni."},{"book":"2 Korinth","chapter":"11","verse":"3","text":"Nin mulungbôkngei hah hong sietin Khrista taka nin inpêkna akip le ânthieng hah mâkrak nin tih, ti hih ki chi ani ma angdên han Eve hah murûl vârna milakngei han huongin aom ani.11:3: Aph 3:1-5,13"},{"book":"2 Korinth","chapter":"11","verse":"4","text":"Tumini nin kôm juongin Jisua dang, a thurchi kin misîr niloi a juong misîra; râisântaka nin lei rangâi thei sik le keini renga nin man niloi Ratha le thurchisa adang viek ratha dang le thurchisa dang nin lei pom sikin!"},{"book":"2 Korinth","chapter":"11","verse":"5","text":"Aliekin, “tîrtonngei” tia nin koi ngâi ngei nêka chîn uol ki ni rangin chu mindon mu-ung!"},{"book":"2 Korinth","chapter":"11","verse":"6","text":"Thurchi misîr chu ke theibâkloi khom ani thei, aninâka rietna tieng chu ma anghan ni tet maka; maha chu zoratin le lampui tina khom nangni kin minthâr pe suo zoi ani."},{"book":"2 Korinth","chapter":"11","verse":"7","text":"Pathien Thurchi Sa nin kôm ku juong misîr lâihan ite neinun nangni ngên mu-unga; nangni chôiminsângna rangin keimananâk kên nuoi ani. Maha ko tho minchâi mo?"},{"book":"2 Korinth","chapter":"11","verse":"8","text":"Nin lâia sin ko tho zorân koiindang adangngeiin sanna min pêk ani. Masikin chongna rangin, anni ngei murûkin ke nangni ka san ngâi ani."},{"book":"2 Korinth","chapter":"11","verse":"9","text":"Male nin kôm ko om sûng han sum kên sam zorân tute nangni minjêl mu-unga; Macedonia ram renga lâibungngei le sarnungei an hong han ka nâng murdi min juong chôi pe ani. Sûnnûk tienga anghan, sûnmoton tieng khom nangni rangin puokrik ni tet no ning!11:9: Phili 4:15-18"},{"book":"2 Korinth","chapter":"11","verse":"10","text":"Khrista chongtak keima taka om sika han hi kên songna hih Achaia ram pumpuia dâirek noni tih hih kên khâm ani."},{"book":"2 Korinth","chapter":"11","verse":"11","text":"Nangni ku lungkham loi sika mahi ki ti mini? Pathien'n nangni ku lungkham tatak tiin a riet ngâi ani!"},{"book":"2 Korinth","chapter":"11","verse":"12","text":"Atûna sin ko tho anghin tho tit ki tih, “tîrtonngei” adangngei hah an insong thei loina rang le keini kin sintho angtakin sin an tho an ti thei loina rangin."},{"book":"2 Korinth","chapter":"11","verse":"13","text":"Ha mingei hah tîrton dik nimak ngei, anni ngei hah tîrton dikloi an nia, an sinthoa milak thoa Khrista tîrton tatak ngei anga inlang ranga ânthok ngei ha an ni."},{"book":"2 Korinth","chapter":"11","verse":"14","text":"Asa, kamâm rang om mak! Soitan luo mana vântîrton vâr angin inlang rangin ânthok duo!"},{"book":"2 Korinth","chapter":"11","verse":"15","text":"Masikin a tîrlâmngei khom dikna tîrlâmngei anga inlang ranga an inthok hih neinun kamâmom ni uol mak. Amongna chu an sinthongei angtakin an man rangrohoi hah la man an tih."},{"book":"2 Korinth","chapter":"11","verse":"16","text":"Ki ti nôk: tutên amo angin mi mindon no rese ngei. Aniatachu nin mindonin chu, alekti luo kên song theina rangin amo angin ni pom roi."},{"book":"2 Korinth","chapter":"11","verse":"17","text":"Adiktakin atûna ki ti hi chu Pumapa'n ti ranga ni nuom anga ki ti nimaka; hi insongna roia hin chu amo tatak angin ko chong ani."},{"book":"2 Korinth","chapter":"11","verse":"18","text":"Hannirese mi tamtak munisi ninangei song an om sikin kei khom ma angdênin tho ki tih."},{"book":"2 Korinth","chapter":"11","verse":"19","text":"Nangni chu nin vâr tatak, male masikin râisântakin amo ngei ha nin tuongzit ani!"},{"book":"2 Korinth","chapter":"11","verse":"20","text":"Nangni chu mîn nangni dânde khom rese ngei, inlâpnân nangni mang khom rese ngei, chânga nangni min ôk khom rese ngei, nangni enminnuoi khom rese ngei, nin mâia nangni bên khom rese ngei nin tuongzit ngâi."},{"book":"2 Korinth","chapter":"11","verse":"21","text":"Ha neinunngei hah tho rangin chu kin chi rai sikin apom khom kên zak!"},{"book":"2 Korinth","chapter":"11","verse":"22","text":"Hebrew mi mo an ni? Kei khom ki ni. Israel mi mo an ni? Kei khom ki ni. Abraham richisuonpârngei mo an ni? Kei khom ki ni."},{"book":"2 Korinth","chapter":"11","verse":"23","text":"Khrista tîrlâmngei mo an ni? Achâng ku phuo nâka chu anni rangin chu keima ke tîrlâm asa uol ki ni! Sintho ranak ko song uol ok, intângna ina ku lût zora atam uol, vîkin ko om uol, male vêl tamtak thi vavângin ko om uol.11:23: Sin 16:23"},{"book":"2 Korinth","chapter":"11","verse":"24","text":"Judangeiin voisômthum voikuo chum rangnga min tôka;11:24: Bal 25:3"},{"book":"2 Korinth","chapter":"11","verse":"25","text":"Rom mingeiin voithum min vîka, male voikhat lung leh dêngin ko oma. Voithum rukuong sietna ko tonga, voikhat chu sûnkhat jân khat tui chunga ko oma.11:25: Sin 16:22; Sin 14:19"},{"book":"2 Korinth","chapter":"11","verse":"26","text":"Ku khuolchaina voi tamtak tuilien ichîn, inru ichîn, ku Juda champuingei ichîn, Jentailngei ichîn; khopuilienngei sûnga chîna tongin, rama chîna tongin, tuipuilienngeia chîna tongin, male mal saloingei chîn ko om ngâi.11:26: Sin 9:23; 14:5"},{"book":"2 Korinth","chapter":"11","verse":"27","text":"Ki sinthona ko sôl rai sika inloia ko om tik atam ngâi; vonchâm le tuiinrâlin ko om ngâia; bu ko khop loi tik, omna rang ka man loi tik, aninônchu puonsil kên vâi tik atam ngâi."},{"book":"2 Korinth","chapter":"11","verse":"28","text":"Male neinun dangngei tiloiin, koiindangngei murdi ki mindonna ni delin nîngtin ko om ngâi."},{"book":"2 Korinth","chapter":"11","verse":"29","text":"Tumakhat an inzalin chu, kei khom kên zal ok ngâia; tumakhat sietna tieng tuongin aomin chu beidongin ki sip ngâi."},{"book":"2 Korinth","chapter":"11","verse":"30","text":"Ko song ngêt rangin chu kên zal tie ânlang neinunngei hih song ki tih."},{"book":"2 Korinth","chapter":"11","verse":"31","text":"Pumapa Jisua Pathien le Pa riming chu tuonsôtin satvurin om rese! milak tho mu-ung ti a riet ngâi."},{"book":"2 Korinth","chapter":"11","verse":"32","text":"Damascus taka ko om lâihan, Rêng Aretas nuoia râiôt'n mi sûr rangin khopui mokotngeia rungpungei a dar ani.11:32,33: Sin 9:23-25"},{"book":"2 Korinth","chapter":"11","verse":"33","text":"Aniatachu kok sûnga kulpui bang in-onga min mathâka, ma renga hah ko rotpai ani."}]}