{"data":[{"book":"2 Corinthia","chapter":"6","verse":"1","text":"Pathian le inruoiya keini chuonthona khan, tuunchu, nangni'n Pathian riangwai kha ningmujei, khawa kha anemna kaboi min-emaru tia keini'n kinnati eii."},{"book":"2 Corinthia","chapter":"6","verse":"2","text":"Pathian iril kha angme rangairu:"},{"book":"2 Corinthia","chapter":"6","verse":"3","text":"Keini chuonthona suungnga tu ka-ang inkhat in insial inmusik hi manuom mung, khawa jarra alam rakip ah tu ka-ang inkhat minsui maknasik kintho eii."},{"book":"2 Corinthia","chapter":"6","verse":"4","text":"Angrakip rathuulla deiraatna, poongna khat-um intak rakip chungnga Pathian suok kinchangna kha kinmalarra eii."},{"book":"2 Corinthia","chapter":"6","verse":"5","text":"Keini innaleiwuok, mikhumna ah inlet-inlet ah innada, chongsuok lasuokna khan baklei emakli zaalleiya chuon keini'n kintho. Chuon 16:23"},{"book":"2 Corinthia","chapter":"6","verse":"6","text":"Pathian suok kin-ena hi, kin-inthiangna, kinjetna, kindeiraatna kha riangwai khan kinmalar. Ratha Inthiang khan, minriang katuun,"},{"book":"2 Corinthia","chapter":"6","verse":"7","text":"kinchong katuun, khat-um Pathian ranak khan kinmalar eii. Keini'n akatuun kha kinraalphur angnga raalthona le raaldeina kha kinmin eii."},{"book":"2 Corinthia","chapter":"6","verse":"8","text":"Keini kayana innanei khat-um kaya makna innanei; keini innaminjak halli innaminpaak. Keini maleisei karil angnga innalei, kha-ennum keini akatuun kha kinril;"},{"book":"2 Corinthia","chapter":"6","verse":"9","text":"injetmak angnga innatho, kha-ennum mirakip in innajet; akathi kin-ang, takkha enru, keini kinlaring, innarachaak takkha keini nathatmu;"},{"book":"2 Corinthia","chapter":"6","verse":"10","text":"kinmalung apoong innum apha rakip ah kinrok; keini sara kin-eii takkha miring angjet kinminchong; keini iteii kaneimak kin eii, kha e-innum keini inthiangnga angrakip kha kinneiwiak."},{"book":"2 Corinthia","chapter":"6","verse":"11","text":"E, Corinthia ah kaom kinsap ngai! Keini'n inthiangtak ah nangnidiang kinril eii; keini malung kalok ah kinnamalongpi."},{"book":"2 Corinthia","chapter":"6","verse":"12","text":"Keini'n kinmalungkot nakharpimung; nangni inchu ningmalungkot keinisik ningnakharpi."},{"book":"2 Corinthia","chapter":"6","verse":"13","text":"Kasa ngai angnga tuun nangnidiang kiril eii; keini'n nangnisik kinngaidonna kha nangni innum in-angrip ah keinidiang naminmuru! Ningmalungkot kalok ah malongru!"},{"book":"2 Corinthia","chapter":"6","verse":"14","text":"Akangamnamak ngai khale in-angrip ah chuon thosuom maru, ajarchu khawa kha etheinuni. Angtho thoa akatuun li akatuunmak khan ininchunthei sikme? Halli angtho-thoa akawar li akaziing khan in-omsuomthei sikme?"},{"book":"2 Corinthia","chapter":"6","verse":"15","text":"Angtho-thoa Christa le Seitan kha ininzootthei sikme? Halli akangamnapa khan angme akangamnamakpa le tum inneisuom theisik?"},{"book":"2 Corinthia","chapter":"6","verse":"16","text":"Halli Pathian biak-inn le zaatlop kutbool pathian ngaile ang inzootna ommame? Ajarchu einichu akaring Pathian biak-inn kha ni-eii! Pathian apumtak khan ileiti angnga,"},{"book":"2 Corinthia","chapter":"6","verse":"17","text":"Khawa sik-bit khan Pumi'n ati,"},{"book":"2 Corinthia","chapter":"6","verse":"18","text":"Kei'n ningpa ka-esik eii,"}]}