{"data":[{"book":"lūkaḥ","chapter":"19","verse":"1","text":"yadā yīśu ryirīhopuraṁ praviśya tanmadhyena gacchaṁstadā"},{"book":"lūkaḥ","chapter":"19","verse":"2","text":"sakkeyanāmā karasañcāyināṁ pradhāno dhanavāneko"},{"book":"lūkaḥ","chapter":"19","verse":"3","text":"yīśuḥ kīdṛgiti draṣṭuṁ ceṣṭitavān kintu kharvvatvāllokasaṁghamadhye taddarśanamaprāpya"},{"book":"lūkaḥ","chapter":"19","verse":"4","text":"yena pathā sa yāsyati tatpathe'gre dhāvitvā taṁ draṣṭum uḍumbaratarumāruroha|"},{"book":"lūkaḥ","chapter":"19","verse":"5","text":"paścād yīśustatsthānam itvā ūrddhvaṁ vilokya taṁ dṛṣṭvāvādīt, he sakkeya tvaṁ śīghramavaroha mayādya tvadgehe vastavyaṁ|"},{"book":"lūkaḥ","chapter":"19","verse":"6","text":"tataḥ sa śīghramavaruhya sāhlādaṁ taṁ jagrāha|"},{"book":"lūkaḥ","chapter":"19","verse":"7","text":"tad dṛṣṭvā sarvve vivadamānā vaktumārebhire, sotithitvena duṣṭalokagṛhaṁ gacchati|"},{"book":"lūkaḥ","chapter":"19","verse":"8","text":"kintu sakkeyo daṇḍāyamāno vaktumārebhe, he prabho paśya mama yā sampattirasti tadarddhaṁ daridrebhyo dade, aparam anyāyaṁ kṛtvā kasmādapi yadi kadāpi kiñcit mayā gṛhītaṁ tarhi taccaturguṇaṁ dadāmi|"},{"book":"lūkaḥ","chapter":"19","verse":"9","text":"tadā yīśustamuktavān ayamapi ibrāhīmaḥ santāno'taḥ kāraṇād adyāsya gṛhe trāṇamupasthitaṁ|"},{"book":"lūkaḥ","chapter":"19","verse":"10","text":"yad hāritaṁ tat mṛgayituṁ rakṣituñca manuṣyaputra āgatavān|"},{"book":"lūkaḥ","chapter":"19","verse":"11","text":"atha sa yirūśālamaḥ samīpa upātiṣṭhad īśvararājatvasyānuṣṭhānaṁ tadaiva bhaviṣyatīti lokairanvabhūyata, tasmāt sa śrotṛbhyaḥ punardṛṣṭāntakathām utthāpya kathayāmāsa|"},{"book":"lūkaḥ","chapter":"19","verse":"12","text":"kopi mahālloko nijārthaṁ rājatvapadaṁ gṛhītvā punarāgantuṁ dūradeśaṁ jagāma|"},{"book":"lūkaḥ","chapter":"19","verse":"13","text":"yātrākāle nijān daśadāsān āhūya daśasvarṇamudrā dattvā mamāgamanaparyyantaṁ vāṇijyaṁ kurutetyādideśa|"},{"book":"lūkaḥ","chapter":"19","verse":"14","text":"kintu tasya prajāstamavajñāya manuṣyamenam asmākamupari rājatvaṁ na kārayivyāma imāṁ vārttāṁ tannikaṭe prerayāmāsuḥ|"},{"book":"lūkaḥ","chapter":"19","verse":"15","text":"atha sa rājatvapadaṁ prāpyāgatavān ekaiko jano bāṇijyena kiṁ labdhavān iti jñātuṁ yeṣu dāseṣu mudrā arpayat tān āhūyānetum ādideśa|"},{"book":"lūkaḥ","chapter":"19","verse":"16","text":"tadā prathama āgatya kathitavān, he prabho tava tayaikayā mudrayā daśamudrā labdhāḥ|"},{"book":"lūkaḥ","chapter":"19","verse":"17","text":"tataḥ sa uvāca tvamuttamo dāsaḥ svalpena viśvāsyo jāta itaḥ kāraṇāt tvaṁ daśanagarāṇām adhipo bhava|"},{"book":"lūkaḥ","chapter":"19","verse":"18","text":"dvitīya āgatya kathitavān, he prabho tavaikayā mudrayā pañcamudrā labdhāḥ|"},{"book":"lūkaḥ","chapter":"19","verse":"19","text":"tataḥ sa uvāca, tvaṁ pañcānāṁ nagarāṇāmadhipati rbhava|"},{"book":"lūkaḥ","chapter":"19","verse":"20","text":"tatonya āgatya kathayāmāsa, he prabho paśya tava yā mudrā ahaṁ vastre baddhvāsthāpayaṁ seyaṁ|"},{"book":"lūkaḥ","chapter":"19","verse":"21","text":"tvaṁ kṛpaṇo yannāsthāpayastadapi gṛhlāsi, yannāvapastadeva ca chinatsi tatohaṁ tvatto bhītaḥ|"},{"book":"lūkaḥ","chapter":"19","verse":"22","text":"tadā sa jagāda, re duṣṭadāsa tava vākyena tvāṁ doṣiṇaṁ kariṣyāmi, yadahaṁ nāsthāpayaṁ tadeva gṛhlāmi, yadahaṁ nāvapañca tadeva chinadmi, etādṛśaḥ kṛpaṇohamiti yadi tvaṁ jānāsi,"},{"book":"lūkaḥ","chapter":"19","verse":"23","text":"tarhi mama mudrā baṇijāṁ nikaṭe kuto nāsthāpayaḥ? tayā kṛte'ham āgatya kusīdena sārddhaṁ nijamudrā aprāpsyam|"},{"book":"lūkaḥ","chapter":"19","verse":"24","text":"paścāt sa samīpasthān janān ājñāpayat asmāt mudrā ānīya yasya daśamudrāḥ santi tasmai datta|"},{"book":"lūkaḥ","chapter":"19","verse":"25","text":"te procuḥ prabho'sya daśamudrāḥ santi|"},{"book":"lūkaḥ","chapter":"19","verse":"26","text":"yuṣmānahaṁ vadāmi yasyāśraye vaddhate 'dhikaṁ tasmai dāyiṣyate, kintu yasyāśraye na varddhate tasya yadyadasti tadapi tasmān nāyiṣyate|"},{"book":"lūkaḥ","chapter":"19","verse":"27","text":"kintu mamādhipatitvasya vaśatve sthātum asammanyamānā ye mama ripavastānānīya mama samakṣaṁ saṁharata|"},{"book":"lūkaḥ","chapter":"19","verse":"28","text":"ityupadeśakathāṁ kathayitvā sogragaḥ san yirūśālamapuraṁ yayau|"},{"book":"lūkaḥ","chapter":"19","verse":"29","text":"tato baitphagībaithanīyāgrāmayoḥ samīpe jaitunādrerantikam itvā śiṣyadvayam ityuktvā preṣayāmāsa,"},{"book":"lūkaḥ","chapter":"19","verse":"30","text":"yuvāmamuṁ sammukhasthagrāmaṁ praviśyaiva yaṁ kopi mānuṣaḥ kadāpi nārohat taṁ garddabhaśāvakaṁ baddhaṁ drakṣyathastaṁ mocayitvānayataṁ|"},{"book":"lūkaḥ","chapter":"19","verse":"31","text":"tatra kuto mocayathaḥ? iti cet kopi vakṣyati tarhi vakṣyathaḥ prabheाratra prayojanam āste|"},{"book":"lūkaḥ","chapter":"19","verse":"32","text":"tadā tau praritau gatvā tatkathāाnusāreṇa sarvvaṁ prāptau|"},{"book":"lūkaḥ","chapter":"19","verse":"33","text":"gardabhaśāvakamocanakāle tatvāmina ūcuḥ, gardabhaśāvakaṁ kuto mocayathaḥ?"},{"book":"lūkaḥ","chapter":"19","verse":"34","text":"tāvūcatuḥ prabhoratra prayojanam āste|"},{"book":"lūkaḥ","chapter":"19","verse":"35","text":"paścāt tau taṁ gardabhaśāvakaṁ yīśorantikamānīya tatpṛṣṭhe nijavasanāni pātayitvā tadupari yīśumārohayāmāsatuḥ|"},{"book":"lūkaḥ","chapter":"19","verse":"36","text":"atha yātrākāle lokāḥ pathi svavastrāṇi pātayitum ārebhire|"},{"book":"lūkaḥ","chapter":"19","verse":"37","text":"aparaṁ jaitunādrerupatyakām itvā śiṣyasaṁghaḥ pūrvvadṛṣṭāni mahākarmmāṇi smṛtvā,"},{"book":"lūkaḥ","chapter":"19","verse":"38","text":"yo rājā prabho rnāmnāyāti sa dhanyaḥ svarge kuśalaṁ sarvvocce jayadhvani rbhavatu, kathāmetāṁ kathayitvā sānandam ucairīśvaraṁ dhanyaṁ vaktumārebhe|"},{"book":"lūkaḥ","chapter":"19","verse":"39","text":"tadā lokāraṇyamadhyasthāḥ kiyantaḥ phirūśinastat śrutvā yīśuṁ procuḥ, he upadeśaka svaśiṣyān tarjaya|"},{"book":"lūkaḥ","chapter":"19","verse":"40","text":"sa uvāca, yuṣmānahaṁ vadāmi yadyamī nīravāstiṣṭhanti tarhi pāṣāṇā ucaiḥ kathāḥ kathayiṣyanti|"},{"book":"lūkaḥ","chapter":"19","verse":"41","text":"paścāt tatpurāntikametya tadavalokya sāśrupātaṁ jagāda,"},{"book":"lūkaḥ","chapter":"19","verse":"42","text":"hā hā cet tvamagre'jñāsyathāḥ, tavāsminneva dine vā yadi svamaṅgalam upālapsyathāḥ, tarhyuttamam abhaviṣyat, kintu kṣaṇesmin tattava dṛṣṭeragocaram bhavati|"},{"book":"lūkaḥ","chapter":"19","verse":"43","text":"tvaṁ svatrāṇakāle na mano nyadhatthā iti heto ryatkāle tava ripavastvāṁ caturdikṣu prācīreṇa veṣṭayitvā rotsyanti"},{"book":"lūkaḥ","chapter":"19","verse":"44","text":"bālakaiḥ sārddhaṁ bhūmisāt kariṣyanti ca tvanmadhye pāṣāṇaikopi pāṣāṇopari na sthāsyati ca, kāla īdṛśa upasthāsyati|"},{"book":"lūkaḥ","chapter":"19","verse":"45","text":"atha madhyemandiraṁ praviśya tatratyān krayivikrayiṇo bahiṣkurvvan"},{"book":"lūkaḥ","chapter":"19","verse":"46","text":"avadat madgṛhaṁ prārthanāgṛhamiti lipirāste kintu yūyaṁ tadeva cairāṇāṁ gahvaraṁ kurutha|"},{"book":"lūkaḥ","chapter":"19","verse":"47","text":"paścāt sa pratyahaṁ madhyemandiram upadideśa; tataḥ pradhānayājakā adhyāpakāḥ prācīnāśca taṁ nāśayituṁ ciceṣṭire;"},{"book":"lūkaḥ","chapter":"19","verse":"48","text":"kintu tadupadeśe sarvve lokā niviṣṭacittāḥ sthitāstasmāt te tatkarttuṁ nāvakāśaṁ prāpuḥ|"}]}