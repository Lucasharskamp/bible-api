{"data":[{"book":"1 Sarakuna","chapter":"10","verse":"1","text":"Sa’ad da sarauniyar Sheba ta ji game da sunan da Solomon ya yi, da kuma dangantakarsa da Ubangiji, sai ta zo tă gwada shi da tambayoyi masu wuya."},{"book":"1 Sarakuna","chapter":"10","verse":"2","text":"Ta iso Urushalima da tawaga mai yawa, tare da raƙuma masu ɗauke da kayan yaji, da zinariya masu yawa, da duwatsu masu daraja. Ta zo wurin Solomon ta kuwa yi magana da shi game da dukan abin da take da shi a ranta."},{"book":"1 Sarakuna","chapter":"10","verse":"3","text":"Solomon ya amsa dukan tambayoyinta, ba abin da ya yi wa sarki wuyan bayyanawa mata."},{"book":"1 Sarakuna","chapter":"10","verse":"4","text":"Da sarauniya Sheba ta ga dukan hikimar Solomon da fadan da ya gina."},{"book":"1 Sarakuna","chapter":"10","verse":"5","text":"Da irin abincin da yake kan teburinsa, da irin zaman fadawansa, da irin rigunan masu hidimarsa, da irin masu shayarwarsa, da kuma hadayun ƙonawar da yake yi a haikalin Ubangiji, sai ta yi mamaki ƙwarai."},{"book":"1 Sarakuna","chapter":"10","verse":"6","text":"Ta ce wa sarki, “Labarin da na ji a ƙasata game da abin da ka yi da kuma hikimarka gaskiya ne."},{"book":"1 Sarakuna","chapter":"10","verse":"7","text":"Amma ban gaskata waɗannan abubuwa ba sai da na zo na gani da idanuna. Tabbatacce, ba a ma faɗa mini ko rabi ba. Gama cikin hikima da arziki, ka wuce labarin da na ji nesa ba kusa ba."},{"book":"1 Sarakuna","chapter":"10","verse":"8","text":"Abin farin ciki ne ga mutanenka! Abin farin ciki ne ga fadawanka, waɗanda suke cin gaba da tsayawa a gabanka suna kuma jin hikimarka!"},{"book":"1 Sarakuna","chapter":"10","verse":"9","text":"Yabo ga Ubangiji Allahnka, wanda ya ji daɗinka, ya kuma sa ka a kujerar sarautar Isra’ila. Ubangiji ya naɗa ka sarki saboda madawwamiyar ƙaunar wa Isra’ila, don ka yi shari’a da adalci.”"},{"book":"1 Sarakuna","chapter":"10","verse":"10","text":"Ta kuma ba sarki talenti 120 na zinariya, da kayan yaji masu yawa, da kuma duwatsu masu daraja. Ba a taɓa kawo kayan yaji da yawa haka kamar yadda sarauniyar Sheba ta ba wa Sarki Solomon ba."},{"book":"1 Sarakuna","chapter":"10","verse":"11","text":"(Jiragen ruwan Hiram suka kawo zinariya daga Ofir. Daga can kuma suka kawo kaya masu yawa na katakon almug, da kuma duwatsu masu daraja."},{"book":"1 Sarakuna","chapter":"10","verse":"12","text":"Sarki ya yi amfani da almug don yă yi kayan ado wa haikalin Ubangiji da kuma don fadan sarki, don kuma yă yi molaye, da garayu saboda mawaƙa. Ba a taɓa yin jigilar katakon almug ko a gani irin yawan katakai haka ba har wa yau.)"},{"book":"1 Sarakuna","chapter":"10","verse":"13","text":"Sarki Solomon ya ba wa sarauniyar Sheba dukan abin da take so, da kuma duk abin da ta nema, ban da abin da ya ba ta daga yalwar fadan sarki. Sa’an nan ta koma tare da tawagarta zuwa ƙasarta."},{"book":"1 Sarakuna","chapter":"10","verse":"14","text":"Nauyin zinariya da Solomon yake samun kowace shekara, talenti 666 ne."},{"book":"1 Sarakuna","chapter":"10","verse":"15","text":"Ban da haraji daga ’yan kasuwa, da fatake, da kuma daga dukan sarakunan Arabiya, da gwamnonin ƙasar."},{"book":"1 Sarakuna","chapter":"10","verse":"16","text":"Sarki Solomon ya yi manyan garkuwoyi ɗari biyu na zinariya. An yi kowace garkuwa da zinariya bekas ɗari shida."},{"book":"1 Sarakuna","chapter":"10","verse":"17","text":"Ya kuma yi ƙananan garkuwoyi ɗari uku na zinariya. An yi kowane garkuwa da zinariya minas uku. Ya sa su a cikin Fadar Kurmin Lebanon."},{"book":"1 Sarakuna","chapter":"10","verse":"18","text":"Sa’an nan sarki ya yi kujerar sarauta mai nauyin giram na hauren giwa, aka kuma dalaye ta da zinariya zalla."},{"book":"1 Sarakuna","chapter":"10","verse":"19","text":"Kujera sarautar ta kasance da matakai shida, kuma bayanta tana da bisa mai kamannin gammo. A kowane gefen kujerar akwai wurin sa hannu, da kuma zaki tsaye kusa da kowannensu."},{"book":"1 Sarakuna","chapter":"10","verse":"20","text":"Zakoki goma sha biyu suna tsaye a matakai shida, ɗaya a kowane gefen ƙarshen mataki. Babu ƙasar da an taɓa gina irin wannan kujerar mulki."},{"book":"1 Sarakuna","chapter":"10","verse":"21","text":"Dukan kwaf Solomon zinariya ne, kuma dukan kayayyakin gida a Fadan da ake kira Kurmin Lebanon, zinariya ce zalla. Babu wani abin da aka yi da azurfa, domin ba a ɗauki azurfa a bakin kome ba a zamanin Solomon."},{"book":"1 Sarakuna","chapter":"10","verse":"22","text":"Sarki yana da jerin jiragen ruwan kasuwanci10.22 Da Ibraniyanci na jiragen Tarshish a teku, tare da jiragen ruwan Hiram. Sau ɗaya kowace shekara uku jerin jiragen yakan dawo ɗauke da zinariya, da azurfa, da hauren giwa, da birai marasa wutsiya, da kuma gogon biri."},{"book":"1 Sarakuna","chapter":"10","verse":"23","text":"Sarki Solomon ya yi suna a wadata fiye da dukan sarakunan duniya."},{"book":"1 Sarakuna","chapter":"10","verse":"24","text":"Dukan duniya ta nemi su zo wurin Solomon don su ji hikimar da Allah ya sa a zuciyarsa."},{"book":"1 Sarakuna","chapter":"10","verse":"25","text":"Kowace shekara, kowa da ya zo wurinsa yakan kawo kyautai, kayayyakin azurfa da na zinariya, riguna, makamai, da kayan yaji, dawakai da alfadarai."},{"book":"1 Sarakuna","chapter":"10","verse":"26","text":"Solomon ya tara kekunan yaƙi da dawakai; ya kasance da kekunan yaƙi dubu goma sha huɗu, da dawakai dubu goma sha biyu waɗanda ya ajiye a biranen kekunan yaƙi, ya kuma ajiye tare da shi a Urushalima."},{"book":"1 Sarakuna","chapter":"10","verse":"27","text":"Sarki ya mai da azurfa barkatai a cikin Urushalima kamar duwatsu, al’ul kuma da yawa kamar itatuwan fir na jumaiza a gindin tuddai."},{"book":"1 Sarakuna","chapter":"10","verse":"28","text":"An yi jigilar dawakan Solomon daga Masar10.28 Mai yiwuwa Muzur, wani yanki a Silisiya; haka ma a aya 29. da kuma daga Kuye10.28 Mai yiwuwa Silisiya, ’yan kasuwan fadan sarki sun sayo su daga Kuye."},{"book":"1 Sarakuna","chapter":"10","verse":"29","text":"Suka yi jigilar kekunan yaƙi daga Masar a bakin shekel ɗari shida na azurfa, doki ɗaya kuma a kan ɗari da hamsin. Sun kuma yi jigilarsu suna sayarwa ga dukan sarakunan Hittiyawa da na Arameyawa."}]}