{"data":[{"book":"Numeri","chapter":"8","verse":"1","text":"Jehovha akati kuna Mozisi,"},{"book":"Numeri","chapter":"8","verse":"2","text":"“Taura naAroni uti kwaari, ‘Kana uchimisa mwenje minonwe, inofanira kuvhenekera nzvimbo iri mberi kwechigadziko chomwenje.’ ”"},{"book":"Numeri","chapter":"8","verse":"3","text":"Aroni akaita saizvozvo; akamisa mwenje yakatarisa mberi kuchigadziko chomwenje, sezvakanga zvarayirwa Mozisi naJehovha."},{"book":"Numeri","chapter":"8","verse":"4","text":"Aya ndiwo magadzirirwo akanga akaitwa chigadziko chomwenje: Chakanga chakaitwa negoridhe rakapambadzirwa kubva pahwaro hwacho kusvikira pamaruva acho. Chigadziko chomwenje chakanga chakagadzirwa zvakanyatsofanana nomufananidzo wakanga waratidzwa Mozisi naJehovha."},{"book":"Numeri","chapter":"8","verse":"5","text":"Jehovha akati kuna Mozisi:"},{"book":"Numeri","chapter":"8","verse":"6","text":"“Bvisa vaRevhi pakati pavamwe vaIsraeri ugovanatsa."},{"book":"Numeri","chapter":"8","verse":"7","text":"Pakuvanatsa, unofanira kuita izvi: Sasa pamusoro pavo mvura yokuvachenesa; ipapo ugoita kuti vaveure miviri yavo yose vagosuka nguo dzavo, kuitira kuti vazvinatse."},{"book":"Numeri","chapter":"8","verse":"8","text":"Uite kuti vatore hando duku nechipiriso chayo chezviyo choupfu hwakatsetseka hwakavhenganiswa namafuta, ipapo munofanira kutorazve imwe hando duku yechipiriso chechivi."},{"book":"Numeri","chapter":"8","verse":"9","text":"Uuye navaRevhi mberi kweTende Rokusangana ugounganidza ungano yose yavaIsraeri."},{"book":"Numeri","chapter":"8","verse":"10","text":"Unofanira kuuya navaRevhi pamberi paJehovha, uye vaIsraeri vanofanira kuisa maoko avo pamusoro pavo."},{"book":"Numeri","chapter":"8","verse":"11","text":"Aroni anofanira kuisa vaRevhi pamberi paJehovha sechipiriso chokuninira chinobva kuvaIsraeri, kuitira kuti vagadzirire kuita basa raJehovha."},{"book":"Numeri","chapter":"8","verse":"12","text":"“Mushure mokunge vaRevhi vaisa maoko avo pamisoro yehando, ushandise imwe yacho sechipiriso chechivi kuna Jehovha uye imwe yacho sechipiriso chinopiswa, kuti uyananisire vaRevhi."},{"book":"Numeri","chapter":"8","verse":"13","text":"Uite kuti vaRevhi vamire pamberi paAroni navanakomana vake ipapo ugovakumikidza sechipiriso chokuninira kuna Jehovha."},{"book":"Numeri","chapter":"8","verse":"14","text":"Nenzira iyi unofanira kutsaura vaRevhi pakati pavamwe vaIsraeri, uye vaRevhi vachava vangu."},{"book":"Numeri","chapter":"8","verse":"15","text":"“Mushure mokunge wanatsa vaRevhi nokuvakumikidza sechipiriso chokuninira, vanofanira kuuya kuzoita basa ravo paTende Rokusangana."},{"book":"Numeri","chapter":"8","verse":"16","text":"Ivo ndivo vaIsraeri vachapiwa zvachose kwandiri. Ndakavatora kuti vave vangu pachinzvimbo chamatangwe, vanakomana vokutanga vomukadzi mumwe nomumwe womuIsraeri."},{"book":"Numeri","chapter":"8","verse":"17","text":"Chibereko chose chokutanga chechikono muIsraeri, angava munhu kana chipfuwo, ndechangu. Pandakauraya matangwe ose muIjipiti, ndakazvitsaurira ivo kwandiri."},{"book":"Numeri","chapter":"8","verse":"18","text":"Uye ndakatora vaRevhi panzvimbo yavanakomana veIsraeri vamatangwe."},{"book":"Numeri","chapter":"8","verse":"19","text":"PavaIsraeri vose, ndakapa vaRevhi sezvipo kuna Aroni navanakomana vake kuti vaite basa paTende Rokusangana vakamirira vaIsraeri uye kuti vayananisire vaIsraeri kuti varege kuurayiwa nedenda pavanenge vaswedera kunzvimbo tsvene.”"},{"book":"Numeri","chapter":"8","verse":"20","text":"Mozisi, Aroni neungano yose yeIsraeri vakaitira vaRevhi sezvakanga zvarayirwa Mozisi naJehovha."},{"book":"Numeri","chapter":"8","verse":"21","text":"VaRevhi vakazvinatsa vakasuka nguo dzavo. Ipapo Aroni akavaisa pamberi paJehovha sechipiriso chokuninira akavayananisira kuti vanatswe."},{"book":"Numeri","chapter":"8","verse":"22","text":"Shure kwaizvozvo, vaRevhi vakauya kuzoshanda basa ravo paTende Rokusangana vachitungamirirwa naAroni navanakomana vake. Vakaitira vaRevhi sezvakanga zvarayirwa Mozisi naJehovha."},{"book":"Numeri","chapter":"8","verse":"23","text":"Jehovha akati kuna Mozisi,"},{"book":"Numeri","chapter":"8","verse":"24","text":"“Izvi ndizvo zvichaitwa navaRevhi: Vamwe vana makore makumi maviri namashanu kana anopfuura vachauya kuzoshanda basa paTende Rokusangana,"},{"book":"Numeri","chapter":"8","verse":"25","text":"asi kana vasvika makore makumi mashanu, vanofanira kuregedza basa ravo uye varege kuzoshandazve."},{"book":"Numeri","chapter":"8","verse":"26","text":"Vangabatsira havo hama dzavo kuita mabasa apaTende Rokusangana, asi ivo pachavo havafaniri kushanda basa. Zvino, izvi ndizvo zvaunofanira kurayira vaRevhi kuti vaite.”"}]}