{"data":[{"book":"Abbootii Murtii","chapter":"9","verse":"1","text":"Abiimelek ilmi Yerub-Baʼaal gara obboloota haadha isaa kanneen Sheekem keessa jiraatanii dhaqee isaanii fi gosa haadha isaa hundaan akkana jedhe;"},{"book":"Abbootii Murtii","chapter":"9","verse":"2","text":"“Jiraattota Sheekem hundumaan, ‘Kam isinii wayya? Yoo ilmaan Yerub-Baʼaal torbaatamni isin bulchan moo yoo namni tokko isin bulche wayya?’ jedhaa gaafadhaa. Akka ani foonii fi dhiiga keessan taʼe immoo yaadadhaa.”"},{"book":"Abbootii Murtii","chapter":"9","verse":"3","text":"Obboloonni haadha isaas dubbii kana gurra Sheekemotaatiin gaʼan; garaan isaaniis gara Abiimelek goruu kajeele; isaan, “Inni obboleessa keenya” jedhaniiruutii."},{"book":"Abbootii Murtii","chapter":"9","verse":"4","text":"Isaanis mana sagadaa Baʼaal Beriit keessaa meetii gara giraamii dhibba saddeet ulfaatu kennaniif; Abiimelekis meetii sanaan kashlabboota isa faana buʼan qaxarate."},{"book":"Abbootii Murtii","chapter":"9","verse":"5","text":"Gara mana abbaa isaa kan Ofraatti argamuu dhaqee obboloota isaa ilmaan Yerub-Baʼaal torbaatama dhagaa tokko irratti qale. Yootaam ilmi Yiruubaʼaal quxisuun garuu dhokatee isa jalaa miliqe."},{"book":"Abbootii Murtii","chapter":"9","verse":"6","text":"Namoonni Sheekemii fi Beet Miiloo hundi Abiimelekin moosisuuf jedhanii Sheekemitti utubaa mukaa guddaa tokko biratti walitti qabaman."},{"book":"Abbootii Murtii","chapter":"9","verse":"7","text":"Yootaam yommuu wanni kun itti himametti fiixee Gaara Gerziimitti ol baʼee sagalee guddaadhaan akkana isaaniin jedhe; “Yaa jiraattota Sheekem, akka Waaqni isin dhagaʼuuf na dhaggeeffadhaa."},{"book":"Abbootii Murtii","chapter":"9","verse":"8","text":"Gaaf tokko mukkeen mootii moosifachuuf baʼan; isaanis muka ejersaatiin, ‘Mootii nuu taʼi’ jedhan."},{"book":"Abbootii Murtii","chapter":"9","verse":"9","text":"“Mukni ejersaa garuu, ‘Ani mukkeen hundaa olitti raafamuudhaaf jedhee zayitii koo kan Waaqnii fi namni ittiin kabajaman dhowwadhuu ree?’ jedhee deebise."},{"book":"Abbootii Murtii","chapter":"9","verse":"10","text":"“Itti aansaniis mukkeen muka harbuutiin, ‘Kottuutii mootii nuu taʼi’ jedhan."},{"book":"Abbootii Murtii","chapter":"9","verse":"11","text":"“Mukni harbuu garuu deebisee, ‘Ani mukkeen hundaa olitti baʼee raafamuuf jedhee ija koo miʼaawaa fi gaarii sana kennuu dhiisuu ree?’ jedhe."},{"book":"Abbootii Murtii","chapter":"9","verse":"12","text":"“Mukkeenis muka wayiniitiin, ‘Kottuutii mootii nuu taʼi’ jedhan."},{"book":"Abbootii Murtii","chapter":"9","verse":"13","text":"“Mukni wayinii garuu deebisee, ‘Ani mukkeen hundaa olitti baʼee raafamuuf jedhe daadhii wayinii kootii kan Waaqaa fi nama gammachiisu sana kennuu dhiisuu?’ jedhe."},{"book":"Abbootii Murtii","chapter":"9","verse":"14","text":"“Dhuma irrattis mukkeen hundi muka qoraattiitiin, ‘Kottuutii mootii nuu taʼi’ jedhan."},{"book":"Abbootii Murtii","chapter":"9","verse":"15","text":"“Mukni qoraattiis mukkeeniin, ‘Isin yoo dhugumaan na moosifachuu feetan, kottaatii gaaddisa koo jalatti daʼeeffadhaa; yoo akkas taʼuu baate garuu ibiddi muka qoraattii keessaa baʼee birbirsa Libaanoon haa barbadeessu!’ jedhe."},{"book":"Abbootii Murtii","chapter":"9","verse":"16","text":"“Egaa isin Abiimelekin moosisuun keessan yoo karaa dhugaatii fi amanamummaan taʼe, yoo Yerub-Baʼaalii fi maatii isaatiif waan gaarii gochuuf taʼe, yoo waan isaaf malu isaaf gochuuf taʼe,"},{"book":"Abbootii Murtii","chapter":"9","verse":"17","text":"abbaan koo lubbuu isaa duʼaaf saaxilee harka Midiyaanotaa jalaa isin baasuuf isinii loleeraatii;"},{"book":"Abbootii Murtii","chapter":"9","verse":"18","text":"isin garuu harʼa maatii abbaa kootti kaatanii ilmaan isaa jechuunis nama torbaatama dhagaa tokko irratti qaltan; sababii inni fira keessan taʼeef Abiimelek ilma garbittii sana namoota Sheekem irratti moosiftan;"},{"book":"Abbootii Murtii","chapter":"9","verse":"19","text":"egaa yoo isin harʼa dhugaa fi amanamummaadhaan Yerub-Baʼaalii fi maatii isaatiif waan gaarii gootan, isin Abiimelekitti gammadaa; innis isinitti haa gammadu!"},{"book":"Abbootii Murtii","chapter":"9","verse":"20","text":"Akkas taʼuu baannaan garuu ibiddi mana Abiimelekii baʼee namoota Sheekemii fi Beet Miiloo haa fixu; akkasumas ibiddi namoota Sheekemii fi Beet Miiloo biraa baʼee Abiimelekin haa balleessu!”"},{"book":"Abbootii Murtii","chapter":"9","verse":"21","text":"Yootaamis Biʼeeritti baqatee sababii obboleessa isaa Abiimelekin sodaateef achuma jiraate."},{"book":"Abbootii Murtii","chapter":"9","verse":"22","text":"Erga Abiimelek waggaa sadii Israaʼel bulchee booddee,"},{"book":"Abbootii Murtii","chapter":"9","verse":"23","text":"Waaqnis Abiimelekii fi namoota Sheekem gidduutti hafuura hamaa erge; Sheekemonnis Abiimelekitti daba hojjetan."},{"book":"Abbootii Murtii","chapter":"9","verse":"24","text":"Waaqnis yakka ilmaan Yerub-Baʼaal torbaataman sanatti hojjetamee fi dhiiga isaanii kan dhangalaafame sanaaf, Abiimelek obboleessa isaanii kan isaan qale sanaa fi namoota Sheekem kanneen akka inni obboloota isaa fixuuf isa gargaaran sana haaloo baʼuuf waan kana godhe."},{"book":"Abbootii Murtii","chapter":"9","verse":"25","text":"Namoonni Sheekemis akka isaan riphanii isa eegataniif fiixee gaaraa irra namoota kaaʼatan; isaanis nama achiin darbu hunda saamaan; wanni kunis Abiimelekitti odeeffame."},{"book":"Abbootii Murtii","chapter":"9","verse":"26","text":"Yeroo kanatti Gaʼaal ilmi Ebeed obboloota isaa wajjin gara Sheekem dhufe; Sheekemonnis isa abdatan."},{"book":"Abbootii Murtii","chapter":"9","verse":"27","text":"Isaanis erga gara lafa qotiisaa wayiniitti baʼanii wayinii walitti qabatanii booddee cuunfanii galma waaqa tolfamaa isaaniitti ayyaana ayyaaneffatan. Nyaatanii dhuganiis Abiimelekin abaaran."},{"book":"Abbootii Murtii","chapter":"9","verse":"28","text":"Gaʼaal ilmi Ebeedis akkana jedhe; “Akka nu isaaf bulluuf Abiimelekii fi Sheekem eenyu? Abiimelek ilma Yerub-Baʼaal mitii? Zebulis itti aanaa isaa mitii? Isin namoota Hamoor abbaa Sheekem tajaajilaa! Nu maaliif Abiimelekin tajaajillaa?"},{"book":"Abbootii Murtii","chapter":"9","verse":"29","text":"Utuu sabni kun ajaja koo jala jiraatee silaa ani Abiimelekin lafa irraa nan balleessa ture; ‘Waraana kee dabaladhuutii gad baʼi!’ isaan nan jedhas ture.”"},{"book":"Abbootii Murtii","chapter":"9","verse":"30","text":"Zebul bulchaan magaalattii yeroo waan Gaʼaal ilmi Ebeed jedhe dhagaʼetti akka malee aare."},{"book":"Abbootii Murtii","chapter":"9","verse":"31","text":"Akkana jedhees dhoksaadhaan gara Abiimelekitti ergamoota erge; “Gaʼaal ilmi Ebeedii fi obboloonni isaa gara Sheekem dhufanii saba magaalaa sitti kakaasaa jiru."},{"book":"Abbootii Murtii","chapter":"9","verse":"32","text":"Kanaafuu atii fi namoonni kee halkaniin baatanii lafa qotiisaa keessa riphuu qabdu."},{"book":"Abbootii Murtii","chapter":"9","verse":"33","text":"Ganama akkuma aduun baateenis magaalaa sana cabsaa seenaa. Yommuu Galaʼaalii fi namoonni isaa sitti dhufanittis waan harki kee hojjechuu malu kam iyyuu hojjedhu.”"},{"book":"Abbootii Murtii","chapter":"9","verse":"34","text":"Abiimelekis namoota isa wajjin turan hunda wajjin halkaniin kaʼee garee afuritti qoodamuudhaan Sheekemitti dhiʼaatee riphe."},{"book":"Abbootii Murtii","chapter":"9","verse":"35","text":"Akkuma Gaʼaal ilmi Ebeed baʼee karra magaalaa sanaa irra dhaabateen, Abiimelek namoota isaa wajjin iddoo riphee ture sanaa itti gad baʼe."},{"book":"Abbootii Murtii","chapter":"9","verse":"36","text":"Gaʼaal yommuu isaan argetti Zebuliin, “Kunoo namoonni fiixee gaarranii irraa gad dhufaa jiru!” jedhe."},{"book":"Abbootii Murtii","chapter":"9","verse":"37","text":"Gaʼaal garuu ammas deebisee, “Ilaali; namoonni handhuura lafaatii dhufaa jiru; gareen tokkos karaa muka abdaariitiin dhufaa jira” jedhe."},{"book":"Abbootii Murtii","chapter":"9","verse":"38","text":"Zebulis, “Ati kan, ‘Akka nu isaaf bulluuf Abiimelek kun eenyu?’ jette, oduun kee sun amma meerre? Namoonni ati tuffatte isaan kana mitii? Mee baʼiitii jara loli kaa!” jedheen."},{"book":"Abbootii Murtii","chapter":"9","verse":"39","text":"Kanaafuu Gaʼaal namoota Sheekem hoogganee Abiimelekin loluuf baʼe."},{"book":"Abbootii Murtii","chapter":"9","verse":"40","text":"Abiimelekis isa ariʼe; innis duraa baqate; namoonni baayʼeenis madaaʼanii hamma karra magaalattiitti harcaʼan."},{"book":"Abbootii Murtii","chapter":"9","verse":"41","text":"Abiimelek Aruumaa keessa ture; Zebul immoo Gaʼaalii fi obboloota isaa ariʼee Sheekem keessaa baase."},{"book":"Abbootii Murtii","chapter":"9","verse":"42","text":"Guyyaa itti aanu namoonni Sheekem dirreetti baʼan; wanni kunis Abiimelekitti himame."},{"book":"Abbootii Murtii","chapter":"9","verse":"43","text":"Innis namoota isaa fudhatee garee sadiitti qoodee dirree irratti riphee eeggate. Yeroo namoota magaalaa kaʼanii dhufaa jiran argettis isaan loluudhaaf kaʼe."},{"book":"Abbootii Murtii","chapter":"9","verse":"44","text":"Abiimelekii fi gareen isa wajjin turan gara karra magaalattiitti gugatan. Gareen hafan lamaan immoo gara warra dirree irratti baʼanii turaniitti fiiganii isaan fixan."},{"book":"Abbootii Murtii","chapter":"9","verse":"45","text":"Abiimelek gaafas guyyaa guutuu lolee magaalattii qabate; jiraattota ishees fixee magaalattii illee barbadeessee soogidda itti facaase."},{"book":"Abbootii Murtii","chapter":"9","verse":"46","text":"Namoonni gamoo Sheekem keessa jiraatan yommuu waan kana dhagaʼanitti gara daʼannoo mana sagadaa Elbiriititti ol galan."},{"book":"Abbootii Murtii","chapter":"9","verse":"47","text":"Abiimelekis yommuu akka namoonni Sheekem achitti walitti qabaman dhagaʼetti,"},{"book":"Abbootii Murtii","chapter":"9","verse":"48","text":"namoota isaa hundumaa wajjin Tulluu Zalmoonitti ol baʼe. Abiimelekis qottoo harkatti qabatee dameewwan mukaa mummuree ol fuudhee gatiittii isaatti baate. Namoota isa wajjin jiraniinis, “Dafaa! Waanuma anaa godhu argitan sana godhaa!” jedhe."},{"book":"Abbootii Murtii","chapter":"9","verse":"49","text":"Namoonni hundinuus dameewwan mukaa mummuratanii Abiimelekin duukaa buʼan. Dameewwan sanas daʼannoo Sheekemonni itti baqatan sanatti irkisanii ibidda itti qabsiisan. Kanaafuu namoonni gamoo Sheekem keessa turan hundinuu dhiironnii fi dubartoonni gara kuma tokko taʼan dhuman."},{"book":"Abbootii Murtii","chapter":"9","verse":"50","text":"Ergasiis Abiimelek gara Tebez dhaqee magaalaa sana marsee qabate."},{"book":"Abbootii Murtii","chapter":"9","verse":"51","text":"Taʼus waan gamoon jabaan tokko magaalaa sana keessa tureef jiraattonni magaalaa sanaa dhiiraa dubartiin utuu hin hafin itti baqatan. Keessaanis ofitti cufanii bantii isaatti ol baʼan."},{"book":"Abbootii Murtii","chapter":"9","verse":"52","text":"Abiimelekis dhufee gamoo sana dhaʼe; yommuu inni ibiddaan gubuudhaaf balbala gamoo sanaatti dhiʼaatetti garuu,"},{"book":"Abbootii Murtii","chapter":"9","verse":"53","text":"dubartiin tokko gubbaadhaa majii dhagaa itti gad dhiiftee buqqee mataa isaa cabsite."},{"book":"Abbootii Murtii","chapter":"9","verse":"54","text":"Innis dafee dargaggeessa miʼa lolaa baatuuf tokko waamee, “Akka isaan, ‘dubartiitu isa ajjeese’ jechuu hin dandeenyeef goraadee kee luqqifadhuu na ajjeesi” jedheen. Kanaafuu dargaggeessi sun isa waraane; innis ni duʼe."},{"book":"Abbootii Murtii","chapter":"9","verse":"55","text":"Israaʼeloonnis yommuu akka Abiimelek duʼe arganitti gara mana isaaniitti deebiʼan."},{"book":"Abbootii Murtii","chapter":"9","verse":"56","text":"Akkasiin Waaqni hammina Abiimelek obboloota isaa torbaatama qaluudhaan abbaa ofiitti hojjeteef gatii hojii isaa kenneef."},{"book":"Abbootii Murtii","chapter":"9","verse":"57","text":"Akkasumas Waaqni hammina namoonni Sheekem hojjetan hunda matuma isaaniitti deebise. Abaarsi Yootaam ilma Yerub-Baʼaalis isaan irra gaʼe."}]}