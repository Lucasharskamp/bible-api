{"data":[{"book":"FILIPII","chapter":"4","verse":"1","text":"Ko ɗun waɗi, yo musiɓɓe an yiɗaaɓe, ɓe mi wulɗaa fota, onon ɓe tawata ko weltaare an e *meetelol an, tabitiree nii, ɲiiɓon e Joomiraaɗo on, yo yiɓɓe an."},{"book":"FILIPII","chapter":"4","verse":"2","text":"Mi torike Afuudiyata e Sinitiiki, mi jeeji, yo ɓe waɗu sabu Joomiraaɗo on ɓe nantondira."},{"book":"FILIPII","chapter":"4","verse":"3","text":"An men, yo mo mi gollidata, sella-findeejo, mi torike ma wallitagol ɓee rewɓe walluɓe lan tippirde fii yottingol Kibaaru Moƴƴo on, wondude e Akilimandu e ɓeya ɓe mi gollidata fow, ɓe tawata inɗe mun no windii ka deftere ngurndan."},{"book":"FILIPII","chapter":"4","verse":"4","text":"Weltee saa'i woo e nder humondiral mon e Joomiraaɗo on, miɗo fillitaade kadi, weltee!"},{"book":"FILIPII","chapter":"4","verse":"5","text":"Yo yimɓe ɓen fow andu newaare mon nden, ko fii Joomiraaɗo on ko Ɓadiiɗo."},{"book":"FILIPII","chapter":"4","verse":"6","text":"Wota on aanu huunde, kono e kala huunde weeɓitiranee Alla faaleeji mon ɗin toragol mo, landoo mo ballal, weltanoo mo."},{"book":"FILIPII","chapter":"4","verse":"7","text":"Ɗun, ɓuttu ngu Alla yeɗata, feƴƴitungu kala faamu ngun, hiway ɓerɗe mon ɗen e miijooji mon ɗin e nder humondiral mon e Iisaa Almasiihu on."},{"book":"FILIPII","chapter":"4","verse":"8","text":"Ko heddii kon, yo musiɓɓe an, kala ko tawata ko goonga, kala ko wondi e teddungal, kala ko feewi, kala ko laaɓi, kala ko labaa, kala ko handi e kuljeede, kala ko ɓuri moƴƴude, e kala ko handi e mantoore, yo ɗun wonan miijo mon ngon keyee."},{"book":"FILIPII","chapter":"4","verse":"9","text":"Awa, ko andirɗon mi kon, e ko heɓirɗon mi kon, e ko nanuɗon miɗo wowla kon, e ko yi'uɗon miɗo waɗa kon, waɗee ɗun. Ɗun, Alla Jom ɓuttu on wonday e mon."},{"book":"FILIPII","chapter":"4","verse":"10","text":"Miɗo weltanii Joomiraaɗo on fota, sabu ko wurnituɗon nafa mon fii an kon. Hari hiɗon wondi e on nafa, kono hari feere nden no ŋakkiri on."},{"book":"FILIPII","chapter":"4","verse":"11","text":"Wonaa fii miɗo ŋakkiraa waɗi si mi wowli ɗun, ko fii mi ekkitike yondinorgol no mi fewndori non."},{"book":"FILIPII","chapter":"4","verse":"12","text":"Miɗo waawi wuurude e nder ɓillaare, wano tawiri non kadi miɗo waawi wuurude e nder maral. E ɗi fow e hen fow mi ekkitike gundoo weltagol, woni e nder haarannde maa e heege, woni e nder maral maa e ŋakkireede."},{"book":"FILIPII","chapter":"4","verse":"13","text":"Mi waawii fow sabu on Tiiɗinɗo lan."},{"book":"FILIPII","chapter":"4","verse":"14","text":"Kono on waɗii ko moƴƴi tawdegol mon e tampereeji an ɗin."},{"book":"FILIPII","chapter":"4","verse":"15","text":"Onon ɓe Filipii ɓen tigi hiɗon andi, ka fuɗɗoode waajagol an fii Kibaaru Moƴƴo on ka mon, ɓay mi iwii Masedonii, hay *moftal gootal wallindiraali e an ka baŋŋe jonnugol e hendagol si wonaa ngal mon ngal."},{"book":"FILIPII","chapter":"4","verse":"16","text":"Ko fii, fewndo mi wonnoo ka saare Tesalonii, on neldanno ɓuri nde wootere ko mi handi e mun."},{"book":"FILIPII","chapter":"4","verse":"17","text":"Hinaa fii ko dokkal mi wonnoo ɗaɓɓude, kono ko mi woni ɗaɓɓude ko yo tono golle mon ɗen ɓeydo."},{"book":"FILIPII","chapter":"4","verse":"18","text":"Mi hendike ko nelduɗon mi kon e juuɗe Epafruuditu. Jooni mi heɓii ko mi handi e mun kon haa feƴƴitii. Dokkal mon ngal no wa'i wa angiri ndi urngol moƴƴol, wa sadaka mo Alla jaɓi, hara ko waalaniiɗo mo."},{"book":"FILIPII","chapter":"4","verse":"19","text":"Immorde e ngalu e darja Alla an on sabu Iisaa Almasiihu on, o okkay on kala ko handuɗon."},{"book":"FILIPII","chapter":"4","verse":"20","text":"Yo mangural wonan Alla, Baaba men, haa poomaa. Aamiina!"},{"book":"FILIPII","chapter":"4","verse":"21","text":"Salminanee lan kala aaden Alla humondirɗo e Iisaa Almasiihu on. Musiɓɓe ɓe mi wondi ɓen salminii on."},{"book":"FILIPII","chapter":"4","verse":"22","text":"Yimɓe Alla ɓen fow salminii on, tentinii ɓee jeyaaɓe e nduu suudu oo lanɗo mawɗo Roomu on."},{"book":"FILIPII","chapter":"4","verse":"23","text":"Yo moƴƴere Iisaa Almasiihu Joomi on wonu e ɓerɗe mon."}]}