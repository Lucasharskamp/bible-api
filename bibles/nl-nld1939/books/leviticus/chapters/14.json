{"data":[{"book":"Leviticus","chapter":"14","verse":"1","text":"Jahweh sprak tot Moses:"},{"book":"Leviticus","chapter":"14","verse":"2","text":"Dit is de wet op den melaatse. Op de dag van zijn reinverklaring moet hij voor den priester worden gebracht,"},{"book":"Leviticus","chapter":"14","verse":"3","text":"die zich buiten de legerplaats moet begeven. Ziet de priester, dat de melaatse van zijn melaatsheid is genezen,"},{"book":"Leviticus","chapter":"14","verse":"4","text":"dan moet hij voor hem, die rein verklaard moet worden, twee levende reine vogels laten halen met cederhout, karmozijn en hysop."},{"book":"Leviticus","chapter":"14","verse":"5","text":"De priester moet een der vogels boven een aarden vat met levend water laten slachten."},{"book":"Leviticus","chapter":"14","verse":"6","text":"Vervolgens moet hij de levende vogel nemen; bovendien het cederhout, het karmozijn en de hysop, en die met de levende vogel in het bloed dopen van de vogel, die boven het levend water is geslacht."},{"book":"Leviticus","chapter":"14","verse":"7","text":"Hiermee moet hij zeven maal hem besprenkelen, die van de melaatsheid gereinigd moet worden. Zo reinigt hij hem. Daarna moet hij de levende vogel in het vrije veld loslaten."},{"book":"Leviticus","chapter":"14","verse":"8","text":"Vervolgens moet hij, die gereinigd werd, nog zijn kleren wassen, al zijn haar afscheren, en zich baden; dan is hij rein, en mag hij in de legerplaats komen. Maar hij moet nog zeven dagen lang buiten zijn tent blijven."},{"book":"Leviticus","chapter":"14","verse":"9","text":"Op de zevende dag moet hij al zijn haar afscheren, zijn hoofdhaar, zijn baard en zijn wenkbrauwen; al zijn haar moet hij wegscheren, zijn kleren wassen en zijn lichaam baden; dan is hij rein."},{"book":"Leviticus","chapter":"14","verse":"10","text":"Op de achtste dag moet hij twee gave lammeren nemen en een eenjarig ooilam zonder gebrek; verder drie issaron meelbloem met olie gemengd voor het spijsoffer, en bovendien één log olie."},{"book":"Leviticus","chapter":"14","verse":"11","text":"De priester, die de reiniging voltrekt, zal hem, die rein verklaard moet worden, met die gaven voor Jahweh’s aanschijn plaatsen aan de ingang van de openbaringstent."},{"book":"Leviticus","chapter":"14","verse":"12","text":"Nu moet de priester een van de lammeren nemen, en dit met de log olie als schuldoffer opdragen, en ze als een strekoffer voor het aanschijn van Jahweh aanbieden."},{"book":"Leviticus","chapter":"14","verse":"13","text":"Dan moet hij het lam slachten op de heilige plaats, waar men het zonde(-) en brandoffer slacht; want dit schuldoffer komt evenals het zondeoffer den priester toe; het is hoogheilig."},{"book":"Leviticus","chapter":"14","verse":"14","text":"Daarna moet de priester wat bloed van het schuldoffer nemen, en het hem, die rein moet worden verklaard op de rechteroorlel strijken, op de rechterduim en op de grote teen van zijn rechtervoet."},{"book":"Leviticus","chapter":"14","verse":"15","text":"Vervolgens moet de priester iets van de log olie nemen, op zijn eigen linker handpalm gieten,"},{"book":"Leviticus","chapter":"14","verse":"16","text":"de vinger van zijn rechterhand in de olie dopen, die op zijn linkerhand ligt, en een weinig van die olie met zijn vinger zeven maal voor het aanschijn van Jahweh sprenkelen."},{"book":"Leviticus","chapter":"14","verse":"17","text":"Van de rest van de olie, die op zijn hand ligt, moet de priester iets op de rechteroorlel, op de rechterduim en op de grote teen van de rechtervoet strijken van hem, die rein verklaard moet worden, en wel bovenop het bloed van het schuldoffer."},{"book":"Leviticus","chapter":"14","verse":"18","text":"Wat dan nog over is van de olie, die op zijn hand ligt, moet de priester op het hoofd uitstorten van hem, die rein verklaard moet worden; zo zal de priester verzoening voor hem verkrijgen voor het aanschijn van Jahweh."},{"book":"Leviticus","chapter":"14","verse":"19","text":"Vervolgens moet de priester het zondeoffer opdragen, en voor hem, die gereinigd moet worden, verzoening verkrijgen van de onreinheid. Tenslotte moet de priester het brandoffer slachten,"},{"book":"Leviticus","chapter":"14","verse":"20","text":"en het op het altaar met het spijsoffer opdragen. Zo zal de priester voor hem verzoening verkrijgen, en is hij rein."},{"book":"Leviticus","chapter":"14","verse":"21","text":"Wanneer hij te arm is en die kosten niet kan betalen, behoeft hij maar één lam te nemen voor het schuldoffer om het als strekoffer aan te bieden en voor zich verzoening te verkrijgen; bovendien een issaron meelbloem met olie gemengd voor het spijsoffer en een log olie."},{"book":"Leviticus","chapter":"14","verse":"22","text":"Verder twee tortels of twee jonge duiven, naar gelang hij kan betalen; de ene voor het zondeoffer, de andere voor het brandoffer."},{"book":"Leviticus","chapter":"14","verse":"23","text":"Op de achtste dag moet hij ze voor zijn reiniging naar den priester brengen bij de ingang van de openbaringstent, voor het aanschijn van Jahweh."},{"book":"Leviticus","chapter":"14","verse":"24","text":"Nu moet de priester het lam voor het schuldoffer nemen met de log olie, en ze voor het aanschijn van Jahweh als een strekoffer aanbieden;"},{"book":"Leviticus","chapter":"14","verse":"25","text":"en het lam voor het schuldoffer slachten. Daarna moet de priester wat bloed van dat schuldoffer nemen, het hem, die gereinigd moet worden, op de rechteroorlel strijken, op zijn rechterduim en op de grote teen van zijn rechtervoet."},{"book":"Leviticus","chapter":"14","verse":"26","text":"Vervolgens moet de priester wat van de olie op zijn eigen linker handpalm gieten,"},{"book":"Leviticus","chapter":"14","verse":"27","text":"en met zijn rechtervinger zeven maal een weinig van de olie, die op zijn linkerhand ligt, voor het aanschijn van Jahweh sprenkelen."},{"book":"Leviticus","chapter":"14","verse":"28","text":"Van de rest van de olie, die op zijn hand ligt, moet de priester hem, die gereinigd moet worden, iets op de rechteroorlel strijken, op zijn rechterduim en op de grote teen van zijn rechtervoet, en wel boven op het bloed van het schuldoffer."},{"book":"Leviticus","chapter":"14","verse":"29","text":"Wat er dan nog over is van de olie, die op de hand van den priester ligt, moet hij op het hoofd van hem, die gereinigd moet worden, uitstorten om voor het aanschijn van Jahweh verzoening te verkrijgen."},{"book":"Leviticus","chapter":"14","verse":"30","text":"Vervolgens moet hij een van de tortels of een van de jonge duiven, die hij kon betalen,"},{"book":"Leviticus","chapter":"14","verse":"31","text":"als zondeoffer, en de andere als brandoffer opdragen tegelijk met het spijsoffer. Zo zal de priester voor het aanschijn van Jahweh verzoening verkrijgen voor hem, die gereinigd moet worden."},{"book":"Leviticus","chapter":"14","verse":"32","text":"Dit is de wet voor hem, die door de melaatsheid werd getroffen, en de onkosten van zijn reiniging niet kan betalen."},{"book":"Leviticus","chapter":"14","verse":"33","text":"Jahweh sprak tot Moses en Aäron:"},{"book":"Leviticus","chapter":"14","verse":"34","text":"Wanneer gij in het land Kanaän komt, dat Ik u in bezit zal geven, en Ik op uw grondgebied een huis met melaatsheid sla,"},{"book":"Leviticus","chapter":"14","verse":"35","text":"dan moet de eigenaar van het huis den priester gaan zeggen: Er is iets in mijn huis, dat op melaatsheid lijkt."},{"book":"Leviticus","chapter":"14","verse":"36","text":"En nog voor hij de ziekte komt onderzoeken, zal de priester bevelen, het huis te ontruimen, opdat niet al wat in het huis is, onrein wordt. Daarna zal de priester het huis gaan bezichtigen."},{"book":"Leviticus","chapter":"14","verse":"37","text":"Bemerkt hij nu, dat de ziekte werkelijk in de wanden van het huis zit, en er groene of roodachtige kuiltjes in zijn, die opvallend dieper liggen dan het muurvlak,"},{"book":"Leviticus","chapter":"14","verse":"38","text":"dan moet de priester het huis verlaten, zich naar de deur van het huis begeven, en het huis zeven dagen lang sluiten."},{"book":"Leviticus","chapter":"14","verse":"39","text":"Op de zevende dag moet de priester terugkomen. Bemerkt hij nu, dat de ziekte zich verder over de wanden van het huis heeft verspreid,"},{"book":"Leviticus","chapter":"14","verse":"40","text":"dan moet hij gelasten, de stenen weg te breken waarin de ziekte zit, en die buiten de stad op een onreine plaats te werpen."},{"book":"Leviticus","chapter":"14","verse":"41","text":"Vervolgens moet men het huis van binnen aan alle kanten afkrabben, en het afgekrabde leem buiten de stad op een onreine plaats werpen."},{"book":"Leviticus","chapter":"14","verse":"42","text":"Daarna moet men andere stenen nemen en ze in de plaats van die stenen zetten, en andere leem, om daarmee het huis te bestrijken."},{"book":"Leviticus","chapter":"14","verse":"43","text":"Wanneer na het wegbreken der stenen en het afkrabben en het bepleisteren van het huis de ziekte opnieuw in het huis uitbreekt,"},{"book":"Leviticus","chapter":"14","verse":"44","text":"dan moet de priester nog eens komen. Bemerkt hij nu, dat de ziekte zich verder in het huis heeft verspreid, dan is er kwaadaardige melaatsheid in het huis; het is onrein."},{"book":"Leviticus","chapter":"14","verse":"45","text":"Men moet het huis afbreken, en de stenen, de balken en al het leemwerk van het huis buiten de stad naar een onreine plaats brengen."},{"book":"Leviticus","chapter":"14","verse":"46","text":"Wie het huis binnengaat al de tijd, dat men het gesloten heeft, is tot de avond onrein,"},{"book":"Leviticus","chapter":"14","verse":"47","text":"en wie in het huis slaapt, of er in eet, moet zijn kleren wassen."},{"book":"Leviticus","chapter":"14","verse":"48","text":"Maar wanneer de priester bij zijn komst bemerkt, dat de ziekte, nadat men het huis opnieuw heeft bepleisterd, zich niet verder daarin heeft verspreid, dan moet de priester het huis rein verklaren; want dan is de ziekte genezen."},{"book":"Leviticus","chapter":"14","verse":"49","text":"Om de smet van het huis weg te nemen, moet hij twee vogels nemen, met cederhout, karmozijn en hysop."},{"book":"Leviticus","chapter":"14","verse":"50","text":"Een der vogels moet hij boven een aarden vat met levend water slachten."},{"book":"Leviticus","chapter":"14","verse":"51","text":"Vervolgens moet hij het cederhout nemen, de hysop met het karmozijn en de levende vogel, ze in het bloed van de geslachte vogel en in het levende water dompelen, en er zeven maal het huis mee besprenkelen."},{"book":"Leviticus","chapter":"14","verse":"52","text":"Zo moet hij de smet van het huis wegnemen door het bloed van de vogel, door het levend water, door de levende vogel, door het cederhout, de hysop en het karmozijn."},{"book":"Leviticus","chapter":"14","verse":"53","text":"De levende vogel moet hij buiten de stad in het vrije veld loslaten. Zo zal hij voor het huis de verzoeningsplechtigheid verrichten, en wordt het weer rein."},{"book":"Leviticus","chapter":"14","verse":"54","text":"Dit is de wet op alle soorten van melaatsheid en kwaadaardige uitslag,"},{"book":"Leviticus","chapter":"14","verse":"55","text":"op de melaatsheid in kleren en huizen,"},{"book":"Leviticus","chapter":"14","verse":"56","text":"op roof, uitslag en witte vlekken;"},{"book":"Leviticus","chapter":"14","verse":"57","text":"ze dient om te leren, wanneer iets onrein is of rein. Dit is de wet op de melaatsheid."}]}