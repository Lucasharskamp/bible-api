{"data":[{"book":"Job","chapter":"10","verse":"1","text":"Ik walg nu toch van het leven, En laat dus de vrije loop aan mijn klagen; Ik spreek in de bitterheid van mijn ziel,"},{"book":"Job","chapter":"10","verse":"2","text":"En zeg tot God: Behandel mij niet als een schuldige; Laat mij weten, waarom Gij tegen mij strijdt!"},{"book":"Job","chapter":"10","verse":"3","text":"Brengt het U voordeel, dat Gij verdrukt, Dat Gij het werk uwer handen verwerpt, Maar de plannen der bozen begunstigt?"},{"book":"Job","chapter":"10","verse":"4","text":"Hebt Gij ogen van vlees, Ziet Gij, zoals mensen dat doen;"},{"book":"Job","chapter":"10","verse":"5","text":"Zijn uw dagen als die van een sterveling, Uw jaren als de levensduur van een mens:"},{"book":"Job","chapter":"10","verse":"6","text":"Dat Gij op zoek zijt naar mijn schuld, En naar mijn zonden blijft vorsen,"},{"book":"Job","chapter":"10","verse":"7","text":"Ofschoon Gij weet, dat ik niet schuldig ben, En niemand mij uit uw hand kan redden?"},{"book":"Job","chapter":"10","verse":"8","text":"Uw eigen handen hebben mij gevormd en gewrocht, En nu zoudt Gij me weer gaan vernielen?"},{"book":"Job","chapter":"10","verse":"9","text":"Bedenk toch, dat Gij mij als leem hebt gekneed: En Gij voert mij terug naar het stof?"},{"book":"Job","chapter":"10","verse":"10","text":"Hebt Gij me niet als melk laten vloeien, En als kaas laten stremmen;"},{"book":"Job","chapter":"10","verse":"11","text":"Mij niet bekleed met huid en met vlees, Met beenderen en spieren samengeweven?"},{"book":"Job","chapter":"10","verse":"12","text":"In uw goedheid hebt Gij mij het leven geschonken Uw zorg heeft mijn adem bewaakt,"},{"book":"Job","chapter":"10","verse":"13","text":"Maar dit was uw heimelijke toeleg daarbij, Ik weet, dat Gij dit hadt besloten:"},{"book":"Job","chapter":"10","verse":"14","text":"Als ik zondigde, mij in het oog te houden, En mij mijn misdaad niet te vergeven;"},{"book":"Job","chapter":"10","verse":"15","text":"Was ik schuldig: Wee mij! En was ik onschuldig, Toch zou ik mijn hoofd niet mogen verheffen, Zat van smaad en gedrenkt met ellende!"},{"book":"Job","chapter":"10","verse":"16","text":"Hief ik het op, Gij zoudt jacht op mij maken, als een luipaard, Mij telkens uw wondere macht laten voelen,"},{"book":"Job","chapter":"10","verse":"17","text":"Uw vijandschap jegens mij weer vernieuwen; Gij zoudt uw toorn op mij nog verdubbelen, Gij riept troepen en legers tegen mij op!"},{"book":"Job","chapter":"10","verse":"18","text":"Waarom hebt Gij mij dan uit de schoot laten komen, Gaf ik de geest niet, eer een oog mij aanschouwde?"},{"book":"Job","chapter":"10","verse":"19","text":"Dan was ik nu, als had ik nimmer bestaan, En was van de schoot naar het graf gedragen."},{"book":"Job","chapter":"10","verse":"20","text":"Ach, mijn levensdagen zijn maar gering, Laat mij met rust, dat ik een weinig vreugde beleef,"},{"book":"Job","chapter":"10","verse":"21","text":"Eer ik heenga, vanwaar ik niet terugkom, Naar het land van duisternis en schaduw des doods;"},{"book":"Job","chapter":"10","verse":"22","text":"Naar het sombere land, waar wanorde heerst, De dag als een stikdonkere nacht!"}]}