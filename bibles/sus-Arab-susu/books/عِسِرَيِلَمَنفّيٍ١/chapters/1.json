{"data":[{"book":"عِسِرَيِلَ مَنفّيٍ ١","chapter":"1","verse":"1","text":"مَنفّ دَوُدَ شَ سِمَيَ نُ بَرَ عَ عِكُيَ. شِنبٍلِ نُ نَ عَ قَتٍ عِ تّمُي بِرِن، هَلِ دُفِيٍ تٌ نُ قٍلٍنمَ عَ مَ عَ قَنيِ رَ."},{"book":"عِسِرَيِلَ مَنفّيٍ ١","chapter":"1","verse":"2","text":"نَ كُي، عَ شَ مِشِيٍ نَشَ عَ قَلَ عَ بّ، «فِنّدِ مّدِ ندٍ شَ قٍن عِ بّ، نَشَن مّينِمَ عِ مَ، عَ نُ قَ عَ سَ عِ قّ مَ عَلَكٌ شِنبٍلِ شَ بَ عِ مَ.»"},{"book":"عِسِرَيِلَ مَنفّيٍ ١","chapter":"1","verse":"3","text":"عٍ نَشَ فِنّدِ مّدِ تٌقَنيِ ندٍ قٍن عِسِرَيِلَ بْشِ مَ، هَن عٍ سَ عَبِسَفَ سُنَمِكَ تٌ. عٍ نَشَ نَ شَنِن مَنفّ شْن مَ."},{"book":"عِسِرَيِلَ مَنفّيٍ ١","chapter":"1","verse":"4","text":"نَ تّمّدِ نُ تٌقَن كِ قَنيِ. عَ نُ مّينِ مَنفّ مَ، عَ نُ وَلِ بِرِن نَبَ عَ بّ. كْنْ نَ كُي مَنفّ مُ عَ كٌلٌن فِنّ رَ."},{"book":"عِسِرَيِلَ مَنفّيٍ ١","chapter":"1","verse":"5","text":"نَ تّمُي شَفِتِ شَ دِ عَدٌنِيَ نَشَ عَ يّتّ عِتٍ قْلْ، عَ نُ قَ عَ قَلَ، «ﭑ تَن نَن قِندِ مَ عِسِرَيِلَ مَنفّ رَ.» عَ نَشَ سٌي نُن كُنتِفِ مَحّرّ سٍ تٌنفٌ، عَ نُن كٌرٌفبَ تٌنفٌ سُولِ."},{"book":"عِسِرَيِلَ مَنفّيٍ ١","chapter":"1","verse":"6","text":"عَ شَ سِمَيَ كُي، عَ بَبَ دَوُدَ نُ عَ لُشِ عَ يّتّ نَن يِ، عَ مُ نُ عَ قَلَمَ عَ بّ، «يِ لُ، يِ مُ قَن؟» عَدٌنِيَ قَتٍ نُ تٌقَن كِ قَنيِ. عَبِسَلٌمِ شَنبِرَتٌي نَن نُ عَ رَ."},{"book":"عِسِرَيِلَ مَنفّيٍ ١","chapter":"1","verse":"7","text":"عَ تَن نُن سٍرُيَ شَ دِ يٌوَبَ نُن عَبِيَتَرِ سّرّشّدُبّ نَشَ لَن قٍ كٍرٍن مَ، عٍ شَ كَقُ عَ مَ عَدٌنِيَ شَ مَنفّيَ مَسْتْ."},{"book":"عِسِرَيِلَ مَنفّيٍ ١","chapter":"1","verse":"8","text":"كْنْ سَدْكِ سّرّشّدُبّ، يٍهٌيَدَ شَ دِ بّنَيَ، عَننَبِ نَتَن، سِمٍيِ، رٍيِ، نُن دَوُدَ شَ سْورِ سّنبّمَيٍ نَشَ تٌندِ بِرَدٍ عَدٌنِيَ قْشْ رَ."},{"book":"عِسِرَيِلَ مَنفّيٍ ١","chapter":"1","verse":"9","text":"عَدٌنِيَ نَشَ نِنفٍيٍ نُن يّشّي بْرْفّشِيٍ بَ سّرّشّ رَ سٌشٍلٍتِ قَنيٍ قّ مَ، دّننَشّ نَ عٍن رٌفٍلِ سّيتِ مَ. عَ نَشَ عَ نفَشَكٍرٍنيِيٍ، مَنفّ شَ دِيٍ، نُن مَنفّ شَ مِشِيٍ بِرِن شِلِ."},{"book":"عِسِرَيِلَ مَنفّيٍ ١","chapter":"1","verse":"10","text":"كْنْ عَ مُ عَننَبِ نَتَن، بّنَيَ، مَنفّ شَ سْورِ سّنبّمَيٍ، نُن عَ شُنيَ سُلٍمَنِ تَن شِلِ."},{"book":"عِسِرَيِلَ مَنفّيٍ ١","chapter":"1","verse":"11","text":"نَتَن نَشَ عَ قَلَ سُلٍمَنِ نفَ بَتِسٍبَ بّ، «عِ مُ عَ مّشِ عَ شَفِتِ شَ دِ عَدٌنِيَ بَرَ قِندِ مَنفّ رَ، عَ قَ لِ وٌن مَرِفِ دَوُدَ مُ قٍقٍ كٌلٌنشِ نَ قٍ كُي؟"},{"book":"عِسِرَيِلَ مَنفّيٍ ١","chapter":"1","verse":"12","text":"يَكْسِ عِ نَشَن نَبَمَ، عِ عِ تُلِ مَتِ ﭑ مَ مَرَ سِ رَ، عَلَكٌ عِ شَ عِ تَن نُن عِ شَ دِ سُلٍمَنِ نِي رَتَنفَ."},{"book":"عِسِرَيِلَ مَنفّيٍ ١","chapter":"1","verse":"13","text":"عِ شَ سِفَ مَنفّ دَوُدَ يِرٍ، عِ عَ قَلَ عَ بّ، ‹مَنفّ ﭑ مَرِفِ، عِ مُ لَايِدِ تٌنفٌ شّ ﭑ تَن عِ شَ كٌنيِ فِنّ بّ، قَ عَ قَلَ ﭑ مَ دِ سُلٍمَنِ قَمَ مَنفّيَ سْتْدٍ عِ حْشْي رَ، عَ دْشْ عِ شَ كِبَنيِ كُي؟ مُنقٍ رَ عَدٌنِيَ نَ قِندِقٍ مَنفّ رَ يَكْسِ؟›"},{"book":"عِسِرَيِلَ مَنفّيٍ ١","chapter":"1","verse":"14","text":"عِ نُن مَنفّ وْيّنمَ تّمُي نَشّ، ﭑ قَن سٌ تّمُي نَن نَ كِ وٌ يِرٍ، ﭑ قَ عِ شَ وْيّنيِ رَكَمَلِ.»"},{"book":"عِسِرَيِلَ مَنفّيٍ ١","chapter":"1","verse":"15","text":"بَتِسٍبَ نَشَ سٌ مَنفّ شَ كٌنكٌي كُي. مَنفّ نُ بَرَ قٌرِ كِ قَنيِ. عَبِسَفَ سُنَمِكَ نُ نَ مّينِقٍ عَ مَ."},{"book":"عِسِرَيِلَ مَنفّيٍ ١","chapter":"1","verse":"16","text":"بَتِسٍبَ نَشَ سُيِدِ، عَ عَ مَفٌرٌ مَنفّ يَ عِ. مَنفّ نَشَ عَ مَشْرِن، «مُنسٍ نِيَشِ؟»"},{"book":"عِسِرَيِلَ مَنفّيٍ ١","chapter":"1","verse":"17","text":"بَتِسٍبَ نَشَ عَ يَابِ، «ﭑ مَرِفِ، عِ بَرَ عِ كَلِ عِ مَرِفِ عَلَتَلَ شِلِ رَ، عَ قَلَقٍ رَ عَ ﭑ مَ دِ نَن قِندِ مَ مَنفّ رَ عِ حْشْي رَ، عَ دْشْ عِ شَ كِبَنيِ كُي."},{"book":"عِسِرَيِلَ مَنفّيٍ ١","chapter":"1","verse":"18","text":"كْنْ مَنفّ ﭑ مَرِفِ، يَكْسِ عَدٌنِيَ نَن قَ قِندِقٍ مَنفّ رَ، عَ قَ لِ عِ مُ قٍقٍ كٌلٌن نَ كُي."},{"book":"عِسِرَيِلَ مَنفّيٍ ١","chapter":"1","verse":"19","text":"عَ بَرَ نِنفٍ نُن يّشّي تُرَشِ فبٍفبٍ بَ سّرّشّ رَ. عَ بَرَ مَنفّ شَ دِيٍ بِرِن شِلِ، قٌ ﭑ مَ دِ سُلٍمَنِ، نَشَن قِندِشِ عِ شَ كٌنيِ قَنيِ رَ. عَ بَرَ عَبِيَتَرِ سّرّشّدُبّ نُن يٌوَبَ سْورِ مَنفّ قَن شِلِ."},{"book":"عِسِرَيِلَ مَنفّيٍ ١","chapter":"1","verse":"20","text":"مَنفّ ﭑ مَرِفِ، عِسِرَيِلَ حَمَ تُلِ مَتِشِ عِ تَن نَن نَ، عَلَكٌ عِ شَ عَ مَسٍن نَشَن دْشْمَ عِ شَ كِبَنيِ كُي عِ حْشْي رَ."},{"book":"عِسِرَيِلَ مَنفّيٍ ١","chapter":"1","verse":"21","text":"شَ نَ مُ عَ رَ، عِ نَ بّلّ تّمُي نَشّ عِ بٍنبَيٍ قّ مَ، يِ حَمَ قَمَ ﭑ تَن نُن ﭑ مَ دِ سُلٍمَنِ شَ قٍ شُن نَكَنَدٍ نّ عَلْ كَاقِرِيٍ.»"},{"book":"عِسِرَيِلَ مَنفّيٍ ١","chapter":"1","verse":"22","text":"عَ وْيّن تّمُي، عَننَبِ نَتَن نَشَ مَنفّ شْنيِ لِ."},{"book":"عِسِرَيِلَ مَنفّيٍ ١","chapter":"1","verse":"23","text":"مِشِ ندٍ نَشَ عَ رَ سٌ مَنفّ شَ كٌنكٌي كُي، عَ عَ قَلَ، «عَننَبِ نَتَن بَرَ قَ.» نَتَن نَشَ عَ مَفٌرٌ بْشِ مَ مَنفّ يَ عِ."},{"book":"عِسِرَيِلَ مَنفّيٍ ١","chapter":"1","verse":"24","text":"نَ تّمُي عَ نَشَ عَ مَسٍن مَنفّ بّ، «مَنفّ ﭑ مَرِفِ، عِ تَن نَن عَ قَلَشِ، ‹عَدٌنِيَ نَن قِندِ مَ مَنفّ رَ ﭑ حْشْي رَ، عَ دْشْ ﭑ مَ كِبَنيِ كُي؟›"},{"book":"عِسِرَيِلَ مَنفّيٍ ١","chapter":"1","verse":"25","text":"ﭑ عِ مَشْرِنشِ نّ نَ مَ بَرِ مَ عَدٌنِيَ حَن بَرَ نِنفٍيٍ نُن يّشّي بْرْفّشِ فبٍفبٍ بَ سّرّشّ رَ. عَ بَرَ مَنفّ شَ دِيٍ بِرِن، سْرِ مَنفّيٍ، نُن عَبِيَتَرِ سّرّشّدُبّ شِلِ. عٍ بِرِن نَ عٍ دّفٍقٍ يِرٍ كٍرٍن، عٍ عَ قَلَمَ، ‹كِسِ نَ مَنفّ عَدٌنِيَ بّ!›"},{"book":"عِسِرَيِلَ مَنفّيٍ ١","chapter":"1","verse":"26","text":"كْنْ، عَ مُ ﭑ تَن شِلِشِ، ﭑ تَن نَشَن قِندِشِ عِ شَ كٌنيِ قَنيِ رَ. عَ مُ سَدْكِ سّرّشّدُبّ شِلِشِ، عَ مُ يٍهٌيَدَ شَ دِ بّنَيَ شِلِشِ، عَ مُ عِ شَ دِ سُلٍمَنِ شِلِشِ، نَشَن قَن قِندِشِ عِ شَ كٌنيِ رَ."},{"book":"عِسِرَيِلَ مَنفّيٍ ١","chapter":"1","verse":"27","text":"نَ قٍ كٍلِشِ عِ تَن نَ مَ، مَنفّ ﭑ مَرِفِ؟ مُنقٍ رَ عِ مُ عَ قَلَ ﭑ تَن عِ شَ كٌنيِ قَنيِ بّ، مِشِ نَشَن قَمَ دْشْدٍ عِ شَ كِبَنيِ كُي؟»"},{"book":"عِسِرَيِلَ مَنفّيٍ ١","chapter":"1","verse":"28","text":"مَنفّ دَوُدَ نَشَ عَ قَلَ، «وٌ بَتِسٍبَ شِلِ ﭑ بّ.» عَ تٌ سٌ مَنفّ يِرٍ،"},{"book":"عِسِرَيِلَ مَنفّيٍ ١","chapter":"1","verse":"29","text":"مَنفّ نَشَ عَ كَلِ عَ بّ، «ﭑ بَرَ ﭑ كَلِ عَلَتَلَ رَ، نَشَن ﭑ نَتَنفَشِ ﭑ مَ تْورّ بِرِن كُي،"},{"book":"عِسِرَيِلَ مَنفّيٍ ١","chapter":"1","verse":"30","text":"عَلْ ﭑ نَن ﭑ كَلِ عَلَتَلَ رَ كِ نَشّ عَ قَلَقٍ رَ، ‹عِ شَ دِ سُلٍمَنِ نَن قِندِ مَ مَنفّ رَ ﭑ حْشْي رَ، عَ تَن نَن دْشْمَ ﭑ مَ كِبَنيِ كُي،› تٌ يَتِ ﭑ قَمَ نّ نَ لَايِدِ رَكَمَلِدٍ.»"},{"book":"عِسِرَيِلَ مَنفّيٍ ١","chapter":"1","verse":"31","text":"بَتِسٍبَ نَشَ عَ مَفٌرٌ، عَ سُيِدِ مَنفّ يَ عِ، عَ قَ عَ قَلَ «مَنفّ ﭑ مَرِفِ دَوُدَ شَ كِسِ عَبَدَن!»"},{"book":"عِسِرَيِلَ مَنفّيٍ ١","chapter":"1","verse":"32","text":"مَنفّ دَوُدَ نَشَ عَ قَلَ عَ شَ مِشِيٍ بّ عٍ شَ سَدْكِ سّرّشّدُبّ، عَننَبِ نَتَن، نُن يٍهٌيَدَ شَ دِ بّنَيَ شِلِ. نٍيٍ تٌ قَ مَنفّ يِرٍ،"},{"book":"عِسِرَيِلَ مَنفّيٍ ١","chapter":"1","verse":"33","text":"عَ نَشَ عَ مَسٍن عٍ بّ، عَ نَشّ، «وٌ شَ ﭑ مَ مِشِيٍ تٌنفٌ، وٌ شَ ﭑ مَ دِ سُلٍمَنِ دْشْ ﭑ مَ سٌقَلٍ قَرِ، وٌ فٌرٌ عَ رَ فِشٌن."},{"book":"عِسِرَيِلَ مَنفّيٍ ١","chapter":"1","verse":"34","text":"مّننِ، سّرّشّدُبّ سَدْكِ نُن عَننَبِ نَتَن شَ تُرٍ سُرُ سُرُ عَ شُنيِ مَ، عَ تِقٍ رَ عِسِرَيِلَ مَنفّ رَ. وٌ نَ فّ نَ رَبَدٍ، وٌ شَ قٍرِ قٍ، وٌ قَ عَ قَلَ وٌ شُي عِتٍشِ رَ، ‹كِسِ نَ مَنفّ سُلٍمَنِ بّ!›"},{"book":"عِسِرَيِلَ مَنفّيٍ ١","chapter":"1","verse":"35","text":"نَ تّمُي وٌ بِرِن شَ فبِلٍن، وٌ شَ عَ دْشْ ﭑ مَ كِبَنيِ كُي. عَ تَن نَن قِندِ مَ مَنفّ رَ ﭑ حْشْي رَ. ﭑ بَرَ عَ تِ عِسِرَيِلَ نُن يُدَيَ مَنفّ رَ.»"},{"book":"عِسِرَيِلَ مَنفّيٍ ١","chapter":"1","verse":"36","text":"يٍهٌيَدَ شَ دِ بّنَيَ نَشَ مَنفّ يَابِ، «ﭑ مَ مَنفّ، عَ شَ رَبَ نَ كِ! عَ شَ قِندِ عِ مَرِفِ عَلَتَلَ سَفٌي رَ!"},{"book":"عِسِرَيِلَ مَنفّيٍ ١","chapter":"1","verse":"37","text":"عَلَتَلَ نُ نَ ﭑ مَ مَنفّ بّ كِ نَشّ، عَ شَ لُ سُلٍمَنِ قَن بّ نَ كِ. سُلٍمَنِ شَ مَنفّيَ شَ فبٌ دَنفِ ﭑ مَرِفِ مَنفّ دَوُدَ فبٍ رَ.»"},{"book":"عِسِرَيِلَ مَنفّيٍ ١","chapter":"1","verse":"38","text":"سَدْكِ سّرّشّدُبّ، عَننَبِ نَتَن، يٍهٌيَدَ شَ دِ بّنَيَ، كٍرٍتِكَيٍ، نُن ثٍلٍتَكَيٍ نَشَ سُلٍمَنِ رَتٍ مَنفّ دَوُدَ شَ سٌقَلٍ قَرِ، عٍ سِفَ عَ رَ فِشٌن."},{"book":"عِسِرَيِلَ مَنفّيٍ ١","chapter":"1","verse":"39","text":"سَدْكِ سّرّشّدُبّ نَشَ سٌ هْرْ مْلِنفِرَ كُي، عَ قٍرِ تٌنفٌ تُرٍ سّنِيّنشِ نُ نَ نَشَن كُي. عَ نَشَ نَ تُرٍ سُرُ سُرُ سُلٍمَنِ شُنيِ مَ. نَ تّمُي عٍ نَشَ سَرَ قٍ، حَمَ بِرِن نَشَ عَ قَلَ عٍ شُي عِتٍشِ رَ، «كِسِ نَ مَنفّ سُلٍمَنِ بّ!»"},{"book":"عِسِرَيِلَ مَنفّيٍ ١","chapter":"1","verse":"40","text":"حَمَ بِرِن نَشَ بِرَ عَ قْشْ رَ حّلّشِنيِ كُي. عٍ نُ شُلٍ قٍ، عٍ نُ عٍ شُي عِتٍ هَن بْشِ نَشَ سّرّن نَ شُي مَ."},{"book":"عِسِرَيِلَ مَنفّيٍ ١","chapter":"1","verse":"41","text":"عَدٌنِيَ نُن عَ شَ حَمَ تٌ فّ عٍ دّفّدٍ، عٍ نَشَ نَ شُي مّ. يٌوَبَ تٌ نَ سَرَ شُي مّ، عَ نَشَ عَ قَلَ، «سْنشْي مُندُن نَ تَا كُي نَ كِ؟»"},{"book":"عِسِرَيِلَ مَنفّيٍ ١","chapter":"1","verse":"42","text":"نَ تّمُي يَتِ، عَبِيَتَرِ سّرّشّدُبّ شَ دِ يٌنَتَن نَشَ سٌ. عَدٌنِيَ نَشَ عَ شِلِ، عَ نَشّ، «مِشِ هَفِفّ نَن عِ رَ، نَشَن قَشِ شِبَارُ قَنيِ رَ.»"},{"book":"عِسِرَيِلَ مَنفّيٍ ١","chapter":"1","verse":"43","text":"كْنْ يٌنَتَن نَشَ عَدٌنِيَ يَابِ، «وٌن مَرِفِ مَنفّ دَوُدَ بَرَ سُلٍمَنِ تِ مَنفّ رَ."},{"book":"عِسِرَيِلَ مَنفّيٍ ١","chapter":"1","verse":"44","text":"مَنفّ بَرَ سَدْكِ سّرّشّدُبّ، عَننَبِ نَتَن، يٍهٌيَدَ شَ دِ بّنَيَ، ثٍلٍتَكَيٍ، نُن كٍرٍتِكَيٍ شّي سُلٍمَنِ مَتِدٍ مَنفّ شَ سٌقَلٍ قَرِ."},{"book":"عِسِرَيِلَ مَنفّيٍ ١","chapter":"1","verse":"45","text":"سَدْكِ سّرّشّدُبّ نُن عَننَبِ نَتَن بَرَ تُرٍ سّنِيّنشِ سُرُ سُرُ عَ شُنيِ مَ فِشٌن، عَ شَ قِندِ مَنفّ رَ. عٍ بِرِن بَرَ كٍلِ مّننِ سّيوّ كُي. نَ حّلّشِنيِ بَرَ دِن تَا بِرِن نَ. وٌ نَ شُي نَن مّقٍ يِ كِ."},{"book":"عِسِرَيِلَ مَنفّيٍ ١","chapter":"1","verse":"46","text":"سُلٍمَنِ حَن بَرَ عَ مَفٌرٌ مَنفّ كِبَنيِ كُي."},{"book":"عِسِرَيِلَ مَنفّيٍ ١","chapter":"1","verse":"47","text":"مَنفّ شَ مِشِيٍ بِرِن بَرَ قَ وٌن مَرِفِ مَنفّ دَوُدَ يِرٍ، عٍ شَ دُبَ عَ بّ عَ قَلَقٍ رَ، ‹عِ مَرِفِ عَلَ شَ سُلٍمَنِ شِلِ عِتٍ دَنفِ عِ تَن نَ، عَ شَ مَنفّيَ شَ فبٌ دَنفِ عِ فبٍ رَ!› مَنفّ نَشَ سُيِدِ عَ شَ سَدٍ مَ."},{"book":"عِسِرَيِلَ مَنفّيٍ ١","chapter":"1","verse":"48","text":"عَ نَشَ يِ مَسٍنيِ تِ، عَ نَشّ، ‹تَنتُي نَ عِسِرَيِلَ مَرِفِ عَلَتَلَ بّ، نَشَن مِشِ ندٍ دْشْشِ ﭑ مَ كِبَنيِ كُي ﭑ يَ شْرِ.›»"},{"book":"عِسِرَيِلَ مَنفّيٍ ١","chapter":"1","verse":"49","text":"عَدٌنِيَ شَ مِشِيٍ عَ نَشٍيٍ شِلِ، نٍيٍ بِرِن نَشَ سٌ سّرّنقٍ فَاشُي رَ. عٍ نَشَ كٍلِ، كَنكَن نَشَ سِفَ عَ شْنيِ."},{"book":"عِسِرَيِلَ مَنفّيٍ ١","chapter":"1","verse":"50","text":"عَدٌنِيَ قَن نَشَ فَاشُ، عَ سِفَ هْرْ مْلِنفِرَ، عَ سّرّشّبَدٍ قٍرِيٍ سُشُ."},{"book":"عِسِرَيِلَ مَنفّيٍ ١","chapter":"1","verse":"51","text":"مِشِ ندٍ نَشَ عَ قَلَ سُلٍمَنِ بّ عَ عَدٌنِيَ تٌ فَاشُشِ سُلٍمَنِ يَ رَ، عَ سٌشِ هْرْ مْلِنفِرَ نَن كُي، عَ سّرّشّبَدٍ قٍرِيٍ سُشُ، عَ عَ قَلَ، «قٌ مَنفّ سُلٍمَنِ شَ عَ كَلِ ﭑ بّ تٌ، عَ مُ ﭑ تَن عَ شَ كٌنيِ قَشَمَ سَنتِدّفّمَ رَ.»"},{"book":"عِسِرَيِلَ مَنفّيٍ ١","chapter":"1","verse":"52","text":"سُلٍمَنِ نَشَ يِ يَابِ قِ، عَ نَشّ، «شَ عَ سَ قِندِ مِشِ قَنيِ نَن نَ، سٍسٍ مُ عَ تٌمَ. كْنْ شَ عَ سَ قِندِ مِشِ كٌبِ نَن نَ، عَ قَشَمَ نّ!»"},{"book":"عِسِرَيِلَ مَنفّيٍ ١","chapter":"1","verse":"53","text":"نَ كُي مَنفّ سُلٍمَنِ نَشَ مِشِيٍ شّي، عٍ شَ عَ رَفٌرٌ سّرّشّبَدٍ قَرِ. عَدٌنِيَ نَشَ سِفَ مَنفّ يِرٍ، عَ سُيِدِ عَ بّ. سُلٍمَنِ نَشَ عَ قَلَ عَ بّ، «سِفَ عِ شْنيِ.»"}]}