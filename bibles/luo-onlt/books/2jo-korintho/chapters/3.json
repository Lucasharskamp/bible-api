{"data":[{"book":"2 Jo-Korintho","chapter":"3","verse":"1","text":"Dibed ni wachako pwoyorenu kendo? Koso wachako dwaro barupe mag pwoch moa kuomu, kata mwabirogo iru, kaka jomoko ohero timo?"},{"book":"2 Jo-Korintho","chapter":"3","verse":"2","text":"Un e barupewa, mondiki e chunywa, kendo ma ji duto ongʼeyo, kendo somo."},{"book":"2 Jo-Korintho","chapter":"3","verse":"3","text":"Unyiso ni un barupe moa kuom Kristo, ma tijwa okelo, ma ok ondiki gi wino, to mondiki gi Roho Maler mar Nyasaye mangima, bende ok ma ondiki e kite mopa, to mondiki e chuny dhano."},{"book":"2 Jo-Korintho","chapter":"3","verse":"4","text":"Mano e chir ma wan-go kuom Nyasaye nikech Kristo."},{"book":"2 Jo-Korintho","chapter":"3","verse":"5","text":"Ok ni wan gi nyalo moro kuomwa wawegi mar tiyo tijni, to nyalowa aa kuom Nyasaye."},{"book":"2 Jo-Korintho","chapter":"3","verse":"6","text":"Osemiyowa nyalo mar bedo jotich mag singruok manyien, ma ok otenore kuom chik mondiki, to motenore kuom chuny, nikech chik kelo tho, to Roho to chiwo ngima."},{"book":"2 Jo-Korintho","chapter":"3","verse":"7","text":"Koro ka tich mane okelo tho, mane ondike kite mopa, ne obiro gi duongʼ mondo omi jo-Israel kik ngʼi wangʼ Musa tir nikech duongʼne kata obedo ni duongʼno ne dhi ka rumo kamano."},{"book":"2 Jo-Korintho","chapter":"3","verse":"8","text":"To koro tich mar Roho dibed gi duongʼ machalo nadi?"},{"book":"2 Jo-Korintho","chapter":"3","verse":"9","text":"Ka tich ma ingʼadonego ji bura nigi duongʼ kamano, to tich, maketo ji kare, nyaka bed gi duongʼ moloyo!"},{"book":"2 Jo-Korintho","chapter":"3","verse":"10","text":"Nikech gimane nigi duongʼ sani kindecha koro onge gi duongʼ minyalo pimo gi mano maduongʼ moloye."},{"book":"2 Jo-Korintho","chapter":"3","verse":"11","text":"To ka mano marumo nobiro gi duongʼ kamano to kara koro mano masiko nyaka bed gi duongʼ mangʼongo moloyo!"},{"book":"2 Jo-Korintho","chapter":"3","verse":"12","text":"Emomiyo ka koro wan gi geno machal kama, wawuoyo gi chir mathoth."},{"book":"2 Jo-Korintho","chapter":"3","verse":"13","text":"Ok wachal gi Musa mane umo wangʼe mondo kik jo-Israel ne ka ler manie pat wangʼe rumo."},{"book":"2 Jo-Korintho","chapter":"3","verse":"14","text":"To pachgi nosiko kodinore, nikech nyaka chil kawuono ragengʼno pod oumo chunygi ka isomo singruok machon. Pod ok ogole nikech ragengʼno igolo mana ka ngʼato ni kuom Kristo."},{"book":"2 Jo-Korintho","chapter":"3","verse":"15","text":"Kata mana sani kisomo chik Musa to ragengʼno pod oumo chunygi."},{"book":"2 Jo-Korintho","chapter":"3","verse":"16","text":"To sa asaya ma ngʼato olokore odhi ir Ruoth to ragengʼno igolo oko."},{"book":"2 Jo-Korintho","chapter":"3","verse":"17","text":"Koro Ruoth e Rohonogo; kendo kama Roho mar Ruoth nitie, thuolo nitie."},{"book":"2 Jo-Korintho","chapter":"3","verse":"18","text":"Koro wan duto mwaonge gi ragengʼ e wengewa wachalo gi rangʼi kendo wamiyo ler mar ruoth nenore ratiro kendo lerno medore ameda pile ka kitwa medo bedo machal kode; mano en tich Ruoth ma en Roho."}]}