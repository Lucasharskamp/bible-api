{"data":[{"book":"СУДЗЬДЗЯЎ","chapter":"1","verse":"1","text":"Пасьля сьмерці Ісуса пыталіся сыны Ізраілевыя, кажучы: хто з нас раней пойдзе на Хананэяў - ваяваць зь імі?"},{"book":"СУДЗЬДЗЯЎ","chapter":"1","verse":"2","text":"І сказаў Гасподзь: Юда пойдзе; вось, Я аддаю зямлю ў яго рукі."},{"book":"СУДЗЬДЗЯЎ","chapter":"1","verse":"3","text":"А Юда сказаў Сымону, брату свайму: увайдзі са мною ў надзел мой, і будзем ваяваць з Хананэямі; і я ўвайду з табою ў твой надзел. І пайшоў зь ім Сымон."},{"book":"СУДЗЬДЗЯЎ","chapter":"1","verse":"4","text":"І пайшоў Юда, і аддаў Гасподзь Хананэяў і Фэрэзэяў у рукі іхнія, і пабілі яны зь іх у Вэзэку дзесяць тысяч чалавек."},{"book":"СУДЗЬДЗЯЎ","chapter":"1","verse":"5","text":"У Вэзэку сустрэліся яны з Адоні-Вэзэкам, біліся зь ім і разьбілі Хананэяў і Фэрэзэяў."},{"book":"СУДЗЬДЗЯЎ","chapter":"1","verse":"6","text":"Адоні-Вэзэк пабег, але яны пагналіся за ім і злавілі яго і адсеклі вялікія пальцы на руках ягоных і на нагах ягоных."},{"book":"СУДЗЬДЗЯЎ","chapter":"1","verse":"7","text":"Тады сказаў Адоні-Вэзэк: семдзесят цароў з адсечанымі на руках і на нагах у іх вялікімі пальцамі зьбіралі пад сталом маім; як рабіў я, так і мне даў Бог. І прывялі яго ў Ерусалім, і ён памёр там."},{"book":"СУДЗЬДЗЯЎ","chapter":"1","verse":"8","text":"І ваявалі сыны Юдавыя супроць Ерусаліма і ўзялі яго, і пабілі яго мечам і горад аддалі агню."},{"book":"СУДЗЬДЗЯЎ","chapter":"1","verse":"9","text":"Потым пайшлі сыны Юдавыя ваяваць з Хананэямі, якія жылі на горах і на паўдзённай зямлі і на нізінных мясьцінах."},{"book":"СУДЗЬДЗЯЎ","chapter":"1","verse":"10","text":"І пайшоў Юда на Хананэяў, якія жылі ў Хэўроне (а імя Хэўрону было раней Кірыяф-Арбы), і пабілі Шэшая, Ахімана і Талмая."},{"book":"СУДЗЬДЗЯЎ","chapter":"1","verse":"11","text":"Адтуль пайшоў ён супроць жыхароў Давіра; імя ў Давіра было раней Кірыят-Сэфэр."},{"book":"СУДЗЬДЗЯЎ","chapter":"1","verse":"12","text":"І сказаў Халеў: хто паб'е Кірыят-Сэфэр і возьме яго, таму аддам Ахсу, дачку маю, за жонку."},{"book":"СУДЗЬДЗЯЎ","chapter":"1","verse":"13","text":"І ўзяў яго Гатанііл, сын Кеназа, малодшага брата Халева, і Халеў аддаў за жонку яму Ахсу, дачку сваю."},{"book":"СУДЗЬДЗЯЎ","chapter":"1","verse":"14","text":"Калі мелася яна ісьці, Гатанііл навучыў яе прасіць у бацькі яе поле, і яна сышла з асла. Халеў сказаў ёй: чаго табе?"},{"book":"СУДЗЬДЗЯЎ","chapter":"1","verse":"15","text":"Ахса сказала яму: дай мне дабраславеньне: ты даў мне зямлю паўднёвую, дай мне і крыніцы вады. І даў ёй крыніцы верхнія і крыніцы паўднёвыя."},{"book":"СУДЗЬДЗЯЎ","chapter":"1","verse":"16","text":"І сыны Кэнэяніна, цесьця Майсеевага, пайшлі з горада Пальм з сынамі Юдавымі ў пустыню Юдавую, якая на поўдзень ад Арада, і прыйшлі і пасяліліся сярод народу."},{"book":"СУДЗЬДЗЯЎ","chapter":"1","verse":"17","text":"І пайшоў Юда з Сымонам, братам сваім, і пабілі Хананэяў, якія жылі ў Цэфаце, і аддалі яго праклёну, і таму называецца горад гэты Хорма."},{"book":"СУДЗЬДЗЯЎ","chapter":"1","verse":"18","text":"Юда ўзяў таксама Газу зь межамі яе, Аскалон зь межамі яго, і Экрон зь межамі яго."},{"book":"СУДЗЬДЗЯЎ","chapter":"1","verse":"19","text":"Гасподзь быў зь Юдам, і ён авалодаў гарою; але жыхароў даліны ня мог прагнаць, бо ў іх былі жалезныя калясьніцы."},{"book":"СУДЗЬДЗЯЎ","chapter":"1","verse":"20","text":"І аддалі Халеву Хэўрон, як казаў Майсей, і прагнаў адтуль трох сыноў Энакавых."},{"book":"СУДЗЬДЗЯЎ","chapter":"1","verse":"21","text":"Але Евусэяў, якія жылі ў Ерусаліме, не прагналі сыны Веньямінавыя, і жывуць Евусэі з сынамі Веньяміна ў Ерусаліме да сёньня."},{"book":"СУДЗЬДЗЯЎ","chapter":"1","verse":"22","text":"І сыны Язэпа пайшлі таксама на Вэтыль, і Гасподзь быў зь імі."},{"book":"СУДЗЬДЗЯЎ","chapter":"1","verse":"23","text":"І віжавалі сыны Язэпавыя Вэтыль."},{"book":"СУДЗЬДЗЯЎ","chapter":"1","verse":"24","text":"І ўбачылі вартавыя чалавека, які ішоў у горад, і сказалі яму: пакажы нам уваход у горад, і зробім табе літасьць."},{"book":"СУДЗЬДЗЯЎ","chapter":"1","verse":"25","text":"Ён паказаў ім уваход у горад, і пабілі яны горад мечам, а чалавека гэтага і ўсю радню ягоную адпусьцілі."},{"book":"СУДЗЬДЗЯЎ","chapter":"1","verse":"26","text":"Чалавек гэты пайшоў у зямлю Хэтэяў і пабудаваў горад і назваў яго Луз. Гэта імя ў яго да сёньня."},{"book":"СУДЗЬДЗЯЎ","chapter":"1","verse":"27","text":"І Манасія ня выгнаў жыхароў Бэтсана і залежных ад яго гарадоў, Таанаха і залежных ад яго гарадоў, жыхароў Дора і залежных ад яго гарадоў, жыхароў Іўлеама і залежных ад яго гарадоў, жыхароў Мэгідона і залежных ад яго гарадоў; і засталіся Хананэі жыць у зямлі гэтай."},{"book":"СУДЗЬДЗЯЎ","chapter":"1","verse":"28","text":"Калі Ізраіль увабраўся ў сілу, тады зрабіў ён Хананэяў даньнікамі, але выганяць не выганяў іх."},{"book":"СУДЗЬДЗЯЎ","chapter":"1","verse":"29","text":"І Яфрэм ня выгнаў Хананэяў, якія жылі ў Газэры; і жылі Хананэі сярод іх у Газэры."},{"book":"СУДЗЬДЗЯЎ","chapter":"1","verse":"30","text":"І Завулон ня выгнаў жыхароў Катрона і жыхароў Наглола, і жыхары Хананэі жылі сярод іх і плацілі ім даніну."},{"book":"СУДЗЬДЗЯЎ","chapter":"1","verse":"31","text":"І Асір ня выгнаў жыхароў Ако і жыхароў Сідона і Ахлава, Ахзіва, Хэлвы, Афэка і Рэхова."},{"book":"СУДЗЬДЗЯЎ","chapter":"1","verse":"32","text":"І жыў Асір сярод Хананэяў, жыхароў зямлі той, бо ня выгнаў іх."},{"book":"СУДЗЬДЗЯЎ","chapter":"1","verse":"33","text":"І Нэфталім ня выгнаў жыхароў Бэтсаміса і жыхароў Бэтаната і жыў сярод Хананэяў, жыхароў зямлі той; а жыхары Бэтсаміса і Бэтаната былі ягонымі даньнікамі."},{"book":"СУДЗЬДЗЯЎ","chapter":"1","verse":"34","text":"І заціснулі Амарэі сыноў Данавых у горах, бо не давалі ім сыходзіць у даліну."},{"book":"СУДЗЬДЗЯЎ","chapter":"1","verse":"35","text":"І засталіся Амарэі жыць на гары Хэрэс у Аялоне і Шаалвіме; але рука сыноў Язэпавых адолела, і зрабіліся яны даньнікамі ім."},{"book":"СУДЗЬДЗЯЎ","chapter":"1","verse":"36","text":"Межы Амарэяў ад узвышша Акравім і ад Сэлы прасьціраліся і далей."}]}