{"data":[{"book":"Kwan","chapter":"6","verse":"1","text":"Jehova Nyasaye nowacho ne Musa niya,"},{"book":"Kwan","chapter":"6","verse":"2","text":"“Wuo kod jo-Israel kendo inyisgi kama: ‘Ka dichwo kata dhako dwaro chiwo singruok makende, ma en singruok makende ne Jehova Nyasaye kaka ja-Nazir,"},{"book":"Kwan","chapter":"6","verse":"3","text":"to nyaka owe madho divai kod math mamoko moket e thowi kendo ok onego omadh kongʼo kata kongʼo moa kuom math mamoko moket e thowi. Ok onego omadh gimoro amora molos gi olemb mzabibu, kata chamo olemb mzabibu manumu kata motwo."},{"book":"Kwan","chapter":"6","verse":"4","text":"E kinde duto ma en ja-Nazir, ok onego ocham gimoro amora mowuok kuom olemb mzabibu, bed ni en kothe kata opokone."},{"book":"Kwan","chapter":"6","verse":"5","text":"“ ‘E thuoloni duto ma en e bwo singruok mar bedo tenge, wiye ok noliel gi wembe. Enorite maler ne Jehova Nyasaye nyaka ndalone mag kwongʼruok norum; kendo enopidh yie wiye maboyo."},{"book":"Kwan","chapter":"6","verse":"6","text":"“ ‘E thuoloni duto ma en e bwo singruok mar bedo tenge ne Jehova Nyasaye, ok onego osud machiegni gi ringre ngʼama otho."},{"book":"Kwan","chapter":"6","verse":"7","text":"Bed ni wuon-gi kata min-gi kata owadgi kata nyamin-gi ema otho, to ok onego obed mogak, nikech ranyisi mar bedo ngʼat mowal ne Nyasaye ni e wiye."},{"book":"Kwan","chapter":"6","verse":"8","text":"E kindeno duto ma okete tenge, en ngʼama owal ne Jehova Nyasaye."},{"book":"Kwan","chapter":"6","verse":"9","text":"“ ‘Ka dipo ni ngʼato otho bute, mi yie wiye mosewal ogak, to nyaka oliel yie wiyeno chiengʼ mar abiriyo mipwodhee."},{"book":"Kwan","chapter":"6","verse":"10","text":"To chiengʼ mar aboro nyaka okel akuch odugla ariyo kata nyithi akuru ne jadolo e dhoranga Hemb Romo."},{"book":"Kwan","chapter":"6","verse":"11","text":"Jadolo nochiw achiel kaka misango mar golo richo to machielo kaka misango miwangʼo pep mar kwayone ngʼwono nikech notimo richo kuom bedo kama ringre ngʼama otho nitie. E odiechiengno nyaka opwodh wiye."},{"book":"Kwan","chapter":"6","verse":"12","text":"E kindeno duto mokete tenge nyaka ochiwre ne Jehova Nyasaye kendo okel nyaim ma hike achiel kaka misango michiwo mar pwodhruok e ketho. To kinde mane osetieko kowale ok nokwan nikech yie wiye mane nyiso ni owaleno ne odoko mogak."},{"book":"Kwan","chapter":"6","verse":"13","text":"“ ‘Koro mano e chik momi ja-Nazir ka kinde mokete tenge orumo kendo nyaka kele e dhoranga Hemb Romo."},{"book":"Kwan","chapter":"6","verse":"14","text":"E dhorangach kanyo ema nyaka ochiwe misangone ne Jehova Nyasaye ma gin: nyaim ma hike achiel maonge songa kaka misango miwangʼo pep, sibini ma hike achiel maonge songa kaka misango migologo richo; im maonge songa kaka chiwo mar lalruok,"},{"book":"Kwan","chapter":"6","verse":"15","text":"kaachiel gi chiwo mar cham kod misango miolo piny, kod okapu mopongʼ gi makati ma ok oketie thowi kaka kek molos gi mogo mayom moru gi mo, kod chapat mowir gi mo."},{"book":"Kwan","chapter":"6","verse":"16","text":"“ ‘Jadolo nochiwgi e nyim Jehova Nyasaye kaka misango mar pwodhruok e richo kod misango miwangʼo pep."},{"book":"Kwan","chapter":"6","verse":"17","text":"Bende nochiw okapu man-gi makati ma ok oketie thowi kod im kaka misango mar lalruok ne Jehova Nyasaye, kaachiel gi chiwo mar cham kod misango miolo piny."},{"book":"Kwan","chapter":"6","verse":"18","text":"“ ‘Bangʼe e dhoranga Hemb Romo, ja-Nazirno nyaka liel yie wiye mane osewal tenge. Enokaw yie wiyeno mi olute e mach mantiere e bwo misango mar chiwo mar lalruok."},{"book":"Kwan","chapter":"6","verse":"19","text":"“ ‘Bangʼ ka ja-Nazirno oselielo yie wiye mane osewal tenge, jadolo nomiye bad im mosechwaki, kod kek kod chapat mogoloe okapu, mago molos ma ok oketie thowi."},{"book":"Kwan","chapter":"6","verse":"20","text":"Bangʼ mano jadolo noliergi e nyim Jehova Nyasaye kaka misango mifwayo; kaachiel gi agoko kod em mane olier nimar gin gik mopwodhi kendo gin mek jadolo. Bangʼ timo kamano, ja-Nazir koro nyalo mana madho divai."},{"book":"Kwan","chapter":"6","verse":"21","text":"“ ‘Mano e chik momako ja-Nazir mosekwongʼore kaluwore gi pwodhruok mare kendo mano e misango manyaka otimne Jehova Nyasaye kaachiel gi gimoro monyalo chiwo. Nyaka ochop singo mar kwongʼruok mane ochiwo, kaluwore gi chik mar ja-Nazir.’ ”"},{"book":"Kwan","chapter":"6","verse":"22","text":"Jehova Nyasaye nowacho ne Musa niya,"},{"book":"Kwan","chapter":"6","verse":"23","text":"“Nyis Harun kod yawuote ni, ‘Ma e kaka onego ugwedh jo-Israel. Wachnegi kama:"},{"book":"Kwan","chapter":"6","verse":"24","text":"“ ‘Jehova Nyasaye mondo ogwedhu"},{"book":"Kwan","chapter":"6","verse":"25","text":"Wangʼ Jehova Nyasaye mondo orieny kuomu"},{"book":"Kwan","chapter":"6","verse":"26","text":"Jehova Nyasaye orangu maber"},{"book":"Kwan","chapter":"6","verse":"27","text":"“Kamano e kaka ginihul nyinga kuom jo-Israel, kendo anagwedhgi.”"}]}