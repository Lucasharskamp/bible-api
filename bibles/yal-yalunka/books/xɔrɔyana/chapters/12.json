{"data":[{"book":"Xɔrɔyana","chapter":"12","verse":"1","text":"Alatala yi a fala Musa nun Haruna xa Misiran yamanani, a naxa,"},{"book":"Xɔrɔyana","chapter":"12","verse":"2","text":"“Kikeni ito findima ɛ xa ɲɛɛn kike singen nan na."},{"book":"Xɔrɔyana","chapter":"12","verse":"3","text":"Ɛ xa a fala Isirayila yamaan xa, a kikeni ito xii fude lɔxɔni, denbaya kanna birin xa yɛxɛɛ dii keden tongo a denbayaan xa, denbaya yo denbaya yɛxɛɛ dii keden."},{"book":"Xɔrɔyana","chapter":"12","verse":"4","text":"Denbayaan naxan muxuye mi wuya, e mi nɔɛ yɛxɛɛ dii kedenna ɲanɲɛ, e nun e dɔxɔ boden xa yɛxɛɛ diina nde yitaxun alogo yamaan naxan donɲɛ, birin ma denbayaan xa na sɔtɔ."},{"book":"Xɔrɔyana","chapter":"12","verse":"5","text":"Ɛ xa kontonna ɲɛɛ kedenna sugandi fɛ mi naxan na hanma kɔtɔna."},{"book":"Xɔrɔyana","chapter":"12","verse":"6","text":"Ɛ xa a ramara han kikeni ito xii fu nun naaninde lɔxɔni, Isirayila kaan birin xa a gbee xuruseen kɔɛ raxaba ɲinbanna ra."},{"book":"Xɔrɔyana","chapter":"12","verse":"7","text":"E yi a wunla tongo, e yi a susan banxine dɛɛne xun ma wudin ma e nun dɛɛn wudi firinne ma e a donma banxin naxan kui."},{"book":"Xɔrɔyana","chapter":"12","verse":"8","text":"Na kɔɛ yɛtɛɛn na, e xa a suben gan, e yi a don e nun ɲɔxɔnde dɛ xɔlɛne nun burun natetarena."},{"book":"Xɔrɔyana","chapter":"12","verse":"9","text":"Ɛ nama a suben don a xinden na hanma a ɲinxina, koni a xa gan e nun a xunna nun a sanne nun a kui seene."},{"book":"Xɔrɔyana","chapter":"12","verse":"10","text":"Ɛ nama sese lu han xɔtɔnni. Xa nde lu, xɔtɔnni ɛ xa a dɔnxɛn sa tɛɛni."},{"book":"Xɔrɔyana","chapter":"12","verse":"11","text":"Ɛ xa a don ikiini: ɛ xa ɛ maxidi, ɛ yi ɛ sankidine so ɛ sanni, ɛ dunganna suxu ɛ yii, ɛ yi a don mafurɛn! Halagi Tiin Dangu Lɔxɔn Sanla na a ra Alatala xa."},{"book":"Xɔrɔyana","chapter":"12","verse":"12","text":"Na kɔɛɛn na, n danguma nɛn Misiran yamanani, n dii singene birin faxama nɛn, muxun nun subena. N Misiran kaane gbee alane birin ɲaxankatama nɛn. Alatala nan n tan na."},{"book":"Xɔrɔyana","chapter":"12","verse":"13","text":"Wunla naxan banxin ma, na findima taxamasenna nan na ɛ xa. N na wunla to, n danguma nɛn ɛ xun ma. Fitina fe mi ɛ liyɛ, n na Misiran yamanan ɲaxankata waxatin naxan yi.”"},{"book":"Xɔrɔyana","chapter":"12","verse":"14","text":"“Ɲɛɛ yo ɲɛɛ sanli ito na feene rabirama ɛ ma nɛn waxati famatɔne yi. Ɛ na sanla rabama nɛn Alatala xa alo habadan sariyana."},{"book":"Xɔrɔyana","chapter":"12","verse":"15","text":"Xii soloferen bun ma, ɛ buru ratetaren donma nɛn. Xii singen na a li, ɛ buru rate seen12.15 burun nate sena: Lɛbɛnna na a ra naxan burun nagboma ayi.  bama nɛn ɛ banxine kui. Amasɔtɔ naxan na seen don burun nate seen naxan yi, keli xii singen ma han xii soloferede lɔxɔni, n na a kedima nɛn Isirayila yamaan yɛ."},{"book":"Xɔrɔyana","chapter":"12","verse":"16","text":"Lɔxɔ singeni, ɛ malan sariɲanxin tima nɛn. Ɛ nde fan tima nɛn a xii soloferede lɔxɔni. Ɛ nama wali yo kɛ lɔxɔni itoe ma fɔ kudi soona yamaan xa, alogo ɛ xa ɛ dɛge. Ɛ nɔɛ na nan tun ligɛ."},{"book":"Xɔrɔyana","chapter":"12","verse":"17","text":"Ɛ xa Buru Ratetaren Sanla raba, amasɔtɔ n na ɛ ganle raminixi Misiran yi na lɔxɔn yɛtɛni. Ɛ xa na lɔxɔn sanla raba alo habadan sariyana ɛ yixɛtɛne birin xa waxati famatɔne yi."},{"book":"Xɔrɔyana","chapter":"12","verse":"18","text":"Ɲɛɛn kike singeni, ɛ burun natetaren donma nɛn kiken xii fu nun naaninde lɔxɔn ɲinbanna ra, han xii mɔxɔɲɛn nun kedende lɔxɔn ɲinbanna ra."},{"book":"Xɔrɔyana","chapter":"12","verse":"19","text":"Buru rate seen mi luma ɛ banxine kui xii solofere bun ma. Naxan na seen don buru rate seen naxan yi, na kedima nɛn Isirayila yamaan yɛ, xa a findi xɔɲɛn na hanma Isirayila kaana."},{"book":"Xɔrɔyana","chapter":"12","verse":"20","text":"Ɛ nama sese don buru rate seen naxan yi. Ɛ banxine yi, ɛ buru ratetaren nan donma.”"},{"book":"Xɔrɔyana","chapter":"12","verse":"21","text":"Musa yi Isirayila fonne birin xili, a a fala e xa, a naxa, “Ɛ siga, ɛ yɛxɛɛn hanma siin tongo ɛ denbayane xa, ɛ a faxa Halagi Tiin Dangu Lɔxɔn Sanla fe ra."},{"book":"Xɔrɔyana","chapter":"12","verse":"22","text":"Na xanbi ra, ɛ hisopi wudi yiin tongo, ɛ a sin wunli, ɛ a susan dɛɛn xun ma wudin nun dɛɛn wudi firinne ma. Ɛ sese nama mini ɛ banxine kui han xɔtɔnni."},{"book":"Xɔrɔyana","chapter":"12","verse":"23","text":"Alatala na dangu yamanani Misiran kaane faxadeni, xa a wunla to dɛɛn xun ma nun a dɛxɔnne ma, Alatala danguma nɛn na banxin xun ma. A mi tinma halagi tiin yi so ɛ banxini ɛ faxadeni.”"},{"book":"Xɔrɔyana","chapter":"12","verse":"24","text":"“Ɛ yamarini itoe suxuma nɛn alo habadan sariyana ɛ yɛtɛ xa e nun ɛ yixɛtɛne."},{"book":"Xɔrɔyana","chapter":"12","verse":"25","text":"Alatala bɔxɔn naxan soma ɛ yii, a naxan falaxi, ɛ na so mɛnni, ɛ sanli ito raba."},{"book":"Xɔrɔyana","chapter":"12","verse":"26","text":"Ɛ diine na ɛ maxɔdin, e naxa, ‘Sariyani ito bunna nanse ra ɛ tan xa?’"},{"book":"Xɔrɔyana","chapter":"12","verse":"27","text":"Ɛ xa e yabi, ɛ naxa, ‘Halagi Tiin Dangu Lɔxɔn Sanla saraxan na a ra Alatala xa, naxan dangu Isirayila kaane banxine xun ma Misiran yi. A to yi Misiran kaane faxama, a yi nxɔ banxine ratanga.’ ” Na xanbi ra, yamaan yi e xinbi sin, e Ala batu."},{"book":"Xɔrɔyana","chapter":"12","verse":"28","text":"Isirayila kaane yi a liga alo Alatala Musa nun Haruna yamari kii naxan yi."},{"book":"Xɔrɔyana","chapter":"12","verse":"29","text":"Kɔɛ tagini, Alatala yi dii singene birin faxa Misiran yi, keli Firawona dii singen ma naxan dɔxi mangayani han kasorasane dii singene kaso banxini, e nun subene dii singene."},{"book":"Xɔrɔyana","chapter":"12","verse":"30","text":"Firawona nun a kuntigine birin yi keli kɔɛɛn na, e nun Misiran kaane birin. Wuga xui gbeen yi te Misiran yi, bayo faxan bata yi ti banxin birin yi."},{"book":"Xɔrɔyana","chapter":"12","verse":"31","text":"Na kɔɛɛn yɛtɛɛn na, Firawona yi Musa nun Haruna xili, a fala e xa, a naxa, “Ɛ keli, ɛ mini n ma yamanani, ɛ tan nun Isirayila kaane! Ɛ siga, ɛ Alatala batu, alo ɛ a falaxi kii naxan yi."},{"book":"Xɔrɔyana","chapter":"12","verse":"32","text":"Ɛ xuruse xunxurine nun a xungbene tongo, alo ɛ a falaxi kii naxan yi. Ɛ siga. Ɛ duba n fan xa.”"},{"book":"Xɔrɔyana","chapter":"12","verse":"33","text":"Misiran kaane yi Isirayila yamaan nagbɛngbɛn, e yi e kedi yamanani mafurɛn, bayo e yi a falama nɛn, e naxa, “Nxu birin faxama.”"},{"book":"Xɔrɔyana","chapter":"12","verse":"34","text":"Isirayila yamaan yi e burun xali benun a xa gan, benun a rate seen xa sa. E buru bɔnbɔ seene mafilin e dugine yi, e e sa e kɔɛ ma, e siga a xalɛ."},{"book":"Xɔrɔyana","chapter":"12","verse":"35","text":"Musa naxan fala, Isirayila kaane yi na liga, e yi Misiran kaane xandi gbetin nun xɛma muranne yi e nun dugine."},{"book":"Xɔrɔyana","chapter":"12","verse":"36","text":"Alatala yi a liga Isirayila yamaan yi rafan Misiran kaane ma, e naxan maxɔdin e na so e yii. E yi Misiran kaane yii geli."},{"book":"Xɔrɔyana","chapter":"12","verse":"37","text":"Isirayila xɛmɛ wuli kɛmɛ sennin yi keli e sanna ma Ramisesi taani, siga Sukɔti taani, ba ɲaxanle nun diidine ra."},{"book":"Xɔrɔyana","chapter":"12","verse":"38","text":"Siya gbɛtɛ wuyaxi fan yi siga e fɔxɔ ra. Xuruse kuru gbeen yi e yii a xunxurin nun a xungbene."},{"book":"Xɔrɔyana","chapter":"12","verse":"39","text":"E yi burudine gan buru ratese mi yi naxanye yi, e keli naxan na Misiran yi, bayo e kedi nɛn Misiran yi. E mi fɛrɛn sɔtɔ, e fandane tongo e yɛtɛ xa."},{"book":"Xɔrɔyana","chapter":"12","verse":"40","text":"Isirayila kaane ɲɛɛ kɛmɛ naanin ɲɛɛ tonge saxan nan ti Misiran yi."},{"book":"Xɔrɔyana","chapter":"12","verse":"41","text":"Ɲɛɛ kɛmɛ naanin ɲɛɛ tonge saxanden to a li, na lɔxɔ yɛtɛni, Alatala yamaan birin yi mini Misiran yamanani."},{"book":"Xɔrɔyana","chapter":"12","verse":"42","text":"Kɔɛni ito ra waxati famatɔne yi, Isirayila kaane birin xa xi Alatala batuɛ, bayo a e raminixi Misiran yamanani kɔɛɛn nan na."},{"book":"Xɔrɔyana","chapter":"12","verse":"43","text":"Alatala yi a fala Musa nun Haruna xa, a naxa, “Tɔnne ni i ra Halagi Tiin Dangu Lɔxɔn Sanla fe yi: Xɔɲɛ yo nama a don."},{"book":"Xɔrɔyana","chapter":"12","verse":"44","text":"Konyin naxan saraxi, i na na banxulan, ɛ nun na a donɲɛ nɛn."},{"book":"Xɔrɔyana","chapter":"12","verse":"45","text":"I ya walikɛɛn naxan sare fixi hanma xɔɲɛna, ne nama a don."},{"book":"Xɔrɔyana","chapter":"12","verse":"46","text":"A donma banxi kedenna nan kui. Ɛ nama a suben namini banxini. Ɛ nama a xɔri yo gira."},{"book":"Xɔrɔyana","chapter":"12","verse":"47","text":"Isirayila yamaan birin xa sanli ito liga."},{"book":"Xɔrɔyana","chapter":"12","verse":"48","text":"Xa xɔɲɛna nde i konni naxan wama Halagi Tiin Dangu Lɔxɔn Sanla raba feni Alatala xa, a denbayaan xɛmɛne birin xa banxulan. Nayi, a nɔɛ a ligɛ nɛn alo Isirayila kaana. Koni banxulantare yo nama a don."},{"book":"Xɔrɔyana","chapter":"12","verse":"49","text":"A tan sariya kedenna na a ra Isirayila kaan nun xɔɲɛn xa ɛ tagi.”"},{"book":"Xɔrɔyana","chapter":"12","verse":"50","text":"Alatala naxan yamari Musa nun Haruna ma, Isirayila kaane birin yi na liga na kiini."},{"book":"Xɔrɔyana","chapter":"12","verse":"51","text":"Na lɔxɔn yɛtɛni Alatala yi Isirayila ganla ramini Misiran yamanani e bɔnsɔn yɛɛn ma."}]}