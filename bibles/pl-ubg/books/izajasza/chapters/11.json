{"data":[{"book":"Izajasza","chapter":"11","verse":"1","text":"I wyjdzie gałązka z pnia Jessego, a latorośl z jego korzenia wyrośnie."},{"book":"Izajasza","chapter":"11","verse":"2","text":"I spocznie na nim Duch PANA, duch mądrości i rozumu, duch rady i mocy, duch poznania i bojaźni PANA."},{"book":"Izajasza","chapter":"11","verse":"3","text":"I będzie czujny w bojaźni PANA, nie będzie sądził według tego, co oczy widzą, ani karał według tego, co uszy słyszą."},{"book":"Izajasza","chapter":"11","verse":"4","text":"Ale w sprawiedliwości będzie sądził ubogich, a w prawości będzie rozstrzygał sprawy cichych na ziemi. Uderzy ziemię rózgą swoich ust, a tchnieniem swoich warg zabije niegodziwego."},{"book":"Izajasza","chapter":"11","verse":"5","text":"Sprawiedliwość będzie pasem jego bioder, a prawda pasem jego lędźwi."},{"book":"Izajasza","chapter":"11","verse":"6","text":"I wilk będzie przebywał z barankiem, a lampart będzie leżał przy koźlęciu; także cielę i młody lew, i tuczne bydło będą razem; a małe dziecko będzie je prowadziło."},{"book":"Izajasza","chapter":"11","verse":"7","text":"Krowa i niedźwiedzica razem będą się pasły, ich młode będą leżały razem, a lew, jak wół, będzie jeść słomę."},{"book":"Izajasza","chapter":"11","verse":"8","text":"Niemowlę będzie się bawić nad jamą żmii; a dziecko włoży swą rękę do nory jadowitego węża."},{"book":"Izajasza","chapter":"11","verse":"9","text":"Nie będą wyrządzać krzywdy ani zabijać na całej mojej świętej górze, bo ziemia będzie napełniona poznaniem PANA, tak jak wody okrywają morze."},{"book":"Izajasza","chapter":"11","verse":"10","text":"W tym dniu korzeń Jessego będzie stać jako sztandar dla narodów. Poganie będą się do niego zwracać, a jego odpoczynek będzie cudowny."},{"book":"Izajasza","chapter":"11","verse":"11","text":"Stanie się też w tym dniu, że Pan ponownie wyciągnie swą rękę, aby wykupić resztkę swego ludu, który pozostanie, z Asyrii i Egiptu, z Patros i Chus, z Elamu i Szinearu, i z Chamat, i wysp morskich."},{"book":"Izajasza","chapter":"11","verse":"12","text":"I podniesie sztandar dla narodów, i zgromadzi wygnańców z Izraela, a rozproszonych z Judy zbierze z czterech krańców ziemi."},{"book":"Izajasza","chapter":"11","verse":"13","text":"Ustanie zazdrość Efraima, a nieprzyjaciele Judy zostaną wytraceni. Efraim nie będzie zazdrościł Judzie, a Juda nie będzie trapił Efraima;"},{"book":"Izajasza","chapter":"11","verse":"14","text":"Ale polecą na ramionach Filistynów ku zachodowi, razem złupią narody na wschodzie; na Edomitów i Moabitów położą swą rękę, a synowie Amona będą im posłuszni."},{"book":"Izajasza","chapter":"11","verse":"15","text":"I PAN zniszczy odnogę morza Egiptu i swoim potężnym wiatrem potrząśnie swoją ręką nad rzeką, uderzy jej siedem strumieni i sprawi, że będą przez nią przechodzić w obuwiu."},{"book":"Izajasza","chapter":"11","verse":"16","text":"Tak powstanie droga dla resztki jego ludu, który pozostanie z Asyrii, jak powstała dla Izraela w tym dniu, kiedy wychodził z ziemi Egiptu."}]}