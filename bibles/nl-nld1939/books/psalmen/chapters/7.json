{"data":[{"book":"Psalmen","chapter":"7","verse":"1","text":"Een klaaglied van David, dat hij Jahweh toezong naar aanleiding van Koesj, den Benjamiet. Jahweh, mijn God, tot U neem ik mijn toevlucht; Help mij, en verlos mij van al mijn vervolgers,"},{"book":"Psalmen","chapter":"7","verse":"2","text":"Opdat ze mij niet als leeuwen verscheuren, En wegslepen, reddeloos verloren."},{"book":"Psalmen","chapter":"7","verse":"3","text":"Jahweh, mijn God, als ik dat zelf heb gedaan, Als er onrecht kleeft aan mijn handen,"},{"book":"Psalmen","chapter":"7","verse":"4","text":"Als ik kwaad heb vergolden hem, die het mij aandeed, Heb uitgeplunderd, die mij zonder reden bestreed:"},{"book":"Psalmen","chapter":"7","verse":"5","text":"Laat dan de vijand mij achtervolgen, Totdat hij me grijpt; Mijn leven op de grond vertrappen, Mijn eer vergooien in het slijk."},{"book":"Psalmen","chapter":"7","verse":"6","text":"Maar nu, o Jahweh, sta op in uw toorn, Verhef U tegen mijn grimmigen vijand; Waak op tot het oordeel, dat Gij zelf hebt gewild,"},{"book":"Psalmen","chapter":"7","verse":"7","text":"Laat de scharen der volken U omringen! Span de vierschaar over haar in den hoge,"},{"book":"Psalmen","chapter":"7","verse":"8","text":"Als rechter der volken, o Jahweh; Doe mij recht, Jahweh, naar mijn gerechtigheid En naar de onschuld mijns harten."},{"book":"Psalmen","chapter":"7","verse":"9","text":"Maak een einde aan de boosheid der zondaars, Maar laat de rechtvaardige blijven bestaan! Gij zijt het, die harten en nieren doorgrondt, Rechtvaardige God!"},{"book":"Psalmen","chapter":"7","verse":"10","text":"Het is God, die mijn schild draagt, Die redt de oprechten van hart;"},{"book":"Psalmen","chapter":"7","verse":"11","text":"Maar ook een rechtvaardig rechter is God, Een God, wiens gramschap voortdurend blijft dreigen."},{"book":"Psalmen","chapter":"7","verse":"12","text":"Bekeert men zich niet, dan scherpt Hij zijn zwaard, Dan spant en richt Hij zijn boog,"},{"book":"Psalmen","chapter":"7","verse":"13","text":"Houdt moordende wapens gereed, Maakt zijn pijlen als brandende schichten."},{"book":"Psalmen","chapter":"7","verse":"14","text":"Ziet, die met valsheid bevrucht is en zwanger van onheil, Baart enkel ontgoocheling;"},{"book":"Psalmen","chapter":"7","verse":"15","text":"Die een put graaft en uitdiept, Valt in de kuil, die hij delft."},{"book":"Psalmen","chapter":"7","verse":"16","text":"Zo keert zijn onrecht op zijn eigen hoofd terug, Valt op eigen schedel zijn misdaad!"},{"book":"Psalmen","chapter":"7","verse":"17","text":"Dan zal ik Jahweh om zijn gerechtigheid prijzen, De naam van Jahweh, den Allerhoogste, bezingen!"}]}