{"data":[{"book":"ΠΡΟΣ ΡΩΜΑΙΟΥΣ","chapter":"12","verse":"1","text":"Παρακαλῶ οὖν ὑμᾶς, ἀδελφοί, διὰ τῶν οἰκτιρμῶν τοῦ Θεοῦ, παραστῆσαι τὰ σώματα ὑμῶν θυσίαν ζῶσαν, ἁγίαν, εὐάρεστον τῷ Θεῷ, τὴν λογικὴν λατρείαν ὑμῶν,"},{"book":"ΠΡΟΣ ΡΩΜΑΙΟΥΣ","chapter":"12","verse":"2","text":"καὶ μὴ συσχηματίζεσθαι τῷ αἰῶνι τούτῳ, ἀλλὰ μεταμορφοῦσθαι τῇ ἀνακαινώσει τοῦ νοὸς ὑμῶν, εἰς τὸ δοκιμάζειν ὑμᾶς τί τὸ θέλημα τοῦ Θεοῦ, τὸ ἀγαθὸν καὶ εὐάρεστον καὶ τέλειον."},{"book":"ΠΡΟΣ ΡΩΜΑΙΟΥΣ","chapter":"12","verse":"3","text":"Λέγω γὰρ διὰ τῆς χάριτος τῆς δοθείσης μοι παντὶ τῷ ὄντι ἐν ὑμῖν, μὴ ὑπερφρονεῖν παρ᾽ ὃ δεῖ φρονεῖν, ἀλλὰ φρονεῖν εἰς τὸ σωφρονεῖν, ἑκάστῳ ὡς ὁ Θεὸς ἐμέρισε μέτρον πίστεως."},{"book":"ΠΡΟΣ ΡΩΜΑΙΟΥΣ","chapter":"12","verse":"4","text":"καθάπερ γὰρ ἐν ἑνὶ σώματι μέλη πολλὰ ἔχομεν, τὰ δὲ μέλη πάντα οὐ τὴν αὐτὴν ἔχει πρᾶξιν,"},{"book":"ΠΡΟΣ ΡΩΜΑΙΟΥΣ","chapter":"12","verse":"5","text":"οὕτως οἱ πολλοὶ ἓν σῶμά ἐσμεν ἐν Χριστῷ, ὁ δὲ καθ᾽ εἷς ἀλλήλων μέλη."},{"book":"ΠΡΟΣ ΡΩΜΑΙΟΥΣ","chapter":"12","verse":"6","text":"ἔχοντες δὲ χαρίσματα κατὰ τὴν χάριν τὴν δοθεῖσαν ἡμῖν διάφορα, εἴτε προφητείαν, κατὰ τὴν ἀναλογίαν τῆς πίστεως,"},{"book":"ΠΡΟΣ ΡΩΜΑΙΟΥΣ","chapter":"12","verse":"7","text":"εἴτε διακονίαν, ἐν τῇ διακονίᾳ, εἴτε ὁ διδάσκων, ἐν τῇ διδασκαλίᾳ,"},{"book":"ΠΡΟΣ ΡΩΜΑΙΟΥΣ","chapter":"12","verse":"8","text":"εἴτε ὁ παρακαλῶν, ἐν τῇ παρακλήσει, ὁ μεταδιδούς, ἐν ἁπλότητι, ὁ προϊστάμενος, ἐν σπουδῇ, ὁ ἐλεῶν, ἐν ἱλαρότητι."},{"book":"ΠΡΟΣ ΡΩΜΑΙΟΥΣ","chapter":"12","verse":"9","text":"Ἡ ἀγάπη ἀνυπόκριτος. ἀποστυγοῦντες τὸ πονηρόν, κολλώμενοι τῷ ἀγαθῷ,"},{"book":"ΠΡΟΣ ΡΩΜΑΙΟΥΣ","chapter":"12","verse":"10","text":"τῇ φιλαδελφίᾳ εἰς ἀλλήλους φιλόστοργοι, τῇ τιμῇ ἀλλήλους προηγούμενοι,"},{"book":"ΠΡΟΣ ΡΩΜΑΙΟΥΣ","chapter":"12","verse":"11","text":"τῇ σπουδῇ μὴ ὀκνηροί, τῷ πνεύματι ζέοντες, τῷ Κυρίῳ δουλεύοντες,"},{"book":"ΠΡΟΣ ΡΩΜΑΙΟΥΣ","chapter":"12","verse":"12","text":"τῇ ἐλπίδι χαίροντες, τῇ θλίψει ὑπομένοντες, τῇ προσευχῇ προσκαρτεροῦντες,"},{"book":"ΠΡΟΣ ΡΩΜΑΙΟΥΣ","chapter":"12","verse":"13","text":"ταῖς χρείαις τῶν ἁγίων κοινωνοῦντες, τὴν φιλοξενίαν διώκοντες."},{"book":"ΠΡΟΣ ΡΩΜΑΙΟΥΣ","chapter":"12","verse":"14","text":"εὐλογεῖτε τοὺς διώκοντας ὑμᾶς, εὐλογεῖτε καὶ μὴ καταρᾶσθε."},{"book":"ΠΡΟΣ ΡΩΜΑΙΟΥΣ","chapter":"12","verse":"15","text":"χαίρειν μετὰ χαιρόντων καὶ κλαίειν μετὰ κλαιόντων."},{"book":"ΠΡΟΣ ΡΩΜΑΙΟΥΣ","chapter":"12","verse":"16","text":"τὸ αὐτὸ εἰς ἀλλήλους φρονοῦντες. μὴ τὰ ὑψηλὰ φρονοῦντες, ἀλλὰ τοῖς ταπεινοῖς συναπαγόμενοι. μὴ γίνεσθε φρόνιμοι παρ᾽ ἑαυτοῖς."},{"book":"ΠΡΟΣ ΡΩΜΑΙΟΥΣ","chapter":"12","verse":"17","text":"μηδενὶ κακὸν ἀντὶ κακοῦ ἀποδιδόντες. προνοούμενοι καλὰ ἐνώπιον πάντων ἀνθρώπων·"},{"book":"ΠΡΟΣ ΡΩΜΑΙΟΥΣ","chapter":"12","verse":"18","text":"εἰ δυνατόν, τὸ ἐξ ὑμῶν μετὰ πάντων ἀνθρώπων εἰρηνεύοντες."},{"book":"ΠΡΟΣ ΡΩΜΑΙΟΥΣ","chapter":"12","verse":"19","text":"μὴ ἑαυτοὺς ἐκδικοῦντες, ἀγαπητοί, ἀλλὰ δότε τόπον τῇ ὀργῇ· γέγραπται γάρ· ἐμοὶ ἐκδίκησις, ἐγὼ ἀνταποδώσω, λέγει Κύριος."},{"book":"ΠΡΟΣ ΡΩΜΑΙΟΥΣ","chapter":"12","verse":"20","text":"ἐὰν οὖν πεινᾷ ὁ ἐχθρός σου, ψώμιζε αὐτόν, ἐὰν διψᾷ, πότιζε αὐτόν· τοῦτο γὰρ ποιῶν ἄνθρακας πυρὸς σωρεύσεις ἐπὶ τὴν κεφαλὴν αὐτοῦ."},{"book":"ΠΡΟΣ ΡΩΜΑΙΟΥΣ","chapter":"12","verse":"21","text":"μὴ νικῶ ὑπὸ τοῦ κακοῦ, ἀλλὰ νίκα ἐν τῷ ἀγαθῷ τὸ κακόν."}]}