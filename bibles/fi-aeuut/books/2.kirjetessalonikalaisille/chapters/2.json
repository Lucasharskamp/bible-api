{"data":[{"book":"2. kirje tessalonikalaisille","chapter":"2","verse":"1,2","text":"Mieltänne askarruttaa Jeesuksen paluu ja kokoontumisemme hänen luokseen. Älkää, ystävät hyvät, turhaan hämmentykö ja kiihtykö huhusta, että Herran päivä olisi jo käsillä. Jos kuulette, että joku on saanut tätä koskevan näyn tai suoran sanoman Jumalalta tai kirjeen minulta, niin älkää uskoko."},{"book":"2. kirje tessalonikalaisille","chapter":"2","verse":"3","text":"Älkää antako kenenkään johtaa itseänne harhaan."},{"book":"2. kirje tessalonikalaisille","chapter":"2","verse":"4","text":"Hän ei anna palvoa ketään eikä mitään muuta kuin itseään. Hän jopa menee Jumalan temppeliin ja julistaa olevansa itse Jumala."},{"book":"2. kirje tessalonikalaisille","chapter":"2","verse":"5","text":"Ettekö muista, kun kerroin teille tästä käydessäni luonanne?"},{"book":"2. kirje tessalonikalaisille","chapter":"2","verse":"6","text":"Tiedätte myös kuka estää häntä toistaiseksi tulemasta: hän voi saapua vasta kun hänen aikansa on tullut."},{"book":"2. kirje tessalonikalaisille","chapter":"2","verse":"7","text":"Tuon kapinallisen ihmisen vaikutus tuntuu jo nyt,2:7 Sananmukaisesti: »laittomuuden salaisuus on jo vaikuttamassa». mutta hän itse ei pysty tulemaan, ennen kuin häntä pidättävä voima lakkaa vaikuttamasta."},{"book":"2. kirje tessalonikalaisille","chapter":"2","verse":"8","text":"Sitten hän ilmestyy, mutta Jeesus tuhoaa hänet palatessaan.2:8 Sananmukaisesti: »jonka Herra Jeesus surmaa suunsa henkäyksellä ja tuhoaa tulemuksensa ilmestyksellä»."},{"book":"2. kirje tessalonikalaisille","chapter":"2","verse":"9","text":"Sitä ennen tuo kapinallinen toimii paholaisen välikappaleena ja tekee hänen voimallaan suuria ihmeitä."},{"book":"2. kirje tessalonikalaisille","chapter":"2","verse":"10","text":"Hän pitää narrinaan niitä, jotka ovat menossa kadotukseen, koska ovat kääntäneet selkänsä pelastavalle totuudelle."},{"book":"2. kirje tessalonikalaisille","chapter":"2","verse":"11","text":"Niinpä Jumala antaa heidän uskoa selviin valeisiin."},{"book":"2. kirje tessalonikalaisille","chapter":"2","verse":"12","text":"Heidät tuomitaan täydestä syystä, koska he eivät usko totuutta, vaan synti tuottaa heille iloa."},{"book":"2. kirje tessalonikalaisille","chapter":"2","verse":"13","text":"Mutta teidän vuoksenne, ystävät, meidän on ikuisesti kiitettävä Jumalaa, joka teitä rakastaa. Jumala valitsi jo alun pitäen teidät pelastumaan: Pyhä Henki uudisti teidät ja uskoitte totuuteen."},{"book":"2. kirje tessalonikalaisille","chapter":"2","verse":"14","text":"Meidän välityksellämme kuulitte Jumalan ilosanoman Jeesuksesta ja saitte omaksenne Jeesuksen Kristuksen kirkkauden."},{"book":"2. kirje tessalonikalaisille","chapter":"2","verse":"15","text":"Rakkaat ystävät, pitäkää siis lujasti kiinni kaikesta, mitä olemme opettaneet teille kirjeissämme ja siellä käydessämme."},{"book":"2. kirje tessalonikalaisille","chapter":"2","verse":"16","text":"Itse Jeesus Kristus ja Jumala, meidän Isämme, joka on rakastanut meitä ja antanut meille kestävän lohdutuksen ja toivon aivan ilman omaa ansiotamme,"},{"book":"2. kirje tessalonikalaisille","chapter":"2","verse":"17","text":"lohduttaa teitä kaikin tavoin ja auttaa kaikessa hyvässä, puheissanne ja töissänne."}]}