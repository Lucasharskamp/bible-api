{"data":[{"book":"Lepelesin","chapter":"20","verse":"1","text":"Pen nɨgɨnek, ensel olap God man ne alaŋ nɨb nag kɨles tɨmel yɨbɨl ak dɨl, kaw mɨgan kɨluŋ ma tɨkak ki ak dɨl, dad owak."},{"book":"Lepelesin","chapter":"20","verse":"2-3","text":"20.2-3 Stt 3.1, Dan 6.17, 2 Pi 2.4, Jud 6, Lep 12.9, 16.14-16, 20.8 Dad apɨl, kɨpi awl nɨm yepɨs gep bɨlel tɨkɨl mɨdeb ak nop chɨchɨk dak. Dɨl, binɨb man okok mɨdupsek kɨlop tepayaŋ yepɨs ma gɨnɨmuŋ agɨl, tunɨg dam kaw mɨgan kɨluŋ ma tɨkak anɨb ayaŋ dɨyokɨl, kanɨb gɨñɨl pɨsnep wos gak. Gek nɨm, ne anɨb okok nag sek mɨdek mɨdek, sub anep 1,000 amek, tepayaŋ wɨsɨb yokek owak. Apɨl, sɨkol won olap yokɨp gɨ ajek. Yoy awl nɨm yepɨs agep anɨb ak nɨm, Satan nep."},{"book":"Lepelesin","chapter":"20","verse":"4","text":"Pen anɨb won ak nɨgɨnek, binɨb okok bɨnonɨm besɨg mɨdep adek sɨŋak okok besɨg yelak. Binɨb anɨb okok, God kɨlop kɨles ñɨl aglɨl agek, binɨb ogɨnap kɨlop bɨlokɨpal. Pen binɨb ogɨnap, kawnan kɨlop nɨgɨnek. Kɨli tap ladek ak sek, kawnan nop tek nɨŋɨd gɨlɨlak ak sek, kɨlopmɨŋal ma agnɨŋɨd kɨdek ma gelɨgɨpal. Pen tap ladek kɨjɨkɨl ne ak, ñɨn mɨdup akaŋ nebeŋ alaŋ kɨli ak ma dɨlak. Binɨb anɨb okok, Jisas nop gos nɨŋɨd kɨdek gɨl, God takaw nop dɨl agñɨl gelak kuŋam tɨkɨlak. Kɨli tepayaŋ koŋɨm mɨdɨl, Klays ayɨp wog gɨlɨg, binɨb okok kɨlop kod mɨdel mɨdel, sub 1,000 ak yɨnak."},{"book":"Lepelesin","chapter":"20","verse":"5-6","text":"20.5-6 1 Pi 2.9, Lep 1.6, 2.11, 20.4 Ñɨn anɨb ak, God gek ned tɨkjakɨpal binɨb okok apun. Binɨb ned tɨkjakɨpal okok, God binɨb suŋtep ne mɨdɨl, tep gaknɨŋ nep yenɨgabal. Tepayaŋ ma kumnɨgabal. Kɨli bɨ God nop sɨbogep sek, Klays nop sɨbogep sek yenɨgabal. Klays ayɨp jɨmñɨl, binɨb okok kɨlop kod mɨdel mɨdel, sub 1,000 ak amnɨgabal. Pen binɨb yokɨp kumɨlak okok, ñɨn nab anɨb ak ma tɨkjakɨnɨgabal. Kɨli kod mɨdel, sub 1,000 ak amnɨgabal."},{"book":"Lepelesin","chapter":"20","verse":"7","text":"Sub 1,000 anɨb ak amek, Satan nop nag wɨsɨb yokek,"},{"book":"Lepelesin","chapter":"20","verse":"8","text":"20.8 Ese 7.2, 38.2, 38.9, 38.15, Lep 16.14, 20.10 am binɨb man keke mɨdebal tek, kɨlop yepɨs agɨnɨgab. Binɨb anɨb okok nɨm, Gok ayɨp Magok ayɨp. Satan kɨlop gos ñek, penpen gɨnɨg, kab kɨlup ñɨg solwala gol okok kuŋay yɨbɨl mɨdeb tek ak ownɨgabal."},{"book":"Lepelesin","chapter":"20","verse":"9","text":"20.9 2 Kin 1.10, Ese 38.9, 38.16, 39.6 Tun ak tun ak apɨl, taun God mapen lup tek sek, binɨb ne okok kɨlop sek puŋɨl kuskus gɨnɨgabal. Gel, mab mɨŋɨlaŋ ak God man ne alaŋ nɨb apɨl, kɨlop yɨn sɨbok amnɨgab."},{"book":"Lepelesin","chapter":"20","verse":"10","text":"20.10 Stt 19.24, Sng 11.6, Lep 14.10-11, 19.20, 20.8, 21.8 Pen God ensel ne okok, kɨli Satan ne binɨb man okok nɨb yepɨs gup anɨb anop, dam mab mɨŋɨlaŋ salpa sek yɨneb mɨgan ak dɨyokɨnɨgabal. Tap ladek ak ayɨp, bɨne nop gos ñek binɨb okok kɨlop yepɨs yɨbɨl agñak ak ayɨp, ned mɨgan anɨb ayaŋ am yelek ak nɨm, jɨmñɨl gɨl kɨli omɨŋal nokom subnab maynab ayaŋ pel pelnep yul dɨnep yenɨgabal."},{"book":"Lepelesin","chapter":"20","verse":"11","text":"Pen won anɨb ak, bɨnonɨm besɨg mɨdep kayɨg awl olap nɨŋɨd, bɨ adek anɨb ak besɨgup ak nɨgɨnek.20.11-12 Dan 7.9-10 Bɨawl jel gup anɨb ak besɨg mɨdaknɨŋ, adekab alaŋ sek, lum awl sek lɨg ke okok amnak ma yek."},{"book":"Lepelesin","chapter":"20","verse":"12","text":"20.12 Dan 12.1, Mat 16.27, 25.31-46, Apo 17.31, Lom 2.6, 2 Ko 5.10, Plp 4.3, Lep 13.8, 19.5 Pen binɨb kumɨlak okok, binɨb awl okok, binɨb sɨkol sɨkol okok mɨdupsek apɨl, bɨnonɨm besɨg mɨdep jɨj anɨb sɨŋak jak yelak. Mɨj binɨb kɨli koŋɨm mɨdɨlɨg gɨlak tek nɨŋɨd ñu kɨl tɨk lak okok malakɨl, mɨj binɨb pelpel yenɨgabal yɨb kɨl tɨkɨlak ak, kɨdek malak gɨlak. Malak gɨlel, tɨtay gɨlak ak nɨgɨlɨg, kɨlop bɨlokak."},{"book":"Lepelesin","chapter":"20","verse":"13","text":"20.13 Lom 2.6, 1 Pi 1.17, Lep 2.23, 6.8, 20.12, 22.12 Binbɨ ñɨg solwala kumɨl yelak okok, ñɨg solwala kɨlop yep lek owlak. Binbɨ kɨli Kumeb ak Chɨp Kawnan Kal ak yelak okok, Kumeb ayɨp Chɨp Kawnan Kal ayɨp kɨlop yep lek owlak. Apel, bɨ anɨb ak ne besɨg yek ak, kɨli tɨtay gɨlak ak nɨŋɨd kɨlop bɨlokak."},{"book":"Lepelesin","chapter":"20","verse":"14","text":"20.14 1 Ko 15.26, 15.54-55, Lep 20.6, 21.8 Bɨlokɨl, Kumeb bad ak sek Chɨp Kawnan Kal ak sek dɨyokak, mab mɨŋɨlaŋ salpa sek yɨneb mɨgan ak. Mab yɨneb abal anɨb ak nɨm, tepayaŋ kubal apun."},{"book":"Lepelesin","chapter":"20","verse":"15","text":"20.15 Lep 13.8, 19.20 Pen God ne pelpel yenɨgabal mɨj ayaŋ nɨgtep gɨl, binɨb yɨb kɨlop ma yek okok, mɨdupsek dɨyokak mab yɨneb mɨgan anɨb ayaŋ."}]}