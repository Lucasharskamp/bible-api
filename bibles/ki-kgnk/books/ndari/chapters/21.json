{"data":[{"book":"Ndari","chapter":"21","verse":"1","text":"Na rĩrĩ, rĩrĩa mũthamaki Mũkaanani wa Aradi, ũrĩa watũũraga Negevu, aiguire atĩ Isiraeli nĩokagĩra njĩra ya Atharimu, agĩthiĩ agĩtharĩkĩra andũ a Isiraeli, na agĩtaha amwe ao."},{"book":"Ndari","chapter":"21","verse":"2","text":"Nao andũ Isiraeli makĩĩhĩta na mwĩhĩtwa ũyũ harĩ Jehova makiuga atĩrĩ: “Ũngĩneana andũ aya moko-inĩ maitũ-rĩ, nĩtũkananga matũũra mao marĩa manene biũ.”"},{"book":"Ndari","chapter":"21","verse":"3","text":"Nake Jehova akĩigua ihooya rĩa andũ a Isiraeli na akĩneana andũ acio a Kaanani kũrĩ o. Nao makĩananga andũ acio biũ hamwe na matũũra mao; nĩ ũndũ ũcio handũ hau hagĩĩtwo Horoma."},{"book":"Ndari","chapter":"21","verse":"4","text":"Nao andũ a Isiraeli makĩnyiita rũgendo kuuma Kĩrĩma kĩa Horu magereire njĩra ya gũthiĩ Iria Itune, nĩguo mathiũrũrũke bũrũri wa Edomu. No andũ acio magĩthethũka marĩ njĩra-inĩ;"},{"book":"Ndari","chapter":"21","verse":"5","text":"nao magĩũkĩrĩra Ngai o na Musa na mĩario makiuga atĩrĩ, “Mwatũrutire bũrũri wa Misiri tũũke tũkuĩre gũkũ werũ-inĩ nĩkĩ? Gũkũ gũtirĩ irio! Na gũtirĩ maaĩ! O na nĩtũthũire irio ici itarĩ kĩene!”"},{"book":"Ndari","chapter":"21","verse":"6","text":"Nake Jehova akĩmatũmĩra nyoka ciarĩ na thumu; ikĩrũma andũ a Isiraeli, na aingĩ ao magĩkua."},{"book":"Ndari","chapter":"21","verse":"7","text":"Andũ acio magĩthiĩ kũrĩ Musa makĩmwĩra atĩrĩ, “Nĩtwehirie rĩrĩa twaaririe tũgĩũkĩrĩra Jehova hamwe nawe. Hooya nĩguo Jehova atwehererie nyoka ici.” Nĩ ũndũ ũcio Musa akĩhoera andũ acio."},{"book":"Ndari","chapter":"21","verse":"8","text":"Nake Jehova akĩĩra Musa atĩrĩ, “Thondeka nyoka ũmĩcuurie gĩtugĩ igũrũ; mũndũ o wothe ũrĩĩrũmagwo-rĩ, aamĩrora nĩarĩtũũraga muoyo.”"},{"book":"Ndari","chapter":"21","verse":"9","text":"Nĩ ũndũ ũcio Musa agĩthondeka nyoka ya gĩcango, akĩmĩcuuria gĩtugĩ igũrũ. Na rĩrĩ, hĩndĩ ĩrĩa mũndũ o wothe aarũmwo nĩ nyoka na aarora nyoka ĩyo ya gĩcango, agatũũra muoyo."},{"book":"Ndari","chapter":"21","verse":"10","text":"Andũ a Isiraeli makiumagara, magĩthiĩ makĩamba hema ciao Obothu."},{"book":"Ndari","chapter":"21","verse":"11","text":"Ningĩ makiuma Obothu magĩthiĩ Iye-Abarimu, makĩamba hema ciao werũ-inĩ ũrĩa ũngʼethanĩire na Moabi mwena wa irathĩro."},{"book":"Ndari","chapter":"21","verse":"12","text":"Kuuma kũu magĩthiĩ na mbere, makĩamba hema ciao Kĩanda kĩa Zeredi."},{"book":"Ndari","chapter":"21","verse":"13","text":"Moimagara kuuma kũu makĩamba hema kũrigania na Rũũĩ rwa Arinoni, kũu werũ ũrĩa ũthiĩte nginya bũrũri wa Aamori; nĩgũkorwo Rũũĩ rwa Arinoni nĩruo rwarĩ mũhaka wa Moabi na Aamori."},{"book":"Ndari","chapter":"21","verse":"14","text":"Na nĩkĩo Ibuku rĩa Mbaara cia Jehova riugĩte atĩrĩ:"},{"book":"Ndari","chapter":"21","verse":"15","text":"na igaragaro-inĩ cia mĩkuru"},{"book":"Ndari","chapter":"21","verse":"16","text":"Kuuma kũu magĩthiĩ na mbere nginya kũu Biri, gĩthima-inĩ harĩa Jehova erire Musa atĩrĩ, “Cookereria andũ hamwe na nĩngũmahe maaĩ.”"},{"book":"Ndari","chapter":"21","verse":"17","text":"Hĩndĩ ĩyo Isiraeli makĩina rwĩmbo rũrũ:"},{"book":"Ndari","chapter":"21","verse":"18","text":"ũhoro wa gĩthima kĩrĩa anene menjete,"},{"book":"Ndari","chapter":"21","verse":"19","text":"kuuma Matana magĩthiĩ Nahalieli, kuuma Nahalieli magĩthiĩ Bamothu,"},{"book":"Ndari","chapter":"21","verse":"20","text":"na kuuma Bamothu magĩthiĩ kĩanda kĩa Moabi, kũrĩa gacũmbĩrĩ ka Pisiga kangʼetheire werũ ũrĩa ũtarĩ kĩndũ."},{"book":"Ndari","chapter":"21","verse":"21","text":"Isiraeli nĩatũmire andũ kũrĩ Sihoni mũthamaki wa Aamori makamwĩre atĩrĩ:"},{"book":"Ndari","chapter":"21","verse":"22","text":"“Twĩtĩkĩrie tũtuĩkanĩrie bũrũri wanyu. Tũtigũtoonya mĩgũnda yanyu ya irio, kana ya mĩthabibũ, kana tũnyue maaĩ kuuma gĩthima o na kĩmwe. Tũkũgerera njĩra ĩrĩa nene ya mũthamaki o nginya tũtuĩkanie bũrũri wanyu.”"},{"book":"Ndari","chapter":"21","verse":"23","text":"No Mũthamaki Sihoni akĩgiria andũ a Isiraeli mahĩtũkĩre bũrũri wake. We onganirie mbũtũ ciake ciothe cia ita, akiumagara agĩthiĩ werũ-inĩ agatharĩkĩre andũ a Isiraeli. Rĩrĩa aakinyire Jahazu-rĩ, akĩhũũrana na andũ a Isiraeli."},{"book":"Ndari","chapter":"21","verse":"24","text":"No andũ a Isiraeli makĩmooraga na hiũ cia njora na magĩtunya mũthamaki ũcio bũrũri wake kuuma Arinoni nginya Jaboku, no maakinyire o mũhaka-inĩ wa andũ a Amoni, tondũ warĩ mũirige na hinya mũno."},{"book":"Ndari","chapter":"21","verse":"25","text":"Isiraeli agĩtunya Aamori matũũra mothe mao marĩa manene na magĩtũũra kuo, o hamwe na Heshiboni na tũtũũra tuothe tũrĩa twarigainie nakuo."},{"book":"Ndari","chapter":"21","verse":"26","text":"Heshiboni nĩrĩo rĩarĩ itũũra inene rĩa Sihoni mũthamaki wa Aamori, ũrĩa warũĩte na mũthamaki wa Moabi ũrĩa waathanaga mbere ĩyo, na akamũtunya bũrũri wake wothe o nginya Arinoni."},{"book":"Ndari","chapter":"21","verse":"27","text":"Kĩu nĩkĩo gĩtũmaga aini a marebeta moige atĩrĩ:"},{"book":"Ndari","chapter":"21","verse":"28","text":"“Mwaki nĩwoimire kũu Heshiboni,"},{"book":"Ndari","chapter":"21","verse":"29","text":"Kaĩ ũrĩ na haaro, wee Moabi-ĩ!"},{"book":"Ndari","chapter":"21","verse":"30","text":"“No ithuĩ nĩtũmangʼaũranĩtie;"},{"book":"Ndari","chapter":"21","verse":"31","text":"Nĩ ũndũ ũcio andũ a Isiraeli magĩtũũra bũrũri ũcio wa Aamori."},{"book":"Ndari","chapter":"21","verse":"32","text":"Thuutha wa Musa gũtũma andũ magathigaane Jazeri, andũ a Isiraeli magĩtunyana tũtũũra tũrĩa twarigiicĩirie itũũra rĩu, na makĩingata Aamori arĩa maarĩ kuo."},{"book":"Ndari","chapter":"21","verse":"33","text":"Ningĩ makĩgarũrũka, makĩambata na njĩra marorete Bashani, nake Ogu mũthamaki wa Bashani na mbũtũ ciake ciothe cia ita makiumagara makahũũrane na Isiraeli kũu Edirei."},{"book":"Ndari","chapter":"21","verse":"34","text":"Nake Jehova akĩĩra Musa atĩrĩ, “Ndũkamwĩtigĩre, nĩ ũndũ nĩndĩmũneanĩte moko-inĩ maku, hamwe na mbũtũ ciake ciothe cia ita, o na bũrũri wake. Mwĩke o ũrĩa wekire Sihoni mũthamaki wa Aamori, ũrĩa waathanaga Heshiboni.”"},{"book":"Ndari","chapter":"21","verse":"35","text":"Nĩ ũndũ ũcio makĩũraga Mũthamaki Ogu hamwe na ariũ ake, o na mbũtũ ciake ciothe cia ita, mategũtigia mũndũ o na ũmwe muoyo. Nao andũ a Isiraeli makĩĩgwatĩra bũrũri wake."}]}