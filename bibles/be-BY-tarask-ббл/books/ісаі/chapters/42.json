{"data":[{"book":"ІСАІ","chapter":"42","verse":"1","text":"Вось, Юнак мой, Якога Я трымаю за руку, выбраны Мой, Якому спрыяе душа Мая. Пакладу дух Мой на Яго, і абвесьціць народам суд;"},{"book":"ІСАІ","chapter":"42","verse":"2","text":"не залямантуе і ня ўзвысіць голасу Свайго, і ня дасьць пачуць яго на вуліцах;"},{"book":"ІСАІ","chapter":"42","verse":"3","text":"трысьціны надламанай ня зломіць, і лёну, які тлее, не атушыць; суд чыніцьме паводле ісьціны;"},{"book":"ІСАІ","chapter":"42","verse":"4","text":"не аслабне і не зьняможацца, пакуль на зямлі не ўсталюе суду, і на закон Яго будуць класьці надзею выспы."},{"book":"ІСАІ","chapter":"42","verse":"5","text":"Так кажа Гасподзь Бог, Які стварыў нябёсы і прастору іх, распрасьцёр зямлю з утворамі яе, дае дыханьне народу на ёй і дух тым, што ходзяць па ёй."},{"book":"ІСАІ","chapter":"42","verse":"6","text":"Я, Гасподзь, паклікаў Цябе ў праўду, і буду трымаць Цябе за руку і ахоўваць Цябе, і пастаўлю цябе запаветам народу, сьвятлом язычнікам,"},{"book":"ІСАІ","chapter":"42","verse":"7","text":"каб разамкнуць вочы сьляпым, каб вязьняў вывесьці зь вязьніцы і тых, што сядзяць у цемры, - зь цямніцы."},{"book":"ІСАІ","chapter":"42","verse":"8","text":"Я Гасподзь, гэта - Маё імя, і ня дам славы Маёй іншаму і хвалы Маёй балванам."},{"book":"ІСАІ","chapter":"42","verse":"9","text":"Вось, прадказанае раней збылося, і новае Я абвяшчу; перш чым яно адбудзецца, Я абвяшчу вам."},{"book":"ІСАІ","chapter":"42","verse":"10","text":"Сьпявайце Госпаду новую песьню, хвалу Яму ад краёў зямлі, вы, хто плавае па моры, і ўсе, хто напаўняе яго, выспы і хто жыве на іх."},{"book":"ІСАІ","chapter":"42","verse":"11","text":"Хай узвысіць голас пустыня і гарады яе, селішчы, дзе жыве Кідар; хай трыумфуюць насельнікі скал, хай аказваюцца голасам зь вяршыняў гор."},{"book":"ІСАІ","chapter":"42","verse":"12","text":"Хай аддадуць Госпаду славу, і хвалу Яго хай абвесьцяць на выспах."},{"book":"ІСАІ","chapter":"42","verse":"13","text":"Гасподзь выйдзе, як волат, як муж бітваў абудзіць рэўнасьць; закліча і падыме воінскі крык, і пакажа Сябе моцным супроць ворагаў Сваіх."},{"book":"ІСАІ","chapter":"42","verse":"14","text":"Доўга маўчаў Я, трываў, стрымліваўся; цяпер буду крычаць, як парадзіха, буду разбураць і паглынаць усё;"},{"book":"ІСАІ","chapter":"42","verse":"15","text":"спустошу горы і пагоркі, і ўсю траву іх высушу; і рэкі зраблю выспамі, і асушу азёры."},{"book":"ІСАІ","chapter":"42","verse":"16","text":"І павяду сьляпых дарогаю, якое яны ня ведаюць, невядомымі шляхамі буду весьці іх; змрок зраблю сьвятлом перад імі, і крывыя шляхі - простымі: вось, што Я зраблю ім і не пакіну іх."},{"book":"ІСАІ","chapter":"42","verse":"17","text":"Тады адступяцца і вялікім сорамам пакрыюцца тыя, што спадзяюцца на ідалаў, што кажуць балванам: «вы - нашыя багі»."},{"book":"ІСАІ","chapter":"42","verse":"18","text":"Слухайце, глухія, і глядзеце сьляпыя, каб бачыць."},{"book":"ІСАІ","chapter":"42","verse":"19","text":"Хто так сьляпы, як раб Мой, і глухі, як вястун Мой, Мною пасланы? Хто так сьляпы, як закаханы, так сьляпы, як раб Госпада?"},{"book":"ІСАІ","chapter":"42","verse":"20","text":"Ты бачыў многае, але не заўважаў; вушы былі растуленыя, але ня чуў."},{"book":"ІСАІ","chapter":"42","verse":"21","text":"Госпаду заўгодна было дзеля праўды Сваёй узвысіць і праславіць закон."},{"book":"ІСАІ","chapter":"42","verse":"22","text":"Але гэта народ зруйнаваны і абрабаваны: усе яны зьвязаныя ў сутарэньнях і схаваныя ў цямніцах; зрабіліся здабычаю, і няма збаўцы, абрабаваныя, і ніхто ня скажа: «аддай назад»!"},{"book":"ІСАІ","chapter":"42","verse":"23","text":"Хто з вас прыхіліў да гэтага вуха, увайшоў і выслухаў гэта дзеля будучыні?"},{"book":"ІСАІ","chapter":"42","verse":"24","text":"Хто выдаў Якава на спусташэньне і Ізраіля рабаўнікам? Ці не Гасподзь, супроць Якога мы грашылі? не хацелі яны хадзіць шляхамі Яго, і ня слухалі закону Яго."},{"book":"ІСАІ","chapter":"42","verse":"25","text":"І Ён выліў на іх шал гневу Свайго і лютасьць вайны: яна атачыла іх полымем з усіх бакоў, але яны не заўважалі; і гарэла ў іх, але яны не ўразумелі гэтага сэрцам."}]}