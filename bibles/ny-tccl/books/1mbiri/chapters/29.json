{"data":[{"book":"1 Mbiri","chapter":"29","verse":"1","text":"Kenaka, mfumu Davide inati kwa gulu lonse: “Mwana wanga Solomoni amene Mulungu wamusankha ndi wamngʼono ndipo sadziwa zambiri. Ntchitoyi ndi yayikulu chifukwa nyumba yaufumuyi si ya munthu, koma ndi ya Yehova Mulungu."},{"book":"1 Mbiri","chapter":"29","verse":"2","text":"Ine ndapereka ku ntchito ya Nyumba ya Mulungu zinthu zanga zonse, golide wopangira zinthu zagolide, siliva wopangira zinthu zasiliva ndi zitsulo zopangira zinthu zazitsulo, mkuwa wopangira zinthu zamkuwa ndi matabwa opangira zinthu zamatabwa komanso miyala yokongola ya onikisi yokongoletsera, miyala ya maonekedwe osiyanasiyana, ndi miyala yonse yosalala ndi miyala ya marabulo, zonsezi ndapereka zochuluka."},{"book":"1 Mbiri","chapter":"29","verse":"3","text":"Kupatulapo izi, ine modzipereka ku Nyumba ya Mulungu wanga, tsopano ndikupereka chuma changachanga cha golide ndi siliva ku Nyumba ya Mulungu wanga, kuwonjezera pa zimene ndapereka ku ntchito ya Nyumba ya Mulungu woyerayu:"},{"book":"1 Mbiri","chapter":"29","verse":"4","text":"Matani 100 agolide (golide wa ku Ofiri) ndi matani 240 a siliva woyengeka bwino wokutira makoma a nyumba,"},{"book":"1 Mbiri","chapter":"29","verse":"5","text":"zinthu zagolide ndi zinthu zasiliva, ndiponso zinthu zonse zimene anthu aluso adzagwiritse ntchito. Tsopano ndani amene akufuna kudzipatulira yekha kwa Yehova lero?”"},{"book":"1 Mbiri","chapter":"29","verse":"6","text":"Tsono atsogoleri a mabanja, akuluakulu a mafuko a Israeli, olamulira asilikali 1,000, ndi olamulira asilikali 100, ndiponso akuluakulu onse amene amayangʼanira ntchito ya mfumu anapereka mwaufulu."},{"book":"1 Mbiri","chapter":"29","verse":"7","text":"Iwo anapereka ku ntchito ya Nyumba ya Mulungu matani 170 a golide, matani 340 a siliva, matani 620 a mkuwa ndi matani 3,400 a chitsulo."},{"book":"1 Mbiri","chapter":"29","verse":"8","text":"Aliyense amene anali ndi miyala yokongola anayipereka ku nyumba yosungiramo chuma cha Nyumba ya Yehova ndipo amene ankayangʼanira anali Yehieli Mgeresoni."},{"book":"1 Mbiri","chapter":"29","verse":"9","text":"Anthu anakondwa chifukwa cha kupereka mwaufulu kwa atsogoleri awo, pakuti anapereka kwa Yehova mwaufulu ndiponso ndi mtima wonse. Nayenso mfumu Davide anakondwera kwambiri."},{"book":"1 Mbiri","chapter":"29","verse":"10","text":"Davide anatamanda Yehova pamaso pa gulu lonse, ponena kuti,"},{"book":"1 Mbiri","chapter":"29","verse":"11","text":"Wanu, Inu Yehova ndi ukulu ndi mphamvu,"},{"book":"1 Mbiri","chapter":"29","verse":"12","text":"Chuma ndi ulemu zimachokera kwa Inu;"},{"book":"1 Mbiri","chapter":"29","verse":"13","text":"Tsopano Mulungu wathu, ife tikukuthokozani"},{"book":"1 Mbiri","chapter":"29","verse":"14","text":"“Koma ine ndine yani, ndipo anthu anga ndani, kuti tikupatsani mowolowamanja motere? Zinthu zonse zimachokera kwa Inu, ndipo ife takupatsani zomwe zimachokera mʼdzanja lanu."},{"book":"1 Mbiri","chapter":"29","verse":"15","text":"Ife ndife anthu osadziwika ndiponso alendo pamaso panu, monga analili makolo athu. Masiku anthu pa dziko lapansi ali ngati chithunzithunzi, wopanda chiyembekezo."},{"book":"1 Mbiri","chapter":"29","verse":"16","text":"Inu Yehova Mulungu wathu, zinthu zonse zimene tapereka kumangira Nyumba yanu zachokera mʼdzanja lanu ndipo zonsezi ndi zanu."},{"book":"1 Mbiri","chapter":"29","verse":"17","text":"Mulungu wanga, ine ndikudziwa kuti mumayesa mtima ndipo mumakondwera ndi anthu angwiro. Zinthu zonsezi ndapereka mwaufulu ndi cholinga chabwino. Ndipo tsopano ndaona ndi chimwemwe momwe anthu anu amene ali pano akuperekera mwaufulu kwa Inu."},{"book":"1 Mbiri","chapter":"29","verse":"18","text":"Inu Yehova Mulungu wa makolo athu Abrahamu, Isake ndi Israeli, mukhazikitse chofuna ichi mʼmitima ya anthu anu kwamuyaya, ndipo mukhazikitse mtima wokhulupirika kwa Inu."},{"book":"1 Mbiri","chapter":"29","verse":"19","text":"Ndipo mumupatse mwana wanga Solomoni mtima wodzipereka kwathunthu kwa Inu kuti asunge malamulo anu, zofuna ndi malangizo anu. Achite chilichonse pomanga nyumba yaufumu imene ine ndayipezera zofunika zonse.”"},{"book":"1 Mbiri","chapter":"29","verse":"20","text":"Kenaka mfumu Davide inati kwa gulu lonse, “Tamandani Yehova Mulungu wanu.” Kotero onse anatamanda Yehova, Mulungu wa makolo awo ndipo anawerama pansi ndi kugona chafufumimba pamaso pa Yehova ndi mfumu."},{"book":"1 Mbiri","chapter":"29","verse":"21","text":"Mmawa mwake anthu anapereka nsembe zosiyanasiyana ndi nsembe zopsereza kwa Yehova; ngʼombe zamphongo 1,000, nkhosa zamphongo 1,000 ndi ana ankhosa 1,000, pamodzi ndi nsembe yachakumwa ndi nsembe zina zambiri zoperekera Aisraeli onse."},{"book":"1 Mbiri","chapter":"29","verse":"22","text":"Tsiku limeneli, iwo anadya ndi kumwa mosangalala pamaso pa Yehova ndipo anavomereza Solomoni mwana wa Davide kukhala mfumu yawo kachiwiri."},{"book":"1 Mbiri","chapter":"29","verse":"23","text":"Ndipo Solomoni ankakhala pa mpando waufumu wa Yehova monga mfumu mʼmalo mwa Davide abambo ake. Iye analemera ndipo Aisraeli onse ankamumvera."},{"book":"1 Mbiri","chapter":"29","verse":"24","text":"Akuluakulu onse a ankhondo ndi anthu amphamvu, pamodzinso ndi ana onse aamuna a mfumu Davide, analonjeza kumvera mfumu Solomoni."},{"book":"1 Mbiri","chapter":"29","verse":"25","text":"Yehova anamukweza kwambiri Solomoni pamaso pa Aisraeli onse ndi kumupatsa ulemerero waufumu umene sunapatsidwepo kwa mfumu ina iliyonse ya Israeli."},{"book":"1 Mbiri","chapter":"29","verse":"26","text":"Davide mwana wa Yese anali mfumu ya Aisraeli onse."},{"book":"1 Mbiri","chapter":"29","verse":"27","text":"Iye analamulira Israeli kwa zaka makumi anayi; zaka zisanu ndi ziwiri ali ku Hebroni ndi zaka 33 ali ku Yerusalemu."},{"book":"1 Mbiri","chapter":"29","verse":"28","text":"Iye anamwalira atakalamba kwambiri, atakhala ndi moyo wautali, chuma ndi ulemu. Solomoni mwana wake analowa ufumu mʼmalo mwake."},{"book":"1 Mbiri","chapter":"29","verse":"29","text":"Tsono zonse zimene mfumu Davide anachita, kuyambira pachiyambi mpaka pa mapeto, zalembedwa mʼbuku la mneneri Samueli, mʼbuku la mneneri Natani ndi mʼbuku la mneneri Gadi,"},{"book":"1 Mbiri","chapter":"29","verse":"30","text":"pamodzi ndi tsatanetsatane wa mbiri ya ulamuliro wake ndi mphamvu zake, ndi zonse zomwe zinamuzungulira iye ndi Israeli ndiponso mafumu a mayiko ena onse."}]}