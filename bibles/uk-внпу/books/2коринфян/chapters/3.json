{"data":[{"book":"2 Коринфян","chapter":"3","verse":"1","text":"Чи не починаємо ми знову самих себе рекомендувати? Чи нам потрібні, як деяким, рекомендаційні листи для вас чи від вас?"},{"book":"2 Коринфян","chapter":"3","verse":"2","text":"Ви і є нашим листом, написаним у наших серцях, який знають і читають усі люди."},{"book":"2 Коринфян","chapter":"3","verse":"3","text":"Ви показуєте, що ви – лист Христа, результат нашого служіння, написаний не чорнилом, а Духом живого Бога, не на кам’яних таблицях, а на таблицях людських сердець."},{"book":"2 Коринфян","chapter":"3","verse":"4","text":"Цю впевненість ми маємо завдяки Христу перед Богом."},{"book":"2 Коринфян","chapter":"3","verse":"5","text":"Не тому, що ми самі здатні й це наша заслуга. Навпаки, наша здібність – від Бога,"},{"book":"2 Коринфян","chapter":"3","verse":"6","text":"Який зробив нас здібними бути служителями Нового Завіту – не букви, а Духа. Адже буква вбиває, а Дух оживляє."},{"book":"2 Коринфян","chapter":"3","verse":"7","text":"Але якщо служіння смерті, викарбуване буквами на камені, було прославлене так, що сини Ізраїля не могли дивитися на обличчя Мойсея через славу його обличчя, яка минала,"},{"book":"2 Коринфян","chapter":"3","verse":"8","text":"то чи не буде служіння Духа славнішим?!"},{"book":"2 Коринфян","chapter":"3","verse":"9","text":"Якщо в служінні осуду є слава, то служіння праведності набагато перевершує його в славі."},{"book":"2 Коринфян","chapter":"3","verse":"10","text":"Адже те, що було прославлене, насправді прославленим не було у порівнянні зі славою, яка його перевершує."},{"book":"2 Коринфян","chapter":"3","verse":"11","text":"І якщо те, що минає, мало славу, то набагато більшу славу має те, що не минає."},{"book":"2 Коринфян","chapter":"3","verse":"12","text":"Тому, маючи таку надію, ми діємо з великою сміливістю,"},{"book":"2 Коринфян","chapter":"3","verse":"13","text":"а не як Мойсей, який ставив собі покривало на лице, щоб сини Ізраїля не дивилися на кінець того, що минає."},{"book":"2 Коринфян","chapter":"3","verse":"14","text":"Проте їхній розум був притуплений3:14 Або: закам’янілий., бо й досі під час читання Старого Завіту це покривало залишається незнятим, адже воно може бути знятим лише в Христі."},{"book":"2 Коринфян","chapter":"3","verse":"15","text":"І донині, кожного разу, як зачитується Мойсей, на їхньому серці лежить покривало."},{"book":"2 Коринфян","chapter":"3","verse":"16","text":"Однак коли людина повертається до Господа, покривало знімається."},{"book":"2 Коринфян","chapter":"3","verse":"17","text":"Господь – це Дух, а де Дух Господа, там свобода."},{"book":"2 Коринфян","chapter":"3","verse":"18","text":"І всі ми з непокритим лицем, відображаючи Божу славу, немов у дзеркалі, змінюємося згідно з Його образом, із слави в славу як від Господа, Духа."}]}