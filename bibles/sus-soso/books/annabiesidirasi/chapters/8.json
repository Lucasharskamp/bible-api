{"data":[{"book":"Annabi Esidirasi","chapter":"8","verse":"1","text":"Denbaya kanyie xili nan ya, naxee n mati kelife Babilɔn sigafe ra Darisalamu mangɛ Atasakasi xa waxati:"},{"book":"Annabi Esidirasi","chapter":"8","verse":"2","text":"Gerisomi, naxan keli Finexasi xabilɛ."},{"book":"Annabi Esidirasi","chapter":"8","verse":"3","text":"Sɛkanaya xa di nde."},{"book":"Annabi Esidirasi","chapter":"8","verse":"4","text":"Eliyehowenayi, naxan keli Mowaba Paxati xabilɛ."},{"book":"Annabi Esidirasi","chapter":"8","verse":"5","text":"Sɛkanaya xa di ndee."},{"book":"Annabi Esidirasi","chapter":"8","verse":"6","text":"Ebedi, naxan keli Adin xabilɛ."},{"book":"Annabi Esidirasi","chapter":"8","verse":"7","text":"Yɛsaya, naxan keli Elama xabilɛ."},{"book":"Annabi Esidirasi","chapter":"8","verse":"8","text":"Sebadaya, naxan keli Sɛfataya xabilɛ."},{"book":"Annabi Esidirasi","chapter":"8","verse":"9","text":"Abadiyasi, naxan keli Yowaba xabilɛ."},{"book":"Annabi Esidirasi","chapter":"8","verse":"10","text":"Selomiti xa di ndee."},{"book":"Annabi Esidirasi","chapter":"8","verse":"11","text":"Sakari, naxan keli Bibayi xabilɛ, a nun mixi mɔxɔɲɛn nun solomasaxan."},{"book":"Annabi Esidirasi","chapter":"8","verse":"12","text":"Yoxanan, naxan keli Asigadi xabilɛ, a nun mixi kɛmɛ mixi fu."},{"book":"Annabi Esidirasi","chapter":"8","verse":"13","text":"Elifeleti, Yuwɛli, nun Semaya, naxee keli Adonikama xabilɛ, nun mixi tongo senni."},{"book":"Annabi Esidirasi","chapter":"8","verse":"14","text":"Utayi nun Sabudu, naxee keli Begifayi xabilɛ, nun mixi tongo solofere."},{"book":"Annabi Esidirasi","chapter":"8","verse":"15","text":"N naxa yi mixie malan xure dɛ ra, xure naxan goroma Ahawa. Muxu naxa lu mɛnni xi saxan. N to ɲama mato, n naxa a rakɔrɔsi a sɛrɛxɛdubɛe nu na, kɔnɔ Lewi bɔnsɔɛ mixie mu nu na ɲama ya ma."},{"book":"Annabi Esidirasi","chapter":"8","verse":"16","text":"N naxa yi kuntigie xili: Eliyeseri, Ariyɛli, Semaya, Elinatan, Yaribu, Elinatan, Natan, Sakari, nun Mesulama. N naxa karamɔxɔ Yoyaribu nun Elinatan fan xili."},{"book":"Annabi Esidirasi","chapter":"8","verse":"17","text":"N naxa e xɛɛ Kasifiya, mangɛ Ido xɔnyi. N naxa a fala e bɛ e xa Ido nun a ngaxakerenyie mayandi e xa mixi ndee so muxu yi ra naxee nɔma walide won Marigi Alatala xa hɔrɔmɔbanxi kui."},{"book":"Annabi Esidirasi","chapter":"8","verse":"18","text":"Won Marigi Ala naxa muxu mali na fe kui, e fa Maxali xa di Serebiya xɛɛ, naxan keli Lewi bɔnsɔɛ ma. Xaxilima nan nu a ra. A naxa fa, a nun a xa die, nun a xunyae. E birin nalanxi mixi fu nun solomasaxan."},{"book":"Annabi Esidirasi","chapter":"8","verse":"19","text":"Xasabiya nun Yɛsaya, naxan keli Merari bɔnsɔɛ, nun e xunyae nun e xa die, e fan naxa fa. E lan mixi mɔxɔɲɛn nan ma."},{"book":"Annabi Esidirasi","chapter":"8","verse":"20","text":"E naxa fa hɔrɔmɔbanxi walikɛ kɛmɛ firin nun mɔxɔɲɛn na, alɔ mangɛ Dawuda nun bɔxi kuntigie nu bara natɛ tongo ki naxɛ. Nee xa lu Lewi bɔnsɔɛ mixie xa yaamari bun ma. E xilie birin nu sɛbɛxi."},{"book":"Annabi Esidirasi","chapter":"8","verse":"21","text":"Na tɛmui, n naxa a fala mixi birin bɛ Ahawa xure dɛ ra, muxu xa sunyi suxu, muxu xa muxu magoro muxu Marigi Ala bɛ, alako muxu xa a maxandi a xa muxu xa biyaasi sɔɔnɛya muxu tan nun muxu xa die bɛ. A xa muxu harige birin kanta."},{"book":"Annabi Esidirasi","chapter":"8","verse":"22","text":"N yaagixi mangɛ maxɔrinde a xa sɔɔrie xa sa muxu mati alako e xa muxu ratanga muxu yaxuie ma kira xɔn ma. N nu bara a fala mangɛ bɛ, «Muxu Marigi Ala mɛɛnima a fɔxirabirɛe ma, kɔnɔ a xɔnɔma sɛnbɛ ra mixi birin ma naxan a raboloma.»"},{"book":"Annabi Esidirasi","chapter":"8","verse":"23","text":"Na nan a toxi muxu naxa sunyi suxu, muxu naxa muxu Marigi Ala maxandi. A naxa na duba suxu."},{"book":"Annabi Esidirasi","chapter":"8","verse":"24","text":"N naxa mixi fu nun firin sugandi sɛrɛxɛdubɛ kuntigie ya ma. Nee findixi Serebiya, Xasabiya, nun e xunya fu nan na."},{"book":"Annabi Esidirasi","chapter":"8","verse":"25","text":"N naxa gbeti, xɛɛma, nun yirabase maniya e bɛ, mangɛ, a xa santigie, a xa mangɛdie, nun Isirayilakae naxee soxi muxu yi ra muxu Marigi Ala xa hɔrɔmɔbanxi bɛ."},{"book":"Annabi Esidirasi","chapter":"8","verse":"26","text":"N naxan soxi e yi ra na nan ya: gbeti kilo wulu fu nun firin, kilo kɛmɛ, yirabase gbeti daaxi kilo wulu saxan kilo kɛmɛ naani, xɛɛma kilo wulu saxan kilo kɛmɛ naani,"},{"book":"Annabi Esidirasi","chapter":"8","verse":"27","text":"pɔɔti xɛɛma daaxi mɔxɔɲɛn, naxan sare kɔbiri kole xɛɛma daaxi wulu keren lima, nun yirabase firin naxan yailanxi yɔxui ra. Na sare gbo alɔ xɛɛma sare."},{"book":"Annabi Esidirasi","chapter":"8","verse":"28","text":"N naxa a fala e bɛ, «Wo bara findi wo benbae Marigi Alatala gbe ra, wo tan nun yi naafuli birin. Wo birin bara findi sɛrɛxɛ ɲanigexi ra a bɛ."},{"book":"Annabi Esidirasi","chapter":"8","verse":"29","text":"Wo xa wo ɲɛngi sa yi birin xɔn ma han wo xa sa a dɛntɛgɛ sɛrɛxɛdubɛ kuntigie bɛ, Lewi bɔnsɔɛ mixie nun Isirayila xabilɛ kuntigie bɛ Darisalamu, Alatala xa hɔrɔmɔbanxi xa naafuli ragatama dɛnnaxɛ.»"},{"book":"Annabi Esidirasi","chapter":"8","verse":"30","text":"Na nan na ki sɛrɛxɛdubɛe nun Lewi bɔnsɔɛ mixie naxa xɛɛma, gbeti, nun yirabase maniyaxie sɔtɔ, e naxan xaninma Darisalamu muxu Marigi Ala xa banxi kui."},{"book":"Annabi Esidirasi","chapter":"8","verse":"31","text":"Muxu naxa keli Ahawa xure dɛ ra sigafe ra Darisalamu, kike singe xi fu nun firin nde ra. Ala naxa muxu ratanga muxu yaxuie ma kira xɔn ma."},{"book":"Annabi Esidirasi","chapter":"8","verse":"32","text":"Muxu to so Darisalamu, muxu naxa muxu malabu xi saxan."},{"book":"Annabi Esidirasi","chapter":"8","verse":"33","text":"A xi naani nde, muxu naxa xɛɛma, gbeti, nun yirabasee maniya Ala xa hɔrɔmɔbanxi kui. Muxu naxa na so sɛrɛxɛdubɛ Meremoti, Uriya xa di yi ra, Finexasi xa di Eliyeseri, nun Yesuwa xa di Yosabadi, nun Binuwi xa di Nowadiya ya xɔri. E birin findixi Lewi bɔnsɔɛ mixie nan na."},{"book":"Annabi Esidirasi","chapter":"8","verse":"34","text":"E to gɛ na birin kɔntide nun a maniyade, e naxa na xasabi sɛbɛ."},{"book":"Annabi Esidirasi","chapter":"8","verse":"35","text":"Ɲama naxan keli konyiya Perise bɔxi ma, nee naxa sɛrɛxɛ gan daaxi ba Isirayila Marigi Ala bɛ. Na findi tuura fu nun firin nan na Isirayila bɔnsɔɛ birin bɛ, nun yɛxɛɛ kontonyi tongo solomanaani nun senni, yɛxɛɛ tongo solofere nun solofere, nun sikɔtɛ fu nun firin. Na findi yunubi xafari sɛrɛxɛ nan na a gan daaxi."},{"book":"Annabi Esidirasi","chapter":"8","verse":"36","text":"E naxa mangɛ xa yaamari so a rasimae nun a xa gominae yi ra, naxee nu na naakiri ma, alako e xa Isirayilakae mali Ala xa banxi tide."}]}