{"data":[{"book":"UJuda","chapter":"1","verse":"1","text":"UJuda, inceku kaJesu Khristu lomfowabo kaJakhobe,"},{"book":"UJuda","chapter":"1","verse":"2","text":"Isihawu, lokuthula kanye lothando kakube ngokwenu ngokwandileyo."},{"book":"UJuda","chapter":"1","verse":"3","text":"Bangane abathandekayo, lanxa kade ngitshisekela kakhulu ukulilobela mayelana lensindiso esilayo, kodwa ngibone kufanele ukuthi ngilobele ukulikhuthaza ukuba lilwele ukholo lolu olwaphiwa abangcwele bakaNkulunkulu"},{"book":"UJuda","chapter":"1","verse":"4","text":"Ngoba abantu abathile abokulahlwa kwabo okwalotshwa ngakho endulo sebengene phakathi kwenu ngasese. Bangabantu abangamesabiyo uNkulunkulu abaguqulela umusa kaNkulunkulu ukuthi ubeyimvumo yokuganga bamphike loJesu Khristu onguye kuphela iNkosi yethu Yobukhosi."},{"book":"UJuda","chapter":"1","verse":"5","text":"Lanxa likwazi konke lokhu, ngithanda ukulikhumbuza ukuthi iNkosi yakhupha abantu bayo eGibhithe, kodwa muva yababhubhisa labo abangakholwanga."},{"book":"UJuda","chapter":"1","verse":"6","text":"Lezingilosi ezingagcinanga izikhundla zazo zamandla, kodwa zadela ikhaya lazo, lezi wazigcina ebumnyameni, zibotshwe ngamaketane angaqamukiyo zilindele ukwahlulelwa ngoSuku olukhulu."},{"book":"UJuda","chapter":"1","verse":"7","text":"Ngokunjalo, iSodoma leGomora lamadolobho aseduzane azinikela ekuxhwaleni kobufebe lokonakala. Ayisibonelo salabo abezwa isijeziso somlilo waphakade."},{"book":"UJuda","chapter":"1","verse":"8","text":"Ngokunjalo, ngamandla okuphupha kwabo lababantu abangalunganga bangcolisa imizimba yabo, baphike ubukhokheli, bachothoze lezidalwa zasezulwini."},{"book":"UJuda","chapter":"1","verse":"9","text":"Kodwa lengilosi enkulu uMikhayeli lapho ephikisana loSathane ngesidumbu sikaMosi kazange alokothe ukumthuka ngenhlamba, kodwa wathi, “INkosi kayikukhuze!”"},{"book":"UJuda","chapter":"1","verse":"10","text":"Kodwa abantu laba bakhuluma behlambaza lokho abangakuzwisisiyo; njalo lezozinto abazizwisisayo ngokwemvelo njengezinyamazana ezingacabangiyo, lezi yizo kanye izinto ezizababhubhisa."},{"book":"UJuda","chapter":"1","verse":"11","text":"Maye kubo! Balandela indlela kaKhayini; baphuthuma inzuzo besona njengoBhalamu; babhujiswa emvukeleni kaKhora."},{"book":"UJuda","chapter":"1","verse":"12","text":"Abantu laba bayisinengiso emadilini enu abantu abathetheneyo besidla lani bengelanhloni lakancane, abelusi abazitika ngokudla bona bodwa. Bangamayezi angelazulu, aphetshulwa ngumoya; izihlahla zasekwindla ezingelazithelo njalo ezisitshuniweyo, ezife kabili."},{"book":"UJuda","chapter":"1","verse":"13","text":"Bangamagagasi olwandle alamandla, bebhubhudla ihlazo labo; izinkanyezi ezintulayo, ezilobumnyama obukhulu obugcinelwe zona kuze kube nininini."},{"book":"UJuda","chapter":"1","verse":"14","text":"U-Enoki, owesikhombisa kusukela ku-Adamu waphrofitha ngabantu laba wathi: “Khangelani, iNkosi iza lezinkulungwane lezinye izinkulungwane zabangcwele bayo"},{"book":"UJuda","chapter":"1","verse":"15","text":"ukwahlulela abantu bonke, lokubalahla ngenxa yamacala abawenzayo ebubini babo, langenxa yamazwi wonke okudelela, izoni ezingamesabiyo uNkulunkulu ezawakhuluma ngaye.”"},{"book":"UJuda","chapter":"1","verse":"16","text":"Abantu laba bangabakhononi labachothozi; balandela izinkanuko zabo ezimbi; bayazikhukhumeza, bancome abanye ngamanga ukuze bazitholele inzuzo."},{"book":"UJuda","chapter":"1","verse":"17","text":"Kodwa-ke, bangane abathandekayo, khumbulani okwatshiwo ngaphambilini ngabapostoli beNkosi yethu uJesu Khristu."},{"book":"UJuda","chapter":"1","verse":"18","text":"Bathi kini, “Ngezikhathi zokucina kuzakuba labaklolodayo, belandela izinkanuko zabo zokungalungi.”"},{"book":"UJuda","chapter":"1","verse":"19","text":"Laba yibo abantu abalehlukanisayo, abalandela isazela semvelo nje bengelawo uMoya."},{"book":"UJuda","chapter":"1","verse":"20","text":"Kodwa lina, bangane abathandekayo, zakheni ekukholweni kwenu okungcwele kakhulu likhuleke kuMoya oNgcwele,"},{"book":"UJuda","chapter":"1","verse":"21","text":"lizigcine lisothandweni lukaNkulunkulu lisalindele isihawu seNkosi yethu uJesu Khristu ukuba ilingenise ekuphileni okulaphakade."},{"book":"UJuda","chapter":"1","verse":"22","text":"Yibani lesihawu kulabo abathandabuzayo;"},{"book":"UJuda","chapter":"1","verse":"23","text":"lenyule abanye emlilweni libasilise; kwabanye bonakalisani isihawu, kuhlangene lokwesaba, lizonde lezigqoko ezingcoliswe yimizimba exhwalileyo."},{"book":"UJuda","chapter":"1","verse":"24","text":"Kuye olamandla okuligcina ukuba lingawi, lokulibeka phambi kwenkazimulo yobukhona bakhe kungelasici njalo ngentokozo enkulu,"},{"book":"UJuda","chapter":"1","verse":"25","text":"kuye yedwa uNkulunkulu onguMsindisi wethu, kakube lodumo, ubukhosi kanye lamandla ngoJesu Khristu iNkosi yethu, mandulo kwezikhathi zonke, khathesi kanye lanininini! Ameni."}]}