{"data":[{"book":"Jezussirach","chapter":"10","verse":"1","text":"Een verstandig vorst houdt zijn volk in tucht, En het bestuur van een wijze is welgeordend."},{"book":"Jezussirach","chapter":"10","verse":"2","text":"Zoals de vorst van een volk, zo ook zijn beambten; En zoals het hoofd van een stad, zo ook haar bewoners."},{"book":"Jezussirach","chapter":"10","verse":"3","text":"Een onbesuisd koning brengt verderf over de stad, Maar de wijsheid van haar vorst brengt de stad tot bloei."},{"book":"Jezussirach","chapter":"10","verse":"4","text":"In de hand van God rust het bestuur van de wereld; In iedere tijd geeft Hij haar den geschikten man."},{"book":"Jezussirach","chapter":"10","verse":"5","text":"In de hand van God ligt ieders gezag; Hij verleent den bestuurder zijn aanzien."},{"book":"Jezussirach","chapter":"10","verse":"6","text":"Verdruk den naaste niet met geweld, En bewandel niet de weg van de hoogmoed."},{"book":"Jezussirach","chapter":"10","verse":"7","text":"Hoogmoed is gehaat bij God en de mensen, Bij beiden nog erger dan verdrukking."},{"book":"Jezussirach","chapter":"10","verse":"8","text":"De heerschappij ging over van volk op volk, Ter oorzake van verdrukking en hoogmoed."},{"book":"Jezussirach","chapter":"10","verse":"9","text":"Wat durft stof en as zich verheffen, Wiens lichaam reeds bij zijn leven verteert."},{"book":"Jezussirach","chapter":"10","verse":"10","text":"Een lichte ziekte: de dokter lacht; Heden nog koning: komt hij morgen ten val."},{"book":"Jezussirach","chapter":"10","verse":"11","text":"En sterft de mens, hij krijgt als zijn deel ontbinding en maden, ongedierte en wormen."},{"book":"Jezussirach","chapter":"10","verse":"12","text":"De trots begint, als de mens tot macht komt; Dan keert zijn hart zich af van zijn Schepper."},{"book":"Jezussirach","chapter":"10","verse":"13","text":"Want de hoogmoed is een vergaarbak van zonde, Een bron, waaruit ongerechtigheid opborrelt. Daarom zal God dat hart met kwelling vervullen, En hem slaan tot vernietiging toe."},{"book":"Jezussirach","chapter":"10","verse":"14","text":"De troon der hovaardigen stort God omver; Hij zet de deemoedigen in hun plaats."},{"book":"Jezussirach","chapter":"10","verse":"16","text":"De sporen der trotsen wist God uit, En hun stronk houwt Hij af tot de grond;"},{"book":"Jezussirach","chapter":"10","verse":"17","text":"Hij rukt ze uit het land en drijft ze weg, En doet hun gedachtenis van de aarde verdwijnen."},{"book":"Jezussirach","chapter":"10","verse":"18","text":"Want hoogmoed past niet aan den mens, Verwaten trots niet aan het kind van de vrouw."},{"book":"Jezussirach","chapter":"10","verse":"19","text":"Welk mensengeslacht staat hoog in ere? Dat geslacht is in ere, dat God vreest. Welk mensengeslacht is zonder eer? Dat geslacht is veracht, dat de geboden overtreedt."},{"book":"Jezussirach","chapter":"10","verse":"20","text":"Zoals een vorst geëerd is in de kring van zijn broeders, Zo is een godvrezende geëerd in Gods ogen;"},{"book":"Jezussirach","chapter":"10","verse":"22","text":"Bijwoner, vreemdeling, buitenlander of arme: Hun aller roem is de vreze Gods."},{"book":"Jezussirach","chapter":"10","verse":"23","text":"Veracht dus geen arme, die rechtschapen is, En eer geen zondaar, wie het ook zij."},{"book":"Jezussirach","chapter":"10","verse":"24","text":"Prins, vorst en rechter staan in ere, Maar geen is er groter, dan wie God vreest."},{"book":"Jezussirach","chapter":"10","verse":"25","text":"Een verstandige slaaf wordt door vrijen gediend, En geen wijze, die er om mort."},{"book":"Jezussirach","chapter":"10","verse":"26","text":"Wees niet eigenwijs, dat gij slechts werkt, als het u lust, En poch niet ten tijde van nood;"},{"book":"Jezussirach","chapter":"10","verse":"27","text":"Beter wie werkt en van alles genoeg heeft, Dan wie pocht, maar niets heeft te eten."},{"book":"Jezussirach","chapter":"10","verse":"28","text":"Mijn zoon, houd in alle ootmoed uzelf in ere, En bezorg u de achting, zoals het behoort."},{"book":"Jezussirach","chapter":"10","verse":"29","text":"Wie zal hem rechtvaardigen, die zichzelf veroordeelt; Wie hem eren, die zichzelf onteert?."},{"book":"Jezussirach","chapter":"10","verse":"30","text":"Soms worden armen geëerd om hun wijsheid, Terwijl anderen in ere zijn om hun bezit."},{"book":"Jezussirach","chapter":"10","verse":"31","text":"Werd zo'n arme eens rijk, hoeveel groter zijn eer; Werd zo'n rijke eens arm, hoeveel groter zijn schande!"}]}