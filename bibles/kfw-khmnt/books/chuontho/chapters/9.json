{"data":[{"book":"Chuontho","chapter":"9","verse":"1","text":"Saul in Pumi siamruoi ngai chungnga minchinasik khat-um thatnasik malungkha alaroon tit ah, Thiampu kaliankhet diang aleisi,"},{"book":"Chuontho","chapter":"9","verse":"2","text":"halli Pumi Lam kajui numeisa emakli pasal tuka-ang ka-intongpui inchu, inmani kha surra Jerusalemma hongruoinasik Damascus ah kaom synagogue mi ngai diang pesik cheii kha naperu tia aleini."},{"book":"Chuontho","chapter":"9","verse":"3","text":"Halli Saul in damascus khuopuitiang aheinaipha, hintia asuokjei, jetlei-theileiya marwaanna inphut ra-ang inkhat in ama asir-apangnga awarjei."},{"book":"Chuontho","chapter":"9","verse":"4","text":"Khawakhan ama nuoipilchungnga atajei halli “Saul, saul! nang in angsikme kei ninaminpoong?” iti rasa inkhat ama'n aleijet."},{"book":"Chuontho","chapter":"9","verse":"5","text":"Halli ama'n ati, “Nang tu na-eme Pumi?”"},{"book":"Chuontho","chapter":"9","verse":"6","text":"“Takkha inthei-inlang khuopuikhan siro, halli nang in angtakme nathosik namindik inte.”"},{"book":"Chuontho","chapter":"9","verse":"7","text":"Halli amale inruoiya kasi mi ngai khan rasachu injetli mi inkhat-um inmumakpha, chongrilleiya in-ngirjei."},{"book":"Chuontho","chapter":"9","verse":"8","text":"Halli Saul neipilla inphut hong-intheiya amit hongmakek pha, phur inkhat-um mumakjei, inmani'n amakha inkeiphiat ah Damascus inluutpui jei."},{"book":"Chuontho","chapter":"9","verse":"9","text":"Ama nithum katung iteii leimumak, halli bak-inleiya aleiom."},{"book":"Chuontho","chapter":"9","verse":"10","text":"Halli Damascus ah siamruoi araming Ananias inti inkhat aleiom, Pumi'n mangtalarra amadiang arilla, “Ananias!”"},{"book":"Chuontho","chapter":"9","verse":"11","text":"Pumi'n amadiang ati, “Inthei-inlang, Akatuun inti Lam khan siro, Judas inn khan Tarsus ah inphut araming Saul inti pa-kha jo-entokro, ajarchu, enro, ama Pathian diang aniya om,"},{"book":"Chuontho","chapter":"9","verse":"12","text":"halli araming Ananias intia inkoi mi inkhat hongluut ah ama'n amunasik akut achungnga iduongpisik kha mangtalarra aleimu.”"},{"book":"Chuontho","chapter":"9","verse":"13","text":"Ananias in amasangnga, “Pumi, hiwa mipa jarra, ama'n Jerusalemma nami ngaidiang angtuk kathamak ithokha mi angjet in kei diang inril kei'n kajetjei,"},{"book":"Chuontho","chapter":"9","verse":"14","text":"halli Damascus ah naraming kakoi ngaiseng kasur-kamansik ah thiampu kalian ngai diangnga inphut thomatorna ranakle inruoiya kijuo eii.”"},{"book":"Chuontho","chapter":"9","verse":"15","text":"Pumi'n amadiang ati, “Siro, ajarchu kei'n amakha kei sepa kathosik Zaatlop le Reng ngaidiang khat-um Israel mi ngaidiang karaming kaminjetsik ah kikadang ejei."},{"book":"Chuontho","chapter":"9","verse":"16","text":"Ajarchu ama'n keisibit ah angtuk kapoong adeisikme tikha kei'n amadiang minmukate.”"},{"book":"Chuontho","chapter":"9","verse":"17","text":"Khawa jarra Ananias asiya inn khan aluut jei, halli akut kha achungnga aduongpiya ati, “Kasappui Saul,” nang in namu nasik khat-um Ratha Inthiang nasip nasik, “Pumi'n, tichu nang naheiwona lamma nangdiangnga inlar Jisu tak-in, keihi anaheitir.”"},{"book":"Chuontho","chapter":"9","verse":"18","text":"Khawalai-takkhan ngalip ka-ang lekkhat amit ah inphut ajuotajei, halli ama amunookjei, ama intheiya baptize athojei."},{"book":"Chuontho","chapter":"9","verse":"19","text":"Ama'n bu abaksuo pha aranak ahongngarjei."},{"book":"Chuontho","chapter":"9","verse":"20","text":"Khanna inphut ama'n synagogue rakip asiya Jisu hi, tichu Pathian Sapa eii tia karil aleiphutjei."},{"book":"Chuontho","chapter":"9","verse":"21","text":"Takkha akajet rakip in inngak ah inlei-inkel, Jerusalemma Jisu raming kakoi ngai kathat mi kha emak abe? halli ama'n hiwa mi ngai surliya thiampu kalian ngaidiang ruoinasik jartak ah hinna ijuo emak abe?"},{"book":"Chuontho","chapter":"9","verse":"22","text":"Takkha Saul in ranak kaneiya chongkha arilla, hiwahi Christa Jisu kha eii ti aril mincheenpha, Damascus ah kaom Jihudi mi ngaikha masangdan leijetmujei."},{"book":"Chuontho","chapter":"9","verse":"23","text":"Khawa suonuk nikhuo angjet thengsuo pha, Jihudi ngai'n ininchunna Saul kha thatnasik inminsuukjei, 2 Cor 11:32,33"},{"book":"Chuontho","chapter":"9","verse":"24","text":"takkha inmani'n inminsuuk chuon kha Saul in aleijet, halli inmani'n ama thatnasik ah suun li zaan rakip khuopui suongkuung khannum inleimaruongjei."},{"book":"Chuontho","chapter":"9","verse":"25","text":"Takkha ama siamruoi ngaikhan zaanna, inruoiya kok inkhat suungnga inthunli amakha rapal kaangkhattiang inleimachumjei."},{"book":"Chuontho","chapter":"9","verse":"26","text":"Saul in Jerusalemma aheiwapha, siamruoi ngaile inchunnasik aleingaidon, takkha ama siamruoi ejei ti ngamnamu ah inmani rakip in amakha inleichi."},{"book":"Chuontho","chapter":"9","verse":"27","text":"Takkha Barnabas in amakha asanna tirton ngai koolla aruoiya, ama'n angtho-thoa lamma Pumi kha intongpui, Pumi le ama angtho-thoa in-inbiak, khat-um ama'n angtho-thoa Jisu ramingnga Damascus khan kangamtak ah chong iril, inmani diang inthiangnga arilpi jei."},{"book":"Chuontho","chapter":"9","verse":"28","text":"Halli Saul in inmanile inruoiya Pumi ramingnga kangamtak ah Jerusalem khan inluut insuok ah chongkha inleiril."},{"book":"Chuontho","chapter":"9","verse":"29","text":"Halli ama'n kangamtak ah Greek chongkaril Jihudi ngaikha alei-inbiakpui, takkha inmani'n amakha thatnasik inleitho."},{"book":"Chuontho","chapter":"9","verse":"30","text":"Akangamna ngaikhan hiwa jarhi injetpha, Saul kha Caesarea tiang inruoiya, halli amakha Tarsus tiang inleitirjei."},{"book":"Chuontho","chapter":"9","verse":"31","text":"Khawa jarra Judea, Galilee, khat-um Samaria rampumpuiya koisuok rakip kahoi-kadai leiminmumu, halli Ratha Inthiang in asan jarra Pumi kayana ringkhuo khan inringnga, khella inhongpungjei."},{"book":"Chuontho","chapter":"9","verse":"32","text":"Peter in ram rakip khan aleisi, halli Lydda ah Pathian mi kaom ngaidiang khannum aphakhat akapha aleisi."},{"book":"Chuontho","chapter":"9","verse":"33","text":"Halli khawa munkhan araming Aeneas inti, kum riat zaalmunna intheileiya kazaal, apum kaangkhat kathiya kana mi inkhat alei-intongpui."},{"book":"Chuontho","chapter":"9","verse":"34","text":"Halli Peter in amadiang ati, “Aeneas,” “Jisu Christa in nang anamindamjei, inthei-inlang nazaalmun inbooltaro.” Halli khawa phatak khan ama intheijei."},{"book":"Chuontho","chapter":"9","verse":"35","text":"Lydda khat-um Sharonna kaom mi rakip in amakha inmujei, halli inmani Pumi diangkhan inhei-inlet jei."},{"book":"Chuontho","chapter":"9","verse":"36","text":"Joppa ah araming Tabitha, nimaletli Greek chongnga Dorcas9:36. Dorcas tinahi Greek chongnga sakhi tina eii. inti numeisa siamruoi inkhat aleiom; ama'n apha rakip chuonkatha atho khat-um sara ngai aleisan."},{"book":"Chuontho","chapter":"9","verse":"37","text":"Khawapha khan numeisanu kha ana ah athi jei, halli inmani'n amakha tui-inminbuolla chung inn khan inminzaal jei."},{"book":"Chuontho","chapter":"9","verse":"38","text":"Halli Joppa hi Lydda ah inphut kalaakthei emak jarra, Joppa ah kaom siamruoi ngai'n Peter kha Lydda ah om ti injetpha, keini diang innot ah naheiwapiro tia, miring inni inleitir."},{"book":"Chuontho","chapter":"9","verse":"39","text":"Khawakhan Peter intheiya inmanile inheiwa jei. Ama'n aheitung pha, amakha chung inn tiang khan inruoijei, khawakhan chuulmei rakip in inchap ah Dorcas in inmanile inlei-omlaiya songkol khat-um puondiar ileikathui ngaikha inmalarra akoolla inleingir."},{"book":"Chuontho","chapter":"9","verse":"40","text":"Takkha Peter in inmani rakip aminsuok ah, kemurkhup thep ah nina aleinei, halli apumtiang khan ahei-inlet ah ati, “Tabitha, intheiro!” khawa phakhan ama'n amit hongmakek jei, Peter kha amuwa intheiya ahong in-ongjei."},{"book":"Chuontho","chapter":"9","verse":"41","text":"Halli Peter in akut ama-ouwa amakha akeitheijei. Khawakhan ama'n Pathian kangamna ngaile chuulmei ngaikha akoiya amakha aminringnga apejei."},{"book":"Chuontho","chapter":"9","verse":"42","text":"Hiwa chonghi Joppa pumpui inthangnga, mi katamtak in Pumi kha in-inngamnajei."},{"book":"Chuontho","chapter":"9","verse":"43","text":"Joppa khan Peter in nikhuo kasoottak sawun kanotpa araming Simon intipale aleiom."}]}