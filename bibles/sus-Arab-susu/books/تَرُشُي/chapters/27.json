{"data":[{"book":"تَرُشُي","chapter":"27","verse":"1","text":"عٍ تٌ نَتّ تٌنفٌ مُشُ شَ بَكِ كُنكُي كُي سِفَقٍ رَ عِتَلِ، عٍ نَشَ ثْلُ نُن فٍيلِمَنِ ندٍيٍ سٌ سْورِ مِشِ كّمّ شُنمَتِ يِ رَ نَشَن شِلِ يُلِيُسِ، نَشَن نَ مَنفّ شُنفبٍ شَ سْورِيٍ يَ مَ."},{"book":"تَرُشُي","chapter":"27","verse":"2","text":"مُشُ نُن عَرِ سِتَرَكِ، نَشَن كٍلِ تّسَلٌنِكِ مَسٍدٌن بْشِ مَ، نَشَ بَكِ كُنكُي كُي نَشَن كٍلِ عَدِرَ مِتِ. عَ نُ لَن عَ شَ دَنفِ عَسِ سّيتِ مَ."},{"book":"تَرُشُي","chapter":"27","verse":"3","text":"نَ كُيٍ عِبَ، مُشُ نَشَ كِلْن سِدْن. يُلِيُسِ، نَشَن نُ عَ حْشْ سَشِ ثْلُ شْن مَ عَ قَنيِ رَ، عَ نَشَ عَ سَفٌ سَ عَ شَ سِفَ عَ بٌورٍيٍ شْنيِ بِيَاسِ قَندّ قٍندٍ."},{"book":"تَرُشُي","chapter":"27","verse":"4","text":"مُشُ تٌ كٍلِ نَا، مُشُ نَشَ دَنفِ سِثِرِ سُرِ مَ، بَرِ مَ قٌيٍ مُ نُ تِنشِ مُشُ بّ."},{"book":"تَرُشُي","chapter":"27","verse":"5","text":"مُشُ تٌ سِلِسِ نُن ثَنقِلِيَ بَا عِفِرِ، مُشُ نَشَ سٌ مِرَ، لِسِ بْشِ مَ."},{"book":"تَرُشُي","chapter":"27","verse":"6","text":"مّننِ، سْورِ مِشِ كّمّ شُنمَتِ نَشَ كُنكُي تٌ نَشَن كٍلِ عَلٍسَندِرٍ، عَ سِفَقٍ عِتَلِ. مُشُ نَشَ بَكِ نَ كُي."},{"book":"تَرُشُي","chapter":"27","verse":"7","text":"شِ وُيَشِ بُن مَ كُنكُي نُ تْورْ مَ حّرّدٍ. كَتَ نُن كَتَ مُشُ قَ سِنِدِ لِ كْنْ قٌيٍ مُ تِن مُشُ شَ كِلْن نَا. نَ نَن عَ تٌ مُشُ نَشَ دَنفِ كِرّتِ سُرِ لَابٍ رَ، سَلٍمٌنٍ سّيتِ مَ."},{"book":"تَرُشُي","chapter":"27","verse":"8","text":"نَا عِحّرّقٍ نُ شْرْشْ. مُشُ نَشَ يِرٍ ندٍ لِ، نَشَن شِلِ وَقُ تٌقَنيِ، لَسٍيَ قّ مَ."},{"book":"تَرُشُي","chapter":"27","verse":"9","text":"مُشُ نَشَ بُ نَا. حّرّ مَن نُ شْرْشْ بَرِ مَ سُنيِ تّمُي نُ بَرَ دَنفِ."},{"book":"تَرُشُي","chapter":"27","verse":"10","text":"نَ نَ عَ رَ، ثْلُ نَشَ عَ قَلَ، «ﭑ بِيَاسِبٌورٍيٍ، ﭑ بَرَ عَ كٌلٌن وٌن مَ حّرّ قَمَ نّ شْرْشْدٍ. كٌتٍيٍ، كُنكُي، نُن مِشِيٍ قَمَ نّ تْورْدٍ.»"},{"book":"تَرُشُي","chapter":"27","verse":"11","text":"سْورِ كّمّ شُنمَتِ نَشَ عَ تُلِ مَتِ كّثِنِ نُن كُنكُي كَنيِ شَ وْيّنيِ رَ، عَ تٌندِ ثْلُ شَ مَرَ سِ رَ."},{"book":"تَرُشُي","chapter":"27","verse":"12","text":"مِشِ فبٍفبٍ نَشَ وَ قٍنِكِ لِقٍ، بَرِ مَ عٍ نُ نَ وَقُ دّننَشّ، مّننِ مُ نُ قَن حّمّ رَدَنفِدٍ رَ. قٍنِكِ، كِرّتِ سُرِ وَقُ نَن عَ رَ، نَشَن يَ رَقِندِشِ سٌفٍفٌرٌدٍ بِرِ مَ. عٍ نَشَ وَ عٍ شَ حّمّ رَدَنفِ نَا."},{"book":"تَرُشُي","chapter":"27","verse":"13","text":"قٌيٍ دِ ندٍ نَشَ مِنِ كٍلِ كْولَ مَ. عٍ نَشَ عَ مَحْشُن عَ بِيَاسِ بَرَ قَن. عٍ نَشَ هَنفَ بّندُن، عٍ كُنكُي رَدَنفِ كِرّتِ سُرِ قّ مَ."},{"book":"تَرُشُي","chapter":"27","verse":"14","text":"كْنْ نَ تّمُي قٌيٍ شُنفبٍ، نَشَن شِلِ يُرَكِلْن، عَ نَشَ قَ كٍلِ سُرِ مَ."},{"book":"تَرُشُي","chapter":"27","verse":"15","text":"قٌيٍ نَشَ كُنكُي تُتُن، هَن كُنكُي مُ نُ نْمَ مَتِنشِندٍ. مُشُ نَشَ مُشُ رَشَرَ قٌيٍ يِ رَ."},{"book":"تَرُشُي","chapter":"27","verse":"16","text":"مُشُ نَشَ دَنفِ سُرِ لَنمَدِ لَابٍ رَ، نَشَن شِلِ كِلٌدَ. مُشُ نَشَ تْورْ كُنكُي لَنمَ مَسْتْقٍ رَ."},{"book":"تَرُشُي","chapter":"27","verse":"17","text":"عٍ تٌ فّ عَ رَتٍدٍ، عٍ نَشَ لُوتِ مَقِلِن كُنكُي مَ. عٍ تٌ نُ فَاشُشِ دْشْقٍ رَ سِرِتٍ بّنكِ مَ، عٍ نَشَ بّلَ رَفٌرٌ، قٌيٍ نُ قَ سِفَ مُشُ رَ."},{"book":"تَرُشُي","chapter":"27","verse":"18","text":"قٌيٍ نَشَ مُشُ بْنبْ عَ قَنيِ رَ. نَ كُيٍ عِبَ، مُشُ نَشَ كٌتٍ ندٍ وٌلِ بَا مَ."},{"book":"تَرُشُي","chapter":"27","verse":"19","text":"شِ سَشَن تٌ دَنفِ، مُشُ يَتِ نَشَ كُنكُي عِسٍيٍ بِرِن نَفٌرٌ يٍ مَ."},{"book":"تَرُشُي","chapter":"27","verse":"20","text":"شِ وُيَشِ نَشَ دَنفِ، سٌفٍ مُ نَ، تُنبُييٍ مُ نَ، قٌيٍ سّنبّ نُ فبٌمَ نَن تُي. مُشُ مُ نُ لَشِ مُشُ كِسِقٍ رَ سْنْن."},{"book":"تَرُشُي","chapter":"27","verse":"21","text":"كَبِ شِ وُيَشِ مُشُ مُ نُ دٌنسٍ دٌنمَ. عَوَ ثْلُ نَشَ تِ مِشِيٍ تَفِ، عَ نَشَ عَ قَلَ عٍ بّ، «ﭑ بٌورٍيٍ، شَ وٌ وٌ تُلِ مَتِ ﭑ نَ نُ، وٌن مُ كٍلِمَ كِرّتِ نُ، وٌن مُ يِ كَسَرّ نُن لْسِ سْتْمَ نُ."},{"book":"تَرُشُي","chapter":"27","verse":"22","text":"كْنْ يَكْسِ، ﭑ وٌ رَ سِمَ نّ، وٌ شَ لِمَنِيَ، بَرِ مَ مِشِ يٌ مُ قَشَمَ وٌ يَ مَ، كُنكُي نَن فبَنسَن كَسَرَ مَ."},{"book":"تَرُشُي","chapter":"27","verse":"23","text":"ﭑ مَرِفِ عَلَ، ﭑ وَلِمَ نَشَن بّ، عَ شَ مَلٍكّ ندٍ بَرَ مِنِ ﭑ مَ يِ كْي رَ."},{"book":"تَرُشُي","chapter":"27","verse":"24","text":"عَ نَشَ عَ قَلَ ﭑ بّ، ‹ثْلُ، عِ نَشَ فَاشُ، قٌ عِ شَ تِ نّ مَنفّ شُنفبٍ يَ عِ. عَلَ بَرَ تِن عِ بِيَاسِبٌورٍ بِرِن نَتَنفَدٍ.›"},{"book":"تَرُشُي","chapter":"27","verse":"25","text":"نَ نَ عَ رَ، وٌ شَ لِمَنِيَ بَرِ مَ ﭑ لَشِ عَلَ شَ مَسٍنيِ رَ."},{"book":"تَرُشُي","chapter":"27","verse":"26","text":"وٌن قَمَ سُرِ ندٍ لِدٍ.»"},{"book":"تَرُشُي","chapter":"27","verse":"27","text":"كْي قُ نُن نَانِ ندٍ، مُشُ نَشَ عَدِرِيَتِكٍ بَا لِ. نَ كْي تَفِ كُنكُي رَحّرّ نَشَ سٌفِ عَ مُشُ بَرَ مَكْرّ بْشِ ندٍ رَ."},{"book":"تَرُشُي","chapter":"27","verse":"28","text":"عٍ تٌ يٍ تِلِنيِ مَنِيَسٍ رَفٌرٌ، عٍ نَشَ كَنكٍ يَ مْشْحّن سْتْ. عٍ تٌ مَكُيَ دٌندٌرٌنتِ، عٍ مَن نَشَ عَ رَفٌرٌ، عٍ نَشَ كَنكٍ يَ قُ نُن سُولِ سْتْ."},{"book":"تَرُشُي","chapter":"27","verse":"29","text":"عٍ تٌ فَاشُ فَرِندٍ قَنيٍ ندٍ رَ، عٍ نَشَ هَنفَ نَانِ وٌلِ كُنكُي شَنبِ رَ. عٍ نَشَ فبَتَ كُيٍ عِبَقٍ رَ."},{"book":"تَرُشُي","chapter":"27","verse":"30","text":"كْنْ كُنكُي رَحّرّيٍ نُ وَ مَ كٍلِقٍ كُنكُي شُن. عٍ نَشَ كُنكُي لَنمَ رَفٌرٌ بَا مَ عَلْ عٍ نَ هَنفَيٍ نَن نَفٌرٌقٍ كُنكُي يَ رَ."},{"book":"تَرُشُي","chapter":"27","verse":"31","text":"ثْلُ نَشَ عَ قَلَ سْورِ مِشِ كّمّ شُنمَتِ نُن سْورِيٍ بّ، «شَ يِ مِشِيٍ مُ لُ كُنكُي كُي، وٌ مُ نْمَ كِسِدٍ.»"},{"book":"تَرُشُي","chapter":"27","verse":"32","text":"عَوَ، سْورِيٍ نَشَ كُنكُي لَنمَ لُوتِ بٌلٌن، عٍ نَشَ عَ رَبّحِن عَ شَ سِفَ."},{"book":"تَرُشُي","chapter":"27","verse":"33","text":"بٍينُن كُيٍ شَ عِبَ، ثْلُ نَشَ عٍ بِرِن نَسِ عٍ شَ دٌنسٍ دٌن. عَ نَشَ عَ قَلَ عٍ بّ، «عَ شِ قُ نُن نَانِ نَن تٌ وٌ مَمّ تِقٍ، وٌ مُ تِنشِ وٌ دّفٍدٍ."},{"book":"تَرُشُي","chapter":"27","verse":"34","text":"ﭑ بَرَ وٌ رَ سِ وٌ شَ دٌنسٍ دٌن، بَرِ مَ نَ نَن قَن وٌ قَتٍ بّ. مِشِ يٌ مُ هَلَكِمَ، هَلِ وٌ شُنسّشّ كٍرٍن مُ لْيمَ.»"},{"book":"تَرُشُي","chapter":"27","verse":"35","text":"عَ تٌ نَ قَلَ، عَ نَشَ تَامِ تٌنفٌ، عَ عَلَ نُوَلِ سَ عٍ بِرِن يَ شْرِ، عَ تَامِ عِفِرَ، عَ نَشَ عَ دٌن قْلْ."},{"book":"تَرُشُي","chapter":"27","verse":"36","text":"نَ تّمُي عٍ بِرِن نَشَ لِمَنِيَ، عٍ قَن نَشَ سٌ تَامِ دٌنقٍ."},{"book":"تَرُشُي","chapter":"27","verse":"37","text":"مُشُ مِشِ كّمّ قِرِن مِشِ تٌنفٌ سٌلٌقٍرٍ عَ نُن سٍننِ نَن نُ نَ كُنكُي كُي."},{"book":"تَرُشُي","chapter":"27","verse":"38","text":"عٍ تٌ وَ سَ دٌنسٍ رَ، عٍ نَشَ قَرِن وٌلِ بَا مَ عَلَكٌ كُنكُي شَ يٍلٍبُ."},{"book":"تَرُشُي","chapter":"27","verse":"39","text":"كُيٍ تٌ عِبَ، عٍ مُ عَ كٌلٌن عٍ نَ دّننَشّ، كْنْ عٍ نَشَ بْشِ ندٍ تٌ. عٍ نَشَ نَتّ تٌنفٌ عٍ شَ كَتَ كُنكُي رَ سِفَدٍ نَا."},{"book":"تَرُشُي","chapter":"27","verse":"40","text":"عٍ نَشَ هَنفَيٍ قُلُن، عٍ شَ سِن بَا مَ. عٍ نَشَ قّيَ لُوتِيٍ قَن بٌلٌن. عٍ نَشَ يَرٍ بّلَ رَتٍ، عٍ شَ عٍ شُن سَ شَرٍ مَ."},{"book":"تَرُشُي","chapter":"27","verse":"41","text":"كْنْ عٍ نَشَ بّنكِ لِ، كُنكُي نَشَ كَنكَن. كُنكُي شُنيِ تٌ كَنكَن، مْرْنيِ نَشَ عَ شْرّ كَنَ سّنبّ رَ."},{"book":"تَرُشُي","chapter":"27","verse":"42","text":"سْورِيٍ نَشَ لَن فٍيلِمَنِيٍ قَشَقٍ مَ، عَلَكٌ عٍ نَشَ يٍ مَسَ، عٍ عٍ فِ."},{"book":"تَرُشُي","chapter":"27","verse":"43","text":"كْنْ سْورِيٍ كّمّ شُنمَتِ، نَشَن نُ وَ مَ ثْلُ رَكِسِقٍ، عَ نَشَ عٍ رَتْن. عَ نَشَ يَامَرِ قِ عٍ مَ عَ نَشٍيٍ قَتَ يٍ مَسَدٍ، عٍ سِنفٍ شَ بَفَن يٍ مَ عَلَكٌ عٍ شَ شَرٍ مَسْتْ."},{"book":"تَرُشُي","chapter":"27","verse":"44","text":"بٌورٍيٍ شَ فبَكُ شٍبٍنيِيٍ رَ، شَ نَ مُ عَ رَ كُنكُي شُنتُنيِيٍ رَ. عٍ بِرِن نَشَ شَرٍ مَسْتْ هّيرِ كُي."}]}