{"data":[{"book":"1-Paççahaaşin","chapter":"19","verse":"1","text":"Axavee İlyasee hı'iyn gırgın işbıd, Ba'alın peyğambarar g'ılıncıke alğav'u gyapt'ıyid cune xhunaşşeys İzevelis yuşan ha'an."},{"book":"1-Paççahaaşin","chapter":"19","verse":"2","text":"İzevelee İlyasısqa ina xabar ana insan g'ıxele:"},{"book":"1-Paççahaaşin","chapter":"19","verse":"3","text":"İlyasık'le man g'ayxhı qəyq'ənna. Mang'vee can g'attixhan ha'asva Yahudeene Beer-Şeveeqa hexva. Cuna nukar maa'ar g'alerçu,"},{"book":"1-Paççahaaşin","chapter":"19","verse":"4","text":"vuc sahreeqa ayk'an. Mang'vee sahree sa yiğna yəq apk'ıniyle qiyğa, sa xhırisne yivek avur gyu'ur cus qik'uy heqqa:"},{"book":"1-Paççahaaşin","chapter":"19","verse":"5","text":"Mana xhırisne yivene avur nik'eeqa ayk'an. Mane gahıl sayangada mang'uk sa malaaik set'u eyhen:"},{"book":"1-Paççahaaşin","chapter":"19","verse":"6","text":"Mana oza qıxha hiqiy-alla ilyakkımee, g'ecen, cune vuk'lene k'ane ç'əra qav'una kokayiy sa parç xhinenıd. Mana kar otxhun, xhyan ulyodğu, meer nik'eeqa ayk'an."},{"book":"1-Paççahaaşin","chapter":"19","verse":"7","text":"Rəbbin malaaik q'öd'es maqa satk'ıl mang'uk set'u eyhen:"},{"book":"1-Paççahaaşin","chapter":"19","verse":"8","text":"Mana oza qıxha karıd oyxhanan, xhyanıd ulyoğan. Kar otxhun culqa qarıyle qiyğa, mang'vee yoq'ts'al yiğnayiy yoq'ts'al xəmna Allahne suvaysqa Xorevısqa yəq avayk'an."},{"book":"1-Paççahaaşin","chapter":"19","verse":"9","text":"Mana maqa hirxhılymee, sa mağareeqa ikkeç'u, xəm g'aaha. Rəbbee mang'uke «İlyas, nya'a ğu inyaa ıxhava?» qiyghan."},{"book":"1-Paççahaaşin","chapter":"19","verse":"10","text":"Mang'vee inəxdın alidghıniy qele:"},{"book":"1-Paççahaaşin","chapter":"19","verse":"11","text":"Rəbbee eyhen:"},{"book":"1-Paççahaaşin","chapter":"19","verse":"12","text":"Mançile qiyğa ts'a qadayle. Rəbb mane ts'ayeyır deşdaniy. Man gırgın kar atk'ıniyle qiyğa, sa k'ınin ses axva."},{"book":"1-Paççahaaşin","chapter":"19","verse":"13","text":"İlyasık'le man ses g'ayxhımee, cun p'laş aq'valqa alyadaççe. Qiyğar ark'ın mağarayne ghalee ulyoyzar. Maa'ad mang'une k'ıriysqa ses qadayle:"},{"book":"1-Paççahaaşin","chapter":"19","verse":"14","text":"İlyasee eyhen:"},{"book":"1-Paççahaaşin","chapter":"19","verse":"15","text":"Rəbbee mang'uk'le eyhen:"},{"book":"1-Paççahaaşin","chapter":"19","verse":"16","text":"Nimşiyne duxayne Yehulyne vuk'lelqa q'ış qadğu, mang'uke İzrailyna paççah he'e. Avel-Mexola eyhene şahareençene Şafatne duxayne Elişayne vuk'lelqa q'ış qadğu, mang'uke yiğne cigalqana peyğambar he'e."},{"book":"1-Paççahaaşin","chapter":"19","verse":"17","text":"Xazaelyne g'ılıncıke g'attirxhınna, Yehuee gik'as, Yehueyne g'ılıncıke g'attirxhınnar Elişee gik'as."},{"book":"1-Paççahaaşin","chapter":"19","verse":"18","text":"Zı İzrailee Ba'alne ögee k'idyorzulyna, mang'une byuttyaaşis ubba hidi'ına yighıd aazır insan havacı."},{"book":"1-Paççahaaşin","chapter":"19","verse":"19","text":"İlyas mançe ark'ınmee, mang'uk'le Şafatna dix Elişa iveeke. Elişee g'ayi yoq'ab (24) yats q'öble-q'öblena avt'ul ciga eza eyxhe. Vucur nekke yı'q'əlinçiqar qihna qöö eyxhe. İlyas Elişayne k'anençe ı'lğəəmee, cun p'laş mang'ulqa alyadaççe."},{"book":"1-Paççahaaşin","chapter":"19","verse":"20","text":"Elişee yatsbı maa g'ali'ı İlyasıqar qihna g'adarxhun eyhen:"},{"book":"1-Paççahaaşin","chapter":"19","verse":"21","text":"Mançe Elişa yı'q'əlqa sak'ı q'öble cuna yats gyook'a. Cune kyotanısıd mang'vee ts'a ı'xı', çil yatsbışin çuru qotxhur insanaaşis bit'al ha'a. İnsanaaşed man oyxhanan. Mançile qiyğa mana ayk'anna İlyasıqar qihna. Elişayke İlyasıs g'ulluxçiy eyxhe."}]}