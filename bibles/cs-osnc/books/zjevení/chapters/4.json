{"data":[{"book":"Zjevení","chapter":"4","verse":"1","text":"Potom jsem uviděl otevřené nebe a uslyšel jsem týž hlas jako prve, zvučný jako polnice. Přikázal mi: „Vstup sem, dám ti nahlédnout do budoucnosti!“"},{"book":"Zjevení","chapter":"4","verse":"2-3","text":"A tu jsem v duchu viděl trůn. Z toho, který na něm seděl, vycházela bílá a rudá záře jako z démantů a rubínů a trůn byl obklopen smaragdově zelenou duhou smíření."},{"book":"Zjevení","chapter":"4","verse":"4","text":"Okolo Božího trůnu stálo čtyřiadvacet stolců. Na nich sedělo čtyřiadvacet bíle oděných starců se zlatými korunami na hlavách."},{"book":"Zjevení","chapter":"4","verse":"5","text":"Od trůnu šlehaly blesky a duněly hromy. Před trůnem hořelo sedm světel, obraz plnosti Božího Ducha."},{"book":"Zjevení","chapter":"4","verse":"6","text":"Bylo tam také jezero, průzračné jako křišťál. Kolem trůnu stály čtyři bytosti, které měly oči vpředu i vzadu; upínaly zrak k Bohu, a zároveň sledovaly všechno ostatní."},{"book":"Zjevení","chapter":"4","verse":"7","text":"První se podobala vznešenému lvu, druhá silnému býku, třetí moudrému člověku a čtvrtá rychlému orlu."},{"book":"Zjevení","chapter":"4","verse":"8-9","text":"Každá měla tři páry křídel. Bez ustání, ve dne i v noci, vzdávaly slávu, čest a díky tomu, který seděl na trůnu, živému od věků na věky:"},{"book":"Zjevení","chapter":"4","verse":"10","text":"Tu také těch čtyřiadvacet starců pokleklo před tím, který seděl na trůnu, klaněli se mu a kladli mu k nohám své koruny se slovy:"},{"book":"Zjevení","chapter":"4","verse":"11","text":"„Tobě patří, Pane,"}]}