{"data":[{"book":"Isirayila Mangɛe I","chapter":"15","verse":"1","text":"Yerobowami xa mangɛya ɲɛ fu nun solomasaxan nde ra, Nebati xa di Abiyami naxa ti mangɛ ra Yudaya."},{"book":"Isirayila Mangɛe I","chapter":"15","verse":"2","text":"A xa mangɛya bu nɛ ɲɛ saxan Darisalamu. A nga nu xili nɛ Maaka, Abisaalon xa di."},{"book":"Isirayila Mangɛe I","chapter":"15","verse":"3","text":"A fan naxa bira yunubi fee fɔxɔ ra, a baba nu naxee rabama. A bɔɲɛ birin mu nu na a Marigi Alatala bɛ, alɔ a benba Dawuda gbe nu na ki naxɛ."},{"book":"Isirayila Mangɛe I","chapter":"15","verse":"4","text":"Kɔnɔ Alatala naxa a ti mangɛ ra Darisalamu a baba Dawuda xa fe ra,"},{"book":"Isirayila Mangɛe I","chapter":"15","verse":"5","text":"barima Dawuda nu bara Alatala waxɔnfe raba, a bira a xa sɛriyɛ fɔxɔ ra a xa duniɲɛigiri birin kui, fo Uri Xitika xa fe."},{"book":"Isirayila Mangɛe I","chapter":"15","verse":"6","text":"Robowami nun Yerobowami nu e boore gerema e xa simaya birin kui."},{"book":"Isirayila Mangɛe I","chapter":"15","verse":"7","text":"Abiyami xa taruxui dɔnxɔɛ sɛbɛxi Yudaya mangɛe xa taruxui kui. Abiyami nun Yerobowami nu e boore gerema tɛmui birin."},{"book":"Isirayila Mangɛe I","chapter":"15","verse":"8","text":"A naxa laaxira, e a ragata a benbae sɛɛti ma Dawuda xa taa kui. A xa di Asa naxa ti mangɛ ra a ɲɔxɔɛ ra."},{"book":"Isirayila Mangɛe I","chapter":"15","verse":"9","text":"Isirayila mangɛ Yerobowami xa mangɛya ɲɛ mɔxɔɲɛn nde ra, Asa naxa ti mangɛ ra Yudaya."},{"book":"Isirayila Mangɛe I","chapter":"15","verse":"10","text":"A ɲɛ tongo naani nun keren nan naba mangɛya kui Darisalamu. A nga nu xili nɛ Maaka, Abisaalon xa di."},{"book":"Isirayila Mangɛe I","chapter":"15","verse":"11","text":"Asa naxa Ala waxɔnfe raba alɔ a benba Dawuda a raba ki naxɛ."},{"book":"Isirayila Mangɛe I","chapter":"15","verse":"12","text":"A naxa kuye fe kana, a babae naxee fɔlɔ, a langoee keri na sɛrɛxɛbadee xun ma."},{"book":"Isirayila Mangɛe I","chapter":"15","verse":"13","text":"A naxa mangɛ ginɛ binyɛ ba a nga Maaka ma, barima a nu Asera kuye batuma. A naxa na kuye rabira, a a gan, a a xube woli Sediron xure kui."},{"book":"Isirayila Mangɛe I","chapter":"15","verse":"14","text":"Hali Asa bɔɲɛ birin to nu na Alatala nan bɛ a xa simaya birin kui, a mu gɛ kuye sɛrɛxɛbadee birin kanade yire itexie Yudaya bɔxi ma."},{"book":"Isirayila Mangɛe I","chapter":"15","verse":"15","text":"Asa naxa xɛɛma, gbeti, nun se fanyie raso Alatala xa banxi kui, a tan nun a baba naxee ba Alatala bɛ."},{"book":"Isirayila Mangɛe I","chapter":"15","verse":"16","text":"Asa nun Isirayila mangɛ Baasa nu e boore gerema e xa simaya birin kui."},{"book":"Isirayila Mangɛe I","chapter":"15","verse":"17","text":"Isirayila mangɛ Baasa naxa te Yudaya gere xili ma. A naxa Rama taa ti, alako a xa kira ibolon Yudaya mangɛ Asa ya ra."},{"book":"Isirayila Mangɛe I","chapter":"15","verse":"18","text":"Asa naxa gbeti nun xɛɛma tongo Alatala xa banxi nun mangɛ xa banxi kui, a a so xɛɛrae yi ra, a e xɛɛ Damasi taa, Arami mangɛ Ben Hadada yire yi masenyi ra:"},{"book":"Isirayila Mangɛe I","chapter":"15","verse":"19","text":"«Won xa saatɛ xiri won tagi alɔ n baba nun i baba a raba ki naxɛ. Sanbase nan ya, xɛɛma nun gbeti. Saatɛ kana naxan na i nun Isirayila mangɛ Baasa tagi, alako a xa makuya n na.»"},{"book":"Isirayila Mangɛe I","chapter":"15","verse":"20","text":"Ben Hadada naxa tin mangɛ Asa xa masenyi ra. A naxa a xa sɔɔri xunyie xɛɛ Isirayila taae suxude. E naxa Iyono, Dana, Abeli Beti Maaka, Kinereti, nun Nafatali bɔxi suxu."},{"book":"Isirayila Mangɛe I","chapter":"15","verse":"21","text":"Baasa to na fe mɛ, a naxa Rama tife wali rati, a lu Tirisa taa kui."},{"book":"Isirayila Mangɛe I","chapter":"15","verse":"22","text":"Na wali to ti, mangɛ Asa naxa Yudayakae birin xili, e xa fa teku gɛmɛe nun wurie tongode Baasa nu naxee rawalima Rama. E naxa na birin xanin, e a rawali Geba nun Misipa tife ra."},{"book":"Isirayila Mangɛe I","chapter":"15","verse":"23","text":"Asa xa taruxui dɔnxɔɛ, a xa geree xa fe, a xa taa tife xa fe, nun a xa fe birin sɛbɛxi Yudaya nun Isirayila mangɛe xa taruxui kui. Asa to fori, fure nde naxa a sanyie suxu."},{"book":"Isirayila Mangɛe I","chapter":"15","verse":"24","text":"Asa naxa laaxira. E naxa a ragata gaburi kui a benba Dawuda xa taa a benbae fɛ ma. A xa di Yehosafati naxa ti mangɛ ra a ɲɔxɔɛ ra."},{"book":"Isirayila Mangɛe I","chapter":"15","verse":"25","text":"Yerobowami xa di Nadabo naxa ti Isirayila mangɛ ra Yudaya mangɛ Asa xa mangɛya ɲɛ firin nde ra. Nadabo naxa mangɛya xanin ɲɛ firin Isirayila bɔxi ma."},{"book":"Isirayila Mangɛe I","chapter":"15","verse":"26","text":"A naxa fe raba naxan mu rafan Alatala ma, a a ɲɛrɛ a baba xa kira xɔn ma, naxan a niya Isirayila xa yunubi raba."},{"book":"Isirayila Mangɛe I","chapter":"15","verse":"27","text":"Ahiya xa di Baasa, fatanfe Isakari bɔnsɔɛ ra, naxa yanfanteya maxiri a xun ma. Baasa naxa a faxa Gibɛtɔn, a tan Nadabo nun Isirayilakae nu na Filisitakae gerefe tɛmui naxɛ."},{"book":"Isirayila Mangɛe I","chapter":"15","verse":"28","text":"Baasa a faxa Yudaya mangɛ Asa xa mangɛya ɲɛ saxan nde nɛ, a ti Isirayila mangɛ ra a ɲɔxɔɛ ra."},{"book":"Isirayila Mangɛe I","chapter":"15","verse":"29","text":"A to findi mangɛ ra, a naxa Yerobowami bɔnsɔɛ birin faxa. A mu keren lu, a e birin sɔntɔ nɛ, alɔ Alatala nu bara a masen ki naxɛ Annabi Ahiya saabui ra, naxan nu na Silo."},{"book":"Isirayila Mangɛe I","chapter":"15","verse":"30","text":"A faxa Yerobowami xa yunubi nan ma fe ra, naxan a niya Isirayila fan xa e kobe raso e Marigi Alatala ra."},{"book":"Isirayila Mangɛe I","chapter":"15","verse":"31","text":"Nadabo xa taruxui dɔnxɔɛ nun a fe naxan birin naba, na sɛbɛxi Isirayila mangɛe xa taruxui kui."},{"book":"Isirayila Mangɛe I","chapter":"15","verse":"32","text":"Asa nun Isirayila mangɛ Baasa nu e boore gerema e xa simaya birin kui."},{"book":"Isirayila Mangɛe I","chapter":"15","verse":"33","text":"Yudaya mangɛ Asa xa mangɛya ɲɛ saxan nde ra, Ahiya xa di Baasa naxa ti Isirayila mangɛ ra Tirisa. A bu nɛ mangɛya kui ɲɛ mɔxɔɲɛn nun naani."},{"book":"Isirayila Mangɛe I","chapter":"15","verse":"34","text":"A naxa fe raba naxan mu rafan Alatala ma, a bira Yerobowami xa kira fɔxɔ ra, naxan a niya Isirayila fan xa yunubi raba."}]}