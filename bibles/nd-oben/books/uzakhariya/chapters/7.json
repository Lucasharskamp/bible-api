{"data":[{"book":"UZakhariya","chapter":"7","verse":"1","text":"Ngomnyaka wesine wenkosi uDariyu, ilizwi likaThixo lafika kuZakhariya ngelanga lesine lenyanga yesificamunye, inyanga ethiwa nguKhisilevu."},{"book":"UZakhariya","chapter":"7","verse":"2","text":"Abantu baseBhetheli babethume uShareza loRegemi-Meleki, kanye lamadoda asuka kubo ukuyancenga uThixo uSomandla"},{"book":"UZakhariya","chapter":"7","verse":"3","text":"ngokucela abaphristi bendlu kaThixo uSomandla labaphrofethi ukuthi, “Ngilile yini njalo ngizile ukudla ngenyanga yesihlanu njengalokhu engihlala ngikwenza okweminyaka eminengi na?”"},{"book":"UZakhariya","chapter":"7","verse":"4","text":"Laselifika ilizwi likaThixo uSomandla kimi lisithi:"},{"book":"UZakhariya","chapter":"7","verse":"5","text":"“Buza bonke abantu belizwe kanye labaphristi uthi, ‘Lapho lalizila ukudla lilila ngenyanga yesihlanu leyesikhombisa okweminyaka engamatshumi ayisikhombisa esidlule kambe lalizilela mina ngeqiniso na?"},{"book":"UZakhariya","chapter":"7","verse":"6","text":"Njalo nxa lalisidla, linatha, angithi lalizikholisela lina na?"},{"book":"UZakhariya","chapter":"7","verse":"7","text":"Kawasiwo yini la amazwi amenyezelwa nguThixo ngabaphrofethi bamandulo lapho iJerusalema lamadolobho aseduzane ayelokuthula ephumelela, leNegebi kanye lamaqaqa asentshonalanga kwakhiwe kuhle na?’ ”"},{"book":"UZakhariya","chapter":"7","verse":"8","text":"Laphinde lafika njalo ilizwi likaThixo kuZakhariya lathi:"},{"book":"UZakhariya","chapter":"7","verse":"9","text":"“Nanku okutshiwo nguThixo uSomandla, uthi: ‘Yahlulelani ngobuqotho; litshengise isihawu lozwelo omunye komunye."},{"book":"UZakhariya","chapter":"7","verse":"10","text":"Lingamcindezeli umfelokazi noma intandane, lowezizweni noma umyanga. Lingakhumbulelani okubi ezinhliziyweni zenu.’"},{"book":"UZakhariya","chapter":"7","verse":"11","text":"Kodwa bala ukulalela; baqholoza bafulathela njalo bagcika indlebe zabo."},{"book":"UZakhariya","chapter":"7","verse":"12","text":"Benza inhliziyo zabo zaba lukhuni njengelitshe kabaze balalela umlayo loba amazwi kaThixo uSomandla ayewathumile ngoMoya ngabaphrofethi bamandulo. Yikho uThixo uSomandla wathukuthela kabuhlungu."},{"book":"UZakhariya","chapter":"7","verse":"13","text":"‘Ngababiza, kodwa kabalalelanga; yikho labo sebememeza kangibalalelanga,’ kutsho uThixo uSomandla."},{"book":"UZakhariya","chapter":"7","verse":"14","text":"‘Ngabachithachitha ngesivunguzane baya ezizweni zonke lapho ababa yizihambi khona. Ilizwe lasala selilihlane nje kungasahlaleki kulo futhi kungasedluleki khona. Balenza lajujuka kanjalo ilizwe elihle laba yinkangala.’ ”"}]}