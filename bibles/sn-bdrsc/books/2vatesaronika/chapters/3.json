{"data":[{"book":"2 VaTesaronika","chapter":"3","verse":"1","text":"Pakupedzisira, hama, mutinyengetererewo kuti shoko raShe rikurumidze kuparadzirwa uye kuti rikudzwe, sezvazvakanga zvakaita kwamuri."},{"book":"2 VaTesaronika","chapter":"3","verse":"2","text":"Uye munyengetere kuti tirwirwe kubva kune akaipa, nokuti havasi vose vanotenda."},{"book":"2 VaTesaronika","chapter":"3","verse":"3","text":"Asi Ishe akatendeka, uye achakusimbisai nokukudzivirirai kubva kune akaipa."},{"book":"2 VaTesaronika","chapter":"3","verse":"4","text":"Tinotenda muna She kuti muri kuita uye mucharamba muchiita zvinhu zvatinokurayirai."},{"book":"2 VaTesaronika","chapter":"3","verse":"5","text":"Mwari ngaatungamirire mwoyo yenyu murudo rwaMwari uye nomukutsungirira kwaKristu."},{"book":"2 VaTesaronika","chapter":"3","verse":"6","text":"Muzita raIshe Jesu Kristu, tinokurayirai hama, kuti mubve pahama imwe neimwe inoita zvousimbe uye isingararami maererano nedzidziso yamakagamuchira kubva kwatiri."},{"book":"2 VaTesaronika","chapter":"3","verse":"7","text":"Nokuti imi pachenyu munoziva kuti munofanira kutevera sei muenzaniso wedu. Takanga tisiri simbe patakanga tinemi,"},{"book":"2 VaTesaronika","chapter":"3","verse":"8","text":"uye hatina kudya chokudya chomunhu tisingaripi. Asi, takashanda usiku namasikati, tichishanda zvikuru uye tichitambudzika kuitira kuti tirege kuva mutoro kwamuri."},{"book":"2 VaTesaronika","chapter":"3","verse":"9","text":"Takaita izvi, kwete nokuda kwokuti hatina kodzero yokuti tibatsirwe pakadaro, asi kuitira kuti tive muenzaniso kwamuri wokuti mutevere."},{"book":"2 VaTesaronika","chapter":"3","verse":"10","text":"Nokuti kunyange pataiva nemi, takakupai murayiro uyu wokuti: “Kana munhu asingashandi, ngaarege kudya.”"},{"book":"2 VaTesaronika","chapter":"3","verse":"11","text":"Tinonzwa kuti vamwe pakati penyu vane usimbe. Havashandi; havaregi zvavamwe."},{"book":"2 VaTesaronika","chapter":"3","verse":"12","text":"Vanhu vakadaro tinovarayira uye tinovakurudzira muna Ishe Jesu Kristu kuti vashande chinyararire vagodya chingwa chavanoshandira."},{"book":"2 VaTesaronika","chapter":"3","verse":"13","text":"Uye kana murimi, hama, musaneta pakuita zvakanaka."},{"book":"2 VaTesaronika","chapter":"3","verse":"14","text":"Kana pano munhu asingateereri kurayira kwedu mutsamba iyi, mumungwarire. Musafambidzana naye, kuitira kuti anyare."},{"book":"2 VaTesaronika","chapter":"3","verse":"15","text":"Asi musamutora somuvengi, asi mumuyambire sehama."},{"book":"2 VaTesaronika","chapter":"3","verse":"16","text":"Zvino Ishe worugare ngaakupei rugare nguva dzose nomunzira dzose."},{"book":"2 VaTesaronika","chapter":"3","verse":"17","text":"Ini Pauro, ndanyora kwaziso iyi noruoko rwangu, chinova ndicho chiratidzo mutsamba dzangu dzose."},{"book":"2 VaTesaronika","chapter":"3","verse":"18","text":"Nyasha dzaIshe wedu Jesu Kristu ngadzive nemi mose."}]}