{"data":[{"book":"Yohans Bek'o","chapter":"19","verse":"1","text":"Haniyere okoon hank'o etiru ayi ash k'aar artsok'o een wotts k'ááro darotse tshishi «Haleluya!19:1 Haleluya: Eto Ibrayist'iy noon keewon «Ik'o udewe» etee.  kashiyonat mangon angonwere no Ik'o Izar Izewerke!"},{"book":"Yohans Bek'o","chapter":"19","verse":"2","text":"19:2 Iwi. 32:43; 2 Naash. 9:7  Bí angshonwere arik wotat kááwe, datsu b widon kimshtsu een wotts widetsu angsht bin fayere, bin fayatnwere b́ guutswots weero wershre.»"},{"book":"Yohans Bek'o","chapter":"19","verse":"3","text":"19:3 Isa. 34:10  Aaninwere, «Haleluya! biyitsere keshiru s'úwo dúre dúrosh dambaan keshetwe!» etniye bokuhiri."},{"book":"Yohans Bek'o","chapter":"19","verse":"4","text":"Hiye awd eenashuwotsnat awd azeets kashetswotswere naashi jooratse beyiru Ik'o Izar Izewersh bobaron gúp'gúp'at «Amen haleluya!» ett bosagadi."},{"book":"Yohans Bek'o","chapter":"19","verse":"5","text":"Haniyakon «Bín shatiru b́ guuts jamwotso, k'ac'nwotsu een eenwotsu Izar Izeweri udoore!» etirwo naashi joorotse b́ keshi."},{"book":"Yohans Bek'o","chapter":"19","verse":"6","text":"19:6 Hzk'. 1:24; Dub. 93:1; 97:1; 99:1  Ay ashuwots k'ááro wos'iru aats k'arok'o, kúp' wotts guumi k'arok'o artso hank'o bí eree tshishi, «Haleluya! jam faltso no doonzo Izar Izewer naashitwe!"},{"book":"Yohans Bek'o","chapter":"19","verse":"7","text":"Mereero jiwo b́ bodtsotse b́ guuyúnwere k'anbdek'tsotse woore gene'owone! gene'o woshwone! bínowere mangiwone!"},{"book":"Yohans Bek'o","chapter":"19","verse":"8","text":"Golirwonat s'ayin taho b tahitwok'o bish imk'rere, tahanwere S'ayinwots kááw finoniye.»"},{"book":"Yohans Bek'o","chapter":"19","verse":"9","text":"Haniyak melakiyo «Mereero jiwoki móónat ushok s'eegetswots derekne» err guud'e bí eti, manats dabtnwere «Ik'o aap'anots arikeewwotsiye» bí eti."},{"book":"Yohans Bek'o","chapter":"19","verse":"10","text":"Taawere sagadosh melakiyo tufishirots t baron t gup' gup'i, ernmó «K'aye! han k'alk'aye! taawere neenat Iyesussh gawo detsts ni eshuwotsnton guuts taane, Ik'osh sagadowe! ari bek' jamo Iyesus jangoshe b́gawefoni» bíeti taasha."},{"book":"Yohans Bek'o","chapter":"19","verse":"11","text":"Hniyere okoon daro b́ k'eshere t bek'i, mann nas' farsho t bek'i, farshmanatsnowere bedek'ts amanetsonat arika etetsoniye, bíwere kááwon angshitwe, kááwono kaaritwe,"},{"book":"Yohans Bek'o","chapter":"19","verse":"12","text":"19:12 Dan. 10:6  Bí ááwwots tawi laluwe boari, b́ tookatsnowere ay zewdiyots fa'ane, bíyere okoon konúwor b́ danaw bíyats guut'ets shúútso fa'e b́teshi,"},{"book":"Yohans Bek'o","chapter":"19","verse":"13","text":"bíwere s'atson gupets taho tahdek'ke b́ teshi, b́ shúútsonwere «Ik' aap'a» eteeke."},{"book":"Yohans Bek'o","chapter":"19","verse":"14","text":"Nas' farshwotsats beedek'tswots, nas'onat s'ayin taho tahdek'ts daratsi jirwots b́jafrats botuwi,"},{"book":"Yohans Bek'o","chapter":"19","verse":"15","text":"19:15 Dub. 2:9; Isa. 63:3; Iyo. 3:13; Bek'. 14:20  ash naarwotsi bín b́ togetwo shiki goradi shasho b́ nonotsne b́ keshiri, bírri gumbonowere boon keewitwe, bíwere jam falts Ik'o fay shatiitso kitsit weyini biro fis'efook'o net'eetwe,"},{"book":"Yohans Bek'o","chapter":"19","verse":"16","text":"b́ tahonat b́ shokatse «Nugúswotsatsi nugúso doonzwots doonzo» etiru shúútso guut'ere."},{"book":"Yohans Bek'o","chapter":"19","verse":"17","text":"Maniyere il aawats need'dek'ts melaki iko t bek'i, bíwere daaratse bidiru kafuwotssh hank'o ett een k'aaron b́kuuhi, «Een wotts Ik' móónat ushok woore! ko'ewere!"},{"book":"Yohans Bek'o","chapter":"19","verse":"18","text":"nugúsuwots meetso, kes' jishirwots meetso, kúp kes'etswots meetso, farshetswotsnat farshwotsn meetso, guuts woterawwotsnat guutswots meetso, k'ac'nwotsnat een eenwots meetso, wáár moore.»"},{"book":"Yohans Bek'o","chapter":"19","verse":"19","text":"Mank'o s'ootsonat datsatsi nugúswotsn, boosh kes'fwotswere nas' farshatse beedek'tsonat bísh kes'f jirwotsnton kaarosh ikok boko'ere t bek'i,"},{"book":"Yohans Bek'o","chapter":"19","verse":"20","text":"19:20 Bek'. 13:1-8  ernmó s'ootso b́ deetseyi, bíntonwere b́ shinatse ayi adits keewwotsi finiru kootets nebiyo b́ deetseyi, bíwere s'ootso milikito detstswotsnat s'ootsman artsosh sagadat teshtswotsi adits keewo finat b́ sheelifwotsi, gitanots kashon bo befere dini k'arots bo juweyi."},{"book":"Yohans Bek'o","chapter":"19","verse":"21","text":"Oortswotsu nas' farshatse beyirwo nonotse keshiru shiki goradon boúd'eyi, kaf jamwots bo meetso maat bowori."}]}