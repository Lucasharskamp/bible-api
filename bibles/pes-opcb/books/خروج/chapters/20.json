{"data":[{"book":"خروج","chapter":"20","verse":"1","text":"خدا با موسی سخن گفت و این احکام را صادر کرد:"},{"book":"خروج","chapter":"20","verse":"2","text":"«من خداوند، خدای تو هستم، که تو را از اسارت و بندگی مصر آزاد کردم."},{"book":"خروج","chapter":"20","verse":"3","text":"«تو را خدایان دیگر غیر از من نباشد."},{"book":"خروج","chapter":"20","verse":"4","text":"«هیچگونه بُتی به شکل آنچه بالا در آسمان و آنچه بر زمین و آنچه در دریاست برای خود درست نکن."},{"book":"خروج","chapter":"20","verse":"5","text":"در برابر آنها زانو نزن و آنها را پرستش نکن، زیرا من که خداوند، خدای تو می‌باشم، خدای غیور هستم و کسانی را که با من دشمنی کنند، مجازات می‌کنم. این مجازات، شامل حال فرزندان آنها تا نسل سوم و چهارم نیز می‌گردد."},{"book":"خروج","chapter":"20","verse":"6","text":"اما بر کسانی که مرا دوست داشته باشند و دستورهای مرا پیروی کنند، تا هزار نسل رحمت می‌کنم."},{"book":"خروج","chapter":"20","verse":"7","text":"«از نام من که خداوند، خدای تو هستم به ناشایستگی استفاده نکن. اگر نام مرا با بی‌احترامی به زبان بیاوری یا به آن قسم دروغ بخوری، تو را مجازات می‌کنم."},{"book":"خروج","chapter":"20","verse":"8","text":"«روز شَبّات را به یاد داشته باش و آن را مقدّس بدار."},{"book":"خروج","chapter":"20","verse":"9","text":"در هفته شش روز کار کن،"},{"book":"خروج","chapter":"20","verse":"10","text":"ولی در روز هفتم که شَبّات یهوه خدای توست هیچ کار نکن، نه خودت، نه پسرت، نه دخترت، نه غلامت، نه کنیزت، نه مهمانانت و نه چارپایانت."},{"book":"خروج","chapter":"20","verse":"11","text":"چون خداوند در شش روز، آسمان و زمین و دریا و هر آنچه را که در آنهاست آفرید و روز هفتم دست از کار کشید. پس او روز شَبّات را مبارک خواند و آن را تقدیس کرد."},{"book":"خروج","chapter":"20","verse":"12","text":"«پدر و مادر خود را گرامی بدار تا در سرزمینی که خداوند، خدای تو به تو خواهد بخشید، عمر طولانی داشته باشی."},{"book":"خروج","chapter":"20","verse":"13","text":"«قتل نکن."},{"book":"خروج","chapter":"20","verse":"14","text":"«زنا نکن."},{"book":"خروج","chapter":"20","verse":"15","text":"«دزدی نکن."},{"book":"خروج","chapter":"20","verse":"16","text":"«بر همنوع خود شهادت دروغ نده."},{"book":"خروج","chapter":"20","verse":"17","text":"«به خانۀ همسایه‌ات طمع نکن. به زن همسایه‌ات، یا غلام و کنیزش، یا گاو و الاغش، یا اموالش طمع نکن.»"},{"book":"خروج","chapter":"20","verse":"18","text":"وقتی قوم اسرائیل رعد و برق و بالا رفتن دود را از کوه دیدند و صدای شیپور را شنیدند، از ترس لرزیدند. آنها در فاصله‌ای دور از کوه ایستادند"},{"book":"خروج","chapter":"20","verse":"19","text":"و به موسی گفتند:"},{"book":"خروج","chapter":"20","verse":"20","text":"موسی گفت: «نترسید، چون خدا برای این آمده است که شما را امتحان کند تا از این پس، از او بترسید و گناه نکنید.»"},{"book":"خروج","chapter":"20","verse":"21","text":"در حالی که همهٔ قوم آنجا ایستاده بودند، دیدند که موسی به ظلمت غلیظی که خدا در آن بود، نزدیک شد."},{"book":"خروج","chapter":"20","verse":"22","text":"آنگاه خداوند از موسی خواست تا به قوم اسرائیل چنین بگوید:"},{"book":"خروج","chapter":"20","verse":"23","text":"پس دیگر برای خود خدایانی از طلا و نقره نسازید و آنها را پرستش نکنید."},{"book":"خروج","chapter":"20","verse":"24","text":"«مذبحی که برای من می‌سازید باید از خاک زمین باشد. از گله و رمهٔ خود قربانیهای سوختنی و قربانیهای سلامتی روی این مذبح قربانی کنید. در جایی که من برای گرامیداشت نام خود تعیین می‌کنم، مذبح بسازید تا من آمده، شما را در آنجا برکت دهم."},{"book":"خروج","chapter":"20","verse":"25","text":"اگر خواستید مذبح را از سنگ بنا کنید، سنگها را با ابزار نشکنید و نتراشید، چون سنگهایی که روی آنها ابزار به کار رفته باشد مناسب مذبح من نیستند."},{"book":"خروج","chapter":"20","verse":"26","text":"برای مذبح، پله نگذارید مبادا وقتی از پله‌ها بالا می‌روید عریانی شما دیده شود."}]}