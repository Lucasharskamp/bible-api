{"data":[{"book":"АГЕЯ","chapter":"2","verse":"1","text":"На сёмым месяцы, у дваццаць першы дзень месяца, было слова Гасподняе праз Агея прарока:"},{"book":"АГЕЯ","chapter":"2","verse":"2","text":"скажы цяпер Зарававэлю, сыну Салафіілеваму, упраўцу Юдэі, і Ісусу, сыну Ясэдэкаваму, вялікаму іярэю, і рэшце народу:"},{"book":"АГЕЯ","chapter":"2","verse":"3","text":"хто застаўся паміж вамі, які бачыў гэты дом у ранейшай ягонай славе, і якім вы бачыце яго цяпер? Ці ня ёсьць ён у вашых вачах як бы нічым?"},{"book":"АГЕЯ","chapter":"2","verse":"4","text":"Але падбадзёрся сёньня, Зарававэль, кажа Гасподзь, падбадзёрся, Ісусе, сыне Ясэдэкаў, вялікі іярэй! падбадзёрся, увесь народзе зямлі, кажа Гасподзь, і рабеце працу, бо Я з вамі, кажа Гасподзь Саваоф."},{"book":"АГЕЯ","chapter":"2","verse":"5","text":"Запавет Мой, які Я заключыў з вамі пасьля выхаду вашага зь Егіпта, і дух Мой жыве сярод вас: ня бойцеся!"},{"book":"АГЕЯ","chapter":"2","verse":"6","text":"Бо так кажа Гасподзь Саваоф: яшчэ раз, - і гэта будзе неўзабаве, - Я патрасу неба і зямлю, мора і сушу,"},{"book":"АГЕЯ","chapter":"2","verse":"7","text":"і патрасу ўсе народы - і прыйдзе Жаданы ўсім народам, і напоўню дом гэты славаю, кажа Гасподзь Саваоф."},{"book":"АГЕЯ","chapter":"2","verse":"8","text":"Маё срэбра і Маё золата, кажа Гасподзь Саваоф."},{"book":"АГЕЯ","chapter":"2","verse":"9","text":"Слава гэтага апошняга храма будзе большая, чым ранейшага, кажа Гасподзь Саваоф; і на месцы гэтым Я дам мір, кажа Гасподзь Саваоф."},{"book":"АГЕЯ","chapter":"2","verse":"10","text":"На дваццаць чацьвёрты дзень дзявятага месяца, на другім годзе Дарыя, было слова Гасподняе праз Агея прарока:"},{"book":"АГЕЯ","chapter":"2","verse":"11","text":"так кажа Гасподзь Саваоф: спытайся ў сьвятароў пра закон і скажы:"},{"book":"АГЕЯ","chapter":"2","verse":"12","text":"калі хто нёс сьвяшчэннае мяса ў крысе вопраткі сваёй і крысом сваім дакрануўся да хлеба, альбо да чаго-небудзь гатаванага, альбо да алею, альбо якой-небудзь ежы, - ці зробіцца гэта сьвяшчэнным? І адказвалі сьвятары і сказалі: не."},{"book":"АГЕЯ","chapter":"2","verse":"13","text":"Потым сказаў Агей: а калі дакранецца да ўсяго гэтага хто-небудзь апаганены ад дакрананьня да мерцьвяка, ці зробіцца гэта нячыстым? І адказвалі сьвятары і сказалі: будзе нячыстае."},{"book":"АГЕЯ","chapter":"2","verse":"14","text":"Тады адказваў Агей і сказаў: такі гэты народ, такое племя перад Мною, кажа Гасподзь, і такія ўсе дзеі рук іхніх! І што яны прыносяць там, усё нячыстае."},{"book":"АГЕЯ","chapter":"2","verse":"15","text":"Цяпер павярнеце сэрца ваша на час ад гэтага дня і назад, калі яшчэ ня быў пакладзены камень на камень у храме Гасподнім."},{"book":"АГЕЯ","chapter":"2","verse":"16","text":"Прыходзілі, бывала, да капіцы, якая можа прыносіць дваццаць мераў, і аказвалася толькі дзесяць; прыходзілі да чавільні, каб начэрпаць пяцьдзясят мераў з чавільні, а аказвалася толькі дваццаць."},{"book":"АГЕЯ","chapter":"2","verse":"17","text":"Караў Я вас іржою і блякласьцю хлеба і градам усю працу рук вашых глуміў; але вы не зьвярталіся да Мяне, кажа Гасподзь."},{"book":"АГЕЯ","chapter":"2","verse":"18","text":"Адвярнеце ж сэрца ваша на час ад гэтага дня і назад, ад дваццаць чацьвёртага дня дзявятага месяца, ад таго дня, калі закладзены быў храм Гасподні; адвярнеце сэрца ваша:"},{"book":"АГЕЯ","chapter":"2","verse":"19","text":"ці ёсьць яшчэ ў засеках насеньне? Дагэтуль ні вінаградная лаза, ні смакоўніца, ні гранатавае дрэва, ні масьліна не давалі плоду; а з гэтага дня я дабраслаўляю іх."},{"book":"АГЕЯ","chapter":"2","verse":"20","text":"І было слова Гасподняе да Агея другі раз у дваццаць чацьвёрты дзень месяца, і сказана:"},{"book":"АГЕЯ","chapter":"2","verse":"21","text":"скажы Зарававэлю, упраўцу Юдэі: патрасу Я неба і зямлю;"},{"book":"АГЕЯ","chapter":"2","verse":"22","text":"і скіну троны царстваў і вынішчу сілу царстваў язычніцкіх, перакулю калясьніцы і тых, што сядзяць на іх, і скінутыя будуць коні і верхаўцы іхнія, кожны мечам другога."},{"book":"АГЕЯ","chapter":"2","verse":"23","text":"У той дзень, кажа Гасподзь Саваоф, Я вазьму цябе, Зарававэль, сыне Салафіілаў, раб Мой, кажа Гасподзь, і буду трымаць цябе як пячатку, бо Я выбраў цябе, кажа Гасподзь Саваоф."}]}