{"data":[{"book":"AbaseRoma","chapter":"12","verse":"1","text":"Ngakho-ke, ngiyalincenga bazalwane, ngenxa yomusa kaNkulunkulu, ukuba linikele imizimba yenu njengemihlatshelo ephilayo, engcwele lemthokozisayo uNkulunkulu, okuyikukhonza kwenu ngomoya."},{"book":"AbaseRoma","chapter":"12","verse":"2","text":"Lingavumi futhi ukulingisa umhlaba lo, kodwa liguqulwe ingqondo zenu zibe zintsha. Lapho-ke lizakwenelisa ukuhlola lokwamukela lokho okuyintando kaNkulunkulu, intando yakhe elungileyo, ethokozisayo lepheleleyo."},{"book":"AbaseRoma","chapter":"12","verse":"3","text":"Ngoba ngomusa engiwuphiweyo ngithi kini lonke: Lingacabangi ngokuzazisa kakhulu ukwedlula okufaneleyo, kodwa lizicabangele ngokuqonda, ngokuhambelana lesilinganiso sokukholwa uNkulunkulu aliphe khona."},{"book":"AbaseRoma","chapter":"12","verse":"4","text":"Njengalokhu omunye lomunye wethu elomzimba owodwa olezitho ezinengi, njalo izitho lezi zonke kazenzi msebenzi munye,"},{"book":"AbaseRoma","chapter":"12","verse":"5","text":"Ngokunjalo kuKhristu thina abanengi sibumba umzimba owodwa, njalo ilunga linye ngalinye ngelawamanye wonke."},{"book":"AbaseRoma","chapter":"12","verse":"6","text":"Silezipho ezehlukeneyo, kusiya ngomusa esawuphiwayo. Nxa isipho somuntu siyikuphrofitha, kasisebenzise ngokulingana lokukholwa kwakhe."},{"book":"AbaseRoma","chapter":"12","verse":"7","text":"Nxa siyikukhonza, kakhonze: nxa siyikufundisa, kafundise;"},{"book":"AbaseRoma","chapter":"12","verse":"8","text":"nxa singesokukhuthaza, kakhuthaze; nxa siyikupha, kasiphe ngothando; nxa siyibukhokheli, kabuse ngokukhuthala; nxa siyikubonakalisa umusa, kakwenze ngokuthokoza."},{"book":"AbaseRoma","chapter":"12","verse":"9","text":"Uthando kumele lube qotho. Zondani okubi libambelele kokulungileyo."},{"book":"AbaseRoma","chapter":"12","verse":"10","text":"Zimiseleni omunye komunye ngothando lobuzalwane. Hloniphanani okudlula ukuzihlonipha kwenu."},{"book":"AbaseRoma","chapter":"12","verse":"11","text":"Lingaphelelwa yikutshiseka, kodwa gcinani ukutshiseka kwenu komoya, likhonza iNkosi."},{"book":"AbaseRoma","chapter":"12","verse":"12","text":"Thokozani ekwethembeni, libekezele ekuhlukuluzweni, libambelele ekukhulekeni."},{"book":"AbaseRoma","chapter":"12","verse":"13","text":"Bapheni abantu bakaNkulunkulu abaswelayo. Zejwayezeni ukuphana."},{"book":"AbaseRoma","chapter":"12","verse":"14","text":"Babusiseni labo abalihluphayo; busisani lingaqalekisi."},{"book":"AbaseRoma","chapter":"12","verse":"15","text":"Thokozani lalabo abathokozayo, lilile lalabo abalilayo."},{"book":"AbaseRoma","chapter":"12","verse":"16","text":"Hlalisanani ngokuzwana. Lingazigqaji, kodwa lihlanganyele labantukazana. Lingazikhukhumezi."},{"book":"AbaseRoma","chapter":"12","verse":"17","text":"Lingaphindiseli muntu okubi ngokubi. Nanzelelani ukwenza okulungileyo phambi kwabantu bonke."},{"book":"AbaseRoma","chapter":"12","verse":"18","text":"Nxa kusenzakala, kusiya mayelana lokubona kwenu, hlalani ngokuthula labantu bonke."},{"book":"AbaseRoma","chapter":"12","verse":"19","text":"Lingaphindiseli, bangane bami abathandekayo, kodwa litshiyele ulaka lukaNkulunkulu ithuba, ngoba kulotshiwe ukuthi: “Ukuphindisela ngokwami; ngizabuyisela,”12.19 UDutheronomi 32.35 kutsho iNkosi."},{"book":"AbaseRoma","chapter":"12","verse":"20","text":"Esikhundleni salokho:"},{"book":"AbaseRoma","chapter":"12","verse":"21","text":"Linganqotshwa ngokubi, kodwa nqobani ububi ngobuhle."}]}