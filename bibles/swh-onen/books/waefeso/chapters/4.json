{"data":[{"book":"Waefeso","chapter":"4","verse":"1","text":"Basi, mimi niliye mfungwa wa Bwana, nawasihi mwenende kama inavyostahili wito wenu mlioitiwa."},{"book":"Waefeso","chapter":"4","verse":"2","text":"Kwa unyenyekevu wote na upole, mkiwa wavumilivu, mkichukuliana kwa upendo."},{"book":"Waefeso","chapter":"4","verse":"3","text":"Jitahidini kudumisha umoja wa Roho katika kifungo cha amani."},{"book":"Waefeso","chapter":"4","verse":"4","text":"Kuna mwili mmoja na Roho mmoja, kama vile mlivyoitwa katika tumaini moja."},{"book":"Waefeso","chapter":"4","verse":"5","text":"Tena kuna Bwana mmoja, imani moja, ubatizo mmoja,"},{"book":"Waefeso","chapter":"4","verse":"6","text":"Mungu mmoja ambaye ni Baba wa wote, aliye juu ya yote, katika yote na ndani ya yote."},{"book":"Waefeso","chapter":"4","verse":"7","text":"Lakini kila mmoja wetu amepewa neema kwa kadiri ya kipimo cha kipawa cha Kristo."},{"book":"Waefeso","chapter":"4","verse":"8","text":"Kwa hiyo husema:"},{"book":"Waefeso","chapter":"4","verse":"9","text":"(Asemapo “alipaa juu,” maana yake nini isipokuwa ni kusema pia kwamba Kristo alishuka pande za chini sana za dunia?4:9 Pande za chini sana za dunia hapa maana yake Sheol kwa Kiebrania, yaani Kuzimu."},{"book":"Waefeso","chapter":"4","verse":"10","text":"Yeye aliyeshuka ndiye alipaa juu zaidi kupita mbingu zote, ili apate kuujaza ulimwengu wote.)"},{"book":"Waefeso","chapter":"4","verse":"11","text":"Ndiye aliweka wengine kuwa mitume, wengine kuwa manabii, wengine kuwa wainjilisti, wengine kuwa wachungaji na walimu,"},{"book":"Waefeso","chapter":"4","verse":"12","text":"kwa kusudi la kuwakamilisha watakatifu kwa ajili ya kazi za huduma, ili kwamba mwili wa Kristo upate kujengwa"},{"book":"Waefeso","chapter":"4","verse":"13","text":"mpaka sote tutakapoufikia umoja katika imani na katika kumjua sana Mwana wa Mungu na kuwa watu wazima kwa kufikia kimo cha ukamilifu wa Kristo."},{"book":"Waefeso","chapter":"4","verse":"14","text":"Ili tusiwe tena watoto wachanga, tukitupwatupwa huku na huku na kuchukuliwa na kila upepo wa mafundisho kwa hila za watu, kwa ujanja, kwa kufuata njia zao za udanganyifu."},{"book":"Waefeso","chapter":"4","verse":"15","text":"Badala yake, tukiambiana kweli kwa upendo, katika mambo yote tukue, hata tumfikie yeye aliye kichwa, yaani, Kristo."},{"book":"Waefeso","chapter":"4","verse":"16","text":"Kutoka kwake, mwili wote ukiwa umeungamanishwa na kushikamanishwa pamoja kwa msaada wa kila kiungo, hukua na kujijenga wenyewe katika upendo, wakati kila kiungo kinafanya kazi yake."},{"book":"Waefeso","chapter":"4","verse":"17","text":"Hivyo nawaambia hivi, nami nasisitiza katika Bwana kwamba, msiishi tena kama watu wa Mataifa waishivyo, katika ubatili wa mawazo yao."},{"book":"Waefeso","chapter":"4","verse":"18","text":"Watu hao akili zao zimetiwa giza na wametengwa mbali na uzima wa Mungu kwa sababu ya ujinga wao kutokana na ugumu wa mioyo yao."},{"book":"Waefeso","chapter":"4","verse":"19","text":"Wakiisha kufa ganzi, wamejitia katika mambo ya ufisadi na kupendelea kila aina ya uchafu, wakiendelea kutamani zaidi."},{"book":"Waefeso","chapter":"4","verse":"20","text":"Lakini ninyi, hivyo sivyo mlivyojifunza Kristo."},{"book":"Waefeso","chapter":"4","verse":"21","text":"Kama hivyo ndivyo ilivyo, ninyi mmemsikia, tena mmefundishwa naye, vile kweli ilivyo katika Yesu."},{"book":"Waefeso","chapter":"4","verse":"22","text":"Mlifundishwa kuuvua mwenendo wenu wa zamani, utu wenu wa kale, ulioharibiwa na tamaa zake za udanganyifu,"},{"book":"Waefeso","chapter":"4","verse":"23","text":"ili mfanywe upya roho na nia zenu,"},{"book":"Waefeso","chapter":"4","verse":"24","text":"mkajivike utu mpya, ulioumbwa sawasawa na mfano wa Mungu katika haki yote na utakatifu."},{"book":"Waefeso","chapter":"4","verse":"25","text":"Kwa hiyo kila mmoja wenu avue uongo na kuambiana kweli mtu na jirani yake, kwa maana sisi sote tu viungo vya mwili mmoja."},{"book":"Waefeso","chapter":"4","verse":"26","text":"Mkikasirika, msitende dhambi, wala jua lisichwe mkiwa bado mmekasirika,"},{"book":"Waefeso","chapter":"4","verse":"27","text":"wala msimpe ibilisi nafasi."},{"book":"Waefeso","chapter":"4","verse":"28","text":"Yeye ambaye amekuwa akiiba, asiibe tena, lakini lazima ajishughulishe, afanye kitu kifaacho kwa mikono yake mwenyewe, ili awe na kitu cha kuwagawia wahitaji."},{"book":"Waefeso","chapter":"4","verse":"29","text":"Maneno mabaya yasitoke vinywani mwenu, bali yale yafaayo kwa ajili ya kuwajenga wengine kulingana na mahitaji yao, ili yawafae wale wasikiao."},{"book":"Waefeso","chapter":"4","verse":"30","text":"Wala msimhuzunishe Roho Mtakatifu wa Mungu, ambaye kwake mlitiwa muhuri kwa ajili ya siku ya ukombozi."},{"book":"Waefeso","chapter":"4","verse":"31","text":"Ondoeni kabisa uchungu, ghadhabu, hasira, makelele na masingizio pamoja na kila aina ya uovu."},{"book":"Waefeso","chapter":"4","verse":"32","text":"Kuweni wafadhili na wenye kuhurumiana ninyi kwa ninyi, mkisameheana, kama vile naye Mungu katika Kristo alivyowasamehe ninyi."}]}