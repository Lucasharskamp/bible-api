{"data":[{"book":"Jezussirach","chapter":"19","verse":"1","text":"Wie zo doet, wordt zeker niet rijk; Want wie het kleine versmaadt, gaat te gronde."},{"book":"Jezussirach","chapter":"19","verse":"2","text":"Wijn en vrouwen maken het hart overmoedig, En wie met deernen zich afgeeft, is nog vermeteler;"},{"book":"Jezussirach","chapter":"19","verse":"3","text":"Verrotting en wormen nemen hem in bezit, Want een vermetel mens wordt weggerukt."},{"book":"Jezussirach","chapter":"19","verse":"4","text":"Wie lichtvaardig gelooft, is lichtzinnig van hart; Wie zo zich bezondigt, misdoet tegen zichzelf."},{"book":"Jezussirach","chapter":"19","verse":"5","text":"Want wie zich over boosheid verheugt, wordt veracht,"},{"book":"Jezussirach","chapter":"19","verse":"6","text":"En wie praatjes herhaalt, heeft geen verstand."},{"book":"Jezussirach","chapter":"19","verse":"7","text":"Wil daarom nooit iets oververtellen, Dan zal men ook u niet bekladden."},{"book":"Jezussirach","chapter":"19","verse":"8","text":"Hetzij vriend of vijand, vertel het niet; Kan het zonder zonde, breng het niet aan."},{"book":"Jezussirach","chapter":"19","verse":"9","text":"Want men hoort u aan, en is voor u op zijn hoede, En ter gelegener tijd zal men u er om haten."},{"book":"Jezussirach","chapter":"19","verse":"10","text":"Hebt ge iets gehoord, laat het met u sterven; Wees gerust: het doet u niet bersten."},{"book":"Jezussirach","chapter":"19","verse":"11","text":"De dwaas krijgt weeÃ«n van een nieuwtje, Zoals de barende van haar dracht;"},{"book":"Jezussirach","chapter":"19","verse":"12","text":"Zoals een pijl vasthaakt in het vlees van de schenkel, Zo een nieuwtje in het hart van den dwaas."},{"book":"Jezussirach","chapter":"19","verse":"13","text":"Ondervraag uw vriend, of hij het niet heeft gedaan; En deed hij het wel, dat hij het niet weer doe."},{"book":"Jezussirach","chapter":"19","verse":"14","text":"Ondervraag uw vriend, of hij het niet heeft gezegd, En zei hij het wel, dat hij het niet weer zegge."},{"book":"Jezussirach","chapter":"19","verse":"15","text":"Ondervraag uw vriend, want men lastert veel; Geloof dus niet al wat men zegt."},{"book":"Jezussirach","chapter":"19","verse":"16","text":"Men doet soms een misstap, maar zonder bedoeling; Maar wie heeft er niet met zijn tong gezondigd?"},{"book":"Jezussirach","chapter":"19","verse":"17","text":"Ondervraag uw vriend, eer ge hem bedreigt, En neem de Wet van den Allerhoogste in acht."},{"book":"Jezussirach","chapter":"19","verse":"20","text":"Volmaakte wijsheid is de vreze des Heren, Volkomen wijsheid streeft naar het volbrengen der Wet;"},{"book":"Jezussirach","chapter":"19","verse":"22","text":"Maar de kennis der boosheid is geen wijsheid, En de raad der zondaars geen verstand."},{"book":"Jezussirach","chapter":"19","verse":"23","text":"Er is een schranderheid, die een gruwel is, En er zijn onverstandigen zonder boosheid."},{"book":"Jezussirach","chapter":"19","verse":"24","text":"Beter zwak van inzicht, maar godvrezend, Dan een groot verstand, maar de Wet overtredend."},{"book":"Jezussirach","chapter":"19","verse":"25","text":"Er is een geslepen sluwheid, maar onrechtvaardig, Die het recht verdraait, als ze vonnis velt."},{"book":"Jezussirach","chapter":"19","verse":"26","text":"Men gaat soms rond, als gebukt onder rouw, Maar zijn binnenste is vol bedrog;"},{"book":"Jezussirach","chapter":"19","verse":"27","text":"Met gebogen hoofd, als wezenloos, Maar onverhoeds zal hij u overvallen."},{"book":"Jezussirach","chapter":"19","verse":"28","text":"Hij mist de kracht, om zonde te doen, Maar zo gauw hij de kans ziet, doet hij kwaad."},{"book":"Jezussirach","chapter":"19","verse":"29","text":"Aan het gezicht kent men den mens, Aan de gelaatstrekken kent men den wijze."},{"book":"Jezussirach","chapter":"19","verse":"30","text":"'s Mensen kleding, zijn lachen en gang Tonen, wat hij werkelijk is."}]}