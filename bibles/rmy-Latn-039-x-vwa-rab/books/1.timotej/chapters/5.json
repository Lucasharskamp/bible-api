{"data":[{"book":"1. Timotej","chapter":"5","verse":"1","text":"E purane manuše ma ukorin strogo, nego vaćer lese sar dadese, e ternenđe sar phraljenđe,"},{"book":"1. Timotej","chapter":"5","verse":"2","text":"e purane romnjenđe sar dajenđe, a e ternjenđe sar phenjenđe, ani sa i čistota."},{"book":"1. Timotej","chapter":"5","verse":"3","text":"Poštujin e udovicen kolen nane ko te dikhel."},{"book":"1. Timotej","chapter":"5","verse":"4","text":"Ali, te e udovica isi čhave ili unukija, najangle on nek sikljoven te mothoven pobožnost dikhindoj pumare čherutnen hem ađahar te irinen pumare dadenđe hem dajenđe, adalese soi adava šukar anglo Devel."},{"book":"1. Timotej","chapter":"5","verse":"5","text":"A i džuvli kojai čače udovica hem nane ko te dikhel la, čhivđa pli nada ano Devel, hem dive hem rat terđola ano moliba hem ano rodiba."},{"book":"1. Timotej","chapter":"5","verse":"6","text":"A okoja koja živini raspusno, već muli iakoi dživdi."},{"book":"1. Timotej","chapter":"5","verse":"7","text":"Vaćer lenđe sa adava, te oven bizi mana."},{"book":"1. Timotej","chapter":"5","verse":"8","text":"A te neko na dikhela ple jerje, najangle ple čherutnen, adava odrekninđa pe oti vera hem po bišukari e nevernikostar."},{"book":"1. Timotej","chapter":"5","verse":"9","text":"Ano popis oto udovice šaj te čhivel pe okoja koja nane po terni taro šovardeš berš, kola inele jekh rom."},{"book":"1. Timotej","chapter":"5","verse":"10","text":"Oj valjani te ovel pendžardi palo plo šukar ćeriba, te barjarđa čhaven, te inele gostoljubivo, te thovđa o pre e Devlesere manušengere, te pomožinđa okolenđe kola ine ani nevolja, te posvetinđa pe zako đijekh šukar ćeriba."},{"book":"1. Timotej","chapter":"5","verse":"11","text":"E terne udovicen ma čhiv ko popis, adalese so kad i požuda cidela len e Hristestar, mangena te den pe."},{"book":"1. Timotej","chapter":"5","verse":"12","text":"Ađahar upra peste anena osuda, adalese so phagle pumaro angluno dindo lafi e Devlese."},{"book":"1. Timotej","chapter":"5","verse":"13","text":"Sem adalestar soi lenjiva, siklile te džan oto čher ko čher, hem na samo soi lenjiva, nego hem ogovorinena hem mešinena pe kaj nane lengiri buti, vaćerindoj so na valjani."},{"book":"1. Timotej","chapter":"5","verse":"14","text":"Adalese mangava o terne udovice te den pe, te bijanen čhaven, te dikhen pumaro čher, te na den than e dušmanese zako prigovor."},{"book":"1. Timotej","chapter":"5","verse":"15","text":"Adalese so, nesave već cidinde pe e veratar hem džele palo Sotoni."},{"book":"1. Timotej","chapter":"5","verse":"16","text":"Te nesava vernica isi udovice kolen dikhela, nek ćerel ađahar, te na perel o pharipe upri khanđiri, te šaj i khanđiri te pomožini e udovicen kolen čače nane ko te dikhel."},{"book":"1. Timotej","chapter":"5","verse":"17","text":"O starešine kola šukar vodinena i khanđiri zaslužinena duplo čast, najangle okola kola propovedinena hem sikavena."},{"book":"1. Timotej","chapter":"5","verse":"18","text":"Adalese so o Sveto lil vaćeri: “Ma phand o muj e guruvesoro sar te na hal kad ćerela buti” hem “O bućarno zaslužini pli plata.”"},{"book":"1. Timotej","chapter":"5","verse":"19","text":"Ma prihvatin i tužba protiv o starešina, sem kad isi duj ili trin svedoci."},{"book":"1. Timotej","chapter":"5","verse":"20","text":"Okolen kola grešinena ukorin anglo sarijende, te šaj averen te ovel dar te grešinen."},{"book":"1. Timotej","chapter":"5","verse":"21","text":"Rodava tutar anglo Devel, anglo Hrist Isus hem anglo izabirime anđelja te ićere tut ko sa akava bizo predrasude hem te na ićere nekasiri strana."},{"book":"1. Timotej","chapter":"5","verse":"22","text":"Ma siđar te čhive te vasta upra nekaste. Ma te ovel tut ništa averengere grehencar; dikh te ačhove čisto."},{"book":"1. Timotej","chapter":"5","verse":"23","text":"Ma više pi samo pani, le pohari hem mol zako to želuco hem zako adava so but puti injan namborme."},{"book":"1. Timotej","chapter":"5","verse":"24","text":"Nesave manušengere grehija dičhovena, hem angleder olendar džana ko sudo e Devlesoro. A isi hem okola kasere grehija ka dičhoven ko sudo."},{"book":"1. Timotej","chapter":"5","verse":"25","text":"Ađahar, hem e manušengere šukar ćeriba dičhovena, a hem kad na dičhovena, našti te ačhoven garavde."}]}