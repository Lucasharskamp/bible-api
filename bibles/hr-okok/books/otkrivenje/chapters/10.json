{"data":[{"book":"Otkrivenje","chapter":"10","verse":"1","text":"Ugledam zatim još jednoga jakog anđela kako silazi s neba okružen oblacima, s dugom iznad glave. Lice mu je sjalo poput sunca, a noge poput ognjenih stupova."},{"book":"Otkrivenje","chapter":"10","verse":"2","text":"U ruci je imao maleni razvijeni svitak. Desnom nogom stane na more, a lijevom na zemlju"},{"book":"Otkrivenje","chapter":"10","verse":"3","text":"pa poviče glasno kao da lav riče. Kad vikne, zatutnji sedam gromova."},{"book":"Otkrivenje","chapter":"10","verse":"4","text":"Kad je progovorilo sedam gromova htio sam to zapisati, ali začujem glas s neba: “Sačuvaj tajnim što je reklo sedam gromova. To ne zapisuj.”"},{"book":"Otkrivenje","chapter":"10","verse":"5","text":"Zatim snažni anđeo što je stajao na moru i na zemlji podigne desnu ruku prema nebu."},{"book":"Otkrivenje","chapter":"10","verse":"6","text":"Zakune se u ime onoga koji živi u vijeke vjekova, koji je stvorio nebo i sve u njemu, zemlju i sve na njoj, more i sve u njemu te reče: “Bog više neće čekati."},{"book":"Otkrivenje","chapter":"10","verse":"7","text":"Kad se oglasi trublja sedmoga anđela, Božji će se tajni naum ispuniti, kao što je svojim slugama navijestio po prorocima.”"},{"book":"Otkrivenje","chapter":"10","verse":"8","text":"Evo glasa s neba: “Idi i uzmi razvijen svitak od anđela koji stoji na moru i na zemlji.”"},{"book":"Otkrivenje","chapter":"10","verse":"9","text":"Pristupim mu zato i zamolim ga da mi dade svitak. “Uzmi ga i pojedi”, reče mi. “U ustima će ti biti sladak kao med, ali kad ga progutaš, zagorčit će ti utrobu.”"},{"book":"Otkrivenje","chapter":"10","verse":"10","text":"Uzmem ga iz njegove ruke i pojedem. U ustima mi je bio sladak, ali mi je zagorčio utrobu."},{"book":"Otkrivenje","chapter":"10","verse":"11","text":"Zatim mi reče: “Moraš opet prorokovati narodima, pucima i kraljevima.”"}]}