{"data":[{"book":"Waeburaniya","chapter":"11","verse":"1","text":"Ukumtoghola Imulungu kuko kumanya kwa hakika aghala ghatubeta, na kutoghola ghendo aghala yang'aghakoneka bae."},{"book":"Waeburaniya","chapter":"11","verse":"2","text":"Kwa ukutoghola kwawo, iwabala wetu tsawatogholighwa ne Imulungu."},{"book":"Waeburaniya","chapter":"11","verse":"3","text":"Kwa kumtoghola Imulungu twetwe twomanya ka isi yose tsailumbighwa kwa laghitso lya Imulungu, ipfinu ipfikoneka pfilumbighwa kulawa mne pfinu ing'apfikoneka."},{"book":"Waeburaniya","chapter":"11","verse":"4","text":"Kwa kumtoghola Imulungu Abeli tsakamlapfila Imulungu nambiko inoghile kubita ya Kaini. Kwa kutoghola kwake, kamnoghelesa Imulungu ahala haitoghole nambiko yake. Hata ka Abeli tsakafa, aghala ghatendile ghang'ali ghotulangulitsa."},{"book":"Waeburaniya","chapter":"11","verse":"5","text":"Kwa kumtoghola Imulungu Enoki tsakasolighwa kulanga, apfo ng'afile bae. Ng'oneke keli kwaapfila Imulungu tsakamsola. Ghamaandiko Mahenzeluka gholonga hala ng'ana yasolighwe, tsakatogholighwa ka imunu iyamnoghelese Imulungu."},{"book":"Waeburaniya","chapter":"11","verse":"6","text":"Kuduhu imunu iyodaha kumnoghelesa Imulungu bila kumtoghola, kwaapfila imunu wowose iyomghendela Imulungu kobamighwa atoghole ka Imulungu kabaho, nae kowaghweka awala iwombama kwa ukwiyunda."},{"book":"Waeburaniya","chapter":"11","verse":"7","text":"Kwa kumtoghola Imulungu Nuhu tsakalongelighwa ne Imulungu aghala ighakutsa hambele, aghala ng'ana ghoneke bae. Kwa pfila pfamuhulikitse Imulungu, katsenga safina"},{"book":"Waeburaniya","chapter":"11","verse":"8","text":"Kwa kumtoghola Imulungu Abrahamu hakemighwe aghende mne isi iyalongile Imulungu katsomwing'a, koka mne isi yake kuya ng'amanyile ang'ali yoghenda kwani."},{"book":"Waeburaniya","chapter":"11","verse":"9","text":"Kwa kumtoghola Imulungu, Abrahamu tsakakala muhenza mne isi yelaghane ne Imulungu. Tsakakala mne pfibumbulika na Isaka na Yakobu, iwabokele ghaghala ghalaghane Imulungu."},{"book":"Waeburaniya","chapter":"11","verse":"10","text":"Kwaapfila Abrahamu tsayang'ali yobeta ghumji ghune ghumsingi, ghumji ighupfikitsighwe na kutsengighwa ne Imulungu mwenyegho."},{"book":"Waeburaniya","chapter":"11","verse":"11","text":"Kwa kumtoghola Imulungu Abrahamu tsakawa aba hata ka tsakalala ng'ani, na Sara tsaang'ali ng'akweleka bae. Abrahamu tsakamtoghola Imulungu ka katsotimitsa laghano lyake."},{"book":"Waeburaniya","chapter":"11","verse":"12","text":"Apfo kubitila imunu yumwe Abrahamu iyakalile ka kafa, tsawelekighwa iwanu wengi ing'awodahika bae kupetighwa, ka tsinondo tsa kulanga na msanga ghwa kumwani."},{"book":"Waeburaniya","chapter":"11","verse":"13","text":"Iwanu wano wose tsawafa aku womtoghola Imulungu. Ng'awabokele bae aghala ghayalaghane Imulungu, ila tsawaghona kwa kutali, tsawatoghola ka wawo tsawahenza na wabita nzila muisi."},{"book":"Waeburaniya","chapter":"11","verse":"14","text":"Iwanu awala iwolonga apfo, wakoneka ka woibama isi yawo iwenyegho."},{"book":"Waeburaniya","chapter":"11","verse":"15","text":"Wang'aikumbuke isi ila yawalawile, wang'adahile kubwela."},{"book":"Waeburaniya","chapter":"11","verse":"16","text":"Lekeni sambi woibama isi inoghile ghendo, isi ya kulanga. Apfo Imulungu ng'akona chinyala bae kukemighwa Imulungu wawo, kwaapfila kawatendela ghumji."},{"book":"Waeburaniya","chapter":"11","verse":"17","text":"Kwa kumtoghola Imulungu Abrahamu tsakatoghola kumlapfa nambiko Isaka imwanaghe nyalimwe hala hayaghetsighwe, tsakatenda apfo hata ka Isaka tsakakala imwana wa laghano lye Imulungu."},{"book":"Waeburaniya","chapter":"11","verse":"18","text":"Kwaapfila Imulungu tsakamlongela, “Kubitila Isaka kutsopata watsukulu wanikulongele.”"},{"book":"Waeburaniya","chapter":"11","verse":"19","text":"Abrahamu tsakatoghola Imulungu kodaha kuwatsilihula iwanu iwafile, kwa kulonga apfo Abrahamu tsakambokela keli Isaka kulawa kwe iwanu iwafile."},{"book":"Waeburaniya","chapter":"11","verse":"20","text":"Kwa kumtoghola Imulungu Isaka kawabaliki Yakobu na Esau, kwa aghala ighakutsa hambele."},{"book":"Waeburaniya","chapter":"11","verse":"21","text":"Kwa kumtoghola Imulungu Yakobu hayang'ali habehi kufa kawabaliki iwana wose wa Yosefu, kamtamanila Imulungu aku kaghamila ng'weku yake."},{"book":"Waeburaniya","chapter":"11","verse":"22","text":"Kwa kumtoghola Imulungu Yosefu hayang'ali habehi kufa, tsakalonga mbuli tsa Waisiraeli kulawa Misiri, kawalaghitsa waitendetse imipate yake."},{"book":"Waeburaniya","chapter":"11","verse":"23","text":"Kwa kumtoghola Imulungu welesi wa Musa tsawampfisa Musa kwa miyetsi midatu kulawa hayoneke. Tsawamwona kakala imwana yanoghile, ng'awapfukile bae ghamalaghitso gha imndewa."},{"book":"Waeburaniya","chapter":"11","verse":"24","text":"Kwa kumtoghola Imulungu, Musa hakulile kalema kukemighwa imwana wa neghe Farao mndewa wa misiri."},{"book":"Waeburaniya","chapter":"11","verse":"25","text":"Tsakasaghula kudununzika ne iwanu we Imulungu kubita kudeng'elela uhondo wa nzambi kwa ghamatsuwa chidogho."},{"book":"Waeburaniya","chapter":"11","verse":"26","text":"Tsakona ukumdununzikila Kiristu Mkombotsi kunogha ghendo kubita tsimali tsa Misiri kwaapfila tsayang'ali yololela ghweko lyake lya hambele."},{"book":"Waeburaniya","chapter":"11","verse":"27","text":"Kwa kumtoghola Imulungu Musa tsakalawa Misiri bila kupfuka maya ye mndewa. Kwaapfila tsakamlolela ghendo Imulungu yang'akoneka bae."},{"book":"Waeburaniya","chapter":"11","verse":"28","text":"Kwa kumtoghola Imulungu tsakatenda chihungo cha Pasaka na kulaghitsa idamu imitsighwe mne mibani, malaika wa lifwa aleke kuwakoma iwana chaudele wa Waisraeli."},{"book":"Waeburaniya","chapter":"11","verse":"29","text":"Kwa kumtoghola Imulungu Waisraeli tsawaloka ibahali ya Shamu ka mne isi isakale, lekeni Wamisiri hawabamile kuloka tsawafa mne ghamatsi."},{"book":"Waeburaniya","chapter":"11","verse":"30","text":"Kwa kumtoghola Imulungu imibanda ya ghumji ghwa Yeriko ighwa hasi Waisraeli hawaitsunguluke kwa ghamatsuwa saba."},{"book":"Waeburaniya","chapter":"11","verse":"31","text":"Kwa kumtoghola Imulungu Rahabu, pinga chiweghe ng'akomighwe bae na awala yang'awamuhulikitse Imulungu, kwaapfila tsakawabokela pfinoghile wapelembi wa Waisraeli."},{"book":"Waeburaniya","chapter":"11","verse":"32","text":"Lelo nonge choni keli? Nahela nyafwasi ya kulonga mbuli tsa Gidioni na tsa Balaki na tsa Samsoni na tsa Yefita na tsa Daudi na tsa Samweli na tsa manabii."},{"book":"Waeburaniya","chapter":"11","verse":"33","text":"Awo kwa kumtoghola Imulungu tsawawahuma iwandewa. Tsawahigha ka pfaimnogheletsa Imulungu na wabokela chayalaghane Imulungu. Tsawadiwa imilomo ye simba."},{"book":"Waeburaniya","chapter":"11","verse":"34","text":"Tsawatsima milambi ya ghumoto, tsawahoneka kukomighwa kwa imimaghe. Hawang'ali wahela tsingupfu, waghumighwa tsingupfu, tsawakala ne ngupfu mng'ondo, wawawinga asikali wahenza."},{"book":"Waeburaniya","chapter":"11","verse":"35","text":"Kwa kumtoghola Imulungu iwapinga wamwenga tsawoyitsighwa iwanu wawo iwafile iwatsilihulighwe. Wangi wawo tsawadununzika mbaka wafa, waleka kutoghola kulekelighwa ili watsilihuke na kwingila ughima unoghile."},{"book":"Waeburaniya","chapter":"11","verse":"36","text":"Wangi tsawabetsighwa na kutowighwa mbalati, na wamwenga tsawohighwa na kwasighwa mchifungo."},{"book":"Waeburaniya","chapter":"11","verse":"37","text":"Tsawafa kwa kutowighwa na ghamabwe, tsawaghanighwa kwa msumeno pfihande pfili, wakomighwa kwa imimaghe, tsawanga kuno na kuno aku wapfala ngotsi tse iwang'olo ne iwamene. Tsawakala wahingwa, wadununzighwa na watendelighwa ghehile."},{"book":"Waeburaniya","chapter":"11","verse":"38","text":"Tsang'aibamighwe bae iwanu we isi yose ino wakale ne iwanu ka awo. Tsawang'ali woyungayunga kunyika na mpfidunda, tsawakala mne tsimango na mne mipondo muisi."},{"book":"Waeburaniya","chapter":"11","verse":"39","text":"Iwanu wano wose watogholighwa ka wahuma kwa ukutoghola kwawo. Hata apfo ng'awabokele bae aghala ghalongile Imulungu,"},{"book":"Waeburaniya","chapter":"11","verse":"40","text":"kwaapfila Imulungu tsakatutendela twetwe chinu chinoghile ghendo kubita chawabokele wawo, ili wawo waleke kukamilika bila twetwe."}]}