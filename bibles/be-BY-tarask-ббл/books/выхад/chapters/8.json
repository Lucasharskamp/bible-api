{"data":[{"book":"ВЫХАД","chapter":"8","verse":"1","text":"І сказаў Гасподзь Майсею: ідзі да фараона і скажы яму: так кажа Гасподзь: адпусьці народ Мой, каб ён учыніў Мне служэньне;"},{"book":"ВЫХАД","chapter":"8","verse":"2","text":"калі ж ты ня згодзішся адпусьціць, дык вось, Я пакараю ўвесь край твой жабамі:"},{"book":"ВЫХАД","chapter":"8","verse":"3","text":"і закішыць рака жабамі, і яны выйдуць і ўвойдуць у дом твой, і ў спальню тваю, і на пасьцель тваю, і ў дамы рабоў тваіх і народу твайго, і ў печы твае, і ў дзежы твае,"},{"book":"ВЫХАД","chapter":"8","verse":"4","text":"і на цябе, і на народ твой, і на ўсіх рабоў тваіх узыдуць жабы."},{"book":"ВЫХАД","chapter":"8","verse":"5","text":"І сказаў Гасподзь Майсею: скажы Аарону: працягні руку тваю з посахам тваім на рэкі, на патокі і на азёры, і навядзі жаб на зямлю Егіпецкую."},{"book":"ВЫХАД","chapter":"8","verse":"6","text":"Аарон працягнуў руку сваю на воды Егіпецкія; і выйшлі жабы і пакрылі зямлю Егіпецкую."},{"book":"ВЫХАД","chapter":"8","verse":"7","text":"Тое самае зрабілі і магі чарамі сваімі і навялі жаб на зямлю Егіпецкую."},{"book":"ВЫХАД","chapter":"8","verse":"8","text":"І паклікаў фараон Майсея і Аарона і сказаў: памалецеся Госпаду, каб Ён вывеў жаб ад мяне і ад народу майго, і я адпушчу народ Ізраільскі прынесьці ахвяру Госпаду."},{"book":"ВЫХАД","chapter":"8","verse":"9","text":"Майсей сказаў фараону: назнач мне сам, калі памаліцца за цябе, за рабоў тваіх і за народ твой, каб жабы зьніклі ў цябе, у дамах тваіх, і засталіся толькі ў рацэ."},{"book":"ВЫХАД","chapter":"8","verse":"10","text":"Ён сказаў: заўтра. Майсей адказваў: будзе паводле слова твайго, каб ты ўведаў, што няма нікога, як Гасподзь Бог наш;"},{"book":"ВЫХАД","chapter":"8","verse":"11","text":"і сыдуць жабы ад цябе, ад дамоў тваіх, і ад рабоў тваіх і ад твайго народу; толькі ў рацэ яны застануцца."},{"book":"ВЫХАД","chapter":"8","verse":"12","text":"Майсей і Аарон выйшлі ад фараона, і Майсей заклікаў Бога пра жаб, якіх ён навёў на фараона."},{"book":"ВЫХАД","chapter":"8","verse":"13","text":"І зрабіў Гасподзь паводле слова Майсеевага: жабы вымерлі ў дамах, на дварах і ў палях;"},{"book":"ВЫХАД","chapter":"8","verse":"14","text":"і сабралі іх у кучы, і засьмярдзела зямля."},{"book":"ВЫХАД","chapter":"8","verse":"15","text":"І ўбачыў фараон, што зрабілася палёгка, і зацяў сэрца сваё, і не паслухаўся іх, як і казаў Гасподзь."},{"book":"ВЫХАД","chapter":"8","verse":"16","text":"І сказаў Гасподзь Майсею: скажы Аарону: працягні посах твой і ўдар у грудзі зямныя, і зробіцца заедзь па ўсёй зямлі Егіпецкай."},{"book":"ВЫХАД","chapter":"8","verse":"17","text":"Так яны і зрабілі: Аарон працягнуў руку сваю з посахам сваім, ударыў у грудзі зямныя, і зьявілася заедзь на людзях і на быдле. Усе грудзі зямныя пакрыліся заедзьдзю па ўсёй замлі Егіпецкай."},{"book":"ВЫХАД","chapter":"8","verse":"18","text":"Стараліся таксама і магі чарамі сваімі ўтварыць заедзь, але не маглі. І была заедзь на людзях і на быдле."},{"book":"ВЫХАД","chapter":"8","verse":"19","text":"І сказалі магі фараону: гэта палец Божы. Але сэрца фараонава зацялося і ён не паслухаўся іх, як і казаў Гасподзь."},{"book":"ВЫХАД","chapter":"8","verse":"20","text":"І сказаў Гасподзь Майсею: заўтра ўстань рана і зьявіся перад аблічча фараона. Вось, ён пойдзе да вады, і ты скажы яму: так кажа Гасподзь: адпусьці народ Мой, каб ён учыніў Мне служэньне."},{"book":"ВЫХАД","chapter":"8","verse":"21","text":"А калі не адпусьціш нарорду Майго, дык вось, Я нашлю на цябе і на рабоў тваіх сабачых мух, і напоўняцца дамы Егіпцянаў сабачымі мухамі і самая зямля, на якой яны жывуць;"},{"book":"ВЫХАД","chapter":"8","verse":"22","text":"і аддзялю таго ж дня зямлю Гесэм, на якой жыве народ Мой, і там ня будзе сабачых мух, каб ты ведаў, што Я Гасподзь сярод зямлі:"},{"book":"ВЫХАД","chapter":"8","verse":"23","text":"Я зраблю падзел паміж народам Маім і паміж народам тваім. Заўтра будзе гэтая азнака."},{"book":"ВЫХАД","chapter":"8","verse":"24","text":"Так і зрабіў Гасподзь: наляцела мноства сабачых мух у дом фараонаў, і ў дамы рабоў ягоных, і на ўсю зямлю Егіпецкую; гінула зямля ад сабачых мух."},{"book":"ВЫХАД","chapter":"8","verse":"25","text":"І паклікаў фараон Майсея і Аарона і сказаў: ідзеце, прынясеце ахвяру Богу вашаму ў той зямлі."},{"book":"ВЫХАД","chapter":"8","verse":"26","text":"Але Майсей сказаў: нельга гэтага зрабіць, бо агіднае Егіпцянам ахвяраваньне наша Госпаду, Богу нашаму: калі мы агідную Егіпцянам ахвяру будзем прыносіць на вачах у іх, дык ці не пабэюць яны нас камянямі?"},{"book":"ВЫХАД","chapter":"8","verse":"27","text":"Мы пойдзем у пустыню, на тры дні дарогі, і прынясём ахвяру Госпаду, Богу нашаму, як скажа нам."},{"book":"ВЫХАД","chapter":"8","verse":"28","text":"І сказаў фараон: я адпушчу вас прынесьці ахвяру Госпаду Богу вашаму ў пустыні, толькі не заходзьце далёка; памалецеся за мяне."},{"book":"ВЫХАД","chapter":"8","verse":"29","text":"Майсей сказаў: вось, я выходжу ад цябе і памалюся Госпаду, і сыдуць сабачыя мухі ад фараона, і ад рабоў ягоных, і ад народу ягонага заўтра; толькі фараон няхай перастане ашукваць, не адпускаючы народ прынесьці ахвяру Госпаду."},{"book":"ВЫХАД","chapter":"8","verse":"30","text":"І выйшаў Майсей ад фараона і памаліўся Госпаду."},{"book":"ВЫХАД","chapter":"8","verse":"31","text":"І зрабіў Гасподзь паводле слова Масеевага і зьвёў сабачых мух ад фараона, ад рабоў ягоных і ад народу ягонага: не засталося ніводнай."},{"book":"ВЫХАД","chapter":"8","verse":"32","text":"Але фараон зацяў сэрца сваё і гэтым разам і не адпусьціў народу."}]}