{"data":[{"book":"تثنیه","chapter":"28","verse":"1","text":"اگر تمام فرمانهای یهوه خدایتان را که امروز به شما می‌دهم به دقت اطاعت کنید، یهوه خدایتان شما را بر همۀ قومهای جهان برتری خواهد بخشید"},{"book":"تثنیه","chapter":"28","verse":"2","text":"و این برکات نصیبتان خواهد شد و بر شما خواهد ماند:"},{"book":"تثنیه","chapter":"28","verse":"3","text":"در شهر و مزرعه‌تان مبارک خواهید بود."},{"book":"تثنیه","chapter":"28","verse":"4","text":"فرزندان و محصولتان را برکت خواهد داد. گله و رمه شما را برکت خواهد داد."},{"book":"تثنیه","chapter":"28","verse":"5","text":"میوه و نانتان را برکت خواهد داد."},{"book":"تثنیه","chapter":"28","verse":"6","text":"به هر کجا که بروید و از هر کجا که بیرون بیایید مبارک خواهید بود."},{"book":"تثنیه","chapter":"28","verse":"7","text":"خداوند، دشمنانتان را در مقابل شما شکست خواهد داد. آنها از یک سو علیه شما بیرون خواهند آمد، ولی در برابر شما به هفت سو پراکنده خواهند شد."},{"book":"تثنیه","chapter":"28","verse":"8","text":"خداوند حاصل دسترنج شما را برکت خواهد داد و انبارهایتان را از غله پر خواهد ساخت. او شما را در سرزمینی که به شما می‌دهد برکت خواهد داد."},{"book":"تثنیه","chapter":"28","verse":"9","text":"اگر فرمانهای یهوه خدای خود را اطاعت کنید و در راه او گام بردارید، او نیز چنانکه برایتان سوگند خورده، شما را قوم مقدّس خود خواهد ساخت."},{"book":"تثنیه","chapter":"28","verse":"10","text":"آنگاه تمامی مردم جهان خواهند دید که شما قوم خاص خداوند هستید و از شما خواهند ترسید."},{"book":"تثنیه","chapter":"28","verse":"11","text":"خداوند در سرزمینی که برای اجدادتان سوگند خورد که به شما بدهد، نعمتهای فراوان به شما خواهد بخشید یعنی فرزندان بسیار، گله‌های زیاد و محصول فراوان."},{"book":"تثنیه","chapter":"28","verse":"12","text":"او روزنه‌های آسمان را گشوده، باران را به موقع خواهد فرستاد و شما را در همهٔ کارهایتان برکت خواهد داد. به قومهای زیادی قرض خواهید داد، ولی از آنان قرض نخواهید گرفت."},{"book":"تثنیه","chapter":"28","verse":"13","text":"چنانچه فقط گوش فرا داده، فرمانهای یهوه خدایتان را که امروز به شما می‌دهم اطاعت کنید، او شما را برتر از دیگران خواهد ساخت."},{"book":"تثنیه","chapter":"28","verse":"14","text":"پس مواظب باشید که از دستورهایی که به شما داده‌ام به هیچ وجه سرپیچی نکنید و هرگز خدایان دیگر را عبادت و پیروی ننمایید."},{"book":"تثنیه","chapter":"28","verse":"15","text":"اگر به یهوه خدایتان گوش ندهید و فرمانها و فرایضی را که امروز به شما می‌دهم اطاعت نکنید، آنگاه تمام این لعنتها بر سر شما خواهد آمد:"},{"book":"تثنیه","chapter":"28","verse":"16","text":"شهر و مزرعه‌تان لعنت خواهد شد."},{"book":"تثنیه","chapter":"28","verse":"17","text":"سبد نان و ظرف خمیرتان لعنت خواهد شد."},{"book":"تثنیه","chapter":"28","verse":"18","text":"فرزندان و محصول زمینتان لعنت خواهد شد. گله و رمه شما لعنت خواهد شد."},{"book":"تثنیه","chapter":"28","verse":"19","text":"هر کجا که بروید و از هر کجا که بیایید، زیر لعنت خواهید بود."},{"book":"تثنیه","chapter":"28","verse":"20","text":"اگر شرارت ورزیده، خدا را ترک کنید، خداوند نیز در همهٔ کارهایتان شما را به مصیبت و اضطراب و ناکامی دچار خواهد کرد تا به کلی از میان بروید."},{"book":"تثنیه","chapter":"28","verse":"21","text":"آنقدر بیماری در بین شما خواهد فرستاد تا از روی زمینی که به‌زودی آن را تصرف می‌کنید محو و نابود شوید."},{"book":"تثنیه","chapter":"28","verse":"22","text":"او شما را گرفتار بیماریهای مهلک و تب و التهاب خواهد کرد و خشکسالی و باد سوزان خواهد فرستاد تا محصولتان را از بین ببرند. تمامی این بلاها آنقدر شما را دنبال خواهند کرد تا نابود شوید."},{"book":"تثنیه","chapter":"28","verse":"23","text":"آسمان بالای سرتان به مفرغ تبدیل خواهد شد و نخواهد بارید و زمینِ زیر پایتان چون آهن، خشک خواهد بود."},{"book":"تثنیه","chapter":"28","verse":"24","text":"عوض باران، خداوند طوفان خاک و شن خواهد فرستاد و شما را هلاک خواهد کرد."},{"book":"تثنیه","chapter":"28","verse":"25","text":"خداوند شما را در مقابل دشمنانتان شکست خواهد داد. از یک سو علیه آنها بیرون خواهید آمد، ولی در برابرشان به هفت سو پراکنده خواهید شد و همهٔ قومهای روی زمین با دیدن وضع اسفناک شما هراسان خواهند گردید."},{"book":"تثنیه","chapter":"28","verse":"26","text":"لاشه‌هایتان خوراک پرندگان و حیوانات وحشی خواهد شد و کسی نخواهد بود که آنها را براند."},{"book":"تثنیه","chapter":"28","verse":"27","text":"خداوند همان دملی را که بر مصری‌ها آورد بر شما خواهد فرستاد. او بدنهای شما را به زخمهای گوناگون مبتلا خواهد کرد تا خود را بخارانید و علاجی نداشته باشید."},{"book":"تثنیه","chapter":"28","verse":"28","text":"خداوند شما را به دیوانگی، کوری و پریشانیِ فکر دچار خواهد کرد."},{"book":"تثنیه","chapter":"28","verse":"29","text":"در روشنایی آفتاب مثل نابینایی که در تاریکی به سختی راه خود را پیدا می‌کند، کورکورانه راه خواهید رفت. در هیچ کاری موفق نخواهید بود. دائم مورد ظلم دیگران واقع شده، اموالتان چپاول خواهد گردید. هیچ‌کس به دادتان نخواهد رسید."},{"book":"تثنیه","chapter":"28","verse":"30","text":"شخص دیگری با نامزدتان ازدواج خواهد کرد و در خانه‌ای که بنا می‌کنید کس دیگری زندگی خواهد کرد. میوهٔ تاکستانی را که غرس کرده‌اید دیگران خواهند خورد"},{"book":"تثنیه","chapter":"28","verse":"31","text":"و گاوهایتان را در برابر چشمانتان سر خواهند برید، ولی حتی یک تکه از گوشت آنها را نخواهید خورد. الاغهایتان را پیش روی شما به غارت خواهند برد. گوسفندانتان به دشمنانتان داده خواهند شد و کسی نخواهد بود که به داد شما برسد."},{"book":"تثنیه","chapter":"28","verse":"32","text":"پسران و دخترانتان را در برابر چشمانتان به بردگی خواهند برد و دلهایتان در اشتیاق دیدن آنها خون خواهد شد، ولی کاری از دستتان برنخواهد آمد."},{"book":"تثنیه","chapter":"28","verse":"33","text":"قومی بیگانه که حتی اسمش را هم نشنیده‌اید محصولی را که با هزار زحمت کاشته‌اید، خواهند خورد. همیشه زیر ظلم و ستم خواهید بود."},{"book":"تثنیه","chapter":"28","verse":"34","text":"با دیدن وضع ناگوار اطراف خود دیوانه خواهید شد."},{"book":"تثنیه","chapter":"28","verse":"35","text":"خداوند زانوان و ساق پاهای شما را به دُمَلهای دردناک که از آن شفا نتوانید یافت دچار خواهد ساخت که از کف پا تا فرق سر شما را خواهد گرفت."},{"book":"تثنیه","chapter":"28","verse":"36","text":"خداوند، شما و پادشاهی را که بر می‌گزینید نزد قومی که نه شما و نه اجدادتان می‌شناختید تبعید خواهد کرد. در آنجا خدایان چوبی و سنگی را پرستش خواهید نمود."},{"book":"تثنیه","chapter":"28","verse":"37","text":"خداوند، شما را در میان قومها پراکنده خواهد ساخت و مردم با دیدن وضعتان هراسان خواهند شد و شما در میان قومها رسوا و انگشت‌نما خواهید بود."},{"book":"تثنیه","chapter":"28","verse":"38","text":"بسیار خواهید کاشت، ولی اندک خواهید دروید، چون ملخها محصولاتتان را خواهند خورد."},{"book":"تثنیه","chapter":"28","verse":"39","text":"تاکستانها غرس کرده، از آنها مراقبت خواهید نمود، ولی از انگور آنها نخواهید خورد و از شراب آنها نخواهید نوشید، زیرا کرم، درختان را از بین خواهد برد."},{"book":"تثنیه","chapter":"28","verse":"40","text":"در همه جا درختان زیتون خواهند رویید، ولی از آنها روغنی به دست نخواهید آورد، چون میوه‌شان قبل از رسیدن خواهد ریخت."},{"book":"تثنیه","chapter":"28","verse":"41","text":"پسران و دختران خواهید داشت، اما آنها را از دست شما خواهند ربود و به اسارت خواهند برد."},{"book":"تثنیه","chapter":"28","verse":"42","text":"ملخها، درختان و محصولات شما را نابود خواهند کرد."},{"book":"تثنیه","chapter":"28","verse":"43","text":"غریبانی که در میان شما زندگی می‌کنند بالاتر و بالاتر از شما خواهند رفت و شما پایین‌تر و پایین‌تر."},{"book":"تثنیه","chapter":"28","verse":"44","text":"آنها به شما قرض خواهند داد، نه شما به آنها. ایشان ارباب خواهند شد و شما نوکر."},{"book":"تثنیه","chapter":"28","verse":"45","text":"تمامی این لعنتها بر سرتان خواهند آمد تا نابود شوید، زیرا نخواستید از خداوند، خدایتان اطاعت کنید و از دستورهایش پیروی نمایید."},{"book":"تثنیه","chapter":"28","verse":"46","text":"همهٔ این بلاها که دامنگیر شما و فرزندانتان می‌شود، درس عبرتی برای دیگران خواهد بود."},{"book":"تثنیه","chapter":"28","verse":"47","text":"چون در زمان فراوانی، یهوه خدایتان را با شادی و خوشی خدمت نکردید،"},{"book":"تثنیه","chapter":"28","verse":"48","text":"پس او دشمنانتان را بر شما مسلط خواهد کرد تا در گرسنگی و تشنگی، برهنگی و بیچارگی، آنها را بندگی نمایید. یوغی آهنین بر گردن شما خواهد بود تا وقتی که نابود شوید."},{"book":"تثنیه","chapter":"28","verse":"49","text":"خداوند قومی را از دور دستها به سراغتان خواهد فرستاد، قومی که زبانشان را نمی‌فهمید. ایشان مثل عقاب بر شما فرود خواهند آمد."},{"book":"تثنیه","chapter":"28","verse":"50","text":"این قوم درنده‌خو، نه به پیران شما رحم خواهند کرد و نه به جوانانتان."},{"book":"تثنیه","chapter":"28","verse":"51","text":"آنها گله و محصولتان را خواهند خورد و شما از گرسنگی خواهید مرد. نه غله‌ای برای شما باقی خواهد ماند، نه شراب تازه‌ای و نه روغن زیتونی، نه گوساله‌ای و نه بره‌ای."},{"book":"تثنیه","chapter":"28","verse":"52","text":"تمام شهرهایتان را که یهوه خدایتان به شما داده است محاصره خواهند کرد و دیوارهای محکم و بلند آنها را فرو خواهند ریخت، همان دیوارهایی که فکر می‌کردید از شما حفاظت خواهند کرد."},{"book":"تثنیه","chapter":"28","verse":"53","text":"به سبب محاصره دشمن و تنگی، گوشت پسران و دختران خود را که یهوه خدایتان به شما داده است، خواهید خورد."},{"book":"تثنیه","chapter":"28","verse":"54","text":"نجیب‌ترین و دلسوزترین مرد، حتی به برادر خود و زن محبوب خویش و بچه‌هایش که هنوز زنده هستند ترحم نخواهد کرد،"},{"book":"تثنیه","chapter":"28","verse":"55","text":"و از دادن قطعه‌ای از گوشتی که می‌خورد یعنی گوشت فرزندانش به آنها امتناع خواهد کرد، چون به سبب محاصرهٔ شهر چیزی برای خوردن ندارد."},{"book":"تثنیه","chapter":"28","verse":"56-57","text":"ظریفترین و لطیفترین زن که رغبت نمی‌کرد حتی نوک پایش را به زمین بگذارد، حاضر نخواهد بود از آنچه می‌خورد به شوهر و فرزندان محبوبش بدهد. جفت نوزاد و کودکی را که تازه به دنیا آورده، از ایشان مخفی خواهد ساخت تا خودش به تنهایی آنها را بخورد. چنین خواهد بود وحشت گرسنگی و پریشانی در زمانی که دشمنان، شما را محاصره کنند."},{"book":"تثنیه","chapter":"28","verse":"58-59","text":"اگر از اطاعت همۀ قوانینی که در این کتاب نوشته شده سرپیچی کنید و از احترام گذاشتن به نام مجید و مهیب یهوه خدایتان امتناع ورزید، آنگاه خداوند بر شما و فرزندانتان بلاهای سخت و بیماریهای غیرقابل درمان خواهد فرستاد."},{"book":"تثنیه","chapter":"28","verse":"60","text":"خداوند، شما را به تمامی بیماریهایی که در مصر از آنها می‌ترسیدید دچار خواهد کرد و علاجی نخواهد بود."},{"book":"تثنیه","chapter":"28","verse":"61","text":"خداوند هرگونه بیماری و بلایی را که وجود دارد، حتی آنهایی را که در این کتاب اسمی از آنها برده نشده به سراغ شما خواهد فرستاد تا نابود شوید."},{"book":"تثنیه","chapter":"28","verse":"62","text":"اگرچه به اندازهٔ ستارگان آسمان، بی‌شمار بودید، تعداد کمی از شما باقی خواهند ماند، زیرا از خداوند، خدایتان اطاعت نکردید."},{"book":"تثنیه","chapter":"28","verse":"63","text":"همان‌طور که خداوند از احسان کردن و افزودن شما شادی کرده است، همان‌گونه نیز در آن وقت از نابود کردن شما خوشحال خواهد شد و شما از سرزمینی که تصرف می‌کنید ریشه‌کن خواهید گشت."},{"book":"تثنیه","chapter":"28","verse":"64","text":"خداوند، شما را در میان تمامی قومها از یک گوشهٔ عالم تا گوشهٔ دیگر پراکنده خواهد ساخت. در آنجا خدایان دیگر را که نه خود می‌شناختید و نه پدرانتان، پرستش خواهید کرد، خدایانی که از چوب و سنگ ساخته شده‌اند."},{"book":"تثنیه","chapter":"28","verse":"65","text":"در میان آن قومها روی آرامش را نخواهید دید، بلکه خداوند به شما دلهایی لرزان و چشمانی گریان و افکاری پریشان خواهد داد."},{"book":"تثنیه","chapter":"28","verse":"66","text":"زندگی شما دائم در خطر خواهد بود، شب و روزتان با ترس سپری خواهد شد و امیدی برای دیدن روشنایی صبح نخواهید داشت."},{"book":"تثنیه","chapter":"28","verse":"67","text":"به خاطر آنچه که می‌بینید، ترس و وحشت وجود شما را فرا خواهد گرفت. صبحگاهان خواهید گفت: «ای کاش شب می‌شد!» و شامگاهان: «ای کاش صبح می‌شد!»"},{"book":"تثنیه","chapter":"28","verse":"68","text":"خداوند، شما را با کشتی به مصر خواهد فرستاد هر چند قبلاً گفته بودم که هرگز دیگر مصر را نخواهید دید. در آنجا حاضر خواهید شد حتی خود را به بردگی دشمنانتان بفروشید، اما خریداری نخواهید داشت."}]}