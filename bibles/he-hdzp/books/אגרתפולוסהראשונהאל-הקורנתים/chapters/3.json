{"data":[{"book":"אגרת פולוס הראשונה אל-הקורנתים","chapter":"3","verse":"1","text":"אחים יקרים, צר לי מאוד שלא יכולתי לפנות אליכם כאל מאמינים מבוגרים המלאים ברוח הקודש, אלא רק כאל תינוקות באמונה, שאינם הולכים אחרי האדון ישוע אלא אחרי תשוקותיהם."},{"book":"אגרת פולוס הראשונה אל-הקורנתים","chapter":"3","verse":"2","text":"נתתי לכם חלב, כי לא יכולתם ללעוס ולעכל מזון מוצק. אני עדיין צריך להשקות אתכם חלב,"},{"book":"אגרת פולוס הראשונה אל-הקורנתים","chapter":"3","verse":"3","text":"כי עודכם תינוקות רכים באמונה, שנשלטים על־ידי תשוקותיכם ולא על־ידי אלוהים. הקנאה, המריבות והפילוגים מוכיחים שטרם התבגרתם, ושאתם עדיין תינוקות קטנים ועקשנים. למעשה אינכם מתנהגים כלל כנהוג למאמינים משיחיים."},{"book":"אגרת פולוס הראשונה אל-הקורנתים","chapter":"3","verse":"4","text":"מה פתאום אתם מתווכחים על השאלה: מי חשוב יותר, אפולוס או אני? הרי אתם מפלגים את הקהילה, והתנהגותכם מוכיחה שכלל לא גדלתם באמונתכם."},{"book":"אגרת פולוס הראשונה אל-הקורנתים","chapter":"3","verse":"5","text":"מה הוויכוח עלי ועל אפולוס? מי אנחנו? אנחנו בסך הכול משרתי אלוהים; לכל אחד מאיתנו מעלות וחסרונות משלו, ואנו הבאנו לכם את דבר המשיח."},{"book":"אגרת פולוס הראשונה אל-הקורנתים","chapter":"3","verse":"6","text":"תפקידי היה לזרוע בלבכם את דבר־אלוהים, ותפקידו של אפולוס היה להשקות ולטפח. אך אלוהים לבדו הצמיח את אשר נזרע בלבכם."},{"book":"אגרת פולוס הראשונה אל-הקורנתים","chapter":"3","verse":"7","text":"תפקידו של הזורע או של המשקה אינו החשוב ביותר; תפקידו של אלוהים הוא החשוב ביותר, כי הוא מצמיח ומגדל."},{"book":"אגרת פולוס הראשונה אל-הקורנתים","chapter":"3","verse":"8","text":"אף כי אפולוס ואני עובדים יחד למען אותה מטרה, כל אחד מאיתנו בנפרד יקבל מאלוהים את הגמול על עמלו הקשה."},{"book":"אגרת פולוס הראשונה אל-הקורנתים","chapter":"3","verse":"9","text":"אנחנו רק כלים ומכשירים ביד אלוהים. אתם שדה אלוהים ולא שדנו; אתם בניין אלוהים ולא בנייננו."},{"book":"אגרת פולוס הראשונה אל-הקורנתים","chapter":"3","verse":"10","text":"ברוב חסדו לימד אותי אלוהים את מלאכת הבנייה. אני הנחתי את היסוד, ואפולוס בנה עליו. על כל אחד להיזהר מאוד איך ובמה הוא בונה על היסוד."},{"book":"אגרת פולוס הראשונה אל-הקורנתים","chapter":"3","verse":"11","text":"איש אינו יכול להניח יסוד אחר מלבד זה שאנו הנחנו – ישוע המשיח!"},{"book":"אגרת פולוס הראשונה אל-הקורנתים","chapter":"3","verse":"12","text":"כל אחד יכול לבנות על היסוד בחומרים שונים: זהב, כסף, אבנים יקרות, ויש הבוחרים לבנות בעץ, בחציר ואפילו בקש!"},{"book":"אגרת פולוס הראשונה אל-הקורנתים","chapter":"3","verse":"13","text":"ביום־הדין עבודתו של כל בונה תיבחן באש, והמבחן יגלה באיזה חומר השתמש הבונה, ואיזה מאמץ השקיע בבנייה."},{"book":"אגרת פולוס הראשונה אל-הקורנתים","chapter":"3","verse":"14","text":"כל מי שבנה בחומר חזק, יציב ועמיד בפני אש, יקבל את שכרו."},{"book":"אגרת פולוס הראשונה אל-הקורנתים","chapter":"3","verse":"15","text":"אבל אם הבית שבנה יישרף באש, אובדנו תהיה גדולה, והוא עצמו יינצל בקושי, כמו אוד המוצל משריפה."},{"book":"אגרת פולוס הראשונה אל-הקורנתים","chapter":"3","verse":"16","text":"האם אינכם מבינים שכולכם יחד מהווים את ביתו של אלוהים, ומשום כך רוח הקודש השוכן בכם שוכן למעשה בבית אלוהים?"},{"book":"אגרת פולוס הראשונה אל-הקורנתים","chapter":"3","verse":"17","text":"אלוהים יעניש את כל מי שמלכלך ומטמא את ביתו, כי בית אלוהים הוא טהור וקדוש, ואתם בית אלוהים!"},{"book":"אגרת פולוס הראשונה אל-הקורנתים","chapter":"3","verse":"18","text":"אל תשלו את עצמכם. החושב את עצמו לחכם ופיקח במושגי העולם הזה, מוטב שיודה כי הוא בעצם טיפש, כדי שיוכל לדרוש את חכמת אלוהים ולהחכים באמת."},{"book":"אגרת פולוס הראשונה אל-הקורנתים","chapter":"3","verse":"19","text":"שכן חכמת העולם הזה מטופשת בעיני ה׳, ככתוב בספר איוב:3‏.19 ג 19 איוב ה 13 ”אלוהים לכד את החכמים בערמם.“"},{"book":"אגרת פולוס הראשונה אל-הקורנתים","chapter":"3","verse":"20","text":"ובספר תהלים כתוב:3‏.20 ג 20 תהלים צד 11 ”ה׳ יודע מחשבות חכמים, כי המה הבל“."},{"book":"אגרת פולוס הראשונה אל-הקורנתים","chapter":"3","verse":"21","text":"על כן אל תתפארו במעשי אדם, כי אלוהים נתן לכם את הכול."},{"book":"אגרת פולוס הראשונה אל-הקורנתים","chapter":"3","verse":"22","text":"הוא נתן לכם את פולוס, אפולוס ו‎כֵּיפָא כדי שיעזרו לכם. הוא העמיד לרשותכם ולשירותכם את העולם כולו, אפילו את החיים ואת המוות! הוא נתן לכם את כל ההווה וכל העתיד – הכול שייך לכם,"},{"book":"אגרת פולוס הראשונה אל-הקורנתים","chapter":"3","verse":"23","text":"אתם שייכים למשיח והמשיח שייך לאלוהים."}]}