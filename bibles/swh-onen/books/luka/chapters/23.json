{"data":[{"book":"Luka","chapter":"23","verse":"1","text":"Kisha umati wote wa watu ukainuka na kumpeleka Yesu kwa Pilato."},{"book":"Luka","chapter":"23","verse":"2","text":"Nao wakaanza kumshtaki wakisema: “Tumemwona huyu mtu akipotosha taifa letu, akiwazuia watu wasilipe kodi kwa Kaisari na kujiita kuwa yeye ni Kristo,23:2 Kristo maana yake ni Masiya, yaani Aliyetiwa mafuta. mfalme.”"},{"book":"Luka","chapter":"23","verse":"3","text":"Basi Pilato akamuuliza Yesu, “Wewe ndiye mfalme wa Wayahudi?”"},{"book":"Luka","chapter":"23","verse":"4","text":"Pilato akawaambia viongozi wa makuhani na watu wote waliokuwepo, “Sioni sababu ya kutosha kumshtaki mtu huyu!”"},{"book":"Luka","chapter":"23","verse":"5","text":"Lakini wao wakakazana kusema, “Anawachochea watu kwa mafundisho yake katika Uyahudi yote, tangu Galilaya alikoanzia, hadi sehemu hii!”"},{"book":"Luka","chapter":"23","verse":"6","text":"Pilato aliposikia hayo akauliza, “Huyu mtu ni Mgalilaya?”"},{"book":"Luka","chapter":"23","verse":"7","text":"Alipofahamu kwamba Yesu alikuwa chini ya mamlaka ya Herode, akampeleka kwa Herode, ambaye wakati huo alikuwa pia Yerusalemu."},{"book":"Luka","chapter":"23","verse":"8","text":"Herode alipomwona Yesu alifurahi sana, kwa sababu kwa muda mrefu alikuwa amesikia mambo mengi kumhusu yeye. Pia alitarajia kumwona akifanya miujiza kadha wa kadha."},{"book":"Luka","chapter":"23","verse":"9","text":"Herode akamuuliza maswali mengi, lakini Yesu hakumjibu lolote."},{"book":"Luka","chapter":"23","verse":"10","text":"Wakati huo viongozi wa makuhani na walimu wa sheria walikuwepo wakitoa mashtaka yao kwa nguvu sana."},{"book":"Luka","chapter":"23","verse":"11","text":"Herode na askari wake wakamdhihaki Yesu na kumfanyia mzaha. Wakamvika vazi zuri sana, wakamrudisha kwa Pilato."},{"book":"Luka","chapter":"23","verse":"12","text":"Siku hiyo, Herode na Pilato wakawa marafiki; kabla ya jambo hili walikuwa na uadui kati yao."},{"book":"Luka","chapter":"23","verse":"13","text":"Basi Pilato akawaita pamoja viongozi wa makuhani, viongozi wengine na watu,"},{"book":"Luka","chapter":"23","verse":"14","text":"akawaambia, “Ninyi mlimleta huyu mtu kwangu kana kwamba ni mtu anayewachochea watu ili waasi. Nimemhoji mbele yenu nami nimeona hakuna msingi wowote wa mashtaka yenu dhidi yake."},{"book":"Luka","chapter":"23","verse":"15","text":"Wala Herode hakumwona na kosa lolote, ndiyo sababu amemrudisha kwetu. Kama mnavyoona, mtu huyu hakufanya jambo lolote linalostahili kifo."},{"book":"Luka","chapter":"23","verse":"16","text":"Kwa hiyo nitaamuru apigwe mijeledi na kumwachia.” ["},{"book":"Luka","chapter":"23","verse":"17","text":"Kwa kuwa ilikuwa lazima kuwafungulia mfungwa mmoja wakati wa Sikukuu.]"},{"book":"Luka","chapter":"23","verse":"18","text":"Ndipo watu wote wakapiga kelele kwa pamoja, “Mwondoe mtu huyo! Tufungulie Baraba!”"},{"book":"Luka","chapter":"23","verse":"19","text":"(Baraba alikuwa amefungwa gerezani kwa sababu ya maasi yaliyokuwa yametokea mjini, na kwa ajili ya uuaji.)"},{"book":"Luka","chapter":"23","verse":"20","text":"Pilato, akitaka kumwachia Yesu, akasema nao tena."},{"book":"Luka","chapter":"23","verse":"21","text":"Lakini wao wakaendelea kupiga kelele wakisema, “Msulubishe! Msulubishe!”"},{"book":"Luka","chapter":"23","verse":"22","text":"Kwa mara ya tatu, Pilato akawauliza, “Kwani amefanya kosa gani huyu mtu? Sikuona kwake sababu yoyote inayostahili adhabu ya kifo. Kwa hiyo nitaamuru apigwe mijeledi, na kisha nitamwachia.”"},{"book":"Luka","chapter":"23","verse":"23","text":"Lakini watu wakazidi kupiga kelele kwa nguvu zaidi, wakidai kwamba Yesu asulubiwe. Hivyo, kelele zao zikashinda."},{"book":"Luka","chapter":"23","verse":"24","text":"Kwa hiyo Pilato akatoa hukumu kwamba madai yao yatimizwe."},{"book":"Luka","chapter":"23","verse":"25","text":"Akamfungua yule mtu aliyekuwa amefungwa gerezani kwa kuhusika katika uasi dhidi ya serikali na mauaji. Akamkabidhi Yesu mikononi mwao, wamfanyie watakavyo."},{"book":"Luka","chapter":"23","verse":"26","text":"Walipokuwa wakienda naye, wakamkamata mtu mmoja aitwaye Simoni mwenyeji wa Kirene, aliyekuwa anapita zake kuingia mjini kutoka shambani. Wakambebesha msalaba, wakamlazimisha auchukue nyuma ya Yesu."},{"book":"Luka","chapter":"23","verse":"27","text":"Idadi kubwa ya watu wakamfuata Yesu, wakiwamo wanawake waliokuwa wakimlilia na kumwombolezea."},{"book":"Luka","chapter":"23","verse":"28","text":"Yesu akawageukia, akawaambia, “Enyi binti za Yerusalemu, msinililie mimi bali jililieni ninyi wenyewe na watoto wenu."},{"book":"Luka","chapter":"23","verse":"29","text":"Kwa maana wakati utafika mtakaposema, ‘Wamebarikiwa wanawake tasa, ambao matumbo yao hayakuzaa, wala matiti yao hayakunyonyesha!’"},{"book":"Luka","chapter":"23","verse":"30","text":"Ndipo"},{"book":"Luka","chapter":"23","verse":"31","text":"Kwa maana kama wamefanya hivi kwa mti mbichi, kwa mti mkavu itakuwaje?”"},{"book":"Luka","chapter":"23","verse":"32","text":"Watu wengine wawili wahalifu, walipelekwa pamoja na Yesu ili wakasulubiwe."},{"book":"Luka","chapter":"23","verse":"33","text":"Walipofika mahali paitwapo Fuvu la Kichwa, hapo ndipo walipomsulubisha Yesu pamoja na hao wahalifu, mmoja upande wake wa kuume na mwingine upande wake wa kushoto."},{"book":"Luka","chapter":"23","verse":"34","text":"Yesu akasema, “Baba, wasamehe, kwa maana hawajui walitendalo!” Wakagawana nguo zake kwa kupiga kura."},{"book":"Luka","chapter":"23","verse":"35","text":"Watu wakasimama hapo wakimwangalia, nao viongozi wa Wayahudi wakamdhihaki wakisema, “Aliokoa wengine! Ajiokoe mwenyewe basi, kama yeye ndiye Kristo wa Mungu, Mteule wake.”"},{"book":"Luka","chapter":"23","verse":"36","text":"Askari nao wakaja, wakamdhihaki. Wakamletea siki ili anywe,"},{"book":"Luka","chapter":"23","verse":"37","text":"na wakamwambia, “Kama wewe ni Mfalme wa Wayahudi, jiokoe mwenyewe.”"},{"book":"Luka","chapter":"23","verse":"38","text":"Kwenye msalaba juu ya kichwa chake, kulikuwa na maandishi haya: Huyu ndiye Mfalme wa Wayahudi."},{"book":"Luka","chapter":"23","verse":"39","text":"Mmoja wa wale wahalifu waliosulubiwa pamoja naye akamtukana, akasema: “Wewe si ndiye Kristo? Jiokoe mwenyewe na utuokoe na sisi.”"},{"book":"Luka","chapter":"23","verse":"40","text":"Lakini yule mhalifu mwingine akamkemea mwenzake, akasema, “Je, wewe humwogopi Mungu, wakati uko kwenye adhabu iyo hiyo?"},{"book":"Luka","chapter":"23","verse":"41","text":"Sisi tumehukumiwa kwa haki kwa kuwa tunapata tunayostahili kwa ajili ya matendo yetu. Lakini huyu mtu hajafanya kosa lolote.”"},{"book":"Luka","chapter":"23","verse":"42","text":"Kisha akasema, “Yesu, unikumbuke utakapokuja katika Ufalme wako.”"},{"book":"Luka","chapter":"23","verse":"43","text":"Yesu akamjibu, “Amin, nakuambia, leo hii utakuwa pamoja nami Paradiso.”23:43 Paradiso maana yake bustani nzuri, hapa ina maana mahali zinapokwenda roho za wacha Mungu, yaani watakatifu."},{"book":"Luka","chapter":"23","verse":"44","text":"Ilikuwa kama saa sita mchana, nalo giza likafunika nchi yote hadi saa tisa,"},{"book":"Luka","chapter":"23","verse":"45","text":"kwa sababu jua liliacha kutoa nuru. Pazia la Hekalu likachanika vipande viwili."},{"book":"Luka","chapter":"23","verse":"46","text":"Yesu akapaza sauti yake akasema, “Baba, mikononi mwako naikabidhi roho yangu.” Baada ya kusema haya, akakata roho."},{"book":"Luka","chapter":"23","verse":"47","text":"Yule jemadari alipoona yaliyotukia, akamsifu Mungu, akasema, “Hakika, mtu huyu alikuwa mwenye haki.”"},{"book":"Luka","chapter":"23","verse":"48","text":"Watu wote waliokuwa wamekusanyika hapo kushuhudia tukio hili walipoyaona hayo, wakapigapiga vifua vyao kwa huzuni na kwenda zao."},{"book":"Luka","chapter":"23","verse":"49","text":"Lakini wale wote waliomfahamu, pamoja na wale wanawake waliokuwa wamemfuata kutoka Galilaya, walisimama kwa mbali wakiyatazama mambo haya."},{"book":"Luka","chapter":"23","verse":"50","text":"Basi kulikuwa na mtu mmoja mwema na mwenye haki, jina lake Yosefu. Yeye alikuwa mjumbe wa Baraza la Wayahudi,23:50 Baraza la Wayahudi hapa ina maana ya Sanhedrin ambalo lilikuwa ndilo baraza la juu kabisa la utawala wa Kiyahudi, lililoundwa na wazee 70 pamoja na kuhani mkuu."},{"book":"Luka","chapter":"23","verse":"51","text":"lakini yeye hakuwa amekubaliana na maamuzi na vitendo vya viongozi wenzake. Huyu alikuwa mwenyeji wa Arimathaya huko Uyahudi, naye alikuwa anaungojea Ufalme wa Mungu kwa matarajio makubwa."},{"book":"Luka","chapter":"23","verse":"52","text":"Yosefu alikwenda kwa Pilato, akaomba apewe mwili wa Yesu."},{"book":"Luka","chapter":"23","verse":"53","text":"Akaushusha kutoka msalabani, akaufunga katika kitambaa cha kitani safi, na kuuweka katika kaburi lililochongwa kwenye mwamba, ambalo halikuwa limezikiwa mtu mwingine bado."},{"book":"Luka","chapter":"23","verse":"54","text":"Ilikuwa Siku ya Maandalizi, nayo Sabato ilikuwa karibu kuanza."},{"book":"Luka","chapter":"23","verse":"55","text":"Wale wanawake waliokuwa wamekuja pamoja na Yesu wakimfuata kutoka Galilaya wakamfuata Yosefu, wakaliona kaburi na jinsi mwili wa Yesu ulivyolazwa."},{"book":"Luka","chapter":"23","verse":"56","text":"Kisha wakarudi nyumbani, wakaandaa manukato na marhamu ya kuupaka huo mwili. Lakini wakapumzika siku ya Sabato kama ilivyoamriwa."}]}