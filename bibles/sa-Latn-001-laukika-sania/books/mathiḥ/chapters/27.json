{"data":[{"book":"mathiḥ","chapter":"27","verse":"1","text":"prabhāte jāte pradhānayājakalokaprācīnā yīśuṁ hantuṁ tatpratikūlaṁ mantrayitvā"},{"book":"mathiḥ","chapter":"27","verse":"2","text":"taṁ badvvā nītvā pantīyapīlātākhyādhipe samarpayāmāsuḥ|"},{"book":"mathiḥ","chapter":"27","verse":"3","text":"tato yīśoḥ parakarevvarpayitā yihūdāstatprāṇādaṇḍājñāṁ viditvā santaptamanāḥ pradhānayājakalokaprācīnānāṁ samakṣaṁ tāstrīṁśanmudrāḥ pratidāyāvādīt,"},{"book":"mathiḥ","chapter":"27","verse":"4","text":"etannirāgonaraprāṇaparakarārpaṇāt kaluṣaṁ kṛtavānahaṁ| tadā ta uditavantaḥ, tenāsmākaṁ kiṁ? tvayā tad budhyatām|"},{"book":"mathiḥ","chapter":"27","verse":"5","text":"tato yihūdā mandiramadhye tā mudrā nikṣipya prasthitavān itvā ca svayamātmānamudbabandha|"},{"book":"mathiḥ","chapter":"27","verse":"6","text":"paścāt pradhānayājakāstā mudrā ādāya kathitavantaḥ, etā mudrāḥ śoṇitamūlyaṁ tasmād bhāṇḍāgāre na nidhātavyāḥ|"},{"book":"mathiḥ","chapter":"27","verse":"7","text":"anantaraṁ te mantrayitvā videśināṁ śmaśānasthānāya tābhiḥ kulālasya kṣetramakrīṇan|"},{"book":"mathiḥ","chapter":"27","verse":"8","text":"ato'dyāpi tatsthānaṁ raktakṣetraṁ vadanti|"},{"book":"mathiḥ","chapter":"27","verse":"9","text":"itthaṁ sati isrāyelīyasantānai ryasya mūlyaṁ nirupitaṁ, tasya triṁśanmudrāmānaṁ mūlyaṁ"},{"book":"mathiḥ","chapter":"27","verse":"10","text":"māṁ prati parameśvarasyādeśāt tebhya ādīyata, tena ca kulālasya kṣetraṁ krītamiti yadvacanaṁ yirimiyabhaviṣyadvādinā proktaṁ tat tadāsidhyat|"},{"book":"mathiḥ","chapter":"27","verse":"11","text":"anantaraṁ yīśau tadadhipateḥ sammukha upatiṣṭhati sa taṁ papraccha, tvaṁ kiṁ yihūdīyānāṁ rājā? tadā yīśustamavadat, tvaṁ satyamuktavān|"},{"book":"mathiḥ","chapter":"27","verse":"12","text":"kintu pradhānayājakaprācīnairabhiyuktena tena kimapi na pratyavādi|"},{"book":"mathiḥ","chapter":"27","verse":"13","text":"tataḥ pīlātena sa uditaḥ, ime tvatpratikūlataḥ kati kati sākṣyaṁ dadati, tat tvaṁ na śṛṇoṣi?"},{"book":"mathiḥ","chapter":"27","verse":"14","text":"tathāpi sa teṣāmekasyāpi vacasa uttaraṁ noditavān; tena so'dhipati rmahācitraṁ vidāmāsa|"},{"book":"mathiḥ","chapter":"27","verse":"15","text":"anyacca tanmahakāle'dhipateretādṛśī rātirāsīt, prajā yaṁ kañcana bandhinaṁ yācante, tameva sa mocayatīti|"},{"book":"mathiḥ","chapter":"27","verse":"16","text":"tadānīṁ barabbānāmā kaścit khyātabandhyāsīt|"},{"book":"mathiḥ","chapter":"27","verse":"17","text":"tataḥ pīlātastatra militān lokān apṛcchat, eṣa barabbā bandhī khrīṣṭavikhyāto yīśuścaitayoḥ kaṁ mocayiṣyāmi? yuṣmākaṁ kimīpsitaṁ?"},{"book":"mathiḥ","chapter":"27","verse":"18","text":"tairīrṣyayā sa samarpita iti sa jñātavān|"},{"book":"mathiḥ","chapter":"27","verse":"19","text":"aparaṁ vicārāsanopaveśanakāle pīlātasya patnī bhṛtyaṁ prahitya tasmai kathayāmāsa, taṁ dhārmmikamanujaṁ prati tvayā kimapi na karttavyaṁ; yasmāt tatkṛte'dyāhaṁ svapne prabhūtakaṣṭamalabhe|"},{"book":"mathiḥ","chapter":"27","verse":"20","text":"anantaraṁ pradhānayājakaprācīnā barabbāṁ yācitvādātuṁ yīśuñca hantuṁ sakalalokān prāvarttayan|"},{"book":"mathiḥ","chapter":"27","verse":"21","text":"tato'dhipatistān pṛṣṭavān, etayoḥ kamahaṁ mocayiṣyāmi? yuṣmākaṁ kecchā? te procu rbarabbāṁ|"},{"book":"mathiḥ","chapter":"27","verse":"22","text":"tadā pīlātaḥ papraccha, tarhi yaṁ khrīṣṭaṁ vadanti, taṁ yīśuṁ kiṁ kariṣyāmi? sarvve kathayāmāsuḥ, sa kruśena vidhyatāṁ|"},{"book":"mathiḥ","chapter":"27","verse":"23","text":"tato'dhipatiravādīt, kutaḥ? kiṁ tenāparāddhaṁ? kintu te punarucai rjagaduḥ, sa kruśena vidhyatāṁ|"},{"book":"mathiḥ","chapter":"27","verse":"24","text":"tadā nijavākyamagrāhyamabhūt, kalahaścāpyabhūt, pīlāta iti vilokya lokānāṁ samakṣaṁ toyamādāya karau prakṣālyāvocat, etasya dhārmmikamanuṣyasya śoṇitapāte nirdoṣo'haṁ, yuṣmābhireva tad budhyatāṁ|"},{"book":"mathiḥ","chapter":"27","verse":"25","text":"tadā sarvvāḥ prajāḥ pratyavocan, tasya śoṇitapātāparādho'smākam asmatsantānānāñcopari bhavatu|"},{"book":"mathiḥ","chapter":"27","verse":"26","text":"tataḥ sa teṣāṁ samīpe barabbāṁ mocayāmāsa yīśuntu kaṣābhirāhatya kruśena vedhituṁ samarpayāmāsa|"},{"book":"mathiḥ","chapter":"27","verse":"27","text":"anantaram adhipateḥ senā adhipate rgṛhaṁ yīśumānīya tasya samīpe senāsamūhaṁ saṁjagṛhuḥ|"},{"book":"mathiḥ","chapter":"27","verse":"28","text":"tataste tasya vasanaṁ mocayitvā kṛṣṇalohitavarṇavasanaṁ paridhāpayāmāsuḥ"},{"book":"mathiḥ","chapter":"27","verse":"29","text":"kaṇṭakānāṁ mukuṭaṁ nirmmāya tacchirasi daduḥ, tasya dakṣiṇakare vetramekaṁ dattvā tasya sammukhe jānūni pātayitvā, he yihūdīyānāṁ rājan, tubhyaṁ nama ityuktvā taṁ tiraścakruḥ,"},{"book":"mathiḥ","chapter":"27","verse":"30","text":"tatastasya gātre niṣṭhīvaṁ datvā tena vetreṇa śira ājaghnuḥ|"},{"book":"mathiḥ","chapter":"27","verse":"31","text":"itthaṁ taṁ tiraskṛtya tad vasanaṁ mocayitvā punarnijavasanaṁ paridhāpayāñcakruḥ, taṁ kruśena vedhituṁ nītavantaḥ|"},{"book":"mathiḥ","chapter":"27","verse":"32","text":"paścātte bahirbhūya kurīṇīyaṁ śimonnāmakamekaṁ vilokya kruśaṁ voḍhuṁ tamādadire|"},{"book":"mathiḥ","chapter":"27","verse":"33","text":"anantaraṁ gulgaltām arthāt śiraskapālanāmakasthānamu pasthāya te yīśave pittamiśritāmlarasaṁ pātuṁ daduḥ,"},{"book":"mathiḥ","chapter":"27","verse":"34","text":"kintu sa tamāsvādya na papau|"},{"book":"mathiḥ","chapter":"27","verse":"35","text":"tadānīṁ te taṁ kruśena saṁvidhya tasya vasanāni guṭikāpātena vibhajya jagṛhuḥ, tasmāt, vibhajante'dharīyaṁ me te manuṣyāḥ parasparaṁ| maduttarīyavastrārthaṁ guṭikāṁ pātayanti ca||yadetadvacanaṁ bhaviṣyadvādibhiruktamāsīt, tadā tad asidhyat,"},{"book":"mathiḥ","chapter":"27","verse":"36","text":"paścāt te tatropaviśya tadrakṣaṇakarvvaṇi niyuktāstasthuḥ|"},{"book":"mathiḥ","chapter":"27","verse":"37","text":"aparam eṣa yihūdīyānāṁ rājā yīśurityapavādalipipatraṁ tacchirasa ūrdvve yojayāmāsuḥ|"},{"book":"mathiḥ","chapter":"27","verse":"38","text":"tatastasya vāme dakṣiṇe ca dvau cairau tena sākaṁ kruśena vividhuḥ|"},{"book":"mathiḥ","chapter":"27","verse":"39","text":"tadā pānthā nijaśiro lāḍayitvā taṁ nindanto jagaduḥ,"},{"book":"mathiḥ","chapter":"27","verse":"40","text":"he īśvaramandirabhañjaka dinatraye tannirmmātaḥ svaṁ rakṣa, cettvamīśvarasutastarhi kruśādavaroha|"},{"book":"mathiḥ","chapter":"27","verse":"41","text":"pradhānayājakādhyāpakaprācīnāśca tathā tiraskṛtya jagaduḥ,"},{"book":"mathiḥ","chapter":"27","verse":"42","text":"so'nyajanānāvat, kintu svamavituṁ na śaknoti| yadīsrāyelo rājā bhavet, tarhīdānīmeva kruśādavarohatu, tena taṁ vayaṁ pratyeṣyāmaḥ|"},{"book":"mathiḥ","chapter":"27","verse":"43","text":"sa īśvare pratyāśāmakarot, yadīśvarastasmin santuṣṭastarhīdānīmeva tamavet, yataḥ sa uktavān ahamīśvarasutaḥ|"},{"book":"mathiḥ","chapter":"27","verse":"44","text":"yau stenau sākaṁ tena kruśena viddhau tau tadvadeva taṁ ninindatuḥ|"},{"book":"mathiḥ","chapter":"27","verse":"45","text":"tadā dvitīyayāmāt tṛtīyayāmaṁ yāvat sarvvadeśe tamiraṁ babhūva,"},{"book":"mathiḥ","chapter":"27","verse":"46","text":"tṛtīyayāme \"elī elī lāmā śivaktanī\", arthāt madīśvara madīśvara kuto māmatyākṣīḥ? yīśuruccairiti jagāda|"},{"book":"mathiḥ","chapter":"27","verse":"47","text":"tadā tatra sthitāḥ kecit tat śrutvā babhāṣire, ayam eliyamāhūyati|"},{"book":"mathiḥ","chapter":"27","verse":"48","text":"teṣāṁ madhyād ekaḥ śīghraṁ gatvā spañjaṁ gṛhītvā tatrāmlarasaṁ dattvā nalena pātuṁ tasmai dadau|"},{"book":"mathiḥ","chapter":"27","verse":"49","text":"itare'kathayan tiṣṭhata, taṁ rakṣitum eliya āyāti naveti paśyāmaḥ|"},{"book":"mathiḥ","chapter":"27","verse":"50","text":"yīśuḥ punarucairāhūya prāṇān jahau|"},{"book":"mathiḥ","chapter":"27","verse":"51","text":"tato mandirasya vicchedavasanam ūrdvvādadho yāvat chidyamānaṁ dvidhābhavat,"},{"book":"mathiḥ","chapter":"27","verse":"52","text":"bhūmiścakampe bhūdharovyadīryyata ca| śmaśāne mukte bhūripuṇyavatāṁ suptadehā udatiṣṭhan,"},{"book":"mathiḥ","chapter":"27","verse":"53","text":"śmaśānād vahirbhūya tadutthānāt paraṁ puṇyapuraṁ gatvā bahujanān darśayāmāsuḥ|"},{"book":"mathiḥ","chapter":"27","verse":"54","text":"yīśurakṣaṇāya niyuktaḥ śatasenāpatistatsaṅginaśca tādṛśīṁ bhūkampādighaṭanāṁ dṛṣṭvā bhītā avadan, eṣa īśvaraputro bhavati|"},{"book":"mathiḥ","chapter":"27","verse":"55","text":"yā bahuyoṣito yīśuṁ sevamānā gālīlastatpaścādāgatāstāsāṁ madhye"},{"book":"mathiḥ","chapter":"27","verse":"56","text":"magdalīnī mariyam yākūbyośyo rmātā yā mariyam sibadiyaputrayo rmātā ca yoṣita etā dūre tiṣṭhantyo dadṛśuḥ|"},{"book":"mathiḥ","chapter":"27","verse":"57","text":"sandhyāyāṁ satyam arimathiyānagarasya yūṣaphnāmā dhanī manujo yīśoḥ śiṣyatvāt"},{"book":"mathiḥ","chapter":"27","verse":"58","text":"pīlātasya samīpaṁ gatvā yīśoḥ kāyaṁ yayāce, tena pīlātaḥ kāyaṁ dātum ādideśa|"},{"book":"mathiḥ","chapter":"27","verse":"59","text":"yūṣaph tatkāyaṁ nītvā śucivastreṇācchādya"},{"book":"mathiḥ","chapter":"27","verse":"60","text":"svārthaṁ śaile yat śmaśānaṁ cakhāna, tanmadhye tatkāyaṁ nidhāya tasya dvāri vṛhatpāṣāṇaṁ dadau|"},{"book":"mathiḥ","chapter":"27","verse":"61","text":"kintu magdalīnī mariyam anyamariyam ete striyau tatra śmaśānasammukha upaviviśatuḥ|"},{"book":"mathiḥ","chapter":"27","verse":"62","text":"tadanantaraṁ nistārotsavasyāyojanadināt pare'hani pradhānayājakāḥ phirūśinaśca militvā pīlātamupāgatyākathayan,"},{"book":"mathiḥ","chapter":"27","verse":"63","text":"he maheccha sa pratārako jīvana akathayat, dinatrayāt paraṁ śmaśānādutthāsyāmi tadvākyaṁ smarāmo vayaṁ;"},{"book":"mathiḥ","chapter":"27","verse":"64","text":"tasmāt tṛtīyadinaṁ yāvat tat śmaśānaṁ rakṣitumādiśatu, nocet tacchiṣyā yāminyāmāgatya taṁ hṛtvā lokān vadiṣyanti, sa śmaśānādudatiṣṭhat, tathā sati prathamabhrānteḥ śeṣīyabhrānti rmahatī bhaviṣyati|"},{"book":"mathiḥ","chapter":"27","verse":"65","text":"tadā pīlāta avādīt, yuṣmākaṁ samīpe rakṣigaṇa āste, yūyaṁ gatvā yathā sādhyaṁ rakṣayata|"},{"book":"mathiḥ","chapter":"27","verse":"66","text":"tataste gatvā taddūाrapāṣāṇaṁ mudrāṅkitaṁ kṛtvā rakṣigaṇaṁ niyojya śmaśānaṁ rakṣayāmāsuḥ|"}]}