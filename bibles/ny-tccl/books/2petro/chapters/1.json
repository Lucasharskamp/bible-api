{"data":[{"book":"2 Petro","chapter":"1","verse":"1","text":"Ndine Simoni Petro, mtumiki ndi mtumwi wa Yesu Khristu."},{"book":"2 Petro","chapter":"1","verse":"2","text":"Chisomo ndi mtendere zochuluka zikhale nanu pomudziwa Mulungu ndi Yesu Ambuye athu."},{"book":"2 Petro","chapter":"1","verse":"3","text":"Mulungu mwa mphamvu zake anatipatsa zonse zofunika kukhala moyo opembedza, potidziwitsa za Iyeyo amene anatiyitana ku ulemerero wake ndi ubwino wake."},{"book":"2 Petro","chapter":"1","verse":"4","text":"Mwa ulemerero ndi ubwino wakewo, anatipatsa malonjezo opambana kwambiri ndi a mtengowapatali. Amenewa ndi malonjezo amene amakuthandizani kulandira nawo moyo wa Mulungu, titapulumuka ku chiwonongeko chimene chili mʼdziko lapansi chifukwa cha zilakolako zoyipa."},{"book":"2 Petro","chapter":"1","verse":"5","text":"Choncho, chitani khama kuwonjezera moyo wabwino pa chikhulupiriro chanu, ndipo pa moyo wabwino muwonjezerepo nzeru."},{"book":"2 Petro","chapter":"1","verse":"6","text":"Pa nzeru muwonjezerepo kudziretsa, pa kudziretsa muwonjezerepo chipiriro, ndipo pa chipiriro muwonjezerepo khalidwe lolemekeza Mulungu."},{"book":"2 Petro","chapter":"1","verse":"7","text":"Pa khalidwe lolemekeza Mulungu muwonjezerepo chifundo cha ubale, pa chifundo cha ubale muwonjezerepo chikondi."},{"book":"2 Petro","chapter":"1","verse":"8","text":"Ngati zonsezi zikhala mwa inu nʼkumachuluka, zidzakuthandizani kuti musakhale aulesi ndi osapindula ndi chidziwitso chanu cha Ambuye athu Yesu Khristu."},{"book":"2 Petro","chapter":"1","verse":"9","text":"Koma ngati wina alibe zimenezi, ndi wakhungu sangathe kuona patali, ndipo wayiwala kuti anayeretsedwa machimo ake akale."},{"book":"2 Petro","chapter":"1","verse":"10","text":"Nʼchifukwa chake abale anga, funitsitsani kuti mayitanidwe ndi masankhidwe anu akhale otsimikizika. Pakuti ngati muchita zinthu izi, simudzagwa konse."},{"book":"2 Petro","chapter":"1","verse":"11","text":"Mudzalandiridwa bwino kwambiri mu ufumu wosatha wa Ambuye ndi Mpulumutsi wathu Yesu Khristu."},{"book":"2 Petro","chapter":"1","verse":"12","text":"Tsono ine ndidzakukumbutsani nthawi zonse za zinthu zimenezi, ngakhale kuti mumazidziwa ndipo kuti munakhazikika mʼchoonadi chimene muli nacho tsopano."},{"book":"2 Petro","chapter":"1","verse":"13","text":"Ndikuganiza kuti nʼkoyenera ndikanali mu msasa uno, kuti ndikutsitsimutseni ndi kukukumbutsani,"},{"book":"2 Petro","chapter":"1","verse":"14","text":"chifukwa ndikudziwa kuti posachedwapa ndikuchoka mu msasa uno, monga Ambuye athu Yesu Khristu anandidziwitsiratu."},{"book":"2 Petro","chapter":"1","verse":"15","text":"Ndipo ndidzayesetsa kuti nditachoka, mudzakumbukire nthawi zonse."},{"book":"2 Petro","chapter":"1","verse":"16","text":"Ife sitinatsate nkhani zongopeka titakuwuzani za mphamvu zake ndi zakubweranso kwa Ambuye athu Yesu Khristu, koma tinaona ndi maso athu za ukulu wake."},{"book":"2 Petro","chapter":"1","verse":"17","text":"Pakuti Iye analandira ulemu ndi ulemerero kuchokera kwa Mulungu Atate atamufikira mawu ochokera ku ulemerero wa ukulu akuti, “Uyu ndi mwana wanga amene Ine ndimukonda, amene ndimakondwera naye kwambiri.”"},{"book":"2 Petro","chapter":"1","verse":"18","text":"Ifeyo tinamva mawuwa akuchokera kumwamba pamene tinali naye pamodzi pa phiri lopatulika lija."},{"book":"2 Petro","chapter":"1","verse":"19","text":"Tsono ifenso tili ndi mawu a uneneri amene ndi odalirika kwambiri ndipo inu mudzachita bwino mukawasamalira mawuwa, monga kuwunika kumene kukuwala mu mdima, mpaka tsiku lidzayambe kucha, pamene nthanda idzayambe kuwala mʼmitima mwanu."},{"book":"2 Petro","chapter":"1","verse":"20","text":"Kuposa zonse, inu muyenera kuzindikira kuti palibe mawu a uneneri amene amatanthauzidwa pa okha."},{"book":"2 Petro","chapter":"1","verse":"21","text":"Pakuti mawu a uneneri sanadze mwa kufuna kwa anthu, koma anthu anayankhula zochokera kwa Mulungu, Mzimu Woyera atawayankhulitsa."}]}