{"data":[{"book":"Ezekiel","chapter":"37","verse":"1","text":"Teko Jehova Nyasaye ne ni kuoma, kendo ne ogola oko kuom teko mar Roho mare mi otera e dier holo moro; kama choke opongʼo."},{"book":"Ezekiel","chapter":"37","verse":"2","text":"Nowuotho koda e dier chokego koni gi koni, komako lweta, kendo naneno choke madongo mangʼeny motamore akwana, kanie dier holono; ne gin choke motwo kururu."},{"book":"Ezekiel","chapter":"37","verse":"3","text":"Ne openja niya, “Wuod dhano, chokegi bende nyalo bet mangima adier?”"},{"book":"Ezekiel","chapter":"37","verse":"4","text":"Eka nowachona niya, “Kor wach ni chokegi kiwachonegi niya, Choke motwo, winjuru wach Jehova Nyasaye!"},{"book":"Ezekiel","chapter":"37","verse":"5","text":"Ma e gima Jehova Nyasaye Manyalo Gik Moko Duto wacho ni chokegi: Abiro kudho much ngima kuomu, mi unudok mangima."},{"book":"Ezekiel","chapter":"37","verse":"6","text":"Abiro keto leche kuomu kendo abiro miyo ringʼo gi pien um dendu kendo abiro kudho much ngima kuomu mi unudok mangima. Eka unungʼe ni An e Jehova Nyasaye.”"},{"book":"Ezekiel","chapter":"37","verse":"7","text":"Omiyo ne akoro wach kaka ne ochika. To kane oyudo akoro wach kamano, to ne apo ka awinjo ka choke rwadore matek, kendo chokego nochako tudore, ka moro ka moro kuomgi chomore gi wadgi."},{"book":"Ezekiel","chapter":"37","verse":"8","text":"Ne angʼicho kendo naneno ka leche gi ringʼo chako bet e chokego, kendo pien noumogi, to kata kamano ne pod gionge gi ngima."},{"book":"Ezekiel","chapter":"37","verse":"9","text":"Eka nowacho niya, “Kor wach ni yamo, in wuod dhano, kendo wachne ni, Ma e gima Jehova Nyasaye Manyalo Gik Moko Duto wacho: Kudhi kia e tunge angʼwen mag piny, kendo idonj kuom joma nosenegi mondo gidok mangima.”"},{"book":"Ezekiel","chapter":"37","verse":"10","text":"Omiyo ne akoro kaka ne ochika, mi much ngima nodonjo kuomgi; kendo negidoko mangima; ma gichungʼ malo gi tiendgi, ka gin oganda lweny maduongʼ miwuoro!"},{"book":"Ezekiel","chapter":"37","verse":"11","text":"Eka nowachona niya, “Wuod dhano, jo-Israel chalo gi chokegi. Giwacho ni, ‘Chokewa otwo kendo genowa orumo; osengʼad karwa oko.’"},{"book":"Ezekiel","chapter":"37","verse":"12","text":"Emomiyo kor wach kendo iwachnegi ni: ‘Ma e gima Jehova Nyasaye Manyalo Gik Moko Duto wacho: Yaye un joga, abiro elo lieteu mi agolu oko kendo aduogu e piny Israel."},{"book":"Ezekiel","chapter":"37","verse":"13","text":"Eka un, ma un joga, unungʼe ni An e Jehova Nyasaye, ka anael lieteu mi agolu oko kuomgi."},{"book":"Ezekiel","chapter":"37","verse":"14","text":"Abiro keto Roho mara kuomu mi udok mangima, kendo abiro miyo udag e pinyu uwegi. Eka unungʼe ni an Jehova Nyasaye ema asewuoyo kendo asetimo kamano. Jehova Nyasaye ema owacho.’ ”"},{"book":"Ezekiel","chapter":"37","verse":"15","text":"Wach Jehova Nyasaye nobirona kama:"},{"book":"Ezekiel","chapter":"37","verse":"16","text":"“Wuod dhano, kaw bao moro mopa mondo indikie wechegi ni, ‘Mar jo-Juda gi dhout Israel mamoko mawinjore kode.’ Eka ikaw bao mopa machielo kendo indikie wechegi, ‘Mar Josef (ma en mar Efraim) kod dhout Israel mamoko duto mawinjore kode.’"},{"book":"Ezekiel","chapter":"37","verse":"17","text":"Riw bepe ariyogo obed bao achiel mondo gibed gimoro achiel e lweti."},{"book":"Ezekiel","chapter":"37","verse":"18","text":"“Ka jou openji ni, ‘Donge inyalo nyiswae tiend wachni?’"},{"book":"Ezekiel","chapter":"37","verse":"19","text":"To wachnegi ni, ‘Ma e gima Jehova Nyasaye Manyalo Gik Moko Duto wacho: Abiro kawo bap Josef, manie lwet Efraim, kod dhout Israel mamoko duto mawinjore kode, kendo abiro tude gi bap Juda, mi gidok bepe mopa achiel, kendo gibiro doko bepe mopa achiel e lweta.’"},{"book":"Ezekiel","chapter":"37","verse":"20","text":"Lier kete misendikogo e nyim wengegi"},{"book":"Ezekiel","chapter":"37","verse":"21","text":"kendo iwachnegi ni, ‘Ma e gima Jehova Nyasaye Manyalo Gik Moko Duto wacho: Abiro golo jo-Israel oko e dier ogendini kuonde ma gisedhiyoe. Abiro chokogi kagologi koni gi koni mi aduog-gi e pinygi giwegi."},{"book":"Ezekiel","chapter":"37","verse":"22","text":"Abiro miyo gibed oganda achiel e piny, ewi gode mag Israel. Ruoth achiel ema noritgi kargi duto, kendo ok ginichak gibed pinje ariyo, kata pinjeruodhi ariyo mopogore."},{"book":"Ezekiel","chapter":"37","verse":"23","text":"Ok ginichak gidwanyre gi nyisechegi ma giloso gi kido mamono, kata gi timo gik makwero, nikech anawargi kuom richogi duto mag dok chien, kendo anapwodhgi. Ginibed joga, to anabed Nyasachgi.’"},{"book":"Ezekiel","chapter":"37","verse":"24","text":"“ ‘Daudi jatichna nobed ruodhgi kendo giduto ginibed gi jakwath achiel. Gibiro luwo chikena kendo gibiro rito buchena ka gitangʼ."},{"book":"Ezekiel","chapter":"37","verse":"25","text":"Gibiro dak e piny mane amiyo jatichna ma Jakobo, ma en piny mane kwereu odakie. Gin kaachiel gi nyithindgi kod nyikwagi, gibiro dak kuno nyaka chiengʼ, kendo Daudi jatichna nobed ruodhgi nyaka chiengʼ."},{"book":"Ezekiel","chapter":"37","verse":"26","text":"Abiro timo singruok mar kwe kodgi, enobed singruok mochwere. Abiro gurogi motegno kendo abiro miyo kwan-gi medre, kendo abiro keto kara maler mar lemo e diergi nyaka chiengʼ."},{"book":"Ezekiel","chapter":"37","verse":"27","text":"Kar dakna nobed kodgi; anabed Nyasachgi, kendo ginibed joga."},{"book":"Ezekiel","chapter":"37","verse":"28","text":"Eka ogendini nongʼe ni an Jehova Nyasaye ema amiyo jo-Israel obedo maler ka kara maler mar lemo obedo e diergi nyaka chiengʼ.’ ”"}]}