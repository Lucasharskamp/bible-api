{"data":[{"book":"গালাতীয়","chapter":"5","verse":"1","text":"স্বাধীনতা ভোগ করার জন্যই খ্রীষ্ট আমাদের স্বাধীন করেছেন। অতএব, তোমরা অবিচল থাকো এবং দাসত্বের জোয়ালে নিজেদের পুনরায় বন্দি কোরো না।"},{"book":"গালাতীয়","chapter":"5","verse":"2","text":"আমার কথা লক্ষ্য করো। আমি পৌল তোমাদের বলছি যে, তোমরা যদি নিজেদের সুন্নত করো, তাহলে তোমাদের কাছে খ্রীষ্টের কোনো মূল্যই থাকবে না।"},{"book":"গালাতীয়","chapter":"5","verse":"3","text":"যারা নিজেদের সুন্নত করতে চায়, তাদের প্রত্যেকের কাছে আমি আবার ঘোষণা করছি যে, সে সমস্ত বিধান পালন করতে বাধ্য।"},{"book":"গালাতীয়","chapter":"5","verse":"4","text":"তোমরা যারা বিধানের দ্বারা নির্দোষ প্রতিপন্ন হতে চাইছ, তারা খ্রীষ্ট থেকে বিচ্ছিন্ন হয়েছ; তোমরা অনুগ্রহ থেকে বিচ্যুত হয়েছ।"},{"book":"গালাতীয়","chapter":"5","verse":"5","text":"কিন্তু যে ধার্মিকতার আমরা প্রত্যাশা করি, তার জন্য আমরা বিশ্বাসের দ্বারা পবিত্র আত্মার মাধ্যমে সাদর আগ্রহে অপেক্ষা করে আছি।"},{"book":"গালাতীয়","chapter":"5","verse":"6","text":"কারণ খ্রীষ্ট যীশুতে সুন্নত বা অত্বকছেদ, উভয়ই মূল্যহীন। কেবলমাত্র বিষয় যা গণ্য করা হয়, তা হল বিশ্বাস, যা ভালোবাসার মাধ্যমে নিজেকে প্রকাশ করে।"},{"book":"গালাতীয়","chapter":"5","verse":"7","text":"তোমরা তো ভালোভাবেই দৌড়াচ্ছিলে। কে তোমাদের বাধা দিল এবং সত্য পালন করতে দিল না?"},{"book":"গালাতীয়","chapter":"5","verse":"8","text":"যিনি তোমাদের আহ্বান করেছেন, তাঁর কাছ থেকে এই ধরনের চাপ আসে না।"},{"book":"গালাতীয়","chapter":"5","verse":"9","text":"অল্প একটু খামির5:9 তাড়ি। সমস্ত ময়দার তালকে তাড়িময় করে তোলে।"},{"book":"গালাতীয়","chapter":"5","verse":"10","text":"প্রভুতে আমি আত্মবিশ্বাসী যে, তোমরা আর কোনো দৃষ্টিভঙ্গি গ্রহণ করবে না। যে তোমাদের বিভ্রান্ত করছে, সে যেই হোক না কেন, সে তার শাস্তি ভোগ করবে।"},{"book":"গালাতীয়","chapter":"5","verse":"11","text":"ভাইবোনেরা, আমি যদি এখনও সুন্নতের বিষয় প্রচার করে থাকি, তাহলে কেন এখনও আমি নির্যাতিত হচ্ছি? তাহলে তো ক্রুশের কথা প্রচারের বাধা দূর হয়ে যেত।"},{"book":"গালাতীয়","chapter":"5","verse":"12","text":"যারা তোমাদের কাছে অশান্তি সৃষ্টি করে আমার ইচ্ছা এই যে তারা সম্পূর্ণ পথ অতিক্রম করে নিজেদের নপুংসক করে ফেলুক।"},{"book":"গালাতীয়","chapter":"5","verse":"13","text":"আমার ভাইবোনেরা, তোমরা স্বাধীনতার জন্য আহূত হয়েছ, কিন্তু তোমাদের স্বাধীনতাকে শারীরিক লালসা5:13 বা, জৈবিক (মাংসিক); 16, 17, 19 ও 24 পদেও। চরিতার্থ করার জন্য প্রশ্রয় দিয়ো না; বরং প্রেমে পরস্পরের সেবা করো।"},{"book":"গালাতীয়","chapter":"5","verse":"14","text":"সমস্ত বিধান এই একটিমাত্র আজ্ঞায় সারসংক্ষিপ্ত হয়েছে: “তোমার প্রতিবেশীকে নিজের মতোই ভালোবেসো।”5:14 লেবীয় পুস্তক 19:18"},{"book":"গালাতীয়","chapter":"5","verse":"15","text":"যদি তোমরা পরস্পরকে দংশন ও গ্রাস করো, সতর্ক হও, অন্যথায় তোমরা পরস্পরের দ্বারা ধ্বংস হবে।"},{"book":"গালাতীয়","chapter":"5","verse":"16","text":"তাই আমি বলি, তোমরা পবিত্র আত্মার বশে জীবনযাপন করো, তাহলে তোমরা শারীরিক লালসার অভিলাষ চরিতার্থ করবে না।"},{"book":"গালাতীয়","chapter":"5","verse":"17","text":"কারণ শারীরিক লালসা পবিত্র আত্মার অভিলাষের বিপরীত এবং পবিত্র আত্মা শারীরিক লালসার অভিলাষের বিপরীত। সেগুলি পরস্পরের বিরুদ্ধে সংঘর্ষ করে, যেন তোমরা যা চাও, তা করতে না পারো।"},{"book":"গালাতীয়","chapter":"5","verse":"18","text":"কিন্তু তোমরা যদি পবিত্র আত্মার দ্বারা চালিত হও, তাহলে তোমরা বিধানের অধীন নও।"},{"book":"গালাতীয়","chapter":"5","verse":"19","text":"শারীরিক লালসার সব কাজ সুস্পষ্ট: ব্যভিচার, বিবাহ-বহির্ভূত যৌনাচার ও উচ্ছৃঙ্খলতা;"},{"book":"গালাতীয়","chapter":"5","verse":"20","text":"প্রতিমাপূজা ও ডাকিনীবিদ্যা; ঘৃণা, ঈর্ষা, ক্রোধের উত্তেজনা, স্বার্থকেন্দ্রিক উচ্চাকাঙ্ক্ষা, মতবিরোধ, দলাদলি ও"},{"book":"গালাতীয়","chapter":"5","verse":"21","text":"হিংসা; মত্ততা, রঙ্গরস ও এ ধরনের আরও অনেক বিষয়। আগের মতোই আমি আবার তোমাদের সতর্ক করছি, যারা এ ধরনের জীবনযাপন করে, তারা ঈশ্বরের রাজ্যে অধিকার পাবে না।"},{"book":"গালাতীয়","chapter":"5","verse":"22","text":"কিন্তু পবিত্র আত্মার ফল হল প্রেম, আনন্দ, শান্তি, দীর্ঘসহিষ্ণুতা, মাধুর্য, পরোপকারিতা, বিশ্বস্ততা,"},{"book":"গালাতীয়","chapter":"5","verse":"23","text":"বিনম্রতা ও আত্মসংযম। এসব বিষয়ের বিরুদ্ধে কোনও বিধান নেই।"},{"book":"গালাতীয়","chapter":"5","verse":"24","text":"আর যারা খ্রীষ্ট যীশুর, তারা শারীরিক লালসার সমস্ত আসক্তি5:24 বা অনুরাগ, ইচ্ছা। ও অভিলাষকে ক্রুশার্পিত করেছে।"},{"book":"গালাতীয়","chapter":"5","verse":"25","text":"আমরা যেহেতু পবিত্র আত্মার বশে জীবনযাপন করি, এসো আমরা আত্মার সঙ্গে তাল মিলিয়ে চলি।"},{"book":"গালাতীয়","chapter":"5","verse":"26","text":"এসো, আমরা অহংকারী না হই, পরস্পরকে উত্তেজিত না করি ও এক অপরের প্রতি হিংসা না করি।"}]}