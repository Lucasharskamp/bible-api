{"data":[{"book":"Mark","chapter":"8","verse":"1","text":"Chomolte suole chu loko dang tamtak an hong intûp nôka. Ite an sâk rang an dônloi sikin Jisua'n a ruoisingei a koia, an kôm,"},{"book":"Mark","chapter":"8","verse":"2","text":"“Hi mingei hih ko kôm sûnthum an om zoia, male atûn hin ite sâk rang an dôn khâiloi sikin lungkham ku mu ngei tataka."},{"book":"Mark","chapter":"8","verse":"3","text":"Bungêiin an ina ki min se ngei lakin lamlâia chamsôlinvei an ta, senkhat vâng chu an hongna alazan ani sikin” a tia."},{"book":"Mark","chapter":"8","verse":"4","text":"A ruoisingeiin a kôm, “Hi ramchâra hin hi mingei vâina rangin tumo sâk an hun rang dôr aman zoi ranga?” an tipea."},{"book":"Mark","chapter":"8","verse":"5","text":"Jisua'n, “Vâipôl kho dôr mo nin dôn?” tiin a rekel ngeia."},{"book":"Mark","chapter":"8","verse":"6","text":"Ama han lokongei hah pila insung rangin chong a pêk ngeia. Hanchu vâipôl tâp sari hah a lâka Pathien kôm râisânchong a rila, a khoia, lokongei sem pe rangin a ruoisingei kôm a pêk ngeia; male a ruoisingeiin an sema."},{"book":"Mark","chapter":"8","verse":"7","text":"Nga chînte atômte khom an dôn sa. Jisua'n ma chunga han khom râisânchong a ril nôka, male sem pe ngei rangin a ruoisingei kôm a pêk sa zoi."},{"book":"Mark","chapter":"8","verse":"8-9","text":"Mitinin an khop dodôrin an sâka, asâk ngei ha mi isâng minli dôr an ni. Hanchu an sâk minieng arnôingei hah tabong sari an la rût min sipa. Jisua'n mingei ha a tîr pai ngeia"},{"book":"Mark","chapter":"8","verse":"10","text":"male a ruoisingei leh rukuonga an chuong kelena Dalmanutha ramhuola an se zoi."},{"book":"Mark","chapter":"8","verse":"11","text":"Pharisee senkhat ngei Jisua kôm an honga, an inkhalpuia. Ama min ôk rang an nuoma, masikin Pathien'n ama a pom ti minlangna rangin sininkhêl min mu ngei rangin an ngêna.8:11: Mat 12:38; Luk 11:16"},{"book":"Mark","chapter":"8","verse":"12","text":"Hannirese Jisua'n a mulungrîl sûnga a chapa, “Ithomo atûnlai mingei hin sininkhêl an ngên hi? Nimak, nangni ki ril! Atûnlai mingei kôm hin ma anga riet theina reng hi pêk ni no nih!” a tia.8:12: Mat 12:39; Luk 11:29"},{"book":"Mark","chapter":"8","verse":"13","text":"Anni hah a mâka, rukuonga a chuong nôka, male dîl varâl tieng ân kân zoi."},{"book":"Mark","chapter":"8","verse":"14","text":"Ruoisingei han vâipôl an hun rang dôr chôi rangin an mingila male rukuonga han vâipôl tâp khat vai an dôna."},{"book":"Mark","chapter":"8","verse":"15","text":"Jisua'n, “Singthei roi,” male “Phariseengei le Herod chol renga indîn roi” tiin inningna a pêk ngeia.8:15: Luk 12:1"},{"book":"Mark","chapter":"8","verse":"16","text":"Anninanâk han, “Vâipôl ei dôn loi sika, mahi a ti kêng ani rang,” tiin an lâia an injêk khôm phut zoia."},{"book":"Mark","chapter":"8","verse":"17","text":"Jisua'n an ti hah a lei rieta, an kôm, “Ithomo vâipôl nin dônloi roi nin injêk khôma? Nin la rietthei tet loi mini? Nin mulungbôkngei ânmôl sabak zoi mini?"},{"book":"Mark","chapter":"8","verse":"18","text":"Mitngei nin dôn chakin nin mu thei loi mini? Kuorngei nin dôn chakin nin riet thei loi mini? Nin riettit khâiloi mini8:18: Jer 5:21; Ezek 12:2; Mk 4:12"},{"book":"Mark","chapter":"8","verse":"19","text":"mipui isâng rangnga ngei ta rangin vâipôl tâp rangnga ko khoi lâi ha? An sâk minieng vâipôl ronôingei tabong izet mo nin rût minsip ha?” tiin a rekel ngeia."},{"book":"Mark","chapter":"8","verse":"20","text":"Male Jisua'n an kôm, “Mipui isâng minli ngei ta rangin vâipôl tâp sari ko khoi lâihan,” an sâk “minieng vâipôl ronôingei hah tabong izet mo nin rût minsip ha?” tiin a rekel ngei nôka."},{"book":"Mark","chapter":"8","verse":"21","text":"Male ama'n “Atûn ten nin la rietthei loi mo?” tiin a rekel ngeia."},{"book":"Mark","chapter":"8","verse":"22","text":"Bethsaida taka an hong tunga, mahan mingei senkhatin Jisua kôm mi mitcho an hong tuonga, male a tôn pe ngei rangin an ngênna."},{"book":"Mark","chapter":"8","verse":"23","text":"Jisua'n mitchopa kut hah a sûra, khuo pêntieng a se puia. A mitngei a michil pe suole chu, Jisua'n a chunga a kutngei a minngama male a kôm, “Nu mu thei mo ni zoi?” tiin a rekela."},{"book":"Mark","chapter":"8","verse":"24","text":"Ha mi hah a tanga, “O, miriemngei chu ku mua, hannirese, thingkungngei an lôn titir anghan ke ku mu” a tia."},{"book":"Mark","chapter":"8","verse":"25","text":"Jisua'n mitchopa mitngei han a kutngei a minngam nôka. Ma zora han chu mitchopa han a en ngita, a mitngei ahong vâr zoia, male jâttin a mu minthâr thei let zoi."},{"book":"Mark","chapter":"8","verse":"26","text":"Hanchu Jisua'n, “Khuo sûnga hin lût khâi no roh” tiin chong a bêa, in tieng a tîr zoi."},{"book":"Mark","chapter":"8","verse":"27","text":"Hanchu Jisua le a ruoisingei hah an jôka, Caesarea Philipi kôla khuongeia han an sea. Lampuia han an kôm, “Mi ril roi, mingeiin tumo ani min ti?” tiin a rekel ngeia."},{"book":"Mark","chapter":"8","verse":"28","text":"Anni han, “Senkhatin chu Baptispu John ani,” male “midangngei chu Elijah ani, senkhatngei nôkin chu dêipu inkhatlam ani” nang an ti, tiin an thuona.8:28: Mk 6:14,15; Luk 9:7,8"},{"book":"Mark","chapter":"8","verse":"29","text":"Hanchu, an kôm han, “Nangni rêkte tumo ani mi nin ti?” tiin a rekel ngeia.8:29: Joh 6:68,69"},{"book":"Mark","chapter":"8","verse":"30","text":"Hanchu Jisua'n an kôm han, “Ku chungroi hih tute kôm ril no roi” tiin chong a pêk ngei zoi."},{"book":"Mark","chapter":"8","verse":"31","text":"Hanchu Jisua'n a ruoisingei a minchu ngeia, an kôm, “Miriem Nâipasal hi la tuong sabak ngêt a ta, upangei, ochaisingei le Balam minchupungeiin hengpai an tih. That an ta, aniatachu sûnthum suole chu aringin inthoinôk atih,” a tia."},{"book":"Mark","chapter":"8","verse":"32","text":"Ma roi hih ânthârvangin a ril ngeia. Masikin Peter'n ama hah athenin a tuonga, a ngoa."},{"book":"Mark","chapter":"8","verse":"33","text":"Hannirese Jisua'n ânheia, a ruoisingei tieng a ena, male “Soitan, keima renga rotpai roh,” ama'n, “Ni mindonngei hih Pathien renga niloiin miriem nina renga ke ani,” tiin Peter a ngoa."},{"book":"Mark","chapter":"8","verse":"34","text":"Hanchu Jisua'n lokongei le a ruoisingei a koia, an kôm, “Tutu khom mi jûi a nuomin chu ama le ama inmingil ngêtin a khros ruputin mi jûi rese.8:34: Mat 10:38; Luk 14:27"},{"book":"Mark","chapter":"8","verse":"35","text":"Tukhom a ringna mojôk a nuomin chu machân a ta; hannirese, tukhom keima sika le thurchisa sika a ringna machân ngei chu mojôk nîng an tih.8:35: Mat 10:39; Luk 17:33; Joh 12:25"},{"book":"Mark","chapter":"8","verse":"36","text":"Mîn rammuol hih apumin dôn senla, a ringna chu machân senla, ata rangin imo an lâpna aom ranga? Mangmunboi ani!"},{"book":"Mark","chapter":"8","verse":"37","text":"Mîn a ringna a man nôkna rangin ite a pêk thei rang om mak."},{"book":"Mark","chapter":"8","verse":"38","text":"Tukhomin atûnlâi nikhuo saloi le pathienboi mingei kôma keima le ki minchuna chong inzakpui chu, Miriem Nâipasal a Pa roiinpuina insila a vântîrton inthieng ngei leh an juong tika chu ha mi hah inzakpui atih” a tia."}]}