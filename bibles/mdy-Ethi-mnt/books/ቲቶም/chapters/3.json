{"data":[{"book":"ቲቶም","chapter":"3","verse":"1","text":"ዓሳ ቢያ ዎይሣ ዓሶና ቢታንታ ዓኣ ዓሶናም ሼሌዑሞና ዓይሢንታንዳጉዲ ሃሣ ኮሺ ማዾ ቢያ ማዻኒ ጊኢጌያ ማዓንዳጉዲ፥"},{"book":"ቲቶም","chapter":"3","verse":"2","text":"ዖ ዑሢዳኣ ፑርታ ባኣዚ'' ጌስቱዋጉዲ ዔያቶም ላቲ'' ኬኤዜ፤ ዬያይዳፓ ዓሲና ዎላ'' ፑርቱዋያ፥ ኮሺ ዓሲ ሃሣ ጎኔ ዒናፓ ዓሲ ቢያም ሼሌዓያ ማዖንጎ፤"},{"book":"ቲቶም","chapter":"3","verse":"3","text":"ኑኡኒ ሃያኮ ቤርታ ማሊሢባኣያ፥ ዔኤያ፥ ዓይሢንቲ ዒፃያ፥ ዻቢንቲ ጌሺንታያ፥ ዱማ ዱማ ፑርቶ ኑ ማሊፆ ሱኡኮ ኩንሣያ፥ ጌኔ ማዾ ማዻያ ሃሣ ቂኢራያ፥ ዑራዻያና ዎሊ ሴካና ሃንጋና ዒፃያ ማዒ ኑ ናንጋያኬ።"},{"book":"ቲቶም","chapter":"3","verse":"4","text":"ጋዓንቴ ኑና ዻቂሻ ፆኦዛሢኮ ኮሹሞና ናሹሞና ፔጋዼ ዎዶ''ና፥"},{"book":"ቲቶም","chapter":"3","verse":"5","text":"ኑ ማዼ ፂሉ''ሞ ማዾናቱዋንቴ ፔኤኮ ማኣሪፆና ኑና ዒ ዻቂሼኔ፤ ኑና ዒ ዻቂሼሢያ ላሚ ሾይንቲሢ ማዔ ማስቲሢና ዓያኖ ጌኤዦ ዛሎ''ና ጴዼ ላኣሚንቲናኬ።"},{"book":"ቲቶም","chapter":"3","verse":"6","text":"ፆኦሲ ኑና ዻቂሻ፥ ዬሱስ ኪሪስቶሴ ዛሎ''ና ፔኤኮ ዓያኖ ሚርጌና ኑም ኬይሴኔ።"},{"book":"ቲቶም","chapter":"3","verse":"7","text":"ዬያ ዒ ማዼሢ' ዒዛኮ ኮሹሞ ዒንጊፆና ኑ ፂሊ''፥ ሃጊ ማዓንዳ ዎዛ ማሂ ኑ ካፓ ናንጊና ናንጎዋ ኑ ዴንቃንዳጉዲኬ።"},{"book":"ቲቶም","chapter":"3","verse":"8","text":"ሃይ ታ ኔኤም ኬኤዜ ባካ ቢያ ጎኔ ባኣዚ''ኬ።"},{"book":"ቲቶም","chapter":"3","verse":"9","text":"ጋዓንቴ ፓሡዋ ማርሞይዳፓ፥ ዓሲኮ ዜርሢ ፓይዲ ሺሪፆይዳፓ ሃሣ ዓሲና ዣሊሢና ሙሴ ዔርዜ ዎጎ ዛሎ'' ዔቃ ጎሪ''ንቲዳፓ ሃኬ፤ ዓይጎሮ ጌዔቴ ዬይ ባካ ፓሣ ባኣዚ'' ባኣያና ጉሪ ማዔ ባኣዚ''ታሢሮኬ።"},{"book":"ቲቶም","chapter":"3","verse":"10","text":"ሺኢጲፆ ማኣሮ ዓሶ ዎሊፓ ዱማሳ ዓሲ ፔቴ''ና ዞሬ፤ ዬካፓ ሃሣ ላሚ ላቲ ዒዛም ኬኤዜ፤ ያፓ ዑሣ ዓኣዼቴ ጋዓንቴ ዒዛና ዎላ'' ፔቴ'' ማዒፖ።"},{"book":"ቲቶም","chapter":"3","verse":"11","text":"ዬያጉዴ ዓሲ ዣኣሌ ዓሲኬ፤ ዒ ጎሜ ማዻሢሮ ፔ ዑፃ ሜቶ ዔኪ ዬዓያ ማዔሢ ዔሬ።"},{"book":"ቲቶም","chapter":"3","verse":"12","text":"ዓርፂማሴ፡ ሃንጎ ቲኪቆሴ ኔ ኮይላ'' ታ ዳካዛ ኔኤኒ ታ ዓኣ ቤዞ፥ ኒቆጲሊዮኔ ዑኬና ሙኬ፤ ዓይጎሮ ጌዔቴ ባርጎ ታኣኒ ዒዞ ቤዞይዳ ዴዒ ዓኣሣኒ ማሌሢሮኬ።"},{"book":"ቲቶም","chapter":"3","verse":"13","text":"ዎጎ ኮሺ'' ዔራ ዜማሴና ዓጲሎሴ ጎዖሢናም ኮይሳ ባኮ ቢያ ዒንጊ ጎይፆ ዔያታ ዓኣዻንዳጉዲ ማኣዴ''።"},{"book":"ቲቶም","chapter":"3","verse":"14","text":"ኑ ዓሶ ማዔ ዓሳ ማኣዳ'' ባኣዚ'' ባኣያ ማዒ ዓቱዋጉዲና ፔኤኮ ናንጎ ዔያታ ፔኤሮ ዳንዳዓንዳጉዲ ኮሺ ማዾ ማዺሢ ዔሮንጎ።"},{"book":"ቲቶም","chapter":"3","verse":"15","text":"ታኣና ዎላ'' ዓኣ ዓሳ ቢያ «ኮሺዳ?» ኔና ጋዓኔ፤ ፆኦሲ ጉሙርቃ ዓሶ ዛሎ''ና ኑና ናሽካ ዓሶም ቢያ «ዒንሢ ኮሺዳ?» ጌዔኔ፥ ጌዔ።"}]}