{"data":[{"book":"Maatewos","chapter":"28","verse":"1","text":"Sanbata booddee, guyyaa jalqaba torban sanaa Maariyaam isheen Magdalaatii fi Maariyaam isheen kaan barii barraaqaan awwaala ilaaluu dhaqan."},{"book":"Maatewos","chapter":"28","verse":"2","text":"Kunoo, sababii ergamaan Gooftaa samii irraa gad buʼee gara awwaalaa dhaqee balbala awwaalaa irraa dhagaa sana garagalchee irra taaʼeef, sochiin lafaa guddaan taʼe."},{"book":"Maatewos","chapter":"28","verse":"3","text":"Bifti isaa ifaa akka bakakkaa, uffanni isaa immoo adii akka cabbii ture."},{"book":"Maatewos","chapter":"28","verse":"4","text":"Waardiyyoonni sunis sababii isa sodaataniif hollatanii akkuma nama duʼee taʼan."},{"book":"Maatewos","chapter":"28","verse":"5","text":"Ergamaan sunis dubartoota sanaan akkana jedhe; “Hin sodaatinaa! Akka isin Yesuus isa fannifamee ture sana barbaaddan anuu beeka."},{"book":"Maatewos","chapter":"28","verse":"6","text":"Inni as hin jiru; akkuma jedhe sana duʼaa kaʼeeraatii. Kottaatii iddoo inni ciisaa ture ilaalaa."},{"book":"Maatewos","chapter":"28","verse":"7","text":"Egaa dafaa dhaqaatii akkana jedhaa barattoota isaatti himaa; ‘Inni warra duʼan keessaa kaʼeera; kunoo, inni isin dursee Galiilaa ni dhaqa. Achittis isa ni argitu.’ Kunoo ani isinitti himeera.”"},{"book":"Maatewos","chapter":"28","verse":"8","text":"Dubartoonni sunis sodaatanii, taʼus gammachuu guddaan guutamanii ariitiidhaan awwaala sana biraa deeman; barattoota isaatti himuufis fiigan."},{"book":"Maatewos","chapter":"28","verse":"9","text":"Yeruma sana kunoo Yesuus isaanitti dhufee, nagaa isaan gaafate. Isaanis isatti dhiʼaatanii miilla isaa qabatanii sagadaniif."},{"book":"Maatewos","chapter":"28","verse":"10","text":"Yesuusis, “Hin sodaatinaa! Dhaqaatii akka isaan gara Galiilaa deemaniif obboloota kootti himaa; isaanis achitti na argu” jedheen."},{"book":"Maatewos","chapter":"28","verse":"11","text":"Utuu dubartoonni sun karaa jiranuu waardiyyoota sana keessaa tokko tokko magaalaa seenanii waan taʼe hunda luboota hangafootatti himan."},{"book":"Maatewos","chapter":"28","verse":"12","text":"Luboonni hangafoonnis erga maanguddoota wajjin walitti qabamanii mariʼatanii booddee loltootaaf maallaqa hedduu kennan."},{"book":"Maatewos","chapter":"28","verse":"13","text":"Akkanas jedhaniin; “ ‘Utuu nu rafnuu barattoonni isaa halkaniin dhufanii isa hatan’ jedhaatii namootatti himaa."},{"book":"Maatewos","chapter":"28","verse":"14","text":"Yoo wanni kun gurra bulchaa seene nu isa amansiifnee rakkina jalaa isin baafnaa.”"},{"book":"Maatewos","chapter":"28","verse":"15","text":"Loltoonnis maallaqa sana fudhatanii akkuma ajajaman godhan. Oduun kunis hamma harʼaatti Yihuudoota biratti odeeffamaa jira."},{"book":"Maatewos","chapter":"28","verse":"16","text":"Barattoonni kudha tokkoon sun gara biyya Galiilaa, gara tulluu Yesuus dhaqaa isaaniin jedhee ture sanaa dhaqan."},{"book":"Maatewos","chapter":"28","verse":"17","text":"Isaanis yommuu isa arganitti ni sagadaniif; isaan keessaa tokko tokko garuu ni maman."},{"book":"Maatewos","chapter":"28","verse":"18","text":"Yesuus immoo isaanitti dhiʼaatee akkana jedhe; “Taayitaan hundinuu samii fi lafa irratti naa kennameera."},{"book":"Maatewos","chapter":"28","verse":"19","text":"Kanaaf dhaqaatii saba hundumaa maqaa Abbaatti, maqaa Ilmaatti, maqaa Hafuura Qulqulluuttis cuuphaatii barattoota taasisaa;"},{"book":"Maatewos","chapter":"28","verse":"20","text":"akka waan ani isin ajaje hunda eeganiifis isaan barsiisaa. Kunoo, ani hamma dhuma addunyaatti guyyaa hunda isin wajjinan jira.”"}]}