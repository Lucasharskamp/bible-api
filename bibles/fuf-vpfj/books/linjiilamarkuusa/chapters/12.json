{"data":[{"book":"LINJIILA MARKUUSA","chapter":"12","verse":"1","text":"Ɓawto ɗun Iisaa woni kadi yewtirgol ɓe mise, o wi'i ɓe: «Goɗɗo tutuno *wiiɲu, o howi tutateeri ndin, o jasi ngayka fii ka wiiɲu on oƴƴee, o waɗi bente ka reenoowo on wona, o halfini ndi remooɓe wiiɲu ɓen, o yahi safaari."},{"book":"LINJIILA MARKUUSA","chapter":"12","verse":"2","text":"Ɓay saa'i soɲitugol wiiɲu on hewtii, o immini kurkaadu makko haa e remooɓe wiiɲu ɓen fii yo ɓen jonnan mo ɓiɓɓe wiiɲu geɓal makko ngal."},{"book":"LINJIILA MARKUUSA","chapter":"12","verse":"3","text":"Kono ɓen hendii mo piyi, ɓe immintini mo juuɗe mehe."},{"book":"LINJIILA MARKUUSA","chapter":"12","verse":"4","text":"O immini kurkaadu makko goo kadi, ɓe piyi onɗon kadi e hoore, ɓe hersini."},{"book":"LINJIILA MARKUUSA","chapter":"12","verse":"5","text":"O immini kadi tammo, ɓe wari on. E ɗuuɗuɓe ɓe o imminnoo piyaa, woɓɓe waraa."},{"book":"LINJIILA MARKUUSA","chapter":"12","verse":"6","text":"«Tawi ko ɓiɗɗo makko yiɗaaɗo on tun o luttirnoo. Ka sakkitorun o immini mo haa e maɓɓe, himo wi'a: ‹Ɓe teddinay ɓiɗɗo an on.›"},{"book":"LINJIILA MARKUUSA","chapter":"12","verse":"7","text":"«Kono kamɓe remooɓe wiiɲu ɓen ɓe haldi: ‹Ɓay ko oo woni ronoowo on, waren mo, ɗun ndondi ndin wontanay en!›"},{"book":"LINJIILA MARKUUSA","chapter":"12","verse":"8","text":"Onsay ɓe nangi mo, ɓe wari, ɓe bugii ka ɓaawo tutateeri wiiɲu.»"},{"book":"LINJIILA MARKUUSA","chapter":"12","verse":"9","text":"Iisaa wi'i kadi: «Jooni non, hara ko honɗun jom ndin tutateeri wiiɲu waɗata ɓen? On aray, re'a ɓen remooɓe wiiɲu, o jonna tutateeri ndin woɓɓe goo.»"},{"book":"LINJIILA MARKUUSA","chapter":"12","verse":"10","text":"Onsay Iisaa wi'i ɓe kadi: «E hara on jangaali ko bindi ɗin wi'i kon? Ko fii hiɗi wi'i wonde:"},{"book":"LINJIILA MARKUUSA","chapter":"12","verse":"11","text":"Ɗun ko e Joomiraaɗo on iwri,"},{"book":"LINJIILA MARKUUSA","chapter":"12","verse":"12","text":"Ɓay ɓe faamii wonde ko fii maɓɓe Iisaa waɗani ngal misal, ɓe woni e ɗaɓɓugol feere no ɓe nangira mo, kono hari hiɓe huli jamaa on. Onsay ɓe acci mo ɗon, ɓe yahi."},{"book":"LINJIILA MARKUUSA","chapter":"12","verse":"13","text":"Onsay ɓe immini e Iisaa *Fariisiyaaɓe goo e yimɓe Heroodu goo fii ko nangira mo konguɗi makko ɗin."},{"book":"LINJIILA MARKUUSA","chapter":"12","verse":"14","text":"Ɓen ari, wi'i mo: «Karamoko'en meɗen andi ko on nunɗuɓe, awa kadi on ɗenƴotaako hay gooto, ko fii on ɓurdindinaa yimɓe ɓen, hiɗon jannirde laawol Alla ngol goonga. E hara no haani ka men yoɓa lanɗo mawɗo Roomu on sagalle, kaa haanaa? Meɗen haani yoɓude kaa men haanaa yoɓude?»"},{"book":"LINJIILA MARKUUSA","chapter":"12","verse":"15","text":"Nde tawnoo Iisaa no andi faasiqiyaagal maɓɓe ngal, o jaabii ɓe, o wi'i: «Ko fii honɗun ndarndorton mi? Addanee lan *dinaruuru, mi ndaara.»"},{"book":"LINJIILA MARKUUSA","chapter":"12","verse":"16","text":"Ɓe addi wooturu. Iisaa landii ɓe wi'i: «Ko nandolla hombo e bindi hombo woni e mayru?»"},{"book":"LINJIILA MARKUUSA","chapter":"12","verse":"17","text":"Onsay o wi'i ɓe: «Jonnitee lanɗo mawɗo Roomu on ko makko kon, jonniton Alla kadi ko mun kon.» Ɓe ŋalɗi e makko."},{"book":"LINJIILA MARKUUSA","chapter":"12","verse":"18","text":"Sadduusiyaaɓe*, wi'uɓe wonde ummutal alaa ɓen, ari landii Iisaa, ɓe wi'i mo:"},{"book":"LINJIILA MARKUUSA","chapter":"12","verse":"19","text":"«Karamoko'en, e hino ko Muusaa wi'i men kon: Si goɗɗo maayii accii ɓeyngu e ɓaawo ɓiɗɗo, haray miɲɲiraawo on mayɗo no haani ƴettude on keynguujo mo o acci fii no o heɓirana on kotiraawo makko jurriya."},{"book":"LINJIILA MARKUUSA","chapter":"12","verse":"20","text":"Tawa non ɓen ɓiɓɓe ko ɓe njeeɗiɗo. Arano on jombii, maayii, accaali jurriya."},{"book":"LINJIILA MARKUUSA","chapter":"12","verse":"21","text":"Ɗimmo on kadi ƴettii on keynguujo, maayii, accaali jurriya. Tammo on kadi wano non."},{"book":"LINJIILA MARKUUSA","chapter":"12","verse":"22","text":"Tawii hay gooto e ɓen njeeɗiɗo accaali jurriya. Ɓay feƴƴii e maɓɓe ɓe fow, debbo on kadi maayii."},{"book":"LINJIILA MARKUUSA","chapter":"12","verse":"23","text":"Ɓay hari ɓen njeeɗiɗoo non resii on debbo, ko hombo e ɓen on debbo wontanoyta ka ummutal?»"},{"book":"LINJIILA MARKUUSA","chapter":"12","verse":"24","text":"Iisaa jaabii ɓe, wi'i: «E hino ko waɗi kon si hiɗon e nder palji, ko fii on alaa faamude bindi ɗin, on alaa faamude kadi bawgal Alla ngal."},{"book":"LINJIILA MARKUUSA","chapter":"12","verse":"25","text":"Ko fii ka ummutal, worɓe ɓen resataa, rewɓe ɓen kadi resetaake, kono ɓe wa'ay wa malaa'ikaaɓe ɓen ka kammuuli."},{"book":"LINJIILA MARKUUSA","chapter":"12","verse":"26","text":"E on jangaali ka deftere Muusaa fii mayɓe ɓen kan e ummutal maɓɓe ngal, ko Alla daalani mo kon ka binde pitahun, wonde: ‹Ko min woni Alla Ibraahiima e Alla Issaaqa e Alla Yaaquuba›?"},{"book":"LINJIILA MARKUUSA","chapter":"12","verse":"27","text":"Awa Alla wonaa Alla mayɓe ɓen kono ko o Alla wurɓe ɓen. Awa on faljii few!»"},{"book":"LINJIILA MARKUUSA","chapter":"12","verse":"28","text":"Goɗɗo e jannooɓe fii Sariya on ɓen, ɓay nanii ko ɓe yewtidi kon, o ndaarii kadi o tawii Iisaa jaaborii no moƴƴiri, o ɓadii, o landii mo: «E nder yamirooje ɗen fow ko honɗun adii?»"},{"book":"LINJIILA MARKUUSA","chapter":"12","verse":"29","text":"Iisaa jaabii, wi'i: «E hino ko adii kon: ‹Heɗitee yo *Banii-Isra'iila'en, Alla Joomiraaɗo men on ko Joomiraaɗo gooto,"},{"book":"LINJIILA MARKUUSA","chapter":"12","verse":"30","text":"awa kadi yo a yiɗir Alla Joomiraaɗo maa on ɓernde maa nden fow e wonkii maa kin fow e hakkil maa kin fow e doole maa ɗen fow.›"},{"book":"LINJIILA MARKUUSA","chapter":"12","verse":"31","text":"E hino ko hikki ɗon kon: ‹Yo a yiɗir ɲokondo maa on wano yiɗirɗaa hoore maa non. Yamirooje goo ɓurɗe ɗee mawnude alaa.› »"},{"book":"LINJIILA MARKUUSA","chapter":"12","verse":"32","text":"On jannoowo fii Sariya on wi'i mo: «Moƴƴii, yo karamoko'en, on wowlii goonga wi'ugol Alla ko Bajjo, goɗɗo goo kadi alaa ko wonaa kanko,"},{"book":"LINJIILA MARKUUSA","chapter":"12","verse":"33","text":"yiɗira mo ɓernde mun nden fow e hakkil mun kin fow e doole mun ɗen fow, e yiɗirgol ɲokondo mun wa hoore mun, ɗun no ɓuri sadakaaji sunneteeɗi ɗin fow e ɗiya sadakaaji fow.»"},{"book":"LINJIILA MARKUUSA","chapter":"12","verse":"34","text":"Ɓay Iisaa ndaarii tawii o jaaborii hakkil, o wi'i mo: «A woɗɗondiraa e *laamu Alla ngun.» Ɓawto ɗun hay gooto suusaali mo landaade."},{"book":"LINJIILA MARKUUSA","chapter":"12","verse":"35","text":"Wa fewndo ko Iisaa jannata ka *juulirde mawnde, o wi'i: «Ko honno jannooɓe fii Sariya on ɓen waawiri wi'ude wonde *Almasiihu on ko jurriya Daawuuda?"},{"book":"LINJIILA MARKUUSA","chapter":"12","verse":"36","text":"E hin-le, immorde e *Ruuhu Seniiɗo on, Daawuuda tigi no wi'i:"},{"book":"LINJIILA MARKUUSA","chapter":"12","verse":"37","text":"«Daawuuda tigi wi'ii Almasiihu on ‹Joomi›, haray ko honno non Almasiihu on woniri jurriya makko?»"},{"book":"LINJIILA MARKUUSA","chapter":"12","verse":"38","text":"O wi'i ɓe e nder ko o waajotoo kon: «Reenee e ɓee jannooɓe fii Sariya on, ɗun ko ɓee yiɗuɓe jindidugol e dolokkaaji njani, yiɗi hiwreede ka fottirɗe,"},{"book":"LINJIILA MARKUUSA","chapter":"12","verse":"39","text":"yiɗi saffawol aranol ngol ka juulirɗe, yiɗi ndaɗɗule arane ɗen ka nafagol."},{"book":"LINJIILA MARKUUSA","chapter":"12","verse":"40","text":"Hiɓe jatta galleeji keynguuɓe, hiɓe junna julɗe maɓɓe fii yiingo. Awa ɓen heɓoyay ɲaawooje ɓurɗe sattude.»"},{"book":"LINJIILA MARKUUSA","chapter":"12","verse":"41","text":"Onsay Iisaa jooɗii ka yeeso arkawal sadaka, o woni e ndaarugol waɗaynooɓe ton kaalisi ɓen. Alɗuɓe buy waɗi ton kaalisi ɗuuɗuɗi."},{"book":"LINJIILA MARKUUSA","chapter":"12","verse":"42","text":"O yi'i kadi keynguujo baaso no liɓa ton tammahoy ɗiɗoy, fotaykoy e peccun gootun si mbuuɗu feccaama nay."},{"book":"LINJIILA MARKUUSA","chapter":"12","verse":"43","text":"Onsay kanko Iisaa o noddi taalibaaɓe makko ɓen, o wi'i ɓe: «Ka haqiiqa mi andinii on, ko oo keynguujo baaso itti kon no ɓuri ko ɓeya fow itti kon waɗi ka arkawal sadaka."},{"book":"LINJIILA MARKUUSA","chapter":"12","verse":"44","text":"Ko fii ɓeya fow ko ko ɓurtani ɗun kon ɓe waɗi, kono kanko keynguujo on e waasiɗude, ko ko o mari kon fow fii ko o wuurira o waɗoyi ton.»"}]}