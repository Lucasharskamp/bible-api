{"data":[{"book":"Обʼявлення","chapter":"14","verse":"1","text":"Потім я подивився, і ось переді мною Агнець. Він стояв на горі Сіон, і з Ним – сто сорок чотири тисячі, у яких на чолі написане Його ім’я та ім’я Його Отця."},{"book":"Обʼявлення","chapter":"14","verse":"2","text":"І я почув голос із неба, наче гуркіт бурхливих вод і наче гучний грім. Голос, який я почув, був схожий на звучання арф, на яких грають арфісти."},{"book":"Обʼявлення","chapter":"14","verse":"3","text":"Вони заспівали нову пісню перед престолом і перед чотирма живими істотами та старцями. Ніхто не міг вивчити тієї пісні, окрім ста сорока чотирьох тисяч викуплених із землі."},{"book":"Обʼявлення","chapter":"14","verse":"4","text":"Це ті, хто не опоганився жінками, залишившись незайманими. Вони йдуть за Агнцем, куди б Він не пішов. Вони були викуплені від людства – як первісні плоди Богові та Агнцю."},{"book":"Обʼявлення","chapter":"14","verse":"5","text":"В їхніх устах не було знайдено брехні. Вони – непорочні."},{"book":"Обʼявлення","chapter":"14","verse":"6","text":"Потім я побачив іншого ангела, який летів посеред неба. Він мав проголосити вічну Добру Звістку тим, хто живе на землі: кожній нації, племені, мові та народу."},{"book":"Обʼявлення","chapter":"14","verse":"7","text":"Він сказав гучним голосом: «Бійтеся Бога й віддайте Йому славу, бо прийшов час Його суду. Поклоніться Тому, Хто створив небо, землю, море та джерела вод!»"},{"book":"Обʼявлення","chapter":"14","verse":"8","text":"За ним слідував інший ангел, кажучи: «Упав! Упав Великий Вавилон! Він напоїв усі народи вином своєї статевої розпусти».14:8 Див. Іс. 21:9."},{"book":"Обʼявлення","chapter":"14","verse":"9","text":"Третій ангел слідував за ними, кажучи гучним голосом: «Якщо хтось поклоняється звіру та його образу й отримує його знак на чоло або руку,"},{"book":"Обʼявлення","chapter":"14","verse":"10","text":"той буде пити нерозведене вино Божого гніву, приготовлене в чаші Його гніву. Він буде мучитися у вогні та сірці перед святими ангелами й Агнцем."},{"book":"Обʼявлення","chapter":"14","verse":"11","text":"І дим їхнього страждання буде підійматися навіки-віків. Не буде спокою ні вдень, ні вночі для тих, хто поклоняється звіру та його образу, або для тих, хто отримує знак його імені»."},{"book":"Обʼявлення","chapter":"14","verse":"12","text":"У цьому терпіння святих, які виконують заповіді Божі й залишаються вірними Ісусу."},{"book":"Обʼявлення","chapter":"14","verse":"13","text":"Потім я почув голос із неба, який сказав: «Напиши це: блаженні мертві, які відтепер помирають у Господі!»."},{"book":"Обʼявлення","chapter":"14","verse":"14","text":"Тоді я подивився, і ось переді мною була біла хмара, а на хмарі сидів Хтось, подібний до Сина Людського.14:14 Див. Дан. 7:13. На голові Він мав золоту корону, а в руці – гострий серп."},{"book":"Обʼявлення","chapter":"14","verse":"15","text":"І ще один ангел вийшов із Храму й гучним голосом промовив до Того, Хто сидів на хмарі: «Візьми Свій серп і жни, бо прийшов час жнив і врожай землі дозрів».14:15 Див. Йоїл. 3:13."},{"book":"Обʼявлення","chapter":"14","verse":"16","text":"І Той, Хто сидів на хмарі, кинув Свого серпа на землю, і врожай на землі був зібраний."},{"book":"Обʼявлення","chapter":"14","verse":"17","text":"Потім інший ангел вийшов із Храму на небі, і він теж мав гострий серп."},{"book":"Обʼявлення","chapter":"14","verse":"18","text":"І ще один ангел, який мав владу над вогнем, вийшов від жертовника й гучним голосом промовив до того, що мав гострий серп: «Надішли свій гострий серп і збери грона винограду на землі, бо його виноград дозрів»."},{"book":"Обʼявлення","chapter":"14","verse":"19","text":"Ангел кинув свого серпа на землю й, зібравши виноград, вкинув його до великої давильні Божого гніву."},{"book":"Обʼявлення","chapter":"14","verse":"20","text":"Виноград було почавлено в давильні за містом. З неї потекла кров, яка піднялася аж по вудила коней і розлилась на тисячу шістсот стадіїв.14:20 Тобто близько 300 кілометрів."}]}