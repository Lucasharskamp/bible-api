{"data":[{"book":"1 Timoteyo","chapter":"1","verse":"1","text":"Paulo, mtumwi wa Khristu Yesu mwa lamulo la Mulungu, Mpulumutsi wathu ndiponso Khristu Yesu chiyembekezo chathu."},{"book":"1 Timoteyo","chapter":"1","verse":"2","text":"Kwa Timoteyo mwana wanga weniweni mʼchikhulupiriro."},{"book":"1 Timoteyo","chapter":"1","verse":"3","text":"Monga ndinakupempha pamene ndinkapita ku Makedoniya, khala ku Efeso komweko kuti uletse anthu ena kuphunzitsa ziphunzitso zonyenga,"},{"book":"1 Timoteyo","chapter":"1","verse":"4","text":"kapena kumangoyika mitima pa nthano zopeka ndi kufufuza za mayina a makolo awo. Zinthu zotere zimapititsa mʼtsogolo mikangano mʼmalo mwa ntchito ya Mulungu yomwe ndi ya chikhulupiriro."},{"book":"1 Timoteyo","chapter":"1","verse":"5","text":"Cholinga cha lamuloli ndi chikondi, chomwe chimachokera mu mtima woyera, chikumbumtima chabwino ndi chikhulupiriro choona."},{"book":"1 Timoteyo","chapter":"1","verse":"6","text":"Anthu ena anapatuka pa zimenezi ndipo anatsata nkhani zopanda tanthauzo."},{"book":"1 Timoteyo","chapter":"1","verse":"7","text":"Iwo amafuna kukhala aphunzitsi amalamulo, koma sadziwa zimene akunena, kapena zimene akufuna kutsimikiza."},{"book":"1 Timoteyo","chapter":"1","verse":"8","text":"Tikudziwa kuti Malamulo ndi abwino ngati munthu awagwiritsa ntchito bwino."},{"book":"1 Timoteyo","chapter":"1","verse":"9","text":"Tikudziwanso kuti Malamulo sakhazikitsidwa chifukwa cha anthu olungama, koma ophwanya lamulo ndi owukira, osaopa Mulungu ndi ochimwa, wopanda chiyero ndi osapembedza; amene amapha abambo awo ndi amayi awo, kapena anthu ena."},{"book":"1 Timoteyo","chapter":"1","verse":"10","text":"Malamulo amayikidwa chifukwa cha anthu achigololo ndi ochita zadama ndi amuna anzawo, anthu ogulitsa akapolo, abodza ndi olumbira zabodza, ndi ochita chilichonse chotsutsana ndi chiphunzitso choona."},{"book":"1 Timoteyo","chapter":"1","verse":"11","text":"Chiphunzitso chimene chimagwirizana ndi Uthenga Wabwino wonena za ulemerero wa Mulungu wodala, umene Iye mwini anandisungitsa."},{"book":"1 Timoteyo","chapter":"1","verse":"12","text":"Ndikuthokoza Khristu Yesu Ambuye athu, amene anandipatsa mphamvu pa ntchitoyi. Iye ananditenga kukhala wokhulupirira, nandipatsa ntchito mu utumiki wake."},{"book":"1 Timoteyo","chapter":"1","verse":"13","text":"Ngakhale kuti kale ndinali wachipongwe, wozunza ndi wankhanza, anandichitira chifundo chifukwa ndinkachita mwaumbuli ndi mopanda chikhulupiriro."},{"book":"1 Timoteyo","chapter":"1","verse":"14","text":"Chisomo cha Ambuye athu chinatsanulidwa pa ine mochuluka, pamodzi ndi chikhulupiriro ndi chikondi zimene zili mwa Khristu Yesu."},{"book":"1 Timoteyo","chapter":"1","verse":"15","text":"Mawu odalirika ndi woyenera kuwavomereza kwathunthu ndi awa: Yesu Khristu anabwera pa dziko lapansi kudzapulumutsa ochimwa, ndipo mwa iwowo ine ndiye wochimwitsitsa."},{"book":"1 Timoteyo","chapter":"1","verse":"16","text":"Ndipo pa chifukwa chimenechi, Mulungu anandichitira chifundo, kuti mwa ine, wochimwitsitsa, Khristu Yesu aonetse kuleza mtima kwake konse kuti ndikhale chitsanzo cha omwe angathe kumukhulupirira ndi kulandira moyo wosatha."},{"book":"1 Timoteyo","chapter":"1","verse":"17","text":"Tsopano kwa Mfumu yamuyaya, yosafa, yosaoneka, amene Iye yekha ndiye Mulungu, kukhale ulemu ndi ulemerero mpaka muyaya. Ameni."},{"book":"1 Timoteyo","chapter":"1","verse":"18","text":"Mwana wanga Timoteyo, ndikukupatsa langizo ili molingana ndi maulosi amene aneneri ananena za iwe. Pamene ukumbukira mawu amenewa udzatha kumenya bwino nkhondo"},{"book":"1 Timoteyo","chapter":"1","verse":"19","text":"utagwiritsitsa chikhulupiriro ndi chikumbumtima chabwino. Ena anazikana zimenezi motero chikhulupiriro chawo chinawonongeka."},{"book":"1 Timoteyo","chapter":"1","verse":"20","text":"Ena mwa amenewa ndi Humenayo ndi Alekisandro, amene ndinawapereka kwa Satana kuti aphunzire kusachita chipongwe Mulungu."}]}