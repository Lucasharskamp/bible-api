{"data":[{"book":"Rómaiakhoz","chapter":"6","verse":"1","text":"Mit mondjunk tehát? Megmaradjunk-e a bűnben, hogy a kegyelem annál nagyobb legyen?"},{"book":"Rómaiakhoz","chapter":"6","verse":"2","text":"Semmiképpen! Ha meghaltunk a bűnnek, hogyan élhetnénk még benne?"},{"book":"Rómaiakhoz","chapter":"6","verse":"3","text":"Vagy nem tudjátok, hogy akik megkeresztelkedtünk a Krisztus Jézusba, az ő halálába keresztelkedtünk meg?"},{"book":"Rómaiakhoz","chapter":"6","verse":"4","text":"Eltemettettünk azért ő vele együtt a keresztség által a halálba, hogy amiképpen feltámasztatott Krisztus a halálból az Atyának dicsősége által, azonképpen mi is új életben járjunk."},{"book":"Rómaiakhoz","chapter":"6","verse":"5","text":"Mert ha az ő halálának hasonlatossága szerint vele eggyé lettünk, bizonyára a feltámadásáé szerint is azok leszünk."},{"book":"Rómaiakhoz","chapter":"6","verse":"6","text":"Tudva azt, hogy a mi óemberünk vele együtt megfeszítetett, hogy megerőtlenüljön a bűnös test, hogy ezután ne szolgáljunk a bűnnek."},{"book":"Rómaiakhoz","chapter":"6","verse":"7","text":"Mert aki meghalt, felszabadult a bűn alól."},{"book":"Rómaiakhoz","chapter":"6","verse":"8","text":"Hogyha pedig meghaltunk Krisztussal, hisszük, hogy élünk is vele."},{"book":"Rómaiakhoz","chapter":"6","verse":"9","text":"Tudva, hogy Krisztus feltámadott a halálból, többé meg nem hal, a halál többé rajta nem uralkodik."},{"book":"Rómaiakhoz","chapter":"6","verse":"10","text":"Mert hogy meghalt, egyszer s mindenkorra meghalt a bűnnek, hogy pedig él, az Istennek él."},{"book":"Rómaiakhoz","chapter":"6","verse":"11","text":"Így gondoljátok ti is, hogy meghaltatok a bűnnek, de éltek Istennek, a mi Urunk Jézus Krisztusban."},{"book":"Rómaiakhoz","chapter":"6","verse":"12","text":"Ne uralkodjék tehát a bűn a ti halandó testetekben, hogy engedjetek kívánságainak."},{"book":"Rómaiakhoz","chapter":"6","verse":"13","text":"És ne szánjátok oda tagjaitokat a hamisságnak fegyvereiül a bűnnek, hanem szánjátok oda magatokat Istennek, mint akik a halálból életre keltetek, és tagjaitokat adjátok az igazság fegyvereiül az Istennek."},{"book":"Rómaiakhoz","chapter":"6","verse":"14","text":"Mert a bűn rajtatok nem uralkodik, mert nem vagytok a törvény alatt, hanem a kegyelem alatt."},{"book":"Rómaiakhoz","chapter":"6","verse":"15","text":"Mi következik ebből? Vétkezzünk-e, mivel nem a törvény alatt, hanem a kegyelem alatt vagyunk? Semmiképpen!"},{"book":"Rómaiakhoz","chapter":"6","verse":"16","text":"Nem tudjátok-e, hogy akinek odaadjátok magatokat szolgákul az engedelmességre, annak vagytok a szolgái: vagy a bűnnek a halálra, vagy az engedelmességnek az igazságra?"},{"book":"Rómaiakhoz","chapter":"6","verse":"17","text":"De hála az Istennek, hogy jóllehet a bűn szolgái voltatok, de szívetek szerint engedelmeskedtetek annak a tanításnak, amelyre oktattatok."},{"book":"Rómaiakhoz","chapter":"6","verse":"18","text":"Felszabadulva pedig a bűn alól, az igazságnak szolgáivá lettetek."},{"book":"Rómaiakhoz","chapter":"6","verse":"19","text":"Emberi módón szólok erőtlenségetek miatt. Ahogyan odaszántátok magatokat a tisztátalanságnak és hamisságnak, a hamisság szolgálatára, úgy szánjátok oda most magatokat az igazság szolgálatára, hogy szentek legyetek."},{"book":"Rómaiakhoz","chapter":"6","verse":"20","text":"Mert amikor a bűn szolgái voltatok, az igazságtól szabadok voltatok."},{"book":"Rómaiakhoz","chapter":"6","verse":"21","text":"Micsoda gyümölcsöt termett ez akkor nektek? Most csak szégyenkeztek miatta! Mert azoknak a vége halál."},{"book":"Rómaiakhoz","chapter":"6","verse":"22","text":"Most pedig, hogy felszabadultatok a bűn alól és Isten szolgáivá lettetek, megvan a gyümölcsötök, a szent élet, amelynek vége az örök élet."},{"book":"Rómaiakhoz","chapter":"6","verse":"23","text":"Mert a bűn zsoldja a halál, Isten kegyelmi ajándéka pedig az örök élet a mi Urunk Jézus Krisztus által."}]}