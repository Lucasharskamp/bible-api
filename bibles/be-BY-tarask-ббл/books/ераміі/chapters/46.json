{"data":[{"book":"ЕРАМІІ","chapter":"46","verse":"1","text":"Слова Гасподняе, якое было Ерамію прароку пра народы язычніцкія:"},{"book":"ЕРАМІІ","chapter":"46","verse":"2","text":"пра Егіпет, пра войска фараона Нэхао, цара Егіпецкага, якое было каля ракі Еўфрат і Кархаміс, і якое пабіў Навухаданосар, цар Вавілонскі, у чацьвёрты год Ёакіма, сына Ёсіі, цара Юдэйскага."},{"book":"ЕРАМІІ","chapter":"46","verse":"3","text":"Рыхтуйце шчыты і дзіды, і ўступайце ў бітву;"},{"book":"ЕРАМІІ","chapter":"46","verse":"4","text":"сядлайце коні і сядайце, вершнікі, і станавецеся ў шаломах; мяньцеце дзіды, апранайцеся ў браню."},{"book":"ЕРАМІІ","chapter":"46","verse":"5","text":"Чаму ж, бачу Я, яны зьнясьмеліліся і павярнуліся назад? і дужыя ў іх пабітыя, і бягуць без аглядкі; адусюль жах, кажа Гасподзь."},{"book":"ЕРАМІІ","chapter":"46","verse":"6","text":"Не ўцячэ хуткі на ногі, і не ўратуецца дужы; на поўначы, каля ракі Еўфрат, яны спатыкнуцца і ўпадуць."},{"book":"ЕРАМІІ","chapter":"46","verse":"7","text":"Хто гэта падымаецца, як рака, і як патокі хвалююцца воды яго?"},{"book":"ЕРАМІІ","chapter":"46","verse":"8","text":"Егіпет падымаецца, як рака, і, як патокі, захваляваліся воды яго, і кажа: «падымуся і пакрыю зямлю, загублю горад і жыхароў яго»."},{"book":"ЕРАМІІ","chapter":"46","verse":"9","text":"Сядайце на коні і імчэце, калясьніцы, і выступайце, дужыя, Эфіопы і Лівійцы, узброеныя шчытом, і Лідыйцы, што трымаеце лукі і напінаеце іх;"},{"book":"ЕРАМІІ","chapter":"46","verse":"10","text":"бо дзень гэты ў Госпада Бога Саваофа ёсьць дзень помсты, каб адпомсьціць ворагам Ягоным; і меч будзе пажыраць, і насыціцца і ўп'ецца крывёю іхняю; бо гэта Госпаду Богу Саваофу будзе ахвяраваньне ў зямлі паўночнай, каля ракі Еўфрат."},{"book":"ЕРАМІІ","chapter":"46","verse":"11","text":"Ідзі ў Галаад і вазьмі бальзаму, дзева, дачка Егіпта; дарма ты будзеш памнажаць лекаваньні, няма табе ацаленьня."},{"book":"ЕРАМІІ","chapter":"46","verse":"12","text":"Пачулі народы пра пасаромленьне тваё, і лямант твой напоўніў зямлю; бо дужы сутыкнуўся з дужым, і абодва разам загінулі."},{"book":"ЕРАМІІ","chapter":"46","verse":"13","text":"Слова, якое сказаў Гасподзь прароку Ерамію пра Навухаданосара, цара Вавілонскага, каб разьбіць зямлю Егіпецкую:"},{"book":"ЕРАМІІ","chapter":"46","verse":"14","text":"абвясьцеце ў Егіпце і дайце знак у Магдоле, і дайце знаць у Нофе і Тафнісе; скажэце: «спыніся і рыхтуйся, бо меч пажырае навакольлі твае»."},{"book":"ЕРАМІІ","chapter":"46","verse":"15","text":"Чаму дужы твой павалены? - ня ўстояў, бо Гасподзь пагнаў яго."},{"book":"ЕРАМІІ","chapter":"46","verse":"16","text":"Ён памножыў тых, што падалі, нават падалі адзін на аднаго, і казалі: «уставай і вернемся да народу нашага ў родную нашу зямлю ад пагібельнага меча»,"},{"book":"ЕРАМІІ","chapter":"46","verse":"17","text":"А там крычаць: «фараон; цар Егіпта сумеўся; ён прапусьціў умоўлены час»."},{"book":"ЕРАМІІ","chapter":"46","verse":"18","text":"Жыву Я, кажа Цар, імя Якога - Гасподзь Саваоф: як Тавор сярод гор і як Карміл каля мора, так пэўна прыйдзе ён."},{"book":"ЕРАМІІ","chapter":"46","verse":"19","text":"Рыхтуй сабе патрэбнае на перасяленьне, дачка - жыхарка Егіпта, бо Ноў будзе спустошаны, застанецца без жыхара."},{"book":"ЕРАМІІ","chapter":"46","verse":"20","text":"Егіпет - цудоўная цялушка; але пагібель ідзе з поўначы, ідзе."},{"book":"ЕРАМІІ","chapter":"46","verse":"21","text":"І найміты яго сярод яго, як укормленыя цяляты, - і самыя павярнулі назад, пабеглі ўсе, ня ўстоялі, бо прыйшоў на іх дзень пагібелі іхняй, час наведваньня іх."},{"book":"ЕРАМІІ","chapter":"46","verse":"22","text":"Голас яго ляціць, як зьмяіны; яны ідуць з войскам, прыйдуць на яго зь сякерамі, як дрывасекі;"},{"book":"ЕРАМІІ","chapter":"46","verse":"23","text":"высякуць лес яго, кажа Гасподзь, бо яны нязьлічоныя; іх больш, чым саранчы, і няма ліку ім."},{"book":"ЕРАМІІ","chapter":"46","verse":"24","text":"Пасаромлена дачка Егіпта, перададзена ў рукі народу паўночнаму."},{"book":"ЕРАМІІ","chapter":"46","verse":"25","text":"Гасподзь Саваоф Бог Ізраілеў кажа: вось, Я наведаю Амона, які ў Но, і фараона і Егіпет, і багоў яго і цароў яго, фараона, і тых, што спадзяюцца на яго;"},{"book":"ЕРАМІІ","chapter":"46","verse":"26","text":"і перадам іх у рукі шукальнікам душы іхняй і ў рукі Навухаданосару, цару Вавілонскаму, і ў рукі рабам ягоным; але пасьля таго ён будзе населены, як у ранейшыя дні, кажа Гасподзь."},{"book":"ЕРАМІІ","chapter":"46","verse":"27","text":"Ты ж ня бойся, рабе Мой Якаў, і не палохайся, Ізраіле: бо вось, Я выратую цябе з далёкай краіны і насеньне тваё зь зямлі палону іхняга; і вернецца Якаў, і будуць жыць спакойна і мірна, і ніхто ня будзе палохаць яго."},{"book":"ЕРАМІІ","chapter":"46","verse":"28","text":"Ня бойся, рабе Мой Якаў, кажа Гасподзь: бо Я з табою; Я зьнішчу ўсе народы, да Якіх Я выгнаў цябе, а цябе ня вынішчу; а толькі пакараю цябе ў меры; непакараным жа не пакіну цябе."}]}