{"data":[{"book":"Genesis","chapter":"13","verse":"1","text":"Abram gu hagatanga i Egypt gaa hana gi ngeia gi di bahi i ngaaga Canaan, mo dono lodo mo ana mee huogodoo ala e hai mee ginai, gei Lot guu hana i muli o mee."},{"book":"Genesis","chapter":"13","verse":"2","text":"Abram tangada maluagina huoloo ana siibi, mo ana kuudi mono kau ngaadahi mono silber mono goolo."},{"book":"Genesis","chapter":"13","verse":"3","text":"Nomuli gei mee ga hagadau adu i nia guongo ala i golo, gaa dau loo i Bethel. Mee gaa dau adu loo gi di gowaa i mehanga Bethel mo Ai, i di gowaa nogo noho iei mee i mua,"},{"book":"Genesis","chapter":"13","verse":"4","text":"gei ne bae dana gowaa hai tigidaumaha. Gei mee ga daumaha ang gi Dimaadua i di gowaa deelaa."},{"book":"Genesis","chapter":"13","verse":"5","text":"Lot ana siibi labelaa, mono kuudi, mono kau, mo digau dono hale mono gau hai hegau."},{"book":"Genesis","chapter":"13","verse":"6","text":"Malaa, tenua deelaa la hagalee dohu ono geinga belee gai go nia manu meemaa, i meemaa e logo nau manu."},{"book":"Genesis","chapter":"13","verse":"7","text":"Di lagamaaloo gaa hai i mehanga digau ala e benebene nia manu a Abram mo digau ala e benebene nia manu a Lot. (Di madagoaa deelaa gei digau Canaan mo digau Perizzite nogo noho hua igolo i tenua deelaa.)"},{"book":"Genesis","chapter":"13","verse":"8","text":"Gei Abram ga helekai gi Lot, “Gidaua e hai dangada, au daangada mo agu daangada hagalee belee lagalagamaaloo."},{"book":"Genesis","chapter":"13","verse":"9","text":"Malaa, gidaua gaa wwae gidaua. Hilihilia di baahi tenua dela e hiihai ginai goe, gaa hana gi di baahi dela e hiihai ginai goe, gei au gaa hana gi di baahi dela i golo.”"},{"book":"Genesis","chapter":"13","verse":"10","text":"Lot ga madamada gi daha gaa mmada gi di gowaa i taalinga di monowai Jordan, ga hanadu loo gi Zoar, e logo ono wai e hai be di Hadagee a Dimaadua,13.10 di Hadagee a Dimaadua deenei la di hadagee i Eden (Genesis 2.10) be e hai be tenua go Egypt. (Deenei la i mua Dimaadua ne hagahuaidu Sodom mo Gomorrah.)13.10 Genesis 19.24"},{"book":"Genesis","chapter":"13","verse":"11","text":"Gei Lot ga hilihili di gowaa mehanga gonduu o Jordan bolo deelaa dana gowaa, geia ga hagatanga gaa hana gi dua. Deelaa di hai meemaa ne wwae ginaua."},{"book":"Genesis","chapter":"13","verse":"12","text":"Abram gaa noho i tenua go Canaan, gei Lot gaa noho i baahi nia waahale ala i lodo di gowaa baba, ga haga duu ana hale laa hoohoo gi Sodom."},{"book":"Genesis","chapter":"13","verse":"13","text":"Di gau o di waahale deelaa la digau huaidu gei gu ihala ang gi Dimaadua."},{"book":"Genesis","chapter":"13","verse":"14","text":"Muli o Lot ne hagatanga, gei Dimaadua ga helekai gi Abram, “Mmada malaa gi dua mo dai mo ngeia mo ngaaga mai i di gowaa dela e noho iei goe."},{"book":"Genesis","chapter":"13","verse":"15","text":"Au ga gowadu gi di goe mo do hagadili di gowaa dela e mmada ginai goe, gaa hai di gowaa ni aau gaa hana hua beelaa.13.15 Nnegau 7.5"},{"book":"Genesis","chapter":"13","verse":"16","text":"Gei Au ga gowadu do hagadili gi dogologowaahee. Deai tangada e mee di dau digau o do hagadili ai, gei ma guu mee di dau, malaa e haingoohia hogi di dau nia mada gelegele o nia dogolia i hongo henuailala."},{"book":"Genesis","chapter":"13","verse":"17","text":"Dolomeenei, gei goe ga heehee ngeia mo ngaaga, dua mo dai, i lodo dau gowaa, idimaa, ma ga gowadu ko Au gi di goe.”"},{"book":"Genesis","chapter":"13","verse":"18","text":"Abram gaa dugu ono hale laa la gi lala, gaa hana gaa noho hoohoo gi nia laagau dabu ala i Mamre i Hebron, gaa bae dana gowaa hai tigidaumaha ang gi Dimaadua i golo."}]}