{"data":[{"book":"Efeso","chapter":"4","verse":"1","text":"Minu Polo, ndidi mu nloko mu diambu di Pfumu ndikululeba, ludiatila mu khadulu yifuanikini ayi mbila yoyo kalutedila."},{"book":"Efeso","chapter":"4","verse":"2","text":"Bika luba batu bazebi kukikulula ; badi nlembami ayi mvibudulu. Bika, mu luzolo, kadika mutu kazaba kanga ntima mu diambu di ndiandi."},{"book":"Efeso","chapter":"4","verse":"3","text":"Lunuana ngolo mu keba kithuadi mu Pheve Yinlongo, mu nzila yi ndembama."},{"book":"Efeso","chapter":"4","verse":"4","text":"Nitu yidi yimosi kaka ayi Pheve yidi yimosi kaka. Bobuawu Nzambi wulutela ku diana dimosi."},{"book":"Efeso","chapter":"4","verse":"5","text":"Pfumu yidi yimosi kaka, minu kidi kimosi kaka ayi mbotokolo yidi yimosi kaka."},{"book":"Efeso","chapter":"4","verse":"6","text":"Nzambi widi wumosi kaka, niandi dise di babo, wunyadilanga batu boso, wunsalanga mu babo ayi widi mu babo."},{"book":"Efeso","chapter":"4","verse":"7","text":"Vayi kadika mutu mu beto wutambula nlemvo boso bubela dikaba di Klisto."},{"book":"Efeso","chapter":"4","verse":"8","text":"Diawu katubila :"},{"book":"Efeso","chapter":"4","verse":"9","text":"Vayi diambu diadi : wukuma ku Diyilu buevi dinsundula e ? Dinsundula wutuama kuluka kuna tsi ntoto."},{"book":"Efeso","chapter":"4","verse":"10","text":"Mutu wowo wukuluka, niandi kuandi wukuma ku yilu vioka diyilu mu diambu kawesa bima bioso."},{"book":"Efeso","chapter":"4","verse":"11","text":"Bila niandi wuvana dikaba kuidi bankaka mu ba bamvuala, bankakamimbikudi, bankaka minsamuni mi Nsamu Wumboti, bankaka mimvungi4.11 Minsekudi minkaka misonika pasitele va buangu ki Mvungi. ayi bankaka minlongi."},{"book":"Efeso","chapter":"4","verse":"12","text":"Wuvanga buawu mu diambu di fuanisa banlongo mu sala kisalu kiawu ayi mu diambu di thungulu yi nitu yi Klisto ;"},{"book":"Efeso","chapter":"4","verse":"13","text":"nate beto boso tuela tula mu kithuadi kimosi mu minu ayi mu zaba bumboti Muana Nzambi ayi mu tula mu tezo ki mutu wuyunduka ; mutu wowo wudedikini mu khudulu yiduka yi Klisto."},{"book":"Efeso","chapter":"4","verse":"14","text":"Buna tulendi buela ba bana balezi ko, bobo bannatungu ayi bandiengosongo kuidi yoso-yoso pheve yi malongi meti singimina mu luvunulu batu ayi mu diela diawu di mbimbi di sadila zinzila zimbimbi mu diambu di zimbisa batu."},{"book":"Efeso","chapter":"4","verse":"15","text":"Vayi beto zingilanga boso buididi mu luzolo, buna tuela yunduka mu mamo nate kuidi Klisto ; niandi ntu wu Dibundu."},{"book":"Efeso","chapter":"4","verse":"16","text":"Mu niandi nitu yimvimba yidi yiyikakana ayi yibundana bumboti mu madikulu madi mu nitu. Buna kadika nama bu kieti sala kisalu kiandi mu bufuana, nitu yimvimba yilembo yunduka ayi yilembo tungu yawu veka mu luzolo."},{"book":"Efeso","chapter":"4","verse":"17","text":"Tala diambu ndikulukamba ayi ndibuela vutudila mu Pfumu ti : lubika buela diatila banga Bapakanu, banlandakananga mayindu mawu ma buvungisi"},{"book":"Efeso","chapter":"4","verse":"18","text":"ayi diela diawu didi mu tombi. Diawu badidi banzenza mu luzingu lu Nzambi mu diambu di buvulu buidi mu bawu, buntotukilanga mu mintimamiawu midi banga matadi."},{"book":"Efeso","chapter":"4","verse":"19","text":"Bazimbisa mambu moso momo ma kimutu ; bakiyekula mu vanganga mambuma tsoni mu diambu bavanga mambu moso masumuka ma phila mu phila."},{"book":"Efeso","chapter":"4","verse":"20","text":"Vayi buawu ko beno lulongukila Klisto."},{"book":"Efeso","chapter":"4","verse":"21","text":"Bila beno lusudika mambu momo batuba mu diambu diandi ayi momo balulonga mu niandi mu phila yi mambu ma kiedika madi mu Yesu."},{"book":"Efeso","chapter":"4","verse":"22","text":"Buna lubika nzingulu eno yi khulu, luloza kimutu kieno kikhulu kiokizinzinunu zi luvunu zilembo bivisa."},{"book":"Efeso","chapter":"4","verse":"23","text":"Vayi lukituka bamona mu pheve yi diela dieno."},{"book":"Efeso","chapter":"4","verse":"24","text":"Bika luvuata mutu wumona, wuvangulu boso bubela mayindu ma Nzambi, mu busonga ayi mu bunlongo bu kiedika."},{"book":"Efeso","chapter":"4","verse":"25","text":"Diawu lubika vunasana beno na beno, vayi, bika kadika mutu katuba mambu ma kiedika kuidi ndiandi, bila beto boso tuidi binama bi nitu yimosi."},{"book":"Efeso","chapter":"4","verse":"26","text":"Enati fuema lufuemini, lukeba tala luedi vola masumu ; lubika lunda nganzi nate va masika."},{"book":"Efeso","chapter":"4","verse":"27","text":"Lubika vana satana diluaku."},{"book":"Efeso","chapter":"4","verse":"28","text":"Mutu wowo wubedi yibanga bika kabika buivi ; vayi bika kasala ayi kasala mu mioko miandi kisalu kioki kidi kifuana mu diambu kabakabiobi kafueti kabudila bobo badi basukama."},{"book":"Efeso","chapter":"4","verse":"29","text":"Bika mambu mambimbi mabika totukila mu miunu mieno. Vayi momo kaka madi mamboti, mafueni mu tunga minu boso buididi zitsatu ziawu mu diambu mamonisa mamboti kuidi batu bobo balembo wa mawu."},{"book":"Efeso","chapter":"4","verse":"30","text":"Lubika monisa pheve Yinlongo yi Nzambi kiadi bila mu Pheve beni Nzambi katudila dimbu kiandi mu beno mu diambu di lumbu ki khudulu."},{"book":"Efeso","chapter":"4","verse":"31","text":"Bika mambu ma ndudi, ma kikhesi, ma nganzi ayi ma yamikinina, ma mfingulu mabotuka mu beno va kimosi ayi mambu mamo mambimbi."},{"book":"Efeso","chapter":"4","verse":"32","text":"Bika kadika mutu kamonika mutu wumboti kuidi ndiandi ; lumonasanangakiadi, lulemvukilanga badieno banga bobo Nzambi kalulemvukila mu Klisto."}]}