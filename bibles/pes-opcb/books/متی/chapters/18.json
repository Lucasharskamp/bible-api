{"data":[{"book":"متی","chapter":"18","verse":"1","text":"همان موقع، شاگردان نزد عیسی آمده، پرسیدند: «چه کسی در ملکوت آسمان از همه بزرگتر است.»"},{"book":"متی","chapter":"18","verse":"2","text":"عیسی بچۀ کوچکی را صدا زد و او را به میان شاگردان آورد،"},{"book":"متی","chapter":"18","verse":"3","text":"و گفت: «تا دگرگون نشوید و مانند کودکان نگردید، هرگز نخواهید توانست وارد ملکوت آسمان گردید."},{"book":"متی","chapter":"18","verse":"4","text":"پس، هر که خود را مانند این کودک فروتن سازد، در ملکوت آسمان بزرگترین خواهد بود؛"},{"book":"متی","chapter":"18","verse":"5","text":"و هر که به خاطر من چنین کودکی را بپذیرد، در واقع مرا پذیرفته است."},{"book":"متی","chapter":"18","verse":"6","text":"ولی اگر کسی باعث شود یکی از این کودکان که به من ایمان دارند، ایمانش را از دست بدهد، برای او بهتر است که یک سنگ بزرگ دور گردنش آویخته و به دریا انداخته شود."},{"book":"متی","chapter":"18","verse":"7","text":"«وای به حال این دنیا که باعث می‌شود مردم ایمانشان را از دست بدهند! البته وسوسۀ گناه همیشه وجود دارد، ولی وای به حال کسی که مردم را وسوسه کند."},{"book":"متی","chapter":"18","verse":"8","text":"اگر دستت یا پایت باعث لغزش تو می‌شود، آن را قطع کن و دور انداز، زیرا بهتر است با یک دست و یک پا وارد حیات شوی، تا اینکه با دو دست و دو پا به آتش ابدی انداخته شوی."},{"book":"متی","chapter":"18","verse":"9","text":"و اگر چشمت باعث لغزش تو می‌گردد، آن را از حدقه درآور و دور انداز، زیرا بهتر است با یک چشم وارد حیات جاوید شوی تا اینکه با دو چشم در آتش دوزخ انداخته شوی."},{"book":"متی","chapter":"18","verse":"10","text":"«هیچگاه این بچه‌های کوچک را تحقیر نکنید، چون آنها در آسمان فرشتگانی دارند که همیشه در پیشگاه پدر آسمانی من حاضر می‌شوند."},{"book":"متی","chapter":"18","verse":"11","text":"زیرا پسر انسان آمده تا گمشده را نجات بخشد.18‏:11 همۀ نسخه‌های یونانی آیۀ ۱۱ را ندارند."},{"book":"متی","chapter":"18","verse":"12","text":"«اگر مردی صد گوسفند داشته باشد، و یکی از آنها از گله دور بیفتد و گم شود، آن مرد چه می‌کند؟ آیا آن نود و نه گوسفند دیگر را در کوهسار رها نمی‌کند تا به دنبال گوسفند گمشده‌اش برود؟"},{"book":"متی","chapter":"18","verse":"13","text":"بله، او می‌رود و وقتی آن را پیدا کرد، برای آن یک گوسفند بیشتر شاد می‌شود تا برای آن نود و نه گوسفندی که جانشان در خطر نبوده است."},{"book":"متی","chapter":"18","verse":"14","text":"به همین ترتیب، خواست پدر آسمانی شما این نیست که حتی یکی از این کودکان از دست برود و هلاک گردد."},{"book":"متی","chapter":"18","verse":"15","text":"«اگر برادری به تو بدی کند، برو و خصوصی با او گفتگو کن و او را متوجهٔ خطایش بساز. اگر سخن تو را گوش گرفت و به تقصیرش اعتراف کرد، برادری را باز یافته‌ای."},{"book":"متی","chapter":"18","verse":"16","text":"ولی اگر قبول نکرد، این بار با دو یا سه شاهد پیش او برو تا این اشخاص شاهد سخنان تو باشند."},{"book":"متی","chapter":"18","verse":"17","text":"ولی اگر باز هم به گفته‌های شما گوش نداد، آنگاه موضوع را با کلیسا در میان بگذار؛ و اگر کلیسا به تو حق بدهد و آن برادر باز هم زیر بار نرود، آنگاه کلیسا باید با او همچون یک بیگانه یا باجگیر فاسد رفتار کند."},{"book":"متی","chapter":"18","verse":"18","text":"مطمئن باشید که آنچه بر زمین ببندید، در آسمان نیز بسته خواهد شد، و آنچه بر زمین بگشایید، در آسمان نیز گشوده خواهد شد."},{"book":"متی","chapter":"18","verse":"19","text":"«این را نیز به شما می‌گویم که اگر دو نفر از شما اینجا بر روی زمین دربارهٔ چیزی که از خدا می‌خواهید با هم یکدل باشید، پدر آسمانی من آن را به شما خواهد داد."},{"book":"متی","chapter":"18","verse":"20","text":"چون هر جا که دو یا سه نفر به نام من جمع شوند، من آنجا در میان آنها حاضرم.»"},{"book":"متی","chapter":"18","verse":"21","text":"در این هنگام پطرس پیش آمد و پرسید: «سَرور من، برادری را که به من بدی می‌کند، تا چند مرتبه باید ببخشم؟ آیا هفت بار؟»"},{"book":"متی","chapter":"18","verse":"22","text":"عیسی جواب داد: «نه، هفتاد مرتبه هفت بار.»"},{"book":"متی","chapter":"18","verse":"23","text":"آنگاه افزود: «وقایع ملکوت آسمان مانند ماجرای آن پادشاهی است که تصمیم گرفت حسابهای خود را تسویه کند."},{"book":"متی","chapter":"18","verse":"24","text":"در جریان این کار، یکی از بدهکاران را به دربار آوردند که مبلغ هنگفتی18‏:24 در اصل «ده هزار قنطار». یک قنطار ارزشی معادل ۶٬۰۰۰ دینار داشت که تقریباً نزدیک به دستمزد ۲۰ سال یک کارگر ساده بود. به پادشاه بدهکار بود."},{"book":"متی","chapter":"18","verse":"25","text":"اما چون پول نداشت قرضش را بپردازد، پادشاه دستور داد در مقابل قرضش، او را با زن و فرزندان و تمام دارایی‌اش بفروشند."},{"book":"متی","chapter":"18","verse":"26","text":"ولی آن مرد بر پاهای پادشاه افتاد و التماس کرد و گفت: ”ای پادشاه استدعا دارم به من مهلت بدهید تا همهٔ قرضم را تا به آخر تقدیم کنم.“"},{"book":"متی","chapter":"18","verse":"27","text":"پادشاه دلش به حال او سوخت و او را آزاد کرد و قرضش را بخشید."},{"book":"متی","chapter":"18","verse":"28","text":"ولی وقتی این بدهکار از دربار پادشاه بیرون آمد، فوری به سراغ همکارش رفت که فقط صد دینار18‏:28 دینار سکه‌ای بود معادل دستمزد یک روز کارگری ساده. از او طلب داشت. پس گلوی او را فشرد و گفت: ”زود باش، بدهی‌ات را بپرداز!“"},{"book":"متی","chapter":"18","verse":"29","text":"بدهکار بر پاهای او افتاد و التماس کرد: ”خواهش می‌کنم مهلتی به من بده تا تمام بدهی‌ات را بپردازم.“"},{"book":"متی","chapter":"18","verse":"30","text":"اما طلبکار راضی نشد و او را به زندان انداخت تا پولش را تمام و کمال بپردازد."},{"book":"متی","chapter":"18","verse":"31","text":"وقتی دوستان این شخص ماجرا را شنیدند، بسیار اندوهگین شدند و به حضور پادشاه رفته، تمام جریان را به عرض او رساندند."},{"book":"متی","chapter":"18","verse":"32","text":"پادشاه بلافاصله آن مرد را خواست و به او فرمود: ”ای ظالم بدجنس! من محض خواهش تو آن قرض کلان را بخشیدم."},{"book":"متی","chapter":"18","verse":"33","text":"آیا حقش نبود تو هم به این همکارت رحم می‌کردی، همان‌طور که من به تو رحم کردم؟“"},{"book":"متی","chapter":"18","verse":"34","text":"پادشاه بسیار غضبناک شد و دستور داد او را به زندان بیندازند و شکنجه دهند، و تا دینار آخر قرضش را نپرداخته، آزادش نکنند."},{"book":"متی","chapter":"18","verse":"35","text":"«بلی، و اینچنین پدر آسمانی من با شما رفتار خواهد کرد اگر شما برادرتان را از ته دل نبخشید.»"}]}