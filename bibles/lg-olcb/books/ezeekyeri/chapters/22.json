{"data":[{"book":"Ezeekyeri","chapter":"22","verse":"1","text":"Ekigambo kya Mukama Katonda ne kinzijira, n’aŋŋamba nti,"},{"book":"Ezeekyeri","chapter":"22","verse":"2","text":"“Omwana w’omuntu, olikisalira omusango? Olisalira omusango ekibuga ekiyiwa omusaayi? Kale mulumbe wakati mu bikolwa bye byonna eby’ekivve;"},{"book":"Ezeekyeri","chapter":"22","verse":"3","text":"mugambe nti, ‘Bw’ati bw’ayogera Mukama Katonda nti, Ggwe ekibuga ekittira abantu mu kyo era ekyeyonoonesa olwa bakatonda abalala be beekolera, weeleeseeko wekka ekivume,"},{"book":"Ezeekyeri","chapter":"22","verse":"4","text":"era osingiddwa olw’omusaayi gw’oyiye era weeyonoonyesezza olwa bakatonda abalala be weekolera. Ennaku zo ozikomekkerezza, enkomerero ye myaka gyo etuuse. Kyendiva nkuswaza eri amawanga, n’ofuuka eky’okusekererwa eri ensi zonna."},{"book":"Ezeekyeri","chapter":"22","verse":"5","text":"Abali okumpi n’abali ewala balikukudaalira, ggwe ekibuga ekinyoomebwa era ekijjudde emivuyo."},{"book":"Ezeekyeri","chapter":"22","verse":"6","text":"“ ‘Laba, buli mulangira wa Isirayiri bw’akozesa obuyinza bwe okuyiwa omusaayi."},{"book":"Ezeekyeri","chapter":"22","verse":"7","text":"Bataata ne bamaama banyoomebwa, era n’abagenyi mu mmwe banyigirizibwa, era babonyaabonya bamulekwa ne bannamwandu."},{"book":"Ezeekyeri","chapter":"22","verse":"8","text":"Munyoomye ebintu byange ebitukuvu, ne mwonoona Ssabbiiti zange."},{"book":"Ezeekyeri","chapter":"22","verse":"9","text":"Mu mmwe mulimu abantu abawaayiriza abaamalirira okuyiwa omusaayi, era mulimu n’abo abaliira ku nsozi, ne bakola eby’obugwagwa."},{"book":"Ezeekyeri","chapter":"22","verse":"10","text":"Era mu mmwe mulimu abajerega obwereere bwa bakitaabwe, era mulimu n’abo abeebaka n’abakazi abali mu nsonga zaabwe ez’abakazi nga si balongoofu."},{"book":"Ezeekyeri","chapter":"22","verse":"11","text":"Mu mmwe mulimu omusajja akola ebibi eby’obwenzi ne muka muliraanwa we, omulala n’ayonoonyesa muka mwana mu buswavu, ate omulala n’akwata mwannyina muwala wa kitaawe."},{"book":"Ezeekyeri","chapter":"22","verse":"12","text":"Mu mmwe mulimu abantu abalya enguzi okuyiwa omusaayi, ne basolooza amagoba agasukkiridde ne bafuna ekisukkiridde okuva ku baliraanwa baabwe mu ngeri ey’obukumpanya, era munneerabidde, bw’ayogera Mukama Katonda."},{"book":"Ezeekyeri","chapter":"22","verse":"13","text":"“ ‘Kale nno ndikuba mu ngalo olw’amagoba agatasaanidde ge mukoze n’omusaayi ogwayiyibwa wakati mu mmwe."},{"book":"Ezeekyeri","chapter":"22","verse":"14","text":"Obuvumu bwo bulibeerera, oba emikono gyo giriba n’amaanyi olunaku lwe ndikubonereza? Nze Mukama nkyogedde, era ndikikola."},{"book":"Ezeekyeri","chapter":"22","verse":"15","text":"Ndibabunya mu mawanga ne mbasaasaanya mu nsi, era ndikomya obutali bulongoofu bwo."},{"book":"Ezeekyeri","chapter":"22","verse":"16","text":"Bw’oliggwaamu ekitiibwa mu maaso g’amawanga, olimanya nga Nze Mukama.’ ”"},{"book":"Ezeekyeri","chapter":"22","verse":"17","text":"Awo ekigambo kya Mukama ne kinzijira n’aŋŋamba nti,"},{"book":"Ezeekyeri","chapter":"22","verse":"18","text":"“Omwana w’omuntu, ennyumba ya Isirayiri efuuse amasengere gye ndi; bonna bali ng’ebikomo, masasi, n’ebyuma ebisigalira wansi mu kikoomi ky’ekyokero. Bali ng’amasengere ga ffeeza."},{"book":"Ezeekyeri","chapter":"22","verse":"19","text":"Mukama Katonda kyava ayogera nti, ‘Kubanga mwenna mufuuse masengere, kyendiva mbakuŋŋaanya ne mbateeka wakati mu Yerusaalemi."},{"book":"Ezeekyeri","chapter":"22","verse":"20","text":"Ng’omuntu bw’okuŋŋaanya effeeza, n’ebikomo, n’ebyuma, n’amasasi mu kyokero okubisaanuusa n’omuliro ogw’amaanyi, nange bwe ntyo bwe ndibakuŋŋaanya nga ndiko obusungu n’ekiruyi, ne mbateeka mu kibuga ne mbasaanuusa."},{"book":"Ezeekyeri","chapter":"22","verse":"21","text":"Ndibakuŋŋaanya, ne mbafukuta mu muliro ogw’ekiruyi kyange, ne musaanuukira munda mu kyo."},{"book":"Ezeekyeri","chapter":"22","verse":"22","text":"Era ng’effeeza bw’esaanuusibwa mu kyokero, nammwe bwe mutyo bwe mulisaanuusibwa munda mu kyo, era mulimanya nga Nze Mukama mbafuseeko ekiruyi kyange.’ ”"},{"book":"Ezeekyeri","chapter":"22","verse":"23","text":"Ekigambo kya Mukama ne kinzijira nate, n’aŋŋamba nti,"},{"book":"Ezeekyeri","chapter":"22","verse":"24","text":"“Omwana w’omuntu, yogera eri ensi nti, ‘Ggwe oli nsi eteri nongoose, era etetonnyebwako nkuba ku lunaku olw’ekiruyi.’"},{"book":"Ezeekyeri","chapter":"22","verse":"25","text":"Bannabbi b’ensi balina enkwe, bali ng’empologoma ewuluguma etaagulataagula omuyiggo gwayo; bavaabira abantu, ne batwala eby’obugagga n’ebintu eby’omuwendo, ne bafuula abakazi bangi mu kyo okuba bannamwandu."},{"book":"Ezeekyeri","chapter":"22","verse":"26","text":"Bakabona baakyo bajeemedde amateeka gange era boonoonye ebintu byange ebitukuvu; tebaawuddeemu bitukuvu na bya bulijjo; bayigiriza nti tewali njawulo wakati wa bitali birongoofu n’ebirongoofu, so tebassaayo mwoyo okukuuma Ssabbiiti zange, ne banswaza Nze mu bo."},{"book":"Ezeekyeri","chapter":"22","verse":"27","text":"Abakungu baakyo bali ng’emisege egitaagulataagula omuyiggo gwagyo; bayiwa omusaayi ne batta abantu okukola amagoba mu butali bwenkanya."},{"book":"Ezeekyeri","chapter":"22","verse":"28","text":"Bannabbi baakyo bakkiriza ebikolwa ebyo, nga babalimba n’okwolesebwa okukyamu n’okuwa obunnabbi obw’obulimba, nga boogera nti, ‘Bw’ati bw’ayogera Mukama Katonda,’ so nga Mukama tayogedde."},{"book":"Ezeekyeri","chapter":"22","verse":"29","text":"Abantu ab’omu nsi bakola eby’obukumpanya ne babba; banyigiriza omwavu ne babonyaabonya ne munnaggwanga ne batabasalira musango mu bwenkanya."},{"book":"Ezeekyeri","chapter":"22","verse":"30","text":"“Ne nnoonya omuntu mu bo ayinza okuzimba ekisenge era ayinza okubeeyimiririra mu maaso gange ku lw’ensi, naye ne siraba n’omu."},{"book":"Ezeekyeri","chapter":"22","verse":"31","text":"Kyendiva mbayiwako ekiruyi kyange, ne mbamalawo n’omuliro ogw’obusungu bwange, ne mbaleetako ebyo byonna bye baakola,” bw’ayogera Mukama Katonda."}]}