{"data":[{"book":"ULukha","chapter":"9","verse":"1","text":"UJesu wabizela ndawonye abalitshumi lambili wabapha amandla lemvumo yokuthi baxotshe wonke amadimoni, belaphe lemikhuhlane,"},{"book":"ULukha","chapter":"9","verse":"2","text":"njalo wasebathuma ukuyatshumayela umbuso kaNkulunkulu lokuphilisa abagulayo,"},{"book":"ULukha","chapter":"9","verse":"3","text":"Wabatshela wathi, “Lingathwali lutho kuloluhambo, loba udondolo, isikhwama, loba isinkwa, imali loba isigqoko sokuntshintsha."},{"book":"ULukha","chapter":"9","verse":"4","text":"Loba yiphi indlu elingena kuyo, hlalani kuyo lize lisuke kulelodolobho."},{"book":"ULukha","chapter":"9","verse":"5","text":"Nxa abantu bengalemukeli, sukani kulelodolobho lithintithe uthuli ezinyaweni zenu, kube yibufakazi bokubalahla.”"},{"book":"ULukha","chapter":"9","verse":"6","text":"Basebesuka bangena imizi ngemizi, betshumayela ivangeli njalo besilisa abantu ezindaweni zonke."},{"book":"ULukha","chapter":"9","verse":"7","text":"Ngalesosikhathi uHerodi umbusi wakuzwa konke lokho okwakusenzakala. Wakhathazeka kakhulu ngoba abanye babesithi uJohane wayesevusiwe kwabafileyo,"},{"book":"ULukha","chapter":"9","verse":"8","text":"abanye labo bathi u-Elija wayebonakele, kanti abanye njalo bathi omunye wabaphrofethi bekadeni wayesevukile waphila."},{"book":"ULukha","chapter":"9","verse":"9","text":"Kodwa uHerodi wathi, “UJohane ngamquma ikhanda. Pho ungubani-ke lo engizwa izinto ezinje ngaye?” Wazama ukuthi ambone."},{"book":"ULukha","chapter":"9","verse":"10","text":"Abapostoli sebebuyile babika kuJesu ngakho konke ababekwenzile. Wasebathatha waya labo edolobheni elalithiwa yiBhethisayida beyibo bodwa,"},{"book":"ULukha","chapter":"9","verse":"11","text":"kodwa amaxuku abantu ezwa ukuthi ukhonale basebemlandela. Wabemukela wabatshela ngombuso kaNkulunkulu, wasilisa labo ababekuswela ukusiliswa."},{"book":"ULukha","chapter":"9","verse":"12","text":"Emini abalitshumi lambili beza kuye bathi, “Wothi abantu bahambe ukuze baye emadolobheni lasemizini bayezidingela ukudla lezindawo zokulala ngoba lapha sisendaweni ekhatshana eyisikhala.”"},{"book":"ULukha","chapter":"9","verse":"13","text":"Waphendula wathi, “Bapheni lina ukudla.”"},{"book":"ULukha","chapter":"9","verse":"14","text":"(Kwakulamadoda angaba zinkulungwane ezinhlanu khonapho.)"},{"book":"ULukha","chapter":"9","verse":"15","text":"Benza njalo abafundi, wonke umuntu wahlala phansi."},{"book":"ULukha","chapter":"9","verse":"16","text":"Ethatha izinkwa ezinhlanu lenhlanzi ezimbili wakhangela ezulwini, wabonga wazihlephula. Waseziqhubela abafundi ukuba bazabele abantu."},{"book":"ULukha","chapter":"9","verse":"17","text":"Bonke badla basutha, abafundi basebebutha bagcwalisa izitsha ezilitshumi lambili imvuthu ezasalayo."},{"book":"ULukha","chapter":"9","verse":"18","text":"Ngesinye isikhathi uJesu wathi ekhuleka ekusithekeni, abafundi bakhe belaye, wabuza wathi, “Kanti abantu abanengi bathi ngingubani na?”"},{"book":"ULukha","chapter":"9","verse":"19","text":"Baphendula bathi, “Abanye bathi unguJohane uMbhaphathizi; abanye bathi ungu-Elija; kuthi abanye njalo bathi ungomunye wabaphrofethi bekadeni osephila njalo.”"},{"book":"ULukha","chapter":"9","verse":"20","text":"Wabuza bona wathi, “Pho lina-ke? Lithi ngingubani?”"},{"book":"ULukha","chapter":"9","verse":"21","text":"UJesu wabaqonqosela ukuthi lokhu bangakutsheli muntu."},{"book":"ULukha","chapter":"9","verse":"22","text":"Wasesithi, “iNdodana yoMuntu kumele ihlupheke kakhulu, yaliwe ngabadala bebandla, abaphristi abakhulu labafundisi bomthetho, njalo lokuthi kumele ibulawe, kuthi ngelanga lesithathu ivuswe kwabafileyo.”"},{"book":"ULukha","chapter":"9","verse":"23","text":"Wasesithi kubo bonke: “Nxa ekhona ofisa ukungilandela kufanele azidele athwale isiphambano sakhe insuku zonke angilandele."},{"book":"ULukha","chapter":"9","verse":"24","text":"Ngoba lowo ofisa ukulondoloza impilo yakhe izamlahlekela, kodwa lowo olahlekelwa yimpilo yakhe ngenxa yami uzayiphephisa."},{"book":"ULukha","chapter":"9","verse":"25","text":"Kumsizani umuntu ukuzuza wonke umhlaba, kodwa alahlekelwe loba ancitshwe ubunguye bakhe na?"},{"book":"ULukha","chapter":"9","verse":"26","text":"Lowo oyangeka ngami kanye lamazwi ami, iNdodana yoMuntu izayangeka ngaye nxa isifikile ngenkazimulo yayo langenkazimulo kaYise lezingilosi ezingcwele."},{"book":"ULukha","chapter":"9","verse":"27","text":"Ngilitshela iqiniso ngithi abanye abemi khonapha kabayikukuzwa ukufa bengakawuboni umbuso kaNkulunkulu.”"},{"book":"ULukha","chapter":"9","verse":"28","text":"Emva kwensuku eziyisificaminwembili uJesu ekukhulumile lokho, wathatha uPhethro loJohane loJakhobe waya entabeni ukuyakhuleka."},{"book":"ULukha","chapter":"9","verse":"29","text":"Wathi ekhuleka isimo sobuso bakhe saguquka lezigqoko zakhe zakhazimula njengokuphazima kombane."},{"book":"ULukha","chapter":"9","verse":"30","text":"Amadoda amabili, uMosi lo-Elija,"},{"book":"ULukha","chapter":"9","verse":"31","text":"abonakala ecwebezela ngenkazimulo, ekhuluma loJesu. Babekhuluma ngokufa kwakhe okwasekusondele ukuthi kugcwaliseke eJerusalema."},{"book":"ULukha","chapter":"9","verse":"32","text":"UPhethro labakhula bakhe babe lobuthongo kakhulu, kodwa sebephapheme, bayibona inkazimulo yakhe lamadoda amabili ayemi laye."},{"book":"ULukha","chapter":"9","verse":"33","text":"Kwathi amadoda lawo esesuka kuJesu uPhethro wathi kuye, “Nkosi, kumnandi kithi ukuba lapha. Kasakhe izihonqo ezintathu, esakho, esinye esikaMosi lesinye esika-Elija.” (Wayengakwazi lokho ayekutsho.)"},{"book":"ULukha","chapter":"9","verse":"34","text":"Wathi esakhuluma, iyezi labuya labagubuzela, baba lokwesaba ekungeneni kwabo eyezini."},{"book":"ULukha","chapter":"9","verse":"35","text":"Ilizwi labuya livela eyezini lisithi, “Le yiNdodana yami engiyikhethileyo; ilaleleni.”"},{"book":"ULukha","chapter":"9","verse":"36","text":"Ilizwi selikhulumile, uJesu bambona eseyedwa. Abafundi bakugcina ezifubeni zabo lokhu kabaze batshela muntu ngalesosikhathi ngababekubonile."},{"book":"ULukha","chapter":"9","verse":"37","text":"Ngosuku olulandelayo sebehlile entabeni, wahlangabezwa lixuku labantu abanengi."},{"book":"ULukha","chapter":"9","verse":"38","text":"Enye indoda exukwini yamemeza yathi, “Mfundisi, ngiyakuncenga, khangela indodana yami yiyo yodwa umntwana engilaye."},{"book":"ULukha","chapter":"9","verse":"39","text":"Umoya uyamjuma abeseklabalala; uyamgiqa abhinqike abuye abhubhudle amagwebu emlonyeni. Usuhlezi udlala ngaye nje usufuna ukumbulala."},{"book":"ULukha","chapter":"9","verse":"40","text":"Bengicele abafundi bakho ukuthi bawuxotshe, kodwa behlulekile.”"},{"book":"ULukha","chapter":"9","verse":"41","text":"UJesu waphendula wathi, “Oh, sizukulwane esingakholwayo, esixhwalileyo, ngihlale lani kuze kube nini ngilokhu ngilibekezelela na? Ilethe lapha indodana yakho.”"},{"book":"ULukha","chapter":"9","verse":"42","text":"Kwathi lapho umfana elokhu esalethwa kuye idimoni lambhuqa phansi ebhinqika. Kodwa uJesu wawukhuza umoya omubi, wamsilisa umfana wambuyisela kuyise."},{"book":"ULukha","chapter":"9","verse":"43","text":"Bonke bamangala kakhulu ngobukhulu bukaNkulunkulu."},{"book":"ULukha","chapter":"9","verse":"44","text":"“Likulalele kuhle lokhu esengizalitshela khona: Indodana yoMuntu izanikelwa ezandleni zabantu.”"},{"book":"ULukha","chapter":"9","verse":"45","text":"Kodwa kabezwisisanga ukuthi lokhu kwakusitshoni. Kwakufihliwe kubo, yikho kabakubambisisanga, kodwa besaba ukumbuza ngakho."},{"book":"ULukha","chapter":"9","verse":"46","text":"Kwaba lokuphikisana kubafundi ngokuthi ngubani kubo owayezabamkhulu kulabanye."},{"book":"ULukha","chapter":"9","verse":"47","text":"UJesu eyazi imicabango yabo wathatha umntwana omncinyane wamisa eceleni kwakhe."},{"book":"ULukha","chapter":"9","verse":"48","text":"Wasesithi kubo, “Lowo owamukela lo umntwana omncane ngebizo lami wamukela mina, lalowo owamukela mina wamukela lowo ongithumileyo. Ngoba lowo onguye omncinyane kulani lonke phakathi kwenu lonke, nguye omkhulu kini lonke.”"},{"book":"ULukha","chapter":"9","verse":"49","text":"UJohane wathi, “Nkosi, sibone indoda ikhupha amadimoni ngebizo lakho sazama ukuyenqaba ngoba ingayisuye omunye wethu.”"},{"book":"ULukha","chapter":"9","verse":"50","text":"UJesu wathi, “Lingamaleli ngoba lowo ongamelani lani ukanye lani.”"},{"book":"ULukha","chapter":"9","verse":"51","text":"Kwathi isikhathi sesisondele ukuthi athathwe aye ezulwini, uJesu wazimisela ukuthi aye eJerusalema."},{"book":"ULukha","chapter":"9","verse":"52","text":"Wasethuma izithunywa phambi kwakhe zaya eSamariya emzini othile ukumlungisela ukufika kwakhe;"},{"book":"ULukha","chapter":"9","verse":"53","text":"kodwa abantu bakhona kabamemukelanga ngoba wayesedlulela eJerusalema."},{"book":"ULukha","chapter":"9","verse":"54","text":"Kwathi abafundi uJakhobe loJohane bekubona lokho bathi, “Nkosi, uyafuna na ukuthi sibize umlilo uvele ezulwini uzobabhubhisa?”"},{"book":"ULukha","chapter":"9","verse":"55","text":"Kodwa uJesu waphenduka wabakhuza"},{"book":"ULukha","chapter":"9","verse":"56","text":"Yikho yena labafundi bakhe basebesiya komunye umuzi."},{"book":"ULukha","chapter":"9","verse":"57","text":"Bathi belokhu behamba endleleni, enye indoda yathi kuye, “Ngizakulandela loba ungaze uye ngaphi.”"},{"book":"ULukha","chapter":"9","verse":"58","text":"UJesu waphendula wathi, “Amakhanka alemilindi lezinyoni zemoyeni zilezidleke, kodwa iNdodana yoMuntu kayilandawo yokufihla ikhanda layo.”"},{"book":"ULukha","chapter":"9","verse":"59","text":"Wathi kwenye indoda, “Ngilandela.”"},{"book":"ULukha","chapter":"9","verse":"60","text":"UJesu wathi kuyo, “Yekela abafileyo bangcwabe abafileyo babo, kodwa wena hamba uyememezela umbuso kaNkulunkulu.”"},{"book":"ULukha","chapter":"9","verse":"61","text":"Kwathi omunye njalo wathi, “Ngizakulandela, Nkosi, kodwa akuthi kengiyevalelisa abakithi.”"},{"book":"ULukha","chapter":"9","verse":"62","text":"UJesu waphendula wathi, “Kakho othi angabamba ikhuba elima athalaze emuva owufaneleyo umsebenzi oqondane lombuso kaNkulunkulu.”"}]}