{"data":[{"book":"Maluko","chapter":"16","verse":"1","text":"Viimalile siku ya Kubwihila, Malia Magidalena, Malia mamake Yakobo na Salome wagula mavuta gonung'hila goya wachola kulubakaza lukuli lwa Yesu."},{"book":"Maluko","chapter":"16","verse":"2","text":"Imitootondo ng'hani mna isiku ya jumapili, zuwa vidisongile kulawa wachola kudipanga."},{"book":"Maluko","chapter":"16","verse":"3","text":"Viwakalile mnzila wailongela, “Nani yonda yatubimbilisile idibwe hamgwazo wa umulomo wa dipanga?”"},{"book":"Maluko","chapter":"16","verse":"4","text":"Lakini viwalolile wona dibwe dija dibimbilisigwa mwaka hamgwazo. Dikala dibwe kulu ng'hani."},{"book":"Maluko","chapter":"16","verse":"5","text":"Avo wengila mdipanga, wamona mbwanga imoja yavalile kiwalo kizelu, kakala mkono wa kudila, wadumba ng'hani."},{"book":"Maluko","chapter":"16","verse":"6","text":"Kawalongela, “Sekemudumbe nojuwa momzahila Yesu wa Nazaleti yawambigwe mumsalaba. Kahaduhu hano, kazilibuka! Loleni hanhu hawamwikile."},{"book":"Maluko","chapter":"16","verse":"7","text":"Avo choleni mkawalongele wanahina zake na Petulo, ‘Yesu kowalongolela Galilaya, kuko momona kamba viyawalongele.’ ”"},{"book":"Maluko","chapter":"16","verse":"8","text":"Avo walawa mdipanga, kuno wogwaya na kudumba, wakimbila. Hawamulongele munhu yoyose mbuli ino kwavija wakala wodumba."},{"book":"Maluko","chapter":"16","verse":"9","text":"Yesu viyazilibuke mwiisiku ya Jumapili imitootondo, tanhu kamulawilila Malia Magidalena, ija yamulavile vinyamkela saba."},{"book":"Maluko","chapter":"16","verse":"10","text":"Nayo kachola kuwalongela waja wakalile na Yesu, wakala wang'hali woiyalala na kulila."},{"book":"Maluko","chapter":"16","verse":"11","text":"Viwamuhulike Malia Magidalena kolonga kamba Yesu mgima na kamona, hawamtogolele bule."},{"book":"Maluko","chapter":"16","verse":"12","text":"Abaho Yesu kawalawilila wanahina zake wabili mna ikihanga kiyagwe, wanahina awo wakala wochola kumgunda."},{"book":"Maluko","chapter":"16","verse":"13","text":"Nao wabweleganya na kuwalongela wayao, lakini hawawatogolele bule."},{"book":"Maluko","chapter":"16","verse":"14","text":"Kukimambukizo Yesu kawalawilila wanahina zake longo na imoja viwakalile woja. Kawakomhokela kwavija wakala waduhu kutamanila na wakala wadala kuwatogolela waja wamonile viyazilibuke."},{"book":"Maluko","chapter":"16","verse":"15","text":"Kawalongela, “Choleni mwiisi yose mukawapetele wanhu wose Mbuli Inogile."},{"book":"Maluko","chapter":"16","verse":"16","text":"Munhu yoyose yotogola na kubatizigwa, kokomboligwa, lakini munhu yoyose yolema kutogola kotagusigwa."},{"book":"Maluko","chapter":"16","verse":"17","text":"Wanhu wose wotogola wogweleligwa udahi wa kutenda unzonza, kwa twaga jangu wolava vinyamkela, wolonga ulonzi wa sambi,"},{"book":"Maluko","chapter":"16","verse":"18","text":"wahagoga mizoka hebu wahang'wa sumu hondawatendigwe kinhu chochose kihile, wowekila wanhu watamu makono gao, nao wohona.”"},{"book":"Maluko","chapter":"16","verse":"19","text":"Mndewa Yesu viyamambukize kulonga na wanahina zake, kagaligwa kuulanga, kakala muukulu mwambu wa mkono wa kudila wa Mulungu."},{"book":"Maluko","chapter":"16","verse":"20","text":"Abaho wanahina zake wachola kila hanhu kuwapetela wanhu Mbuli Inogile. Na Mndewa kasang'hana nao na unzonza wautendile ulagusa kamba usenga wao ukala wa ukweli."}]}