{"data":[{"book":"Lukka","chapter":"7","verse":"1","text":"Awo Yesu bwe yamala okutegeeza abantu ebigambo ebyo byonna n’ayingira mu Kaperunawumu."},{"book":"Lukka","chapter":"7","verse":"2","text":"Mu kiseera ekyo, omukulu w’ekitongole ky’abaserikale ekikumi, yalina omuddu we gwe yali ayagala ennyo, yali mulwadde nnyo ng’ali kumpi n’okufa."},{"book":"Lukka","chapter":"7","verse":"3","text":"Omukulu w’ekitongole oyo bwe yawulira ebifa ku Yesu, n’atuma abamu ku bakulembeze b’Abayudaaya eri Yesu bamusabe ajje awonye omuddu we."},{"book":"Lukka","chapter":"7","verse":"4","text":"Bwe baatuuka eri Yesu ne bamwegayirira nnyo nga bagamba nti, “Omusajja ono asaanira okuyambibwa nga bw’akusabye,"},{"book":"Lukka","chapter":"7","verse":"5","text":"kubanga ayagala nnyo eggwanga lyaffe, era ye yatuzimbira ne kkuŋŋaaniro lyaffe!”"},{"book":"Lukka","chapter":"7","verse":"6","text":"Bw’atyo Yesu n’agenda nabo."},{"book":"Lukka","chapter":"7","verse":"7","text":"Era kyenavudde nnema okujja gy’oli nze nzennyini. Naye yogera bwogezi ekigambo, omuweereza wange anaawona!"},{"book":"Lukka","chapter":"7","verse":"8","text":"Kubanga nange nnina abakulu abantwala, ate waliwo n’abali wansi wange be nninako obuyinza. Bwe ŋŋamba ono nti, ‘Genda,’ agenda, n’omulala nti, ‘Jjangu,’ ajja; n’omuddu wange nti, ‘Kola kino,’ akikola.”"},{"book":"Lukka","chapter":"7","verse":"9","text":"Yesu bwe yawulira ebigambo ebyo n’amwewuunya nnyo, n’akyukira ekibiina ky’abantu abaali bamugoberera n’agamba nti, “Mbagamba nti sirabanga kukkiriza kunene nga kuno, wadde mu Isirayiri.”"},{"book":"Lukka","chapter":"7","verse":"10","text":"Awo omukulu w’ekitongole be yatuma eri Yesu bwe baddayo mu nnyumba ye, baasanga omuddu awonye."},{"book":"Lukka","chapter":"7","verse":"11","text":"Awo ku lunaku olwaddirira, Yesu n’agenda n’abayigirizwa be n’ekibiina kinene ne kimugoberera mu kibuga ekiyitibwa Nayini."},{"book":"Lukka","chapter":"7","verse":"12","text":"Bwe yali asemberera omulyango gw’ekibuga, laba, abantu ne bafuluma mu kibuga nga beettisse omulambo gw’omuvubuka eyali mutabani w’omukazi nnamwandu, ate nga ye mwana we yekka. Ekibiina ky’abantu abaali bava mu kibuga baali bangi nnyo."},{"book":"Lukka","chapter":"7","verse":"13","text":"Awo Mukama waffe bwe yalaba nnamwandu n’amusaasira, n’amugamba nti, “Tokaaba.”"},{"book":"Lukka","chapter":"7","verse":"14","text":"N’asemberera essanduuko, abaali bagisitudde ne bayimirira, Yesu n’ayogera nti, “Omuvubuka, nkulagira nti ggolokoka!”"},{"book":"Lukka","chapter":"7","verse":"15","text":"Eyali afudde n’atuula era n’atandika okwogera. Yesu n’amuddiza nnyina."},{"book":"Lukka","chapter":"7","verse":"16","text":"Buli omu n’ajjula entiisa, ne batendereza Katonda nga bagamba nti, “Nnabbi ow’amaanyi atulabikidde, era Katonda akyalidde abantu be.”"},{"book":"Lukka","chapter":"7","verse":"17","text":"Ebigambo ebyo ne bibuna Buyudaaya yonna n’okwetooloola emiriraano gyayo."},{"book":"Lukka","chapter":"7","verse":"18","text":"Awo abayigirizwa ba Yokaana Omubatiza ne bategeeza Yokaana ebintu ebyo byonna. Yokaana n’ayita abayigirizwa be babiri,"},{"book":"Lukka","chapter":"7","verse":"19","text":"n’abatuma eri Mukama waffe okumubuuza nti, “Ggwe wuuyo gwe tusuubira okujja, oba tulindirireyo omulala?”"},{"book":"Lukka","chapter":"7","verse":"20","text":"Abayigirizwa ba Yokaana bwe baatuuka eri Yesu, ne bamutegeeza nti, “Yokaana Omubatiza atutumye okukubuuza nti, Ggwe wuuyo ajja oba tulindirirayo omulala?”"},{"book":"Lukka","chapter":"7","verse":"21","text":"Mu kiseera ekyo Yesu n’awonya endwadde nnyingi eza buli ngeri: n’abalema, n’abaaliko emyoyo emibi, n’azibula n’abazibe b’amaaso."},{"book":"Lukka","chapter":"7","verse":"22","text":"Abaatumibwa n’abaddamu nti, “Muddeeyo eri Yokaana mumutegeeze byonna bye muwulidde ne bye mulabye. Abazibe b’amaaso bazibulwa amaaso ne balaba, n’abalema batambula, n’abagenge7:22 kiyinza okuba endwadde endala ez’olususu balongoosebwa, n’abaggavu b’amatu gagguka ne bawulira, n’abafu bazuukizibwa, era n’abaavu babuulirwa Enjiri."},{"book":"Lukka","chapter":"7","verse":"23","text":"Era alina omukisa oyo atanneesittalako.”"},{"book":"Lukka","chapter":"7","verse":"24","text":"Awo ababaka ba Yokaana bwe baagenda, Yesu n’abuulira ekibiina ebikwata ku Yokaana. N’ababuuza nti, “Bwe mwagenda mu ddungu, mwagenderera kulaba ki? Olumuli olunyeenyezebwa n’empewo?"},{"book":"Lukka","chapter":"7","verse":"25","text":"Naye mwagenderera kulaba ki? Omusajja ayambadde engoye ezinekaaneka? Laba abambadde engoye ezinekaaneka, nga babeera mu bulamu bwa kikungu era babeera mu mbiri."},{"book":"Lukka","chapter":"7","verse":"26","text":"Naye mwagenderera kulaba ki? Nnabbi? Weewaawo ka mbabuulire, oyo asinga ne nnabbi."},{"book":"Lukka","chapter":"7","verse":"27","text":"Y’oyo ebyawandiikibwa gwe byogerako nti,"},{"book":"Lukka","chapter":"7","verse":"28","text":"“Mbagamba nti, mu bantu bonna abaali bazaaliddwa abakazi, tewali mukulu wa kitiibwa kukira Yokaana, naye ate oyo asembayo mu bwakabaka bwa Katonda asinga Yokaana ekitiibwa.”"},{"book":"Lukka","chapter":"7","verse":"29","text":"Abantu bonna, awamu n’abasolooza b’omusolo, bwe baawulira ebigambo bya Yesu ebyo, ne batendereza Katonda, kubanga baali babatiziddwa mu kubatizibwa kwa Yokaana."},{"book":"Lukka","chapter":"7","verse":"30","text":"Naye Abafalisaayo n’abayigiriza b’amateeka ne bagaana ebyo Katonda bye yabategekera, kubanga tebaabatizibwa Yokaana."},{"book":"Lukka","chapter":"7","verse":"31","text":"Awo Yesu n’abuuza nti, “Abantu ab’omulembe guno mbageraageranye na ki? Bafaanana batya?"},{"book":"Lukka","chapter":"7","verse":"32","text":"Bafaanana ng’abaana abato abazannya emizannyo gyabwe mu katale, nga bagambagana nti,"},{"book":"Lukka","chapter":"7","verse":"33","text":"Kubanga Yokaana Omubatiza bwe yajja teyalyanga mmere wadde okunywa omwenge, ne mugamba nti, ‘Aliko dayimooni!’"},{"book":"Lukka","chapter":"7","verse":"34","text":"Omwana w’Omuntu azze ng’alya emmere era ng’anywa ne mugamba nti, ‘Laba wa mululu era mutamiivu, mukwano gw’abasolooza b’omusolo n’aboonoonyi!’"},{"book":"Lukka","chapter":"7","verse":"35","text":"Naye amagezi geeragira mu butuukirivu olw’abaana baago bonna.”"},{"book":"Lukka","chapter":"7","verse":"36","text":"Awo omu ku Bafalisaayo n’ayita Yesu ku kijjulo, Yesu n’ayingira mu nnyumba, n’atuula ku mmeeza."},{"book":"Lukka","chapter":"7","verse":"37","text":"Awo omukazi ow’omu kibuga ekyo nga mwonoonyi, eyali ategedde nga Yesu ali mu nju eyo ey’Omufalisaayo, n’aleeta eccupa y’amafuta ag’akaloosa."},{"book":"Lukka","chapter":"7","verse":"38","text":"N’ayimirira awali Yesu, n’akaaba, amaziga ne gatonnya ku bigere bya Yesu ne bitoba. Omukazi n’abisiimuuza enviiri ze, era n’abinywegera; n’abifukako amafuta ag’akaloosa."},{"book":"Lukka","chapter":"7","verse":"39","text":"Naye Omufalisaayo eyayita Yesu, ebyo bwe yabiraba, n’agamba munda ye nti, “Singa omuntu ono abadde nnabbi, yanditegedde omukazi amukwatako kyali era nga bw’ali omwonoonyi!”"},{"book":"Lukka","chapter":"7","verse":"40","text":"Awo Yesu n’amugamba nti, “Simooni, nnina kye njagala okukubuulira.” Simooni n’addamu nti, “Omuyigiriza, mbuulira.”"},{"book":"Lukka","chapter":"7","verse":"41","text":"“Waaliwo abantu babiri, omuwozi w’ensimbi be yali abanja. Omu yali amubanja ddinaali ebikumi bitaano, n’omulala ddinaali amakumi ataano."},{"book":"Lukka","chapter":"7","verse":"42","text":"Naye ku bombi nga tekuliiko asobola kusasula bbanja lye. Eyali ababanja kwe kubasonyiwa. Kale, ku bombi aluwa alisinga okumwagala?”"},{"book":"Lukka","chapter":"7","verse":"43","text":"Simooni n’addamu nti, “Ndowooza oyo gwe yasonyiwa ebbanja erisingako obunene.” Yesu n’amugamba nti, “Olamudde bulungi.”"},{"book":"Lukka","chapter":"7","verse":"44","text":"N’alyoka akyukira omukazi n’agamba Simooni nti, “Omukazi ono omulaba? Bwe nayingidde mu nnyumba yo, tewampadde mazzi ga kunaaba ku bigere byange. Naye abinaazizza n’amaziga ge n’abisiimuula n’enviiri ze."},{"book":"Lukka","chapter":"7","verse":"45","text":"Tewannyanirizza na kunnywegera, naye anywegedde ebigere byange emirundi mingi okuva lwe nayingidde."},{"book":"Lukka","chapter":"7","verse":"46","text":"Tewansiize mafuta ku mutwe gwange, naye ye asiize ebigere byange amafuta ag’akaloosa."},{"book":"Lukka","chapter":"7","verse":"47","text":"Noolwekyo nkutegeeza nti omukazi ono asonyiyiddwa ebibi bye ebingi kubanga okwagala kwe kungi, naye oyo asonyiyibwa ebitono n’okwagala kwe kuba kutono.”"},{"book":"Lukka","chapter":"7","verse":"48","text":"Awo Yesu n’agamba omukazi nti, “Osonyiyiddwa ebibi byo.”"},{"book":"Lukka","chapter":"7","verse":"49","text":"Abo abaali ne Yesu ku mmeza ne beebuuzaganya nti, “Ono ye ani asonyiwa n’ebibi?”"},{"book":"Lukka","chapter":"7","verse":"50","text":"Yesu n’agamba omukazi nti, “Okukkiriza kwo kukulokodde, genda mirembe.”"}]}