{"data":[{"book":"WAEBLANIA","chapter":"13","verse":"1","text":"Gendeleleni kuinogela wenyego kwa wenyego kamba ndugu."},{"book":"WAEBLANIA","chapter":"13","verse":"2","text":"Sambimwisemwe kuwabokela wahenza mzikae zenu, kuna wanhu watendile vino na wawabokela wasenga wa Mulungu wa kuulanga bila kuvimanya."},{"book":"WAEBLANIA","chapter":"13","verse":"3","text":"Sambimuwasemwe awo wali mkifungo kamba vija mwa mkifungo hamoja na hewo, na awo wogazigwa kamba vija mogazigwa hamoja na hewo."},{"book":"WAEBLANIA","chapter":"13","verse":"4","text":"Kuisola na kuhishimilwe na wanhu wose, na watwanzi sambiwawe vizenzeleganye ha wambigalo zao, na wambigalo vivija, kwavija Mulungu kowatagusa wagoni na wanhu wose washalati."},{"book":"WAEBLANIA","chapter":"13","verse":"5","text":"Sambimnogelwe na hela, na mwenelwe na kija kimulinacho, kwavija Mulungu kalonga, “Siwaleka mweye mwiyeka, na siwasa.”13:5 Mbuli zino zolawa mkitabu cha NG'HUMBUKILA YA TOLATI 31:6."},{"book":"WAEBLANIA","chapter":"13","verse":"6","text":"Avo tolonga bila kudumba kamba,"},{"book":"WAEBLANIA","chapter":"13","verse":"7","text":"Wagelegezeni wakulu zenu waja wawapeteleni usenga wa Mulungu. Gagelegezeni ganogile gose gawatendile muugima wao, na mwige nhamanila yao."},{"book":"WAEBLANIA","chapter":"13","verse":"8","text":"Yesu Kilisto iyo iija mayo, lelo, na mazua gose."},{"book":"WAEBLANIA","chapter":"13","verse":"9","text":"Sambimuhembeluswe na mafundo gogose gamulekile kugatanga, kwavija vinoga moyo ugeligwe mhiko na ngekewa ya Mulungu na sio na ndagizi za vakuja azo zilekile kuwataza awo wozigoga."},{"book":"WAEBLANIA","chapter":"13","verse":"10","text":"Tweye tuna kilingo cha kulavila nhosa acho wakulu wa nhambiko wosang'hanika mdihema da kuiting'hanila hawatogozwa kuja nhosa yoyose ilavigwa mkilingo hicho."},{"book":"WAEBLANIA","chapter":"13","verse":"11","text":"Mkulu wa Wakulu wose wa Nhambiko kougala mulopa wa wang'onyo Hanhu Hang'alile Ng'hani giladi yaulave uwe nhosa ya kusegeza vilozo, ila zing'huli za iwang'onyo zolukuzwa hanze ya ing'hambi."},{"book":"WAEBLANIA","chapter":"13","verse":"12","text":"Sama ya kilamso kino Yesu vivija kadanganhika hamgwazo wa idiwambo giladi yawang'alize wanhu kulawa m'vilozo vao na mulopa wake."},{"book":"WAEBLANIA","chapter":"13","verse":"13","text":"Avo natuchole kuyali heyo kunze ya ing'hambi, na tusangile kinyala chake."},{"book":"WAEBLANIA","chapter":"13","verse":"14","text":"Kwavija hano muisi twabule wambo dikala gunge na gunge sama yetu, avo tozahila wambo dondadize."},{"book":"WAEBLANIA","chapter":"13","verse":"15","text":"Avo natugendelele kumulavila Mulungu nhosa za nhogolwa mazua gose kubitila Yesu, malawililo ga milomo itogole twaga jake."},{"book":"WAEBLANIA","chapter":"13","verse":"16","text":"Sambimwisemwe kutenda ganogile na kuisangila vinhu na waenu, kwavija Mulungu konogelwa na nhosa kamba zino."},{"book":"WAEBLANIA","chapter":"13","verse":"17","text":"Wategelezeni waja wowalongoza na mtende gaja gowolonga, kwavija wogonelela sama yenu kamba wanhu wondawalave mheta za sang'hano zao ha Mulungu. Wategelezeni giladi sang'hano yao iwe ndeng'ha, na sambiiwe nhwanganiko kumwao, kwavija kamba wahatwanganika, havinoga kumwenu."},{"book":"WAEBLANIA","chapter":"13","verse":"18","text":"Tutambikileni kwavija tuvitanga kamba tuna udaho ung'alile wa kusambula gehile na ganogile, na tosulukila kutenda mbuli zinogile mazua gose."},{"book":"WAEBLANIA","chapter":"13","verse":"19","text":"Nowayalalila ng'hani mnhambikile giladi Mulungu yanibweze hima kumwenu."},{"book":"WAEBLANIA","chapter":"13","verse":"20","text":"Mulungu yali na tindiwalo, ayo yamzusile Mndewa wetu Yesu, ayo yali mchunga mkulu wa ng'hondolo kubitila mulopa wake wa lagano da digunge,"},{"book":"WAEBLANIA","chapter":"13","verse":"21","text":"yawagwelele mweye vinhu vose va kutenda gaja gamnogele, na kubitila Yesu Kilisto yatutendele moyo wa kutenda gaja gomnogela heyo, yenzi iwe kumwake milongo yose. Amina."},{"book":"WAEBLANIA","chapter":"13","verse":"22","text":"Avo, ndugu zangu, nowayalalila mtegeleze goya usenga uno wa kuwagangamiza, kwavija lupwilili luno luniwandikile hauli mtali."},{"book":"WAEBLANIA","chapter":"13","verse":"23","text":"Nolonda mweye m'vitange kamba ndugu yetu Timoteo kalawa mkifungo. Kamba yahalopola kuvika, vondanize kumwenu, nokwiza na heyo."},{"book":"WAEBLANIA","chapter":"13","verse":"24","text":"Walamseni awo wowalongoza hamoja na wanhu wose wa Mulungu. Ndugu zetu kulawa Italia wowalamsa."},{"book":"WAEBLANIA","chapter":"13","verse":"25","text":"Ngekewa ya Mulungu iwe hamoja na mweye mose."}]}