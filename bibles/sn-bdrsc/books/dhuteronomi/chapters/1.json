{"data":[{"book":"Dhuteronomi","chapter":"1","verse":"1","text":"Aya ndiwo mashoko akataurwa naMozisi kuvaIsraeri vose murenje kumabvazuva kweJorodhani, mumupata weArabha wakatarisana neSufi, pakati peParani neToferi, Rabhani, Hazeroti neDhizahabhi."},{"book":"Dhuteronomi","chapter":"1","verse":"2","text":"(Zvinotora mazuva gumi nerimwe kubva paHorebhi kuenda kuKadheshi Bharinea nenzira yokuGomo reSeiri.)"},{"book":"Dhuteronomi","chapter":"1","verse":"3","text":"Mugore ramakumi mana, nezuva rokutanga romwedzi wegumi nomumwe, Mozisi akazivisa vaIsraeri zvose izvo Jehovha akamurayira pamusoro pavo."},{"book":"Dhuteronomi","chapter":"1","verse":"4","text":"Izvi zvakaitika mushure mokunge akunda Sihoni mambo wavaAmori, akanga achitonga paHeshibhoni, uye paEdhirei akanga akunda Ogi mambo weBhashani, akanga achitonga muAshitaroti."},{"book":"Dhuteronomi","chapter":"1","verse":"5","text":"Mozisi akatanga kududzira murayiro uyu, vari nechokumabvazuva kweJorodhani munzvimbo yeMoabhu, achiti:"},{"book":"Dhuteronomi","chapter":"1","verse":"6","text":"Jehovha Mwari wedu akataura kwatiri paHorebhi akati, “Magara nguva yakakwana pagomo rino."},{"book":"Dhuteronomi","chapter":"1","verse":"7","text":"Putsai musasa mugoenda kunyika yezvikomo yavaAmori; muende kumarudzi ose akavakidzana muArabha, mumakomo, nemuzasi mezvikomo zvokumadokero, nomuNegevhi uye kumahombekombe egungwa, nokunyika yavaKenani uye nokuRebhanoni, kusvikira kurwizi rukuru, irwo Yufuratesi."},{"book":"Dhuteronomi","chapter":"1","verse":"8","text":"Tarirai, ndakupai nyika iyi. Endaimo mundotora nyika iyo Jehovha akapika kuti achaipa kumadzibaba enyu, kuna Abhurahama, naIsaka, naJakobho, uye nokuzvizvarwa zvavo zvaizovatevera.”"},{"book":"Dhuteronomi","chapter":"1","verse":"9","text":"Panguva iyoyo ndakati kwamuri, “Mava mutoro unorema kwazvo kuti ndikutakurei ndiri ndoga."},{"book":"Dhuteronomi","chapter":"1","verse":"10","text":"Jehovha Mwari wenyu akawedzera kuwanda kwenyu zvokuti nhasi mawanda senyeredzi dzokudenga."},{"book":"Dhuteronomi","chapter":"1","verse":"11","text":"Jehovha Mwari wamadzibaba enyu, ngaakuwedzerei rune chiuru uye ngaakuropafadzei sezvaakavimbisa!"},{"book":"Dhuteronomi","chapter":"1","verse":"12","text":"Asi ini ndingatakure seiko matambudziko enyu nemitoro yenyu uye nokupokana kwenyu ndiri ndoga?"},{"book":"Dhuteronomi","chapter":"1","verse":"13","text":"Zvisarudzirei varume vakachenjera, vanonzwisisa uye vanokudzwa kubva kurudzi rumwe norumwe rwamarudzi enyu, ndingovagadza pamusoro penyu.”"},{"book":"Dhuteronomi","chapter":"1","verse":"14","text":"Makandipindura muchiti, “Izvo zvamataura kuti zviitwe zvakanaka.”"},{"book":"Dhuteronomi","chapter":"1","verse":"15","text":"Saka ndakatora varume vaitungamirira marudzi enyu, varume vakachenjera uye vaikudzwa, ndikavagadza kuti vave vakuru pamusoro penyu, vave vakuru vezviuru, navakuru vamazana, navakuru vamakumi mashanu, navakuru vevane gumi uye navatariri vamarudzi."},{"book":"Dhuteronomi","chapter":"1","verse":"16","text":"Zvino panguva iyoyo ndakarayira vatongi venyu, ndikati: Inzwai kupokana kuri pakati pehama dzenyu mugovatonga zvakanaka, ingava mhaka iri pakati pavaIsraeri voga kana pakati pomumwe wavo nomutorwa."},{"book":"Dhuteronomi","chapter":"1","verse":"17","text":"Musaita rusarura pakutonga; inzwai vose muduku kana mukuru zvakaenzanirana. Musatya munhu upi zvake, nokuti kutonga ndokwaMwari. Uyisai kwandiri mhaka yakanyanya kukuomerai, ndigoinzwa."},{"book":"Dhuteronomi","chapter":"1","verse":"18","text":"Uye panguva iyoyo ndakakurayirai zvose zvamaifanira kuita."},{"book":"Dhuteronomi","chapter":"1","verse":"19","text":"Ipapo takasimuka kubva paHorebhi tikafamba takananga kunyika yamakomo yavaAmori tikapfuura nomurenje iro rose guru rinotyisa ramakaona, uye tikasvika paKadheshi Bharinea, sezvatakarayirwa naJehovha Mwari wedu."},{"book":"Dhuteronomi","chapter":"1","verse":"20","text":"Ipapo ndakati kwamuri, “Masvika munyika yamakomo yavaAmori, yatinopiwa naJehovha Mwari wedu."},{"book":"Dhuteronomi","chapter":"1","verse":"21","text":"Tarirai, Jehovha Mwari wenyu akupai nyika iyo. Kwirai munoitora, sezvamakaudzwa naJehovha, Mwari wamadzibaba enyu. Musatya; musaora mwoyo.”"},{"book":"Dhuteronomi","chapter":"1","verse":"22","text":"Ipapo imi mose makauya kwandiri mukati, “Ngatitumei varume vanofanotungamira kuti vatisorere nyika vagodzoka kuzotiudza pamusoro penzira yatingafamba nayo uye namaguta atichandosvika kwaari.”"},{"book":"Dhuteronomi","chapter":"1","verse":"23","text":"Pfungwa iyoyo yakanga yakandinakira; nokudaro ndakasarudza varume vane gumi navaviri pakati penyu, murume mumwe kubva kurudzi rumwe norumwe."},{"book":"Dhuteronomi","chapter":"1","verse":"24","text":"Ivo vakabva vakaenda munyika yamakomo, vakasvika kumupata weEshikori vakaisora."},{"book":"Dhuteronomi","chapter":"1","verse":"25","text":"Vakatora mimwe yemichero yenyika iyoyo, vakauya nayo kwatiri, vakati, “Inyika yakanaka yatiri kupiwa naJehovha Mwari wedu.”"},{"book":"Dhuteronomi","chapter":"1","verse":"26","text":"Asi makanga musingadi kuenda; mukamukira kurayira kwaJehovha Mwari wenyu."},{"book":"Dhuteronomi","chapter":"1","verse":"27","text":"Makanyunyuta muri mumatende enyu, mukati, “Jehovha anotivenga; naizvozvo akatibudisa muIjipiti kuti azotiisa mumaoko avaAmori kuti vatiparadze."},{"book":"Dhuteronomi","chapter":"1","verse":"28","text":"Tichaendepiko? Hama dzedu dzatiita kuti tiore mwoyo. Dzinoti, ‘Vanhu vacho vanotikunda pasimba napakureba; maguta acho makuru uye ane masvingo akareba zvokusvika kudenga. Takaona kunyange navaAnaki ikoko.’ ”"},{"book":"Dhuteronomi","chapter":"1","verse":"29","text":"Ipapo ini ndakati kwamuri, “Musavhunduka; musavatya."},{"book":"Dhuteronomi","chapter":"1","verse":"30","text":"Jehovha Mwari wenyu, iye anokutungamirirai, achakurwirai, sezvaakakuitirai muIjipiti, pamberi penyu chaipo,"},{"book":"Dhuteronomi","chapter":"1","verse":"31","text":"uye nomurenje. Imomo makaona kuti Jehovha Mwari wenyu akakutakurai sei, sezvinoita baba kana vachitakura mwanakomana wavo, nzira dzose dzamakafamba nadzo kudzamara muchisvika panzvimbo ino.”"},{"book":"Dhuteronomi","chapter":"1","verse":"32","text":"Kunyange zvakadaro, hamuna kuvimba naJehovha Mwari wenyu,"},{"book":"Dhuteronomi","chapter":"1","verse":"33","text":"iye akakutungamirirai parwendo rwenyu, mumoto usiku nomugore pamasikati kuti akutsvagirei nzvimbo dzokudzika matende enyu uye kuti akuratidzei nzira yamunofanira kufamba nayo."},{"book":"Dhuteronomi","chapter":"1","verse":"34","text":"Jehovha paakanzwa zvamakataura, akatsamwa akapika, achiti,"},{"book":"Dhuteronomi","chapter":"1","verse":"35","text":"“Hakungavi nomunhu mumwe wechizvarwa ichi achaona nyika yakanaka yandakapika ndichiti ndichaipa kumadzibaba enyu,"},{"book":"Dhuteronomi","chapter":"1","verse":"36","text":"kunze kwaKarebhu mwanakomana waJefune achaiona, uye ndichamupa iye nezvizvarwa zvake nyika yaakatsika netsoka dzake nokuti akateerera Jehovha nomwoyo wose.”"},{"book":"Dhuteronomi","chapter":"1","verse":"37","text":"Nokuda kwenyu Jehovha akanditsamwira neniwo, akati, “Newewo hauchazoipindi."},{"book":"Dhuteronomi","chapter":"1","verse":"38","text":"Asi mutevedzeri wako, Joshua, mwanakomana waNuni, ndiye achapindamo."},{"book":"Dhuteronomi","chapter":"1","verse":"39","text":"Asi vaduku venyu avo vamakati vachatapwa, vana venyu vasati vaziva zvakanaka kubva pane zvakaipa ndivo vachapinda munyika iyi. Ndichaipa kwavari uye vachaitora."},{"book":"Dhuteronomi","chapter":"1","verse":"40","text":"Asi kana murimi, dzokai mufambe makananga kurenje nenzira yokuGungwa Dzvuku.”"},{"book":"Dhuteronomi","chapter":"1","verse":"41","text":"Ipapo imi makapindura mukati, “Takatadzira Jehovha. Tichaenda tigondorwa, sezvatakarayirwa naJehovha Mwari wedu.” Nokudaro makashonga mumwe nomumwe nhumbi dzokurwa, muchifunga kuti zvaiva nyore kukwidza kunyika yamakomo."},{"book":"Dhuteronomi","chapter":"1","verse":"42","text":"Asi Jehovha akataura kwandiri, akati, “Vaudze kuti, ‘Musakwidza kundorwa, nokuti handiendi nemi. Muchakundwa navavengi venyu.’ ”"},{"book":"Dhuteronomi","chapter":"1","verse":"43","text":"Naizvozvo ndakakutaurirai, asi imi hamuna kuda kuteerera. Makamukira murayiro waJehovha uye mukuzvikudza kwenyu makafamba mukapinda munyika yamakomo."},{"book":"Dhuteronomi","chapter":"1","verse":"44","text":"VaAmori vakanga vagere mumakomo iwayo vakauya kuzokurwisai; vakakudzinganisai sezvinoita nyuchi uye vakakurovai kubva paSeiri kusvikira paHoma."},{"book":"Dhuteronomi","chapter":"1","verse":"45","text":"Makadzoka mukachema pamberi paJehovha, asi iye haana kuteerera kuchema kwenyu uye haana kurerekera nzeve yake kwamuri."},{"book":"Dhuteronomi","chapter":"1","verse":"46","text":"Naizvozvo makagara paKadheshi mazuva mazhinji, nguva yose yamakagarapo."}]}