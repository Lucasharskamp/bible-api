{"data":[{"book":"Ivan","chapter":"8","verse":"1","text":"Isus se vrati na Maslinsku goru,"},{"book":"Ivan","chapter":"8","verse":"2","text":"no rano sljedećeg jutra opet dođe u Hram. Mnoštvo se ubrzo okupi oko njega, a on sjedne i počne ih poučavati."},{"book":"Ivan","chapter":"8","verse":"3","text":"Dok je govorio, židovski poglavari i farizeji dovedu mu neku ženu uhvaćenu u preljubu. Postave ju ispred radoznaloga mnoštva."},{"book":"Ivan","chapter":"8","verse":"4","text":"“Učitelju,” rekoše Isusu, “ova je žena zatečena u sâmome činu preljuba."},{"book":"Ivan","chapter":"8","verse":"5","text":"Mojsijev nam zakon kaže da bismo ju trebali kamenovati. Što ti na to kažeš?”"},{"book":"Ivan","chapter":"8","verse":"6","text":"Htjeli su ga navesti da kaže nešto zbog čega bi ga mogli optužiti, ali Isus se samo sagnuo i počeo pisati prstom po prašini."},{"book":"Ivan","chapter":"8","verse":"7","text":"Kako su i dalje zahtijevali da im odgovori, on se uspravi i reče im: “Pa dobro, kamenujte ju—ali neka prvi baci kamen na nju onaj od vas koji još nikada nije zgriješio!”"},{"book":"Ivan","chapter":"8","verse":"8","text":"Zatim se ponovno sagne i nastavi pisati po tlu."},{"book":"Ivan","chapter":"8","verse":"9","text":"A vjerski se poglavari krišom raziđu jedan po jedan, počevši od najstarijega. Isus ostane ispred mnoštva sam sa ženom."},{"book":"Ivan","chapter":"8","verse":"10","text":"Opet se uspravi i reče joj: “Gdje su tvoji tužitelji, ženo? Zar te nijedan nije osudio?”"},{"book":"Ivan","chapter":"8","verse":"11","text":"“Nijedan, Gospodine”, odgovori žena."},{"book":"Ivan","chapter":"8","verse":"12","text":"Isus ponovno reče narodu: “Ja sam svjetlo svijeta. Tko me slijedi, neće se spoticati u tami, već će imati svjetlo koje vodi u život.”"},{"book":"Ivan","chapter":"8","verse":"13","text":"Farizeji mu odgovore: “Ti svjedočiš sam o sebi i zato što govoriš nije istina!”"},{"book":"Ivan","chapter":"8","verse":"14","text":"Isus reče: “Govorim istinu, iako svjedočim sam o sebi, jer znam odakle sam došao i kamo idem. A vi to ne znate."},{"book":"Ivan","chapter":"8","verse":"15","text":"Vi o meni sudite prema ljudskim mjerilima, ali ja nikoga ne osuđujem."},{"book":"Ivan","chapter":"8","verse":"16","text":"A i kad bih sudio, bio bi to potpuno pravedan sud jer nisam sâm—uza me je Otac koji me poslao."},{"book":"Ivan","chapter":"8","verse":"17","text":"Vaš Zakon kaže da svjedočanstvo dvojice, ako je istovjetno, valja prihvatiti kao istinito.8:17 Vidjeti: Ponovljeni zakon 19:15."},{"book":"Ivan","chapter":"8","verse":"18","text":"Evo, ja svjedočim za sebe, a moj je Otac koji me je poslao drugi svjedok.”"},{"book":"Ivan","chapter":"8","verse":"19","text":"“Gdje ti je Otac?” upitaju ga. Isus im odgovori: “Ne znate tko sam ja, pa ne znate ni tko mi je Otac. Kad biste mene poznavali, znali biste i njega.”"},{"book":"Ivan","chapter":"8","verse":"20","text":"Isus je sve to rekao u riznici dok je poučavao u Hramu. Pa ipak, nisu ga uhitili jer još nije došlo njegovo vrijeme."},{"book":"Ivan","chapter":"8","verse":"21","text":"Poslije im Isus ponovno reče: “Ja odlazim, a vi ćete me tražiti i umrijet ćete u svojem grijehu. Kamo ja idem, vi ne možete doći.”"},{"book":"Ivan","chapter":"8","verse":"22","text":"Židovi se nato stanu pitati: “Da se možda ne kani ubiti? Na što je mislio kad je rekao: ‘Kamo ja idem, vi ne možete doći’?”"},{"book":"Ivan","chapter":"8","verse":"23","text":"On im tada reče: “Vi ste odozdol, a ja sam odozgor. Vi ste od ovoga svijeta, a ja nisam."},{"book":"Ivan","chapter":"8","verse":"24","text":"Eto, zato sam rekao da ćete umrijeti u svojim grijesima. Jer ne povjerujete li da sam onaj koji kažem da jesam, umrijet ćete u svojim grijesima.”"},{"book":"Ivan","chapter":"8","verse":"25","text":"“Reci nam tko si”, tražili su. On odgovori: “Ja sam onaj koji vam od početka i tvrdim da jesam.8:25 Ili: Zašto vam uopće i govorim?"},{"book":"Ivan","chapter":"8","verse":"26","text":"Imao bih mnogo toga za vas kazati i osuditi vas za mnogošto, ali neću jer govorim samo ono što mi kaže onaj koji me poslao, a on je Istiniti.”"},{"book":"Ivan","chapter":"8","verse":"27","text":"Oni, međutim, nisu razumjeli da im govori o Ocu."},{"book":"Ivan","chapter":"8","verse":"28","text":"Stoga Isus reče: “Kad podignete Sina Čovječjega na križ, shvatit ćete da sam ja taj i da vam nisam govorio vlastite misli, nego samo ono što me je Otac naučio."},{"book":"Ivan","chapter":"8","verse":"29","text":"Onaj koji me je poslao sa mnom je. Ne ostavlja me samoga zato što uvijek činim ono što je njemu ugodno.”"},{"book":"Ivan","chapter":"8","verse":"30","text":"Mnogi koji su ga čuli da to govori povjeruju u njega."},{"book":"Ivan","chapter":"8","verse":"31","text":"Tada Isus reče Židovima koji su mu povjerovali: “Uistinu ste moji učenici ako živite onako kako vam kažem."},{"book":"Ivan","chapter":"8","verse":"32","text":"Upoznat ćete istinu, a istina će vas osloboditi.”"},{"book":"Ivan","chapter":"8","verse":"33","text":"“Ali mi smo Abrahamovi potomci”, kazaše oni. “Nikad nismo nikome robovali. Kako to misliš—‘oslobodit će vas’?”"},{"book":"Ivan","chapter":"8","verse":"34","text":"Isus im odgovori: “Svi ste vi robovi grijeha."},{"book":"Ivan","chapter":"8","verse":"35","text":"Rob nema stalnog mjesta u obitelji, ali sin joj zauvijek pripada."},{"book":"Ivan","chapter":"8","verse":"36","text":"Ako vas, dakle, Sin oslobodi, zaista ćete biti slobodni."},{"book":"Ivan","chapter":"8","verse":"37","text":"Znam da ste Abrahamovi potomci, ali ipak me neki od vas žele ubiti jer moja riječ ne nalazi odjeka u vašim srcima."},{"book":"Ivan","chapter":"8","verse":"38","text":"Govorim vam ono što sam vidio kad sam bio kod Oca. Ali vi ipak slijedite savjet svojega oca.”"},{"book":"Ivan","chapter":"8","verse":"39","text":"“Naš je otac Abraham”, odgovore oni. “Da vam je Abraham otac,” reče im Isus, “slijedili biste njegov dobar primjer.8:39 U nekim rukopisima: Ako ste djeca Abrahamova, slijedite njegov primjer."},{"book":"Ivan","chapter":"8","verse":"40","text":"Umjesto toga, pokušavate me ubiti—samo zato što sam vam govorio istinu koju sam čuo od Boga. Takvo što Abraham nikad nije učinio!"},{"book":"Ivan","chapter":"8","verse":"41","text":"Ne; kad tako postupate, slušate svojega pravog oca.” “Nismo mi rođeni iz preljuba—naš pravi otac je sâm Bog”, odgovore mu."},{"book":"Ivan","chapter":"8","verse":"42","text":"Isus im reče: “Kad bi bilo tako, voljeli biste i mene jer sam od Boga izišao i došao k vama. Nisam sâm došao, nego me je on poslao."},{"book":"Ivan","chapter":"8","verse":"43","text":"Zašto ne možete shvatiti što vam govorim? Zato što niste kadri slušati moju riječ."},{"book":"Ivan","chapter":"8","verse":"44","text":"Jer vam je otac đavao, pa volite činiti zlo koje on čini. On je od početka ubojica i mrzi istinu, jer u njemu nema ni trunka istine. Kad laže, govori što je njegovo jer je lažac i otac laži."},{"book":"Ivan","chapter":"8","verse":"45","text":"Zato meni ne vjerujete kad vam govorim istinu."},{"book":"Ivan","chapter":"8","verse":"46","text":"Koji mi od vas može dokazati i jedan jedini grijeh? Ako vam govorim istinu, zašto mi ne vjerujete?"},{"book":"Ivan","chapter":"8","verse":"47","text":"Komu je Otac Bog, rado sluša Božje riječi. Vi ih ne slušate zato što niste njegova djeca.”"},{"book":"Ivan","chapter":"8","verse":"48","text":"“Nismo li mi dobro rekli da si Samarijanac i da si opsjednut zloduhom?”"},{"book":"Ivan","chapter":"8","verse":"49","text":"Isus reče: “Nisam ja opsjednut zloduhom, već poštujem svojeg Oca, a vi me prezirete."},{"book":"Ivan","chapter":"8","verse":"50","text":"Ionako ne tražim da sebe proslavim. Bog tako želi i On je sudac."},{"book":"Ivan","chapter":"8","verse":"51","text":"Zaista vam kažem, tko sluša moje riječi, nikada neće vidjeti smrti.”"},{"book":"Ivan","chapter":"8","verse":"52","text":"“Sad znamo da te opsjeo zloduh”, rekoše mu židovski vođe. “Abraham je umro kao i proroci, a ti pak tvrdiš da onaj koji sluša tvoje riječi neće vidjeti smrti!"},{"book":"Ivan","chapter":"8","verse":"53","text":"Zar si ti veći od našeg oca Abrahama, koji je umro? I od proroka, koji su pomrli? Pa kime se ti praviš?”"},{"book":"Ivan","chapter":"8","verse":"54","text":"Isus im tada reče: “Hvalim li sâm sebe, to ništa ne vrijedi—no mene proslavlja moj Otac. Za njega vi tvrdite da je vaš Bog,"},{"book":"Ivan","chapter":"8","verse":"55","text":"a uopće ga ne poznajete. Ali ja ga poznajem. Kad bih rekao da ga ne poznajem, bio bih lažac kao i vi. No istina je da ga poznajem i da slušam njegove riječi."},{"book":"Ivan","chapter":"8","verse":"56","text":"Vaš se otac Abraham radovao mojemu dolasku. Vidio ga je i jako se razveselio.”"},{"book":"Ivan","chapter":"8","verse":"57","text":"Židovski poglavari rekoše: “Nemaš još ni pedeset godina, a kažeš da si vidio Abrahama!”8:57 U nekim rukopisima: Kako možeš reći da te Abraham vidio?"},{"book":"Ivan","chapter":"8","verse":"58","text":"Isus im odvrati: “Zaista vam kažem, Ja jesam,8:58 Ja jesam ime je kojim je Bog sebe nazvao u Starome zavjetu. još prije nego što je Abraham i rođen.”8:58 U grčkome: …prije nego je Abraham postao, Ja jesam."},{"book":"Ivan","chapter":"8","verse":"59","text":"Nato židovski poglavari pograbe kamenje da ga ubiju, ali Isus kradomice iziđe iz Hrama."}]}