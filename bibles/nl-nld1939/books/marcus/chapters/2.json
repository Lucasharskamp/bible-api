{"data":[{"book":"Marcus","chapter":"2","verse":"1","text":"Na enige tijd kwam Hij weer te Kafárnaum terug."},{"book":"Marcus","chapter":"2","verse":"2","text":"Toen men hoorde, dat Hij binnenshuis was, kwamen er aanstonds zo velen bijeen, dat er geen plaats genoeg was, zelfs niet aan de deur. En Hij preekte hun het woord."},{"book":"Marcus","chapter":"2","verse":"3","text":"Nu kwam men Hem een lamme brengen, die door vier man gedragen werd."},{"book":"Marcus","chapter":"2","verse":"4","text":"Daar ze hem wegens de menigte niet bij Hem konden brengen, maakten ze een opening in het dak, waar Hij was; en toen ze het hadden opengebroken, lieten ze het bed, waarop de lamme lag, naar beneden."},{"book":"Marcus","chapter":"2","verse":"5","text":"Toen Jesus hun geloof zag, sprak Hij tot den lamme: Mijn zoon, uw zonden zijn u vergeven."},{"book":"Marcus","chapter":"2","verse":"6","text":"Nu zaten er enige schriftgeleerden bij, die bij zichzelf dachten:"},{"book":"Marcus","chapter":"2","verse":"7","text":"Hoe kan Hij zó spreken? Hij lastert God! Wie kan zonden vergeven, dan God alleen?"},{"book":"Marcus","chapter":"2","verse":"8","text":"Aanstonds doorzag Jesus in zijn geest, dat ze zo bij zichzelf dachten; en Hij sprak tot hen: Waarom denkt ge dit bij uzelf?"},{"book":"Marcus","chapter":"2","verse":"9","text":"Wat is gemakkelijker, tot den lamme te zeggen: uw zonden worden u vergeven, of te zeggen: sta op, neem uw bed, en ga heen."},{"book":"Marcus","chapter":"2","verse":"10","text":"Welnu, opdat ge weten moogt, dat de Mensenzoon macht heeft op aarde, om zonden te vergeven, (hier sprak hij tot den lamme:)"},{"book":"Marcus","chapter":"2","verse":"11","text":"Ik zeg u: sta op, neem uw bed, en ga naar huis."},{"book":"Marcus","chapter":"2","verse":"12","text":"Onmiddellijk stond hij op, nam zijn bed, en ging heen ten aanschouwen van allen, zodat allen verbaasd waren, God loofden, en zeiden: Nooit hebben we zo iets gezien."},{"book":"Marcus","chapter":"2","verse":"13","text":"Weer ging Hij uit naar het meer, en heel de menigte kwam naar Hem toe; en Hij onderrichtte ze."},{"book":"Marcus","chapter":"2","verse":"14","text":"In het voorbijgaan zag Hij Levi, den zoon van Alfeus, aan het tolhuis zitten; en Hij zei hem: Volg Mij! Hij stond op, en volgde Hem."},{"book":"Marcus","chapter":"2","verse":"15","text":"Toen Hij eens in diens huis aan tafel was, lagen ook vele tollenaars en zondaars met Jesus en zijn leerlingen aan; want velen waren Hem gevolgd."},{"book":"Marcus","chapter":"2","verse":"16","text":"De schriftgeleerden en farizeën zagen dus, dat Hij met de tollenaars en zondaars at, en zeiden tot zijn leerlingen: Waarom eet Hij met tollenaars en zondaars?"},{"book":"Marcus","chapter":"2","verse":"17","text":"Jesus hoorde het, en sprak tot hen: De gezonden hebben geen geneesheer nodig, wel de zieken. Ik ben niet gekomen, om rechtvaardigen, maar om zondaars te roepen."},{"book":"Marcus","chapter":"2","verse":"18","text":"De leerlingen van Johannes en de farizeën hadden eens een vastendag. En men kwam naar Hem toe, en zeide Hem: Waarom vasten de leerlingen van Johannes en van de farizeën, en vasten uw leerlingen niet?"},{"book":"Marcus","chapter":"2","verse":"19","text":"Jesus sprak tot hen: Kunnen de bruiloftsgasten vasten, zolang de bruidegom bij hen is? Zolang ze den bruidegom bij zich hebben, kunnen ze niet vasten."},{"book":"Marcus","chapter":"2","verse":"20","text":"Maar de dagen zullen komen, dat de bruidegom van hen wordt weggenomen; op die dag zullen ze vasten."},{"book":"Marcus","chapter":"2","verse":"21","text":"Niemand zet een lap ongekrompen laken op een oud kleed; anders scheurt het nieuwe stuk van het oude af, en er ontstaat nog groter scheur."},{"book":"Marcus","chapter":"2","verse":"22","text":"Ook giet niemand nieuwe wijn in oude zakken; anders doet de wijn de zakken bersten en de wijn loopt weg; neen, nieuwe wijn in nieuwe zakken!"},{"book":"Marcus","chapter":"2","verse":"23","text":"Eens ging Hij op de sabbat door het korenveld, en zijn leerlingen begonnen, al voortwandelend, aren te plukken."},{"book":"Marcus","chapter":"2","verse":"24","text":"En de farizeën zeiden Hem: Zie, waarom doen ze op de sabbat wat niet is geoorloofd?"},{"book":"Marcus","chapter":"2","verse":"25","text":"Hij sprak tot hen: Hebt ge nooit gelezen, wat David deed, toen hij in nood was met zijn gevolg, en honger had?"},{"book":"Marcus","chapter":"2","verse":"26","text":"Hoe hij onder den hogepriester Abjatár het huis van God binnenging, en de toonbroden opat, die alleen de priesters mogen eten: en hoe hij er ook van gaf aan hen, die bij hem waren?"},{"book":"Marcus","chapter":"2","verse":"27","text":"En Hij vervolgde tot hen: De sabbat is om den mens gemaakt, en niet de mens om de sabbat."},{"book":"Marcus","chapter":"2","verse":"28","text":"De Mensenzoon is dus ook heer van de sabbat."}]}