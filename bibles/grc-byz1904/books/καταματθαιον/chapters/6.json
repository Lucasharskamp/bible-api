{"data":[{"book":"ΚΑΤΑ ΜΑΤΘΑΙΟΝ","chapter":"6","verse":"1","text":"Προσέχετε τὴν ἐλεημοσύνην ὑμῶν μὴ ποιεῖν ἔμπροσθεν τῶν ἀνθρώπων πρὸς τὸ θεαθῆναι αὐτοῖς· εἰ δὲ μήγε, μισθὸν οὐκ ἔχετε παρὰ τῷ πατρὶ ὑμῶν τῷ ἐν τοῖς οὐρανοῖς."},{"book":"ΚΑΤΑ ΜΑΤΘΑΙΟΝ","chapter":"6","verse":"2","text":"Ὅταν οὖν ποιῇς ἐλεημοσύνην, μὴ σαλπίσῃς ἔμπροσθέν σου, ὥσπερ οἱ ὑποκριταὶ ποιοῦσιν ἐν ταῖς συναγωγαῖς καὶ ἐν ταῖς ῥύμαις, ὅπως δοξασθῶσιν ὑπὸ τῶν ἀνθρώπων· ἀμὴν λέγω ὑμῖν, ἀπέχουσι τὸν μισθὸν αὐτῶν."},{"book":"ΚΑΤΑ ΜΑΤΘΑΙΟΝ","chapter":"6","verse":"3","text":"σοῦ δὲ ποιοῦντος ἐλεημοσύνην μὴ γνώτω ἡ ἀριστερά σου τί ποιεῖ ἡ δεξιά σου,"},{"book":"ΚΑΤΑ ΜΑΤΘΑΙΟΝ","chapter":"6","verse":"4","text":"ὅπως ᾖ σου ἡ ἐλεημοσύνη ἐν τῷ κρυπτῷ, καὶ ὁ πατήρ σου ὁ βλέπων ἐν τῷ κρυπτῷ ἀποδώσει σοι ἐν τῷ φανερῷ."},{"book":"ΚΑΤΑ ΜΑΤΘΑΙΟΝ","chapter":"6","verse":"5","text":"Καὶ ὅταν προσεύχῃ, οὐκ ἔσῃ ὥσπερ οἱ ὑποκριταί, ὅτι φιλοῦσιν ἐν ταῖς συναγωγαῖς καὶ ἐν ταῖς γωνίαις τῶν πλατειῶν ἑστῶτες προσεύχεσθαι, ὅπως ἂν φανῶσι τοῖς ἀνθρώποις· ἀμὴν λέγω ὑμῖν ὅτι ἀπέχουσι τὸν μισθὸν αὐτῶν."},{"book":"ΚΑΤΑ ΜΑΤΘΑΙΟΝ","chapter":"6","verse":"6","text":"σὺ δὲ ὅταν προσεύχῃ, εἴσελθε εἰς τὸ ταμιεῖόν σου, καὶ κλείσας τὴν θύραν σου πρόσευξαι τῷ πατρί σου τῷ ἐν τῷ κρυπτῷ, καὶ ὁ πατήρ σου ὁ βλέπων ἐν τῷ κρυπτῷ ἀποδώσει σοι ἐν τῷ φανερῷ."},{"book":"ΚΑΤΑ ΜΑΤΘΑΙΟΝ","chapter":"6","verse":"7","text":"Προσευχόμενοι δὲ μὴ βαττολογήσητε ὥσπερ οἱ ἐθνικοί· δοκοῦσι γὰρ ὅτι ἐν τῇ πολυλογίᾳ αὐτῶν εἰσακουσθήσονται."},{"book":"ΚΑΤΑ ΜΑΤΘΑΙΟΝ","chapter":"6","verse":"8","text":"μὴ οὖν ὁμοιωθῆτε αὐτοῖς· οἶδε γὰρ ὁ πατὴρ ὑμῶν ὧν χρείαν ἔχετε πρὸ τοῦ ὑμᾶς αἰτῆσαι αὐτόν."},{"book":"ΚΑΤΑ ΜΑΤΘΑΙΟΝ","chapter":"6","verse":"9","text":"Οὕτως οὖν προσεύχεσθε ὑμεῖς·"},{"book":"ΚΑΤΑ ΜΑΤΘΑΙΟΝ","chapter":"6","verse":"10","text":"ἐλθέτω ἡ βασιλεία σου·"},{"book":"ΚΑΤΑ ΜΑΤΘΑΙΟΝ","chapter":"6","verse":"11","text":"τὸν ἄρτον ἡμῶν τὸν ἐπιούσιον δὸς ἡμῖν σήμερον·"},{"book":"ΚΑΤΑ ΜΑΤΘΑΙΟΝ","chapter":"6","verse":"12","text":"καὶ ἄφες ἡμῖν τὰ ὀφειλήματα ἡμῶν, ὡς καὶ ἡμεῖς ἀφίεμεν τοῖς ὀφειλέταις ἡμῶν·"},{"book":"ΚΑΤΑ ΜΑΤΘΑΙΟΝ","chapter":"6","verse":"13","text":"καὶ μὴ εἰσενέγκῃς ἡμᾶς εἰς πειρασμόν, ἀλλὰ ῥῦσαι ἡμᾶς ἀπὸ τοῦ πονηροῦ."},{"book":"ΚΑΤΑ ΜΑΤΘΑΙΟΝ","chapter":"6","verse":"14","text":"Ἐὰν γὰρ ἀφῆτε τοῖς ἀνθρώποις τὰ παραπτώματα αὐτῶν, ἀφήσει καὶ ὑμῖν ὁ πατὴρ ὑμῶν ὁ οὐράνιος·"},{"book":"ΚΑΤΑ ΜΑΤΘΑΙΟΝ","chapter":"6","verse":"15","text":"ἐὰν δὲ μὴ ἀφῆτε τοῖς ἀνθρώποις τὰ παραπτώματα αὐτῶν, οὐδὲ ὁ πατὴρ ὑμῶν ἀφήσει τὰ παραπτώματα ὑμῶν."},{"book":"ΚΑΤΑ ΜΑΤΘΑΙΟΝ","chapter":"6","verse":"16","text":"Ὅταν δὲ νηστεύητε, μὴ γίνεσθε ὥσπερ οἱ ὑποκριταὶ σκυθρωποί· ἀφανίζουσι γὰρ τὰ πρόσωπα αὐτῶν ὅπως φανῶσι τοῖς ἀνθρώποις νηστεύοντες· ἀμὴν λέγω ὑμῖν ὅτι ἀπέχουσι τὸν μισθὸν αὐτῶν."},{"book":"ΚΑΤΑ ΜΑΤΘΑΙΟΝ","chapter":"6","verse":"17","text":"σὺ δὲ νηστεύων ἄλειψαί σου τὴν κεφαλὴν καὶ τὸ πρόσωπόν σου νίψαι,"},{"book":"ΚΑΤΑ ΜΑΤΘΑΙΟΝ","chapter":"6","verse":"18","text":"ὅπως μὴ φανῇς τοῖς ἀνθρώποις νηστεύων, ἀλλὰ τῷ πατρί σου τῷ ἐν τῷ κρυπτῷ, καὶ ὁ πατήρ σου ὁ βλέπων ἐν τῷ κρυπτῷ ἀποδώσει σοι [ἐν τῷ φανερῷ]."},{"book":"ΚΑΤΑ ΜΑΤΘΑΙΟΝ","chapter":"6","verse":"19","text":"Μὴ θησαυρίζετε ὑμῖν θησαυροὺς ἐπὶ τῆς γῆς, ὅπου σὴς καὶ βρῶσις ἀφανίζει, καὶ ὅπου κλέπται διορύσσουσι καὶ κλέπτουσι·"},{"book":"ΚΑΤΑ ΜΑΤΘΑΙΟΝ","chapter":"6","verse":"20","text":"θησαυρίζετε δὲ ὑμῖν θησαυροὺς ἐν οὐρανῷ, ὅπου οὔτε σὴς οὔτε βρῶσις ἀφανίζει, καὶ ὅπου κλέπται οὐ διορύσσουσιν οὐδὲ κλέπτουσιν·"},{"book":"ΚΑΤΑ ΜΑΤΘΑΙΟΝ","chapter":"6","verse":"21","text":"ὅπου γάρ ἐστιν ὁ θησαυρὸς ὑμῶν, ἐκεῖ ἔσται καὶ ἡ καρδία ὑμῶν."},{"book":"ΚΑΤΑ ΜΑΤΘΑΙΟΝ","chapter":"6","verse":"22","text":"Ὁ λύχνος τοῦ σώματός ἐστιν ὁ ὀφθαλμός· ἐὰν οὖν ὁ ὀφθαλμός σου ἁπλοῦς ᾖ, ὅλον τὸ σῶμά σου φωτεινόν ἔσται·"},{"book":"ΚΑΤΑ ΜΑΤΘΑΙΟΝ","chapter":"6","verse":"23","text":"ἐὰν δὲ ὁ ὀφθαλμός σου πονηρὸς ᾖ, ὅλον τὸ σῶμά σου σκοτεινὸν ἔσται. εἰ οὖν τὸ φῶς τὸ ἐν σοὶ σκότος ἐστί, τὸ σκότος πόσον;"},{"book":"ΚΑΤΑ ΜΑΤΘΑΙΟΝ","chapter":"6","verse":"24","text":"Οὐδεὶς δύναται δυσὶ κυρίοις δουλεύειν· ἢ γὰρ τὸν ἕνα μισήσει καὶ τὸν ἕτερον ἀγαπήσει, ἢ ἑνὸς ἀνθέξεται καὶ τοῦ ἑτέρου καταφρονήσει. οὐ δύνασθε Θεῷ δουλεύειν καὶ μαμωνᾷ."},{"book":"ΚΑΤΑ ΜΑΤΘΑΙΟΝ","chapter":"6","verse":"25","text":"Διὰ τοῦτο λέγω ὑμῖν, μὴ μεριμνᾶτε τῇ ψυχῇ ὑμῶν τί φάγητε καὶ τί πίητε, μηδὲ τῷ σώματι ὑμῶν τί ἐνδύσησθε· οὐχὶ ἡ ψυχὴ πλεῖόν ἐστι τῆς τροφῆς καὶ τὸ σῶμα τοῦ ἐνδύματος;"},{"book":"ΚΑΤΑ ΜΑΤΘΑΙΟΝ","chapter":"6","verse":"26","text":"ἐμβλέψατε εἰς τὰ πετεινὰ τοῦ οὐρανοῦ, ὅτι οὐ σπείρουσιν οὐδὲ θερίζουσιν οὐδὲ συνάγουσιν εἰς ἀποθήκας, καὶ ὁ πατὴρ ὑμῶν ὁ οὐράνιος τρέφει αὐτά· οὐχ ὑμεῖς μᾶλλον διαφέρετε αὐτῶν;"},{"book":"ΚΑΤΑ ΜΑΤΘΑΙΟΝ","chapter":"6","verse":"27","text":"τίς δὲ ἐξ ὑμῶν μεριμνῶν δύναται προσθεῖναι ἐπὶ τὴν ἡλικίαν αὐτοῦ πῆχυν ἕνα;"},{"book":"ΚΑΤΑ ΜΑΤΘΑΙΟΝ","chapter":"6","verse":"28","text":"καὶ περὶ ἐνδύματος τί μεριμνᾶτε; καταμάθετε τὰ κρίνα τοῦ ἀγροῦ πῶς αὐξάνει· οὐ κοπιᾷ οὐδὲ νήθει·"},{"book":"ΚΑΤΑ ΜΑΤΘΑΙΟΝ","chapter":"6","verse":"29","text":"λέγω δὲ ὑμῖν ὅτι οὐδὲ Σολομὼν ἐν πάσῃ τῇ δόξῃ αὐτοῦ περιεβάλετο ὡς ἓν τούτων."},{"book":"ΚΑΤΑ ΜΑΤΘΑΙΟΝ","chapter":"6","verse":"30","text":"Εἰ δὲ τὸν χόρτον τοῦ ἀγροῦ, σήμερον ὄντα καὶ αὔριον εἰς κλίβανον βαλλόμενον, ὁ Θεὸς οὕτως ἀμφιέννυσιν, οὐ πολλῷ μᾶλλον ὑμᾶς, ὀλιγόπιστοι;"},{"book":"ΚΑΤΑ ΜΑΤΘΑΙΟΝ","chapter":"6","verse":"31","text":"μὴ οὖν μεριμνήσητε λέγοντες, τί φάγωμεν ἢ τί πίωμεν ἢ τί περιβαλώμεθα;"},{"book":"ΚΑΤΑ ΜΑΤΘΑΙΟΝ","chapter":"6","verse":"32","text":"πάντα γὰρ ταῦτα τὰ ἔθνη ἐπιζητεῖ· οἶδε γὰρ ὁ πατὴρ ὑμῶν ὁ οὐράνιος ὅτι χρῄζετε τούτων ἁπάντων."},{"book":"ΚΑΤΑ ΜΑΤΘΑΙΟΝ","chapter":"6","verse":"33","text":"ζητεῖτε δὲ πρῶτον τὴν βασιλείαν τοῦ Θεοῦ καὶ τὴν δικαιοσύνην αὐτοῦ, καὶ ταῦτα πάντα προστεθήσεται ὑμῖν."},{"book":"ΚΑΤΑ ΜΑΤΘΑΙΟΝ","chapter":"6","verse":"34","text":"Μὴ οὖν μεριμνήσητε εἰς τὴν αὔριον· ἡ γὰρ αὔριον μεριμνήσει τὰ ἑαυτῆς· ἀρκετὸν τῇ ἡμέρᾳ ἡ κακία αὐτῆς."}]}