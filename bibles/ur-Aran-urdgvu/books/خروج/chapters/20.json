{"data":[{"book":"خروج","chapter":"20","verse":"1","text":"تب اللہ نے یہ تمام باتیں فرمائیں،"},{"book":"خروج","chapter":"20","verse":"2","text":"”مَیں رب تیرا خدا ہوں جو تجھے ملکِ مصر کی غلامی سے نکال لایا۔"},{"book":"خروج","chapter":"20","verse":"3","text":"میرے سوا کسی اَور معبود کی پرستش نہ کرنا۔"},{"book":"خروج","chapter":"20","verse":"4","text":"اپنے لئے بُت نہ بنانا۔ کسی بھی چیز کی مورت نہ بنانا، چاہے وہ آسمان میں، زمین پر یا سمندر میں ہو۔"},{"book":"خروج","chapter":"20","verse":"5","text":"نہ بُتوں کی پرستش، نہ اُن کی خدمت کرنا، کیونکہ مَیں تیرا رب غیور خدا ہوں۔ جو مجھ سے نفرت کرتے ہیں اُنہیں مَیں تیسری اور چوتھی پشت تک سزا دوں گا۔"},{"book":"خروج","chapter":"20","verse":"6","text":"لیکن جو مجھ سے محبت رکھتے اور میرے احکام پورے کرتے ہیں اُن پر مَیں ہزار پُشتوں تک مہربانی کروں گا۔"},{"book":"خروج","chapter":"20","verse":"7","text":"رب اپنے خدا کا نام بےمقصد یا غلط مقصد کے لئے استعمال نہ کرنا۔ جو بھی ایسا کرتا ہے اُسے رب سزا دیئے بغیر نہیں چھوڑے گا۔"},{"book":"خروج","chapter":"20","verse":"8","text":"سبت کے دن کا خیال رکھنا۔ اُسے اِس طرح منانا کہ وہ مخصوص و مُقدّس ہو۔"},{"book":"خروج","chapter":"20","verse":"9","text":"ہفتے کے پہلے چھ دن اپنا کام کاج کر،"},{"book":"خروج","chapter":"20","verse":"10","text":"لیکن ساتواں دن رب تیرے خدا کا آرام کا دن ہے۔ اُس دن کسی طرح کا کام نہ کرنا۔ نہ تُو، نہ تیرا بیٹا، نہ تیری بیٹی، نہ تیرا نوکر، نہ تیری نوکرانی اور نہ تیرے مویشی۔ جو پردیسی تیرے درمیان رہتا ہے وہ بھی کام نہ کرے۔"},{"book":"خروج","chapter":"20","verse":"11","text":"کیونکہ رب نے پہلے چھ دن میں آسمان و زمین، سمندر اور جو کچھ اُن میں ہے بنایا لیکن ساتویں دن آرام کیا۔ اِس لئے رب نے سبت کے دن کو برکت دے کر مقرر کیا کہ وہ مخصوص اور مُقدّس ہو۔"},{"book":"خروج","chapter":"20","verse":"12","text":"اپنے باپ اور اپنی ماں کی عزت کرنا۔ پھر تُو اُس ملک میں جو رب تیرا خدا تجھے دینے والا ہے دیر تک جیتا رہے گا۔"},{"book":"خروج","chapter":"20","verse":"13","text":"قتل نہ کرنا۔"},{"book":"خروج","chapter":"20","verse":"14","text":"زنا نہ کرنا۔"},{"book":"خروج","chapter":"20","verse":"15","text":"چوری نہ کرنا۔"},{"book":"خروج","chapter":"20","verse":"16","text":"اپنے پڑوسی کے بارے میں جھوٹی گواہی نہ دینا۔"},{"book":"خروج","chapter":"20","verse":"17","text":"اپنے پڑوسی کے گھر کا لالچ نہ کرنا۔ نہ اُس کی بیوی کا، نہ اُس کے نوکر کا، نہ اُس کی نوکرانی کا، نہ اُس کے بَیل اور نہ اُس کے گدھے کا بلکہ اُس کی کسی بھی چیز کا لالچ نہ کرنا۔“"},{"book":"خروج","chapter":"20","verse":"18","text":"جب باقی تمام لوگوں نے بادل کی گرج اور نرسنگے کی آواز سنی اور بجلی کی چمک اور پہاڑ سے اُٹھتے ہوئے دھوئیں کو دیکھا تو وہ خوف کے مارے کانپنے لگے اور پہاڑ سے دُور کھڑے ہو گئے۔"},{"book":"خروج","chapter":"20","verse":"19","text":"اُنہوں نے موسیٰ سے کہا، ”آپ ہی ہم سے بات کریں تو ہم سنیں گے۔ لیکن اللہ کو ہم سے بات نہ کرنے دیں ورنہ ہم مر جائیں گے۔“"},{"book":"خروج","chapter":"20","verse":"20","text":"لیکن موسیٰ نے اُن سے کہا، ”مت ڈرو، کیونکہ رب تمہیں جانچنے کے لئے آیا ہے، تاکہ اُس کا خوف تمہاری آنکھوں کے سامنے رہے اور تم گناہ نہ کرو۔“"},{"book":"خروج","chapter":"20","verse":"21","text":"لوگ دُور ہی رہے جبکہ موسیٰ اُس گہری تاریکی کے قریب گیا جہاں اللہ تھا۔"},{"book":"خروج","chapter":"20","verse":"22","text":"تب رب نے موسیٰ سے کہا، ”اسرائیلیوں کو بتا، ’تم نے خود دیکھا کہ مَیں نے آسمان پر سے تمہارے ساتھ باتیں کی ہیں۔"},{"book":"خروج","chapter":"20","verse":"23","text":"چنانچہ میری پرستش کے ساتھ ساتھ اپنے لئے سونے یا چاندی کے بُت نہ بناؤ۔"},{"book":"خروج","chapter":"20","verse":"24","text":"میرے لئے مٹی کی قربان گاہ بنا کر اُس پر اپنی بھیڑبکریوں اور گائےبَیلوں کی بھسم ہونے والی اور سلامتی کی قربانیاں چڑھانا۔ مَیں تجھے وہ جگہیں دکھاؤں گا جہاں میرے نام کی تعظیم میں قربانیاں پیش کرنی ہیں۔ ایسی تمام جگہوں پر مَیں تیرے پاس آ کر تجھے برکت دوں گا۔"},{"book":"خروج","chapter":"20","verse":"25","text":"اگر تُو میرے لئے قربان گاہ بنانے کی خاطر پتھر استعمال کرنا چاہے تو تراشے ہوئے پتھر استعمال نہ کرنا۔ کیونکہ تُو تراشنے کے لئے استعمال ہونے والے اوزار سے اُس کی بےحرمتی کرے گا۔"},{"book":"خروج","chapter":"20","verse":"26","text":"قربان گاہ کو سیڑھیوں کے بغیر بنانا ہے تاکہ اُس پر چڑھنے سے تیرے لباس کے نیچے سے تیرا ننگاپن نظر نہ آئے۔‘"}]}