{"data":[{"book":"اعداد","chapter":"36","verse":"1-2","text":"سران طوایف جلعاد (جلعاد پسر ماخیر، ماخیر پسر منسی و منسی پسر یوسف بود) با درخواستی نزد موسی و رهبران اسرائیل آمدند و به موسی یادآوری کرده، گفتند: «خداوند به تو دستور داد که زمین را به قید قرعه بین قوم اسرائیل تقسیم کنی و ارث برادرمان صَلُفحاد را به دخترانش بدهی."},{"book":"اعداد","chapter":"36","verse":"3","text":"ولی اگر آنها با مردان قبیلهٔ دیگری ازدواج کنند، زمینشان هم با خودشان به آن قبیله انتقال خواهد یافت و بدین‌سان از کل زمین قبیلهٔ ما کاسته خواهد گردید"},{"book":"اعداد","chapter":"36","verse":"4","text":"و در سال یوبیل هم بازگردانده نخواهد شد.»"},{"book":"اعداد","chapter":"36","verse":"5","text":"آنگاه موسی در حضور قوم این دستورها را از جانب خداوند به ایشان داد: «شکایت مردان قبیلهٔ یوسف بجاست،"},{"book":"اعداد","chapter":"36","verse":"6","text":"آنچه خداوند دربارهٔ دختران صلفحاد امر فرموده این است: بگذارید این دختران با مردان دلخواه خود ازدواج کنند، ولی فقط به شرط آنکه این مردان از قبیلهٔ خودشان باشند."},{"book":"اعداد","chapter":"36","verse":"7","text":"به این طریق هیچ قسمتی از زمینهای قبیلهٔ یوسف به قبیلهٔ دیگری منتقل نخواهد شد، زیرا میراث هر قبیله بایستی همان‌طور که در اول تقسیم شد برای همیشه همان‌طور باقی بماند."},{"book":"اعداد","chapter":"36","verse":"8","text":"دخترانی که در تمامی قبایل اسرائیل وارث زمین هستند بایستی با مردان قبیلهٔ خودشان ازدواج کنند تا زمین ایشان از آن قبیله، جدا نشود."},{"book":"اعداد","chapter":"36","verse":"9","text":"به این طریق هیچ میراثی از قبیله‌ای به قبیلهٔ دیگر منتقل نخواهد شد.»"},{"book":"اعداد","chapter":"36","verse":"10","text":"دختران صلفحاد همان‌طور که خداوند به موسی دستور داده بود عمل کردند."},{"book":"اعداد","chapter":"36","verse":"11-12","text":"این دختران، یعنی محله، تِرصه، حُجله، مِلکه و نوعه با پسر عموهای خود ازدواج کردند. بدین ترتیب آنها با مردانی از قبیلهٔ خود یعنی قبیلهٔ منسی (پسر یوسف) ازدواج کردند و میراث آنان در قبیلهٔ خودشان باقی ماند."},{"book":"اعداد","chapter":"36","verse":"13","text":"این است احکام و اوامری که خداوند توسط موسی به قوم اسرائیل داد، هنگامی که آنها در دشت موآب کنار رود اردن و در مقابل اریحا اردو زده بودند."}]}