{"data":[{"book":"Efézusiakhoz","chapter":"6","verse":"1","text":"Ti, gyermekek, szót fogadjatok a ti szüleiteknek az Úrban, mert ez az igaz."},{"book":"Efézusiakhoz","chapter":"6","verse":"2","text":"Tiszteld atyádat és anyádat (ami az első parancsolat ígérettel),"},{"book":"Efézusiakhoz","chapter":"6","verse":"3","text":"hogy jól legyen dolgod, és hosszú életű légy e földön."},{"book":"Efézusiakhoz","chapter":"6","verse":"4","text":"Ti is, atyák, ne ingereljétek gyermekeiteket, hanem neveljétek azokat az Úr tanítása és intése szerint."},{"book":"Efézusiakhoz","chapter":"6","verse":"5","text":"Ti, szolgák, engedelmesek legyetek a ti test szerint való uraitoknak félelemmel és rettegéssel, szíveteknek egyenességében, mint a Krisztusnak,"},{"book":"Efézusiakhoz","chapter":"6","verse":"6","text":"nem a szemnek szolgálva, mint akik embereknek akarnak tetszeni, hanem mint Krisztus szolgái, cselekedve az Istennek akaratát lélekből,"},{"book":"Efézusiakhoz","chapter":"6","verse":"7","text":"jó akarattal, mint akik az Úrnak szolgálnak és nem embereknek,"},{"book":"Efézusiakhoz","chapter":"6","verse":"8","text":"tudván, hogy ki-ki ami jót cselekszik, azt veszi az Úrtól, akár szolga legyen, akár szabad."},{"book":"Efézusiakhoz","chapter":"6","verse":"9","text":"Ti is, urak, ugyanazt cselekedjétek velük, elhagyva a fenyegetést, tudva, hogy a ti Uratok is mennyben van, és személyválogatás nincsen őnála."},{"book":"Efézusiakhoz","chapter":"6","verse":"10","text":"Végezetre, atyámfiai, legyetek erősek az Úrban, és az ő hatalmas erejében."},{"book":"Efézusiakhoz","chapter":"6","verse":"11","text":"Öltözzétek föl az Isten minden fegyverét, hogy megállhassatok az ördögnek minden ravaszságával szemben."},{"book":"Efézusiakhoz","chapter":"6","verse":"12","text":"Mert nem vér és test ellen van nékünk tusakodásunk, hanem a fejedelemségek ellen, a hatalmasságok ellen, ez élet sötétségének világbírói ellen, a gonoszság lelkei ellen, melyek a magasságban vannak."},{"book":"Efézusiakhoz","chapter":"6","verse":"13","text":"Ezért vegyétek föl az Istennek minden fegyverét, hogy ellenállhassatok ama gonosz napon, és mindent elvégezve megállhassatok."},{"book":"Efézusiakhoz","chapter":"6","verse":"14","text":"Álljatok hát elő, körülövezve derekatokat igazlelkűséggel és felöltözve az igazságnak páncélját,"},{"book":"Efézusiakhoz","chapter":"6","verse":"15","text":"felsaruzva lábaitokat a békesség evangéliumának készségével."},{"book":"Efézusiakhoz","chapter":"6","verse":"16","text":"Mindezekhez fölvéve a hitnek pajzsát, amellyel ama gonosznak minden tüzes nyilát kiolthatjátok."},{"book":"Efézusiakhoz","chapter":"6","verse":"17","text":"Az üdvösség sisakját is fölvegyétek és a Léleknek kardját, amely az Isten beszéde."},{"book":"Efézusiakhoz","chapter":"6","verse":"18","text":"Minden imádsággal és könyörgéssel imádkozva minden időben a Lélek által, és ugyanígy vigyázzatok teljes állhatatossággal és könyörgéssel minden szentekért,"},{"book":"Efézusiakhoz","chapter":"6","verse":"19","text":"énérettem is, hogy adassék nékem szó, ha számat megnyitom, hogy bátorsággal ismertessem meg az evangélium titkát,"},{"book":"Efézusiakhoz","chapter":"6","verse":"20","text":"amelyért követséget viselek láncok között, hogy bátran szóljak arról, amiképpen kell szólanom."},{"book":"Efézusiakhoz","chapter":"6","verse":"21","text":"Hogy pedig ti is megtudjátok dolgaimat, hogy mit cselekszem, mindent megismertet veletek Tükhikosz, a szeretett atyafi és hű szolga az Úrban,"},{"book":"Efézusiakhoz","chapter":"6","verse":"22","text":"kit éppen azért küldöttem hozzátok, hogy megismerjétek a mi dolgainkat, és megvigasztalja a ti szíveteket."},{"book":"Efézusiakhoz","chapter":"6","verse":"23","text":"Békesség az atyafiaknak és szeretet hittel együtt az Atya Istentől és az Úr Jézus Krisztustól!"},{"book":"Efézusiakhoz","chapter":"6","verse":"24","text":"A kegyelem legyen mindazokkal, akik szeretik a mi Urunk Jézus Krisztust romlatlanságban. Ámen."}]}