{"data":[{"book":"Luka","chapter":"6","verse":"1","text":"Homeda bi a Yesu ne nʼasuafoɔ no nam aburoofuo bi mu no, asuafoɔ no pempan aburoo no bi hwane, weeɛ."},{"book":"Luka","chapter":"6","verse":"2","text":"Farisifoɔ bi bisaa no sɛ, “Adɛn na moyɛ adeɛ a ɛtia Homeda ho mmara a wɔahyɛ no?”"},{"book":"Luka","chapter":"6","verse":"3","text":"Yesu buaa wɔn sɛ, “Monkenkanee deɛ Ɔhene Dawid yɛɛ ɛberɛ a ɛkɔm dee ɔne wɔn a wɔka ne ho no wɔ Atwerɛsɛm no mu anaa?"},{"book":"Luka","chapter":"6","verse":"4","text":"Ɔkɔɔ asɔredan mu kɔfaa burodo a wɔde abɔ afɔdeɛ ama Onyankopɔn a mmara mma ho kwan sɛ obi di, gye asɔfoɔ nko ara no, de bi maa wɔn a wɔka ne ho no nso diiɛ.”"},{"book":"Luka","chapter":"6","verse":"5","text":"Yesu kaa sɛ, “Onipa Ba no ne Homeda no wura.”"},{"book":"Luka","chapter":"6","verse":"6","text":"Homeda foforɔ bi nso a Yesu rekyerɛkyerɛ wɔ asɔredan mu no, na ɔbarima bi a ne nsa nifa awu nso wɔ hɔ bi."},{"book":"Luka","chapter":"6","verse":"7","text":"Atwerɛsɛm no akyerɛkyerɛfoɔ ne Farisifoɔ no hwɛɛ Yesu dinn sɛ ɔbɛsa onipa yi yadeɛ Homeda yi nso anaa. Deɛ na wɔrehwehwɛ ara ne sɛ ɔbɛbu mmara no so, asa yadeɛ na wɔn nsa aka no akyere no."},{"book":"Luka","chapter":"6","verse":"8","text":"Yesu hunuu wɔn adwene, nanso ɔka kyerɛɛ ɔbarima no sɛ, “Sɔre bɛgyina animu ha, na obiara nhunu wo.” Ɔbarima no sɔre bɛgyinaa hɔ."},{"book":"Luka","chapter":"6","verse":"9","text":"Yesu ka kyerɛɛ wɔn sɛ, “Merebisa mo. Ɛdeɛn na mmara no ma ho ɛkwan sɛ yɛnyɛ no Homeda; sɛ yɛbɛyɛ papa anaa yɛbɛyɛ bɔne, sɛ yɛbɛgye obi nkwa anaasɛ yɛbɛma wawu?”"},{"book":"Luka","chapter":"6","verse":"10","text":"Yesu hwɛɛ wɔn nyinaa hyiaeɛ na ɔka kyerɛɛ ɔbarima no sɛ, “Tene wo nsa.” Na ɔtenee ne nsa no, emu yɛɛ den sɛ baako no."},{"book":"Luka","chapter":"6","verse":"11","text":"Deɛ Yesu yɛeɛ yi hyɛɛ nnipa no abufuo yie ma wɔfirii aseɛ bɔɔ ne ho pɔ."},{"book":"Luka","chapter":"6","verse":"12","text":"Ɛda bi a Yesu kɔɔ bepɔ bi so sɛ ɔrekɔbɔ mpaeɛ. Ɔbɔɔ mpaeɛ anadwo mu no nyinaa"},{"book":"Luka","chapter":"6","verse":"13","text":"Adeɛ kyeeɛ no, ɔfrɛɛ nʼakyidifoɔ no nyinaa baa ne nkyɛn na ɔyii wɔn mu dumienu. Saa dumienu yi na ɔfrɛɛ wɔn asomafoɔ."},{"book":"Luka","chapter":"6","verse":"14","text":"Simon, a ɔtoo ne din Petro; Andrea, Simon nua;"},{"book":"Luka","chapter":"6","verse":"15","text":"Mateo,"},{"book":"Luka","chapter":"6","verse":"16","text":"Yuda, a ɔyɛ Yakobo ba;"},{"book":"Luka","chapter":"6","verse":"17","text":"Yesu firii bepɔ no so siane baa fam maa nʼakyidifoɔ bebree ne nnipakuo a wɔfiri Yudea, Yerusalem ne mpoano nkuro Tiro ne Sidon mu no bɛtwaa ne ho hyiaeɛ."},{"book":"Luka","chapter":"6","verse":"18","text":"Wɔbaeɛ sɛ wɔrebɛtie no ama wasa wɔn nyarewa nso. Ɔtuu ahonhommɔne bebree."},{"book":"Luka","chapter":"6","verse":"19","text":"Obiara bɔɔ mmɔden sɛ ɔde ne nsa bɛka Yesu. Ayarefoɔ a wɔde wɔn nsa kaa Yesu no nyinaa ho tɔɔ wɔn."},{"book":"Luka","chapter":"6","verse":"20","text":"Afei, ɔdanee nʼani ka kyerɛɛ nʼasuafoɔ no sɛ,"},{"book":"Luka","chapter":"6","verse":"21","text":"Nhyira ne mo a ɛkɔm de mo,"},{"book":"Luka","chapter":"6","verse":"22","text":"Nhyira ne mo a Onipa Ba no din enti, nnipa tan mo,"},{"book":"Luka","chapter":"6","verse":"23","text":"“Sɛ ɛba saa a, momma mo ani nnye na monni ahurisie! Ɛfiri sɛ, mo akatua so wɔ ɔsoro. Na saa ara nso na wɔn agyanom yɛɛ tete adiyifoɔ no."},{"book":"Luka","chapter":"6","verse":"24","text":"“Na mo adefoɔ deɛ, monnue ɛfiri sɛ, deɛ ɛma mo ani gye no,"},{"book":"Luka","chapter":"6","verse":"25","text":"Monnue, mo a moamee seesei,"},{"book":"Luka","chapter":"6","verse":"26","text":"Monnue, mo a nnipa kamfo mo,"},{"book":"Luka","chapter":"6","verse":"27","text":"“Mereka akyerɛ mo a moretie me no nyinaa sɛ, monnɔ mo atamfoɔ; monyɛ wɔn a wɔtan mo no papa."},{"book":"Luka","chapter":"6","verse":"28","text":"Monhyira wɔn a wɔdome mo; mommɔ mpaeɛ mma wɔn a wɔtan mo."},{"book":"Luka","chapter":"6","verse":"29","text":"Sɛ obi bɔ wʼasom a, dane baako a aka no ma no. Sɛ obi pa wo ntoma a, worɔ wʼatadeɛ ka ho."},{"book":"Luka","chapter":"6","verse":"30","text":"Sɛ obi srɛ wo biribi a, fa ma no. Obi gye wʼadeɛ a, mmisa no bio."},{"book":"Luka","chapter":"6","verse":"31","text":"Na deɛ mopɛ sɛ nnipa nyɛ mo no, mo nso monyɛ wɔn saa ara."},{"book":"Luka","chapter":"6","verse":"32","text":"“Na sɛ modɔ wɔn a wɔdɔ mo no nko ara a, mfasoɔ bɛn na mobɛnya? ‘Nnebɔneyɛfoɔ’ nso dɔ wɔn a wɔdɔ wɔn no."},{"book":"Luka","chapter":"6","verse":"33","text":"Na sɛ moyɛ wɔn a wɔyɛ mo papa no nko ara yie a, mfasoɔ bɛn na mobɛnya? Nnebɔneyɛfoɔ mpo yɛ wɔn a wɔyɛ wɔn papa no nso yie."},{"book":"Luka","chapter":"6","verse":"34","text":"Na sɛ mobɔ wɔn a mosusu sɛ wɔbɛtumi atua mo nko ara bosea a, papa bɛn na moayɛ? Nnebɔneyɛfoɔ nso bobɔ bobɔ wɔn ho wɔn ho bosea, a wɔhwɛ sɛ wɔn nsa bɛka wɔn sika bio."},{"book":"Luka","chapter":"6","verse":"35","text":"Monnɔ mo atamfoɔ. Monyɛ wɔn papa. Momma wɔn deɛ ɛhia wɔn a, mo ani nni akyire bio. Na sɛ moyɛ yeinom a, mo akatua bɛyɛ kɛse wɔ ɔsoro na moayɛ Onyankopɔn mma; ɛfiri sɛ Onyankopɔn yɛ nnebɔneyɛfoɔ adɔeɛ, na ɔdom bonniayɛfoɔ nso."},{"book":"Luka","chapter":"6","verse":"36","text":"Monyɛ mmɔborɔhunufoɔ sɛdeɛ mo Agya a ɔwɔ ɔsoro no yɛ mmɔborɔhunufoɔ no."},{"book":"Luka","chapter":"6","verse":"37","text":"“Mommmu ntɛn, na wɔammu mo ntɛn; mommmu fɔ, na wɔammu mo fɔ; momfa nkyɛ, na wɔde akyɛ mo."},{"book":"Luka","chapter":"6","verse":"38","text":"Sɛ moma a, wɔbɛhyɛ mo ananmu. Deɛ mode ma no, wɔde susudua a wɔahyɛ no ma, amia so ama abu so na ɛbɛsusu ama mo. Susudua a mode bɛsusu ama no, ɛno ara na wɔde bɛsusu ama mo.”"},{"book":"Luka","chapter":"6","verse":"39","text":"Yesu nam abɛbuo so kasa kyerɛɛ wɔn bio sɛ, “Onifirani bɛtumi akyerɛ onifirani ɛkwan ama ayɛ yie anaa? Sɛ ɛba saa a, wɔn baanu nyinaa bɛtɔ amena mu."},{"book":"Luka","chapter":"6","verse":"40","text":"Osuani nsene ne ɔkyerɛkyerɛfoɔ. Nanso, sɛ ɔyere ne ho sua deɛ wɔrekyerɛ no no yie a ɔbɛsɛ ne ɔkyerɛkyerɛfoɔ."},{"book":"Luka","chapter":"6","verse":"41","text":"“Adɛn enti na woma aboseaa a ɛgu wo nua ani so ha wo, ɛberɛ a ɛboɔ da wo deɛ so?"},{"book":"Luka","chapter":"6","verse":"42","text":"Ɛbɛyɛ dɛn na woatumi aka akyerɛ wo nua sɛ, ‘Ma menyi anwea a ɛgu wʼani so no mma wo’ wɔ ɛberɛ a ɛboɔ a ɛda wʼani so no wonhunu. Nyaatwomni, di ɛkan yi ɛboɔ a ɛda wʼani so no ansa na woatumi ayi anwea a ɛgu wo nua ani so no ama no."},{"book":"Luka","chapter":"6","verse":"43","text":"“Dua pa nso aba bɔne, na dua bɔne nso nso aba pa."},{"book":"Luka","chapter":"6","verse":"44","text":"Dua biara aba na wɔnam so hunu dua ko a ɛyɛ. Worentumi nte borɔdɔma wɔ nnɛnkyɛmse so. Saa ara na worentumi nte bobe wɔ nkasɛɛ so."},{"book":"Luka","chapter":"6","verse":"45","text":"Onipa pa firi nnepa a ɛwɔ nʼakoma mu yɛ ade pa. Saa ara nso na onipa bɔne nso firi ne nnebɔne a ɛwɔ nʼakoma mu yɛ ade bɔne. Deɛ ahyɛ onipa akoma ma no, na ɛpue firi nʼano."},{"book":"Luka","chapter":"6","verse":"46","text":"“Adɛn enti na mofrɛ me ‘Awurade,’ nanso monni mʼasɛm so?"},{"book":"Luka","chapter":"6","verse":"47","text":"Merekyerɛ mo sɛdeɛ onipa biara a ɔba me nkyɛn, na ɔtie mʼasɛm di so no teɛ."},{"book":"Luka","chapter":"6","verse":"48","text":"Ɔte sɛ obi a na ɔresi ɛdan na ɔtwaa ne ɛdan no fapem ma ɛsii ɔbotan so. Na osuo tɔeɛ maa nsuo no yiri bɛbɔ faa ɛdan no ase nanso ammu, ɛfiri sɛ, ɔsi sii ɔbotan so."},{"book":"Luka","chapter":"6","verse":"49","text":"Na deɛ ɔte mʼasɛm na ɔnni so no, ɔte sɛ obi a ɔresi ɛdan, na ɔsii ɛdan no sii anwea so, na osuo tɔ maa nsuo no yiri bɛbɔ faa aseɛ ma ɛdwiriiɛ.”"}]}