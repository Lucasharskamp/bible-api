{"data":[{"book":"1. Timotej","chapter":"4","verse":"1","text":"O Duho jasno vaćeri so ko poslednja vremenja nesave ka otperen oti vera, hem ka džan palo hovavne duhija hem palo sikaviba e demonengere."},{"book":"1. Timotej","chapter":"4","verse":"2","text":"Esavke sikaviba avena taro dujemujengere hovavne manuša kolengiri savest otupinđa."},{"book":"1. Timotej","chapter":"4","verse":"3","text":"On na mukena e manušenđe te ženinen pe hem vaćerena lenđe te na han nesavo hajba save o Devel ćerđa te ovel primime ani zahvalnost okolendar kola verujinena hem kola pendžarena o čačipe."},{"book":"1. Timotej","chapter":"4","verse":"4","text":"Adalese so, šukari sa o Devel so ćerđa hem na valjani te odbacini pe ništa so primini pe ani zahvalnost,"},{"book":"1. Timotej","chapter":"4","verse":"5","text":"adalese soi adava posvetime e Devlesere lafeja hem molitvaja."},{"book":"1. Timotej","chapter":"4","verse":"6","text":"Te akalestar sikaveja e phraljen, ka ove šukar sluga e Hriste Isusesoro, parvardo verakere lafonencar hem šukare sikavibnaja palo savo džaja."},{"book":"1. Timotej","chapter":"4","verse":"7","text":"Cide tut taro biedevlesere hem e puranengere paramiza, a vežbin tut ani pobožnost."},{"book":"1. Timotej","chapter":"4","verse":"8","text":"Adalese so, i vežba zako telo anela tikori korist, a i pobožnost šukari zako sa, adalese so ana peste isi la obećanje hem zako akava dživdipe hem zako dživdipe savo avela."},{"book":"1. Timotej","chapter":"4","verse":"9","text":"Akavai lafi čačipe hem zaslužini pherdeste te ovel prihvatime."},{"book":"1. Timotej","chapter":"4","verse":"10","text":"Zako adava trudinaja amen hem maraja amen, adalese so amari nada čhivđam ano dživdo Devel, kovai Spasitelji sa e manušengoro, najangle okolengoro kola verujinena."},{"book":"1. Timotej","chapter":"4","verse":"11","text":"Adava naredin hem sikav."},{"book":"1. Timotej","chapter":"4","verse":"12","text":"Niko te na dikhel tut po tele adalese so injan terno, nego ov primer e vernonenđe ano vaćeriba, ano ponašiba, ano manglipe, ani vera hem ani čistota."},{"book":"1. Timotej","chapter":"4","verse":"13","text":"Đikote na avava, dikh te na ačhave o čitiba o Lafi anglo manuša, o propovediba hem o sikaviba."},{"book":"1. Timotej","chapter":"4","verse":"14","text":"Ma zanemarin o daro savoi ana tute, savoi će dindo prekalo proroštvija kad o starešine čhivde pumare vasta upra tute."},{"book":"1. Timotej","chapter":"4","verse":"15","text":"Dikh sa adava te ćere, sa vileja de tut adalese, te šaj sare te dikhen so džaja anglal."},{"book":"1. Timotej","chapter":"4","verse":"16","text":"Arakh korkore tut hem o sikaviba. Ačhov ko adava, adalese so, ćerindoj adava ka spasine hem tut hem okolen kola šunena tut."}]}