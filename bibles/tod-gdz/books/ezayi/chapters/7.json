{"data":[{"book":"Ezayi","chapter":"7","verse":"1","text":"É ɠɛni ga naama ziɛgi zu, Yotame ná-doun zunui, Woziase ná-dounloin Aɠaze ɠɛni ga Zuda masagi. Siili masagi Lesin ta Izilayɛle masagi Peka, Lemalia ná-doun zunui, ti liini ga kɔɔi Zeluzalɛme laalɔɠɔma, ti ʋa so, kɛlɛ ti la ɠɛni zooni ti ʋa so."},{"book":"Ezayi","chapter":"7","verse":"2","text":"Naa wogai ma Aɠaze ma, Davide mavofodai, ta ná-koii, ga Siili nuiti ti kɔɔlaaɠai ʋuuni Efelayime yooi zu, masagi ta ná-nuɓusɛiti ti zasuɓalini ga naama wooi, eɠɛ fiilɛ wola a ʋa, é ɗa dɔɓɔi zu wuluiti ɲiikpi."},{"book":"Ezayi","chapter":"7","verse":"3","text":"Ɠɔoɠɔ GALAGI ɠɛni Ezayi ma: «Ɠula, ɗa-o, è-loun zunui Seyaal-Yasube-o,7:3 Seyaal-Yasube: Daaseigi nii poluʋɛ ga «mɔta goi ɠa ɠale ma». Wɛlɛ ʋɛ: 10:21. wo li, wo Aɠaze ʋɛtɛ, toɠa ziɛ makɛsuʋɛ é maazuʋɛ naama ʋelei ɠaaɓelazuʋɛ, pelei nii é liizu kala loo nuiti ta-lɔɓɔi zu."},{"book":"Ezayi","chapter":"7","verse":"4","text":"Ɗa ɠɛ ma: ‹Ɓɔɠɔ zo, yiilɛi, mina lua, mina ɓali Siili nui Lesin ta Lemalia ná-doun zunui ta-yiiɠaawanai ɠakala. Ta nɔ ga koʋi leʋe kpuɠa felegɔiti duului ɠulazu ti ʋa."},{"book":"Ezayi","chapter":"7","verse":"5","text":"Gè kwɛɛ ga Siili nuiti, ta Peka ta Efelayime zalaʋusuiti, ti toosu vai ɓɛtɛʋɛ è laalɔɠɔma. Ti ɠɛni ma:"},{"book":"Ezayi","chapter":"7","verse":"6","text":"Ade li Zuda masadai laalɔɠɔma! De maalua, de ɓɔi da é ʋɛɛ de ʋa, de Taɓeyɛle ná-doun zunui zei unda ga masagi, ga maaɓaai."},{"book":"Ezayi","chapter":"7","verse":"7","text":"Kɛlɛ Maliɠii Ɠɔoɠɔ GALAGI ɠɛ:"},{"book":"Ezayi","chapter":"7","verse":"8","text":"Mazɔlɔɔ Damase ɠa é ga Siili yooi ma masa taa wolai,"},{"book":"Ezayi","chapter":"7","verse":"9","text":"Samali ɠa é ga Efelayime yooi ma masa taa wolai,"},{"book":"Ezayi","chapter":"7","verse":"10","text":"Ɠɔoɠɔ GALAGI ɠɛni mɔnɔ Aɠaze ma:"},{"book":"Ezayi","chapter":"7","verse":"11","text":"«Poogi ta maaɠaazaɠabo ɓɔɠɔ ʋɛ, Ɠɔoɠɔ GALAGI, ɗa-ƓALAGI ma, ga é fe è ya, é ɠɛni ga gɔvɛalaazu ʋele vaa, ɓaa geezu ʋele vaa.»"},{"book":"Ezayi","chapter":"7","verse":"12","text":"Kɛlɛ Aɠaze ɠɛni ma: «Gè la gaazaɠa nɔpɛ bosu, gè la Ɠɔoɠɔ GALAGI zuɠɔɠɔsu.»"},{"book":"Ezayi","chapter":"7","verse":"13","text":"Ezayi ɠɛni ma naazu: «À woilo, ɗa-o, ɗa-ʋɛlɛyeɠei-yo, Davide mavofodaiti! Toɠa ga faa go wo ɠaazu ɓaa, ga wo nuiti suɓɔlɔ ta-yiilɔɔi zu? Wa pɔ wo nà-GALAGI ná-ziilɔɔi zuɓɔlɔ?"},{"book":"Ezayi","chapter":"7","verse":"14","text":"Naa ɠa é ba, Maliɠii ɓɔɠɔi ɠa poogi ve wo ya: Wɛlɛ, kogi ɠa anzalopoi ma, toɠa doun zunu zɔlɔɔsu, toɠa daasei pɛɛ ga Emanuwɛle, nii poluʋɛ ga ‹GALA ka ade ʋa›."},{"book":"Ezayi","chapter":"7","verse":"15","text":"Toɠa yɛ nikɛ ɲiimiɗɛi ma wulɔi miizu ta kɔin gulɔi, eyɛsu é vɔni faa ma é ɠɛlɛ faa ɲɔi va, é yiimazeɠe ga faa ʋagɔi."},{"book":"Ezayi","chapter":"7","verse":"16","text":"Aisa zunu loungoi ʋa zoo ɠɛlɛzu faa ɲɔi ʋa, é ʋa yiimazeɠe ga faa ʋagɔi, masa felegɔiti ti è maaluazu, ta-nuɓusɛiti ta ɠula ta-yooiti ba."},{"book":"Ezayi","chapter":"7","verse":"17","text":"Ɠɔoɠɔ GALAGI ɠa ʋaazu ga naama voloiti è ʋɔ, wa ɗa-nuɓusɛiti, ta ɗa-ʋɛlɛyeɠei, nii kɛɠala voloa ti la dɛ ɠaani ɲɛgɛlɛin, é zo naama voloi ma yeei Efelayime ɓeteʋeni la Zuda ʋa, Asiili masagi ná-fai ɠana.»"},{"book":"Ezayi","chapter":"7","verse":"18","text":"Naama volo ná, Ɠɔoɠɔ GALAGI ɠa toligi wo ga foei"},{"book":"Ezayi","chapter":"7","verse":"19","text":"Ta ʋa, ti ʋu pɛtugiti su,"},{"book":"Ezayi","chapter":"7","verse":"20","text":"Naama volo ná,"},{"book":"Ezayi","chapter":"7","verse":"21","text":"Naama volo ná,"},{"book":"Ezayi","chapter":"7","verse":"22","text":"niiti ta ɠɛ ɲiimiɗɛi wola veezu,"},{"book":"Ezayi","chapter":"7","verse":"23","text":"Naama volo ná,"},{"book":"Ezayi","chapter":"7","verse":"24","text":"Ɗa ɠɛna lɔa ná,"},{"book":"Ezayi","chapter":"7","verse":"25","text":"Gizei niiti tii ɠɛni ɠɛɛzu ti ma ga kalii,"}]}