{"data":[{"book":"قْلّ","chapter":"37","verse":"1","text":"يَشُبَ سَبَتِ نّ كَنَان بْشِ مَ، عَ بَبَ نُ نَ دّننَشّ."},{"book":"قْلّ","chapter":"37","verse":"2","text":"يَشُبَ بْنسْي شَ تَرُشُي نَن يَ. يُسُقُ، نَشَن شَ سِمَيَ نُ بَرَ حّ قُ نُن سٌلٌقٍرٍ لِ، عَ نُ شُرُ سٍيٍ نَن كَنتَمَ عَ نُن عَ تَارَيٍ، نُن عَ بَبَ شَ فِنّيٍ بِلَ نُن سِلِثَ شَ دِيٍ. يُسُقُ نُ عَ تَارَيٍ شَ قٍ حَاشِيٍ دّنتّفّ سَمَ عَ بَبَ بّ."},{"book":"قْلّ","chapter":"37","verse":"3","text":"يُسُقُ نَن نُ رَقَن عِسِرَيِلَ مَ دَنفِ عَ شَ دِ بِرِن نَ، بَرِ مَ عَ تَن بَرِ عَ شَ شّمّقٌرِحَ نَن كُي. نَ كُي عَ نَشَ دٌنمَ كُيٍ تٌقَنيِ قِ عَ مَ."},{"book":"قْلّ","chapter":"37","verse":"4","text":"يُسُقُ تَارَيٍ نَشَ عَ كٌلٌن عٍ شُنيَ نَن نَقَن عٍ بَبَ مَ دَنفِ عٍ بِرِن نَ. عٍ نَشَ عَ رَحَاشُ قْلْ، عٍ مُ نُ وْيّن قَنيِ قَلَمَ عَ بّ كْرّ."},{"book":"قْلّ","chapter":"37","verse":"5","text":"نَ تّمُي يُسُقُ نَشَ شِيٍ ندٍ سَ. عَ تٌ نَ عِبَ عَ تَارَيٍ بّ، عٍ نَشَ عَ رَحَاشُ دَنفِقٍ عَ سِنفٍ رَ."},{"book":"قْلّ","chapter":"37","verse":"6","text":"عَ نَشَ عَ قَلَ عٍ بّ، «وٌ تُلِ مَتِ ﭑ مَ شِيٍ رَ، ﭑ نَشَن سَشِ."},{"book":"قْلّ","chapter":"37","verse":"7","text":"وٌن بِرِن نُ نَ شّ نَن مَ مّنفِ رَشِرِدٍ. نَ نَن لَن، ﭑ مَ مّنفِ شِرِ نَشَ كٍلِ، عَ تِ. مّنفِ شِرِ نَشٍيٍ نُ سُشُشِ وٌ تَن يِ رَ، عٍ نَشَ ﭑ فبٍ شِرِ رَبِلِن، عٍ بِرِن قَ عٍ كُنتِن ﭑ مَ شِرِ بُن.»"},{"book":"قْلّ","chapter":"37","verse":"8","text":"عَ تَارَيٍ نَشَ عَ مَشْرِن، «ثٍ، عِ وَ مَ قِندِقٍ مُشُ شَ مَنفّ نَن نَ، عَلَكٌ عِ شَ نُ مُشُ يَمَرِ؟» عٍ نَشَ عَ رَحَاشُ دَنفِقٍ عَ سِنفٍ رَ عَ شَ شِيٍ نُن عَ شَ مَسٍنيِ شَ قٍ رَ."},{"book":"قْلّ","chapter":"37","verse":"9","text":"يُسُقُ تٌ شِيٍ فبّتّ سَ، عَ نَشَ نَ قَن عِبَ عَ تَارَيٍ بّ. عَ نَشَ عَ قَلَ عٍ بّ، «ﭑ مَن بَرَ شِيٍ سَ. سٌفٍ، كِكٍ، نُن تُنبُي قُ نُن كٍرٍن نُ نَ ﭑ بُن مَ.»"},{"book":"قْلّ","chapter":"37","verse":"10","text":"عَ نَشَ نَ شِيٍ تَفِ رَبَ عَ بَبَ نُن عَ تَارَيٍ بّ. عَ بَبَ نَشَ شَاحّ عَ مَ، عَ قَ عَ قَلَ عَ بّ، «عِ شِيٍ نَشَن سَشِ يِ كِ، عَ قِندِشِ شِيٍ مْولِ مُندُن نَ؟ عِ وَشِ نّ عِ نفَ، عِ تَارَيٍ، نُن ﭑ تَن، مُشُ شَ قَ مُشُ عِفٌرٌدٍ بْشِ مَ عِ بّ؟»"},{"book":"قْلّ","chapter":"37","verse":"11","text":"عَ تَارَيٍ نَشَ بِرَ عَ تْونّ قٍ قْشْ رَ، كْنْ عَ بَبَ نَشَ عَ حّنفِ سَ عَ شِيٍ شْن مَ."},{"book":"قْلّ","chapter":"37","verse":"12","text":"يُسُقُ تَارَيٍ نَشَ سِفَ سِكٍمِ عٍ بَبَ شَ شُرُ سٍيٍ دّ مَدٌندٍ."},{"book":"قْلّ","chapter":"37","verse":"13","text":"عِسِرَيِلَ نَشَ عَ قَلَ يُسُقُ بّ، «عِ تَارَيٍ بَرَ سِفَ شُرُ سٍيٍ دّ مَدٌندٍ سِكٍمِ. ﭑ نَشَن نَبَمَ، ﭑ شَ عِ شّي عٍ شْن مَ.» يُسُقُ نَشَ عَ يَابِ، «عَوَ.»"},{"book":"قْلّ","chapter":"37","verse":"14","text":"عِسِرَيِلَ نَشَ عَ مَسٍن عَ بّ، «سِفَ مَقُرٍن عِ شَ سَ عَ مَتٌ شَ عِ تَارَيٍ مُ قُرَشِ، شَ سٍ مُ شُرُ سٍيٍ قَن تٌشِ عَلَكٌ عِ شَ قَ نَ دّنتّفّ سَ ﭑ بّ.» عَ نَشَ عَ شّي كٍلِ هٍبِرٌن لَنبَنيِ سِفَقٍ رَ سِكٍمِ."},{"book":"قْلّ","chapter":"37","verse":"15","text":"شّمّ ندٍ نَشَ يُسُقُ تٌ سِكٍمِ بْشِ مَ، عَ نَ حّرّقٍ وُلَ عِ. نَ شّمّ نَشَ عَ مَشْرِن، «عِ مُنسٍ قٍنقٍ؟»"},{"book":"قْلّ","chapter":"37","verse":"16","text":"عَ نَشَ عَ يَابِ، «ﭑ نَ ﭑ تَارَيٍ نَن قٍنقٍ. يَندِ، عَ قَلَ ﭑ بّ عٍ نَ شُرُ سٍيٍ دّ مَدٌنقٍ دّننَشّ.»"},{"book":"قْلّ","chapter":"37","verse":"17","text":"نَ شّمّ نَشَ عَ قَلَ عَ بّ، «عٍ مُ نَ بٍ. ﭑ بَرَ عٍ شُي مّ عَ قَلَ رَ عٍ شَ سِفَ دٌتَن.» نَ كُي يُسُقُ نَشَ بِرَ عَ تَارَيٍ قْشْ رَ هَن عَ سَ عٍ لِ دٌتَن."},{"book":"قْلّ","chapter":"37","verse":"18","text":"عٍ تٌ سَ عَ تٌ يِرٍ مَكُيٍ، عٍ نَشَ لَن عَ مَ عٍ شَ عَ قَشَ."},{"book":"قْلّ","chapter":"37","verse":"19","text":"عٍ نُ قَ عَ قَلَ رَ عٍ بٌورٍ بّ، «يِ شِيٍ سَ مَنفّ نَن نَ قَقٍ يِ كِ."},{"book":"قْلّ","chapter":"37","verse":"20","text":"وٌ قَ بٍ، وٌن شَ عَ قَشَ، وٌن شَ عَ رَفٌرٌ كْلْنيِ ندٍ كُي. وٌن نْمَ عَ قَلَدٍ سُبٍ شَاحّ ندٍ بَرَ عَ عِبْو. نَ تّمُي وٌن قَمَ عَ كٌلٌندٍ عَ شَ شِيٍ قِندِ مَ عَ بّ قٍ نَشَن نَ.»"},{"book":"قْلّ","chapter":"37","verse":"21","text":"رُبٍن تٌ نَ مّ، عَ نَشَ عَ بَ عٍ يِ رَ يِ مَسٍنيِ رَ، «وٌن نَشَ عَ قَشَ دٍ."},{"book":"قْلّ","chapter":"37","verse":"22","text":"عَ مُ لَنمَ وٌ شَ عَ وُلِ رَ مِنِ. وٌ شَ عَ رَفٌرٌ يِ كْلْنيِ كُي نَشَن نَ يِ فبٍنفبٍرٍن يِرٍ. مِشِ يٌ نَشَ عَ بّلّشّ دِن عَ رَ.» عَ نُ وَ مَ عَ بَقٍ نّ عٍ يِ رَ عَلَكٌ عَ شَ نْ عَ رَفبِلٍندٍ عَ بَبَ شْن."},{"book":"قْلّ","chapter":"37","verse":"23","text":"يُسُقُ تٌ عَ تَارَيٍ يِرٍ لِ، عٍ نَشَ عَ شَ دٌنمَ كُيٍ تٌقَنيِ رَتٍ عَ مَ."},{"book":"قْلّ","chapter":"37","verse":"24","text":"عٍ نَشَ يُسُقُ رَفٌرٌ كْلْنيِ ندٍ كُي، يٍ مُ نُ نَ نَشَن كُي."},{"book":"قْلّ","chapter":"37","verse":"25","text":"نَ دَنفِ شَنبِ، عٍ نُ نَ عٍ دّفٍقٍ تّمُي نَشّ، عٍ نَشَ سُمَيِلَ دِ ندٍيٍ تٌ قَ رَ كٍلِقٍ فَلٍدٍ. عٍ نُ نَ سُرَيِ، سٍرِ، نُن لَبُندّ شَنِنقٍ مِسِرَ بْشِ مَ حْشْمّيٍ قَرِ."},{"book":"قْلّ","chapter":"37","verse":"26","text":"يُدَ نَشَ عَ مَسٍن عَ شُنيَيٍ بّ، «وٌن نَ وٌن شُنيَ قَشَ فُندٌ كُي، نَ مُنسٍ قَنمَ وٌن تَن مَ؟"},{"book":"قْلّ","chapter":"37","verse":"27","text":"وٌ قَ، وٌن شَ عَ مَتِ سُمَيِلَ بْنسْي مِشِيٍ مَ. وٌن نَشَ عَ قَشَ، بَرِ مَ وٌن شُنيَ نَ عَ رَ. وٌن وُلِ كٍرٍن قَسّ كٍرٍن.» عَ شُنيَيٍ بِرِن نَشَ تِن عَ شَ مَسٍنيِ رَ."},{"book":"قْلّ","chapter":"37","verse":"28","text":"نَ مَدِيَن يُلّيٍ تٌ عٍ يِرٍ لِ، يُسُقُ تَارَيٍ نَشَ عَ رَتٍ كْلْنيِ كُي، عٍ قَ عَ مَتِ نٍيٍ مَ كْبِرِ كٌلٍ مْشْحّن نَ. نَ يُلّ نَشٍيٍ قَتَنشِ سُمَيِلَ بْنسْي رَ، نٍيٍ نَشَ يُسُقُ شَنِن مِسِرَ بْشِ مَ."},{"book":"قْلّ","chapter":"37","verse":"29","text":"نَ دَنفِ شَنبِ رُبٍن نَشَ فبِلٍن كْلْنيِ يِرٍ يُسُقُ قْشْ رَ، كْنْ عَ مُ عَ لِ نَا. عَ نَشَ عَ شَ دٌنمَ بِرِن عِبْو عَ مَ سُننُنيِ كُي."},{"book":"قْلّ","chapter":"37","verse":"30","text":"عَ نَشَ فبِلٍن عَ شُنيَيٍ يِرٍ، عَ عَ قَلَ عٍ بّ، «يُسُقُ مُ نَ يِرٍ وٌن نَ لُ دّننَشّ، ﭑ قَ مُنسٍ رَبَمَ كْرّ؟»"},{"book":"قْلّ","chapter":"37","verse":"31","text":"عٍ نَشَ سِ كٍرٍن قَشَ، عٍ قَ يُسُقُ شَ دٌنمَ كُيٍ تٌقَنيِ مَتُرُشُن نَ سُبٍ وُلِ."},{"book":"قْلّ","chapter":"37","verse":"32","text":"نَ شَنبِ، عٍ نَشَ نَ دٌنمَ كُيٍ تٌقَنيِ شَنِن عٍ بَبَ شْن مَ. عٍ نَشَ عَ قَلَ عَ بّ، «مُشُ بَرَ يِ تٌ. يِ دٌنمَ مَتٌ بَ شَ عِ شَ دِ نَن فبٍ عَ رَ.»"},{"book":"قْلّ","chapter":"37","verse":"33","text":"يَشُبَ نَشَ نَ دٌنمَ كٌلٌن، عَ قَ عَ قَلَ، «ﭑ مَ دِ شَ دٌنمَ نَ عَ رَ! وُلَ سُبٍ شَاحّ ندٍ بَرَ ﭑ مَ دِ يُسُقُ قَشَ! عَ بَرَ عَ عِبْو!»"},{"book":"قْلّ","chapter":"37","verse":"34","text":"يَشُبَ نَشَ عَ شَ دٌنمَ عِبْو عَ مَ سُننُنيِ كُي. عَ نَشَ سُننُن دُفِ رَفٌرٌ عَ مَ، عَ عَ شَ دِ حْن قٍ رَبَ شِ وُيَشِ."},{"book":"قْلّ","chapter":"37","verse":"35","text":"عَ شَ دِ شّمّيٍ نُن عَ شَ دِ فِنّيٍ نَشَ قٍ بِرِن نَبَ عَ بّ عَلَكٌ سُننُنيِ شَ بَ عَ مَ، كْنْ يَشُبَ مُ دُندُ. عَ نَشَ عَ قَلَ، «ﭑ نَن ﭑ مَ دِ شَ سُننُنيِ شَنِنمَ هَن ﭑ سَ عَ لِمَ تّمُي نَشّ عَلِفِيَمَ.» يَشُبَ نَشَ وَ عَ شَ دِ بّ."},{"book":"قْلّ","chapter":"37","verse":"36","text":"مَدِيَنكَيٍ تٌ مِسِرَ لِ، عٍ نَشَ يُسُقُ مَتِ ثٌتِقَرِ مَ، نَشَن قِندِشِ مِسِرَ مَنفّ كَنتَمِشِيٍ شُنيِ رَ."}]}