{"data":[{"book":"Matteus","chapter":"2","verse":"1","text":"Jesus ble født i byen Betlehem i Judea mens kong Herodes regjerte. Etter fødselen kom noen astrologer fra Østen til Jerusalem og spurte:"},{"book":"Matteus","chapter":"2","verse":"2","text":"”Hvor er jødenes konge som nylig er født? Vi har sett stjernen hans gå opp i vårt eget land og har kommet for å hylle ham.”"},{"book":"Matteus","chapter":"2","verse":"3","text":"Kong Herodes ble fullstendig vettskremt av spørsmålene deres, og hele Jerusalem begynte å summe av rykter."},{"book":"Matteus","chapter":"2","verse":"4","text":"Han kalte derfor sammen folkets øversteprester og de skriftlærde2:4 Fariseerne var eksperter på loven, som er et annet navn for hele den jødiske Skriften, det vil si Bibelens første del, den som vi kaller Det gamle testamente. til et møte og spurte dem ut om hvor Messias2:4 ”Messias” betyr ”den salvede” på hebraisk. Blant Israels folk ble konger, prester og profeter salvet med olje før de begynte oppgaven sin. Gud hadde ved profetene lovet å sende en salvet konge som skulle herske over alle folk. Jødene ventet på at denne kongen skulle gjenopprette Israel som nasjon. Det greske ordet ”Kristus” betyr også ”den salvede”., den lovede kongen, skulle bli født."},{"book":"Matteus","chapter":"2","verse":"5","text":"”I Betlehem i Judea”, svarte de, ”for Gud har sagt ved profeten Mika:"},{"book":"Matteus","chapter":"2","verse":"6","text":"’Du Betlehem i Judas land, du er slett ikke noen ubetydelig by,"},{"book":"Matteus","chapter":"2","verse":"7","text":"Da kalte Herodes i hemmelighet astrologene til seg på nytt. Ved dette møtet lyktes det ham å få nøyaktig greie på tidspunktet da de første gangen hadde sett stjernen. Han sa til dem:"},{"book":"Matteus","chapter":"2","verse":"8","text":"”Reis til Betlehem og let etter barnet. Når dere har funnet det, må dere komme tilbake og fortelle det til meg. Også jeg vil reise dit og hylle barnet.”"},{"book":"Matteus","chapter":"2","verse":"9","text":"Etter samtalen med kongen ga astrologene seg av sted. Den stjernen de hadde sett gå opp i sitt eget land, viste seg da på nytt for dem. Den gikk foran dem og stanset over det stedet i Betlehem der barnet var."},{"book":"Matteus","chapter":"2","verse":"10","text":"Astrologene ble glade da de fikk se stjernen."},{"book":"Matteus","chapter":"2","verse":"11","text":"De gikk inn i huset og fant barnet og moren Maria. Der falt de på kne og hyllet ham. Så tok de fram skrinene sine og ga barnet gaver. Det var gull, røkelse og myrra2:11 Røkelse og myrra var velluktende plantestoffer som ble brukt i templet og ved kongelige brylluper. Gavene var et symbol på at Jesus er Messias, den lovede kongen.."},{"book":"Matteus","chapter":"2","verse":"12","text":"Men da de skulle vende tilbake til sitt eget land, reiste de ikke gjennom Jerusalem for å gi rapport til kong Herodes. Gud hadde i mellomtiden advart dem i en drøm, og derfor tok de en annen vei hjem."},{"book":"Matteus","chapter":"2","verse":"13","text":"Da astrologene hadde reist sin vei, viste en Herrens engel seg i en drøm også for Josef. Engelen sa: ”Stå opp og dra som flyktning til Egypt med barnet og moren. Bli der til jeg sier i fra, for kong Herodes vil lete etter barnet og forsøke å drepe det.”"},{"book":"Matteus","chapter":"2","verse":"14","text":"Mens det fortsatt var natt, ga Josef seg av sted til Egypt, sammen med Maria og barnet."},{"book":"Matteus","chapter":"2","verse":"15","text":"De bodde der til kong Herodes var død. Gjennom dette ble det som Gud hadde forutsagt hos profeten Hosea, til virkelighet: ”Jeg har ført sønnen min ut av Egypt.”2:15 Se Hosea 11:1."},{"book":"Matteus","chapter":"2","verse":"16","text":"Herodes ble rasende da han forsto at astrologene hadde lurt ham. Han sendte soldater til Betlehem med befaling om å drepe alle guttebarn som var to år eller yngre. Ordren gjaldt både i byen og landsbygden i nærheten. Dette hadde sin grunn i at astrologene hadde sagt at stjernen første gangen viste seg for dem to år tidligere."},{"book":"Matteus","chapter":"2","verse":"17","text":"Gjennom Herodes sin grusomme handling ble det til virkelighet som Gud hadde forutsagt ved profeten Jeremia:"},{"book":"Matteus","chapter":"2","verse":"18","text":"”Ett rop ble hørt i Rama,"},{"book":"Matteus","chapter":"2","verse":"19","text":"Da Herodes var død, viste en Herrens engel seg på nytt i en drøm for Josef i Egypt, og sa til ham:"},{"book":"Matteus","chapter":"2","verse":"20","text":"”Gjør deg klar, ta med deg barnet og moren og reis tilbake til Israels land, for de som forsøkte å drepe barnet, er døde.”"},{"book":"Matteus","chapter":"2","verse":"21","text":"Josef vendte da straks tilbake til sitt eget land med Maria og barnet."},{"book":"Matteus","chapter":"2","verse":"22","text":"Men på veien hjem ble han redd, etter som han fikk vite at sønnen til Herodes, som het Arkelaus, nå hadde blitt konge i Judea. I en annen drøm ble han oppfordret til å reise til Galilea."},{"book":"Matteus","chapter":"2","verse":"23","text":"Familien bosatte seg i byen Nasaret. Gjennom dette ble det til virkelighet som Gud hadde forutsagt om Jesus ved profetene: ”Han skal bli kalt en nasareer.”2:23 Dette henviser til det profetene har skrevet om Jesus i Bibelens første del, den som vi kaller Det gamle testamente. Nasaré kan også sikte til ”neser”, ”skuddet” fra Isais stamme, se Jesaja 11:1, eller på ”nasir”, en person som lever avsides med Gud."}]}