{"data":[{"book":"MATAYO","chapter":"8","verse":"1","text":"Yesu viyahumuluke kulawa mkigongo, madale makulu ga wanhu gamkoleleza."},{"book":"MATAYO","chapter":"8","verse":"2","text":"Na munhu yakalile na dikulu kamwizila na kamfugamila mavindi, kalonga, “Mndewa, uhalonda, kodaha kunihonya.”"},{"book":"MATAYO","chapter":"8","verse":"3","text":"Yesu kagolosa mkono wake, kamkwasa, kamulongela, “Nolonda, uhonyigwe!” Bahaja kahonyigwa utamu wake."},{"book":"MATAYO","chapter":"8","verse":"4","text":"Abaho, Yesu kamulongela, “Tegeleza, sambiumulongele munhu, ila genda ukailaguse ha mkulu wa nhambiko, abaho ukalave nhosa kamba viyalagize Musa, giladi wanhu wose watogole kamba kuhona.”"},{"book":"MATAYO","chapter":"8","verse":"5","text":"Yesu viyengile Kapenaumu, mkulu wa asikali mia wa Loma kamwizila, kamuyalalila"},{"book":"MATAYO","chapter":"8","verse":"6","text":"na kulonga, “Mndewa, mtumigwa wangu katambalala ukae, kaholola, mtamu ng'hani.” Mkulu wa Asikali Mia wa Loma"},{"book":"MATAYO","chapter":"8","verse":"7","text":"Yesu kamulongela, “Nokwiza kumuhonya.”"},{"book":"MATAYO","chapter":"8","verse":"8","text":"Ija imkulu wa asikali mia wa Loma kamwidika, “Mndewa, nie silumbile gweye wingile mng'anda yangu, ila longa mbuli tu, na mtumigwa wangu kohona."},{"book":"MATAYO","chapter":"8","verse":"9","text":"Kwavija nie mwenyego na munhu nikigwe hasi ya udaho, nna asikali hasi yangu. Nomulongela imwe, ‘Genda!’ na heyo kochola, na nomulongela iyagwe, ‘Izo!’ na heyo kokwiza. Na nomulongela mtumigwa wangu, ‘Tenda vino!’ na heyo kotenda.”"},{"book":"MATAYO","chapter":"8","verse":"10","text":"Yesu viyahulike vino, kakanganya na kuwalongela waja wakalile womkoleleza, “Nowalongela ikweli, sinamona munhu yoyose muisi ya Islaeli yali na nhamanila ng'hulu kamba ino."},{"book":"MATAYO","chapter":"8","verse":"11","text":"Nowalongela kamba wanhu bwando wokwiza kulawa haulawilo wa zua na hauswelo wa zua8:11 Wanhu bwando wokwiza kulawa haulawilo wa zua na hauswelo wa zua nhegulo yake Wamhazi bwando wokwiza kulawa kila hanhu muulumwengu wose. na wokala hana ulusona hamoja na Ablaham, Isaka, na Yakobo Muundewa wa Kuulanga."},{"book":"MATAYO","chapter":"8","verse":"12","text":"Ila Wana wa Undewa8:12 Wana wa Undewa nhegulo yake Wayahudi. wokwasigwa hanze mdiziza, ako kondawalile na kugegedula meno.”"},{"book":"MATAYO","chapter":"8","verse":"13","text":"Abaho, Yesu kalonga na ija imkulu wa asikali mia wa Loma, “Genda, yotendeka kamba vija vuutamanile.”"},{"book":"MATAYO","chapter":"8","verse":"14","text":"Yesu viyavikile hakae ha Petulo, kam'vika mama mkwe yake Petulo kawasa mulusazi mtamu wa homa."},{"book":"MATAYO","chapter":"8","verse":"15","text":"Kamkwasa mkono wake, na homa imulawa, abaho kenuka na kusonga kumsang'hanikila."},{"book":"MATAYO","chapter":"8","verse":"16","text":"Viivikile ichungulo, wamgalila wanhu bwando wakalile na vinyamkela, na heyo kawawinga ivinyamkela mkuwakomhokela, na kawahonya wanhu wose wakalile watamu."},{"book":"MATAYO","chapter":"8","verse":"17","text":"Giladi gavikile gaja galongigwe na muhokozi Isaya, “Heyo mwenyego kausola unyondenyonde wetu na kavipapa vitamu vetu.”"},{"book":"MATAYO","chapter":"8","verse":"18","text":"Yesu viyadiwene didale da wanhu domzunguluka, kawalagiza wanahina zake wachole mwambu uyagwe wa dilamba."},{"book":"MATAYO","chapter":"8","verse":"19","text":"Mfundiza Malagizo ga Musa kamcholela, kamulongela, “Mkulufunzi, nokuwinza kokose kuuchola.”"},{"book":"MATAYO","chapter":"8","verse":"20","text":"Yesu kamulongela, “Mbwizi wana mhango, na ndege wa kuulanga wana mvulu, ila nie, Mwana wa Munhu, kabule hanhu ha kutambalika pala jake.”"},{"book":"MATAYO","chapter":"8","verse":"21","text":"Mwanahina iyagwe kamulongela, “Mndewa, nileke tanhu nyhole hazike tataangu.”"},{"book":"MATAYO","chapter":"8","verse":"22","text":"Yesu kamulongela, “Ng'hweleleza nie, waleke wadanganhike wazike wadanganhike wayao.”8:22 Yesu hano kakala yowalonga wanhu wadanganhike muloho."},{"book":"MATAYO","chapter":"8","verse":"23","text":"Abaho, Yesu kakwela muingalawa hamoja na wanahina zake."},{"book":"MATAYO","chapter":"8","verse":"24","text":"Bahaja dilawila kukuzumbi kulu mdilamba, avo mawimbi gaimemeza mazi ingalawa. Ila Yesu kakala yawasile."},{"book":"MATAYO","chapter":"8","verse":"25","text":"Wanahina zake wamcholela wamulamusa, walonga, “Mndewa, tukombole! Todanganhika!”"},{"book":"MATAYO","chapter":"8","verse":"26","text":"Yesu kawedika, “Mweye wanhu muli na nhamanila ndodo, habali mkona bwembwe?” Abaho, kenuka na kudikomhokela dibeho na gamawimbi, na kukala hapozike."},{"book":"MATAYO","chapter":"8","verse":"27","text":"Wanahina zake wakanganya, walonga, “Ino iyo munhu wa vilihi? Hata beho na mawimbi vomuhulika!”"},{"book":"MATAYO","chapter":"8","verse":"28","text":"Yesu viyavikile mwambu uyagwe wa idilamba hana iisi ya Gadala, kaiting'hana na wanhu wabili wali na vinyamkela wakalile wolawa mmapanga. Wakala wodumbiza ng'hani mbaka hakukalile na munhu yadahile kubita nzila iyo."},{"book":"MATAYO","chapter":"8","verse":"29","text":"Waguta nyangi, walonga, “Kotulonda choni, Mwana wa Mulungu? Kwiza kutugaza kipigiti king'hali hakinavika?”8:29 Kipigiti king'hali hakinavika nhegulo yake kipigiti cha ikimambukizo cha ulumwengu Mulungu kuwatagusa wanhu wali muisi."},{"book":"MATAYO","chapter":"8","verse":"30","text":"Behi na aho kukala na dale kulu da mitumbi wodila."},{"book":"MATAYO","chapter":"8","verse":"31","text":"Vinyamkela wamuyalalila Yesu, walonga, “Uhatuwinga, tuleke tuchole tukengile mdidale dija da mitumbi.”"},{"book":"MATAYO","chapter":"8","verse":"32","text":"Yesu kawalongela, “Gendeni!” Avo walawa, wachola kuwengila mitumbi. Baho dale jose da imitumbi dihumulukila kubonde mdigema, dingila mdilamba na kudanganhika mmazi."},{"book":"MATAYO","chapter":"8","verse":"33","text":"Waja iwanhu wakalile wowachunga imitumbi wakimbila, wachola hana ikiwambo na kuwalongela wanhu mbuli zose, hamoja na gaja gawalawilile waja wanhu wakalile na vinyamkela."},{"book":"MATAYO","chapter":"8","verse":"34","text":"Avo, wanhu wose wa ikiwambo kija walawa, wamcholela Yesu, na viwamuwene, wamuyalalila yahalawe muisi yao."}]}