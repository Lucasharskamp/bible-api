{"data":[{"book":"مەتا","chapter":"17","verse":"1","text":"دوای شەش ڕۆژ، عیسا بە تەنها پەترۆس و یاقوب و یۆحەنای برای لەگەڵ خۆی برد و بۆ سەر چیایەکی بەرز ڕێبەریی کردن."},{"book":"مەتا","chapter":"17","verse":"2","text":"پاشان لەپێشیان شێوەی گۆڕا، ڕووی وەک ڕۆژ دەدرەوشایەوە و جلەکانی وەک ڕووناکی سپی هەڵگەڕان."},{"book":"مەتا","chapter":"17","verse":"3","text":"لەناکاو موسا و ئەلیاسیان بۆ دەرکەوت و لەگەڵ عیسادا کەوتنە گفتوگۆ."},{"book":"مەتا","chapter":"17","verse":"4","text":"ئینجا پەترۆس بە عیسای گوت: «گەورەم، پێمان باشە لێرە بین. ئەگەر حەز دەکەیت لێرە سێ کەپر دروستدەکەم، یەکێک بۆ تۆ و یەکێک بۆ موسا و یەکێکیش بۆ ئەلیاس.»"},{"book":"مەتا","chapter":"17","verse":"5","text":"کاتێک قسەی دەکرد، هەورێکی ڕۆشن باڵی بەسەریاندا کێشا و دەنگێک لە هەورەکەوە فەرمووی: «ئەمە کوڕی خۆشەویستمە، ئەوەی پێی دڵشادم. گوێی لێ بگرن!»"},{"book":"مەتا","chapter":"17","verse":"6","text":"کاتێک قوتابییەکان گوێیان لەو دەنگە بوو، بەدەمدا کەوتن، زۆر ترسان."},{"book":"مەتا","chapter":"17","verse":"7","text":"بەڵام عیسا هات، دەستی لێدان و فەرمووی: «هەستن، مەترسن!»"},{"book":"مەتا","chapter":"17","verse":"8","text":"ئینجا چاویان هەڵبڕی و لە عیسا زیاتر کەسیان نەبینی."},{"book":"مەتا","chapter":"17","verse":"9","text":"کاتێک لە چیاکە دەهاتنە خوارەوە، عیسا فەرمانی پێدان و فەرمووی: «ئەمەی بینیتان بە کەسی مەڵێن، هەتا کوڕی مرۆڤ لەناو مردووان هەڵدەستێنرێتەوە.»"},{"book":"مەتا","chapter":"17","verse":"10","text":"قوتابییەکانی لێیان پرسی: «باشە بۆچی مامۆستایانی تەورات دەڵێن دەبێت یەکەم جار ئەلیاس بێت؟»"},{"book":"مەتا","chapter":"17","verse":"11","text":"عیسا وەڵامی دانەوە: «ڕاستە، ئەلیاس دێت و هەموو شتێک ڕێک دەخاتەوە."},{"book":"مەتا","chapter":"17","verse":"12","text":"بەڵام پێتان دەڵێم: ئەلیاس هات و نەیانناسی، چییان ویست پێیان کرد. هەروەها کوڕی مرۆڤیش بە دەستیانەوە ئازار دەچێژێت.»"},{"book":"مەتا","chapter":"17","verse":"13","text":"ئەوسا قوتابییەکان تێگەیشتن کە باسی یەحیای لەئاوهەڵکێشی بۆ کردن."},{"book":"مەتا","chapter":"17","verse":"14","text":"کاتێک گەیشتنە لای خەڵکەکە، کابرایەک هات و لەبەردەمی چۆکی دادا و"},{"book":"مەتا","chapter":"17","verse":"15","text":"گوتی: «گەورەم، بەزەییت بە کوڕەکەمدا بێتەوە، فێدارە و ئازارێکی زۆر دەچێژێت. زۆر جار دەکەوێتە ناو ئاگر و زۆر جاریش ناو ئاوەوە."},{"book":"مەتا","chapter":"17","verse":"16","text":"هێنامە لای قوتابییەکانت، بەڵام نەیانتوانی چاکی بکەنەوە.»"},{"book":"مەتا","chapter":"17","verse":"17","text":"جا عیسا وەڵامی دایەوە: «ئەی نەوەی بێباوەڕ و خوار، هەتا کەی لەگەڵتان بم؟ هەتا کەی بەرگەتان بگرم؟ ئەو کوڕە بهێننە ئێرە بۆ لام.»"},{"book":"مەتا","chapter":"17","verse":"18","text":"عیسا لە ڕۆحە پیسەکەی ڕاخوڕی و لە کوڕەکە هاتە دەرەوە، لەو کاتەوە کوڕەکە چاک بووەوە."},{"book":"مەتا","chapter":"17","verse":"19","text":"پاشان قوتابییەکان بە تەنها هاتنە لای عیسا و گوتیان: «بۆچی ئێمە نەمانتوانی دەریبکەین؟»"},{"book":"مەتا","chapter":"17","verse":"20","text":"ئەویش پێی فەرموون: «لەبەر کەمی باوەڕتان. ڕاستیتان پێ دەڵێم: ئەگەر ئەوەندەی دەنکە خەرتەلەیەک باوەڕتان هەبێ، بەو کێوە دەڵێن ”لەوێ بڕۆ،“ دەڕوات و هیچ شتێک بۆتان مەحاڵ نابێت. ["},{"book":"مەتا","chapter":"17","verse":"21","text":"بەڵام ئەم جۆرە ڕۆحانە دەرناکرێن، بە نوێژ و ڕۆژوو نەبێت.]»"},{"book":"مەتا","chapter":"17","verse":"22","text":"کاتێک قوتابییەکان لە جەلیل کۆبوونەوە، عیسا پێی فەرموون: «کوڕی مرۆڤ دەدرێتە دەست خەڵک و"},{"book":"مەتا","chapter":"17","verse":"23","text":"دەیکوژن، لە ڕۆژی سێیەم هەڵدەستێنرێتەوە.» قوتابییەکانیش بەمە زۆر دڵگران بوون."},{"book":"مەتا","chapter":"17","verse":"24","text":"کاتێک عیسا و قوتابییەکانی گەیشتنە کەفەرناحوم، باجگرانی دوو درهەمەکەی پەرستگا17‏:24 باجی تایبەت بووە بە پەرستگا، ساڵانە کۆدەکرایەوە. بڕوانە دەرچوون 30‏:13‏‏.‏ هاتنە لای پەترۆس و گوتیان: «ئەرێ مامۆستاکەتان باجی پەرستگا نادات؟»"},{"book":"مەتا","chapter":"17","verse":"25","text":"گوتی: «بەڵێ.»"},{"book":"مەتا","chapter":"17","verse":"26","text":"پەترۆس گوتی: «لە بیانی.»"},{"book":"مەتا","chapter":"17","verse":"27","text":"بەڵام تاکو بۆیان نەبینە کۆسپ، بڕۆ دەریاچەکە و قولاپ هەڵبدە، یەکەم ماسی کە دەیگریت، دەمی بکەرەوە، دراوێکی ستاتیر17‏:27 ستاتیر جۆرە دراوێک بووە کە دەیکردە چوار درهەم.‏ دەبینیتەوە، بیبە و لە جیاتی خۆم و خۆت بیاندەرێ.»"}]}