{"data":[{"book":"Handelingen","chapter":"16","verse":"1","text":"Zo kwam hij ook te Derbe en Lustra aan. En zie, daar was een leerling, Timóteus genaamd, de zoon van een gelovige joodse vrouw en een heidensen vader."},{"book":"Handelingen","chapter":"16","verse":"2","text":"Daar de broeders van Lustra en Ikónium een goede getuigenis over hem aflegden,"},{"book":"Handelingen","chapter":"16","verse":"3","text":"en Paulus hem dus als reisgezel wenste, liet hij hem besnijden ter wille van de Joden in die plaatsen; want allen wisten, dat zijn vader een heiden was."},{"book":"Handelingen","chapter":"16","verse":"4","text":"In de steden, die ze bezochten, bevalen ze, de voorschriften te onderhouden, die door de apostelen en de priesters van Jerusalem waren vastgesteld."},{"book":"Handelingen","chapter":"16","verse":"5","text":"Zó werden de gemeenten in het geloof bevestigd, en namen met de dag in aantal toe."},{"book":"Handelingen","chapter":"16","verse":"6","text":"Ze trokken nu Frúgië en de streek van Galátië door, omdat de Heilige Geest hen belette, het woord in Azië2 te verkondigen."},{"book":"Handelingen","chapter":"16","verse":"7","text":"Toen ze dicht bij Músië waren gekomen, trachtten ze naar Bitúnië te gaan, maar de Geest van Jesus liet het hun niet toe."},{"book":"Handelingen","chapter":"16","verse":"8","text":"Ze trokken dus Músië door, en zakten naar Troas af."},{"book":"Handelingen","chapter":"16","verse":"9","text":"Daar had Paulus ‘s nachts een visioen: een Macedóniër stond voor hem, en smeekte: Kom over naar Macedónië, en help ons."},{"book":"Handelingen","chapter":"16","verse":"10","text":"Zodra hij nu het visioen had aanschouwd, deden we aanstonds ons best, om naar Macedónië te vertrekken; overtuigd, dat God ons geroepen had, om hun het evangelie te verkondigen."},{"book":"Handelingen","chapter":"16","verse":"11","text":"We scheepten ons te Troas in, en zeilden regel. recht naar Samotrácië; de volgende dag naar Neápolis,"},{"book":"Handelingen","chapter":"16","verse":"12","text":"en van daar naar Filippi, een kolonie, die de voornaamste stad van dit deel van Macedónië is. In deze stad brachten we enige dagen door."},{"book":"Handelingen","chapter":"16","verse":"13","text":"Op de sabbat gingen we de poort uit naar een rivier, waar we een bedeplaats vermoedden. We gingen er zitten, en onderhielden ons met de vrouwen, die er waren samengekomen."},{"book":"Handelingen","chapter":"16","verse":"14","text":"Ook een vrouw, Lúdia genaamd, een verkoopster van purper uit de stad Tuatira, een godvrezende, hoorde toe: en de Heer opende haar hart, zodat ze haar volle aandacht schonk aan Paulus’ woord."},{"book":"Handelingen","chapter":"16","verse":"15","text":"Toen ze met haar gezin was gedoopt, nodigde ze ons uit, en zeide: Als gij van oordeel zijt, dat ik getrouw ben aan den Heer, komt dan en neemt uw intrek in mijn huis. En ze drong heel sterk bij ons aan."},{"book":"Handelingen","chapter":"16","verse":"16","text":"Eens, dat we naar de bedeplaats gingen, ontmoetten we een slavin, die een waarzeggenden geest in zich had, en met waarzeggen veel voor haar meesters verdiende."},{"book":"Handelingen","chapter":"16","verse":"17","text":"Ze liep Paulus en ons achterna, en riep hardop: Deze mensen zijn dienaars van den allerhoogsten God; ze verkondigen u de weg des heils."},{"book":"Handelingen","chapter":"16","verse":"18","text":"Zo deed ze vele dagen achtereen. Maar toen dat Paulus begon te vervelen, keerde hij zich om, en sprak tot den geest: Ik beveel u in naam van Jesus Christus, van haar uit te gaan. En op hetzelfde ogenblik ging hij heen."},{"book":"Handelingen","chapter":"16","verse":"19","text":"Maar zodra haar meesters bemerkten, dat hun hoop op winst was vervlogen, grepen ze Paulus en Silas vast, sleurden ze over de markt naar het stadsbestuur,"},{"book":"Handelingen","chapter":"16","verse":"20","text":"brachten ze voor de magistraten, en zeiden: Deze mensen brengen onze stad in rep en roer. Het zijn Joden;"},{"book":"Handelingen","chapter":"16","verse":"21","text":"ze verkondigen zeden en gewoonten, die wij als Romeinen niet mogen aanvaarden of volgen."},{"book":"Handelingen","chapter":"16","verse":"22","text":"Ook het volk keerde zich tegen hen. Nu lieten de magistraten hun de kleren afrukken, en gaven bevel, hen met roeden te geselen."},{"book":"Handelingen","chapter":"16","verse":"23","text":"En toen ze hun een pak slaag hadden gegeven, stopten ze hen in de gevangenis, en gaven bevel aan den gevangenbewaarder, om ze met grote zorg te bewaken."},{"book":"Handelingen","chapter":"16","verse":"24","text":"Na zo’n streng bevel, wierp hij ze in de binnenste afdeling der gevangenis, en sloot hun voeten in het blok."},{"book":"Handelingen","chapter":"16","verse":"25","text":"Tegen middernacht waren Paulus en Silas aan het bidden, en zongen de lof van God; en de gevangenen luisterden naar hen."},{"book":"Handelingen","chapter":"16","verse":"26","text":"Maar eensklaps kwam er een aardbeving, zo hevig, dat de grondslagen van de gevangenis er van schudden. Opeens sprongen alle deuren open, en bij allen lieten de boeien los."},{"book":"Handelingen","chapter":"16","verse":"27","text":"De gevangenbewaarder werd wakker, en zag, dat de deuren van de gevangenis openstonden. Hij trok zijn zwaard en wilde zich doden; want hij meende. dat de gevangenen waren ontvlucht."},{"book":"Handelingen","chapter":"16","verse":"28","text":"Maar Paulus riep met luider stem: Doe uzelf geen kwaad; want we zijn allen nog hier."},{"book":"Handelingen","chapter":"16","verse":"29","text":"Hij vroeg om licht, snelde naar binnen, en viel sidderend Paulus en Silas te voet."},{"book":"Handelingen","chapter":"16","verse":"30","text":"Hij bracht ze naar buiten, en zeide: Heren, wat moet ik doen, om gered te worden?"},{"book":"Handelingen","chapter":"16","verse":"31","text":"Ze zeiden: Geloof in den Heer Jesus, en ge zult gered worden met uw gezin."},{"book":"Handelingen","chapter":"16","verse":"32","text":"En ze verkondigden het woord des Heren aan hem en al zijn huisgenoten."},{"book":"Handelingen","chapter":"16","verse":"33","text":"Nog op hetzelfde uur van de nacht nam hij hen bij zich op, wies hun wonden, en werd toen onmiddellijk met al de zijnen gedoopt."},{"book":"Handelingen","chapter":"16","verse":"34","text":"Nu geleidde hij ze naar boven, zette hun spijzen voor, en verheugde zich met heel zijn gezin, dat hij het geloof in God had ontvangen."},{"book":"Handelingen","chapter":"16","verse":"35","text":"Toen het dag was geworden, zonden de magistraten gerechtsdienaars met het bevel: Laat die mannen in vrijheid."},{"book":"Handelingen","chapter":"16","verse":"36","text":"De gevangenbewaarder bracht dit bericht aan Paulus over: De magistraten hebben me laten zeggen, u in vrijheid te laten. Gaat dus in vrede heen."},{"book":"Handelingen","chapter":"16","verse":"37","text":"Maar Paulus zei hun: Zonder verhoor hebben ze ons, romeinse burgers, in het openbaar gegeseld en in de gevangenis geworpen; en nu laten ze ons los, maar in het geheim? Dat niet; zelf moeten ze komen,"},{"book":"Handelingen","chapter":"16","verse":"38","text":"om ons in vrijheid te stellen. De gerechtsdienaars brachten deze boodschap aan de magistraten over. Toen ze hoorden, dat het Romeinen waren, werden ze bang;"},{"book":"Handelingen","chapter":"16","verse":"39","text":"ze gingen er heen, boden hun verontschuldigingen aan, en stelden hen in vrijheid met het verzoek de stad te verlaten."},{"book":"Handelingen","chapter":"16","verse":"40","text":"Ze verlieten dus de gevangenis, en gingen bij Lúdia binnen; en toen ze de broeders hadden gezien en vermaand, reisden ze verder."}]}