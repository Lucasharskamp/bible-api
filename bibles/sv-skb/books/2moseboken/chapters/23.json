{"data":[{"book":"2 Moseboken","chapter":"23","verse":"1","text":"Du ska inte sprida (skapa eller sprida vidare) ett falskt rykte. Gör inte gemensam sak med den orättfärdige (den som är skyldig till ett brott) genom att bli ett falskt (laglöst, destruktivt) vittne. [Ordet ”falskt” är det hebreiska ordet chamas som har stark betoning på våld och terror. Här blir betydelsen ”en rättslig terrorist” som bryter ner rättssystemet inifrån.]"},{"book":"2 Moseboken","chapter":"23","verse":"2","text":"Även om majoriteten av folket gör det onda, så ska inte du göra det. Detsamma gäller när du ska ge ditt vittnesmål i en rättstvist, låt inte folket (majoriteten) pressa dig att förvränga sanningen."},{"book":"2 Moseboken","chapter":"23","verse":"3","text":"På samma sätt ska du inte heller favorisera [minoriteten i rättssalen som ofta är] den fattige [bara för att han är fattig]."},{"book":"2 Moseboken","chapter":"23","verse":"4","text":"Om du träffar på en bortsprungen oxe eller åsna som tillhör din ovän [fiende som du ligger i rättslig tvist med], ska du göra allt du kan för att föra tillbaka djuret till honom."},{"book":"2 Moseboken","chapter":"23","verse":"5","text":"Om du ser att åsnan, som tillhör någon som hatar dig, har dignat under sin last ska du inte ignorera honom utan hjälpa honom befria djuret från sin last. [Djuren ska inte behöva lida på grund av att ägaren står i konflikt med dig.]"},{"book":"2 Moseboken","chapter":"23","verse":"6","text":"Du ska inte förvränga rätten för den fattige."},{"book":"2 Moseboken","chapter":"23","verse":"7","text":"Håll dig borta från falska anklagelser som kan bli döden för den oskyldige och den som har rätt, för jag frikänner inte den skyldige."},{"book":"2 Moseboken","chapter":"23","verse":"8","text":"Du ska inte ta emot mutor, för mutan förblindar de som ska se klart (de visa) [så att de inte ser sanningen] och förvränger orden hos de [som skulle vara] rättfärdiga."},{"book":"2 Moseboken","chapter":"23","verse":"9","text":"Förtryck (krossa) inte en främling (invandrare). [I sammanhanget syftar det antagligen på en rättslig process.] Ni vet hur det är att vara främlingar, ni var ju själva främlingar i Egypten."},{"book":"2 Moseboken","chapter":"23","verse":"10","text":"I sex år ska du så din jord och skörda vad den ger,"},{"book":"2 Moseboken","chapter":"23","verse":"11","text":"men det sjunde året ska du låta marken vila och ligga i träda. Då kan de fattiga i ditt folk få sin föda från den och det som blir över kan de vilda djuren äta. På samma sätt ska du också göra med din vingård och dina olivträd."},{"book":"2 Moseboken","chapter":"23","verse":"12","text":"Under sex dagar ska du utföra ditt arbete, men på den sjunde dagen ska du vila (hålla sabbat). När du gör det får din oxe och åsna vila, vilodagen ger också tid för slavkvinnans son och främlingen (gästarbetaren) att återhämta sig."},{"book":"2 Moseboken","chapter":"23","verse":"13","text":"Ge noga akt på allt det som jag har sagt till dig. Låt inte namnet på andra gudar nämnas, låt dem inte bli hörda över din mun (låt inte ljudet av avgudanamn passera över dina läppar)."},{"book":"2 Moseboken","chapter":"23","verse":"14","text":"Tre gånger om året ska du hålla festhögtid för (med) mig."},{"book":"2 Moseboken","chapter":"23","verse":"15","text":"Det osyrade brödets högtid (hebr. chag matsah) ska du hålla (bevara; vaka över - hebr. shamar). Sju dagar ska du äta osyrat bröd (hebr. matsah) som jag har befallt dig, på den bestämda tiden i månaden Aviv [ett annat namn på vårmånaden Nisan – motsvarar mars/april], för denna månad (ordagrant; i den) drog (gick) du ut från Egypten. Ingen ska komma inför mig tomhänt [utan offergåva]."},{"book":"2 Moseboken","chapter":"23","verse":"16","text":"Och skördehögtiden (hebr. chag qatsir) [även kallad veckohögtiden (Shavuot) och pingst – en skördefest på försommaren ska du också hålla], förstlingsfrukten (hebr. bikorim) av ditt arbete [i plural - korn och vete] som du har sått på fälten."},{"book":"2 Moseboken","chapter":"23","verse":"17","text":"Tre gånger om året ska era män träda fram inför Herren (Adon) er Guds (Jahves) ansikte."},{"book":"2 Moseboken","chapter":"23","verse":"18","text":"Offra inte blodet från mina offer med syrat eller jäst bröd. [Drick inte blod, se 3 Mos 17:14, blanda inte heller med bröd.]"},{"book":"2 Moseboken","chapter":"23","verse":"19","text":"För in (ta med dig) den utvalda (främsta) förstlingsfrukten från ditt land i (till) Herrens din Guds (Jahve Elohims) hus. [Mal 1:14]"},{"book":"2 Moseboken","chapter":"23","verse":"20","text":"Se, jag sänder en ängel, en budbärare, framför dig, för att vaka över dig på dina vägar och föra dig till den plats som jag har gjort i ordning (åt er)."},{"book":"2 Moseboken","chapter":"23","verse":"21","text":"Ge akt på honom (bokstavligt: ”bevaka från hans ansikte”), lyssna noga på hans röst. Var inte upproriska mot honom, för han ska inte ursäkta dina överträdelser, för mitt namn är i honom. [Denna ängel eller budbärare är Jesus, fast ännu inte i mänsklig gestalt.]"},{"book":"2 Moseboken","chapter":"23","verse":"22","text":"Men om du verkligen lyssnar till hans röst, och gör allt som jag talar (säger), då ska jag bli dina fienders fiende och dina motståndares motståndare."},{"book":"2 Moseboken","chapter":"23","verse":"23","text":"För min ängel, min budbärare, ska gå framför dig och föra dig till amoréerna, hettiterna, periséerna, kananéerna, hivéerna och jevuséerna och jag ska hugga av dem."},{"book":"2 Moseboken","chapter":"23","verse":"24","text":"Du ska inte böja dig för deras gudar eller tjäna dem, eller göra vad de gör. Tvärtom ska du i grund omstörta dem och bryta deras pelare i bitar."},{"book":"2 Moseboken","chapter":"23","verse":"25","text":"Du ska tjäna Herren din Gud (Jahve Elohim) och han ska välsigna din mat och ditt vatten. Dessutom ska jag ta bort sjukdom mitt ibland dig. [Ordagrant: ”från ibland/inre dig”.]"},{"book":"2 Moseboken","chapter":"23","verse":"26","text":"Ingen ska få missfall och ingen ska vara barnlös i ditt land [Job 21:10], och jag ska fylla antalet av dina dagar (låta dig leva ett helt långt liv). [Ps 90:12]"},{"book":"2 Moseboken","chapter":"23","verse":"27","text":"Jag ska sända min skräck framför dig och slå alla människor med panik, som du ska komma till, och göra så att alla dina fiender vänder ryggen mot dig (så att de flyr för dig)."},{"book":"2 Moseboken","chapter":"23","verse":"28","text":"Jag ska sända bålgetingar (skräck, modlöshet) framför dig som kommer att driva undan hivéerna, kananéerna och hettiterna för dig."},{"book":"2 Moseboken","chapter":"23","verse":"29","text":"Jag ska inte driva ut dem på ett år, för att inte landet ska bli öde och fältens vilda djur förökar sig mot dig."},{"book":"2 Moseboken","chapter":"23","verse":"30","text":"Lite i taget (steg för steg, långsamt) ska jag driva ut dem framför dig, till dess du har förökat dig [är tillräckligt många] och kan ta över (besitta) landet."},{"book":"2 Moseboken","chapter":"23","verse":"31","text":"Jag ska sätta dina gränser från Röda havet (Vasshavet) till Filistéernas hav [Medelhavet] och från öknen (Negev eller Sinai) till floden Eufrat. För jag ska lämna landets invånare i din hand, och du ska driva ut dem ifrån dig."},{"book":"2 Moseboken","chapter":"23","verse":"32","text":"Gör inga förbund med dem eller deras gudar."},{"book":"2 Moseboken","chapter":"23","verse":"33","text":"De får inte bo i ditt land och förorsaka att du syndar mot mig, för om du tillber deras gudar, ska de bli en snara för dig."}]}