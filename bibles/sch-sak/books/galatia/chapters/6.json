{"data":[{"book":"Galatia","chapter":"6","verse":"1","text":"Ka malngei, mi tumakhatin nunsie sinin in ôk senla, nangni ratha mingeiin nin mindik rang ani; hannirese, mulung innêm takin nin tho rang ani. Nangni khom huongna han nin lût sa loina rangin in enchak roi."},{"book":"Galatia","chapter":"6","verse":"2","text":"Nin puokpêl insan inlôm roi; hanchu Khrista balam nin jôm nîng atih.6:2: nin jôm nîng atih; miziek senkhata chu jôm ani."},{"book":"Galatia","chapter":"6","verse":"3","text":"Nangman ite ni tetloia milien takin nênbên chu nethena ânhuong ni ni."},{"book":"Galatia","chapter":"6","verse":"4","text":"Nin sin tho chit injêk bak ungla. Asa anin chu, mi sintho leh mintêk loiin, maleh nin sin thoa han insong thei nin tih."},{"book":"Galatia","chapter":"6","verse":"5","text":"Nin rêngin nin puok chit nin pêl rang sikin."},{"book":"Galatia","chapter":"6","verse":"6","text":"Nangma hah Khristien chong minchuna changpu ninia anînchu neinun sa no dôn murdi nang a minchupu kôma han ne sem sa rang ani."},{"book":"Galatia","chapter":"6","verse":"7","text":"Nin theiin inhuong no roi; tutên Pathien a môh mintum no roi. Nu tu tak hah na ât rang ani."},{"book":"Galatia","chapter":"6","verse":"8","text":"Na taksa ngâituina tienga nerthên chu thina hah ât na ta, Ratha tienga nu tua anînchu na ratha han kumtuong ringna hah ât atih."},{"book":"Galatia","chapter":"6","verse":"9","text":"Masikin sin sa sin sôl no ih, ei mâk nônchu a ât zora la hong tung ngêt a tih."},{"book":"Galatia","chapter":"6","verse":"10","text":"Ma anghan zora sa ei man dôr han mitin chunga sin sa sin ei ti u, aliekin taksônna han ei inmi ngei chunga sin uol ei ti u."},{"book":"Galatia","chapter":"6","verse":"11","text":"Keima kut ngêta nin kôma inrolbura ki miziek hih en ta u!"},{"book":"Galatia","chapter":"6","verse":"12","text":"Sertan ranga nangni pût ngâingei hah apêntieng korong minlanga, ânpâk nuomngei hah an ni. An tho ngâi nikhomrese, Khrista khros sika nuomlona an jôkna rang papaia an itho ngâi ani."},{"book":"Galatia","chapter":"6","verse":"13","text":"Sertan ngei luo khomin Balam hah jôm ngâi makngei; taksa balama nin inpêk tia an insong theina rang ser nangni mintan nuom kêng an ni."},{"book":"Galatia","chapter":"6","verse":"14","text":"Nikhomresea, keiman rang chu, ei Pumapa Jisua Khrista khros vai song ki tih, ha a khros jâra han rammuol hih ka rangin jêmdelin a om zoia, kei khom rammuol rangin jêmdelin ko om zoi."},{"book":"Galatia","chapter":"6","verse":"15","text":"Miriem insintharna tiloi chu sertan le tanloi ite nimak."},{"book":"Galatia","chapter":"6","verse":"16","text":"Male an ringnuna ma balam a jûi ngei chunga le Pathien mingei chunga inngêina le moroina om rese!"},{"book":"Galatia","chapter":"6","verse":"17","text":"Amongna rangin: atûn pêna chu tutên mimintak khâi no rese; isikamo ei tiin chu ka takchunga sabe hin Jisua suok kini hih a minlang ani."},{"book":"Galatia","chapter":"6","verse":"18","text":"Ka malngei ei Pumapa Jisua Khrista moroina hah nin rênga kôma han om rese. Amen."}]}