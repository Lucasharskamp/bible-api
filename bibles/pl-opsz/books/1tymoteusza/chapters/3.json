{"data":[{"book":"1 Tymoteusza","chapter":"3","verse":"1","text":"To prawda, że ten, kto chce być duchowym przywódcą, pragnie szlachetnego zadania."},{"book":"1 Tymoteusza","chapter":"3","verse":"2","text":"Musi to być jednak człowiek bez zarzutu: wierny swojej żonie, opanowany, rozsądny, moralny, gościnny, potrafiący nauczać ludzi,"},{"book":"1 Tymoteusza","chapter":"3","verse":"3","text":"nie zaś pijak i awanturnik. Człowiek ten musi być łagodnie usposobiony i nieskłonny do kłótni. Nie może też być zachłanny."},{"book":"1 Tymoteusza","chapter":"3","verse":"4","text":"Musi dobrze zarządzać swoim domem i mieć dobrze wychowane dzieci, które szanują rodziców."},{"book":"1 Tymoteusza","chapter":"3","verse":"5","text":"Jeśli bowiem ktoś nie potrafi poradzić sobie z własną rodziną, to jak może dbać o członków kościoła?"},{"book":"1 Tymoteusza","chapter":"3","verse":"6","text":"Przywódca nie może być również osobą nowo nawróconą, ponieważ mógłby popaść w pychę i—tak jak diabeł—zostać potępiony przez Boga."},{"book":"1 Tymoteusza","chapter":"3","verse":"7","text":"Powinien też cieszyć się dobrą opinią u ludzi spoza kościoła, aby nie był przez nich o nic oskarżany i aby nie wpadł w pułapkę diabła."},{"book":"1 Tymoteusza","chapter":"3","verse":"8","text":"Również pomocnicy przywódców mają być ludźmi godnymi szacunku i nieobłudnymi. Nie mogą to być pijacy ani osoby, które za wszelką cenę chcą się wzbogacić."},{"book":"1 Tymoteusza","chapter":"3","verse":"9","text":"Z czystym sumieniem mają się wiernie trzymać wiary objawionej przez Boga."},{"book":"1 Tymoteusza","chapter":"3","verse":"10","text":"Zanim rozpoczną służbę, muszą najpierw pomyślnie przejść okres próby."},{"book":"1 Tymoteusza","chapter":"3","verse":"11","text":"Jeśli chodzi o kobiety, to one również muszą być osobami godnymi szacunku. Nie powinny zajmować się obmawianiem innych ludzi, ale mają być opanowane i we wszystkim godne zaufania."},{"book":"1 Tymoteusza","chapter":"3","verse":"12","text":"Pomocnicy mają być wierni swym żonom. Powinni też dobrze wychowywać dzieci i przykładnie zarządzać swoim domem."},{"book":"1 Tymoteusza","chapter":"3","verse":"13","text":"Ci, którzy dobrze sprawują swoją służbę, zyskują szacunek u innych i umacniają swoją wiarę—coraz bardziej ufają bowiem Chrystusowi Jezusowi."},{"book":"1 Tymoteusza","chapter":"3","verse":"14","text":"Choć mam nadzieję, że wkrótce do ciebie przybędę, piszę o tym wszystkim na wypadek,"},{"book":"1 Tymoteusza","chapter":"3","verse":"15","text":"gdyby mój przyjazd się opóźnił. Pragnę bowiem, abyś wiedział, jak kierować domem Bożym, który jest kościołem żywego Boga, filarem i podporą prawdy."},{"book":"1 Tymoteusza","chapter":"3","verse":"16","text":"Tajemnica naszej wiary jest wielka:"}]}