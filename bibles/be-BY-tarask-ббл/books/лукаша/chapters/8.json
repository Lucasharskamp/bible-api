{"data":[{"book":"ЛУКАША","chapter":"8","verse":"1","text":"Пасьля гэтага Ён праходзіў па гарадах і селішчах, прапаведуючы і зьвястуючы Царства Божае, і зь Ім дванаццаць,"},{"book":"ЛУКАША","chapter":"8","verse":"2","text":"і некаторыя жанчыны, якіх Ён ацаліў ад злых духаў і хваробаў: Марыя, называная Магдалінаю, зь якое выйшлі сем дэманаў,"},{"book":"ЛУКАША","chapter":"8","verse":"3","text":"і Яна, жонка Хузы, домаўпраўцы Ірадавага, і Сусана, і многія іншыя, якія служылі Яму маёмасьцю сваёю."},{"book":"ЛУКАША","chapter":"8","verse":"4","text":"А як сабралася многа людзей, і з усіх гарадоў жыхары сыходзіліся да Яго, Ён пачаў гаварыць прытчаю:"},{"book":"ЛУКАША","chapter":"8","verse":"5","text":"Выйшаў сейбіт сеяць насеньне сваё; і калі ён сеяў, іншае ўпала пры дарозе і было патаптана, і птушкі нябесныя падзяўблі яго;"},{"book":"ЛУКАША","chapter":"8","verse":"6","text":"а іншае ўпала на камень і, узыйшоўшы, засохла, бо ня мела вільгаці;"},{"book":"ЛУКАША","chapter":"8","verse":"7","text":"а іншае ўпала паміж цернямі, і вырасла церне і заглушыла яго;"},{"book":"ЛУКАША","chapter":"8","verse":"8","text":"а іншае ўпала на добрую зямлю і, узышоўшы, урадзіла плод стакротны. Сказаўшы гэта, абвясьціў: хто мае вушы, каб чуць, няхай чуе!"},{"book":"ЛУКАША","chapter":"8","verse":"9","text":"А вучні Ягоныя спыталіся ў Яго: што азначала прытча гэтая?"},{"book":"ЛУКАША","chapter":"8","verse":"10","text":"Ён сказаў: вам дадзена ведаць таямніцы Божага Царства, а астатнім у прытчах, так што яны бачачы - ня бачаць і чуючы - не разумеюць."},{"book":"ЛУКАША","chapter":"8","verse":"11","text":"Вось што азначае прытча гэтая: насеньне ёсьць слова Божае;"},{"book":"ЛУКАША","chapter":"8","verse":"12","text":"а што ўпала пры дарозе, гэта ёсьць слухачы, да якіх пасьля прыходзіць д'ябал і забірае слова з сэрца іхняга, каб яны ня ўверавалі і не ўратаваліся,"},{"book":"ЛУКАША","chapter":"8","verse":"13","text":"а што ўпала на камень, гэта тыя, якія, пачуўшы слова, прымаюць з радасьцю, але якія ня маюць кораня і часова веруюць, а ў час спакушэньня адпадаюцца;"},{"book":"ЛУКАША","chapter":"8","verse":"14","text":"а што ўпала ў церне, гэта тыя, якія слухаюць слова, але, адыходзячы, турботамі, багацьцем і асалодамі жыцьцёвымі заглушаюцца і плоду ня родзяць:"},{"book":"ЛУКАША","chapter":"8","verse":"15","text":"а што ўпала на добрую зямлю, гэта тыя, якія, пачуўшы слова, асяляюць яго ў добрым і чыстым сэрцы і родзяць плод у цярплівасьці. Сказаўшы гэта, Ён абвясьціў: хто мае вушы, каб чуць, няхай чуе!"},{"book":"ЛУКАША","chapter":"8","verse":"16","text":"Ніхто, запаліўшы сьвечку, не накрывае яе пасудзінаю, альбо ня ставіць пад ложак, а ставіць на сьвечнік, каб уваходзячы, бачылі сьвятло."},{"book":"ЛУКАША","chapter":"8","verse":"17","text":"Бо няма нічога таемнага, што ня выйшла б на яву, ні схаванага, што не зрабілася б вядомым і ня выкрылася б."},{"book":"ЛУКАША","chapter":"8","verse":"18","text":"Дык вось, уважайце, як вы слухаеце: бо хто мае, таму дадзена будзе; а хто ня мае, у таго адымецца і тое, што ён думае мець."},{"book":"ЛУКАША","chapter":"8","verse":"19","text":"І прыйшлі да Яго Маці і браты Ягоныя, і не маглі падысьці да Яго з прычыны люднасьці."},{"book":"ЛУКАША","chapter":"8","verse":"20","text":"І далі знак Яму: Маці і браты Твае стаяць звонку, хочучы бачыць Цябе."},{"book":"ЛУКАША","chapter":"8","verse":"21","text":"Ён сказаў ім у адказ: маці Мая і браты Мае - гэта слухачы слова Божага і выканаўцы яго."},{"book":"ЛУКАША","chapter":"8","verse":"22","text":"Аднаго дня Ён увайшоў з вучнямі Сваімі ў лодку і сказаў ім: пераправімся на той бок возера. І выправіліся."},{"book":"ЛУКАША","chapter":"8","verse":"23","text":"У час плаваньня іхняга Ён заснуў. На возеры падняўся бурны вецер, і залівала іх хвалямі, і яны былі ў небясьпецы."},{"book":"ЛУКАША","chapter":"8","verse":"24","text":"І падышоўшы, разбудзілі Яго і сказалі: Настаўнік! Настаўнік! гінем. Але Ён, устаўшы, загразіў ветру і хваляваньню вады: і перасталі, і зрабілася цішыня."},{"book":"ЛУКАША","chapter":"8","verse":"25","text":"Тады Ён сказаў ім: дзе вера ваша? А яны ў страху і зьдзіўленьні казалі адзін аднаму: хто ж гэта, што і вятрам загадвае і вадзе, і слухаюцца Яго?"},{"book":"ЛУКАША","chapter":"8","verse":"26","text":"І прыплылі ў краіну Гадарынскую, якая насупраць Галілеі."},{"book":"ЛУКАША","chapter":"8","verse":"27","text":"Калі ж выйшаў Ён на бераг, сустрэў Яго адзін чалавек з горада, апанаваны дэманамі з даўняга часу, і ў вопратку не апранаўся, і жыў ня ў доме, а ў магілах."},{"book":"ЛУКАША","chapter":"8","verse":"28","text":"Ён, убачыўшы Ісуса, закрычаў, упаў перад Ім і моцным голасам сказаў: што Табе да мяне, Ісусе, Сыне Бога Ўсявышняга? прашу Цябе, ня муч мяне."},{"book":"ЛУКАША","chapter":"8","verse":"29","text":"Бо Ісус загадаў нячыстаму духу выйсьці з гэтага чалавека; бо ён доўгі час мучыў яго, так што яго вязалі ланцугамі і путамі, аберагаючы яго: але ён разрываў путы, і быў гнаны дэманам у пустыні."},{"book":"ЛУКАША","chapter":"8","verse":"30","text":"Ісус спытаўся ў яго: як тваё імя? Той сказаў: «легіён», бо шмат дэманаў увайшло ў яго."},{"book":"ЛУКАША","chapter":"8","verse":"31","text":"І яны прасілі Ісуса, каб не загадаў ім ісьці ў бездань."},{"book":"ЛУКАША","chapter":"8","verse":"32","text":"А тут на гары пасьвіўся вялікі гурт сьвіней: і дэманы прасілі ў Яго, каб дазволіў ім увайсьці ў іх. Ён дазволіў ім."},{"book":"ЛУКАША","chapter":"8","verse":"33","text":"Дэманы, выйшаўшы з чалавека, увайшлі ў сьвіней: і кінуўся гурт з урвішча ў возера, і патануў."},{"book":"ЛУКАША","chapter":"8","verse":"34","text":"Пастухі, убачыўшы, што сталася, пабеглі і расказалі ў горадзе і ў селішчах."},{"book":"ЛУКАША","chapter":"8","verse":"35","text":"І выйшлі пабачыць, што сталася; і прыйшоўшы да Ісуса, знайшлі чалавека, зь якога выйшлі дэманы; ён сядзеў каля ног Ісуса, апрануты і ў здаровым розуме: і жахнуліся."},{"book":"ЛУКАША","chapter":"8","verse":"36","text":"А тыя, што бачылі, расказалі ім, як выздаравеў шаленец."},{"book":"ЛУКАША","chapter":"8","verse":"37","text":"І прасіў у Яго ўвесь люд Гадарынскага навакольля сысьці ад іх, бо яны агорнутыя былі вялікім страхам. Ён увайшоў у лодку і вярнуўся."},{"book":"ЛУКАША","chapter":"8","verse":"38","text":"А чалавек, зь якога выйшлі дэманы, прасіўся ў Яго, каб быць зь Ім. Але Ісус адпусьціў яго, сказаўшы:"},{"book":"ЛУКАША","chapter":"8","verse":"39","text":"вярніся ў дом твой і раскажы, што ўтварыў табе Бог. Ён пайшоў і абвяшчаў па ўсім горадзе, што ўтварыў яму Ісус."},{"book":"ЛУКАША","chapter":"8","verse":"40","text":"А калі вярнуўся Ісус, люд прыняў Яго, бо ўсе чакалі Яго."},{"book":"ЛУКАША","chapter":"8","verse":"41","text":"І вось, прыйшоў чалавек, якога звалі Яір, які быў начальнікам сынагогі: і ўпаўшы да ног Ісуса, прасіў Яго ўвайсьці да яго ў дом,"},{"book":"ЛУКАША","chapter":"8","verse":"42","text":"бо ў яго была адна дачка, гадоў дванаццаці, і тая была пры сьмерці. А калі Ён ішоў, люд націскаў на Яго."},{"book":"ЛУКАША","chapter":"8","verse":"43","text":"І жанчына, якая пакутавала ад крывацечы дванаццаць гадоў, якая, патраціўшы на лекараў усю маёмасьць, ніводным не магла быць вылечана, -"},{"book":"ЛУКАША","chapter":"8","verse":"44","text":"падышоўшы ззаду, кранулася краю вопраткі Ягонай: і адразу цеча крыві ў яе перастала."},{"book":"ЛУКАША","chapter":"8","verse":"45","text":"І сказаў Ісус: хто дакрануўся да Мяне? Калі ж усе адмовіліся, Пётр і ўсе, хто быў зь Ім, сказалі: Настаўнік! людзі атачаюць Цябе і націскаюць, - і Ты кажаш: «хто дакрануўся да Мяне»?"},{"book":"ЛУКАША","chapter":"8","verse":"46","text":"Але Ісус сказаў: дакрануўся да Мяне нехта: бо Я адчуваў сілу, якая выйшла зь Мяне."},{"book":"ЛУКАША","chapter":"8","verse":"47","text":"Жанчына, бачачы, што яна ня ўтоілася, з трымценьнем падыйшла і, упаўшы перад Ім, абвясьціла Яму перад усімі людзьмі, зь якой прычыны дакранулася да Яго, і як адразу ацалілася."},{"book":"ЛУКАША","chapter":"8","verse":"48","text":"Ён сказаў ёй: дзей, дачка! вера твая ўратавала цябе; ідзі зь мірам."},{"book":"ЛУКАША","chapter":"8","verse":"49","text":"Калі Ён яшчэ гаварыў гэта, прыходзіць нехта з дому начальніка сынагогі і кажа яму: дачка твая памерла: не дакучай Настаўніку."},{"book":"ЛУКАША","chapter":"8","verse":"50","text":"Але Ісус, пачуўшы гэта, сказаў яму: ня бойся, толькі веруй, і ўратаваная будзе."},{"book":"ЛУКАША","chapter":"8","verse":"51","text":"А прыйшоўшы ў дом, не дазволіў увайсьці нікому, апрача Пятра, Яна і Якава, і бацькі дзяўчыны, і маці."},{"book":"ЛУКАША","chapter":"8","verse":"52","text":"Усе плакалі і галасілі па ёй. Але Ён сказаў: ня плачце; яна не памерла, а сьпіць."},{"book":"ЛУКАША","chapter":"8","verse":"53","text":"І сьмяяліся зь Яго, ведаючы, што яна памерла."},{"book":"ЛУКАША","chapter":"8","verse":"54","text":"А Ён, выслаўшы ўсіх прэч і ўзяўшы яе за руку, усклікнуў: дзяўчына! устань!"},{"book":"ЛУКАША","chapter":"8","verse":"55","text":"І вярнуўся дух ейны; яна адразу ўстала; і Ён загадаў даць ёй есьці."},{"book":"ЛУКАША","chapter":"8","verse":"56","text":"І зьдзівіліся бацькі ейныя. А Ён загадаў ім не расказваць нікому пра тое, што сталася."}]}