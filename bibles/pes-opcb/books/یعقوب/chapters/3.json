{"data":[{"book":"یعقوب","chapter":"3","verse":"1","text":"برادران و خواهران عزیزم، شمار کسانی که می‌خواهند معلم شوند، زیاد نباشد، زیرا می‌دانید داوری بر ما که تعلیم می‌دهیم، سختگیرانه‌تر خواهد بود."},{"book":"یعقوب","chapter":"3","verse":"2","text":"بدیهی است که ما همگی دچار لغزش بسیار می‌شویم. اما کسی که در سخن گفتن مرتکب لغزش نگردد، او شخص کاملی است و می‌تواند تمام وجودش را تحت تسلط خود نگاه دارد."},{"book":"یعقوب","chapter":"3","verse":"3","text":"اسبی بزرگ را با دهنه‌ای کوچک مطیع خود می‌سازیم و او را به هر جا که بخواهیم می‌بریم."},{"book":"یعقوب","chapter":"3","verse":"4","text":"یک سُکّان کوچک، کشتی بزرگ را به هر سو که خواست ناخدا باشد، هدایت می‌کند حتی اگر بادی شدید بوزد."},{"book":"یعقوب","chapter":"3","verse":"5","text":"زبان نیز در بدن، عضوی کوچک است، اما چه لاف‌ها که نمی‌زند. جرقّه‌ای کوچک می‌تواند جنگل بزرگی را به آتش بکِشَد."},{"book":"یعقوب","chapter":"3","verse":"6","text":"زبان نیز همچون آتش است، و دنیایی از ناراستی در میان اندامهای بدن، که سر تا پای آن را آلوده می‌سازد، و کل مسیر زندگی‌مان را به آتش می‌کِشَد، و خودش نیز به آتش دوزخ خواهد سوخت."},{"book":"یعقوب","chapter":"3","verse":"7","text":"انسان توانسته است هرگونه حیوان وحشی، پرنده، خزنده و جاندار دریایی را رام کند، و بعد از این نیز رام خواهد کرد."},{"book":"یعقوب","chapter":"3","verse":"8","text":"اما زبان را هیچ انسانی نمی‌تواند رام کند. آن شرارتی است پرتلاطم و آشفته، و آکنده از زهری کشنده."},{"book":"یعقوب","chapter":"3","verse":"9","text":"با زبان خود، خداوند یعنی پدرمان را می‌ستاییم، و با همان نیز انسان‌ها را که شبیه به خدا آفریده شده‌اند، نفرین می‌کنیم."},{"book":"یعقوب","chapter":"3","verse":"10","text":"از همان دهان، هم برکت جاری می‌شود و هم لعنت. برادران و خواهران عزیزم، نباید چنین باشد."},{"book":"یعقوب","chapter":"3","verse":"11","text":"آیا امکان دارد از همان چشمه، هم آب شیرین بجوشد و هم آب شور؟"},{"book":"یعقوب","chapter":"3","verse":"12","text":"عزیزان من، آیا می‌توان زیتون را از درخت انجیر چید؟ یا انجیر را از تاک؟ چشمۀ آب شور نیز نمی‌تواند آب شیرین پدید آوَرَد."},{"book":"یعقوب","chapter":"3","verse":"13","text":"آیا در میان شما شخصی حکیم و فهیم هست؟ پس بگذارید دانایی و فهم خود را با شیوۀ زندگی خداپسندانه و با اعمالی برخاسته از فروتنی نشان دهد، فروتنی و تواضعی که ناشی از حکمت و فهم است."},{"book":"یعقوب","chapter":"3","verse":"14","text":"اما اگر در زندگی‌تان کینه و حسادت و خودخواهی وجود دارد، بیهوده سنگ عقل و خرد را به سینه نزنید، که این بدترین نوع دروغ می‌باشد؛"},{"book":"یعقوب","chapter":"3","verse":"15","text":"زیرا در آن خرد و حکمتی که خدا می‌بخشد، این گونه صفات ناپسند وجود ندارد، بلکه اینها دنیوی، غیرروحانی و شیطانی هستند."},{"book":"یعقوب","chapter":"3","verse":"16","text":"در واقع، هر جا که حسادت و جاه‌طلبی وجود دارد، هرج و مرج و هرگونه شرارت دیگر نیز بچشم می‌خورد."},{"book":"یعقوب","chapter":"3","verse":"17","text":"اما حکمتی که از آسمان می‌باشد، در وهلهٔ اول پاک و نجیب است، بعد صلح‌جو، مؤدب و ملایم؛ حاضر به گفتگو با دیگران و پذیرش نظرات ایشان است؛ لبریز از دلسوزی و اعمال نیک بوده، صمیمی، بی‌ریا و بی‌پرده می‌باشد."},{"book":"یعقوب","chapter":"3","verse":"18","text":"آنانی که صلح‌جو هستند، بذر صلح می‌کارند و عدالت درو می‌کنند."}]}