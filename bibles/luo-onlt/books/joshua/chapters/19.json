{"data":[{"book":"Joshua","chapter":"19","verse":"1","text":"Pok mar ariyo nobiro ne dhood Simeon, kaluwore gi anywola margi. Girkeni margi ne nitiere e piny jo-Juda."},{"book":"Joshua","chapter":"19","verse":"2","text":"Notingʼo:"},{"book":"Joshua","chapter":"19","verse":"3","text":"Hazar Shual, Bala, Ezem,"},{"book":"Joshua","chapter":"19","verse":"4","text":"Eltolad, Bethul, Horma,"},{"book":"Joshua","chapter":"19","verse":"5","text":"Ziklag, Beth Makaboth, Hazar Shusa,"},{"book":"Joshua","chapter":"19","verse":"6","text":"Beth Lebaoth kod Sharuhen. Giduto ne gin mier kod gwenge maromo apar gadek."},{"book":"Joshua","chapter":"19","verse":"7","text":"Mier mamoko ne gin: Ain, Rimon, Ether kod Ashan. Giduto ne gin mier kod gwenge maromo angʼwen,"},{"book":"Joshua","chapter":"19","verse":"8","text":"ka ok okwan mier matindo mokiewo kodgi mochopo nyaka Baalath Beer (ma bende iluongo ni Rama e piny Negev)."},{"book":"Joshua","chapter":"19","verse":"9","text":"Girkeni mar dhood Simeon nopognegi koa kuom pok mar jo-Juda, nikech pok mar Juda ne duongʼ mohewogi. Omiyo dhood Simeon noyudo pok margi koa e piny Juda."},{"book":"Joshua","chapter":"19","verse":"10","text":"Pok mar adek ne mar dhood Zebulun kaluwore anywolagi."},{"book":"Joshua","chapter":"19","verse":"11","text":"Koa yo podho chiengʼ nochiko Marala mochopo nyaka Dabesheth, kendo oyarore kochomo holo matut mantiere but Jokneam."},{"book":"Joshua","chapter":"19","verse":"12","text":"Nogomo kochiko yo wuok chiengʼ koa Sarid nyaka e piny Kisloth Tabor kendo odhi nyime nyaka Daberath mi ogik Jafia."},{"book":"Joshua","chapter":"19","verse":"13","text":"Bangʼe nodhi nyime gi yo wuok chiengʼ nyaka Gath Hefer kod Eth Kazin; bangʼe nowuok oko e Rimon mi ogomo yo Nea."},{"book":"Joshua","chapter":"19","verse":"14","text":"Bangʼ Nea, tongʼno nochomo yo nyandwat mochopo nyaka Hanathon bangʼe to ogik e holo mar Ifta El."},{"book":"Joshua","chapter":"19","verse":"15","text":"Pinyno notingʼo Katath, Nahalal, Shimron, Idala kod Bethlehem. Giduto ne gin mier kod gwenge apar gariyo."},{"book":"Joshua","chapter":"19","verse":"16","text":"Magi e mier matindo kod gwenge mane opog ne dhood Zebulun kaluwore gi anywolagi."},{"book":"Joshua","chapter":"19","verse":"17","text":"Pok mar angʼwen nomi dhood Isakar kaluwore gi anywola margi."},{"book":"Joshua","chapter":"19","verse":"18","text":"Pinyni notingʼo:"},{"book":"Joshua","chapter":"19","verse":"19","text":"Hafaraim, Shion, Anaharath,"},{"book":"Joshua","chapter":"19","verse":"20","text":"Rabith, Kishion, Ebez,"},{"book":"Joshua","chapter":"19","verse":"21","text":"Remeth, En Ganim, En Hada kod Beth Pazez."},{"book":"Joshua","chapter":"19","verse":"22","text":"Tongʼ pinyno nochopo nyaka Tabor, Shahazuma gi Beth Shemesh, mi ogik nyaka aora Jordan."},{"book":"Joshua","chapter":"19","verse":"23","text":"Magi e mier matindo kod gwenge mane opog ne dhood Isakar kaluwore gi anywolagi."},{"book":"Joshua","chapter":"19","verse":"24","text":"Pok mar abich nomi dhoot Asher kaluwore gi anywolagi."},{"book":"Joshua","chapter":"19","verse":"25","text":"Pinygi nopogi kama:"},{"book":"Joshua","chapter":"19","verse":"26","text":"Alamelek, Amad kod Mishal. To yo podho chiengʼ, tongʼ-gi nochopo Karmel gi Shihor Libnath."},{"book":"Joshua","chapter":"19","verse":"27","text":"Bangʼe tongʼno nochomo yo wuok chiengʼ mochopo nyaka Beth Dagon koluwo Zebulun gi Holo mar Ifta El, kochomo yo nyandwat nyaka Beth Emek gi Neyel kokalo e bath Kabul."},{"book":"Joshua","chapter":"19","verse":"28","text":"Nodhi nyaka Abdon, Rehob, Hamon kod Kana, mochopo nyaka Sidon Maduongʼ."},{"book":"Joshua","chapter":"19","verse":"29","text":"Bangʼe nodwok tongʼno chien nyaka Rama modhi nyaka e dala maduongʼ mar Turo mochiel gohinga, mogomo kochiko Hosa koluwo dho nam e gwengʼ mar Akzib,"},{"book":"Joshua","chapter":"19","verse":"30","text":"Uma, Afek kod Rehob."},{"book":"Joshua","chapter":"19","verse":"31","text":"Magi e mier matindo kod gwenge mane opog ne dhood Asher kaluwore gi anywolagi."},{"book":"Joshua","chapter":"19","verse":"32","text":"Pok mar auchiel nomi dhood Naftali, kaluwore gi anywolagi."},{"book":"Joshua","chapter":"19","verse":"33","text":"Tongʼ-gi nochakore Helef modhi nyaka kar yien maduongʼ man Zananim, koluwo Adami Nekeb gi Jabnel mochopo Lakum kendo gikone ne en aora Jordan."},{"book":"Joshua","chapter":"19","verse":"34","text":"Tongʼno noluwo yo podho chiengʼ kokadho Aznoth Tabor kendo owuok Hukok. Gi yo milambo tongʼno nokiewo gi Zebulun, to yo podho chiengʼ nokiewo gi Asher; to yo wuok chiengʼ nokiewo gi aora Jordan."},{"book":"Joshua","chapter":"19","verse":"35","text":"Mier mane ochiel gohinga ne gin: Zidin, Zer, Hamath, Rakath, Kinereth,"},{"book":"Joshua","chapter":"19","verse":"36","text":"Adama, Rama, Hazor,"},{"book":"Joshua","chapter":"19","verse":"37","text":"Kedesh, Edrei, En Hazor,"},{"book":"Joshua","chapter":"19","verse":"38","text":"Iron, Migdal El, Horem, Beth Anath kod Beth Shemesh."},{"book":"Joshua","chapter":"19","verse":"39","text":"Magi e mier matindo kod gwenge mane opog ne dhood Naftali, kaluwore gi anywolagi."},{"book":"Joshua","chapter":"19","verse":"40","text":"Pok mar abiriyo nomi dhood Dan, kaluwore gi anywola margi."},{"book":"Joshua","chapter":"19","verse":"41","text":"Kuonde mane opog-gi ne gin:"},{"book":"Joshua","chapter":"19","verse":"42","text":"Shalabin, Aijalon, Ithla,"},{"book":"Joshua","chapter":"19","verse":"43","text":"Elon, Timna, Ekron,"},{"book":"Joshua","chapter":"19","verse":"44","text":"Elteke, Gibethon, Baalath,"},{"book":"Joshua","chapter":"19","verse":"45","text":"Jehud, Bene Berak, Gath Rimon,"},{"book":"Joshua","chapter":"19","verse":"46","text":"Me Jarkon kod Rakon, to gi kama omanyore gi Jopa."},{"book":"Joshua","chapter":"19","verse":"47","text":"To dhood Dan ne nigi pek kuom kawo pok mar pinygi, omiyo negidhi ma gimonjo Leshem mi gikawe, bangʼe ginegogi gi ligangla. Negidak Leshem kendo ma gichake ni Dan mane en kwargi."},{"book":"Joshua","chapter":"19","verse":"48","text":"Magi e mier matindo kod gwenge mane opog ne dhood Dan, kaluwore gi anywolagi."},{"book":"Joshua","chapter":"19","verse":"49","text":"Kane gisetieko pogo pinyno e migepe ka migepe, jo-Israel nomiyo Joshua wuod Nun pok e diergi,"},{"book":"Joshua","chapter":"19","verse":"50","text":"mana kaka Jehova Nyasaye nosechiko. Negimiye dalano mane okwayogi, ma en, Timnath Sera manie piny Efraim. Kuom mano, nogero dala kanyo modakie."},{"book":"Joshua","chapter":"19","verse":"51","text":"Magi e pok mane Eliazar jadolo, Joshua wuod Nun kod jotelo mag dhout Israel nopogo lowo gombulu ka gin Shilo e nyim Jehova Nyasaye e dhoranga Hemb Romo. Omiyo negitieko pogo pinyno."}]}