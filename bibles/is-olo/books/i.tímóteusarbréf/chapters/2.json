{"data":[{"book":"I. Tímóteusarbréf","chapter":"2","verse":"1","text":"Hér koma svo fyrirmæli mín:"},{"book":"I. Tímóteusarbréf","chapter":"2","verse":"2","text":"Þannig skaltu biðja fyrir konungum og öllu fólki í valdastöðum, eða sem hefur mikla ábyrgð, svo að við fáum að lifa heiðvirðu lífi í friði og ró og iðka trú okkar."},{"book":"I. Tímóteusarbréf","chapter":"2","verse":"3","text":"Slíkt er gott og velþóknanlegt Guði, frelsara okkar,"},{"book":"I. Tímóteusarbréf","chapter":"2","verse":"4","text":"því hann vill að allir frelsist og læri að þekkja sannleikann."},{"book":"I. Tímóteusarbréf","chapter":"2","verse":"5","text":"En sannleikurinn er þessi: Það er aðeins til einn Guð og sá sem vísar mönnunum veginn til hans er maðurinn Jesús Kristur,"},{"book":"I. Tímóteusarbréf","chapter":"2","verse":"6","text":"– þess vegna gaf hann líf sitt í dauðann fyrir mannkynið. Þetta er boðskapurinn, sem Guð flutti heiminum, þegar rétti tíminn kom."},{"book":"I. Tímóteusarbréf","chapter":"2","verse":"7","text":"Síðan var ég valinn – og ég segi satt frá – til að vera sendiboði og þjónn Guðs, flytja heiðingjunum þennan sannleika og boða þeim áform Guðs um það hvernig við frelsumst fyrir trú."},{"book":"I. Tímóteusarbréf","chapter":"2","verse":"8","text":"Samkvæmt þessu vil ég að karlmenn alls staðar, biðjist hvarvetna fyrir og lyfti heilögum höndum í bæn til Guðs, án reiði og þrætu."},{"book":"I. Tímóteusarbréf","chapter":"2","verse":"9-10","text":"Sama er að segja um konurnar. Þær eiga að vera hæglátar, næmar á góða siði og snyrtilegan klæðaburð. Trúaðar konur eiga að vekja athygli fyrir hlýleik og góða framkomu en ekki hárgreiðslu, skartgripi eða dýran klæðnað."},{"book":"I. Tímóteusarbréf","chapter":"2","verse":"11","text":"Konur ættu að hlusta og læra í kyrrþey og auðmýkt."},{"book":"I. Tímóteusarbréf","chapter":"2","verse":"12","text":"Ég leyfi konum ekki að uppfræða karlmenn eða taka sér vald yfir þeim. Þær eiga að vera kyrrlátar."},{"book":"I. Tímóteusarbréf","chapter":"2","verse":"13","text":"Hvers vegna? Vegna þess að fyrst skapaði Guð Adam en síðan Evu."},{"book":"I. Tímóteusarbréf","chapter":"2","verse":"14","text":"Og ekki var það Adam sem lét blekkjast af Satan, heldur Eva og afleiðingin var syndin."},{"book":"I. Tímóteusarbréf","chapter":"2","verse":"15","text":"En Kristur fæddist inn í þennan heim og hann mun frelsa sálir kvenna, ef þær treysta honum og lifa hógværu lífi í helgun og kærleika."}]}