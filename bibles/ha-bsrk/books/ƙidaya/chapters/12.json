{"data":[{"book":"Ƙidaya","chapter":"12","verse":"1","text":"Miriyam da Haruna suka fara zargin Musa saboda matarsa ’yar ƙasar Kush da ya aura."},{"book":"Ƙidaya","chapter":"12","verse":"2","text":"Suka ce, “Ubangiji ya yi magana ta wurin Musa ne kaɗai? Ashe, bai yi magana ta wurinmu mu ma ba?” Ubangiji kuwa ya ji wannan."},{"book":"Ƙidaya","chapter":"12","verse":"3","text":"(Musa kuwa mutum ne mai tawali’u ƙwarai, mafi tawali’u fiye da kowane mutum a duniya.)"},{"book":"Ƙidaya","chapter":"12","verse":"4","text":"Nan da nan Ubangiji ya ce wa Musa, da Haruna da kuma Miriyam, “Ku fita ku tafi Tentin Sujada, dukanku uku.” Sai dukansu uku suka tafi."},{"book":"Ƙidaya","chapter":"12","verse":"5","text":"Sai Ubangiji ya sauko a cikin ginshiƙin girgije; ya tsaya a bakin ƙofar Tenti, ya kira Haruna da Miriyam. Sa’ad da su biyu suka gusa gaba,"},{"book":"Ƙidaya","chapter":"12","verse":"6","text":"sai ya ce, “Ku ji abin da zan faɗa,"},{"book":"Ƙidaya","chapter":"12","verse":"7","text":"Amma ba haka nake magana da Musa bawana ba;"},{"book":"Ƙidaya","chapter":"12","verse":"8","text":"Da shi nake magana fuska da fuska,"},{"book":"Ƙidaya","chapter":"12","verse":"9","text":"Sai fushin Ubangiji ya yi ƙuna a kansu, ya kuma rabu da su."},{"book":"Ƙidaya","chapter":"12","verse":"10","text":"Da girgijen ya tashi daga bisa Tentin, sai ga Miriyam tsaye, kuturwa, fari fat. Haruna kuwa ya juya wajenta ya ga ta kuturce;"},{"book":"Ƙidaya","chapter":"12","verse":"11","text":"sai Haruna ya ce wa Musa, “Ranka yă daɗe, ina roƙonka kada ka hukunta mu, gama zunubin da muka yi, mun yi ne cikin wauta."},{"book":"Ƙidaya","chapter":"12","verse":"12","text":"Kada ka sa ta zama kamar haifaffen mataccen jariri daga cikin mahaifiya wanda rabin jikin ruɓaɓɓe ne.”"},{"book":"Ƙidaya","chapter":"12","verse":"13","text":"Saboda haka sai Musa ya yi kuka ga Ubangiji ya ce, “Ya Allah, ina roƙonka ka warkar da ita!”"},{"book":"Ƙidaya","chapter":"12","verse":"14","text":"Sai Ubangiji ya ce wa Musa, “Da a ce mahaifinta ne ya tofa mata miyau a fuskarta, ashe, ba za tă ji kunya har kwana bakwai ba? A fitar da ita bayan sansani kwana bakwai; bayan haka za a iya dawo da ita.”"},{"book":"Ƙidaya","chapter":"12","verse":"15","text":"Haka aka fitar da Miriyam bayan sansani kwana bakwai, mutane kuwa ba su ci gaba da tafiya ba sai da aka dawo da ita."},{"book":"Ƙidaya","chapter":"12","verse":"16","text":"Bayan haka sai mutane suka bar Hazerot suka sauka a Hamadan Faran."}]}