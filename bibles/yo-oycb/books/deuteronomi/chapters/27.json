{"data":[{"book":"Deuteronomi","chapter":"27","verse":"1","text":"Mose àti àwọn àgbàgbà Israẹli pàṣẹ fún àwọn ènìyàn pé, “Pa gbogbo àṣẹ tí mo fún ọ lónìí mọ́."},{"book":"Deuteronomi","chapter":"27","verse":"2","text":"Nígbà tí o bá ti kọjá a Jordani sí inú ilẹ̀ tí Olúwa Ọlọ́run rẹ ń fún ọ, gbé kalẹ̀ lára àwọn òkúta ńlá àti aṣọ ìlekè rẹ pẹ̀lú ẹfun."},{"book":"Deuteronomi","chapter":"27","verse":"3","text":"Kí ìwọ kí ó kọ gbogbo ọ̀rọ̀ òfin yìí sára wọn nígbà tí ìwọ bá ti ń rékọjá láti wọ ilẹ̀ tí Olúwa Ọlọ́run rẹ ń fún ọ, ilẹ̀ tí ó ń sàn fún wàrà àti oyin, gẹ́gẹ́ bí Olúwa Ọlọ́run àwọn baba yín ti ṣèlérí fún ọ."},{"book":"Deuteronomi","chapter":"27","verse":"4","text":"Àti nígbà tí o bá ti kọjá a Jordani, kí o gbé òkúta yìí kalẹ̀ sórí i Ebali, bí mo ti pa à láṣẹ fún ọ lónìí, kí o sì wọ̀ wọ́n pẹ̀lú ẹfun."},{"book":"Deuteronomi","chapter":"27","verse":"5","text":"Kọ́ pẹpẹ síbẹ̀ fún Olúwa Ọlọ́run rẹ, pẹpẹ òkúta. Má ṣe lo ohun èlò irin lórí wọn."},{"book":"Deuteronomi","chapter":"27","verse":"6","text":"Kí ìwọ kí ó mọ pẹpẹ pẹ̀lú òkúta àìgbẹ́ fún Olúwa Ọlọ́run rẹ, kí ìwọ kí ó sì máa rú ẹbọ sísun ni orí rẹ̀ fún Olúwa Ọlọ́run rẹ."},{"book":"Deuteronomi","chapter":"27","verse":"7","text":"Rú ẹbọ àlàáfíà níbẹ̀ kí o jẹ wọ́n, kí o sì yọ̀ níwájú Olúwa Ọlọ́run rẹ."},{"book":"Deuteronomi","chapter":"27","verse":"8","text":"Kí o sì kọ gbogbo àwọn ọ̀rọ̀ òfin yìí ketekete sórí òkúta tí ó ti gbé kalẹ̀.”"},{"book":"Deuteronomi","chapter":"27","verse":"9","text":"Nígbà náà ni Mose àti àwọn àlùfáà tí wọ́n jẹ́ ọmọ Lefi, sọ fún Israẹli pé, “Ẹ dákẹ́ ẹ̀yin Israẹli, kí ẹ sì fetísílẹ̀! O ti wá di ènìyàn Olúwa Ọlọ́run rẹ báyìí."},{"book":"Deuteronomi","chapter":"27","verse":"10","text":"Gbọ́rọ̀ sí Olúwa Ọlọ́run rẹ kí o sì tẹ̀lé àṣẹ àti òfin rẹ̀ tí mo ń fi fún ọ lónìí.”"},{"book":"Deuteronomi","chapter":"27","verse":"11","text":"Ní ọjọ́ kan náà Mose pàṣẹ fún àwọn ènìyàn pé."},{"book":"Deuteronomi","chapter":"27","verse":"12","text":"Nígbà tí ìwọ bá ti kọjá a Jordani, àwọn ẹ̀yà yìí yóò dúró lórí òkè Gerisimu láti súre fún àwọn ènìyàn: Simeoni, Lefi, Juda, Isakari, Josẹfu àti Benjamini."},{"book":"Deuteronomi","chapter":"27","verse":"13","text":"Àwọn ẹ̀yà yìí yóò dúró lórí òkè Ebali láti gé ègún: Reubeni, Gadi, àti Aṣeri, àti Sebuluni, Dani, àti Naftali."},{"book":"Deuteronomi","chapter":"27","verse":"14","text":"Àwọn ẹ̀yà Lefi yóò ké sí gbogbo ènìyàn Israẹli ní ohùn òkè:"},{"book":"Deuteronomi","chapter":"27","verse":"15","text":"“Ègún ni fún ọkùnrin náà tí ó fín ère tàbí gbẹ́ òrìṣà ohun tí ó jẹ́ ìríra níwájú Olúwa, iṣẹ́ ọwọ́ oníṣọ̀nà tí ó gbé kalẹ̀ ní ìkọ̀kọ̀.”"},{"book":"Deuteronomi","chapter":"27","verse":"16","text":"“Ègún ni fún ọkùnrin náà tí ó dójútì baba tàbí ìyá rẹ̀.”"},{"book":"Deuteronomi","chapter":"27","verse":"17","text":"“Ègún ni fún ọkùnrin náà tí ó yí òkúta ààlà aládùúgbò o rẹ̀.”"},{"book":"Deuteronomi","chapter":"27","verse":"18","text":"“Ègún ni fún ọkùnrin náà tí ó ṣi afọ́jú lọ́nà ní ojú ọ̀nà.”"},{"book":"Deuteronomi","chapter":"27","verse":"19","text":"“Ègún ni fún ọkùnrin náà tí ó yí ìdájọ́ po fún àlejò, aláìní baba tàbí opó.”"},{"book":"Deuteronomi","chapter":"27","verse":"20","text":"“Ègún ni fún ọkùnrin náà tí ó dùbúlẹ̀ pẹ̀lú ìyàwó baba rẹ̀, nítorí ó ti dójúti ibùsùn baba rẹ̀.”"},{"book":"Deuteronomi","chapter":"27","verse":"21","text":"“Ègún ni fún ọkùnrin náà tí ó ní ìbálòpọ̀ pẹ̀lú ẹranko.”"},{"book":"Deuteronomi","chapter":"27","verse":"22","text":"“Ègún ni fún ọkùnrin náà tí ó dùbúlẹ̀ pẹ̀lú arábìnrin rẹ̀, ọmọbìnrin baba rẹ̀ tàbí ọmọbìnrin ìyá rẹ̀.”"},{"book":"Deuteronomi","chapter":"27","verse":"23","text":"“Ègún ni fún ọkùnrin náà tí ó dùbúlẹ̀ pẹ̀lú ìyá ìyàwó o rẹ̀.”"},{"book":"Deuteronomi","chapter":"27","verse":"24","text":"“Ègún ni fún ọkùnrin náà tí ó pa aládùúgbò rẹ̀ ní ìkọ̀kọ̀.”"},{"book":"Deuteronomi","chapter":"27","verse":"25","text":"“Ègún ni fún ọkùnrin náà tí ó gba àbẹ̀tẹ́lẹ̀ láti pa ènìyàn láìjẹ̀bi.”"},{"book":"Deuteronomi","chapter":"27","verse":"26","text":"“Ègún ni fún ọkùnrin náà tí kò gbé ọ̀rọ̀ òfin yìí ró nípa ṣíṣe wọ́n.”"}]}