{"data":[{"book":"Jelenések","chapter":"14","verse":"1","text":"És láttam, és íme egy Bárány állt a Sion hegyén és vele száznegyvennégyezren, akiknek homlokára volt írva az ő Atyjának neve."},{"book":"Jelenések","chapter":"14","verse":"2","text":"És szózatot hallottam az égből, mint sok vizek zúgását, és mint nagy mennydörgés hangját, és hárfásoknak hangját hallottam, akik hárfájukkal hárfáztak."},{"book":"Jelenések","chapter":"14","verse":"3","text":"És valami új éneket énekeltek a királyi szék előtt és a négy élőlény előtt és a vének előtt, és senki sem tanulhatta meg azt az éneket, csak a száznegyvennégyezer, akik áron vétettek meg a földről."},{"book":"Jelenések","chapter":"14","verse":"4","text":"Ezek azok, akik nőkkel nem szennyezték be magukat, mert szüzek. Ezek azok, akik követik a Bárányt, bárhová megy. Ezek áron vétettek meg az emberek közül első zsengéül Istennek és a Báránynak."},{"book":"Jelenések","chapter":"14","verse":"5","text":"Szájukban nem találtatott hazugság, feddhetetlenek Isten királyi széke előtt."},{"book":"Jelenések","chapter":"14","verse":"6","text":"És láttam egy másik angyalt repülni az ég közepén, akinél az örökkévaló evangélium volt, hogy a föld lakosainak hirdesse az evangéliumot és minden nemzetségnek és törzsnek és nyelvnek és népnek."},{"book":"Jelenések","chapter":"14","verse":"7","text":"Hangos szóval ezt mondta: „Féljétek az Istent, és neki adjatok dicsőséget, mert eljött ítéletének órája és imádjátok őt, aki teremtette a mennyet és a földet és a tengert és a vizek forrásait“."},{"book":"Jelenések","chapter":"14","verse":"8","text":"És egy második angyal követte őt, aki így szólt: „Leomlott, leomlott Babilon, a nagy város! Mert paráznaságának haragborából adott inni minden pogány népnek“."},{"book":"Jelenések","chapter":"14","verse":"9","text":"És egy harmadik angyal is követte őket, és hangosan így szólt: „Ha valaki imádja a fenevadat és annak képét, és bélyegét felveszi homlokára vagy kezére,"},{"book":"Jelenések","chapter":"14","verse":"10","text":"az is iszik Isten haragjának borából, amely elegyítetlenül töltetett haragjának poharába és kínozni fogják tűzzel és kénkővel a szent angyalok és a Bárány előtt."},{"book":"Jelenések","chapter":"14","verse":"11","text":"Kínlódásuk füstje felmegy örökkön örökké, és nem lesz nyugalmuk éjjel és nappal, akik imádják a fenevadat és annak képét, és ha felveszik az ő nevének bélyegét."},{"book":"Jelenések","chapter":"14","verse":"12","text":"Itt van helye a szentek békességes tűrésének, akik megtartják Isten parancsolatait és Jézus hitét!“"},{"book":"Jelenések","chapter":"14","verse":"13","text":"És az égből szózatot hallottam, amely ezt mondta nekem: „Írd meg: Boldogok, a halottak, akik az Úrban halnak meg mostantól fogva."},{"book":"Jelenések","chapter":"14","verse":"14","text":"És láttam, és íme volt egy fehér felhő és a felhőn ült valaki, hasonló az Emberfiához, a fején arany korona volt, és a kezében éles sarló."},{"book":"Jelenések","chapter":"14","verse":"15","text":"És egy másik angyal jött ki a templomból, hangosan kiáltva annak, aki a felhőn ült: „Lendítsd meg a sarlódat és arass, mert a földnek aratni valója beérett“."},{"book":"Jelenések","chapter":"14","verse":"16","text":"A felhőn ülő sarlóját a földre dobta és learatta a földet."},{"book":"Jelenések","chapter":"14","verse":"17","text":"És másik angyal is jött ki a mennyben lévő templomból és annál is éles sarló volt."},{"book":"Jelenések","chapter":"14","verse":"18","text":"Az oltártól ismét egy másik angyal jött ki, akinek hatalma volt a tűzön, és hangosan kiáltott annak, akinél az éles sarló volt, és így szólt: „Lendítsd meg a te éles sarlódat és szedd le a föld szőlőjének fürtjeit, mert megértek a szemei“."},{"book":"Jelenések","chapter":"14","verse":"19","text":"Ledobta azért az angyal éles sarlóját a földre, és a föld szőlőit megszedte, és belevetette Isten haragjának nagy borsajtójába."},{"book":"Jelenések","chapter":"14","verse":"20","text":"Megtaposták a borsajtót a városon kívül és vér jött ki a borsajtóból, amely a lovak zablájáig ért, ezerhatszáz futamnyira."}]}