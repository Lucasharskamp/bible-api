{"data":[{"book":"mathiḥ","chapter":"11","verse":"1","text":"itthaṁ yīśuḥ svadvādaśaśiṣyāṇāmājñāpanaṁ samāpya purē pura upadēṣṭuṁ susaṁvādaṁ pracārayituṁ tatsthānāt pratasthē|"},{"book":"mathiḥ","chapter":"11","verse":"2","text":"anantaraṁ yōhan kārāyāṁ tiṣṭhan khriṣṭasya karmmaṇāṁ vārttaṁ prāpya yasyāgamanavārttāsīt saēva kiṁ tvaṁ? vā vayamanyam apēkṣiṣyāmahē?"},{"book":"mathiḥ","chapter":"11","verse":"3","text":"ētat praṣṭuṁ nijau dvau śiṣyau prāhiṇōt|"},{"book":"mathiḥ","chapter":"11","verse":"4","text":"yīśuḥ pratyavōcat, andhā nētrāṇi labhantē, khañcā gacchanti, kuṣṭhinaḥ svasthā bhavanti, badhirāḥ śr̥ṇvanti, mr̥tā jīvanta uttiṣṭhanti, daridrāṇāṁ samīpē susaṁvādaḥ pracāryyata,"},{"book":"mathiḥ","chapter":"11","verse":"5","text":"ētāni yadyad yuvāṁ śr̥ṇuthaḥ paśyathaśca gatvā tadvārttāṁ yōhanaṁ gadataṁ|"},{"book":"mathiḥ","chapter":"11","verse":"6","text":"yasyāhaṁ na vighnībhavāmi, saēva dhanyaḥ|"},{"book":"mathiḥ","chapter":"11","verse":"7","text":"anantaraṁ tayōḥ prasthitayō ryīśu ryōhanam uddiśya janān jagāda, yūyaṁ kiṁ draṣṭuṁ vahirmadhyēprāntaram agacchata? kiṁ vātēna kampitaṁ nalaṁ?"},{"book":"mathiḥ","chapter":"11","verse":"8","text":"vā kiṁ vīkṣituṁ vahirgatavantaḥ? kiṁ parihitasūkṣmavasanaṁ manujamēkaṁ? paśyata, yē sūkṣmavasanāni paridadhati, tē rājadhānyāṁ tiṣṭhanti|"},{"book":"mathiḥ","chapter":"11","verse":"9","text":"tarhi yūyaṁ kiṁ draṣṭuṁ bahiragamata, kimēkaṁ bhaviṣyadvādinaṁ? tadēva satyaṁ| yuṣmānahaṁ vadāmi, sa bhaviṣyadvādinōpi mahān;"},{"book":"mathiḥ","chapter":"11","verse":"10","text":"yataḥ, paśya svakīyadūtōyaṁ tvadagrē prēṣyatē mayā| sa gatvā tava panthānaṁ smayak pariṣkariṣyati|| ētadvacanaṁ yamadhi likhitamāstē sō'yaṁ yōhan|"},{"book":"mathiḥ","chapter":"11","verse":"11","text":"aparaṁ yuṣmānahaṁ tathyaṁ bravīmi, majjayitu ryōhanaḥ śrēṣṭhaḥ kōpi nārītō nājāyata; tathāpi svargarājyamadhyē sarvvēbhyō yaḥ kṣudraḥ sa yōhanaḥ śrēṣṭhaḥ|"},{"book":"mathiḥ","chapter":"11","verse":"12","text":"aparañca ā yōhanō'dya yāvat svargarājyaṁ balādākrāntaṁ bhavati ākraminaśca janā balēna tadadhikurvvanti|"},{"book":"mathiḥ","chapter":"11","verse":"13","text":"yatō yōhanaṁ yāvat sarvvabhaviṣyadvādibhi rvyavasthayā ca upadēśaḥ prākāśyata|"},{"book":"mathiḥ","chapter":"11","verse":"14","text":"yadi yūyamidaṁ vākyaṁ grahītuṁ śaknutha, tarhi śrēyaḥ, yasyāgamanasya vacanamāstē sō'yam ēliyaḥ|"},{"book":"mathiḥ","chapter":"11","verse":"15","text":"yasya śrōtuṁ karṇau staḥ sa śr̥ṇōtu|"},{"book":"mathiḥ","chapter":"11","verse":"16","text":"ētē vidyamānajanāḥ kai rmayōpamīyantē? yē bālakā haṭṭa upaviśya svaṁ svaṁ bandhumāhūya vadanti,"},{"book":"mathiḥ","chapter":"11","verse":"17","text":"vayaṁ yuṣmākaṁ samīpē vaṁśīravādayāma, kintu yūyaṁ nānr̥tyata; yuṣmākaṁ samīpē ca vayamarōdima, kintu yūyaṁ na vyalapata, tādr̥śai rbālakaista upamāyiṣyantē|"},{"book":"mathiḥ","chapter":"11","verse":"18","text":"yatō yōhan āgatya na bhuktavān na pītavāṁśca, tēna lōkā vadanti, sa bhūtagrasta iti|"},{"book":"mathiḥ","chapter":"11","verse":"19","text":"manujasuta āgatya bhuktavān pītavāṁśca, tēna lōkā vadanti, paśyata ēṣa bhōktā madyapātā caṇḍālapāpināṁ bandhaśca, kintu jñāninō jñānavyavahāraṁ nirdōṣaṁ jānanti|"},{"book":"mathiḥ","chapter":"11","verse":"20","text":"sa yatra yatra purē bahvāścaryyaṁ karmma kr̥tavān, tannivāsināṁ manaḥparāvr̥ttyabhāvāt tāni nagarāṇi prati hantētyuktā kathitavān,"},{"book":"mathiḥ","chapter":"11","verse":"21","text":"hā kōrāsīn, hā baitsaidē, yuṣmanmadhyē yadyadāścaryyaṁ karmma kr̥taṁ yadi tat sōrasīdōnnagara akāriṣyata, tarhi pūrvvamēva tannivāsinaḥ śāṇavasanē bhasmani cōpaviśantō manāṁsi parāvarttiṣyanta|"},{"book":"mathiḥ","chapter":"11","verse":"22","text":"tasmādahaṁ yuṣmān vadāmi, vicāradinē yuṣmākaṁ daśātaḥ sōrasīdōnō rdaśā sahyatarā bhaviṣyati|"},{"book":"mathiḥ","chapter":"11","verse":"23","text":"aparañca bata kapharnāhūm, tvaṁ svargaṁ yāvadunnatōsi, kintu narakē nikṣēpsyasē, yasmāt tvayi yānyāścaryyāṇi karmmaṇyakāriṣata, yadi tāni sidōmnagara akāriṣyanta, tarhi tadadya yāvadasthāsyat|"},{"book":"mathiḥ","chapter":"11","verse":"24","text":"kintvahaṁ yuṣmān vadāmi, vicāradinē tava daṇḍataḥ sidōmō daṇḍō sahyatarō bhaviṣyati|"},{"book":"mathiḥ","chapter":"11","verse":"25","text":"ētasminnēva samayē yīśuḥ punaruvāca, hē svargapr̥thivyōrēkādhipatē pitastvaṁ jñānavatō viduṣaśca lōkān pratyētāni na prakāśya bālakān prati prakāśitavān, iti hētōstvāṁ dhanyaṁ vadāmi|"},{"book":"mathiḥ","chapter":"11","verse":"26","text":"hē pitaḥ, itthaṁ bhavēt yata idaṁ tvadr̥ṣṭāvuttamaṁ|"},{"book":"mathiḥ","chapter":"11","verse":"27","text":"pitrā mayi sarvvāṇi samarpitāni, pitaraṁ vinā kōpi putraṁ na jānāti, yān prati putrēṇa pitā prakāśyatē tān vinā putrād anyaḥ kōpi pitaraṁ na jānāti|"},{"book":"mathiḥ","chapter":"11","verse":"28","text":"hē pariśrāntā bhārākrāntāśca lōkā yūyaṁ matsannidhim āgacchata, ahaṁ yuṣmān viśramayiṣyāmi|"},{"book":"mathiḥ","chapter":"11","verse":"29","text":"ahaṁ kṣamaṇaśīlō namramanāśca, tasmāt mama yugaṁ svēṣāmupari dhārayata mattaḥ śikṣadhvañca, tēna yūyaṁ svē svē manasi viśrāmaṁ lapsyadhbē|"},{"book":"mathiḥ","chapter":"11","verse":"30","text":"yatō mama yugam anāyāsaṁ mama bhāraśca laghuḥ|"}]}