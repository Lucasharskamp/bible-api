{"data":[{"book":"ज़बूर","chapter":"50","verse":"1","text":"आसफ़ का ज़बूर।"},{"book":"ज़बूर","chapter":"50","verse":"2","text":"अल्लाह का नूर सिय्यून से चमक उठा है, उस पहाड़ से जो कामिल हुस्न का इज़हार है।"},{"book":"ज़बूर","chapter":"50","verse":"3","text":"हमारा ख़ुदा आ रहा है, वह ख़ामोश नहीं रहेगा। उसके आगे आगे सब कुछ भस्म हो रहा है, उसके इर्दगिर्द तेज़ आँधी चल रही है।"},{"book":"ज़बूर","chapter":"50","verse":"4","text":"वह आसमानो-ज़मीन को आवाज़ देता है, “अब मैं अपनी क़ौम की अदालत करूँगा।"},{"book":"ज़बूर","chapter":"50","verse":"5","text":"मेरे ईमानदारों को मेरे हुज़ूर जमा करो, उन्हें जिन्होंने क़ुरबानियाँ पेश करके मेरे साथ अहद बाँधा है।”"},{"book":"ज़बूर","chapter":"50","verse":"6","text":"आसमान उस की रास्ती का एलान करेंगे, क्योंकि अल्लाह ख़ुद इनसाफ़ करनेवाला है। (सिलाह)"},{"book":"ज़बूर","chapter":"50","verse":"7","text":"“ऐ मेरी क़ौम, सुन! मुझे बात करने दे। ऐ इसराईल, मैं तेरे ख़िलाफ़ गवाही दूँगा। मैं अल्लाह तेरा ख़ुदा हूँ।"},{"book":"ज़बूर","chapter":"50","verse":"8","text":"मैं तुझे तेरी ज़बह की क़ुरबानियों के बाइस मलामत नहीं कर रहा। तेरी भस्म होनेवाली क़ुरबानियाँ तो मुसलसल मेरे सामने हैं।"},{"book":"ज़बूर","chapter":"50","verse":"9","text":"न मैं तेरे घर से बैल लूँगा, न तेरे बाड़ों से बकरे।"},{"book":"ज़बूर","chapter":"50","verse":"10","text":"क्योंकि जंगल के तमाम जानदार मेरे ही हैं, हज़ारों पहाड़ियों पर बसनेवाले जानवर मेरे ही हैं।"},{"book":"ज़बूर","chapter":"50","verse":"11","text":"मैं पहाड़ों के हर परिंदे को जानता हूँ, और जो भी मैदानों में हरकत करता है वह मेरा है।"},{"book":"ज़बूर","chapter":"50","verse":"12","text":"अगर मुझे भूक लगती तो मैं तुझे न बताता, क्योंकि ज़मीन और जो कुछ उस पर है मेरा है।"},{"book":"ज़बूर","chapter":"50","verse":"13","text":"क्या तू समझता है कि मैं साँडों का गोश्त खाना या बकरों का ख़ून पीना चाहता हूँ?"},{"book":"ज़बूर","chapter":"50","verse":"14","text":"अल्लाह को शुक्रगुज़ारी की क़ुरबानी पेश कर, और वह मन्नत पूरी कर जो तूने अल्लाह तआला के हुज़ूर मानी है।"},{"book":"ज़बूर","chapter":"50","verse":"15","text":"मुसीबत के दिन मुझे पुकार। तब मैं तुझे नजात दूँगा और तू मेरी तमजीद करेगा।”"},{"book":"ज़बूर","chapter":"50","verse":"16","text":"लेकिन बेदीन से अल्लाह फ़रमाता है, “मेरे अहकाम सुनाने और मेरे अहद का ज़िक्र करने का तेरा क्या हक़ है?"},{"book":"ज़बूर","chapter":"50","verse":"17","text":"तू तो तरबियत से नफ़रत करता और मेरे फ़रमान कचरे की तरह अपने पीछे फेंक देता है।"},{"book":"ज़बूर","chapter":"50","verse":"18","text":"किसी चोर को देखते ही तू उसका साथ देता है, तू ज़िनाकारों से रिफ़ाक़त रखता है।"},{"book":"ज़बूर","chapter":"50","verse":"19","text":"तू अपने मुँह को बुरे काम के लिए इस्तेमाल करता, अपनी ज़बान को धोका देने के लिए तैयार रखता है।"},{"book":"ज़बूर","chapter":"50","verse":"20","text":"तू दूसरों के पास बैठकर अपने भाई के ख़िलाफ़ बोलता है, अपनी ही माँ के बेटे पर तोहमत लगाता है।"},{"book":"ज़बूर","chapter":"50","verse":"21","text":"यह कुछ तूने किया है, और मैं ख़ामोश रहा। तब तू समझा कि मैं बिलकुल तुझ जैसा हूँ। लेकिन मैं तुझे मलामत करूँगा, तेरे सामने ही मामला तरतीब से सुनाऊँगा।"},{"book":"ज़बूर","chapter":"50","verse":"22","text":"तुम जो अल्लाह को भूले हुए हो, बात समझ लो, वरना मैं तुम्हें फाड़ डालूँगा। उस वक़्त कोई नहीं होगा जो तुम्हें बचाए।"},{"book":"ज़बूर","chapter":"50","verse":"23","text":"जो शुक्रगुज़ारी की क़ुरबानी पेश करे वह मेरी ताज़ीम करता है। जो मुसम्मम इरादे से ऐसी राह पर चले उसे मैं अल्लाह की नजात दिखाऊँगा।”"}]}