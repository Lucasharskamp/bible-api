{"data":[{"book":"1 Korintiyawa","chapter":"1","verse":"1","text":"Bulus, wanda aka kira domin yă zama manzon Kiristi Yesu, bisa ga nufin Allah, da kuma ɗan’uwanmu Sostenes,"},{"book":"1 Korintiyawa","chapter":"1","verse":"2","text":"Zuwa ga ikkilisiyar Allah da take a Korint, da waɗanda aka tsarkake cikin Kiristi Yesu, aka kuma kira domin su zama masu tsarki, tare da dukan waɗanda suke ko’ina da suke kiran sunan Ubangijinmu Yesu Kiristi, Ubangijinsu da kuma namu."},{"book":"1 Korintiyawa","chapter":"1","verse":"3","text":"Alheri da salama daga Allah Ubanmu, da Ubangiji Yesu Kiristi, su kasance tare da ku."},{"book":"1 Korintiyawa","chapter":"1","verse":"4","text":"Ina gode wa Allah kullum dominku, saboda alherinsa da aka ba ku a cikin Kiristi Yesu."},{"book":"1 Korintiyawa","chapter":"1","verse":"5","text":"Gama a cikinsa kuka sami wadata ta kowace hanya, a cikin dukan maganarku, da kuma cikin dukan saninku"},{"book":"1 Korintiyawa","chapter":"1","verse":"6","text":"gama shaidarmu game da Kiristi ta tabbata a cikinku."},{"book":"1 Korintiyawa","chapter":"1","verse":"7","text":"Saboda haka, ba ku rasa kowace baiwa ta ruhaniya ba, yayinda kuke jira da marmari, saboda bayyanuwar Ubangijinmu Yesu Kiristi."},{"book":"1 Korintiyawa","chapter":"1","verse":"8","text":"Zai ƙarfafa ku har zuwa ƙarshe, domin ku zama marasa aibi a ranar Ubangijinmu Yesu Kiristi."},{"book":"1 Korintiyawa","chapter":"1","verse":"9","text":"Allah, wanda ya kira ku zuwa ga zumunci tare da Ɗansa Yesu Kiristi Ubangijinmu, shi mai aminci ne."},{"book":"1 Korintiyawa","chapter":"1","verse":"10","text":"Ina roƙonku ’yan’uwa, a cikin sunan Ubangijinmu Yesu Kiristi, dukanku ku yarda da juna, domin kada a sami tsattsaguwa a cikinku, domin kuma ku zama ɗaya, cikakku a cikin halinku da tunaninku."},{"book":"1 Korintiyawa","chapter":"1","verse":"11","text":"’Yan’uwana, waɗansu daga iyalin gidan Kulos sun gaya mini cewa, akwai faɗa a cikinku."},{"book":"1 Korintiyawa","chapter":"1","verse":"12","text":"Abin da nake nufi shi ne, ɗaya daga cikinku na cewa, “Ni ina bin Bulus,” wani na cewa, “Ni ina bin Afollos,” wani kuma, “Ni ina bin Kefas,” har wa yau wani kuma, “Ni ina bin Kiristi.”"},{"book":"1 Korintiyawa","chapter":"1","verse":"13","text":"Kiristi a rabe ne? Bulus ne aka gicciye dominku? An yi muku baftisma a cikin sunan Bulus ne?"},{"book":"1 Korintiyawa","chapter":"1","verse":"14","text":"Ina godiya domin ban yi wa wani baftisma a cikinku ba, sai dai Kirisbus da Gayus kaɗai."},{"book":"1 Korintiyawa","chapter":"1","verse":"15","text":"Don haka, ba wanda na iya cewa an yi muku baftisma a cikin sunana."},{"book":"1 Korintiyawa","chapter":"1","verse":"16","text":"(I, na kuma yi wa iyalin gidan Istifanas baftisma, ban da wannan, ban tuna da wani da na yi masa baftisma ba.)"},{"book":"1 Korintiyawa","chapter":"1","verse":"17","text":"Gama Kiristi bai aike ni yin baftisma ba, sai dai wa’azin bishara ba da kalmomin hikimar mutum ba, domin kada gicciyen Kiristi ya rasa ikonsa."},{"book":"1 Korintiyawa","chapter":"1","verse":"18","text":"Gama saƙon gicciye wauta ne ga waɗanda suke hallaka, amma a gare mu, mu da ake ceto, ikon Allah ne."},{"book":"1 Korintiyawa","chapter":"1","verse":"19","text":"Gama a rubuce yake cewa,"},{"book":"1 Korintiyawa","chapter":"1","verse":"20","text":"Ina mai hikima? Ina mai zurfin bincike? Ina masana na wannan zamani? Ashe, Allah bai wofinta hikimar duniya ba?"},{"book":"1 Korintiyawa","chapter":"1","verse":"21","text":"Gama tun da a cikin hikimar Allah, duniya a cikin hikimarta ba tă san shi ba, Allah ya ji daɗin ceton waɗanda suka ba da gaskiya ta wurin wautar wa’azin bishara."},{"book":"1 Korintiyawa","chapter":"1","verse":"22","text":"Yahudawa suna so su ga alama, Hellenawa kuma suna neman hikima,"},{"book":"1 Korintiyawa","chapter":"1","verse":"23","text":"amma mu, muna wa’azin Kiristi wanda aka gicciye ne, wanda ya zama dutsen tuntuɓe ga Yahudawa, wauta kuma ga Al’ummai,"},{"book":"1 Korintiyawa","chapter":"1","verse":"24","text":"amma ga su waɗanda Allah ya kira, Yahudawa da Hellenawa, Kiristi ikon Allah ne, da kuma hikimar Allah."},{"book":"1 Korintiyawa","chapter":"1","verse":"25","text":"Gama wautar Allah ta fi hikimar mutum, kuma rashin ƙarfin Allah ya fi ƙarfin mutum."},{"book":"1 Korintiyawa","chapter":"1","verse":"26","text":"’Yan’uwa, ku tuna yadda kuke sa’ad da aka kira ku. Babu masu hikima da yawa a cikinku, bisa ga ganin mutum; babu masu iko da yawa, babu masu martaba da yawa bisa ga haihuwa."},{"book":"1 Korintiyawa","chapter":"1","verse":"27","text":"Amma Allah ya zaɓi abubuwa masu wautata duniya, don yă kunyata masu hikima. Allah ya zaɓi abubuwa marasa ƙarfi na duniya, domin ya ba wa masu ƙarfi kunya."},{"book":"1 Korintiyawa","chapter":"1","verse":"28","text":"Ya zaɓi abubuwa marasa martaba na wannan duniya da kuma abubuwan da aka rena da abubuwan da ba a ɗauka a bakin kome ba, domin a wofinta abubuwan da ake ganinsu da daraja,"},{"book":"1 Korintiyawa","chapter":"1","verse":"29","text":"domin kada wani ya yi taƙama a gabansa."},{"book":"1 Korintiyawa","chapter":"1","verse":"30","text":"Saboda Allah ne kuke cikin Kiristi Yesu, shi wanda ya zama hikima a gare mu daga Allah. Kiristi shi ne adalcinmu, da tsarkinmu, da kuma fansarmu."},{"book":"1 Korintiyawa","chapter":"1","verse":"31","text":"Saboda haka, kamar yadda yake a rubuce cewa, “Duk wanda yake taƙama, ya yi taƙama a cikin Ubangiji.”1.31 Irm 9.24"}]}