{"data":[{"book":"Titu","chapter":"1","verse":"1","text":"Ovo je pismo od Pavla, Božjega sluge i apostola Isusa Krista. Poslan sam učvršćivati vjeru Božjih izabranika i poučiti ih istini da mogu pobožno živjeti."},{"book":"Titu","chapter":"1","verse":"2","text":"Ta im istina daje nadu vječnog života koji im je Bog obećao prije postanka svijeta—a Bog ne može lagati."},{"book":"Titu","chapter":"1","verse":"3","text":"U pravo vrijeme objavio je svoju Riječ propovijedanjem, koje je meni povjereno po zapovijedi Boga, našega Spasitelja."},{"book":"Titu","chapter":"1","verse":"4","text":"Pišem Titu, mojemu pravom sinu po zajedničkoj vjeri."},{"book":"Titu","chapter":"1","verse":"5","text":"Ostavio sam te na Kreti da dovršiš naše djelo i da po gradovima postaviš starješine kao što sam te uputio."},{"book":"Titu","chapter":"1","verse":"6","text":"Starješina mora biti besprijekoran, vjeran svojoj ženi,1:6 Ili: jedne žene muž. a djeca mu moraju biti vjernici. Nikomu ne smiju davati povoda da ih optuži za razuzdanost ili nepokornost."},{"book":"Titu","chapter":"1","verse":"7","text":"Nadglednik mora živjeti besprijekorno jer je Božji upravitelj. Ne smije biti samoživ, svadljiv, pijanac, nasilnik ni sklon prljavom dobitku."},{"book":"Titu","chapter":"1","verse":"8","text":"Mora biti gostoljubiv, dobrostiv, razborit, pravedan, svet i uzdržljiv."},{"book":"Titu","chapter":"1","verse":"9","text":"Mora se čvrsto držati vjerodostojne riječi učenja, mora hrabriti druge i uvjeravati protivnike u zdravo učenje."},{"book":"Titu","chapter":"1","verse":"10","text":"Mnogo je nepokornih, taštih govornika prijevarnih umova, osobito među Židovima1:10 U grčkome obrezanih.,"},{"book":"Titu","chapter":"1","verse":"11","text":"i takve treba natjerati da ušute. Već su cijele obitelji unesrećili poučavajući radi prljavog dobitka ono što ne bi smjeli."},{"book":"Titu","chapter":"1","verse":"12","text":"Jedan od njih, njihov vlastiti prorok, za njih je rekao: “Svi su ti Krećani lašci, opake zvijeri, lijene izjelice.”"},{"book":"Titu","chapter":"1","verse":"13","text":"To je istina. Zato strogo kori kršćane da budu zdravi u vjeri,"},{"book":"Titu","chapter":"1","verse":"14","text":"da ne prihvaćaju židovske bajke i zapovijedi ljudi koji okreću leđa istini."},{"book":"Titu","chapter":"1","verse":"15","text":"Čistim ljudima sve je čisto, a okaljanima i nevjernima ništa nije čisto; njima su i razum i savjest okaljani."},{"book":"Titu","chapter":"1","verse":"16","text":"Tvrde da poznaju Boga, ali ga svojim djelima niječu. Odurna su to i buntovna stvorenja, neposobna za bilo kakvo dobro djelo."}]}