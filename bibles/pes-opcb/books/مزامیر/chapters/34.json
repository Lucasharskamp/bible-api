{"data":[{"book":"مزامیر","chapter":"34","verse":"1","text":"خداوند را در هر زمان ستایش خواهم کرد؛ شکر و سپاس از او پیوسته بر زبانم جاری خواهد بود."},{"book":"مزامیر","chapter":"34","verse":"2","text":"جان من به خداوند افتخار می‌کند؛ فروتنان و بینوایان این را خواهند شنید و خوشحال خواهند شد."},{"book":"مزامیر","chapter":"34","verse":"3","text":"بیایید با من عظمت خداوند را اعلام کنید؛ بیایید با هم نام او را ستایش کنیم!"},{"book":"مزامیر","chapter":"34","verse":"4","text":"خداوند را به کمک طلبیدم و او مرا اجابت فرمود و مرا از همهٔ ترسهایم رها ساخت."},{"book":"مزامیر","chapter":"34","verse":"5","text":"کسانی که به سوی او نظر می‌کنند از شادی می‌درخشند؛ آنها هرگز سرافکنده نخواهند شد."},{"book":"مزامیر","chapter":"34","verse":"6","text":"این حقیر فریاد برآورد و خداوند صدای او را شنید و او را از همهٔ مشکلاتش رهانید."},{"book":"مزامیر","chapter":"34","verse":"7","text":"فرشتهٔ خداوند دور آنانی که از خداوند می‌ترسند و او را گرامی می‌دارند حلقه می‌زند و ایشان را از خطر می‌رهاند."},{"book":"مزامیر","chapter":"34","verse":"8","text":"بچشید و ببینید که خداوند نیکوست! خوشا به حال کسانی که به او پناه می‌برند!"},{"book":"مزامیر","chapter":"34","verse":"9","text":"ای همهٔ عزیزان خداوند، او را گرامی بدارید؛ زیرا کسانی که ترس و احترام او را در دل دارند هرگز محتاج و درمانده نخواهند شد."},{"book":"مزامیر","chapter":"34","verse":"10","text":"شیرها نیز گرسنگی می‌کشند، اما طالبان خداوند از هیچ نعمتی بی‌بهره نیستند."},{"book":"مزامیر","chapter":"34","verse":"11","text":"ای فرزندان، بیایید تا به شما درس خداترسی یاد بدهم. به من گوش کنید!"},{"book":"مزامیر","chapter":"34","verse":"12","text":"کیست که می‌خواهد زندگی خوب و عمر طولانی داشته باشد؟"},{"book":"مزامیر","chapter":"34","verse":"13","text":"پس، زبانت را از بدی و دروغ حفظ کن."},{"book":"مزامیر","chapter":"34","verse":"14","text":"آری، از بدی دوری کن و نیکویی و آرامش را پیشهٔ خود ساز."},{"book":"مزامیر","chapter":"34","verse":"15","text":"چشمان خداوند بر عادلان است و گوشهایش به فریاد کمک ایشان."},{"book":"مزامیر","chapter":"34","verse":"16","text":"اما روی خداوند بر ضد بدکاران است و سرانجام، اثر آنها را از روی زمین محو خواهد ساخت."},{"book":"مزامیر","chapter":"34","verse":"17","text":"نیکان فریاد برآوردند و خداوند صدای ایشان را شنید و آنها را از تمام سختیهایشان رهانید."},{"book":"مزامیر","chapter":"34","verse":"18","text":"خداوند نزدیک دلشکستگان است؛ او آنانی را که امید خود را از دست داده‌اند، نجات می‌بخشد."},{"book":"مزامیر","chapter":"34","verse":"19","text":"مشکلات شخص عادل زیاد است، اما خداوند او را از همهٔ مشکلاتش می‌رهاند."},{"book":"مزامیر","chapter":"34","verse":"20","text":"خداوند تمام استخوانهای او را حفظ می‌کند و نمی‌گذارد حتی یکی از آنها شکسته شود."},{"book":"مزامیر","chapter":"34","verse":"21","text":"شرارت آدم شرور او را خواهد کشت؛ و دشمنان شخص عادل مجازات خواهند شد."},{"book":"مزامیر","chapter":"34","verse":"22","text":"خداوند جان خدمتگزاران خود را نجات می‌دهد؛ کسانی که به او پناه می‌برند، محکوم و مجازات نخواهند شد."}]}