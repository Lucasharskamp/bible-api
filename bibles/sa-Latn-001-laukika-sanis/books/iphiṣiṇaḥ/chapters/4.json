{"data":[{"book":"iphiṣiṇaḥ","chapter":"4","verse":"1","text":"atō bandirahaṁ prabhō rnāmnā yuṣmān vinayē yūyaṁ yēnāhvānēnāhūtāstadupayuktarūpēṇa"},{"book":"iphiṣiṇaḥ","chapter":"4","verse":"2","text":"sarvvathā namratāṁ mr̥dutāṁ titikṣāṁ parasparaṁ pramnā sahiṣṇutāñcācarata|"},{"book":"iphiṣiṇaḥ","chapter":"4","verse":"3","text":"praṇayabandhanēna cātmana ēैkyaṁ rakṣituṁ yatadhvaṁ|"},{"book":"iphiṣiṇaḥ","chapter":"4","verse":"4","text":"yūyam ēkaśarīrā ēkātmānaśca tadvad āhvānēna yūyam ēkapratyāśāprāptayē samāhūtāḥ|"},{"book":"iphiṣiṇaḥ","chapter":"4","verse":"5","text":"yuṣmākam ēkaḥ prabhurēkō viśvāsa ēkaṁ majjanaṁ, sarvvēṣāṁ tātaḥ"},{"book":"iphiṣiṇaḥ","chapter":"4","verse":"6","text":"sarvvōparisthaḥ sarvvavyāpī sarvvēṣāṁ yuṣmākaṁ madhyavarttī caika īśvara āstē|"},{"book":"iphiṣiṇaḥ","chapter":"4","verse":"7","text":"kintu khrīṣṭasya dānaparimāṇānusārād asmākam ēkaikasmai viśēṣō varō'dāyi|"},{"book":"iphiṣiṇaḥ","chapter":"4","verse":"8","text":"yathā likhitam āstē, \"ūrddhvam āruhya jētr̥n sa vijitya bandinō'karōt| tataḥ sa manujēbhyō'pi svīyān vyaśrāṇayad varān||\""},{"book":"iphiṣiṇaḥ","chapter":"4","verse":"9","text":"ūrddhvam āruhyētivākyasyāyamarthaḥ sa pūrvvaṁ pr̥thivīrūpaṁ sarvvādhaḥsthitaṁ sthānam avatīrṇavān;"},{"book":"iphiṣiṇaḥ","chapter":"4","verse":"10","text":"yaścāvatīrṇavān sa ēva svargāṇām uparyyuparyyārūḍhavān yataḥ sarvvāṇi tēna pūrayitavyāni|"},{"book":"iphiṣiṇaḥ","chapter":"4","verse":"11","text":"sa ēva ca kāṁścana prēritān aparān bhaviṣyadvādinō'parān susaṁvādapracārakān aparān pālakān upadēśakāṁśca niyuktavān|"},{"book":"iphiṣiṇaḥ","chapter":"4","verse":"12","text":"yāvad vayaṁ sarvvē viśvāsasyēśvaraputraviṣayakasya tattvajñānasya caikyaṁ sampūrṇaṁ puruṣarthañcārthataḥ khrīṣṭasya sampūrṇaparimāṇasya samaṁ parimāṇaṁ na prāpnumastāvat"},{"book":"iphiṣiṇaḥ","chapter":"4","verse":"13","text":"sa paricaryyākarmmasādhanāya khrīṣṭasya śarīrasya niṣṭhāyai ca pavitralōkānāṁ siddhatāyāstādr̥śam upāyaṁ niścitavān|"},{"book":"iphiṣiṇaḥ","chapter":"4","verse":"14","text":"ataēva mānuṣāṇāṁ cāturītō bhramakadhūrttatāyāśchalācca jātēna sarvvēṇa śikṣāvāyunā vayaṁ yad bālakā iva dōlāyamānā na bhrāmyāma ityasmābhi ryatitavyaṁ,"},{"book":"iphiṣiṇaḥ","chapter":"4","verse":"15","text":"prēmnā satyatām ācaradbhiḥ sarvvaviṣayē khrīṣṭam uddiśya varddhitavyañca, yataḥ sa mūrddhā,"},{"book":"iphiṣiṇaḥ","chapter":"4","verse":"16","text":"tasmāccaikaikasyāṅgasya svasvaparimāṇānusārēṇa sāhāyyakaraṇād upakārakaiḥ sarvvaiḥ sandhibhiḥ kr̥tsnasya śarīrasya saṁyōgē sammilanē ca jātē prēmnā niṣṭhāṁ labhamānaṁ kr̥tsnaṁ śarīraṁ vr̥ddhiṁ prāpnōti|"},{"book":"iphiṣiṇaḥ","chapter":"4","verse":"17","text":"yuṣmān ahaṁ prabhunēdaṁ bravīmyādiśāmi ca, anyē bhinnajātīyā iva yūyaṁ pūna rmācarata|"},{"book":"iphiṣiṇaḥ","chapter":"4","verse":"18","text":"yatastē svamanōmāyām ācarantyāntarikājñānāt mānasikakāṭhinyācca timirāvr̥tabuddhaya īśvarīyajīvanasya bagīrbhūtāśca bhavanti,"},{"book":"iphiṣiṇaḥ","chapter":"4","verse":"19","text":"svān caitanyaśūnyān kr̥tvā ca lōbhēna sarvvavidhāśaucācaraṇāya lampaṭatāyāṁ svān samarpitavantaḥ|"},{"book":"iphiṣiṇaḥ","chapter":"4","verse":"20","text":"kintu yūyaṁ khrīṣṭaṁ na tādr̥śaṁ paricitavantaḥ,"},{"book":"iphiṣiṇaḥ","chapter":"4","verse":"21","text":"yatō yūyaṁ taṁ śrutavantō yā satyā śikṣā yīśutō labhyā tadanusārāt tadīyōpadēśaṁ prāptavantaścēti manyē|"},{"book":"iphiṣiṇaḥ","chapter":"4","verse":"22","text":"tasmāt pūrvvakālikācārakārī yaḥ purātanapuruṣō māyābhilāṣai rnaśyati taṁ tyaktvā yuṣmābhi rmānasikabhāvō nūtanīkarttavyaḥ,"},{"book":"iphiṣiṇaḥ","chapter":"4","verse":"23","text":"yō navapuruṣa īśvarānurūpēṇa puṇyēna satyatāsahitēna"},{"book":"iphiṣiṇaḥ","chapter":"4","verse":"24","text":"dhārmmikatvēna ca sr̥ṣṭaḥ sa ēva paridhātavyaśca|"},{"book":"iphiṣiṇaḥ","chapter":"4","verse":"25","text":"atō yūyaṁ sarvvē mithyākathanaṁ parityajya samīpavāsibhiḥ saha satyālāpaṁ kuruta yatō vayaṁ parasparam aṅgapratyaṅgā bhavāmaḥ|"},{"book":"iphiṣiṇaḥ","chapter":"4","verse":"26","text":"aparaṁ krōdhē jātē pāpaṁ mā kurudhvam, aśāntē yuṣmākaṁ rōṣēsūryyō'staṁ na gacchatu|"},{"book":"iphiṣiṇaḥ","chapter":"4","verse":"27","text":"aparaṁ śayatānē sthānaṁ mā datta|"},{"book":"iphiṣiṇaḥ","chapter":"4","verse":"28","text":"cōraḥ punaścairyyaṁ na karōtu kintu dīnāya dānē sāmarthyaṁ yajjāyatē tadarthaṁ svakarābhyāṁ sadvr̥ttyā pariśramaṁ karōtu|"},{"book":"iphiṣiṇaḥ","chapter":"4","verse":"29","text":"aparaṁ yuṣmākaṁ vadanēbhyaḥ kō'pi kadālāpō na nirgacchatu, kintu yēna śrōturupakārō jāyatē tādr̥śaḥ prayōjanīyaniṣṭhāyai phaladāyaka ālāpō yuṣmākaṁ bhavatu|"},{"book":"iphiṣiṇaḥ","chapter":"4","verse":"30","text":"aparañca yūyaṁ muktidinaparyyantam īśvarasya yēna pavitrēṇātmanā mudrayāṅkitā abhavata taṁ śōkānvitaṁ mā kuruta|"},{"book":"iphiṣiṇaḥ","chapter":"4","verse":"31","text":"aparaṁ kaṭuvākyaṁ rōṣaḥ kōṣaḥ kalahō nindā sarvvavidhadvēṣaścaitāni yuṣmākaṁ madhyād dūrībhavantu|"},{"book":"iphiṣiṇaḥ","chapter":"4","verse":"32","text":"yūyaṁ parasparaṁ hitaiṣiṇaḥ kōmalāntaḥkaraṇāśca bhavata| aparam īśvaraḥ khrīṣṭēna yadvad yuṣmākaṁ dōṣān kṣamitavān tadvad yūyamapi parasparaṁ kṣamadhvaṁ|"}]}