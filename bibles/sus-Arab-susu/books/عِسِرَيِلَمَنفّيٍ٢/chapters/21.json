{"data":[{"book":"عِسِرَيِلَ مَنفّيٍ ٢","chapter":"21","verse":"1","text":"مَنَسِ حّ قُ نُن قِرِن نَن نُ عَ رَ عَ قِندِ مَنفّ رَ تّمُي نَشّ. عَ نَشَ لُ كِبَنيِ كُي حّ تٌنفٌ سُولِ بُن مَ دَرِ سَلَمُ. عَ نفَ نُ شِلِ نّ شٍقٍسِبَ."},{"book":"عِسِرَيِلَ مَنفّيٍ ٢","chapter":"21","verse":"2","text":"عَ نَشَ قٍ رَبَ نَشَن مُ رَقَن عَلَتَلَ مَ، عَ بِرَ سِيٍ شَ نَامُنيِ حَاشِيٍ قْشْ رَ، عَلَتَلَ نَشٍيٍ كٍرِ نَ بْشِ مَ عِسِرَيِلَ بْنسْي يَ رَ."},{"book":"عِسِرَيِلَ مَنفّيٍ ٢","chapter":"21","verse":"3","text":"عَ نَشَ كُيٍ بَتُدٍيٍ يَءِلَن عَ بَبَ نُ بَرَ نَشٍيٍ كَنَ. عَ نَشَ بَلِ كُيٍ شَ سّرّشّبَدٍيٍ يَءِلَن، عَ عَسٍرَ كُيٍ تِ، عَلْ عِسِرَيِلَ مَنفّ عَكَبُ عَ رَبَ كِ نَشّ. عَ مَن نَشَ تُنبُييٍ بَتُ قْلْ، عَ عَ شِنبِ سِن نٍيٍ بُن مَ."},{"book":"عِسِرَيِلَ مَنفّيٍ ٢","chapter":"21","verse":"4","text":"عَ نَشَ سّرّشّبَدٍ ندٍيٍ تِ كُيٍيٍ بّ عَلَتَلَ شَ بَنشِ كُي، نَشَن نُ تِشِ دَرِ سَلَمُ عَلَتَلَ شِلِ شَ قٍ رَ."},{"book":"عِسِرَيِلَ مَنفّيٍ ٢","chapter":"21","verse":"5","text":"عَ نَشَ سّرّشّبَدٍ ندٍيٍ تِ تُنبُييٍ بَتُقٍ رَ، عَلَتَلَ شَ بَنشِ تّتّ قِرِنيِيٍ كُي."},{"book":"عِسِرَيِلَ مَنفّيٍ ٢","chapter":"21","verse":"6","text":"عَ نَشَ عَ شَ دِ فَن سّرّشّ رَ. عَ نُ دُورٍ قٍ نُن سٍمَتٌي قٍ رَبَ، عَ نُ وْيّن حِننّيٍ نُن مِشِ قَشَشِيٍ رَ. عَ تِ عَلَتَلَ كَنكٍ، عَ نُ قٍ رَبَ نَشَن مُ رَقَن عَلَتَلَ مَ."},{"book":"عِسِرَيِلَ مَنفّيٍ ٢","chapter":"21","verse":"7","text":"عَ نَشَ عَسٍرَ كُيٍ مَسٌلِشِ تِ عَلَتَلَ شَ بَنشِ كُي. عَلَتَلَ نُ بَرَ عَ مَسٍن دَوُدَ نُن عَ شَ دِ سُلٍمَنِ بّ بَنشِ نَشَن مَ قٍ رَ، «ﭑ بَرَ دَرِ سَلَمُ نُن يِ بَنشِ سُفَندِ عِسِرَيِلَ بْنسْي بِرِن يَ مَ، ﭑ شِلِ سَبَتِدٍ رَ عَبَدَن."},{"book":"عِسِرَيِلَ مَنفّيٍ ٢","chapter":"21","verse":"8","text":"ﭑ مُ عِسِرَيِلَ كٍرِ مَ عٍ شَ بْشِ مَ سْنْن، ﭑ نَشَن قِشِ عٍ بٍنبَيٍ مَ، شَ عٍ سَ بِرَ مَ ﭑ مَ يَامَرِيٍ نُن ﭑ مَ سّرِيّ قْشْ رَ، ﭑ مَ كٌنيِ مُنسَ نَشَن مَسٍن عٍ بّ.»"},{"book":"عِسِرَيِلَ مَنفّيٍ ٢","chapter":"21","verse":"9","text":"كْنْ عِسِرَيِلَ مُ عَلَتَلَ شُي سُشُ. عٍ شَ مَنفّ مَنَسِ نَشَ عٍ شُن تِ كِرَ حَاشِ شْن مَ. عٍ شَ يُنُبِيٍ نَشَ دَنفِ سِيٍ شَ يُنُبِيٍ رَ، عَلَتَلَ نَشٍيٍ سْنتْ عِسِرَيِلَ يَ رَ."},{"book":"عِسِرَيِلَ مَنفّيٍ ٢","chapter":"21","verse":"10","text":"نَ كُي عَلَتَلَ نَشَ عَ شَ مَسٍنيِ تِ عَ شَ نَمِحْنمّيٍ سَابُي رَ، عَ قَلَقٍ رَ،"},{"book":"عِسِرَيِلَ مَنفّيٍ ٢","chapter":"21","verse":"11","text":"«يُدَيَ مَنفّ مَنَسِ، عِ تٌ بَرَ يُنُبِ رَبَ دَنفِقٍ عَمٌرِكَيٍ رَ، عِ عَ نِيَ يُدَيَكَيٍ شَ كُيٍيٍ بَتُ،"},{"book":"عِسِرَيِلَ مَنفّيٍ ٢","chapter":"21","verse":"12","text":"ﭑ تَن عِسِرَيِلَ مَرِفِ عَلَتَلَ شَ عَ مَسٍن عِ بّ، ﭑ فبَلٌي رَفٌرٌ مَ نّ يُدَيَ نُن دَرِ سَلَمُ مَ، نَشَن قِندِ مَ تّرّننَ رَ مِشِ بِرِن بّ."},{"book":"عِسِرَيِلَ مَنفّيٍ ٢","chapter":"21","verse":"13","text":"ﭑ دَرِ سَلَمُ مَكِيتِمَ نّ عَلْ ﭑ عَ رَبَ سَمَرِ رَ كِ نَشّ. ﭑ وٌ شَ قٍ مَتٌمَ نّ عَلْ ﭑ عَكَبُ بْنسْي شَ قٍ مَتٌ كِ نَشّ. ﭑ دَرِ سَلَمُ مَقِندِ مَ نّ عَ لٍفٍرٍ مَ، عَلْ ثِلٍتِ مَقِندِ مَ كِ نَشّ عَ نَ فّ مَشَدٍ."},{"book":"عِسِرَيِلَ مَنفّيٍ ٢","chapter":"21","verse":"14","text":"ﭑ نَ ﭑ مَ حَمَ دْنشْي رَبّحِنمَ نّ، ﭑ عٍ لُ عٍ يَشُييٍ سَفٌي، عٍ شُن نَكَنَ، عٍ هَلَكِ،"},{"book":"عِسِرَيِلَ مَنفّيٍ ٢","chapter":"21","verse":"15","text":"بَرِ مَ عٍ بَرَ قٍ رَبَ نَشَن مُ رَقَن ﭑ مَ، عٍ تِ ﭑ كَنكٍ كَبِ ﭑ عٍ بٍنبَيٍ رَ مِنِشِ تّمُي نَشّ مِسِرَ بْشِ رَ.»"},{"book":"عِسِرَيِلَ مَنفّيٍ ٢","chapter":"21","verse":"16","text":"بَقٍ يُدَيَ شُن تِقٍ رَ كِرَ حَاشِ شْن مَ، مَنَسِ نَشَ دَرِ سَلَمُكَ فبٍفبٍ مَن قَشَ تْوحّفّ كُي."},{"book":"عِسِرَيِلَ مَنفّيٍ ٢","chapter":"21","verse":"17","text":"مَنَسِ شَ تَرُشُي دْنشْي، عَ قٍ حَاشِ نَشٍيٍ بِرِن نَبَ، نَ سّبّشِ يُدَيَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ٢","chapter":"21","verse":"18","text":"عَ نَشَ لَاشِرَ، عٍ نَشَ عَ رَفَتَ عَ بٍنبَيٍ قّ مَ فَبُرِ ندٍ كُي مَنفّ بَنشِ شَنبِ رَ، مَنفّ عُسَ رَفَتَ دّننَشّ. عَ شَ دِ عَمٌن نَشَ تِ مَنفّ رَ عَ حْشْي رَ."},{"book":"عِسِرَيِلَ مَنفّيٍ ٢","chapter":"21","verse":"19","text":"عَمٌن نُ بَرَ حّ مْشْحّن نُن قِرِن سْتْ، عَ تِ مَنفّ رَ تّمُي نَشّ. عَ نَشَ مَنفّيَ حّ قِرِن نَبَ دَرِ سَلَمُ. عَ نفَ نُ شِلِ نّ مٍسُلٍمٍتِ، شَرُ سُ نَشَن بَرِ يٌتٌبَ بّ."},{"book":"عِسِرَيِلَ مَنفّيٍ ٢","chapter":"21","verse":"20","text":"عَ نَشَ قٍ رَبَ نَشَن مُ رَقَن عَلَتَلَ مَ، عَلْ عَ بَبَ مَنَسِ عَ رَبَ كِ نَشّ."},{"book":"عِسِرَيِلَ مَنفّيٍ ٢","chapter":"21","verse":"21","text":"عَ نَشَ بِرَ عَ بَبَ شَ كِرَ قْشْ رَ قٍ بِرِن كُي، عَ نَشَ كُيٍيٍ بَتُ عَ بَبَ نَشٍيٍ بَتُ، عَ سُيِدِ عٍ بّ."},{"book":"عِسِرَيِلَ مَنفّيٍ ٢","chapter":"21","verse":"22","text":"عَ نَشَ مّي عَ بٍنبَيٍ مَرِفِ عَلَتَلَ رَ، عَ مُ بِرَ عَ شَ كِرَ قْشْ رَ."},{"book":"عِسِرَيِلَ مَنفّيٍ ٢","chapter":"21","verse":"23","text":"عَ شَ كُنتِفِيٍ نَشَ عَ يَنقَ، عٍ عَ قَشَ عَ يّتّ بَنشِ كُي."},{"book":"عِسِرَيِلَ مَنفّيٍ ٢","chapter":"21","verse":"24","text":"كْنْ حَمَ نَشَ نَ يَنقَنتٍيٍ قَشَ، عٍ عَ شَ دِ يٌسِيَ تِ مَنفّ رَ عَ حْشْي رَ."},{"book":"عِسِرَيِلَ مَنفّيٍ ٢","chapter":"21","verse":"25","text":"عَمٌن شَ تَرُشُي دْنشْي، عَ قٍ نَشٍيٍ بِرِن نَبَ، نَ سّبّشِ يُدَيَ مَنفّيٍ شَ تَرُشُي كُي."},{"book":"عِسِرَيِلَ مَنفّيٍ ٢","chapter":"21","verse":"26","text":"عٍ نَشَ عَ رَفَتَ عَ شَ فَبُرِ كُي، مَنفّ بَنشِ شَنبِ رَ، مَنفّ عُسَ رَفَتَ دّننَشّ. عَ شَ دِ يٌسِيَ نَشَ تِ مَنفّ رَ عَ حْشْي رَ."}]}