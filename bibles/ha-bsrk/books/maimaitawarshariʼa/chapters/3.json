{"data":[{"book":"Maimaitawar Shariʼa","chapter":"3","verse":"1","text":"Biye da wannan muka juya muka haura ta hanyar wajen Bashan, inda Og, sarkin Bashan tare da dukan mayaƙansa suka fito don su sadu da mu a yaƙi, a Edireyi."},{"book":"Maimaitawar Shariʼa","chapter":"3","verse":"2","text":"Ubangiji ya ce mini, “Kada ka ji tsoronsa, gama na riga na miƙa shi da dukan mayaƙansa da kuma ƙasarsa gare ka. Yi masa abin da ka yi wa Sihon sarkin Amoriyawa, wanda ya yi mulkin Heshbon.”"},{"book":"Maimaitawar Shariʼa","chapter":"3","verse":"3","text":"Saboda haka Ubangiji Allahnmu ya ba da Og, sarkin Bashan da dukan mayaƙansa a hannuwanmu. Muka karkashe su, ba mu bar wani da rai ba."},{"book":"Maimaitawar Shariʼa","chapter":"3","verse":"4","text":"A wannan lokaci muka kwashe dukan biranensa. Babu ɗaya daga birane sittin da ba mu ɗauke daga gare su ba, dukan yankin Argob, masarautar Og a Bashan."},{"book":"Maimaitawar Shariʼa","chapter":"3","verse":"5","text":"Dukan biranen nan masu katanga da suke da tsayi masu ƙofofi da ƙyamare, akwai kuma manya ƙauyukan da ba su da katanga."},{"book":"Maimaitawar Shariʼa","chapter":"3","verse":"6","text":"Muka hallaka su ƙaƙaf, kamar yadda muka yi wa Sihon sarkin Heshbon, muka hallaka kowace birni, maza, mata da yara."},{"book":"Maimaitawar Shariʼa","chapter":"3","verse":"7","text":"Amma dukan dabbobin da kuma ganimar daga biranensu muka kwaso wa kanmu."},{"book":"Maimaitawar Shariʼa","chapter":"3","verse":"8","text":"A lokacin ne muka ƙwace wannan ƙasa daga hannun sarakunan nan biyu na Amoriyawa, wato, ƙasa wadda take a hayin Urdun, daga Kwarin Arnon zuwa Dutsen Hermon."},{"book":"Maimaitawar Shariʼa","chapter":"3","verse":"9","text":"(Hermon ne Sidoniyawa suke kira Siriyon, Amoriyawa kuwa suna kira shi Senir.)"},{"book":"Maimaitawar Shariʼa","chapter":"3","verse":"10","text":"Muka kama dukan biranen da suke kan tudu, da dukan Gileyad, da dukan Bashan, har zuwa Saleka da Edireyi, biranen masarautar Og a Bashan."},{"book":"Maimaitawar Shariʼa","chapter":"3","verse":"11","text":"(Og sarkin Bashan, ne kaɗai ya ragu cikin Refahiyawa. An yi gadonsa da ƙarfe, tsawon gadon ya fi ƙafa goma sha uku, fāɗinsa kuwa ƙafa shida ne. Yana nan a Rabba ta Ammonawa har yanzu.)"},{"book":"Maimaitawar Shariʼa","chapter":"3","verse":"12","text":"Cikin ƙasar da muka kwasa a lokacin, na ba wa mutanen Ruben da mutanen Gad yankin arewa na Arower ta Kwarin Arnon, haɗe da rabin ƙasar tudu ta Gileyad, tare da biranenta."},{"book":"Maimaitawar Shariʼa","chapter":"3","verse":"13","text":"Sai kuma na ba wa rabin kabilar Manasse sauran rabin ƙasar tudu ta Gileyad da kuma dukan Bashan, masarautar Og (Wato, dukan yankin ƙasan nan na Argob a Bashan da dā ake kira ƙasar Refahiyawa."},{"book":"Maimaitawar Shariʼa","chapter":"3","verse":"14","text":"Yayir na zuriyar Manasse ya karɓi dukan yankin ƙasar Argob a Bashan har zuwa iyakar Geshurawa da Ma’akatiyawa. Sai ya kira ƙauyukan wurin da sunansa, Hawwot Yayir.)3.14 Ko kuwa kira mazaunin Yayir"},{"book":"Maimaitawar Shariʼa","chapter":"3","verse":"15","text":"Na kuma ba da Gileyad ga Makir."},{"book":"Maimaitawar Shariʼa","chapter":"3","verse":"16","text":"Amma ga mutanen Ruben da mutanen Gad, na ba da yankin da ya tashi daga Gileyad, ya gangara zuwa Kwarin Arnon (tsakiyar kwarin kuwa shi ne iyaka) ya fita zuwa Kogin Yabbok, wanda yake shi ne iyakar Ammonawa."},{"book":"Maimaitawar Shariʼa","chapter":"3","verse":"17","text":"Iyakarsa daga yamma kuwa shi ne Urdun a Araba, daga Kinneret zuwa Tekun Araba (wato, Tekun Gishiri) a gangaren gindin Dutsen Fisga wajen gabas."},{"book":"Maimaitawar Shariʼa","chapter":"3","verse":"18","text":"Na umarce ku a lokacin na ce, “Ubangiji Allahnku ya ba ku wannan ƙasa ku mallake ta. Dukan mayaƙanku za su haye da shirin yaƙi a gaban ’yan’uwanku, Isra’ilawa."},{"book":"Maimaitawar Shariʼa","chapter":"3","verse":"19","text":"Amma matanku, yaranku da dabbobinku (na sani kuna da dabbobi masu yawa), su ne za ku bari a garuruwan da na ba ku,"},{"book":"Maimaitawar Shariʼa","chapter":"3","verse":"20","text":"sai Ubangiji ya ba da hutu ga sauran ’yan’uwanku, yadda ya yi da ku, su ma suka sami ƙasar da Ubangiji Allahnku yake ba su, a ƙetaren Urdun, sa’an nan kowannenku zai komo ga mallakar da na ba ku.”"},{"book":"Maimaitawar Shariʼa","chapter":"3","verse":"21","text":"A lokacin nan na umarci Yoshuwa na ce, “Da idanunka ka ga dukan abin da Ubangiji Allahnku ya yi da waɗannan sarakuna biyu. Haka Ubangiji zai yi da dukan masarautai a can, inda za ku."},{"book":"Maimaitawar Shariʼa","chapter":"3","verse":"22","text":"Kada ku ji tsoronsu, gama Ubangiji Allahnku zai yi yaƙi dominku.”"},{"book":"Maimaitawar Shariʼa","chapter":"3","verse":"23","text":"A lokacin, na roƙi Ubangiji na ce,"},{"book":"Maimaitawar Shariʼa","chapter":"3","verse":"24","text":"“Ya Ubangiji Mai Iko Duka, ka fara nuna wa bawanka ɗaukakarka da ikonka. Akwai wani allah a sama ko a duniya, wanda zai aikata waɗannan manyan ayyukan kamar ka?"},{"book":"Maimaitawar Shariʼa","chapter":"3","verse":"25","text":"Ina roƙonka, bari in ƙetare in ga ƙasa mai kyau ɗin nan a ƙetaren Urdun, wannan ƙasar mai kyau ta tuddai, da kuma Lebanon.”"},{"book":"Maimaitawar Shariʼa","chapter":"3","verse":"26","text":"Amma saboda ku, Ubangiji ya yi fushi da ni, bai kuwa saurare ni ba. Sai Ubangiji ya ce, “Ya isa haka, kada ka ƙara yin magana da ni game da wannan batu."},{"book":"Maimaitawar Shariʼa","chapter":"3","verse":"27","text":"Haura zuwa ƙwanƙolin Fisga, ka dubi ƙasar da idanunka daga kowane gefe, yamma, da arewa, da kudu, da kuma gabas, gama ba za ka ƙetare wannan Urdun ba."},{"book":"Maimaitawar Shariʼa","chapter":"3","verse":"28","text":"Amma ka umarci Yoshuwa, ka ƙarfafa shi, ka kuma ba shi ƙarfin gwiwa, gama shi ne zai jagoranci wannan mutane su haye, yă kuma ba su gādon ƙasar da za ka gani.”"},{"book":"Maimaitawar Shariʼa","chapter":"3","verse":"29","text":"Sai muka zauna a kwari kusa da Bet-Feyor."}]}