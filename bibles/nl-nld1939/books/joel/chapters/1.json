{"data":[{"book":"Joel","chapter":"1","verse":"1","text":"Het woord van Jahweh, dat Joël ontving, de zoon van Petoeël."},{"book":"Joel","chapter":"1","verse":"2","text":"Hoort dit, gij oudsten; Luistert allen, bewoners van het land! Is er ooit zo iets in uw dagen geschied, Of in de dagen van uw vaderen?"},{"book":"Joel","chapter":"1","verse":"3","text":"Verhaalt het aan uw kinderen, zij aan hun zonen, Hun zonen weer aan een volgend geslacht!"},{"book":"Joel","chapter":"1","verse":"4","text":"Wat de knaagbek overliet, Heeft de sprinkhaan verslonden; Wat de sprinkhaan spaarde, Schrokte de langpoot op; Wat de langpoot liet staan, Vrat de kaalvreter af."},{"book":"Joel","chapter":"1","verse":"5","text":"Op dronkaards, uit uw slaap, en weent; Jammert allen, gij slempers: Om de most, Die uw mond voorbijgaat!"},{"book":"Joel","chapter":"1","verse":"6","text":"Want een volk heeft mijn land overrompeld, Geweldig, ontelbaar! Zijn tanden zijn als die van een leeuw, Zijn kaken als van een leeuwin."},{"book":"Joel","chapter":"1","verse":"7","text":"Het heeft mijn wijnstok verwoest, Mijn vijgeboom geknakt; Het heeft ze ontveld en vernield: Wit zijn hun takken."},{"book":"Joel","chapter":"1","verse":"8","text":"Jammert als een maagd in haar rouw Om de bruidegom van haar jeugd!"},{"book":"Joel","chapter":"1","verse":"9","text":"Spijs- en drankoffer is heen Uit Jahweh’s huis; In rouw zijn de priesters, De dienaars van Jahweh."},{"book":"Joel","chapter":"1","verse":"10","text":"Het land is ontredderd, Het veld ligt in rouw; Want vernield is het koren, De most mislukt, de olie verdroogd."},{"book":"Joel","chapter":"1","verse":"11","text":"Onthutst staat de landman, de wijnboeren klagen: Over tarwe en gerst; want de oogst ging verloren."},{"book":"Joel","chapter":"1","verse":"12","text":"De wijnstok verdort, De vijgeboom kwijnt; Granaat en palm en appel, Alle bomen op het veld drogen uit. Ja, beschaamd vlucht de vreugde Van de mensenkinderen heen!"},{"book":"Joel","chapter":"1","verse":"13","text":"Priesters, omgordt u met rouw, Jammert, die het altaar bedient; Gaat slapen in zakken, Gij, dienaars van mijn God; Want uit het huis van uw God Zijn spijs- en drankoffer heen!"},{"book":"Joel","chapter":"1","verse":"14","text":"Schrijft een vastendag uit, Roept de menigte samen; Vergadert de oudsten, Alle inwoners van het land In het huis van Jahweh, uw God, En roept Jahweh aan!"},{"book":"Joel","chapter":"1","verse":"15","text":"Wee, wat een dag; Want nabij is de Dag van Jahweh! Als een orkaan rukt hij van den Almachtige uit!"},{"book":"Joel","chapter":"1","verse":"16","text":"Is voor ons oog de spijs niet verdwenen, Uit het huis van onzen God De blijdschap en jubel niet heen?"},{"book":"Joel","chapter":"1","verse":"17","text":"De graanbakken rotten weg onder hun vuil, De zolders staan leeg, de schuren vervallen, Want het graan is mislukt."},{"book":"Joel","chapter":"1","verse":"18","text":"Hoe loeit het vee, en is de kudde onrustig; Ze hebben geen wei, Zelfs de schapen lijden gebrek."},{"book":"Joel","chapter":"1","verse":"19","text":"Tot U, Jahweh, verhef ik mijn stem! Want het vuur heeft de vruchtbare plekken verzengd, De brand alle bomen op het veld verschroeid."},{"book":"Joel","chapter":"1","verse":"20","text":"Zelfs de wilde dieren blikken smachtend naar U op; Want de waterbeken zijn uitgedroogd, En het vuur heeft de vruchtbare plekken geblakerd."}]}