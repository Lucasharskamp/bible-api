{"data":[{"book":"Ŵaeblania","chapter":"8","verse":"1","text":"Nipele, chindu chachili chekulungwa mu indu itukusala yi chili achi, tukwete Jwambopesi Jwankulu jwati nnyi, jwatemi peuto pakuchimbichikwa kunlyo kwa chitengu cha umwenye cha Akunnungu kwinani."},{"book":"Ŵaeblania","chapter":"8","verse":"2","text":"Ŵelewo akupanganya masengo ga umbopesi peuto papaswela nnope, malumbo gakwe munkati mwa lisakasa lya usyene lya Akunnungu lyalitaŵikwe ni Ambuje, ni ngaŵa lyalitaŵikwe ni mundu."},{"book":"Ŵaeblania","chapter":"8","verse":"3","text":"Jwambopesi Jwankulu jwalijose asagulikwe kutyosya mbopesi ni sadaka. Kwayele, ni jwambopesi jwankulu jwetu nombejo akusachilwa akole chindu chakwatyochesya Akunnungu."},{"book":"Ŵaeblania","chapter":"8","verse":"4","text":"Nambo akaapali pachilambo pano, ngakatendekwe Jwambopesi ng'o, ligongo apali ŵambopesi ŵane ŵakutyosya mbopesi malinga ni yaikuti kulajiswa mu Malajisyo ga che Musa."},{"book":"Ŵaeblania","chapter":"8","verse":"5","text":"Masengo gao ga umbopesi gali chisyasyo ni mbwilili wa aila yaili kwinani. Pakuŵa che Musa paŵaŵandichile kulitaŵa lisakasa lya Akunnungu lila, Akunnungu ŵansalile kuti, “Nlole, mpanganyeje indu yose mpela chisyasyo chimwatite pakuloswa pamwaliji petumbi.”"},{"book":"Ŵaeblania","chapter":"8","verse":"6","text":"Nambo sambano Che Yesu apochele masengo ga umbopesi gagali gambone kupunda ga ŵanyawo, pakuŵa lilangano lya kwilanya lyaŵisile pasikati ja Akunnungu ni ŵandu lili lyambone kupunda, pakuŵa lijimi pa lilangano lyambone nnope lya Akunnungu."},{"book":"Ŵaeblania","chapter":"8","verse":"7","text":"Naga lilangano lyaandanda likaliji lyangali chileŵo ngalikasachilwe lilangano line."},{"book":"Ŵaeblania","chapter":"8","verse":"8","text":"Nambo Akunnungu ŵakuweni kuleŵa kwao paŵatite,"},{"book":"Ŵaeblania","chapter":"8","verse":"9","text":"Lilangano li ngaliŵa yalumo ni lilangano linataŵile ni achambuje ŵao"},{"book":"Ŵaeblania","chapter":"8","verse":"10","text":"Sambano alili ni lilangano lichingataŵe ni ŵandu ŵa ku Isilaeli,"},{"book":"Ŵaeblania","chapter":"8","verse":"11","text":"Ngapagwa juchanjiganye njakwe"},{"book":"Ŵaeblania","chapter":"8","verse":"12","text":"Chinaalechelesye chigongomalo chao, ni sambi syao"},{"book":"Ŵaeblania","chapter":"8","verse":"13","text":"Kwa kusala lilangano lili “Lyasambano,” Akunnungu alitesile lilangano lyaandanda liŵe lya kuwisala. Ni chindu chose chachichekulwipe ni kuwisala chichisoŵe pangakaŵa."}]}