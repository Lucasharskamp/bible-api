{"data":[{"book":"2 Abakkolinso","chapter":"2","verse":"1","text":"Kino nakimalirira munda mu nze obutakomawo nate eyo nneme okubanakuwaza."},{"book":"2 Abakkolinso","chapter":"2","verse":"2","text":"Kubanga bwe nnaabanakuwaza, ani anansanyusa wabula oyo gwe nnaanakuwaza?"},{"book":"2 Abakkolinso","chapter":"2","verse":"3","text":"Kyennava mbawandiikira ebyo byennyini bwe ndijja nneme kunakuwazibwa abo abandinsanyusizza, nga nnesiga nti essanyu lyange lye lyammwe mwenna."},{"book":"2 Abakkolinso","chapter":"2","verse":"4","text":"Nabawandiikira wakati mu kubonaabona okungi n’okunyolwa mu mutima, era nga nkaaba amaziga mangi, si lwa kubanakuwaza, naye mutegeere okwagala okungi ennyo kwe nnina gye muli."},{"book":"2 Abakkolinso","chapter":"2","verse":"5","text":"Bwe wabaawo eyanakuwaza munne, teyanakuwaza nze, si kulwa nga mbazitoowerera mwenna."},{"book":"2 Abakkolinso","chapter":"2","verse":"6","text":"Omuntu ng’oyo ekibonerezo ekyamuweebwa abangi kimumala;"},{"book":"2 Abakkolinso","chapter":"2","verse":"7","text":"kyekiva kisaana mmwe okumusonyiwa n’okumuzzaamu amaanyi si kulwa ng’ennaku emuyitirirako n’emuyinga obungi."},{"book":"2 Abakkolinso","chapter":"2","verse":"8","text":"Noolwekyo mbakuutira okwongera okumukakasa nti mumwagala."},{"book":"2 Abakkolinso","chapter":"2","verse":"9","text":"Kyennava mbawandiikira ndyoke ntegeere obanga muli bawulize mu nsonga zonna."},{"book":"2 Abakkolinso","chapter":"2","verse":"10","text":"Bwe musonyiwa omuntu mu nsonga yonna, nange mmunsonyiwa, kubanga bwe mba nga nsonyiye, nsonyiye ku lwammwe mu maaso ga Kristo."},{"book":"2 Abakkolinso","chapter":"2","verse":"11","text":"Setaani alemenga okutuwangula, kubanga tumanyi enkwe ze."},{"book":"2 Abakkolinso","chapter":"2","verse":"12","text":"Bwe natuuka mu Tulowa olw’enjiri ya Kristo, Mukama n’anzigulirawo oluggi,"},{"book":"2 Abakkolinso","chapter":"2","verse":"13","text":"saawumula mu mutima gwange, bwe ssaalaba owooluganda Tito. Bwe namala okubasiibula ne ndaga e Makedoniya."},{"book":"2 Abakkolinso","chapter":"2","verse":"14","text":"Katonda yeebazibwe atuwanguzisa bulijjo mu Kristo Yesu, n’akawoowo ak’okumanya, ke tubunyisa wonna."},{"book":"2 Abakkolinso","chapter":"2","verse":"15","text":"Tuli kawoowo eri Katonda olwa Kristo mu abo abalokolebwa ne mu abo abatannalokolebwa."},{"book":"2 Abakkolinso","chapter":"2","verse":"16","text":"Eri abatannalokolebwa, akawoowo kaffe ka kufa akatuusa mu kufa, naye eri abalokolebwa, ke kawoowo akongera obulamu ku bulamu. Kale ebyo ani abisobola?"},{"book":"2 Abakkolinso","chapter":"2","verse":"17","text":"Tetuli ng’abangi abakozesa ekigambo kya Katonda olw’okwenoonyeza ebyabwe, naye ffe twogera nga tetuliimu bukuusa. Naye twogera okuva eri Katonda era mu maaso ga Katonda, kubanga twogerera mu Kristo nga tetwekomoma."}]}