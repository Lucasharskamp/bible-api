{"data":[{"book":"Vakolosayi","chapter":"1","verse":"1","text":"Baluwa aino ìhaloka kwang'une Paolo na kwa nkúkulupila nnyetu Timoseo. Kwa kutamwa kwake mwene Nnungu, nangu ǹnichemwa kuva ntume wanga Yesu Kilisto."},{"book":"Vakolosayi","chapter":"1","verse":"2","text":"Tùnnembilanga mwenu mmakukulupila avetu kupitila kulundanywa kwetu na Kilisto, mwenu mmanu mma Nnungu mukulupîka, muikâla imanga ya ku Kolosayi. Tùnnyuwilanga inema na amani ihalôka kwa Nnungu Atata wetu, ììve pamo na mwenu."},{"book":"Vakolosayi","chapter":"1","verse":"3","text":"Tùnshukulu Nnungu, Atata wa Nang'olo wetu Yesu Kilisto, kila patunnyuwilanga mwenu,"},{"book":"Vakolosayi","chapter":"1","verse":"4","text":"kwa kuva, tùnipilikana namuna chimunkulupila Yesu Kilisto na namuna chimuvatamwa vanu va Nnungu."},{"book":"Vakolosayi","chapter":"1","verse":"5","text":"Mwanda ntandi pamunahubiliwije ujumbe aula wa uhiu uyamba Malove Lambone, mwenu mwanipilikana kuyamba lilolelo liyamba àlalá lamuvikiwije kulihunde. Lilolelo anelyo njo nsingi wa ing'ulupa yenu na itamwi yenu."},{"book":"Vakolosayi","chapter":"1","verse":"6","text":"Malove alano Lambone làvenkuhalija kuhumya vihepo na kuyanjala pachilambo chammalele malinga chiitendeke kwenu mwenu kutandikila liduva alila limupilikene na kuumala mwalehu uhiu uyamba inema ya Nnungu."},{"book":"Vakolosayi","chapter":"1","verse":"7","text":"Mùnilihunda uhiu anewo uyamba inema ya Nnungu kuhaloka kwa Epafila, ntumishi nnyetu. Nang'e nni ntumishi akulupîka wanga Kilisto, akôla madengo kwajili yenu,"},{"book":"Vakolosayi","chapter":"1","verse":"8","text":"na njo atuhaulidîle kuyamba itamwi yenu imujaliwije na Umumu Wanaswe."},{"book":"Vakolosayi","chapter":"1","verse":"9","text":"Bahi ing'anya ya anelyo, hwetu nanga patuhopela kunnyuwilanga mwenu, kutandikila liduva alila litupilikene habali dyenu. Tùnnyuwa Nnungu annyululihe kumala mwalehu àlalá lalalembela, na kumwombajanga lúnda na ding'ano dya chinnungu."},{"book":"Vakolosayi","chapter":"1","verse":"10","text":"Tùnnyuwilanga anelo uchinga mupate kuikalanga kwa namuna intumbyânga Nang'olo, na kunkatapalila kwa mambo lammalele. Na kwa kuikala uchocho, muchimupe kila namuna ya vihepo vyambone na kuhalija kummala mwalehu Nnungu,"},{"book":"Vakolosayi","chapter":"1","verse":"11","text":"na Nnungu achiantayange dimongo dya kila namuna kwa uweso wake nkulu, uchinga mupate kuva na ilindilidi na ipililidi. Na kwa kuhangalala,"},{"book":"Vakolosayi","chapter":"1","verse":"12","text":"muchimunshukulu Nnungu Atata, annyululihîje mwenu kuva mmanu mulembelêwa kupwechela sehemu yenu ya mapala lavaungulidile vanu vake vaikalânga munng'anje wa Nnungu."},{"book":"Vakolosayi","chapter":"1","verse":"13","text":"Kwa kuva, nang'e ànitupoha kuhaloka muutawala wa lupi nkutuingija mu Ufalume wanga Mwanawe wantamwije."},{"book":"Vakolosayi","chapter":"1","verse":"14","text":"Na kwa kupitila kwa Mwanawe, hwetu tùnikombolewa kwa kusamehewa masambi letu."},{"book":"Vakolosayi","chapter":"1","verse":"15","text":"Kilisto nni nfano uhiu wa Nnungu akáonekana,"},{"book":"Vakolosayi","chapter":"1","verse":"16","text":"Kwa kupitila nang'e, viumbe vyammalele víniumbwa,"},{"book":"Vakolosayi","chapter":"1","verse":"17","text":"Nang'e ánipwawa kabla viumbe vyammalele vikànambipwawa,"},{"book":"Vakolosayi","chapter":"1","verse":"18","text":"Nang'e njo muti wa mmili wake, yani vanu vankulupîla Yesu."},{"book":"Vakolosayi","chapter":"1","verse":"19","text":"Kwa kuva, Nnungu mwene íninkatapalila ukamilifu wake wammalele wa chinnungu ùùve nkati mwa Kilisto,"},{"book":"Vakolosayi","chapter":"1","verse":"20","text":"na kuvipatanisa viumbe vyammalele na mwene kwa kupitila Kilisto."},{"book":"Vakolosayi","chapter":"1","verse":"21","text":"Anepo patandi mwenu mwanihapukana na Nnungu, na múvele amongo vake ing'anya ya mawaso lenu na matendo lenu lahakalenge."},{"book":"Vakolosayi","chapter":"1","verse":"22","text":"Henga vino, Nnungu ànimpatanisanga na mwene kwa mmili wanga Yesu, kwa indila ya kuhwa kwake, uchinga Nnungu amwonange kuva mmanu mmanaswe, mmanu mukávele na chilema wala lawama yoheyo pameho pake."},{"book":"Vakolosayi","chapter":"1","verse":"23","text":"Henga mwenu mùlembelewa muhwenehe kuikalanga muing'ulupa, munatikinywe na kulileka alila lilolelo limupete mahiku lamupilikene Malove Lambone. Nangu Paolo ǹnivikwa kuva ntumishi wa kuhubili Malove Lambone, àlalá layanjajîjwe kwa vanu vammalele va pachilambo."},{"book":"Vakolosayi","chapter":"1","verse":"24","text":"Hambi nangu nahangalalila ibaniki yangu kwajili yenu mwenu. Kwa kuva, kubanika kwangu chimmili kùhweneha itimilisi ya ibaniki ya Kilisto ilembelêwa kwajili ya mmili wake, yani vanu vammalele vankulupîla Yesu."},{"book":"Vakolosayi","chapter":"1","verse":"25","text":"Nangu ngùjukile kuva nintumishi wa vanu vankulupîla Yesu kupapatana na madengo lángupèlè Nnungu kwajili yenu. Na madengo lene nni kuyanjaja Lilove lya Nnungu saana."},{"book":"Vakolosayi","chapter":"1","verse":"26","text":"Lilove anelyo nni àlalá makudungilo lanapihike kutandikila anepo kala, kwa vívelèkwà vyammalele, henga vino ànilahunukula kwa vanu vake."},{"book":"Vakolosayi","chapter":"1","verse":"27","text":"Kwa kuva, Nnungu álembedile vanu vake vamale kuva, ukulu nkulu wanga Kilisto nni chalumo na mwenu mmanu mukávele Mmayahudi. Na makudungilo anelo lávele kuva, Kilisto aikale nkati mwenu, na anelyo lìmaiha kuva mwenu muchimukumile ukulu wa Nnungu."},{"book":"Vakolosayi","chapter":"1","verse":"28","text":"Bahi hwetu tùnnyanjaja Kilisto kwa vanu vammalele. Tùnan'duma na kunnyunda kila munu kwa lúnda lwammalele, uchinga tuvayangate vanu vammalele vàhwikile kuva vakamilifu kwa kulundanywa kwavo na Kilisto."},{"book":"Vakolosayi","chapter":"1","verse":"29","text":"Bahi ing'anya ya anelyo, nalikambyakambya akuno ungutumbama kwa dimongo adila ding'ulu dya Kilisto dikôla madengo nkati mwangu."}]}