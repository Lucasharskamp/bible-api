{"data":[{"book":"فیلیپی","chapter":"1","verse":"1","text":"لە پۆڵس و تیمۆساوسی بەندەکانی عیسای مەسیحەوە،"},{"book":"فیلیپی","chapter":"1","verse":"2","text":"با نیعمەت1‏:2 نیعمەت بەخشینێکی خودایە بە مرۆڤ بەبێ شایستەبوونی پێی دەبەخشێت. و ئاشتی لە خودای باوکمان و عیسای مەسیحی خاوەن شکۆوە لەگەڵتان بێت."},{"book":"فیلیپی","chapter":"1","verse":"3","text":"سوپاسی خودا دەکەم، هەر کاتێک یادتان بکەم."},{"book":"فیلیپی","chapter":"1","verse":"4","text":"هەمیشە لە هەموو پاڕانەوەکانم بە خۆشییەوە بۆ هەمووتان داوا دەکەم،"},{"book":"فیلیپی","chapter":"1","verse":"5","text":"چونکە لە یەکەم ڕۆژەوە هەتا ئێستا بەشداریتان لە خزمەتی ئینجیلدا کردووە."},{"book":"فیلیپی","chapter":"1","verse":"6","text":"لەمەشدا دڵنیام، خودا کە لە ئێوەدا ئەم ئیشە چاکەی دەستپێکردووە، هەتا ڕۆژی عیسای مەسیح تەواوی دەکات."},{"book":"فیلیپی","chapter":"1","verse":"7","text":"کەواتە ئەمە ڕاستە سەبارەت بە هەمووتان ئەم هەستەم هەبێت، چونکە ئێوە لە دڵی مندان. ئەگەر بە کۆت و زنجیرەوە بم، یاخود لە کاتێکدا بەرگری لە پەیامی ئینجیل و چەسپاندنی دەکەم، هەمووتان لە نیعمەت لەگەڵم بەشدارن."},{"book":"فیلیپی","chapter":"1","verse":"8","text":"خودا شایەتمە چەندە بە پەرۆشم بۆ هەمووتان بە سۆزی عیسای مەسیح."},{"book":"فیلیپی","chapter":"1","verse":"9","text":"لە خودا دەپاڕێمەوە کە خۆشەویستیتان بە زانیاری و ئەوپەڕی تێگەیشتنەوە زیاتر و زیاتر بکات،"},{"book":"فیلیپی","chapter":"1","verse":"10","text":"تاکو باشترین شت جیا بکەنەوە، بۆ ئەوەی لە ڕۆژی مەسیح پاک و بێ گلەیی بن،"},{"book":"فیلیپی","chapter":"1","verse":"11","text":"تاکو پڕببن لە بەرهەمی ڕاستودروستی لە ڕێگەی عیسای مەسیحەوە بۆ شکۆ و ستایشی خودا."},{"book":"فیلیپی","chapter":"1","verse":"12","text":"خوشکان، برایان، ئێستا دەمەوێ بزانن ئەوەی بەسەرم هات پەیامی ئینجیلی زیاتر بەرەو پێش برد،"},{"book":"فیلیپی","chapter":"1","verse":"13","text":"تەنانەت هەموو پاسەوانانی کۆشکی ئیمپراتۆر و هەموو لایەک بۆیان دەرکەوت کە من لە پێناوی مەسیحدا کۆت و بەند کراوم."},{"book":"فیلیپی","chapter":"1","verse":"14","text":"مەسیحی باڵادەست بەهۆی کۆت و بەندی منەوە وای لە زۆربەی خوشک و برایان کردووە پشت بە ئەو ببەستن، تاکو بتوانن بوێرانەتر و بە چاونەترسییەوە پەیامەکەی ڕابگەیەنن."},{"book":"فیلیپی","chapter":"1","verse":"15","text":"بێگومان هەندێک لەبەر ئیرەیی و ناکۆکی مزگێنیی مەسیح ڕادەگەیەنن، بەڵام هەندێکی دیکە بە خواستێکی باش."},{"book":"فیلیپی","chapter":"1","verse":"16","text":"ئەوانەی لەبەر خۆشەویستی مزگێنی دەدەن، دەزانن لەبەر بەرگریکردنم لە پەیامی ئینجیل خراومەتە زیندان."},{"book":"فیلیپی","chapter":"1","verse":"17","text":"ئەوانەی دیکە کە لە خۆپەرستییەوە مەسیح ڕادەگەیەنن، دڵسۆز نین، مەزەندە دەکەن بە کۆت و زنجیرەکەم حاڵم ناخۆشتر دەکەن."},{"book":"فیلیپی","chapter":"1","verse":"18","text":"ئیتر چی؟ بەهەرحاڵ، بە ڕواڵەت بێت یان بە ڕاستی، مەسیح ڕادەگەیەنرێت، بەوەش دڵشادم."},{"book":"فیلیپی","chapter":"1","verse":"19","text":"چونکە دەزانم لە ڕێگەی پاڕانەوەکانتان و پشتگیری ڕۆحی عیسای مەسیح ئەمە دەبێتە هۆی ئازادکردنم1‏:19 یۆنانی: ڕزگاری.‏."},{"book":"فیلیپی","chapter":"1","verse":"20","text":"بە پەرۆشەوە چاوەڕوان و ئومێدەوارم کە لە هیچ شتێکدا شەرمەزار نەبم، بەڵکو ورەم بەرز بێت بۆ ئەوەی ئێستاش وەکو هەمیشە مەسیح لە جەستەمدا پایەدار بێت، ئەگەر بە ژیان بێت یان بە مردن،"},{"book":"فیلیپی","chapter":"1","verse":"21","text":"چونکە بۆ من ژیان مەسیحە، مردنیش قازانج."},{"book":"فیلیپی","chapter":"1","verse":"22","text":"بەڵام ئەگەر ژیانم لە جەستە بەردەوام بێت، خەریکی خزمەتێک دەبم کە بەرهەمی هەبێت. چی هەڵبژێرم؟ نازانم!"},{"book":"فیلیپی","chapter":"1","verse":"23","text":"لە دوو لاوە فشارم لەسەرە، حەز دەکەم ئەم ژیانە بەجێبهێڵم و لەگەڵ مەسیح بژیم، ئەوە زۆر باشترە،"},{"book":"فیلیپی","chapter":"1","verse":"24","text":"بەڵام مانەوەم بە جەستە بۆ ئێوە پێویستترە."},{"book":"فیلیپی","chapter":"1","verse":"25","text":"دڵنیام و دەزانم کە لە ژیاندا دەمێنم و لەگەڵ هەمووتان بەردەوام دەبم، بۆ بەرەوپێشچوون و خۆشیتان لە باوەڕ،"},{"book":"فیلیپی","chapter":"1","verse":"26","text":"تاکو بەهۆی هاتنەوەی من بۆ لاتان شانازیتان بە عیسای مەسیح لە ڕێگەی منەوە زیاد بکات."},{"book":"فیلیپی","chapter":"1","verse":"27","text":"تەنها بە شێوەیەک بژین کە شایستەی پەیامی ئینجیلی مەسیح بێت، تاکو کاتێک بێم و بتانبینم یان لەلاتان نەبم و هەواڵتان ببیستم، بزانم کە ئێوە لە یەک ڕۆحدا چەسپاون و بە یەک دڵ تێدەکۆشن لە پێناوی ئەو باوەڕەی کە لەسەر بناغەی پەیامی ئینجیلە،"},{"book":"فیلیپی","chapter":"1","verse":"28","text":"بەبێ ئەوەی لە هیچ شتێکی ڕکابەرەکانتان بترسن. ئەمە بەڵگەیە بۆ لەناوچوونیان، بەڵام ڕزگارییە بۆ ئێوە، ئەمەش لە خوداوەیە."},{"book":"فیلیپی","chapter":"1","verse":"29","text":"چونکە خودا لەبەر مەسیح تەنها باوەڕهێنان بە ئەوی پێ نەبەخشیون، بەڵکو ئازار چێژتنیش لە پێناوی ئەو،"},{"book":"فیلیپی","chapter":"1","verse":"30","text":"لەبەر ئەوەی هەمان تێکۆشانتان هەیە، ئەوەی لە منتان بینیوە و ئێستا لە منی دەبیستن."}]}