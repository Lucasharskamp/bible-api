{"data":[{"book":"Jenesis","chapter":"10","verse":"1","text":"Rantima hageno mika'zama ahe refitetegeno'a, Noana tagufa mofavre nagapinti maka'a vahera fore hu'naze. Ana kogna naga zamagi'a Semiki, Hamuki, Jafeti'e."},{"book":"Jenesis","chapter":"10","verse":"2","text":"Hagi Jafeti mofavre naga zamagi'a ama'ne, Goma'e, Magogi'e, Madai'e, Javani'e, Tubali'e, Meseki'e, Tirasi'e."},{"book":"Jenesis","chapter":"10","verse":"3","text":"Hanki Goma amohe'i zamagi'a Asikenazi'e, Rifati'e, Togarma'e."},{"book":"Jenesis","chapter":"10","verse":"4","text":"Hanki Javani mofavre naga zamagi'a Elisa'e, Tarsisi'e, Kitimi'e, Dodanimi'e."},{"book":"Jenesis","chapter":"10","verse":"5","text":"Ana nagapintira refko hu'za hagerinkena mopa zamagerute zamagerute kognare, famote ranra kuma erifore hu'za kegava hutere hu'za mani'naze."},{"book":"Jenesis","chapter":"10","verse":"6","text":"Hanki Hamu mofavre naga zamagi'a Kusi'e (Etopia), Mizrami'e (Isipi), Putie (Libya), Kenani'e (Palestine)."},{"book":"Jenesis","chapter":"10","verse":"7","text":"Hanki Kusi mofavre naga zamagi'a Seba'e, Havila'e, Sabta'e, Rama'e, Sabiteka'e. Hanki Rama'a tare ne'mofavre zanante'ne, zanagi'a Sebake Dedanike."},{"book":"Jenesis","chapter":"10","verse":"8","text":"Kusi'a, Nimiroti nefa'e. Nimiroti'a agra harafa nere."},{"book":"Jenesis","chapter":"10","verse":"9","text":"Anumzamofo avurera knare harafa vahe fore huno mani'nea nere. E'ina'ma hu'negu menina vahe'mo'za rumofoma husga huntenakura, Nimroti kna vahe mani'ne hu'za nehaze."},{"book":"Jenesis","chapter":"10","verse":"10","text":"Nimroti'ma kegava hu'nea moparera tagufa rankumara me'ne, zamagi'a Babelie, Erekie, Akatie, Kalne, e'i ana kumatmina Sinari (Babiloni) mopafi me'ne."},{"book":"Jenesis","chapter":"10","verse":"11","text":"Nimroti'a Babiloni rankumara atreno, Asiria kaziga vuno rankumazaga ome azeri otino ki'ne. Ana kuma zamagi'a Ninive, Rehobotirie, Kalae, Resenie."},{"book":"Jenesis","chapter":"10","verse":"12","text":"Hanki Reseni rankumara Ninivene, Kala kumamofo amu'nompi me'ne."},{"book":"Jenesis","chapter":"10","verse":"13-14","text":"Isipi'a amana vahe'mokizmi nezamageho'e, Luti vahe'ma, Anami vahe'ma, Lehabi vahe'ma, Naftu vahe'ma, Pasru vahe'ma, Kaslu vahe'ma, Kriti vahere. Filistia vahera Kriti vahepinti fore hu'naze."},{"book":"Jenesis","chapter":"10","verse":"15","text":"Kenanina agonesa mofavrea Saidoni'e, hanki anazanke hu'za agripinti'ma fore'ma hu'nazana Hiti vahe'ma,"},{"book":"Jenesis","chapter":"10","verse":"16","text":"Jebusi vahe'ma, Amori vahe'ma, Girgasi vahe'ma,"},{"book":"Jenesis","chapter":"10","verse":"17","text":"Hivi vahe'ma, Arkisi vahe'ma, Sini vahe'ma,"},{"book":"Jenesis","chapter":"10","verse":"18","text":"Arvada vahe'ma, Zemari vahe'ma, Hamati vahe'mo'zanena Kenanimpinti fore hu'naze. Hanki henka Kenani, agehe'za mago mago hu'za ru mopare ru mopare umani emani hu'naze."},{"book":"Jenesis","chapter":"10","verse":"19","text":"Hanki Kenani vahe mopamo'a, Saidoni kumateti eri agafa huno Gerari vuno Gaza uhanatiteno, ananteti vuno Sodom Gomora kaziga uhanatino, Admane, Zeboim kaziga vuteno Lasa uhanati'ne."},{"book":"Jenesis","chapter":"10","verse":"20","text":"Hamu agehe'za nagate nofite hu'za mani'neza ruzmegeru ruzmegeru neru'za rankuma trohu'za kegava hutere hu'za mani'naze."},{"book":"Jenesis","chapter":"10","verse":"21","text":"Hagi Semina mago'a ne'mofavre'a fore humi'neankino, Jafetina nempu amo'e. Semi'a Eberi nagamokizmi nezamageho mani'ne."},{"book":"Jenesis","chapter":"10","verse":"22","text":"Semi mofavre naga zamagi'a, Elamu'e, Asari'e, Arpaksadi'e Ludiki, Aramu'e."},{"book":"Jenesis","chapter":"10","verse":"23","text":"Aramu mofavre naga zamagi'a Uzi'e, Huli'e, Getari'e, Masi'e."},{"book":"Jenesis","chapter":"10","verse":"24","text":"Arpaksadi'a Sela nefa'e, Sela'a Eberi nefa'e."},{"book":"Jenesis","chapter":"10","verse":"25","text":"Eberi'a tare ne' mofavre zanante'ne. Mago'mofo agi'a Peleki'e, Peleki'e hu'nea agimofo agafa'a amanahu hu'ne, mopa refko hu'za nagate nofite hu'naze. Hanki nefu agi'a Joktani'e."},{"book":"Jenesis","chapter":"10","verse":"26","text":"Joktani'ma zamante'nea naga zamagi'a, Almodati'e, Selepi'e, Hazarmaveti'e, Jera'e,"},{"book":"Jenesis","chapter":"10","verse":"27","text":"Hadoramuki, Uzaliki, Dikla'e,"},{"book":"Jenesis","chapter":"10","verse":"28","text":"Obaliki Abimaeliki, Seba'e."},{"book":"Jenesis","chapter":"10","verse":"29","text":"Hagi Ofiriki, Havilaki, Jobabiki hu'za zamagra Joktani mofavre naga mani'naze."},{"book":"Jenesis","chapter":"10","verse":"30","text":"E'i ana naga'ma kuma tro hu'za mani'naza mopamo'a Mesati agafa huteno vuno, Sefari zage hanatitega agona mopama me'nerega uhanatine."},{"book":"Jenesis","chapter":"10","verse":"31","text":"Hagi Semimpinti'ma fore hu'naza vahera nagate nofite mago mago hu'za manitere hu'ne'za zamagerute zamagerute hu'za mopa zamire mani'ne'za, rankuma trohu'za kegava hu'za manitere hu'naze."},{"book":"Jenesis","chapter":"10","verse":"32","text":"Hagi tima hagetegeno ana amefi'a Noa ahi'mo'za mofavre naga'afinti forehu anante anante nehu'za, hakare kaziga mopafina ranra kuma ante'za maniza vu'za e'za hu'naze."}]}