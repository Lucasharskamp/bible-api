{"data":[{"book":"2 राजाओं","chapter":"10","verse":"1","text":"अहाब के सत्तर बेटे10:1 सत्तर बेटे: अर्थात् उसके वंशज जिनमें यहोराम के पुत्र भी गिने गए हैं। (2 राजा 10:2-3) , पोते, सामरिया में रहते थे। अतः येहू ने सामरिया में उन पुरनियों के पास, और जो यिज्रेल के हाकिम थे, और जो अहाब के लड़कों के पालनेवाले थे, उनके पास पत्रों को लिखकर भेजा,"},{"book":"2 राजाओं","chapter":"10","verse":"2","text":"“तुम्हारे स्वामी के बेटे, पोते तो तुम्हारे पास रहते हैं, और तुम्हारे रथ, और घोड़े भी हैं, और तुम्हारे एक गढ़वाला नगर, और हथियार भी हैं; तो इस पत्र के हाथ लगते ही,"},{"book":"2 राजाओं","chapter":"10","verse":"3","text":"अपने स्वामी के बेटों में से जो सबसे अच्छा और योग्य हो, उसको छांटकर, उसके पिता की गद्दी पर बैठाओ, और अपने स्वामी के घराने के लिये लड़ो।”"},{"book":"2 राजाओं","chapter":"10","verse":"4","text":"परन्तु वे बहुत डर गए, और कहने लगे, “उसके सामने दो राजा भी ठहर न सके, फिर हम कहाँ ठहर सकेंगे?”"},{"book":"2 राजाओं","chapter":"10","verse":"5","text":"तब जो राजघराने के काम पर था, और जो नगर के ऊपर था, उन्होंने और पुरनियों और लड़कों के पालनेवालों ने येहू के पास यह कहला भेजा, “हम तेरे दास हैं, जो कुछ तू हम से कहे, उसे हम करेंगे; हम किसी को राजा न बनाएँगे, जो तुझे भाए वही कर।”"},{"book":"2 राजाओं","chapter":"10","verse":"6","text":"तब उसने दूसरा पत्र लिखकर उनके पास भेजा, “यदि तुम मेरी ओर के हो और मेरी मानो, तो अपने स्वामी के बेटों-पोतों के सिर कटवाकर कल इसी समय तक मेरे पास यिज्रेल में हाजिर होना।” राजपुत्र तो जो सत्तर मनुष्य थे, वे उस नगर के रईसों के पास पलते थे।"},{"book":"2 राजाओं","chapter":"10","verse":"7","text":"यह पत्र उनके हाथ लगते ही, उन्होंने उन सत्तरों राजपुत्रों को पकड़कर मार डाला, और उनके सिर टोकरियों में रखकर यिज्रेल को उसके पास भेज दिए।"},{"book":"2 राजाओं","chapter":"10","verse":"8","text":"जब एक दूत ने उसके पास जाकर बता दिया, “राजकुमारों के सिर आ गए हैं।” तब उसने कहा, “उन्हें फाटक में दो ढेर करके सवेरे तक रखो।”"},{"book":"2 राजाओं","chapter":"10","verse":"9","text":"सवेरे उसने बाहर जा खड़े होकर सब लोगों से कहा, “तुम तो निर्दोष हो10:9 तुम तो निर्दोष हो: तुम निरपराध हो और उचित न्याय कर सकते हो। येहू छिपाता है कि हत्या की आज्ञा उसने दी थी।, मैंने अपने स्वामी से राजद्रोह की युक्ति करके उसे घात किया, परन्तु इन सभी को किसने मार डाला?"},{"book":"2 राजाओं","chapter":"10","verse":"10","text":"अब जान लो कि जो वचन यहोवा ने अपने दास एलिय्याह के द्वारा कहा था, उसे उसने पूरा किया है; जो वचन यहोवा ने अहाब के घराने के विषय कहा, उसमें से एक भी बात बिना पूरी हुए न रहेगी।”"},{"book":"2 राजाओं","chapter":"10","verse":"11","text":"तब अहाब के घराने के जितने लोग यिज्रेल में रह गए, उन सभी को और उसके जितने प्रधान पुरुष और मित्र और याजक थे, उन सभी को येहू ने मार डाला, यहाँ तक कि उसने किसी को जीवित न छोड़ा।"},{"book":"2 राजाओं","chapter":"10","verse":"12","text":"तब वह वहाँ से चलकर सामरिया को गया। और मार्ग में चरवाहों के ऊन कतरने के स्थान पर पहुँचा ही था,"},{"book":"2 राजाओं","chapter":"10","verse":"13","text":"कि यहूदा के राजा अहज्याह के भाई येहू से मिले और जब उसने पूछा, “तुम कौन हो?” तब उन्होंने उत्तर दिया, “हम अहज्याह के भाई हैं, और राजपुत्रों और राजमाता के बेटों का कुशल क्षेम पूछने को जाते हैं।”"},{"book":"2 राजाओं","chapter":"10","verse":"14","text":"तब उसने कहा, “इन्हें जीवित पकड़ो।” अतः उन्होंने उनको जो बयालीस पुरुष थे, जीवित पकड़ा, और ऊन कतरने के स्थान की बावली पर मार डाला, उसने उनमें से किसी को न छोड़ा।"},{"book":"2 राजाओं","chapter":"10","verse":"15","text":"जब वह वहाँ से चला, तब रेकाब का पुत्र यहोनादाब सामने से आता हुआ उसको मिला। उसका कुशल उसने पूछकर कहा, “मेरा मन तो तेरे प्रति निष्कपट है, क्या तेरा मन भी वैसा ही है?” यहोनादाब ने कहा, “हाँ, ऐसा ही है।” फिर उसने कहा, “ऐसा हो, तो अपना हाथ मुझे दे।” उसने अपना हाथ उसे दिया, और वह यह कहकर उसे अपने पास रथ पर चढ़ाने लगा,"},{"book":"2 राजाओं","chapter":"10","verse":"16","text":"“मेरे संग चल और देख, कि मुझे यहोवा के निमित्त कैसी जलन रहती है।” तब वह उसके रथ पर चढ़ा दिया गया।"},{"book":"2 राजाओं","chapter":"10","verse":"17","text":"सामरिया को पहुँचकर उसने यहोवा के उस वचन के अनुसार जो उसने एलिय्याह से कहा था, अहाब के जितने सामरिया में बचे रहे, उन सभी को मार के विनाश किया।"},{"book":"2 राजाओं","chapter":"10","verse":"18","text":"तब येहू ने सब लोगों को इकट्ठा करके कहा, “अहाब ने तो बाल की थोड़ी ही उपासना की थी, अब येहू उसकी उपासना बढ़के करेगा।"},{"book":"2 राजाओं","chapter":"10","verse":"19","text":"इसलिए अब बाल के सब नबियों, सब उपासकों और सब याजकों को मेरे पास बुला लाओ, उनमें से कोई भी न रह जाए; क्योंकि बाल के लिये मेरा एक बड़ा यज्ञ होनेवाला है; जो कोई न आए वह जीवित न बचेगा।” येहू ने यह काम कपट करके बाल के सब उपासकों को नाश करने के लिये किया।"},{"book":"2 राजाओं","chapter":"10","verse":"20","text":"तब येहू ने कहा, “बाल की एक पवित्र महासभा का प्रचार करो।” और लोगों ने प्रचार किया।"},{"book":"2 राजाओं","chapter":"10","verse":"21","text":"येहू ने सारे इस्राएल में दूत भेजे; तब बाल के सब उपासक आए, यहाँ तक कि ऐसा कोई न रह गया जो न आया हो। वे बाल के भवन में इतने आए, कि वह एक सिरे से दूसरे सिरे तक भर गया।"},{"book":"2 राजाओं","chapter":"10","verse":"22","text":"तब उसने उस मनुष्य से जो वस्त्र के घर का अधिकारी था, कहा, “बाल के सब उपासकों के लिये वस्त्र निकाल ले आ।” अतः वह उनके लिये वस्त्र निकाल ले आया।"},{"book":"2 राजाओं","chapter":"10","verse":"23","text":"तब येहू रेकाब के पुत्र यहोनादाब को संग लेकर बाल के भवन में गया, और बाल के उपासकों से कहा, “ढूँढ़कर देखो, कि यहाँ तुम्हारे संग यहोवा का कोई उपासक तो नहीं है, केवल बाल ही के उपासक हैं।”"},{"book":"2 राजाओं","chapter":"10","verse":"24","text":"तब वे मेलबलि और होमबलि चढ़ाने को भीतर गए।"},{"book":"2 राजाओं","chapter":"10","verse":"25","text":"फिर जब होमबलि चढ़ चुका, तब येहू ने पहरुओं और सरदारों से कहा, “भीतर जाकर उन्हें मार डालो; कोई निकलने न पाए।” तब उन्होंने उन्हें तलवार से मारा और पहरुए और सरदार उनको बाहर फेंककर बाल के भवन के नगर को गए।"},{"book":"2 राजाओं","chapter":"10","verse":"26","text":"और उन्होंने बाल के भवन में की लाठें निकालकर फूँक दीं।"},{"book":"2 राजाओं","chapter":"10","verse":"27","text":"और बाल के स्तम्भ को उन्होंने तोड़ डाला; और बाल के भवन को ढाकर शौचालय बना दिया; और वह आज तक ऐसा ही है।"},{"book":"2 राजाओं","chapter":"10","verse":"28","text":"अतः येहू ने बाल को इस्राएल में से नाश करके दूर किया।"},{"book":"2 राजाओं","chapter":"10","verse":"29","text":"तो भी नबात के पुत्र यारोबाम, जिसने इस्राएल से पाप कराया था, उसके पापों के अनुसार करने, अर्थात् बेतेल और दान में के सोने के बछड़ों की पूजा, उससे येहू अलग न हुआ।"},{"book":"2 राजाओं","chapter":"10","verse":"30","text":"यहोवा ने येहू से कहा10:30 यहोवा ने येहू से कहा: सम्भवतः एलीशा के मुख से एक सीमा तक येहू के काम आज्ञाकारिता के थे जिसके लिए परमेश्वर उसे सांसारिक प्रतिफल देना चाहता था।, “इसलिए कि तूने वह किया, जो मेरी दृष्टि में ठीक है, और अहाब के घराने से मेरी इच्छा के अनुसार बर्ताव किया है, तेरे परपोते के पुत्र तक तेरी सन्तान इस्राएल की गद्दी पर विराजती रहेगी।”"},{"book":"2 राजाओं","chapter":"10","verse":"31","text":"परन्तु येहू ने इस्राएल के परमेश्वर यहोवा की व्यवस्था पर पूर्ण मन से चलने की चौकसी न की, वरन् यारोबाम जिसने इस्राएल से पाप कराया था, उसके पापों के अनुसार करने से वह अलग न हुआ।"},{"book":"2 राजाओं","chapter":"10","verse":"32","text":"उन दिनों यहोवा इस्राएल की सीमा को घटाने लगा, इसलिए हजाएल ने इस्राएल के उन सारे देशों में उनको मारा:"},{"book":"2 राजाओं","chapter":"10","verse":"33","text":"यरदन से पूरब की ओर गिलाद का सारा देश, और गादी और रूबेनी और मनश्शेई का देश अर्थात् अरोएर से लेकर जो अर्नोन की तराई के पास है, गिलाद और बाशान तक।"},{"book":"2 राजाओं","chapter":"10","verse":"34","text":"येहू के और सब काम और जो कुछ उसने किया, और उसकी पूर्ण वीरता, यह सब क्या इस्राएल के राजाओं के इतिहास की पुस्तक में नहीं लिखा है?"},{"book":"2 राजाओं","chapter":"10","verse":"35","text":"अन्त में येहू मरकर अपने पुरखाओं के संग जा मिला, और सामरिया में उसको मिट्टी दी गई, और उसका पुत्र यहोआहाज उसके स्थान पर राजा बन गया।"},{"book":"2 राजाओं","chapter":"10","verse":"36","text":"येहू के सामरिया में इस्राएल पर राज्य करने का समय तो अट्ठाईस वर्ष का था।"}]}