{"data":[{"book":"Ebikolwa byʼAbatume","chapter":"2","verse":"1","text":"Awo olunaku lwa Pentekoote bwe lwatuuka bonna baali bakuŋŋaanidde mu kisenge kimu."},{"book":"Ebikolwa byʼAbatume","chapter":"2","verse":"2","text":"Amangwago okuwuuma, nga kuli ng’empewo ey’amaanyi ennyo ekunta, ne kuva mu ggulu, ne kujjula mu nnyumba yonna mwe baali batudde."},{"book":"Ebikolwa byʼAbatume","chapter":"2","verse":"3","text":"Ku buli omu ne kutuulako ennimi ng’ez’omuliro."},{"book":"Ebikolwa byʼAbatume","chapter":"2","verse":"4","text":"Bonna ne bajjuzibwa Mwoyo Mutukuvu, ne batandika okwogera ennimi ez’enjawulo nga Mwoyo Mutukuvu bwe yabasobozesa."},{"book":"Ebikolwa byʼAbatume","chapter":"2","verse":"5","text":"Waaliwo Abayudaaya bangi abatya Katonda abaali bazze mu Yerusaalemi nga bavudde mu buli ggwanga wansi w’eggulu."},{"book":"Ebikolwa byʼAbatume","chapter":"2","verse":"6","text":"Bwe baawulira okuwuuma okwo, ekibiina kinene ne kikuŋŋaana, ne beewuunya okuwulira nga buli muntu awulira olulimi lw’ewaabwe."},{"book":"Ebikolwa byʼAbatume","chapter":"2","verse":"7","text":"Ne bawuniikirira ne beewuunya ne bagamba nti, “Bano bonna aboogera si Bagaliraaya?"},{"book":"Ebikolwa byʼAbatume","chapter":"2","verse":"8","text":"Kale lwaki tuwulira buli muntu olulimi lw’ewaffe gye twazaalibwa?"},{"book":"Ebikolwa byʼAbatume","chapter":"2","verse":"9","text":"Tubawulira nga boogera eby’amagero bya Katonda mu nnimi ez’Abapaazi, n’Abameedi, n’Abeeramiti, n’ez’abalala abava e Mesopotamiya, ne Buyudaaya, ne Kapadokiya, mu Ponto ne mu Asiya,"},{"book":"Ebikolwa byʼAbatume","chapter":"2","verse":"10","text":"ne mu Fulugiya ne mu Panfuliya, n’abamu abava mu Misiri, n’ensi za Libiya okuliraana Kuleene, n’abagenyi Abaruumi,"},{"book":"Ebikolwa byʼAbatume","chapter":"2","verse":"11","text":"Abayudaaya, n’abakyuka ne basoma Ekiyudaaya, n’Abakuleete n’Abawalabu.”"},{"book":"Ebikolwa byʼAbatume","chapter":"2","verse":"12","text":"Bonna ne beewuunya nga bawuniikiridde, ne bagambagana nti, “Kino kitegeeza ki?”"},{"book":"Ebikolwa byʼAbatume","chapter":"2","verse":"13","text":"Naye abalala ne baseka busesi nga bagamba nti, “Banywedde mwenge musu!”"},{"book":"Ebikolwa byʼAbatume","chapter":"2","verse":"14","text":"Awo Peetero n’asituka n’abatume ekkumi n’omu, n’asitula ku ddoboozi n’ayogera eri ekibiina, n’abagamba nti, “Abasajja Abayudaaya, nammwe mwenna ababeera mu Yerusaalemi, mutegeere bino era mumpulirize."},{"book":"Ebikolwa byʼAbatume","chapter":"2","verse":"15","text":"Abantu bano tebatamidde nga bwe mulowooza, kubanga essaawa ziri ssatu ez’enkya!"},{"book":"Ebikolwa byʼAbatume","chapter":"2","verse":"16","text":"Naye kino kye kyayogerwako nnabbi Yoweeri nti,"},{"book":"Ebikolwa byʼAbatume","chapter":"2","verse":"17","text":"“ ‘Olulituuka mu nnaku ez’oluvannyuma,"},{"book":"Ebikolwa byʼAbatume","chapter":"2","verse":"18","text":"Mu biro ebyo ndifuka Omwoyo wange,"},{"book":"Ebikolwa byʼAbatume","chapter":"2","verse":"19","text":"Era ndikola ebyamagero mu ggulu waggulu,"},{"book":"Ebikolwa byʼAbatume","chapter":"2","verse":"20","text":"Enjuba erifuuka ekizikiza,"},{"book":"Ebikolwa byʼAbatume","chapter":"2","verse":"21","text":"Na buli muntu alikoowoola erinnya lya Mukama,"},{"book":"Ebikolwa byʼAbatume","chapter":"2","verse":"22","text":"“Abasajja Abayisirayiri, muwulirize ebigambo bino! Yesu Omunnazaaleesi omuntu Katonda gwe yakakasa gye muli n’ebyamagero eby’ekitalo, Katonda bye yamukozesanga ng’ali mu mmwe, nga mwenna bwe mumanyi."},{"book":"Ebikolwa byʼAbatume","chapter":"2","verse":"23","text":"Naye ng’enteekateeka ya Katonda bwe yali, omuntu oyo yaweebwayo mu mikono gy’abantu abatagoberera mateeka, ne mumutta nga mumukomeredde ku musaalaba."},{"book":"Ebikolwa byʼAbatume","chapter":"2","verse":"24","text":"Kyokka Katonda yamuzuukiza ng’asaanyizaawo obulumi bw’okufa, kubanga okufa tekwayinza kumunyweza."},{"book":"Ebikolwa byʼAbatume","chapter":"2","verse":"25","text":"Kubanga Dawudi amwogerako nti,"},{"book":"Ebikolwa byʼAbatume","chapter":"2","verse":"26","text":"Noolwekyo omutima gwange kyeguvudde gusanyuka, n’olulimi lwange ne lukutendereza."},{"book":"Ebikolwa byʼAbatume","chapter":"2","verse":"27","text":"Kubanga tolireka mwoyo gwange kuzikirira"},{"book":"Ebikolwa byʼAbatume","chapter":"2","verse":"28","text":"Wandaga amakubo g’obulamu,"},{"book":"Ebikolwa byʼAbatume","chapter":"2","verse":"29","text":"“Abasajja abooluganda, nnyinza okwogera n’obuvumu gye muli ku bifa ku jjajjaffe Dawudi nga yafa n’aziikibwa, era n’amalaalo ge weegali ne kaakano."},{"book":"Ebikolwa byʼAbatume","chapter":"2","verse":"30","text":"Naye Dawudi yali nnabbi, n’amanya nga Katonda yamulayirira ekirayiro, nti mu bibala eby’omu ntumbwe ze mwe muliva alituula ku ntebe ey’obwakabaka bwe,"},{"book":"Ebikolwa byʼAbatume","chapter":"2","verse":"31","text":"bwe yakiraba olubereberye nayogera ku kuzuukira kwa Kristo nga teyalekebwa magombe so nga n’omubiri gwe tegwavunda."},{"book":"Ebikolwa byʼAbatume","chapter":"2","verse":"32","text":"Yesu oyo Katonda yamuzuukiza, era ffe ffenna tuli bajulirwa."},{"book":"Ebikolwa byʼAbatume","chapter":"2","verse":"33","text":"Awo bwe yagulumizibwa n’alaga ku mukono ogwa ddyo ogwa Katonda, n’aweebwa Mwoyo Mutukuvu eyamusuubizibwa Kitaffe, n’alyoka atuwa kino nammwe kye mwerabiddeko era kye mwewuliriddeko."},{"book":"Ebikolwa byʼAbatume","chapter":"2","verse":"34","text":"Kubanga Dawudi teyalinnya mu ggulu, naye agamba nti,"},{"book":"Ebikolwa byʼAbatume","chapter":"2","verse":"35","text":"okutuusa lwe ndifuula abalabe bo entebe y’ebigere byo.” ’"},{"book":"Ebikolwa byʼAbatume","chapter":"2","verse":"36","text":"“Noolwekyo ennyumba yonna eya Isirayiri, bamanyire ddala nti oyo Yesu gwe mwakomerera ku musaalaba, Katonda yamufuula Mukama era Kristo!”"},{"book":"Ebikolwa byʼAbatume","chapter":"2","verse":"37","text":"Awo bwe baawuulira ebigambo ebyo, emitima ne gibaluma, ne bagamba Peetero n’abatume abalala, nti, “Abooluganda, kiki kye tusaanidde okukola?”"},{"book":"Ebikolwa byʼAbatume","chapter":"2","verse":"38","text":"Peetero n’abagamba nti, “Mwenenye, buli omu ku mmwe abatizibwe mu linnya lya Yesu Kristo musonyiyibwe ebibi byammwe, olwo nammwe mujja kufuna ekirabo ekya Mwoyo Mutukuvu."},{"book":"Ebikolwa byʼAbatume","chapter":"2","verse":"39","text":"Kubanga ekisuubizo kiri eri mmwe n’eri abaana bammwe, n’eri bonna abali mu nsi ezeewala abalikoowoola Mukama Katonda waffe.”"},{"book":"Ebikolwa byʼAbatume","chapter":"2","verse":"40","text":"Awo Peetero n’abategeeza mu bigambo ebirala bingi n’ababuulira ng’agamba nti mulokolebwe okuva mu mulembe guno ogwakyama."},{"book":"Ebikolwa byʼAbatume","chapter":"2","verse":"41","text":"Awo abo abakkiriza ebigambo bye ne babatizibwa ku lunaku olwo ne beeyongerako ng’enkumi ssatu."},{"book":"Ebikolwa byʼAbatume","chapter":"2","verse":"42","text":"Ne banyiikiranga okuyigirizibwa kw’abatume ne mu kussekimu, ne mu kumenya omugaati era ne mu kusaba."},{"book":"Ebikolwa byʼAbatume","chapter":"2","verse":"43","text":"Buli muntu n’ajjula okutya era ebyamagero bingi n’obubonero bungi ne bikolebwanga abatume."},{"book":"Ebikolwa byʼAbatume","chapter":"2","verse":"44","text":"Abakkiriza ne bakuŋŋaananga bulijjo mu kifo kimu, ne baba nga bassa kimu mu byonna."},{"book":"Ebikolwa byʼAbatume","chapter":"2","verse":"45","text":"Eby’obugagga byabwe n’ebintu bye baalina ne babitunda ne bagabira buli muntu ng’okwetaaga kwe bwe kwabanga."},{"book":"Ebikolwa byʼAbatume","chapter":"2","verse":"46","text":"Ne banyiikiranga okukuŋŋaananga mu Yeekaalu buli lunaku, era ne bakuŋŋaananga ne mu maka gaabwe nju ku nju okumenya omugaati, ne baliiranga wamu emmere yaabwe n’essanyu lingi n’omutima ogutalina bukuusa,"},{"book":"Ebikolwa byʼAbatume","chapter":"2","verse":"47","text":"nga batendereza Katonda, era nga basiimibwa abantu bonna. Mukama n’abongerangako bulijjo abaalokolebwanga."}]}