{"data":[{"book":"Jakuk","chapter":"4","verse":"1","text":"Hawn üngkhyüh ni ngtunnak ja ngvawknak naküt hin nangmi üngkhyüh a law ta. Nangmi üng angläta ngtunnak hin mlümlawknak ja nami hlükaweinak üngkhyüh lawki he ni."},{"book":"Jakuk","chapter":"4","verse":"2","text":"Nami hlüei am nami taeikia kyase khyang nami hnimki. Akdena nami hlüei am nami yaheikia kyase ngtun ngvawk nami pawhkie. Nami hlüei am nami yah khawh hin acuna phäh Pamhnam am nami kthäha phäh ni."},{"book":"Jakuk","chapter":"4","verse":"3","text":"Nami ktaiyü üngpi am yah uki, isetiakyaküng, nami cungaih se lü nami mäta mlümlawknaka na sumei vaia nami kthäha phäh ni."},{"book":"Jakuk","chapter":"4","verse":"4","text":"Am sitihkia khyange! Khawmdek püiei hlünaki hin Pamhnama ye ni tia am nami ksingki aw. Khawmdeka püia nami thawn hlü üngta Pamhnama yea namimät nami thawnsaki ni."},{"book":"Jakuk","chapter":"4","verse":"5","text":"Cangcim üng ngthungtak am ve tia käh ngaia, “Pamhnam naw a jah tak peta Ngmüimkhya cun naw akdena hlükaweinak am beki ni,” tia pyenki.4:5: Ngmüimkhya; akdena hlükaweinake; am ani üngMi k'uma Ngmüimkhya a taka phäh Pamhnam äheiki"},{"book":"Jakuk","chapter":"4","verse":"6","text":"4:6: Ngthk 3:34 (LXX) Lüpi Pamhnam naw a jah peta bäkhäknak hin kthamah bawki ni. Cangcim naw, “Camcahki Pamhnam naw jah mah lü mlung mhnemkie üng bäkhäknak jah peki ni."},{"book":"Jakuk","chapter":"4","verse":"7","text":"Acuna kyase, namimät Pamhnam üng cuapa. Khawyai cän nami mah üng nang ning dawn ta khai ni."},{"book":"Jakuk","chapter":"4","verse":"8","text":"Pamhnama vei nami cäh üng ani cun pi nami veia cäh law khai ni. Nangmi mkhyeki he, nami kut mthi ua! Limmakie nami mlung ngcimsak ua!"},{"book":"Jakuk","chapter":"4","verse":"9","text":"Pukse u, ngpyang lü kyap u: nami yaihnak cän kyahnaka nglatsak lü nami jenak pi helatnaka nglatsak ua!"},{"book":"Jakuk","chapter":"4","verse":"10","text":"Bawipa maa mlung nami mhnem üng ani naw ning jah jäksawn khai ni."},{"book":"Jakuk","chapter":"4","verse":"11","text":"Ka püie, khyangkce käh khinyaiei u. Nang naw Khritjan kce khinyaiei lü ngthu nami khyah üngta nangmi naw Thum cän ngthumkhyah lü nami khinyaieikie ni. Thum cän ngthu nami mkhyah üng Thum cän nami läklamkia am kya lü Thum ngthumkhyahkia ni nami kya ve."},{"book":"Jakuk","chapter":"4","verse":"12","text":"Pamhnam däk ni Thum jah pe lü ngthumkhyahkia a kya ve. Ani naw jah küikyan lü jah mkhyüh khawhki ni. Khyangkce ngthumkhyah pet khai ta namimät ia nami ngaieikie ni."},{"book":"Jakuk","chapter":"4","verse":"13","text":"“Tuhngawi am ani üng khawngawi mlüh mata cit lü kum mat bang ve vai lü kunpan pawh lü ngui khawhah mi sui vai u,” tikie naw tuha na ngai ua."},{"book":"Jakuk","chapter":"4","verse":"14","text":"Khawngawi nami sak ia thawn khai ti cun am ksing uki! Nangmi cun asäng po law lü khyük bekia mei khua mäi ni a law ta."},{"book":"Jakuk","chapter":"4","verse":"15","text":"“Bawipa naw hlüei lü mi xün u ta cun mi pawh kawm u” ti lü nami pyen vaia ni a kya ve."},{"book":"Jakuk","chapter":"4","verse":"16","text":"Lüpi atuha camcah lü nami awhcahki, awhcahnak avan cun khyeki ni."},{"book":"Jakuk","chapter":"4","verse":"17","text":"Acuna kyase, akdaw pawh vai ksing lü am mi pawh cän mi pawh vai u, mimi cun mi mkhyeki hea kyaki ni."}]}