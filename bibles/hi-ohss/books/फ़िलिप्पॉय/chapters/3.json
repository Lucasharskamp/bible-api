{"data":[{"book":"फ़िलिप्पॉय","chapter":"3","verse":"1","text":"इसलिये, प्रिय भाई बहनो, प्रभु में आनंदित रहो. इस विषय पर तुम्हें दोबारा लिखने से मुझे कष्ट नहीं होता परंतु यह तुम्हारी सुरक्षा की योजना है."},{"book":"फ़िलिप्पॉय","chapter":"3","verse":"2","text":"कुत्तों, बुरे काम करनेवालों तथा अंगों के काट-कूट करनेवालों से सावधान रहो."},{"book":"फ़िलिप्पॉय","chapter":"3","verse":"3","text":"क्योंकि वास्तविक ख़तना वाले हम ही हैं, जो परमेश्वर के आत्मा में आराधना करते, मसीह येशु पर गर्व करते तथा शरीर संबंधी कामों पर निर्भर नहीं रहते"},{"book":"फ़िलिप्पॉय","chapter":"3","verse":"4","text":"यद्यपि स्वयं मेरे पास शरीर पर भी निर्भर रहने का कारण हो सकता था."},{"book":"फ़िलिप्पॉय","chapter":"3","verse":"5","text":"आठवें दिन ख़तना, इस्राएली राष्ट्रीयता, बिन्यामिन का गोत्र, इब्रियों में से इब्री, व्यवस्था के अनुसार फ़रीसी;"},{"book":"फ़िलिप्पॉय","chapter":"3","verse":"6","text":"उन्माद3:6 उन्माद अत्यधिक अनुराग, उत्साहपूर्ण लगन. में कलीसिया का सतानेवाला और व्यवस्था में बताई गई धार्मिकता के मापदंडों के अनुसार, निष्कलंक."},{"book":"फ़िलिप्पॉय","chapter":"3","verse":"7","text":"जो कुछ मेरे लिए लाभदायक था, मैंने उसे मसीह के लिए अपनी हानि मान लिया है."},{"book":"फ़िलिप्पॉय","chapter":"3","verse":"8","text":"इससे कहीं अधिक बढ़कर मसीह येशु मेरे प्रभु को जानने के उत्तम महत्व के सामने मैंने सभी वस्तुओं को हानि मान लिया है—वास्तव में मैंने इन्हें कूड़ा मान लिया है कि मैं मसीह को प्राप्‍त कर सकूं और मैं उनमें स्थिर हो जाऊं, जिनके लिए मैंने सभी वस्तुएं खो दीं हैं."},{"book":"फ़िलिप्पॉय","chapter":"3","verse":"9","text":"अब मेरी अपनी धार्मिकता वह नहीं जो व्यवस्था के पालन से प्राप्‍त होती है परंतु वह है, जो मसीह में विश्वास द्वारा प्राप्‍त होती है—परमेश्वर की ओर से विश्वास की धार्मिकता."},{"book":"फ़िलिप्पॉय","chapter":"3","verse":"10","text":"ताकि मैं उनकी मृत्यु की समानता में होकर उन्हें, उनके पुनरुत्थान का सामर्थ्य तथा उनकी पीड़ा की सहभागिता को जानूं,"},{"book":"फ़िलिप्पॉय","chapter":"3","verse":"11","text":"कि मैं, किसी रीति से, मरे हुओं के पुनरुत्थान का भागी बन जाऊं."},{"book":"फ़िलिप्पॉय","chapter":"3","verse":"12","text":"इसका अर्थ यह नहीं कि मुझे यह सब उपलब्ध हो चुका है या मैंने सिद्धता प्राप्‍त कर ली है, परंतु मैं कोशिश के साथ आगे बढ़ता चला जा रहा हूं कि मुझे वह प्राप्‍त हो जाए, जिसके लिए मसीह येशु ने मुझे पकड़ लिया है."},{"book":"फ़िलिप्पॉय","chapter":"3","verse":"13","text":"मेरे भाइयों और बहनों, मेरे विचार से मैं इसे अब तक पा नहीं सका हूं किंतु हां, मैं यह अवश्य कर रहा हूं: बीती बातों को भुलाते हुए, आगे की ओर बढ़ते हुए,"},{"book":"फ़िलिप्पॉय","chapter":"3","verse":"14","text":"मसीह येशु में परमेश्वर की स्वर्गीय बुलावे के ईनाम को प्राप्‍त करने के लिए निशाने की ओर बढ़ता जाता हूं."},{"book":"फ़िलिप्पॉय","chapter":"3","verse":"15","text":"इसलिये हममें से जितने भी आत्मिक क्षेत्र में सिद्ध कहलाते हैं, उनका भी यही विचार हो; किंतु यदि किसी विषय में तुम्हारा मानना अलग है, परमेश्वर उसे तुम पर प्रकट कर देंगे."},{"book":"फ़िलिप्पॉय","chapter":"3","verse":"16","text":"फिर भी हमारा स्वभाव उसी नमूने के अनुसार हो, जहां तक हम पहुंच चुके हैं."},{"book":"फ़िलिप्पॉय","chapter":"3","verse":"17","text":"प्रिय भाई बहनो, अन्यों के साथ मिलकर मेरी सी चाल चलो और उनको पहचानो जिनका स्वभाव उस आदर्श के अनुसार है, जो तुम हममें देखते हो."},{"book":"फ़िलिप्पॉय","chapter":"3","verse":"18","text":"बहुत हैं जिनके विषय में मैंने पहले भी स्पष्ट किया है और अब आंसू बहाते हुए प्रकट कर रहा हूं कि वे मसीह के क्रूस के शत्रु होकर जीते हैं."},{"book":"फ़िलिप्पॉय","chapter":"3","verse":"19","text":"नाश होना ही उनका अंत है, उनका पेट ही उनका ईश्वर है, वे अपनी निर्लज्जता पर गौरव करते हैं, उन्होंने अपना मन पृथ्वी की वस्तुओं में लगा रखा है."},{"book":"फ़िलिप्पॉय","chapter":"3","verse":"20","text":"इसके विपरीत हमारी नागरिकता स्वर्ग में है, जहां से उद्धारकर्ता प्रभु येशु मसीह के आने का हम उत्सुकता से इंतजार कर रहे हैं."},{"book":"फ़िलिप्पॉय","chapter":"3","verse":"21","text":"मसीह येशु अपने उसी सामर्थ्य के प्रयोग के द्वारा, जिससे उन्होंने हर एक वस्तु को अपने अधीन किया है, हमारे कमजोर नश्वर शरीर का रूप बदलकर अपने महिमा के शरीर के समान कर देंगे."}]}