{"data":[{"book":"Romarbrevet","chapter":"13","verse":"1","text":"Varje människa ska underordna sig den överhet (högre auktoriteter) hon har över sig. Det finns ingen auktoritet [i himlen eller på jorden] som inte är av Gud [som inte har fått hans tillåtelse att komma till makten], och den som finns är tillsatt av Gud."},{"book":"Romarbrevet","chapter":"13","verse":"2","text":"Den som motsätter sig överheten går därför emot Guds ordning, och de som gör så drar domen över sig själva."},{"book":"Romarbrevet","chapter":"13","verse":"3","text":"De styrande är ju inget hot mot dem som gör det goda (det som är rätt), utan mot dem som gör det onda. Vill du slippa vara rädd för överheten? Gör då det goda, så får du beröm av den."},{"book":"Romarbrevet","chapter":"13","verse":"4","text":"Överheten är en Guds tjänare till ditt bästa. Men gör du det onda ska du vara rädd, för överheten bär inte svärdet utan orsak. [Svärdet är en bild på att samhället kan behöva använda våld för att upprätta lag och ordning.] Den är en Guds tjänare, en hämnare som [när den används rätt och inte missbrukas] straffar den som gör det onda."},{"book":"Romarbrevet","chapter":"13","verse":"5","text":"Därför måste man underordna sig, inte bara för straffets skull utan även för samvetets."},{"book":"Romarbrevet","chapter":"13","verse":"6","text":"Det är också därför ni betalar skatt, för de styrande är Guds tjänare och ständigt verksamma för just den uppgiften."},{"book":"Romarbrevet","chapter":"13","verse":"7","text":"Betala tillbaka alla det ni är skyldiga dem (fullgör era skyldigheter mot dem): Skatt till den som ska ha skatt, tull till den som ska ha tull, respekt till den som ska ha respekt, ära (heder) till den som ska ha ära."},{"book":"Romarbrevet","chapter":"13","verse":"8","text":"Var inte skyldiga någon något, utom i detta att älska varandra [med Guds osjälviska, utgivande och rättfärdiga kärlek]. För den som älskar sin nästa (sin medmänniska) har uppfyllt (fullbordat) lagen [Torah – undervisningen med dess budord och instruktioner]:"},{"book":"Romarbrevet","chapter":"13","verse":"9","text":"Du ska inte begå äktenskapsbrott (vara otrogen din make/maka)."},{"book":"Romarbrevet","chapter":"13","verse":"10","text":"Kärleken [den osjälviska, utgivande och rättfärdiga] gör inget ont mot sin nästa (skadar inte sin medmänniska). Lagens uppfyllelse utgörs därför av (är alltså) kärleken. [Kärleken uppfyller och fullbordar Guds alla budord och instruktioner, se vers 8.]"},{"book":"Romarbrevet","chapter":"13","verse":"11","text":"Gör detta [älska din nästa som dig själv, se vers 8-10], eftersom ni mycket väl vet vilken slags tid det är (vilken allvarlig tid det är när avgörande beslut måste tas). [Efter pingstdagen började vår tidsålder, som kallas nådens eller församlingens tidsålder. När Jesus kommer tillbaka börjar nästa tidsålder, tusenårsriket.]"},{"book":"Romarbrevet","chapter":"13","verse":"12","text":"Det har varit natt länge och dagen är nästan här. Låt oss därför en gång för alla klä av oss (och skjuta bort) mörkrets gärningar och ta på oss ljusets vapenrustning."},{"book":"Romarbrevet","chapter":"13","verse":"13","text":"Låt oss leva (vandra, uppföra oss) på ett värdigt (anständigt, passande) sätt som hör dagen till (som tål att granskas i ljuset),"},{"book":"Romarbrevet","chapter":"13","verse":"14","text":"Iklä er i stället Herren Jesus den Smorde (Messias, Kristus), och mata inte (förse inte; ha inte omsorg om) köttets [passionerade] begär [plural; som kommer av den syndfulla naturen]."}]}