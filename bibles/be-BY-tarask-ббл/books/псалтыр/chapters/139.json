{"data":[{"book":"ПСАЛТЫР","chapter":"139","verse":"1","text":"Кіроўцу хору. Псальма Давідава."},{"book":"ПСАЛТЫР","chapter":"139","verse":"2","text":"Збаві мяне, Госпадзе, ад чалавека ліхога; ахавай мяне ад прыгнятальніка:"},{"book":"ПСАЛТЫР","chapter":"139","verse":"3","text":"яны ліхое думаюць у сэрцы, кожны дзень на бойку ладзяцца,"},{"book":"ПСАЛТЫР","chapter":"139","verse":"4","text":"яны востраць свой язык, як зьмей, яд асьпіда пад вуснамі іхнімі."},{"book":"ПСАЛТЫР","chapter":"139","verse":"5","text":"Упільнуй мяне, Госпадзе, ад рук бязбожнага, ахавай мяне ад прыгнятальнікаў, якія намысьлілі пахіснуць ногі мае."},{"book":"ПСАЛТЫР","chapter":"139","verse":"6","text":"Гардзеі паставілі на мяне пасткі і петлі, раскінулі сетку на дарозе, цянёты раскінулі на мяне."},{"book":"ПСАЛТЫР","chapter":"139","verse":"7","text":"Я сказаў Госпаду: Ты - Бог мой; пачуй, Госпадзе, голас маленьняў маіх!"},{"book":"ПСАЛТЫР","chapter":"139","verse":"8","text":"Госпадзе, Госпадзе, сіла ратунку майго! Ты пакрыў галаву маю ў дзень бою."},{"book":"ПСАЛТЫР","chapter":"139","verse":"9","text":"Ня дай, Госпадзе, жаданага бязбожніку; ня дай посьпеху ліхому намыслу яго; яны заганарацца."},{"book":"ПСАЛТЫР","chapter":"139","verse":"10","text":"Хай пакрые галовы тых, што мяне абступілі, ліха ад іхніх жа вуснаў."},{"book":"ПСАЛТЫР","chapter":"139","verse":"11","text":"Хай ападзе на іх распалены жар; хай будуць укінуты ў вагонь, у прорвы, каб і ня ўсталі."},{"book":"ПСАЛТЫР","chapter":"139","verse":"12","text":"Чалавек злоязыкі хай ня ўмацуецца на зямлі; а ліха няхай прыгнятальніка ў пропадзь зьвядзе."},{"book":"ПСАЛТЫР","chapter":"139","verse":"13","text":"Ведаю, што Гасподзь ўчыніць суд над прыгнятальнікамі і справядлівасьць бедным."},{"book":"ПСАЛТЫР","chapter":"139","verse":"14","text":"Так! праведныя ўславяць імя Тваё: беззаганныя будуць жыць прад абліччам Тваім."}]}