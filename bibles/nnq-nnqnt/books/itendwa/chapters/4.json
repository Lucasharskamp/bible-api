{"data":[{"book":"Itendwa","chapter":"4","verse":"1","text":"Petulo na Yohana apakiba tango bakalongela na bandu, ngabaika bange akakung'i akolongwa na kilongoi gwa akalenda ba Nyumba ja Nnoongo pamwe na Masadukayo."},{"book":"Itendwa","chapter":"4","verse":"2","text":"Benia batekuchimwanga muno, magambu achandundame abena bakabolanga bandu kube Yesu akatekuyoka, nhwalo gulaya kipola kube abawile mabayoka babe na bwomi."},{"book":"Itendwa","chapter":"4","verse":"3","text":"Benia ngabataba angweto mukipungo magambu ikiba kimuyo bajogolalingeje, mpaka kindabi jakwe."},{"book":"Itendwa","chapter":"4","verse":"4","text":"Nambu ajingi abajoa nhwalo gwabe ngabajeketela, na bandu boa abaamine bakiba kupeta elufu nhwano."},{"book":"Itendwa","chapter":"4","verse":"5","text":"Kindabi jakwe, achilongoi ba Akayahudi, akinanhota na aboli ba Malagilo ga Musa ngabakongana pamwe kwenio Kuyelusalemu."},{"book":"Itendwa","chapter":"4","verse":"6","text":"Ngabakongana pamwe na Anasi na Kayafa na Yohana na Alekizanda na bange abakiba ba lungolo lwa Akung'i Akolongwa."},{"book":"Itendwa","chapter":"4","verse":"7","text":"Ngababeka achandundame bajeme nnongi jabe, ngabakonyanga, “Mangweto nkamulinge nhwalo gongo kwa makakala ga beneke? Andaje liina lya beneke?”"},{"book":"Itendwa","chapter":"4","verse":"8","text":"Petulo, akiba atweli Uhuke jwa Chwapi, ngabajanga, “Akiilongoi na Akinanhota ba bandu,"},{"book":"Itendwa","chapter":"4","verse":"9","text":"mutukonya lele nhwalo gwambone ogwatendigwe mundu ojwakiba nangwaba nu kulama,"},{"book":"Itendwa","chapter":"4","verse":"10","text":"mangweto mmoa mabandu ba Kuisilaeli mpaligwa kumanya kube mundu jonjo lele ajemite nnongi jinu, alamite, kwa makakala ga liina lya Yesu Kilisto ju Kunazaleti, mangweto ojwamankoma munchalaba, nambu Nnoongo ngannyoya kuboka kwa abawile."},{"book":"Itendwa","chapter":"4","verse":"11","text":"Yesu nga jwenio ojugannenga Majandiko Gachwapi."},{"book":"Itendwa","chapter":"4","verse":"12","text":"Ukomboi kupatikana kwakwe Yesu, magambu libije lina lenge pae ja mbengu mundu ojwatupi Nnoongo atukombole.”"},{"book":"Itendwa","chapter":"4","verse":"13","text":"Akanahota ba libalacha, bumanyi Petulo na Yohana kube bandu banga ilimu ngabaomongwa apababona bakalongela nukujogopaje. Ngabamanya kube balondine na Yesu."},{"book":"Itendwa","chapter":"4","verse":"14","text":"Nambu apabammona mundu jwajo ojwalamiigwe ajemite pamwe na Petulo na Yohana, baotolingeje kulongela kilebe."},{"book":"Itendwa","chapter":"4","verse":"15","text":"Yene, ngabaamulicha Petulo na Yohana bapitange panja ja Libalacha, na penia ngabatumbu konyana beneakangweto."},{"book":"Itendwa","chapter":"4","verse":"16","text":"Ngabakonyana, “Tatendi bo bandu aba? Kila mundu ojwatama pa Yelusalemu amanyi kikobo chenje chukuomongwa kikamuligwe na angweto, natwe tuotwaje ukana kile chenie."},{"book":"Itendwa","chapter":"4","verse":"17","text":"Nambu kukupala kakanakia nhwalo gongo gukajendakeaje kujoanika kwa bandu, takelabuye bakalongeje na mundu jwajoa kuliina lya Yesu.”"},{"book":"Itendwa","chapter":"4","verse":"18","text":"Yene ngabakemanga kabele unyumba, na ngabalengela bakalongeje pukongolou na bakabolaje bandu kuliina lya Yesu."},{"book":"Itendwa","chapter":"4","verse":"19","text":"Nambu Petulo na Yohana ngabajanga, “Mmanyanga mmene mangweto chikipaligwa ku Nnoongo kunnyali mangweto andaje kunnyali Nnoongo."},{"book":"Itendwa","chapter":"4","verse":"20","text":"Gambu twe tuotwaje kotoka kulenga minhalo jaje ejitujibweni nu kujijoa.”"},{"book":"Itendwa","chapter":"4","verse":"21","text":"Penia, akanahota ba Libalacha ngabakalapila, kuboka penia ngabalekekeya. Bahukumwije, magambu bandu boa bakiba bakankoleya Nnoongo magambu ga nhwalo gwenio."},{"book":"Itendwa","chapter":"4","verse":"22","text":"Mundu jwenio ojwatendigwa kikobo chu kulamiigwa akiba na yaka alubaini."},{"book":"Itendwa","chapter":"4","verse":"23","text":"Kingobutu Petulo na Yohana kuboka pa kulekekigwa ngababuja kwa akajabe, ngabalenge gaga agalengigwe na akakung'i akolongwa na akinanhota."},{"book":"Itendwa","chapter":"4","verse":"24","text":"Apabujoa nhwalo gwenio, boa ngababe lyabe limwe kukunnyopa Nnoongo bakalenga, “Angwana, mwe mampangine mbengu na dunia na baali na yoa eibi mwenio!"},{"book":"Itendwa","chapter":"4","verse":"25","text":"Ngamammeka mpakachi jwinu, nhwoko gwito Daudi, alenge kwa makakala ga Uhuke jwa Chwapi."},{"book":"Itendwa","chapter":"4","verse":"26","text":"Akangwana ba padunia ngibikibeka maha,"},{"book":"Itendwa","chapter":"4","verse":"27","text":"Gambu kweli Helode na Pontio Pilato na bandu ba Isilaeli na bandu banga Akayahudi ngabakongana upamba pannyini kunkana Yesu, Mpakachi jwinu jwa Chwapi, ojwamantei Kilisto Nkomboi ojwapambuligwe na Nnoongo."},{"book":"Itendwa","chapter":"4","verse":"28","text":"Benia ngabakongananga bakamwa ilebe yae eimapaila ikamuligwe kuboka pitumbulaga kuwecho gwinu na kukupala kwinu."},{"book":"Itendwa","chapter":"4","verse":"29","text":"Nambu ngoe, Angwana, nnole kujogoya kwabe, nu mutuotoye twenga, takapakachi binu, tulenge lilobe linu panga jogopa."},{"book":"Itendwa","chapter":"4","verse":"30","text":"Ntondabeye luboko lwinu nnamie bandu, nnaye ikobo na gukuomongwa kulina lya Yesu Mpakachi jwinu jwa Chwapi.”"},{"book":"Itendwa","chapter":"4","verse":"31","text":"Apabajomola kugongalela, paali penia apabakakongana ngapalendemela. Ngabatweleigwa Uhuke jwa Chwapi na boa ngabatumbu kutangacha lilobe lya Nnoongo panga jogopa."},{"book":"Itendwa","chapter":"4","verse":"32","text":"Nkenga gwoa gwa abaamine gwakiba kile chimwe kukupalana na mwojo. Akibaje mundu jwajwoa ojwakiba na kile chochoa akakibeka kube chakwe jika, nambu ngababagana yoa eyabakiba nayo."},{"book":"Itendwa","chapter":"4","verse":"33","text":"Achandundame ngabachalakicha kwa makakala ndu ga kuyoka kwa Angwana ana Yesu, na Nnoongo ngabape upeele boa."},{"book":"Itendwa","chapter":"4","verse":"34","text":"Akibaje mundu ojwakapelelwa kilebe. Jwajo ojwakiba na migonda andaje nyumba akiba akaucha, nu kuleta uloi ogwaupatite,"},{"book":"Itendwa","chapter":"4","verse":"35","text":"nukapeganga achandundame, nu uloi gwenio kubagana kila mundu andi papala."},{"book":"Itendwa","chapter":"4","verse":"36","text":"Pakiba na Mlawi jumwe, ojwabelekwa kukilambo cha Kupulo, liina lyakwe Yusufu, achandundame bankema Banaba mana gakwe “Mundu juna kape bandu mojo,”"},{"book":"Itendwa","chapter":"4","verse":"37","text":"jwombe uyo akiba na nng'onda gwakwe, ngaucha, uloi gwene, ngajenda kakamuya achandundame."}]}