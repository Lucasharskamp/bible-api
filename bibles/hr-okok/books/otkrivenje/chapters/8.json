{"data":[{"book":"Otkrivenje","chapter":"8","verse":"1","text":"Kad je Jaganjac razlomio sedmi pečat, u nebu nastane muk otprilike pola ure."},{"book":"Otkrivenje","chapter":"8","verse":"2","text":"Ugledam zatim kako su sedam anđela koji stoje pred Bogom dobili sedam trubalja."},{"book":"Otkrivenje","chapter":"8","verse":"3","text":"Još jedan anđeo, sa zlatnom kadionicom, stane pred žrtvenik. Dobio je mnogo kada da ga s molitvama Božjega naroda prinese na zlatni žrtvenik pred prijestoljem."},{"book":"Otkrivenje","chapter":"8","verse":"4","text":"Kadni dim pomiješan s molitvama svetih vine se s oltara, kamo ih je anđeo izlio, pred Boga."},{"book":"Otkrivenje","chapter":"8","verse":"5","text":"Anđeo zatim napuni kadionicu vatrom sa žrtvenika i prospe ju na zemlju. Razlegnu se gromovi i grmljavina, bljesnu munje i nastane potres."},{"book":"Otkrivenje","chapter":"8","verse":"6","text":"Sedam anđela sa sedam trublja priprave se da zatrube."},{"book":"Otkrivenje","chapter":"8","verse":"7","text":"Prvi zatrubi. Na zemlju se prospu tuča i oganj pomiješani s krvlju. Izgori trećina zemlje, trećina stabala i sva zelena trava."},{"book":"Otkrivenje","chapter":"8","verse":"8","text":"Zatrubi i drugi anđeo. Nešto poput velike ognjene gore padne u more. Trećina se voda u moru pretvori u krv."},{"book":"Otkrivenje","chapter":"8","verse":"9","text":"Trećina svih živih stvorenja u moru ugine i trećina lađa propadne."},{"book":"Otkrivenje","chapter":"8","verse":"10","text":"Zatrubi treći anđeo. Golema ognjena zvijezda padne s neba poput goruće zublje. Padne na trećinu rijeka i izvora."},{"book":"Otkrivenje","chapter":"8","verse":"11","text":"Zvijezda se zove Pelin. Od nje se trećina voda pretvori u pelin te mnoštvo ljudi umre od gorke vode."},{"book":"Otkrivenje","chapter":"8","verse":"12","text":"Zatrubi četvrti anđeo. Trećina sunca, trećina mjeseca i trećina zvijezda udareni su tako da se pomrače za trećinu. I dan i noć izgube trećinu svojega sjaja."},{"book":"Otkrivenje","chapter":"8","verse":"13","text":"Pogledam gore i začujem orla kako leteći zrakom glasno viče: “Teško, teško, teško stanovnicima zemlje kad zatrube posljednja trojica anđela!”"}]}