{"data":[{"book":"Olubereberye","chapter":"35","verse":"1","text":"Katonda n’agamba Yakobo nti, “Golokoka oyambuke e Beseri, obeere eyo, ozimbire Katonda ekyoto, eyakulabikira bwe wadduka muganda wo Esawu.”"},{"book":"Olubereberye","chapter":"35","verse":"2","text":"Awo Yakobo n’agamba ab’omu nnyumba ye ne bonna abaali naye nti, “Muggyeewo bakatonda abalala abali nammwe, mwetukuze mukyuse ebyambalo byammwe,"},{"book":"Olubereberye","chapter":"35","verse":"3","text":"tulyoke twambuke tugende e Beseri ndyoke nzimbire Katonda ekyoto, Katonda eyanziramu mu nnaku ez’okunakuwala kwange, era abadde nange buli gye ŋŋenze."},{"book":"Olubereberye","chapter":"35","verse":"4","text":"Awo ne bawa Yakobo bakatonda abalala bonna be baalina, n’empeta ezaali ku matu gaabwe;35:4 Empeta ez’oku matu zaakozesebwanga ng’ensiriba. Yakobo n’abiziika wansi w’omuvule ogwali okumpi ne Sekemu.”"},{"book":"Olubereberye","chapter":"35","verse":"5","text":"Bwe baali batambula, entiisa ya Katonda n’egwa ku bibuga ebyali bibeetoolodde, ne batagoberera baana ba Yakobo."},{"book":"Olubereberye","chapter":"35","verse":"6","text":"Yakobo n’ajja e Luzi, ye Beseri, ekiri mu nsi ya Kanani, ye n’abantu bonna abaali naye."},{"book":"Olubereberye","chapter":"35","verse":"7","text":"N’azimba eyo ekyoto, n’akituuma Erubeeseeri. Kubanga eyo Katonda gye yamweragira bwe yadduka muganda we."},{"book":"Olubereberye","chapter":"35","verse":"8","text":"Debola omujjanjabi wa Lebbeeka n’afa n’aziikibwa wansi w’omuvule, wansi wa Beseri kyekyava kiyitibwa Alooninakusi."},{"book":"Olubereberye","chapter":"35","verse":"9","text":"Yakobo bwe yava mu Padanalaamu Katonda n’amulabikira, n’amuwa omukisa."},{"book":"Olubereberye","chapter":"35","verse":"10","text":"Katonda n’amugamba nti, “Erinnya lyo ggwe Yakobo; tokyaddayo kuyitibwa Yakobo, erinnya lyo linaabanga Isirayiri.” Bwe kityo erinnya lye ne liba Isirayiri."},{"book":"Olubereberye","chapter":"35","verse":"11","text":"Katonda n’amugamba nti, “Ndi Katonda Ayinzabyonna: zaala oyale, eggwanga n’enkuyanja y’amawanga biriva mu ggwe, ne bakabaka balisibuka mu ggwe."},{"book":"Olubereberye","chapter":"35","verse":"12","text":"Ensi gye nawa Ibulayimu ne Isaaka, ndigikuwa ggwe, era ndigiwa n’ezzadde lyo eririddawo.”"},{"book":"Olubereberye","chapter":"35","verse":"13","text":"Awo Katonda n’alinnya okuva waali mu kifo we yayogerera naye."},{"book":"Olubereberye","chapter":"35","verse":"14","text":"Yakobo n’asimba empagi mu kifo Katonda mwe yayogerera naye, empagi ey’ejjinja; n’agiyiwako ekiweebwayo ekyokunywa, n’ayiwako n’amafuta."},{"book":"Olubereberye","chapter":"35","verse":"15","text":"Yakobo ekifo Katonda we yayogerera naye n’akiyita Beseri."},{"book":"Olubereberye","chapter":"35","verse":"16","text":"Bwe baava e Beseri, era nga bakyali walako okuva Efulasi, Laakeeri n’alumwa, n’alumwa ddala nnyo."},{"book":"Olubereberye","chapter":"35","verse":"17","text":"Bwe yali ng’alumwa bw’atyo omuzaalisa n’amugamba nti, “Totya kubanga kaakano onoofuna omwana omulala owoobulenzi.”"},{"book":"Olubereberye","chapter":"35","verse":"18","text":"Omwoyo bwe gwali gumuggwaamu ng’afa, n’amutuuma Benoni, naye kitaawe n’amuyita Benyamini."},{"book":"Olubereberye","chapter":"35","verse":"19","text":"Awo Laakeeri n’afa n’aziikibwa ku kkubo erigenda Efulasi (ye Besirekemu)."},{"book":"Olubereberye","chapter":"35","verse":"20","text":"Yakobo n’asimba empagi ku malaalo ge, y’empagi y’amalaalo ga Laakeeri, ekyaliwo n’okutuusa kaakano."},{"book":"Olubereberye","chapter":"35","verse":"21","text":"Isirayiri ne yeeyongera okutambula, n’akuba eweema ye, emabega w’omunaala gwa Ederi."},{"book":"Olubereberye","chapter":"35","verse":"22","text":"Isirayiri bwe yali ng’ali mu nsi omwo Lewubeeni n’agenda ne yeebaka ne Biira omuweereza wa kitaawe, Isirayiri n’akiwulira."},{"book":"Olubereberye","chapter":"35","verse":"23","text":"Batabani ba Leeya baali:"},{"book":"Olubereberye","chapter":"35","verse":"24","text":"Batabani ba Laakeeri ye:"},{"book":"Olubereberye","chapter":"35","verse":"25","text":"Batabani ba Biira, omuweereza wa Laakeeri be ba:"},{"book":"Olubereberye","chapter":"35","verse":"26","text":"Batabani ba Zirupa omuweereza wa Leeya be ba:"},{"book":"Olubereberye","chapter":"35","verse":"27","text":"Awo Yakobo n’ajja eri kitaawe Isaaka e Mamule, oba Kiriyasaluba, ye Kebbulooni, Ibulayimu ne Isaaka mwe baatuulanga."},{"book":"Olubereberye","chapter":"35","verse":"28","text":"Isaaka yawangaala emyaka kikumi mu kinaana."},{"book":"Olubereberye","chapter":"35","verse":"29","text":"Isaaka n’afa ng’akaddiye nnyo n’agenda abantu be gye bagenda, ng’amaze ennaku nnyingi, batabani be Esawu ne Yakobo ne bamuziika."}]}