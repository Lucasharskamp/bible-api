{"data":[{"book":"اعداد","chapter":"20","verse":"1","text":"قوم اسرائیل در ماه اول سال به بیابان صین رسیدند و در قادش اردو زدند. مریم در آنجا فوت کرد و او را به خاک سپردند."},{"book":"اعداد","chapter":"20","verse":"2","text":"در آن مکان آب نبود، پس قوم اسرائیل دوباره علیه موسی و هارون شوریدند"},{"book":"اعداد","chapter":"20","verse":"3","text":"و زبان به اعتراض گشوده، گفتند: «ای کاش ما هم با برادرانمان در حضور خداوند می‌مردیم!"},{"book":"اعداد","chapter":"20","verse":"4","text":"چرا جماعت خداوند را به این بیابان آوردید تا ما با گله‌هایمان در اینجا بمیریم؟"},{"book":"اعداد","chapter":"20","verse":"5","text":"چرا ما را از مصر به این زمین خشک آوردید که در آن نه غله هست نه انجیر، نه مو و نه انار! در اینجا حتی آب هم پیدا نمی‌شود که بنوشیم!»"},{"book":"اعداد","chapter":"20","verse":"6","text":"موسی و هارون از مردم دور شدند و در کنار در خیمهٔ ملاقات رو به خاک نهادند و حضور پرجلال خداوند بر ایشان نمایان شد."},{"book":"اعداد","chapter":"20","verse":"7","text":"خداوند به موسی فرمود:"},{"book":"اعداد","chapter":"20","verse":"8","text":"«عصا را که در جلوی صندوق عهد است بردار. سپس تو و هارون قوم اسرائیل را جمع کنید و در برابر چشمان ایشان به این صخره بگویید که آب خود را جاری سازد. آنگاه از آبی که از صخره بیرون می‌آید به قوم اسرائیل و تمام حیواناتشان خواهید نوشاند.»"},{"book":"اعداد","chapter":"20","verse":"9","text":"پس، موسی چنانکه به او گفته شد عمل کرد. او عصا را از حضور خداوند برداشت،"},{"book":"اعداد","chapter":"20","verse":"10","text":"سپس به کمک هارون قوم را در نزدیکی آن صخره جمع کرده، به ایشان گفت: «ای آشوبگران بشنوید! آیا ما باید از این صخره برای شما آب بیرون بیاوریم؟»"},{"book":"اعداد","chapter":"20","verse":"11","text":"آنگاه موسی عصا را بلند کرده، دو بار به صخره زد و آب فوران نموده، قوم اسرائیل و حیواناتشان از آن نوشیدند."},{"book":"اعداد","chapter":"20","verse":"12","text":"اما خداوند به موسی و هارون فرمود: «چون شما به من اعتماد نکردید20‏:12 خداوند به موسی دستور داده بود که به صخره بگوید که آب خود را جاری سازد نه اینکه صخره را بزند؛ ولی موسی به جای گفتن، دو بار صخره را زد. و در نظر قوم اسرائیل حرمت قدوسیت مرا نگه نداشتید، شما آنها را به سرزمینی که به ایشان وعده داده‌ام رهبری نخواهید کرد.»"},{"book":"اعداد","chapter":"20","verse":"13","text":"این مکان «مَریبه» (یعنی «منازعه») نامیده شد، چون در آنجا بود که قوم اسرائیل با خداوند منازعه کردند و در همان جا بود که خداوند ثابت کرد که قدوس است."},{"book":"اعداد","chapter":"20","verse":"14","text":"زمانی که موسی در قادش بود، قاصدانی نزد پادشاه ادوم فرستاد و گفت: «ما از نسل برادر تو اسرائیل هستیم20‏:14 قوم ادوم از نسل عیسو بودند و قوم اسرائیل از نسل برادر عیسو یعنی یعقوب که نامش به اسرائیل تغییر داده شد. و تو سرگذشت غم‌انگیز ما را می‌دانی"},{"book":"اعداد","chapter":"20","verse":"15","text":"که چطور اجداد ما به مصر رفته، سالهای سال در آنجا ماندند و بردهٔ مصری‌ها شدند."},{"book":"اعداد","chapter":"20","verse":"16","text":"اما وقتی که به درگاه خداوند فریاد برآوردیم، او دعای ما را مستجاب فرمود و فرشته‌ای فرستاده ما را از مصر بیرون آورد. حالا ما در قادش هستیم و در مرز سرزمین تو اردو زده‌ایم."},{"book":"اعداد","chapter":"20","verse":"17","text":"خواهش می‌کنیم به ما اجازه دهی از داخل مملکت تو عبور کنیم. از میان مزارع و باغهای انگور شما عبور نخواهیم کرد و حتی از چاههای شما آب نخواهیم نوشید، بلکه از شاهراه خواهیم رفت و از آن خارج نخواهیم شد تا از خاک کشورتان بیرون رویم.»"},{"book":"اعداد","chapter":"20","verse":"18","text":"ولی پادشاه ادوم گفت: «داخل نشوید! اگر بخواهید وارد سرزمین من شوید با لشکر به مقابلهٔ شما خواهم آمد.»"},{"book":"اعداد","chapter":"20","verse":"19","text":"فرستادگان اسرائیلی در جواب گفتند: «ای پادشاه، ما فقط از شاهراه می‌گذریم و حتی آب شما را بدون پرداخت قیمت آن، نخواهیم نوشید. ما فقط می‌خواهیم از اینجا عبور کنیم و بس.»"},{"book":"اعداد","chapter":"20","verse":"20","text":"ولی پادشاه ادوم اخطار نمود که داخل نشوند. سپس سپاهی عظیم و نیرومند علیه اسرائیل بسیج کرد."},{"book":"اعداد","chapter":"20","verse":"21","text":"چون ادومی‌ها اجازهٔ عبور از داخل کشورشان را به قوم اسرائیل ندادند، پس بنی‌اسرائیل بازگشتند و از راهی دیگر رفتند."},{"book":"اعداد","chapter":"20","verse":"22-23","text":"آنها پس از ترک قادش به کوه هور در سرحد سرزمین ادوم رسیدند. خداوند در آنجا به موسی و هارون فرمود:"},{"book":"اعداد","chapter":"20","verse":"24","text":"«زمان مرگ هارون فرا رسیده است و او به‌زودی به اجداد خود خواهد پیوست. او به سرزمینی که به قوم اسرائیل داده‌ام داخل نخواهد شد، چون هر دو شما نزد چشمهٔ مریبه از دستور من سرپیچی کردید."},{"book":"اعداد","chapter":"20","verse":"25","text":"حال ای موسی، هارون و پسرش العازار را برداشته، آنها را به بالای کوه هور بیاور."},{"book":"اعداد","chapter":"20","verse":"26","text":"در آنجا، لباسهای کاهنی را از تن هارون درآور و به پسرش العازار بپوشان. هارون در همان جا خواهد مرد و به اجداد خود خواهد پیوست.»"},{"book":"اعداد","chapter":"20","verse":"27","text":"پس موسی همان‌طور که خداوند به او دستور داده بود عمل کرد و در حالی که تمامی قوم اسرائیل به ایشان چشم دوخته بودند، هر سه با هم از کوه هور بالا رفتند."},{"book":"اعداد","chapter":"20","verse":"28","text":"وقتی که به بالای کوه رسیدند، موسی لباس کاهنی را از تن هارون درآورد و به پسرش العازار پوشانید. هارون در آنجا روی کوه درگذشت. سپس موسی و العازار بازگشتند."},{"book":"اعداد","chapter":"20","verse":"29","text":"هنگامی که قوم اسرائیل از مرگ هارون آگاه شدند، مدت سی روز برای او عزاداری نمودند."}]}