{"data":[{"book":"Mark","chapter":"16","verse":"1","text":"I muli di Laangi Sabad, Mary mai Magdala, mo Mary tinana o James, mo Salome gaa hui nadau lolo kala, belee hula e hagatulu tuaidina o Jesus."},{"book":"Mark","chapter":"16","verse":"2","text":"Luada loo di laangi tabu, digaula gaa dau i taalunga i di madagoaa di laa e hobo,"},{"book":"Mark","chapter":"16","verse":"3","text":"ge heheeu i nadau mehanga, “Ma koai dela ga hagamaamaa gidaadou e hagadaga tadugalaa gi daha mo di bontai o taalunga?” Idimaa tadugalaa le e damanaiee."},{"book":"Mark","chapter":"16","verse":"4","text":"Digaula ga mmada adu, gei di maa guu lawa di hagadaga gi daha.Taalunga Jesus"},{"book":"Mark","chapter":"16","verse":"5","text":"Gei digaula ga ulu adu gi lodo taalunga, gaa mmada gi tama daane e ulu ono gahu kene hila mmaa, e noho i di baahi gau donu taalunga, gei digaula gu homouli gu mmaadagu."},{"book":"Mark","chapter":"16","verse":"6","text":"Mee ga helekai, “Goodou hudee mmaadagu, au e iloo bolo goodou e halahala a Jesus o Nazareth dela ne daudau. Mee hagalee i ginei, gu mouli aga. Mmada, deenei di gowaa nogo dugu iei Mee."},{"book":"Mark","chapter":"16","verse":"7","text":"Hula, haga iloo ina gi ana dama agoago mo Peter boloo, ‘Mee guu hana gi Galilee i godou mua, deelaa di gowaa e heetugi iai goodou gi Mee be ana helekai ala ne hai adu.’”16.7 Matthew 26.32; Mark 14.28"},{"book":"Mark","chapter":"16","verse":"8","text":"Digaula ga ulu mai gi daha mo taalunga, ga llele hua i lodo di nadau mmaadagu, digi leelee gi tei dangada."},{"book":"Mark","chapter":"16","verse":"9","text":"[I muli di mouli aga o Jesus luada loo di laangi tabu, mee ne haga gida eia gi Mary mai Magdala matagidagi, di ahina a Mee ne hagabagi ono hagataalunga huaidu e hidu."},{"book":"Mark","chapter":"16","verse":"10","text":"Mary gaa hana ga odi gi nia hoo o Jesus ala e manawa gee ge e tangitangi."},{"book":"Mark","chapter":"16","verse":"11","text":"Gei digaula digi hagadonu a mee ne helekai bolo Jesus gu mouli aga, gei guu mmada gi Mee."},{"book":"Mark","chapter":"16","verse":"12","text":"Nomuli hua, gei Jesus ga haga gida eia i nia ala geegee gi ana dama agoago dogolua, i nau hula gi di nau guongo i tua di waahale."},{"book":"Mark","chapter":"16","verse":"13","text":"Meemaa ga lloomoi labelaa ga hagi anga gi nau ihoo aalaa, gei digaula hagalee hagadonu."},{"book":"Mark","chapter":"16","verse":"14","text":"I di hagaodi nia mee huogodoo, Jesus ne haga gida gi nia dama agoago dilongoholu maa dahi, i di nadau madagoaa nogo miami. Ge Ia ga haga buhi gi digaula i digaula nadau hagadonu ai, ge e hagadonu ngadaa digau ala ne mmada gi de Ia ne mouli aga."},{"book":"Mark","chapter":"16","verse":"15","text":"Mee ga helekai gi digaula, “Hula gi nia madagowaa huogodoo ala i henuailala, hagadele ina di Longo Humalia gii dau i nia daangada huogodoo.16.15 Nnegau 1.8"},{"book":"Mark","chapter":"16","verse":"16","text":"Tangada dela ga hagadonu, ga babdais, geia gu hagamouli. Tangada ma ga de hagadonu, le e hudu gi daha."},{"book":"Mark","chapter":"16","verse":"17","text":"Digau hagadonu le e wanga ginai di mogobuna gii mee ai di hagabagi nia hagataalunga huaidu i dogu ingoo. Digaula ga leelee i nia helekai henua gee."},{"book":"Mark","chapter":"16","verse":"18","text":"Maa digaula ma ga dahi aga nia gihaa, ga inu nia poisin, la hagalee mmade. Digaula ma ga daahi nadau lima gi hongo digau magi, nia magi le e hili.”"},{"book":"Mark","chapter":"16","verse":"19","text":"Tagi Jesus i muli ana helekai gi digaula, gei Mee gaa lahi gi di langi, gaa noho i di baahi gau donu o God.16.19 Nnegau 1.9-11"},{"book":"Mark","chapter":"16","verse":"20","text":"Gei nia dama agoago gaa hula, ga agoago i nia madagowaa huogodoo, gei Tagi le e madalia digaula, e hagamaaloo nia agoago digaula bolo e donu, mai i nadau mogobuna haga goboina ala e hai.]"}]}