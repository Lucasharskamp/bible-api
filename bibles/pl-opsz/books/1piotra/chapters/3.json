{"data":[{"book":"1 Piotra","chapter":"3","verse":"1-2","text":"Również wy, żony, bądźcie uległe wobec swoich mężów. Nawet jeśli niektórzy z nich nie są posłuszni słowu Bożemu, dzięki waszej postawie mogą zostać zdobyci dla Boga. Wasze zachowanie—nienaganne i podobające się Bogu—może bowiem przemówić do nich lepiej niż słowa."},{"book":"1 Piotra","chapter":"3","verse":"3","text":"Nie zwracajcie na siebie uwagi fryzurą, biżuterią czy modnymi ubraniami,"},{"book":"1 Piotra","chapter":"3","verse":"4","text":"ale pięknem wewnętrznym: łagodnością i pokojem ducha. To piękno nie przemija i ma wielką wartość w oczach Boga."},{"book":"1 Piotra","chapter":"3","verse":"5","text":"Cechy te były ozdobą świętych kobiet, które ufały Bogu i były uległe wobec swoich mężów."},{"book":"1 Piotra","chapter":"3","verse":"6","text":"Jedną z nich była Sara, która okazywała posłuszeństwo Abrahamowi, uznając go za głowę rodziny. Dobrze postępując i niczego się nie obawiając, będziecie do niej podobne."},{"book":"1 Piotra","chapter":"3","verse":"7","text":"Wy zaś, mężowie, okazujcie żonom szacunek i bądźcie wyrozumiali wobec słabej płci, a Bóg będzie wysłuchiwał waszych modlitw. Pamiętajcie, że wasze żony razem z wami otrzymają dar życia wiecznego."},{"book":"1 Piotra","chapter":"3","verse":"8","text":"Wszyscy bądźcie jednomyślni, pełni współczucia, przyjacielskiej miłości i pokory."},{"book":"1 Piotra","chapter":"3","verse":"9","text":"Nie odpłacajcie złem za zło i nie obrażajcie tych, którzy was obrażają. Przeciwnie—tym, którzy was krzywdzą, życzcie szczęścia. Was samych Bóg również obdarzył bowiem szczęściem."},{"book":"1 Piotra","chapter":"3","verse":"10","text":"Pismo mówi:"},{"book":"1 Piotra","chapter":"3","verse":"11","text":"Niech odwróci się od zła i czyni dobro."},{"book":"1 Piotra","chapter":"3","verse":"12","text":"Pan troszczy się bowiem o prawych"},{"book":"1 Piotra","chapter":"3","verse":"13","text":"Czy ktoś będzie chciał was skrzywdzić, jeśli z całych sił będziecie czynić dobro?"},{"book":"1 Piotra","chapter":"3","verse":"14","text":"A jeśli nawet tak by się stało, to i tak będziecie szczęśliwi. Nie dajcie się więc nikomu zastraszyć ani zaniepokoić,"},{"book":"1 Piotra","chapter":"3","verse":"15","text":"ale z całego serca oddawajcie chwałę Chrystusowi, naszemu Panu. Gdy inni będą was pytać o źródło waszej nadziei, bądźcie gotowi, aby dać im odpowiedź."},{"book":"1 Piotra","chapter":"3","verse":"16","text":"Czyńcie to jednak łagodnie, z szacunkiem i bez złych intencji. W ten sposób zawstydzicie bowiem tych, którzy oczerniają was z powodu waszej wierności Chrystusowi."},{"book":"1 Piotra","chapter":"3","verse":"17","text":"Lepiej jest bowiem cierpieć, jeśli taka jest wola Boga, z powodu dobrego postępowania niż z powodu popełnionego zła."},{"book":"1 Piotra","chapter":"3","verse":"18","text":"Chrystus również doznał cierpień—raz na zawsze płacąc za ludzkie grzechy. Był niewinny, ale cierpiał za winnych, aby pojednać was z Bogiem. Poniósł fizyczną śmierć, ale został ożywiony przez Ducha."},{"book":"1 Piotra","chapter":"3","verse":"19","text":"W mocy tego Ducha głosił dobrą nowinę duchom ludzi, zamkniętym w więzieniu."},{"book":"1 Piotra","chapter":"3","verse":"20","text":"Dawno temu, gdy Noe budował okręt, ludzie ci nie okazali posłuszeństwa Bogu, choć On cierpliwie na to czekał. W okręcie tym uratowało się więc przed potopem tylko osiem osób."},{"book":"1 Piotra","chapter":"3","verse":"21","text":"Teraz takim ratunkiem jest chrzest. On zbawia was nie dlatego, że w wodzie oczyszczacie wasze ciało z brudu, ale dlatego, że prosicie Boga o czyste sumienie. Wszystko to jest możliwe dzięki Jezusowi Chrystusowi, który zmartwychwstał"},{"book":"1 Piotra","chapter":"3","verse":"22","text":"i wstąpił do nieba, a teraz przebywa po prawej stronie Boga i stoi ponad wszystkimi aniołami, władcami tego świata, a także duchowymi mocami."}]}