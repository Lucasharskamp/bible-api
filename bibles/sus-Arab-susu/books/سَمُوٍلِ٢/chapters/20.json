{"data":[{"book":"سَمُوٍلِ ٢","chapter":"20","verse":"1","text":"مِشِ سّرِيّتَرٍ ندٍ نُ نَ، نَشَن نُ شِلِ سٍبَ، بِكِرِ شَ دِ، قَتَنقٍ بُنيَمِن بْنسْي رَ. سٍبَ نَشَ قٍرِ قٍ عِسِرَيِلَ حَمَ مَ، عَ عَ قَلَ عٍ بّ،"},{"book":"سَمُوٍلِ ٢","chapter":"20","verse":"2","text":"عِسِرَيِلَ شّمّ بِرِن نَشَ كٍلِ دَوُدَ شُن مَ، عٍ بِرَ بِكِرِ شَ دِ سٍبَ قْشْ رَ. يُدَيَ شّمّيٍ تَن نَشَ لُ عٍ شَ مَنفّ سّيتِ مَ، عٍ سَ عَ مَتِ كٍلِقٍ يُرُدّن شُرٍ مَ، هَن دَرِ سَلَمُ."},{"book":"سَمُوٍلِ ٢","chapter":"20","verse":"3","text":"مَنفّ دَوُدَ تٌ سٌ عَ شْنيِ دَرِ سَلَمُ، عَ نَشَ عَ شَ كٌنيِ فِنّ قُ تٌنفٌ، عَ نُ بَرَ نَشٍيٍ لُ عَ شَ بَنشِ كَنتَدٍ، عَ عٍ يِفِيَ بَنشِ مَكَنتَشِ ندٍ كُي. عَ نَشَ عَ حّنفِ سَ عٍ شْن مَ، كْنْ عَ نُن عٍ تَن مُ كَقُ سْنْن. عٍ نَشَ لُ نَ بَنشِ كُي عٍ كَاحّ كِ مَ هَن عٍ قَشَ."},{"book":"سَمُوٍلِ ٢","chapter":"20","verse":"4","text":"مَنفّ نَشَ عَ قَلَ عَمَسَ بّ، «سِفَ، سَ يُدَيَ سْورِيٍ مَلَن بٍينُن شِ سَشَن وٌ شَ بٍ لِ.»"},{"book":"سَمُوٍلِ ٢","chapter":"20","verse":"5","text":"عَمَسَ نَشَ سِفَ نَ رَبَدٍ، كْنْ عَ نَشَ دُفُندِ."},{"book":"سَمُوٍلِ ٢","chapter":"20","verse":"6","text":"نَ شِ سَشَن تٌ دَنفِ، دَوُدَ نَشَ عَ قَلَ عَبِسَيِ بّ، «يَكْسِ بِكِرِ شَ دِ سٍبَ قَمَ وٌن تْورْدٍ دَنفِقٍ عَبِسَلٌمِ رَ. عِ شَ ﭑ مَ سْورِيٍ تٌنفٌ، وٌ شَ سِفَ عَ قٍندٍ، عَلَكٌ عَ نَشَ عَ نْشُن تَا مَكَنتَشِ ندٍ كُي، عَ قَ لْي وٌن مَ.»"},{"book":"سَمُوٍلِ ٢","chapter":"20","verse":"7","text":"يٌوَبَ شَ مِشِيٍ قَن نَشَ بِرَ عَبِسَيِ قْشْ رَ، عَ نُن كٍرٍتِكَيٍ نُن ثٍلٍتَكَيٍ. عٍ بِرِن نَشَ مِنِ دَرِ سَلَمُ رَ، سِفَقٍ بِكِرِ شَ دِ سٍبَ قٍندٍ."},{"book":"سَمُوٍلِ ٢","chapter":"20","verse":"8","text":"عٍ تٌ قَنيٍ شُنفبٍ يِرٍ لِ فَبَيٌن، عَمَسَ نَشَ مِنِ عٍ يَ رَ. يٌوَبَ نُ بَرَ عَ شَ قِنّ تّي شِرِ عَ شَ فٍرٍ سٌسٍ دٌنمَ تَفِ. عَ تٌ نُ مَكْرّقٍ عَمَسَ رَ، عَ شَ قِنّ نَشَ مِنِ عَ تّي كُي عَ بِرَ."},{"book":"سَمُوٍلِ ٢","chapter":"20","verse":"9","text":"يٌوَبَ نَشَ عَمَسَ شّيبُ، «عَ رَبَشِ دِ نفَشَكٍرٍنيِ؟» عَ نَشَ عَ دّشَبٍ سُشُ عَ يِرٍ قَنيِ بّلّشّ رَ شّيبُي كُي."},{"book":"سَمُوٍلِ ٢","chapter":"20","verse":"10","text":"عَمَسَ مُ عَ حْشْ سَ قِنّ شْن مَ نَشَن نُ نَ يٌوَبَ كْولَ بّلّشّ عِ. يٌوَبَ نَشَ عَمَسَ قُرِ سْشْ، عَ عَ قُرِنفّيٍ رَ مِنِ كّنّ مَ، عَ نَشَ قَشَ كٍرٍن نَ."},{"book":"سَمُوٍلِ ٢","chapter":"20","verse":"11","text":"يٌوَبَ شَ مِشِ ندٍ نَشَ تِ عَمَسَ قُرٍ قّ مَ، عَ عَ قَلَ عَ شُي عِتٍشِ رَ حَمَ بّ، «نَشَن نَ يٌوَبَ نُن دَوُدَ بّ، وٌ شَ بِرَ يٌوَبَ قْشْ رَ.»"},{"book":"سَمُوٍلِ ٢","chapter":"20","verse":"12","text":"عَمَسَ تٌ نُ سَشِ عَ وُلِ شْورَ كِرَ تَفِ، حَمَ قَن نُ تِشِ نَا عَ مَتٌدٍ. نَ كُي يٌوَبَ شَ نَ مِشِ نَشَ عَمَسَ قُرٍ بّندُن سّشّ شْورَ، عَ دُفِ ندٍ قٍلٍن عَ مَ، عَلَكٌ حَمَ نَشَ تِ نَا عَ مَتٌدٍ."},{"book":"سَمُوٍلِ ٢","chapter":"20","verse":"13","text":"عَ تٌ عَ بَ كِرَ رَ، حَمَ نَشَ بِرَ يٌوَبَ قْشْ رَ، سِفَقٍ بِكِرِ شَ دِ سٍبَ قٍندٍ."},{"book":"سَمُوٍلِ ٢","chapter":"20","verse":"14","text":"يٌوَبَ نَشَ دَنفِ عِسِرَيِلَ بْنسْييٍ بِرِن نَ سِفَقٍ رَ تَا ندٍ نَشَن شِلِ عَبٍلِ بٍتِ مَاكَ لٌنفٌرِ رَ. بٍرِ مُكَيٍ قَن نَشَ بِرَ عَ قْشْ رَ."},{"book":"سَمُوٍلِ ٢","chapter":"20","verse":"15","text":"عٍ بِرِن نَشَ عَبٍلِ بٍتِ مَاكَ رَبِلِن، سٍبَ نُ نَ نَ تَا كُي. عٍ نَشَ بّندّ مَلَن تّتّ كَنكٍ، عَلَكٌ عٍ شَ عَ رَبِرَ، عٍ شَ سٌ تَا كُي."},{"book":"سَمُوٍلِ ٢","chapter":"20","verse":"16","text":"نَ كُي فِنّ شَشِلِمَ ندٍ نَشَ عَ قَلَ عَ شُي عِتٍشِ رَ كٍلِقٍ تّتّ كُي، عَ نَشّ، «وٌ وٌ تُلِ مَتِ! وٌ يٌوَبَ شِلِ ﭑ بّ عَ شَ قَ بٍ، مُشُ شَ وْيّن.»"},{"book":"سَمُوٍلِ ٢","chapter":"20","verse":"17","text":"يٌوَبَ تٌ عَ مَكْرّ، نَ فِنّ نَشَ عَ مَشْرِن، «يٌوَبَ نَن عِ رَ؟» عَ نَشَ عَ يَابِ، «عِيٌ.» عَ نَشَ عَ قَلَ عَ بّ، «عِ تُلِ مَتِ ﭑ تَن عِ شَ كٌنيِ فِنّ شُي رَ.» عَ نَشّ، «عَوَ.»"},{"book":"سَمُوٍلِ ٢","chapter":"20","verse":"18","text":"عَ نَشَ عَ قَلَ، «بِرِن عَ كٌلٌن كَبِ تّمُي شْنكُيٍ، يِ عَبٍلِ تَا قِندِشِ شَشِلِمَ يِرٍ نَن نَ. مِشِيٍ قَمَ بٍ نّ تّمُي بِرِن مَرَ سِ قٍندٍ."},{"book":"سَمُوٍلِ ٢","chapter":"20","verse":"19","text":"عِسِرَيِلَ شَ تَا ندٍ نَن عَبٍلِ رَ نَشَن بْحّسَ كٌلٌن دَنفِ عَ بِرِن نَ. مُنقٍ رَ عِ وَ مَ تَا كَنَقٍ نَشَن قِندِشِ عَلَتَلَ فبٍ رَ؟»"},{"book":"سَمُوٍلِ ٢","chapter":"20","verse":"20","text":"يٌوَبَ نَشَ عَ يَابِ، «عَلَ شَ ﭑ نَتَنفَ نَ مَ. ﭑ مُ وَ مَ عَبٍلِ بٍتِ مَاكَ كَنَقٍ."},{"book":"سَمُوٍلِ ٢","chapter":"20","verse":"21","text":"مُشُ قَشِ عٍقِرَ مِكَ ندٍ نَن قْشْ رَ، بِكِرِ شَ دِ سٍبَ. عَ بَرَ مَنفّ دَوُدَ مَتَندِ. شَ وٌ عَ سٌ مُشُ يِ، مُشُ كٍلِمَ نّ بٍ كٍرٍن نَ.» فِنّ نَشَ عَ يَابِ، «مُشُ عَ شُنيِ نَن وٌلِمَ وٌ مَ تّتّ قَرِ مَ.»"},{"book":"سَمُوٍلِ ٢","chapter":"20","verse":"22","text":"نَ فِنّ نَشَ وْيّن عَ شَ مِشِيٍ رَ شَشِلِمَيَ رَ. عٍ نَشَ بِكِرِ شَ دِ سٍبَ شُنيِ بٌلٌن عَ دّ عِ، عٍ عَ وٌلِ تّتّ قَرِ مَ، يٌوَبَ نُن عَ شَ مِشِيٍ مَ. يٌوَبَ تٌ نَ تٌ، عَ نَشَ قٍرِ قٍ، عَ شَ مِشِيٍ بِرِن نَشَ فبِلٍن عٍ شْنيِ. يٌوَبَ نَشَ سِفَ مَنفّ يِرٍ دَرِ سَلَمُ."},{"book":"سَمُوٍلِ ٢","chapter":"20","verse":"23","text":"يٌوَبَ نَن نُ نَ عِسِرَيِلَ سْورِيٍ شَ مَنفّ رَ. يٍهٌيَدَ شَ دِ بّنَيَ نَن نُ نَ كٍرٍتِكَيٍ نُن ثٍلٍتَكَيٍ شُنيِ رَ."},{"book":"سَمُوٍلِ ٢","chapter":"20","verse":"24","text":"عَدٌرَ مِ نَن نُ نَ مَنفّ شَ وَلِكّيٍ شَ يَرٍرَتِ رَ. عَشِلُدُ شَ دِ يٍهٌسَقَتِ نَن نُ نَ مَنفّ شَ كّيدِ مَكَنتَدٍ شُنيِ رَ."},{"book":"سَمُوٍلِ ٢","chapter":"20","verse":"25","text":"سٍوَ نَن نُ عَ شَ سّبّلِتِ رَ. سَدْكِ نُن عَبِيَتَرِ نَن نُ نَ سّرّشّدُبّيٍ شُنيِيٍ رَ."},{"book":"سَمُوٍلِ ٢","chapter":"20","verse":"26","text":"عِرَ يَيِرِكَ نَن نُن نَ دَوُدَ شَ سّرّشّدُبّ رَ."}]}