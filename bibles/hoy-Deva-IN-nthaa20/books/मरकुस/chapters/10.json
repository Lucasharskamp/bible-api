{"data":[{"book":"मरकुस","chapter":"10","verse":"1","text":"बाक यीशु अल टु होटकु यहूदिया अन्द प्रदेश टु आगतेला यरदन गांगा अन क्षेत्र अन्द आप्पाटी बंदुन. अदिक भीळ मात्‍त आऊन हात्‍ती बंदकु जमा आगेत, अदिक आव तान रीति अन्द अनुसार आंदरी मात्‍त उपदेश कोळली कुरतुन."},{"book":"मरकुस","chapter":"10","verse":"2","text":"आग थ्वाळासा फरीसीगोळ आऊन हात्‍ती बंदुर अदिक आऊक फसुशोर कोशिश दा आऊन से केळदुर, नामी हेळ “येन ईद नियम इन अनुसार सही आद कि यावारा मंळसा अन साटी ईद उचित आद कि आव तान हिंग्स उक छोळ चिट्ठी कोळुल?”"},{"book":"मरकुस","chapter":"10","verse":"3","text":"यीशु आंदरी उत्‍तर कोट्टुन, “मूसा नीमी यातोद नियम कोटान?”"},{"book":"मरकुस","chapter":"10","verse":"4","text":"आंदुर यीशु उक अंदुर, मूसा इजाजत कोटान कि ऊंद मंळसा छोळचिट्टी लिख्सकु तान हिंग्स उक बिळ सकतान."},{"book":"मरकुस","chapter":"10","verse":"5","text":"यीशु आंदुर से अंदुन, “मूसा नीम साटी ईद नियम लिखस्यान यतिकी नीमी कलसोद हापाळ मुश्किल आद."},{"book":"मरकुस","chapter":"10","verse":"6","text":"लेकीन ह्यांग शास्त्र दा लिख्सकु आद, सुरूवात दा परमेश्वर आंदरी गंळ्स अदिक आर्त इन रूप दा माळदुन.”"},{"book":"मरकुस","chapter":"10","verse":"7","text":"ईद कारण देल ऊंद मंळसा तान मोय-आप्प उक बिटकु तान हिंग्स उन सांगुळ ईत्‍तान."},{"book":"मरकुस","chapter":"10","verse":"8","text":"अदिक आंदुर येढ्ढु मुंदुर ऊंद तन आदार; इदुरसाटी आंदुर ईग येढ्ढ ईला पर ऊंद तन आर."},{"book":"मरकुस","chapter":"10","verse":"9","text":"इदुरसाटी आंदुर ईग येढ्ढ ईला, लेकीन ऊंद तन आर. इदुरसाटी यारीक परमेश्वर जोळस्यान, अदरी यावारा भी मंळसा अलग माळबाळुल."},{"book":"मरकुस","chapter":"10","verse":"10","text":"याग आंदुर बाक मान्या वापस बंदुर आग चेलागोळ इदुर बारा दा यीशु उक मात्‍त केळदुर."},{"book":"मरकुस","chapter":"10","verse":"11","text":"१०:११ मत्ती ५:३२; १ कुरिन्थि ७:१०,११आव आंदुर से अंदुन, ऊंद मंळसा जो तान पयला हिंग्स उक छोळ चिट्ठी कोळतान अदिक दुसरा आर्त इन से मदा माळतान, रा आव तान पयला हिंग्स उन खिलाप व्यभिचार माळतान."},{"book":"मरकुस","chapter":"10","verse":"12","text":"अदुर्दा घाई, ऊंद आर्त तान गांड्ड उक छोळ चिट्ठी कोळतार, अदिक दुसरा मंळसा से मदा माळतार रा आक तान पयला गांड्ड उन खिलाप व्यभिचार माळतार."},{"book":"मरकुस","chapter":"10","verse":"13","text":"बाक लॉकुर चिकोरी यीशु उन हात्‍ती तरली कुरतुर कि आव आंदुर मा कय ईटुल, पर चेलागोळ लॉकुरी दनकुसदुर."},{"book":"मरकुस","chapter":"10","verse":"14","text":"याग यीशु ईद नोळदुन रा सिट्टी बंदुन अदिक तान चेलागोळ से अंदुन, “चिकोरी नान हात्‍ती बरगोळी आंदरी मना माळबाळी, यतिकी परमेश्वर उन राज्य इंदुर्दा हुन."},{"book":"मरकुस","chapter":"10","verse":"15","text":"१०:१५ मत्ती १८:३ना नीम से खरा अनतीन कि जो यावारा परमेश्वर उन राज्य चिकोर घाई हासिल माळालुन, रा आव परमेश्वर उन राज्य दा यागलु उच दाखल आग सकालुन.”"},{"book":"मरकुस","chapter":"10","verse":"16","text":"आग यीशु आ चिकोरी क्वारा दा हुळदुन, अदिक आंदुर मा तान कय ईटकु आंदरी आशिर्वाद कोट्टुन."},{"book":"मरकुस","chapter":"10","verse":"17","text":"याग यीशु अल टु होटकु हादी मा टु होगोन, रा ऊंद मंळसा आऊन हात्‍ती ओळतेला बंदुन, अदिक आऊन मुंद ट्वांगरा टेक्सकु आऊन से केळदुन, “हे वळ्लेव गुरु, अनन्त जीवन हासिल माळोर साटी नानी येन माळोद बिद्दीत?”"},{"book":"मरकुस","chapter":"10","verse":"18","text":"यीशु आ धनी मंळसा से अंदुन, “नी नानी वळ्लेव येती अनत्या? परमेश्वर उन अलावा यारू वळ्लेव हैलेच."},{"book":"मरकुस","chapter":"10","verse":"19","text":"नी परमेश्वर उन आग्यागोळी जान्सत्या: ‘यारीकु कोन्न बाळी, व्यभिचार माळबाळी, चोरी माळबाळी, यारदारा खिलाप ख्वाटा गवाही कोळबाळी, बयमानी माळबाळी, तान आप्प अदिक तान मोय इन आदर माळी.’”"},{"book":"मरकुस","chapter":"10","verse":"20","text":"आ मंळसा यीशु से अंदुन, “हे गुरु, ना रा स्याणपणी टु ईव सप्पा मातगोळ्द पालन माळतेला बंदीन.”"},{"book":"मरकुस","chapter":"10","verse":"21","text":"यीशु आऊक प्यार देल नोळदुन अदिक अंदुन, “नीन दा ईग भी ऊंद मात इन कमी आद जो येनारा नीन हात्‍ती आद, अदरी मारकु अव पैस्या गरीब लॉकुर दा वाट्स बुळ. नीनी स्वर्ग दा धन सिक्‍कीत, अदिक बंदकु नान हिंद आगेग.”"},{"book":"मरकुस","chapter":"10","verse":"22","text":"याग आ मंळसा ई मातगोळी केळदुन रा आऊन मार्रा अन्द नीर हारेत अदिक आव उदास आगेदुन, यतिकी आव हापाळ धनी ईरोन."},{"book":"मरकुस","chapter":"10","verse":"23","text":"यीशु नाकु दी नोळकु तान चेलागोळ से अंदुन, “आ लॉकुर साटी, यार्द हात्‍ती धन आद, आंदरी परमेश्वर उन राज्य दा प्रवेश माळोद याट कठिन आद!”"},{"book":"मरकुस","chapter":"10","verse":"24","text":"चेलागोळ आऊन मातगोळ देल अचम्भित आदुर. इदुर मा यीशु मात्‍त आंदरी अंदुन, “हे चिकोरगोळा, जो धन मा भरोसा ईटतार, आंदुर साटी परमेश्वर उन राज्य दा प्रवेश माळोद याट कठिन आद!"},{"book":"मरकुस","chapter":"10","verse":"25","text":"परमेश्वर उन राज्य दा धनवान उन प्रवेश माळदुर देल ऊँट इन मुग्ग दा टु चुजी होटबुळोद आसान आद!” शयर इन दिवार अदिक दरवाजा अन व्हार्या व्यापारी ऊँट इक हादी तोर्सतान"},{"book":"मरकुस","chapter":"10","verse":"26","text":"इदुर मा चेलागोळ हापाळ चकित आगेदुर अदिक आबुर दाबुर से केळली कुरतुर, “रा बाक यार्द उद्धार आग सकतद?”"},{"book":"मरकुस","chapter":"10","verse":"27","text":"यीशु आंदुर दी नोळकु अंदुन, “ईद मंळसागोळ साटी असंभव आद, लेकीन परमेश्वर उन साटी सब येनारा सम्भव आद; यतिकी परमेश्वर से सब येनारा आग सकतद.”"},{"book":"मरकुस","chapter":"10","verse":"28","text":"आग पतरस यीशु उक अनली कुरतुन, “नोळ, नाव रा सप्पा येनारा बिटकु नीन हिंद आगेगेव.”"},{"book":"मरकुस","chapter":"10","verse":"29","text":"यीशु अंदुन, “ना नीम से खरा अनेतीन कि हिंग यारू हैलेच, जो नान साटी अदिक खुशखबरी इन साटी मान्ना या वार्टुरी या आकतींगेरी या मोय या आप्प या चिकोर-चिंळ्गेर या केईगोळी बिट बुटीदान,"},{"book":"मरकुस","chapter":"10","verse":"30","text":"ई वर्तमान युग दा यक्कुल हापाळ हासिल माळ्यार. आंदुर सौ गुणा यक्कुल मान्ना, वार्टुर, आकतींगेर, मोयगोळ, चिकोर अदिक केईगोळी हासिल माळ्यार. अदिक अऊर सांगुळ हापाळ दुखगोळी भी, अदिक बरावाळा युग दा आंदुर अनन्त जीवन हासिल माळ्यार."},{"book":"मरकुस","chapter":"10","verse":"31","text":"१०:३१ मत्ती २०:१६; लूका १३:३०पर हापाळ सा लॉकुर जो पयला आर, आंदुर हिंदळोर आदार; अदिक जो हिंदळोर आर, आंदुर पयला आदार.”"},{"book":"मरकुस","chapter":"10","verse":"32","text":"यीशु अदिक आऊन चेलागोळ ईग यरूशलेम इक होगोद हादी मा ईरोर. यीशु तान चेलागोळ से मुंद-मुंद होगोन, चेलागोळ घबरूसकु ईरोर अदिक जो लॉकुर आऊन हिंद-हिंद नळोर आंदुर अंजकु ईरोर. ऊंद घन मात्‍त यीशु तान हन्नेळ चेलागोळी अलग वोतकु आंदुर से अव मातगोळी अनली कुरतुन, जो आऊन सांगुळ आगव ईरव."},{"book":"मरकुस","chapter":"10","verse":"33","text":"आव आंदुर से अंदुन, “केळी, नाव यरूशलेम इक होगेतेव, अदिक मंळसा अन पार प्रधान याजकगोळ अदिक नियम उन शास्त्रीगोळ कय दा कोटकु आदान, अदिक आंदुर आऊक कोन्नोर साटी आऊन मा दोष हच्यार, अदिक आंदुर आऊक गैरयहूदीगोळ कय दा कोट्टार."},{"book":"मरकुस","chapter":"10","verse":"34","text":"आंदुर आऊन मज्याक हारस्यार, आऊन मा ऊगळ्यार, आऊक क्वाळागोळ देल बळदार, आऊक जान देल कोंद बुट्टार, अदिक मुर दिन इन बाद्दा आव जित्‍ता आदान.”"},{"book":"मरकुस","chapter":"10","verse":"35","text":"आग जब्दी इन पार याकूब अदिक यूहन्ना यीशु उन हात्‍ती बंदुर अदिक अंदुर, “हे गुरु, नाव चाहासतेव कि जो येनारा नाव नीन से बेळेव, अद नी नाम साटी माळेत.”"},{"book":"मरकुस","chapter":"10","verse":"36","text":"यीशु आंदुर से अंदुन, “नीव येन चाहासतीर कि ना नीम साटी माळाईन?”"},{"book":"मरकुस","chapter":"10","verse":"37","text":"आंदुर यीशु से अंदुर, “नामी ईद अधिकार कोळ कि नीन महिमा दा याग नी सिंहासन मा कुरत्या, रा नाव चाहासतेव कि नाम दा टु ऊंद नीन ऊमा कय दी अदिक दुसरा अपमान डाक्या कय दी कुरूल.”"},{"book":"मरकुस","chapter":"10","verse":"38","text":"लेकीन यीशु आंदुर से अंदुन, “नीव जान्सालीर कि नीव येन बेळेतीर. जो दुख इन प्याला ना कुडावाळा आईन, येन नीव कुडू सकतीर? अदिक जो बपतिस्मा ना ताकोमावाळा आईन येन नीव ताकोम सकतीर?”"},{"book":"मरकुस","chapter":"10","verse":"39","text":"आंदुर आऊन से अंदुर, “नाम से आग सकतद.” यीशु आंदुर से अंदुन, जो दुख इन प्याला ना कुडावाळा आईन,"},{"book":"मरकुस","chapter":"10","verse":"40","text":"लेकीन नान अधिकार दा ईलच कि याव नान ऊमा कय दी अदिक डाक्या कय दी कुरतान. परमेश्वर यार साटी ईद तयार माळदुन, आंदरी बिटकु अदिक यारीकु तान ऊमा कय दी अदिक तान डाक्या कय दी कुरसोद नान क्याल्सा आलच."},{"book":"मरकुस","chapter":"10","verse":"41","text":"दुसरा हत्‍त चेलागोळ ईद केळदुर रा आंदुर याकूब अदिक यूहन्ना देल नाराज आदुर!"},{"book":"मरकुस","chapter":"10","verse":"42","text":"१०:४२ लूका २२:२५,२६इदुरसाटी यीशु आ सप्पा मुंदरी हात्‍ती कारूकु आंदुर से अंदुन, नीव जान्सालीर कि जो गैर यहूदीगोळव शासक सम्सतार इंदुर आंदुर मा प्रभुता माळतार; अदिक आंदुर्दा जो धोड्डेर आर, आंदुर मा अधिकार जतुसतार, ईद नीव जान्सालीर."},{"book":"मरकुस","chapter":"10","verse":"43","text":"१०:४३ मत्ती २३:११; मरकुस ९:३५; लूका २२:२६पर नीम दा हिंग हैलेच, जो यावारा नीम दा धोड्डेव आगोद चाहासतान, रा नीमी बाकी लॉकुर्द सेवक आग पायजे;"},{"book":"मरकुस","chapter":"10","verse":"44","text":"अदिक जो यावारा नीम दा प्रधान आगोद चाहासतान, आव नीम सप्पा मुंदुर दास आगुल."},{"book":"मरकुस","chapter":"10","verse":"45","text":"यतिकी ना मंळसा अन पार इदुरसाटी बंदिदील कि नान स्यावा माळुल, पर ना इदुरसाटी बंदीन कि नीम्द सप्पा मुंदुर्द स्यावा माळाईन, अदिक लॉकुर अव पापगोळ छुटकारा अन्द साटी तान जीवन कोळ सकाईन!"},{"book":"मरकुस","chapter":"10","verse":"46","text":"बाक यीशु अदिक आऊन चेलागोळ यरीहो दा बंदुर, अदिक याग आव अदिक आऊन चेलागोळ ऊंद धोळ्द भीळ इन सांगुळ यरीहो दा टु होगोर, आग ऊंद कुढ्ढ भिखारी, यार्द हेसुर तिमाई नव पार बरतिमाई ईरोद, सळक इन किनारा मा कुर्तकु ईरोन."},{"book":"मरकुस","chapter":"10","verse":"47","text":"आव ईद केळकु कि यीशु नासरी हुन, कारू-कारूकु अनली कुरतुन, “हे दाऊद उन पारा यीशु नान मा दया माळ!”"},{"book":"मरकुस","chapter":"10","verse":"48","text":"आग हापाळ मुंदुर आऊक दनकुसदुर कि सुंगा ईर. पर आव यक्कुल जोर देल कारूली कुरतुन, “हे दाऊद उन पारा नान मा दया माळ!”"},{"book":"मरकुस","chapter":"10","verse":"49","text":"आग यीशु निदुरकु अंदुन, “आऊक कारी.” अदिक लॉकुर आ कुढ्ढ मंळसा अक कारूकु आऊन से अंदुर."},{"book":"मरकुस","chapter":"10","verse":"50","text":"आव तान कपळा भिटकु तुरन्त येद्दुन, अदिक यीशु उन हात्‍ती बंदुन."},{"book":"मरकुस","chapter":"10","verse":"51","text":"इदुर मा यीशु आऊन से अंदुन, “नी येन चाहासत्या कि ना नीन साटी माळाईन?”"},{"book":"मरकुस","chapter":"10","verse":"52","text":"यीशु आऊन से अंदुन, “होटोग, नीन विश्वास नीनी वळ्लीद माळबुटाद.”"}]}