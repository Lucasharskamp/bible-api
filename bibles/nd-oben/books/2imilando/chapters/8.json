{"data":[{"book":"2 ImiLando","chapter":"8","verse":"1","text":"Ekupheleni kweminyaka engamatshumi amabili, leyo uSolomoni akha ngayo ithempeli likaThixo kanye lesigodlo sakhe,"},{"book":"2 ImiLando","chapter":"8","verse":"2","text":"uSolomoni wabuye wavusa imizi uHiramu ayemnike yona, wahlalisa abako-Israyeli kuyo."},{"book":"2 ImiLando","chapter":"8","verse":"3","text":"USolomoni wayahlasela iHamathi-Zobha wayithumba."},{"book":"2 ImiLando","chapter":"8","verse":"4","text":"Wakha njalo leThamari enkangala layo yonke imizi yeziphala ayakha eHamathi."},{"book":"2 ImiLando","chapter":"8","verse":"5","text":"Wavusa iBhethi-Horoni elingaphezu kanye leBhethi-Horoni elingaphansi, imizi ebiyelweyo elemithangala lamasongo alemigoqo,"},{"book":"2 ImiLando","chapter":"8","verse":"6","text":"kanye leBhalathi lamadolobho akhe wonke ayeyiziphala lemizi yezinqola zakhe zempi kanye lamabhiza akhe lakho konke nje ayengafisa ukukwakha eJerusalema leLebhanoni kanye lakulo lonke ilizwe ayelibusa."},{"book":"2 ImiLando","chapter":"8","verse":"7","text":"Abantu bonke ababesele kumaHithi, lama-Amori, lamaPherizi, lamaHivi kanye lamaJebusi (lababantu babengasiwo ama-Israyeli),"},{"book":"2 ImiLando","chapter":"8","verse":"8","text":"kutshiwo labo inzalo yabo eyayisele elizweni, labo abangabhujiswanga ngama-Israyeli, uSolomoni wababutha baba yizigqili: njengoba kunjalo kuze kube lanamhla."},{"book":"2 ImiLando","chapter":"8","verse":"9","text":"Kodwa abako-Israyeli uSolomoni kabenzanga izigqili emsebenzini wakhe; babengamadoda akhe empi, abalawuli bezinduna zebutho, labalawuli bezinqola zokulwa labokulwa ngezinqola zokulwa."},{"book":"2 ImiLando","chapter":"8","verse":"10","text":"Njalo babeyizikhulu zenkosi uSolomoni, bengamakhulu amabili alamatshumi amahlanu ababephethe abantu."},{"book":"2 ImiLando","chapter":"8","verse":"11","text":"USolomoni wasusa indodakazi kaFaro eMzini kaDavida wayisa esigodlweni asakhela yona, ngoba wathi, “Umkami kamelanga ahlale esigodlweni sikaDavida inkosi yako-Israyeli, ngoba izindawo esezike zangena ibhokisi lesivumelwano sikaThixo zingcwele.”"},{"book":"2 ImiLando","chapter":"8","verse":"12","text":"USolomoni wasenikela kuThixo umnikelo wokutshiswa phezu kwe-alithari likaThixo ayelakhele phambi komkoto,"},{"book":"2 ImiLando","chapter":"8","verse":"13","text":"kulandelwa umkhuba wemihla ngemihla njengokulaya kukaMosi eqakathekisa iSabatha, lokuThwasa kweNyanga kanye lokwemikhosi emithathu yomnyaka, uMkhosi weSinkwa esingelaMvubelo, uMkhosi wamaViki loMkhosi weziHonqo."},{"book":"2 ImiLando","chapter":"8","verse":"14","text":"Elandela isimiso sikayise uDavida wamisa izigaba zabaphristi ngezinkonzo zabo, njalo abaLevi bekhokhela ekudumiseni lokuphathisa abaphristi kusiya ngemfanelo yemihla ngemihla. Wakhetha abalindi bamasango ngezigaba ukulinda amasango ehlukeneyo ngoba yikho okwakutshiwo nguDavida umuntu kaNkulunkulu."},{"book":"2 ImiLando","chapter":"8","verse":"15","text":"Kabaphambukanga kulokho inkosi uDavida eyayikutshilo mayelana labaphristi labaLevi kanye lezindlu zenotho."},{"book":"2 ImiLando","chapter":"8","verse":"16","text":"Wonke umsebenzi kaSolomoni wenziwa, kusukela ngosuku lokubekwa kwesisekelo sethempeli likaThixo kwaze kwaba sekupheleni kwawo. Kwaba yikuphela kokwakhiwa kwethempeli likaThixo."},{"book":"2 ImiLando","chapter":"8","verse":"17","text":"Ngakho uSolomoni wasesiya e-Eziyoni-Gebheri lase-Elathi ngasemakhunjini ase-Edomi."},{"book":"2 ImiLando","chapter":"8","verse":"18","text":"UHiramu wathumela kuye imikhumbi eyayiphethwe yizinduna zakhe, amadoda ayelwazi ulwandle. Zona, kanye lezinceku zikaSolomoni zaya e-Ofiri, zayathwala igolide elingamathalenta angamakhulu amane lamatshumi amahlanu, zayalethula enkosini uSolomoni."}]}