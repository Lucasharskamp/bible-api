{"data":[{"book":"Numeri","chapter":"5","verse":"1","text":"Jehovha akati kuna Mozisi,"},{"book":"Numeri","chapter":"5","verse":"2","text":"“Rayira vaIsraeri kuti vabudise mumusasa ani zvake ane chirwere cheganda romuviri kana kuerera kupi zvako, kana akasvibiswa nokuda kwechitunha."},{"book":"Numeri","chapter":"5","verse":"3","text":"Uvabudise vose varume navakadzi zvimwe chetezvo; uvabudise kunze kwomusasa kuitira kuti varege kusvibisa musasa wavo, wandigere pakati pavo.”"},{"book":"Numeri","chapter":"5","verse":"4","text":"VaIsraeri vakaita saizvozvo, vakavabudisa kunze kwomusasa. Vakaita sezvakarayirwa Mozisi naJehovha."},{"book":"Numeri","chapter":"5","verse":"5","text":"Jehovha akati kuna Mozisi,"},{"book":"Numeri","chapter":"5","verse":"6","text":"“Uti kuvaIsraeri: ‘Kana murume kana mukadzi akakanganisira mumwe nenzira ipi zvayo uye saizvozvo akasava akatendeka kuna Jehovha, munhu uyo ane mhosva,"},{"book":"Numeri","chapter":"5","verse":"7","text":"uye anofanira kureurura chivi chaakaita. Anofanira kuripira zvizere mhosva yake, achiwedzera chikamu chimwe chete muzvishanu chayo agozvipa zvose kumunhu waakatadzira."},{"book":"Numeri","chapter":"5","verse":"8","text":"Asi kana munhu uyo asina hama yepedyo uyo angapiwa zviri kuripirwa mhosva, muripo uyu ndowaJehovha uye unofanira kupiwa kumuprista, pamwe chete negondobwe rokumuyananisira."},{"book":"Numeri","chapter":"5","verse":"9","text":"Zvinotsaurwa zvose zvinopiwa navaIsraeri kumuprista zvichava zvake."},{"book":"Numeri","chapter":"5","verse":"10","text":"Zvipo zvakatsaurwa zvomunhu mumwe nomumwe ndezvake iye pachake, asi zvaanopa kumuprista zvichava zvomuprista.’ ”"},{"book":"Numeri","chapter":"5","verse":"11","text":"Ipapo Jehovha akati kuna Mozisi,"},{"book":"Numeri","chapter":"5","verse":"12","text":"“Taura kuvaIsraeri uti kwavari: ‘Kana mukadzi womunhu akatsauka, akasava akatendeka kwaari,"},{"book":"Numeri","chapter":"5","verse":"13","text":"akavata nomumwe murume, uye izvi zvikavanzwa kumurume wake uye kusvibiswa kwake kusati kwabatwa (sezvo pasina chapupu pamusoro pake uye asati abatwa achiita izvozvo),"},{"book":"Numeri","chapter":"5","verse":"14","text":"uye murume wake akava neshanje mukati make uye akafungira mukadzi wake, uye iye mukadzi achinge akasvibiswa, kana dai akava neshanje uye achimufungira kunyange zvake iye asina kusvibiswa,"},{"book":"Numeri","chapter":"5","verse":"15","text":"ipapo anofanira kutora mukadzi wake agoenda naye kumuprista. Anofanira kuendawo nechipiriso chechegumi cheefa5:15 marita angaita 2 youpfu hwebhari pachinzvimbo chake. Haafaniri kudira mafuta pamusoro pacho kana zvinonhuhwira pachiri, nokuti chipiriso chezviyo cheshanje, chipiriso chechiyeuchidzo chokurangaridza mhosva."},{"book":"Numeri","chapter":"5","verse":"16","text":"“ ‘Muprista achamuuyisa agoita kuti amire pamberi paJehovha."},{"book":"Numeri","chapter":"5","verse":"17","text":"Ipapo anofanira kutora mvura tsvene mumudziyo wevhu agoisa guruva rinobva pauriri hwetabhenakeri mumvura."},{"book":"Numeri","chapter":"5","verse":"18","text":"Shure kwokunge muprista amisa mukadzi uyu pamberi paJehovha, achasunungura vhudzi rake agoisa mumaoko ake chipiriso chokuyeuchidza, chipiriso chezviyo cheshanje, muprista pachake akabata mvura inovava inouyisa chituko."},{"book":"Numeri","chapter":"5","verse":"19","text":"Ipapo muprista anofanira kuita kuti mukadzi uyu apike uye agoti kwaari, “Kana kusina mumwe murume akavata newe uye usina kumbotsauka ukava wakasvibiswa panguva yokuwanikwa kwako nomurume wako, mvura inovava iyi, iyo inouyisa kutukwa, ngairege kukukuvadza."},{"book":"Numeri","chapter":"5","verse":"20","text":"Asi kana wakatsauka iwe wakawanikwa nomurume wako uye ukazvisvibisa nokuvata nomumwe murume pachinzvimbo chomurume wako,”"},{"book":"Numeri","chapter":"5","verse":"21","text":"ipapo muprista anofanira kuisa mukadzi uyu pachituko ichi chemhiko achiti, “Jehovha ngaaite kuti vanhu vako vakutuke uye vakurambe paanoita kuti chidya chako chionde uye kuti dumbu rako rizvimbe."},{"book":"Numeri","chapter":"5","verse":"22","text":"Mvura iyi inouyisa kutuka ngaipinde mumuviri wako kuitira kuti dumbu rako rizvimbe uye chidya chako chionde.”"},{"book":"Numeri","chapter":"5","verse":"23","text":"“ ‘Muprista anofanira kunyora zvituko izvi papepa ipapo agozvisuka mumvura inovava."},{"book":"Numeri","chapter":"5","verse":"24","text":"Anofanira kunwisa mukadzi uyu mvura inovava, inouyisa kutukwa, uye mvura iyi ichapinda maari igouyisa kutambudzika nokuvaviwa."},{"book":"Numeri","chapter":"5","verse":"25","text":"Muprista anofanira kutora kubva mumaoko omukadzi chipiriso chezviyo cheshanje, agochininira pamberi paJehovha nokuchiuyisa kuaritari."},{"book":"Numeri","chapter":"5","verse":"26","text":"Ipapo muprista anofanira kutora tsama yechipiriso chezviyo sechipiriso chokurangaridza agochipisa paaritari; shure kwaizvozvo, anofanira kunwisa mukadzi uyu mvura."},{"book":"Numeri","chapter":"5","verse":"27","text":"Kana akazvisvibisa uye anga asina kutendeka kumurume wake, ipapo kana zvaitwa kuti anwe mvura inouyisa kutukwa, ichapinda maari igoita kuti arwadziwe zvikuru; dumbu rake richazvimba uye chidya chake chichaonda, uye achava akatukwa pakati pavanhu vokwake."},{"book":"Numeri","chapter":"5","verse":"28","text":"Kunyange zvakadaro hazvo, kana mukadzi uyo asina kuzvisvibisa uye akachena achasunungurwa pamhosva iyo uye achagona kubereka vana."},{"book":"Numeri","chapter":"5","verse":"29","text":"“ ‘Uyu, zvino ndiwo murayiro weshanje kana mukadzi atsauka, akazvisvibisa iye ari mukadzi womunhu,"},{"book":"Numeri","chapter":"5","verse":"30","text":"uye kana murume akava neshanje nokuda kwokufungira mukadzi wake. Muprista anofanira kumumisa pamberi paJehovha agotevedza murayiro uyu wose kwaari."},{"book":"Numeri","chapter":"5","verse":"31","text":"Murume achange asina mhosva pakukanganisa kupi zvako, asi mukadzi achava nemhosva yechivi chake.’ ”"}]}