{"data":[{"book":"خروج","chapter":"8","verse":"1","text":"خداوند به موسی فرمود: «پیش فرعون برگرد و به او بگو که خداوند چنین می‌فرماید: بگذار قوم من بروند و مرا عبادت کنند؛"},{"book":"خروج","chapter":"8","verse":"2","text":"و گرنه سرزمینت را پر از قورباغه خواهم نمود."},{"book":"خروج","chapter":"8","verse":"3","text":"رود نیل پر از قورباغه خواهد شد. قورباغه‌ها از رود بیرون آمده، به کاخ تو هجوم خواهند آورد و حتی وارد خوابگاه و بسترت خواهند شد! نیز به خانه‌های درباریان و تمام قوم تو رخنه خواهند کرد. آنها حتی تغارهای خمیر و تنورهای نانوایی را پر خواهند ساخت."},{"book":"خروج","chapter":"8","verse":"4","text":"قورباغه‌ها از سر و روی تو و مردم و درباریانت بالا خواهند رفت.»"},{"book":"خروج","chapter":"8","verse":"5","text":"سپس خداوند به موسی فرمود: «به هارون بگو که عصای خود را به سوی رودخانه‌ها، چشمه‌ها و حوضها دراز کند تا قورباغه‌ها بیرون بیایند و همه جا را پر سازند.»"},{"book":"خروج","chapter":"8","verse":"6","text":"پس هارون دستش را به سوی آبهای مصر دراز کرد و قورباغه‌ها بیرون آمده، سرزمین مصر را پوشاندند."},{"book":"خروج","chapter":"8","verse":"7","text":"ولی جادوگران مصری هم با جادوی خود، همین کار را کردند و قورباغه‌های بسیار زیادی پدید آوردند."},{"book":"خروج","chapter":"8","verse":"8","text":"پس فرعون، موسی و هارون را فرا خواند و گفت: «از خداوند درخواست کنید این قورباغه‌ها را از ما دور کند و من قول می‌دهم بنی‌اسرائیل را رها کنم تا بروند و برای خداوند قربانی کنند.»"},{"book":"خروج","chapter":"8","verse":"9","text":"موسی در جواب فرعون گفت: «زمانی را معین کن تا برای تو و درباریان و قومت دعا کنم و تمام قورباغه‌ها به‌جز آنهایی که در رود نیل هستند نابود شوند.»"},{"book":"خروج","chapter":"8","verse":"10","text":"فرعون گفت: «فردا.»"},{"book":"خروج","chapter":"8","verse":"11","text":"تمام قورباغه‌ها از تو و خانه‌ات، و از درباریان و قومت دور خواهند شد. آنها فقط در رود نیل باقی خواهند ماند.»"},{"book":"خروج","chapter":"8","verse":"12","text":"موسی و هارون از دربار فرعون بیرون آمدند و موسی از خداوند خواهش کرد تا قورباغه‌ها را از بین ببرد."},{"book":"خروج","chapter":"8","verse":"13","text":"خداوند هم دعای موسی را اجابت فرمود و تمام قورباغه‌ها در سراسر مصر مردند."},{"book":"خروج","chapter":"8","verse":"14","text":"مردم آنها را جمع کرده، روی هم انباشتند، آنچنان که بوی تعفن همه جا را فرا گرفت."},{"book":"خروج","chapter":"8","verse":"15","text":"اما وقتی قورباغه‌ها از بین رفتند، فرعون باز هم دل خود را سخت کرد و همان‌طور که خداوند فرموده بود راضی نشد قوم اسرائیل را رها کند."},{"book":"خروج","chapter":"8","verse":"16","text":"آنگاه خداوند به موسی فرمود: «به هارون بگو که عصای خود را به زمین بزند تا گرد و غبار در سراسر مصر به پشه تبدیل شود.»"},{"book":"خروج","chapter":"8","verse":"17","text":"موسی و هارون همان‌طور که خداوند به ایشان فرموده بود عمل کردند. وقتی هارون عصای خود را به زمین زد انبوه پشه سراسر خاک مصر را فرا گرفت و پشه‌ها بر مردم و حیوانات هجوم بردند."},{"book":"خروج","chapter":"8","verse":"18","text":"جادوگران مصر هم سعی کردند همین کار را بکنند، ولی این بار موفق نشدند."},{"book":"خروج","chapter":"8","verse":"19","text":"پس به فرعون گفتند: «دست خدا در این کار است.» ولی همان‌طور که خداوند فرموده بود، دل فرعون باز نرم نشد و به موسی و هارون اعتنایی نکرد."},{"book":"خروج","chapter":"8","verse":"20","text":"پس خداوند به موسی فرمود: «صبح زود برخیز و به کنار رودخانه برو و منتظر فرعون باش. وقتی او به آنجا آید به او بگو که خداوند می‌فرماید: قوم مرا رها کن تا بروند و مرا عبادت کنند،"},{"book":"خروج","chapter":"8","verse":"21","text":"و گرنه خانهٔ تو و درباریان و تمام مردم مصر را از مگس پر می‌کنم و زمین از مگس پوشیده خواهد شد."},{"book":"خروج","chapter":"8","verse":"22","text":"اما در سرزمین جوشن که محل سکونت بنی‌اسرائیل است، مگسی نخواهد بود تا بدانی که من خداوند این سرزمین هستم"},{"book":"خروج","chapter":"8","verse":"23","text":"و بین قوم تو و قوم خود فرق می‌گذارم. این معجزه فردا ظاهر خواهد شد.»"},{"book":"خروج","chapter":"8","verse":"24","text":"خداوند به طوری که فرموده بود، قصر فرعون و خانه‌های درباریان را پر از مگس کرد و در سراسر خاک مصر ویرانی به بار آمد."},{"book":"خروج","chapter":"8","verse":"25","text":"پس فرعون، موسی و هارون را فراخواند و به آنها گفت: «بسیار خوب، به شما اجازه می‌دهم که برای خدای خود قربانی کنید، ولی از مصر بیرون نروید.»"},{"book":"خروج","chapter":"8","verse":"26","text":"موسی جواب داد: «ما نمی‌توانیم در برابر چشمان مصری‌ها حیواناتی که آنها از کشتنشان کراهت دارند، برای خداوند، خدای خود قربانی کنیم؛ چون ممکن است ما را سنگسار کنند."},{"book":"خروج","chapter":"8","verse":"27","text":"ما باید با یک سفر سه روزه، از مصر دور شویم و طبق دستور خداوند، در صحرا برای خداوند، خدای خود قربانی کنیم.»"},{"book":"خروج","chapter":"8","verse":"28","text":"فرعون گفت: «من به شما اجازه می‌دهم تا به صحرا بروید و برای خداوند، خدای خود قربانی تقدیم کنید؛ ولی زیاد دور نشوید. حال، برای من دعا کنید.»"},{"book":"خروج","chapter":"8","verse":"29","text":"موسی گفت: «وقتی از اینجا خارج شوم، نزد خداوند دعا خواهم کرد و فردا این بلا از تو و درباریان و مردم مصر دور خواهد شد. اما مواظب باش بار دیگر ما را فریب ندهی، بلکه بگذاری قوم من برود و برای خداوند قربانی تقدیم کند.»"},{"book":"خروج","chapter":"8","verse":"30","text":"پس موسی از حضور فرعون بیرون رفت و نزد خداوند دعا کرد."},{"book":"خروج","chapter":"8","verse":"31","text":"خداوند دعای موسی را اجابت فرمود و تمام مگسها را از فرعون و قومش دور کرد، به طوری که حتی یک مگس هم باقی نماند."},{"book":"خروج","chapter":"8","verse":"32","text":"ولی این بار نیز دل فرعون نرم نشد و اجازه نداد قوم اسرائیل از مصر بیرون بروند."}]}