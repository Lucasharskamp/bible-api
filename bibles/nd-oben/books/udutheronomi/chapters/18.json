{"data":[{"book":"UDutheronomi","chapter":"18","verse":"1","text":"“Abaphristi abangabaLevi ngempela, isizwana sonke sabaLevi kabangabi lesabelo loba ilifa ndawonye labako-Israyeli. Bazaphila ngemihlatshelo yokudla enikelwa kuThixo, ngoba leli yilo ilifa labo."},{"book":"UDutheronomi","chapter":"18","verse":"2","text":"Abayikuba lelifa phakathi kwabafowabo; uThixo uyilifa labo, njengokuthembisa kwakhe."},{"book":"UDutheronomi","chapter":"18","verse":"3","text":"Le yiyo ingxenye yabaphristi ezavela emihlatshelweni yabantu eyenkunzi loba eyemvu: umkhono, inhloko kanye lezangaphakathi."},{"book":"UDutheronomi","chapter":"18","verse":"4","text":"Kufanele libaphe izithelo zakuqala zamabele enu, iwayini elitsha lamafutha, uboya bakuqala ekugundweni kwezimvu zenu,"},{"book":"UDutheronomi","chapter":"18","verse":"5","text":"ngoba uThixo uNkulunkulu wenu ubakhethile bona kanye lezizukulwane zabo phakathi kwazo zonke izizwana zenu ukuze kube yibo abazakwenza umsebenzi wokukhonza ebizweni likaThixo ngezikhathi zonke."},{"book":"UDutheronomi","chapter":"18","verse":"6","text":"Nxa umLevi angasuka kwelinye lamadolobho enu loba kungaphi kwelabako-Israyeli lapho abehlala khona, abeseziletha ngokuzimisela endaweni ezakhethwa nguThixo,"},{"book":"UDutheronomi","chapter":"18","verse":"7","text":"angenza umsebenzi wokukhonza ebizweni likaThixo uNkulunkulu wakhe njengabo bonke abafowabo abangabaLevi abasebenzela khonapho phambi kukaThixo."},{"book":"UDutheronomi","chapter":"18","verse":"8","text":"Uzakwabelana labanye bakhe ngokulinganayo kulokho abakuzuzayo, lanxa yena esezuze imali ekuthengisweni kwempahla yakwabo.”"},{"book":"UDutheronomi","chapter":"18","verse":"9","text":"“Lapho selingena elizweni uThixo uNkulunkulu wenu alinika lona, lingabozifundisa ukulingisa izenzo ezinengekayo zezinye izizwe khonale."},{"book":"UDutheronomi","chapter":"18","verse":"10","text":"Akungabi lamuntu phakathi kwenu ozakwenza umhlatshelo ngendodana yakhe loba indodakazi yakhe ngomlilo, kangabi ovumisayo loba ochasisa ngemibono, ochasisa imilingo njalo oyenza okuphathelane lobuthakathi,"},{"book":"UDutheronomi","chapter":"18","verse":"11","text":"ophosayo, loba isanuse loba isangoma loba obuza kwabafileyo."},{"book":"UDutheronomi","chapter":"18","verse":"12","text":"Loba ngubani owenza lezizinto uyisinengiso kuThixo, kanti njalo ngenxa yezenzo lezi ezinengekayo uThixo uNkulunkulu wenu azazixotsha phambi kwenu lezizizwe."},{"book":"UDutheronomi","chapter":"18","verse":"13","text":"Kumele libemsulwa phambi kukaThixo uNkulunkulu wenu.”"},{"book":"UDutheronomi","chapter":"18","verse":"14","text":"“Izizwe elizazithathela ilizwe zilalela okwalabo abathakathayo labavumisayo. Kodwa lina, uThixo uNkulunkulu wenu kalivumeli ukukwenza lokho."},{"book":"UDutheronomi","chapter":"18","verse":"15","text":"UThixo uNkulunkulu wenu uzalivusela umphrofethi phakathi kwabafowenu njengami. Libomlalela."},{"book":"UDutheronomi","chapter":"18","verse":"16","text":"Lokhu yikho elakucela kuThixo uNkulunkulu wenu eHorebhi mhla wosuku lokuhlangana lapho elathi, ‘Asingalizwa ilizwi likaThixo uNkulunkulu wethu njalo singaboni umlilo omkhulu futhi, ngoba singafa.’"},{"book":"UDutheronomi","chapter":"18","verse":"17","text":"UThixo wathi kimi: ‘Lokho abakutshoyo kuhle."},{"book":"UDutheronomi","chapter":"18","verse":"18","text":"Ngizabavezela umphrofethi onjengawe phakathi kwabafowabo; ngizamfunza amazwi ami, yena nguye ozabatshela konke engizamlaya ngakho."},{"book":"UDutheronomi","chapter":"18","verse":"19","text":"Nxa loba ngubani ongayikulalela amazwi ami azakhulunywa ngumphrofethi ngebizo lami, mina ngokwami yimi engizamelana laye."},{"book":"UDutheronomi","chapter":"18","verse":"20","text":"Kodwa-ke umphrofethi ozenza okhuluma amazwi ami wona kungesiwo engimlaye ngawo ukuba awatsho, loba umphrofethi okhuluma ngebizo labanye onkulunkulu, kumele abulawe.’"},{"book":"UDutheronomi","chapter":"18","verse":"21","text":"Lingazitshela lokhu lithi, ‘Singakwazi njani ukuthi lelilizwi kaliveli kuThixo na?’"},{"book":"UDutheronomi","chapter":"18","verse":"22","text":"Nxa lokho okumenyezelwa ngumphrofethi ngebizo likaThixo kungenzakali loba kungagcwaliseki, lokho kuyilizwi eliyabe lingaveli kuThixo. Lowo mphrofethi uyabe ekhuluma ize. Lingamesabi.”"}]}