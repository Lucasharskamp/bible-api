{"data":[{"book":"ПСАЛТЫР","chapter":"43","verse":"1","text":"Кіроўцу хору. Вучэньне. Сыноў Карэевых."},{"book":"ПСАЛТЫР","chapter":"43","verse":"2","text":"Божа, мы чулі на вушы свае, бацькі нашыя нам апавядалі пра дзею, якую ўчыніў Ты ў іхнія дні, у дні пракаветныя."},{"book":"ПСАЛТЫР","chapter":"43","verse":"3","text":"Ты рукою Тваёю панішчыў народы, а іх насадзіў; расьсеяў плямёны і выгнаў іх;"},{"book":"ПСАЛТЫР","chapter":"43","verse":"4","text":"бо ня мечам сваім яны зямлю набылі, і ня іхняя мышца іх выратавала, а Твая правіца і мышца Твая і сьвятло аблічча Твайго; бо дабраволіў ім."},{"book":"ПСАЛТЫР","chapter":"43","verse":"5","text":"Божа, Цару мой! Ты - той самы; даруй ратунак Якаву."},{"book":"ПСАЛТЫР","chapter":"43","verse":"6","text":"З табою паборам рагамі супраціўнікаў нашых; у імя Тваё патопчам нагамі і тых, што паўсталі на нас;"},{"book":"ПСАЛТЫР","chapter":"43","verse":"7","text":"бо не на лук мой спадзяюся, і ня меч мой уратуе мяне;"},{"book":"ПСАЛТЫР","chapter":"43","verse":"8","text":"а Ты ўратуеш нас ад ворагаў нашых, і пасароміш ненавісьнікаў нашых."},{"book":"ПСАЛТЫР","chapter":"43","verse":"9","text":"Хваліцьмемся Богам штодня, і імя Тваё будзем славіць вечна."},{"book":"ПСАЛТЫР","chapter":"43","verse":"10","text":"Ад сёньня Ты адкінуў нас і пасароміў, і ня выходзіш з войскам нашым,"},{"book":"ПСАЛТЫР","chapter":"43","verse":"11","text":"змусіў нас уцякаць ад ворага, і ненавісьнікі нашы рабуюць нас;"},{"book":"ПСАЛТЫР","chapter":"43","verse":"12","text":"Ты аддаў нас, як авечак, на поед, і расьсеяў нас між народамі;"},{"book":"ПСАЛТЫР","chapter":"43","verse":"13","text":"бяз выгоды прадаў Ты народ Твой, і не падвысіў яму цаны;"},{"book":"ПСАЛТЫР","chapter":"43","verse":"14","text":"аддаў нас на зьдзекі суседзям, на глум і зьнявагу наўкольным;"},{"book":"ПСАЛТЫР","chapter":"43","verse":"15","text":"Ты зрабіў нас пагудкаю паміж народамі, і галавою хітаюць народы з нас."},{"book":"ПСАЛТЫР","chapter":"43","verse":"16","text":"Кожны дзень зьнявага мая перада мною, і сорам на твары маім"},{"book":"ПСАЛТЫР","chapter":"43","verse":"17","text":"ад голасу паклёпнікаў і зьняважнікаў, ад позіркаў ворага і помсьніка:"},{"book":"ПСАЛТЫР","chapter":"43","verse":"18","text":"усё гэта найшло на нас; але мы не забылі Цябе і запавету Твайго не парушылі."},{"book":"ПСАЛТЫР","chapter":"43","verse":"19","text":"Не адступілася сэрца наша, і ня ўхіліліся нашыя ногі ад дарогі Тваёй,"},{"book":"ПСАЛТЫР","chapter":"43","verse":"20","text":"калі скрышыў Ты нас у зямлі шакалаў і акрыў нас ценем сьмяротным."},{"book":"ПСАЛТЫР","chapter":"43","verse":"21","text":"Калі б мы забыліся імя Бога нашага і працягнулі рукі нашы да Бога чужога,"},{"book":"ПСАЛТЫР","chapter":"43","verse":"22","text":"дык ці не спагнаў бы за гэта Бог? Бо Ён ведае таямніцы сэрца."},{"book":"ПСАЛТЫР","chapter":"43","verse":"23","text":"Але за Цябе забіваюць нас кожнага дня, прымаюць нас за авечак ахвярных."},{"book":"ПСАЛТЫР","chapter":"43","verse":"24","text":"Паўстань, чаго сьпіш, Госпадзе! прачніся, не адкінь назаўсёды."},{"book":"ПСАЛТЫР","chapter":"43","verse":"25","text":"Навошта хаваеш аблічча Тваё, забываеш пра скруху нашу і пра нашыя ўціскі?"},{"book":"ПСАЛТЫР","chapter":"43","verse":"26","text":"бо душа наша зьніжаная да пылу, і да зямлі наша цела прыпала."},{"book":"ПСАЛТЫР","chapter":"43","verse":"27","text":"Паўстань жа на дапамогу нам, і дзеля ласкі Тваёй выратуй нас."}]}