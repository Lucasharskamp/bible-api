{"data":[{"book":"Chongmalar","chapter":"22","verse":"1","text":"Marwaan tirton khan ringna tuidung, crystal angnga inthiang Pathian khat-um Keelngamteii in-ongna rengmun makheiya kajuoluong kha keidiang naleiminmu Ezek 47:1; Zech 14:8"},{"book":"Chongmalar","chapter":"22","verse":"2","text":"tuidung kha khuopui lampui laichei khan ataan. Halli tuidung kham wei changkhan ringna thingkuung kha amoong, ringna thingkuung kha kumkhat ah woisoom leini kara, khachu tha rakip ah kara, halli thingbuo kha phungli zaat ngai damnasik eii. Inphut 2:9"},{"book":"Chongmalar","chapter":"22","verse":"3","text":"Pathian khomaak kamu iteii um khawa khuopui khan munuminjei."},{"book":"Chongmalar","chapter":"22","verse":"4","text":"Inmani ngai'n ama meel kha inmusik eii, halli ama raming kha inmani ngai machalla injiasik eii."},{"book":"Chongmalar","chapter":"22","verse":"5","text":"Khawa khan akaziing omnunijei, meiser khat-um kani ra-aang kha-um arei ommakjei, ajarchu Pumi Pathian khan inmani sik-ah war kha esik jei, halli inmani ngaikhan reng e-inta kumsoot-ah wai inroonsik ejei. Isa 60:19; Dan 7:18"},{"book":"Chongmalar","chapter":"22","verse":"6","text":"Hiwa thengli marwaan tirton khan keidiang analeiti, “Hiwa chongngai hi akadik khat-um ngamna kaom kha in-eii. Halli ama Ratha kha Pathian chongkachoi ngaidiang kapeii Pumi Pathian in innot theiya kasuoksik ngaihi asuok ngaidiang kaminmu sik-ah ama marwaan tirton kha ajuotir.”"},{"book":"Chongmalar","chapter":"22","verse":"7","text":"“Enru!” Jisu'n ati. “Kei innot theiya kajuosik eii! Hiwa larik ah injia chongngai kajui inmani ngaikha rawaan katha in-eii!”"},{"book":"Chongmalar","chapter":"22","verse":"8","text":"John kei'n, hiwa ngaihi kajetjei khat-um kamujei. Hiwa ngaihi kei'n kajetsuo khat-um kamusuo phakhan, kei'n hiwa ngai kanaminmu marwaan tirton kekuungnga kanbok ah amadiang chubei leithosik kaleitho."},{"book":"Chongmalar","chapter":"22","verse":"9","text":"Takkha marwaan tirton khan keidiang analeiti, “Khawa kha thomaro! kei-um nangle inruoiya Pathian chongkachoi ngai khat-um hiwa larik-ah injia chongngai kajui ulenai mi rakip khale in-angrip ah suok kha ka-eii. Pathian kha chubei thoro!”"},{"book":"Chongmalar","chapter":"22","verse":"10","text":"Marwaan tirton khan keidiang analeiti, “Hiwa larik hinna injia chongngai hi thup inlang reiimaro, ajarchu hiwa rakip ngai suoknasik phahi anaijei."},{"book":"Chongmalar","chapter":"22","verse":"11","text":"Akathamak katho ama khan kathamak tho inlang omrase, inthiangmak ama khan inthiangmak ah omrase; akatha mi khan katha tho inlang omrase, halli akadik mi khan kadik ah omrase.” Dan 12:10"},{"book":"Chongmalar","chapter":"22","verse":"12","text":"“Enru!” Jisu'n ati. “Kei innot theiya kajuosik eii! Kei'n chuon thoman choikata kajuosik eii, halli mi rakip diang inchuontho dungjuiya kapesik eii. Isa 40:10; 62:11; Minpkla 28:4; Isa 40:10; Jer 17:10"},{"book":"Chongmalar","chapter":"22","verse":"13","text":"Kei Alpha khat-um Omega ka-eii, Inphutna khat-um insuona kha ka-eii.” Chonglar 1:8,17; 2:8; Isa 44:6; 48:12"},{"book":"Chongmalar","chapter":"22","verse":"14","text":"Inpuon inchuol insuthiang inmani ngaikha rawaan katha in-eii halli ringna thingkuung makheiya inmani ngai'n akara baknasik halli khuopui kot ngaikhan luutnasik ranak innei. Inphut 2:9; 3:22"},{"book":"Chongmalar","chapter":"22","verse":"15","text":"Takkha khuopui tuol khachu ui-ngai mitmalet dooi katho ngai, zool-inthai ngai, mi kathat ngai, raikhuo ramil diang chubei katho ngai, chongnga um chuonna um maleisei katho ngai omna eii."},{"book":"Chongmalar","chapter":"22","verse":"16","text":"“Jisu kei'n hiwa ngaihi koisuok ngaidiang narillar nasik-ah kei marwaan tirton kha nangdiang kijuotir eii. Kei David Inthokna khat-um David phungrui makheiya ka-eii; Kei akawar Sorpa arsi kha ka-eii.” Isa 11:1,10"},{"book":"Chongmalar","chapter":"22","verse":"17","text":"Ratha khat-um Moinu khan inti, “Heiwaru!”"},{"book":"Chongmalar","chapter":"22","verse":"18","text":"John kei'n hiwa larik ah injia chongmalar chongngai kajetjei mi rakipdiang chongthakna kanei: hiwa chongngai ka-emak leiilaak chong tu inkhat in thundel inchu, hiwa larik suungnga injia rirai ngaihi inmani chungnga Pathian in rachaakna pesik eii."},{"book":"Chongmalar","chapter":"22","verse":"19","text":"Halli tu inkhat in hiwa larik suungnga injia chong ngaihi akhai inchu, Pathian in inmani diang makheiya hiwa larik hinna injia ringna thingkuung khat-um Inthiang khuopui makheiya inchangsik tumkha akhaidelsik eii. Innidan 4:2; 12:32"},{"book":"Chongmalar","chapter":"22","verse":"20","text":"Hiwa ngai chungnga sakhi ka-eii ama'n ati, “Adik, Kei innot theiya kajuosik eii.”"},{"book":"Chongmalar","chapter":"22","verse":"21","text":"Pumi Jisu riangwai kha Pathian mi ngai chungnga omrase.22:21: mi ngai manuscript lekkhat achu Pathian mi ngai; leiilaak ah hintia injia Pathian mi rakip. Amen."}]}