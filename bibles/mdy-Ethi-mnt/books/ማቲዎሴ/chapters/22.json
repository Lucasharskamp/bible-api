{"data":[{"book":"ማቲዎሴ","chapter":"22","verse":"1","text":"ዬሱሴ ሃሣ ሜሌ'' ኮኦኪንሢ ኬኤዛዖ፦"},{"book":"ማቲዎሴ","chapter":"22","verse":"2","text":"«ጫሪንጮ ካኣቱማ ናዓ ላኣሊ ዔካኣ ጌዔም፥ ሙኡዚ'' ጊኢጊሼ ካኣቲስኬያ ማላኔ።"},{"book":"ማቲዎሴ","chapter":"22","verse":"3","text":"ዬይ ካኣታ''ሢ ዔኤሊ''ንቴ ዓሶም ኬኤዛንዳጉዲ ዒዛኮ ማዻ ዓሶ ዳኬኔ፤ ጋዓንቴ ዓሳ ዒኢካ ሙካኒ ኮይባኣሴ።"},{"book":"ማቲዎሴ","chapter":"22","verse":"4","text":"ዬካፓ ካኣቲ ላሚ ሃሣ ሜሌ'' ማዻ ዓሲ ዔኤሊ''ንቴ ዓሶም፦ ‹ቡዋ ጌማይንታ ሃሣ ማሌ'' ባይያ ታ ሹኪ ሙዖ ጊኢጊሼኔ፤ ቢያ ባካ ጊኢጌያ ማዔሢሮ ዔፖ ቤዞ፥ ታ ማኣሪ ሙኩዋቴ ጎዑዋቴ› ጌይ ዳኬኔ።"},{"book":"ማቲዎሴ","chapter":"22","verse":"5","text":"ዔኤሊ''ንቴ ዓሳ ጋዓንቴ ዔኤሊ''ፆ ቦሂ ዛላ'' ጎሺዳ፤ ዓቴ'' ዓሳ ሃሣ ኮርሞይዳ ዓኣዼኔ፤"},{"book":"ማቲዎሴ","chapter":"22","verse":"6","text":"ሃንጎዋታ ሃሣ ኪኢቶ''ና ሙኬ ዓሶንሢ ዓርቃዖ ጳርቂ ቦርሲሲ ሃሣ ሜታሲ ዎዺያ ዎዼኔ።"},{"book":"ማቲዎሴ","chapter":"22","verse":"7","text":"ዬያሮ ካኣታ''ሢ ዻጋዻዖ ፔኤኮ ፖኦሊሶ ዳኪ ዬንሢ ኪኢቶ'' ዓሶንሢ ዎዼዞንሢ ዎዺ ባይዚ ካታሞዋ ዔያቶኮ ታሚና ሚቼኔ።"},{"book":"ማቲዎሴ","chapter":"22","verse":"8","text":"ዬካፓ ካኣቲ ማዻ ዓሶም፦ ‹ዔፖ ሙዓ ጊኢጊንቴኔ፤ ዔኤሊ''ንቴ ዓሳ ጋዓንቴ ኮይሱዋ ዓሲ ማዒ ጴዼሢሮ፥"},{"book":"ማቲዎሴ","chapter":"22","verse":"9","text":"ጎይፆ ኬስኪጋፓ ዴንቄ ዓሲ ቢያ ዔፖ ሙዖ ቤዞ ዔኤሉ''ዋቴ› ጋዓዛ፥"},{"book":"ማቲዎሴ","chapter":"22","verse":"10","text":"ማዻ ዓሳ ጎይፆ ኬስኪ ዴንቄ ዓሶ ኮዦንታ ፑርቶንታ ቢያሢ ቡኩሲ ዔፖ ማኣሮ ሾኦጮና ኩንሤኔ።"},{"book":"ማቲዎሴ","chapter":"22","verse":"11","text":"«ዬካፓ ካኣቲ ዔኤሊ''ንቴ ሾኦጮ ዛጋኒ ጌሌ ዎዶ''ና ፔቴ'' ዔፒ ማኣዖ ማይንቲባኣ ዓሲ ዴንቃዖ፥"},{"book":"ማቲዎሴ","chapter":"22","verse":"12","text":"‹ታ ቤኤሊ''! ዔፒ ማኣዖ ኔ ማይንቱዋዖ ሃይካ ጌላኒ ዎይቲ ዳንዳዔይ?› ጋዓዛ፥ ዓሢ ጋዓንቴ ዚቲዮ ጌዔኔ፤"},{"book":"ማቲዎሴ","chapter":"22","verse":"13","text":"ካኣቲ ማዻዞንሢም ‹ሃያኮ ኩጮና ቶኮና ቱኪ''፥ ኬሲ'' ካሮ''ይዳ ዹሞ ቤዛ ኬኤሩዋቴ፤ ዒኢካ ዒ ዬኤኪ፥ ሜታዺ ዓቺ ዻዓንዳኔ።›"},{"book":"ማቲዎሴ","chapter":"22","verse":"14","text":"«ሚርጌ ዓሲ ዔኤሊ''ንቴኔ፤ ዶኦሪንቴ ዓሳ ጋዓንቴ ዻካ''ኬ» ጌዔኔ።"},{"book":"ማቲዎሴ","chapter":"22","verse":"15","text":"ዬካፓ ፔርሴ ዓሳ ኬስኪ ዴንዲ፥ ዬሱሴ ጌስታ ጌኤዞና ዎዲ'' ዔያታ ፒሪ ዓርቃንዳቴያ ዎላ'' ዞርታዖ፥"},{"book":"ማቲዎሴ","chapter":"22","verse":"16","text":"ዔያቶኮ ጊንፆ ሃንታ ናኣቶ''ና ሄሮዲሴ ዛላ''ፓ ማዔ ዓሶና ዬሱሴ ባንሢ ዳኪ፦ «ዔርዛሢዮ! ኔኤኒ ጎኔ ዓሲ ሃሣ ፆኦሲ ጎይፆዋ ጎኑሞና ዔርዛሢ ዬያጉዲ ሃሣ ዖናኣ ኔ ዱማሱዋዖ፥ ቢያሢ ሄኮ ኔ ዛጋሢ ኑ ዔራኔ፤"},{"book":"ማቲዎሴ","chapter":"22","verse":"17","text":"ኑም ሂንዳ ኬኤዜ፤ ዓይጎ ኔኤም ማላይ? ሮሜ ዓጮ'' ካኣቲም ጊኢራ ጪጎንዶሞ ሃሾ''ንዶይ?» ጌዔኔ።"},{"book":"ማቲዎሴ","chapter":"22","verse":"18","text":"ዬማና ዬሱሴ ዔያቶኮ ጌኖ ማሊፆ ዔራዖ፦ «ዒንሢ ፂሎ''ቱዋዖ ፔና ፂሎ''ኬ ጋዓ ዓሳ! ዓይጎሮ ጌኤሲና ታና ዒንሢ ፒራኒ ኮዓይ?"},{"book":"ማቲዎሴ","chapter":"22","verse":"19","text":"ጊኢሮ ጪጎ ሚኢሾ ሂንዳ ታና ዻውዋቴ» ጋዓዛ፥ ዔያታ ፔቴ'' ሹቺ ቢራ ዒዛም ዔኪ ሙኬኔ።"},{"book":"ማቲዎሴ","chapter":"22","verse":"20","text":"ዬማና ዒዚ፦ «ሃኖ'' ሚኢሼሎይዳ ዓኣ ዓውካሮና ፃኣፒንቴ ሱ'ንፆና ዖኦሮዳይ?» ጌዔኔ።"},{"book":"ማቲዎሴ","chapter":"22","verse":"21","text":"ዔያታ፦ «ሮሜ ዓጮ'' ካኣቲሲኬ» ጌዔኔ።"},{"book":"ማቲዎሴ","chapter":"22","verse":"22","text":"ዔያታ ዬያ ዋይዛዖ ዲቃቲ ሄርሺ፥ ዒዛ ሃሺ'' ዴንዴኔ።"},{"book":"ማቲዎሴ","chapter":"22","verse":"23","text":"ዬኖ ኬሎ''ና፦ «ሃይቄ ዓሲ ዔቁዋሴ» ጋዓ ሶዶቄ ዓሳ ዬሱሴ ኮይላ'' ሙኪ ሂዚ ጌዒ ዖኦጬኔ፦"},{"book":"ማቲዎሴ","chapter":"22","verse":"24","text":"«ዔርዛሢዮ! ሙሴ ‹ፔቴ'' ዓሲ ላኣሊ ዔካዖ ሾውዋዖ ሃይቄቶ፥ ጌኤዚ ሃይቄሢ ማቾ ዔኪ ዒዛ ዻካላ ናይ ሾዖንጎ› ጌዔኔ።"},{"book":"ማቲዎሴ","chapter":"22","verse":"25","text":"ኑ ኮይሎ''ይዳ ዎሊኮ ጌርሲንሢ ማዓ ላንካይ ዓሲ ዓኣኔ፤ ዬያቶኮ ቶይዳሢ ላኣሊ ዔካዖ ሾውዋዖ ሃይቄም ሄሌ ጌኤዛሢ ማቾ ዒዛኮ ዔኬኔ፤"},{"book":"ማቲዎሴ","chapter":"22","verse":"26","text":"ዬይ ዔኬሢ ቶይዲም ናይ ሾውዋዖ ሃይቄኔ፤ ዬያይዴ ጎይሣ ላኣሌላ ላንካሳሢም ሄላ''ዛ ዒዚያ ሾውዋዖ ሃይቄኔ።"},{"book":"ማቲዎሴ","chapter":"22","verse":"27","text":"ዬካፓ ጋፒንፆይዳ ላኣሌላ ሃይቄኔ።"},{"book":"ማቲዎሴ","chapter":"22","verse":"28","text":"ዓካሪ ቢያሢ ዒዞ ዔኬሢሮ ጋፒንፆና ሃይባ''ፓ ዓሳ ዔቃኣና ዬና ዎያኮ ማቾ ማዓንዳይ?» ጌዔኔ።"},{"book":"ማቲዎሴ","chapter":"22","verse":"29","text":"ዬሱሴ ማሃዖ፦ «ዒንሢ ጌኤዦ ማፃኣፖና ፆኦሲኮ ዎልቆና ዔሩዋኣሢሮ ዻቢንታኔ፤"},{"book":"ማቲዎሴ","chapter":"22","verse":"30","text":"ሃይቢዳፓ ዓሲ ዔቄሢኮ ጊንፃ ጫሪንጮይዳ ዓኣ ፆኦሲ ኪኢታንቾጉዲ ማዓኔ፤ ዔኩዋሴ ሃሣ ሎዑዋሴ።"},{"book":"ማቲዎሴ","chapter":"22","verse":"31","text":"ሃይቦ''ይዳፓ ዔቃ ዓሶ ዛሎ'' ፆኦሲ ዒንሢም ኬኤዜሢ ዒንሢ ናባቢባኣዓዳ?"},{"book":"ማቲዎሴ","chapter":"22","verse":"32","text":"ዒዚ ‹ታኣኒ ዓብራሃሜ ፆኦሲ፥ ዪሳኣቄ ፆኦሲ ሃሣ ያይቆኦቤ ፆኦሲኬ› ጌዔኔ፤ ዬያሮ ፆኦሲ ሼምፖና ናንጋ ዓሶ ፆኦሲ፤ ሓይቄቶዋ ናንጊና ናንጋ ዓሶ ፆኦሲኬ» ጌዔኔ።"},{"book":"ማቲዎሴ","chapter":"22","verse":"33","text":"ዴራ'' ዬያ ዋይዛዖ ዒዛኮ ዔርዚፆና ዲቃቲ ሄርሼኔ።"},{"book":"ማቲዎሴ","chapter":"22","verse":"34","text":"ዬሱሴ ሶዶቄ ዓሶ ጎዖንዶ ጎይሢ ባይዚሴሢ ዋይዛዖ ፔርሴ ዓሳ ፔቴ''ይዳ ሙኪ ቡኬኔ፤"},{"book":"ማቲዎሴ","chapter":"22","verse":"35","text":"ዔያቶይዳፓ ፔቴ'' ሙሴ ዎጎ ዔርዛስኬይ ዬሱሴ ዎዚ ጋዓቴያ ዋይዛኒ፦"},{"book":"ማቲዎሴ","chapter":"22","verse":"36","text":"«ዔርዛሢዮ! ቢያፓ ባሼ ዓይሢፄላ ዎኖዳይ?» ጌዒ ዖኦጬኔ፤"},{"book":"ማቲዎሴ","chapter":"22","verse":"37","text":"ዬሱሴ ዒማ''ና፦ « ‹ፆኦሲ ኔኤኮ ጎዳ ጉቤ ዒናፓ፥ ጉቤ ሼምፓፓ፥ ጉቤ ማሊፃፓ ናሽኬ›"},{"book":"ማቲዎሴ","chapter":"22","verse":"38","text":"ቢያፓ ባሼ ማዔ ቤርታኣ ዓይሢፃ ዬኖኬ።"},{"book":"ማቲዎሴ","chapter":"22","verse":"39","text":"ሃሣ ዬኖ ማላ ላምዓሳ ዓይሢፃ ‹ዓሲ ቢያ ዓዳ'' ኔና ማሂ ናሽኬ› ጋዓኔ፤"},{"book":"ማቲዎሴ","chapter":"22","verse":"40","text":"ሙሴ ዎጎና ፆኦሲ ማሊፆ ኬኤዛዞንሢኮ ዔርዚፃ ዬንሢ ዓይሢፆ ጋራ ዓኣያኬ» ጌይ ማሄኔ።"},{"book":"ማቲዎሴ","chapter":"22","verse":"41","text":"ፔርሴ ዓሳ ቡኪንቲ ዓኣንቴ ዬሱሴ ዔያቶ ሂዚ ጌዒ ዖኦጬኔ፤"},{"book":"ማቲዎሴ","chapter":"22","verse":"42","text":"«ሜሲሔ ዛሎ'' ዒንሢ ዎዚ ጋዓይ? ዒ ዖ ናይ ዒንሢም ማላይ?» ጋዓዛ፥ ዔያታ ማሃዖ፦ «ዒ ዳውቴ ናይኬ» ጌዔኔ።"},{"book":"ማቲዎሴ","chapter":"22","verse":"43","text":"ዬሱሴ ዔያቶም፦ «ሂዴቶ ዳውቴ ዓያና ጌኤሺ ዒዛ ማሊሴም፥ ‹ታኣኮ ጎዳ› ጌዒ ዎይቲ ዒዛ ዔኤሌ''ይ?"},{"book":"ማቲዎሴ","chapter":"22","verse":"44","text":"ዳውቴ፡ ‹ናንጊና ናንጋ ጎዳ ታ ጎዳሢም፥"},{"book":"ማቲዎሴ","chapter":"22","verse":"45","text":"ዬያሮ ዳውቴ ‹ታ ጎዳሢ› ጌዒ ዒዛ ዔኤሌ''ቶ ዎይቲ ዳውቴኮ ናይ ማዓኒ ዒ ዳንዳዓይ?» ዬሱሴ ጋዓዛ፥"},{"book":"ማቲዎሴ","chapter":"22","verse":"46","text":"ዒማ''ና ፔቴ''ታዖ ዔኤቢ ማሂ ኬኤዛኒ ዳንዳዔ ዓሲ ባኣሴ። ዬኖ ኬሎ''ይዳፓ ዓርቃዖ ጫርቂ ዒዛ ዔኤቢ ዖኦጬ ዓሲያ ባኣሴ።"}]}