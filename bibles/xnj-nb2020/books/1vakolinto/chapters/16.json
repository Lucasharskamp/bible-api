{"data":[{"book":"1 Vakolinto","chapter":"16","verse":"1","text":"Hinu nijova kuvala mashonga ga kuvatangatila vandu va Chapanga: Ndi misambi wa vandu vevakumsadika Kilisitu va Galatia."},{"book":"1 Vakolinto","chapter":"16","verse":"2","text":"Kila dominika, kila mmonga winu avikayi mashonga kuwanangana na mabenu gaki, ndi kukoto kuvya liholo na kuyupa utangatila wa mashonga lukumbi lwa nibwela."},{"book":"1 Vakolinto","chapter":"16","verse":"3","text":"Penibwela kwinu, yati nikuvatuma vala venikuvahagula pagati yinu nivapela balua ya umanyiso muni vapeleka njombi zinu ku Yelusalemu."},{"book":"1 Vakolinto","chapter":"16","verse":"4","text":"Ngati yikaganikiwayi kuhamba na nene, ndi, yati vihamba pamonga na nene."},{"book":"1 Vakolinto","chapter":"16","verse":"5","text":"Penihamba Makedoni yati nibwela hoti kwinu muni nigana kuhamba Makedonia."},{"book":"1 Vakolinto","chapter":"16","verse":"6","text":"Pangi yati nitama kwinu kwa lukumbi nunuyu, amala yati nitama pamonga na nyenye lukumbi lwoha lwa mbepu, muni munitangatila kuhamba mulugendu lwangu kokoha kwenihamba."},{"book":"1 Vakolinto","chapter":"16","verse":"7","text":"Nigana lepi kupita kwinu kanyata na kuyendelela na lugendu lwangu. Nihuvalila kutama kwinu kwa lukumbi nunuyu BAMBU akaganayi."},{"book":"1 Vakolinto","chapter":"16","verse":"8","text":"Yati nitama pa Efeso mbaka ligono la Pentekoste,"},{"book":"1 Vakolinto","chapter":"16","verse":"9","text":"mlyangu uvaha uvi waka kwa ndava ya lihengu langu la uchakaka apa, pamonga vevakunibela navene vamahele."},{"book":"1 Vakolinto","chapter":"16","verse":"10","text":"Timoti akabwela, mlolayi akotoka kuvya na wogoyi peivya pamonga pagati yinu, muni ihenga lihengu la BAMBU ngati nene."},{"book":"1 Vakolinto","chapter":"16","verse":"11","text":"Hinu mundu yoyoha akotoka kumvevesa, nambu amtangatila ayendelela na lugendu lwaki kwa uteke ndi ahotola kuwuya kwa nene, muni nene pamonga na valongo vitu tikumlindila."},{"book":"1 Vakolinto","chapter":"16","verse":"12","text":"Nilongela kumvala mlongo witu Apolo: Nimuyupa neju abwela kwinu pamonga na valongo vangi, nambu aganili lepi kubwela hinu nambu yati ibwela peipata fwasi."},{"book":"1 Vakolinto","chapter":"16","verse":"13","text":"Mvya mihu, mukangamala musadika yinu kuyima, muvya vakekesi na vemuvi na makakala."},{"book":"1 Vakolinto","chapter":"16","verse":"14","text":"Kila chamwihenga muhenga kwa uganu."},{"book":"1 Vakolinto","chapter":"16","verse":"15","text":"Valongo, muvamanyili valongo va Stefani, vene ndi vandu va kutumbula kupokela sadika ya Chiklisitu ku Akaya, na vajihumisi kuvatendekela vandu va Chapanga. Nikuvayupa neju Valongo vangu,"},{"book":"1 Vakolinto","chapter":"16","verse":"16","text":"mlanda uchilongosi wa vandu ngati avo, na uchilongosi wa kila mundu akita lihengu na kuhengeka pamonga nawu."},{"book":"1 Vakolinto","chapter":"16","verse":"17","text":"Niheka neju kuvya Stefani na Fotunatusi, na Akaiko vahikili, vanitangatili kuhenga lihengu lukumbi nyenye muvi lepi."},{"book":"1 Vakolinto","chapter":"16","verse":"18","text":"Vausangalwisi mpungu wangu mewa ngati chevavasangalwisi nyenye. Hinu yiganikiwa kuvakumbuka vandu ngati avo."},{"book":"1 Vakolinto","chapter":"16","verse":"19","text":"Misambi yoha ya vandu vevakumsadika Kilisitu va ku Asia zikuvajambusa. Akula na Plisika pamonga na msambi wa vandu vevakumsadika Kilisitu vevikonganeke munyumba yavi vakuvajambusa neju mukuwungana na BAMBU."},{"book":"1 Vakolinto","chapter":"16","verse":"20","text":"Valongo voha vevavi apa vakuvajambusa."},{"book":"1 Vakolinto","chapter":"16","verse":"21","text":"Nene Pauli, niyandika jambusa zenizi kwa chiwoko changu namwene."},{"book":"1 Vakolinto","chapter":"16","verse":"22","text":"Mundu yoyoha mwangamgana BAMBU avi na likoto. Ee BAMBU, Bwela!"},{"book":"1 Vakolinto","chapter":"16","verse":"23","text":"Ubwina wa BAMBU Yesu uvya na nyenye."},{"book":"1 Vakolinto","chapter":"16","verse":"24","text":"Nikuvagana nyenye voha mukuwungana na Kilisitu Yesu Ena."}]}