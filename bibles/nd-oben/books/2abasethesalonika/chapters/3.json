{"data":[{"book":"2 AbaseThesalonika","chapter":"3","verse":"1","text":"Okokucina bazalwane, sikhulekeleni ukuba ilizwi leNkosi liqhubeke ngokuphangisa njalo lihlonitshwe njengalokhu okwenzeka kini."},{"book":"2 AbaseThesalonika","chapter":"3","verse":"2","text":"Khulekani njalo ukuba sikhululwe ebantwini abaxhwalileyo lababi ngoba akusimuntu wonke okholwayo."},{"book":"2 AbaseThesalonika","chapter":"3","verse":"3","text":"Kodwa iNkosi ithembekile, izaliqinisa ilivikele komubi."},{"book":"2 AbaseThesalonika","chapter":"3","verse":"4","text":"Silethemba eNkosini ukuba lenza izinto esalilaya zona njalo lizaqhubeka lizenza."},{"book":"2 AbaseThesalonika","chapter":"3","verse":"5","text":"Sengathi iNkosi ingaqondisa inhliziyo zenu ethandweni lukaNkulunkulu lasekubekezeleni kukaKhristu."},{"book":"2 AbaseThesalonika","chapter":"3","verse":"6","text":"Ebizweni leNkosi uJesu Khristu, siyalilaya bazalwane ukuba libaxwaye bonke abazalwane abangamavila, abangaphili ngokwemfundiso elayamukela kithi."},{"book":"2 AbaseThesalonika","chapter":"3","verse":"7","text":"Ngoba lina ngokwenu liyakwazi ukuba kufanele lisilandele njani isibonelo sethu. Sasingavilaphi lapho siseselani"},{"book":"2 AbaseThesalonika","chapter":"3","verse":"8","text":"njalo kasidlanga kudla komuntu singakuhlawulelanga. Kodwa sasebenza ebusuku lemini, sisebenza nzima njalo sitshikatshika ukuze singabi ngumthwalo lakubani phakathi kwenu."},{"book":"2 AbaseThesalonika","chapter":"3","verse":"9","text":"Lokhu sakwenza kungayisikho ukuthi kasilalungelo losizo olunjalo kodwa ukuba sizenze sibe yisibonelo kini ukuba lisilandele."},{"book":"2 AbaseThesalonika","chapter":"3","verse":"10","text":"Ngoba langesikhathi silani salinika umlayo othi: “Nxa umuntu engafuni ukusebenza, kangadli.”"},{"book":"2 AbaseThesalonika","chapter":"3","verse":"11","text":"Sizwa kuthiwa abanye phakathi kwenu bayavilapha. Kabenzi lutho, bangenela izindaba zabanye."},{"book":"2 AbaseThesalonika","chapter":"3","verse":"12","text":"Ebizweni leNkosi uJesu Khristu, siyabalaya njalo sibakhuthaza abantu abanjalo ukuba bazimisele, basebenzele ukudla abakudlayo."},{"book":"2 AbaseThesalonika","chapter":"3","verse":"13","text":"Lina bazalwane, lingadinwa yikwenza okuhle."},{"book":"2 AbaseThesalonika","chapter":"3","verse":"14","text":"Qaphelani iloba ngubani ongalaleli imilayo yethu ekule incwadi. Lingadlelani laye ukuze ayangeke."},{"book":"2 AbaseThesalonika","chapter":"3","verse":"15","text":"Lingamthathi njengesitha kodwa mxwayiseni njengomzalwane."},{"book":"2 AbaseThesalonika","chapter":"3","verse":"16","text":"Sengathi iNkosi yokuthula uqobo ingalinika ukuthula ngezikhathi zonke njalo ngezindlela zonke. INkosi kayibe lani lonke."},{"book":"2 AbaseThesalonika","chapter":"3","verse":"17","text":"Mina Phawuli ngiloba ukuvalelisa lokhu ngesami isandla, okuyilo uphawu oluphawulayo kuzozonke izincwadi zami. Ngiloba kanje."},{"book":"2 AbaseThesalonika","chapter":"3","verse":"18","text":"Umusa weNkosi yethu uJesu Khristu kawube lani lonke."}]}