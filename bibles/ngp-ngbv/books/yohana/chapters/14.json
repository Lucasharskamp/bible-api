{"data":[{"book":"Yohana","chapter":"14","verse":"1","text":"Yesu niyo awagamba wanamp'hina wakwe, “Msekogoha, mwamhuwila Mnungu, nihuwileni miye name."},{"book":"Yohana","chapter":"14","verse":"2","text":"Mwe nyumba ya Tate, mna wikazi mwingi, naho miye nagenda kuwaikilani lumwe hant'hu ho kwikala, vandile hiyo ivo hegu nehimigambilani."},{"book":"Yohana","chapter":"14","verse":"3","text":"Nnaita nnajika kumiikilani lumwe, nenize niwaguheni vileke mnde hadya huunga ninde miye."},{"book":"Yohana","chapter":"14","verse":"4","text":"Naho muimanya isila idya ikuita kudya huunga niite.”"},{"book":"Yohana","chapter":"14","verse":"5","text":"Tomasi niyo amgamba Yesu, “Zumbe hakimanyize kudya ukuita haluse nekimanye vivihi isila ikuunga ikibuze uko?”"},{"book":"Yohana","chapter":"14","verse":"6","text":"Yesu niyo amhitula, “Ni miye sila ne ikindedi, no ugima, Hahali akuunga aite kwa Tate hanombokele kwangu.”"},{"book":"Yohana","chapter":"14","verse":"7","text":"Yesu niyo awagamba, “Kwaviya mnimanya miye nomumanye Tate naye, naho kukongela ivi haluse mummanya Tate naho mmuona.”"},{"book":"Yohana","chapter":"14","verse":"8","text":"Filipo niyo amgamba, “Zumbe, suwe icho kikuunga ukilagise Tate.”"},{"book":"Yohana","chapter":"14","verse":"9","text":"Yesu niyo amhitula, “Filipo kwa lupisi lutali nehinda na nyuwe nyose, mna hamnimanyize? Anione miye, kamuona Tate. Nii naho mwanigamba, ‘Kilagise Tate?’"},{"book":"Yohana","chapter":"14","verse":"10","text":"Filipo, mkei hamkuhuwila kugamba miye nimndani mwa Tate, na Tate naye emndani mwangu? Ulosi humigambilani haukulawa kwangu” mna Tate emndani mwangu nie akudamanya izindima."},{"book":"Yohana","chapter":"14","verse":"11","text":"Huileni viya hulonga kugamba, Tate emndani mwangu miye name ni mndani mwakwe. Uneva hukuhuwila idyo huwila ziya zindima hudamanya."},{"book":"Yohana","chapter":"14","verse":"12","text":"Namigambilani ikindedi, wadya wakunihuwila nawadamanye yadya hudamanya miye, kindedi, naho nawadamanye mbuli zikujink'ha izi, kwaviya miye naita kwa Tate."},{"book":"Yohana","chapter":"14","verse":"13","text":"Naho nenidamanye chochose kiya mkuunga kwa zina dyangu, vileke ukulu wa Mnungu uoneke kombokela kwa Mwanawe."},{"book":"Yohana","chapter":"14","verse":"14","text":"Mnalombeza chochose kwa zina dyangu, neniwadamanyileni."},{"book":"Yohana","chapter":"14","verse":"15","text":"Mnaniunga miye, nomyatoze yadya huwasigiilani."},{"book":"Yohana","chapter":"14","verse":"16","text":"Nenimlombeze Tate naho naawenk'heni mwambizi mtuhu akuunga ekale na nyuwe ulo na ulo."},{"book":"Yohana","chapter":"14","verse":"17","text":"Yehe ni Muye akulonga ikindedi cha Mnungu. Want'hu wa mwe isi hawakudaha kumhokela Kwaviya hawakudaha kumuwona naho hawammanyize. Mna nyuwe mummanya Kwaviya ekala na nyuwe naho e mndani mwenyu."},{"book":"Yohana","chapter":"14","verse":"18","text":"“Ninaita, hamkudaha kusigala nyuwe wenye, neniwaamileni naho."},{"book":"Yohana","chapter":"14","verse":"19","text":"Mwe lupisi mgeke ukwiza want'hu wa mwe Isi hawakudaha kuniyona naho vituhu, mna nyuwe namnione, naho Kwaviya ni mgima hata nyuwe na mwinde wagima."},{"book":"Yohana","chapter":"14","verse":"20","text":"Zuwa idyo dinabula, nammanye kugamba miye nimndani mwa Tati ywangu naho na nyuwe mndani mwangu, enga viya miye nendile mndani mwenyu."},{"book":"Yohana","chapter":"14","verse":"21","text":"“Wadya wakutimila miko yangu nakuitimila, awo nawo wakuniunga. Tate yangu naawabwede wadya wakuniunga miye, hata miye neniwabwede nakukelaviliza kwa woho.”"},{"book":"Yohana","chapter":"14","verse":"22","text":"Yuda, Mna hiyo Yuda Isikaliyote niyo amgambila Yesu, “Zumbe, nainde vivihi kwa weye kukelaviliza kwa suwe naho hiyo kwa want'hu wamwe Isi?”"},{"book":"Yohana","chapter":"14","verse":"23","text":"Yesu niyo amhitula, “Yudya akuniunga naayazumile mahinyo yangu, Tate naambwede, naho miye hamwenga na Tate nakize kwakwe nakwikala kwakwe."},{"book":"Yohana","chapter":"14","verse":"24","text":"Yudya hakuniunga miye, hakuyazumila mahinizo yangu, naho mahinizo myevile hiyo yangu, mna yeza kulawa kwa Tate yudya aniletile miye mwe ino Isi."},{"book":"Yohana","chapter":"14","verse":"25","text":"“Himigambilani ivi, Kwaviya nikei nili na nyuwe."},{"book":"Yohana","chapter":"14","verse":"26","text":"Mwambizi, Muye ywa Mnungu, Yudya Tate akuunga amwigale kombokela dizina dyangu, naawahinizize nyuwe kila kint'hu, naho naawakumbuseni nyuwe mbuli zose niwahinizizeni."},{"book":"Yohana","chapter":"14","verse":"27","text":"“Utondowazi namwasilani nyuwe, utondowazi wangu nawenk'kani. Hikuwenk'hani enga viya isi ikuwenk'ha. Msekogoha naho msekunda na kinyulu."},{"book":"Yohana","chapter":"14","verse":"28","text":"Na mwiva miye himigambilani, ‘Namwasani mna nenize naho vituhu.’ Uneva namniunga namuunga kugamba miye naita kwa Tate, Kwaviya yehe ni mkulu kujink'ha miye."},{"book":"Yohana","chapter":"14","verse":"29","text":"Himigambilani mbuli izi zikanda zikei kulaila, vileke yanalaila nyuwe mhuwile."},{"book":"Yohana","chapter":"14","verse":"30","text":"Hikudaha kugendeela kulonga na nyuwe, Kwaviya yudya akulongoza ino isi eza. Hana udahi kunijika miye,"},{"book":"Yohana","chapter":"14","verse":"31","text":"mna si zose zaungwa zimanye kugamba namuunga Tate, ivo nivo vilekile nadamanya kila kint'hu kiya akunigamba nidamanye."}]}