{"data":[{"book":"КАЛАСЯНАЎ","chapter":"3","verse":"1","text":"І вось, калі вы ўваскрэсьлі з Хрыстом, дык шукайце вышыняў, дзе Хрыстос сядзіць праваруч Бога;"},{"book":"КАЛАСЯНАЎ","chapter":"3","verse":"2","text":"пра вышыннае думайце, а не пра зямное."},{"book":"КАЛАСЯНАЎ","chapter":"3","verse":"3","text":"Бо вы памерлі, і жыцьцё ваша схавана з Хрыстом у Богу;"},{"book":"КАЛАСЯНАЎ","chapter":"3","verse":"4","text":"калі зьявіцца Хрыстос, жыцьцё вашае, тады і вы зьявіцеся зь Ім у славе."},{"book":"КАЛАСЯНАЎ","chapter":"3","verse":"5","text":"Дык жа ўмярцьвеце зямныя чэлесы вашыя: распусту, нечысьць, юр, ліхую хцівасьць і любазьдзірства, якое ёсьць ідаласлужэньне,"},{"book":"КАЛАСЯНАЎ","chapter":"3","verse":"6","text":"за якія гнеў Божы ідзе на сыноў супраціву,"},{"book":"КАЛАСЯНАЎ","chapter":"3","verse":"7","text":"у якіх і вы колісь блукалі, калі жылі сярод іх."},{"book":"КАЛАСЯНАЎ","chapter":"3","verse":"8","text":"А зараз вы адкладзеце ўсё: гнеў, лютасьць, злосьць, ліхаслоўе, кляцьбу з вуснаў вашых;"},{"book":"КАЛАСЯНАЎ","chapter":"3","verse":"9","text":"ня хлусеце адно аднаму, бо вы распранулі зь сябе старога чалавека зь дзеямі ягонымі"},{"book":"КАЛАСЯНАЎ","chapter":"3","verse":"10","text":"і, апрануўшыся ў новага, які абнаўляецца ў пазнаньні паводле вобраза Стваральніка ягонага,"},{"book":"КАЛАСЯНАЎ","chapter":"3","verse":"11","text":"дзе няма ні Эліна, ні Юдэя, ні абразаньня, ні неабразаньня, варвара, Скіфа, раба, вольніка, а ўсё і ўва ўсім - Хрыстос."},{"book":"КАЛАСЯНАЎ","chapter":"3","verse":"12","text":"Дык апранецеся, як выбранцы Божыя, сьвятыя і ўлюбёнцы, у міласэрнасьць, даброць, мудрую пакору, лагоднасьць, доўгую цярплівасьць,"},{"book":"КАЛАСЯНАЎ","chapter":"3","verse":"13","text":"паблажаючы адно аднаму і даруючы ўзаемна, калі хто на каго мае крыўду: як Хрыстос дараваў вам, так і вы."},{"book":"КАЛАСЯНАЎ","chapter":"3","verse":"14","text":"А найболей апранецеся ў любоў, якая ёсьць сукупнасьць дасканаласьці;"},{"book":"КАЛАСЯНАЎ","chapter":"3","verse":"15","text":"і няхай валадарыць у сэрцах вашых мір Божы, да якога вы і пакліканы ў адным целе; і будзьце прыязныя."},{"book":"КАЛАСЯНАЎ","chapter":"3","verse":"16","text":"Слова Хрыстовае хай усяляецца ў вас шчодра, з усякаю мудрасьцю; вучэце і настаўляйце на розум адзін аднаго псальмамі, славаслоўем і духоўнымі песьнямі, у мілаце апяваючы ў сэрцах вашых Госпада."},{"book":"КАЛАСЯНАЎ","chapter":"3","verse":"17","text":"І ўсё, што вы робіце словам ці ўчынкам, усё рабеце ў імя Госпада Ісуса Хрыста, дзякуючы празь Яго Богу і Айцу."},{"book":"КАЛАСЯНАЎ","chapter":"3","verse":"18","text":"Жонкі, упакорвайцеся мужам сваім, як прыстойна гэта ў Госпадзе."},{"book":"КАЛАСЯНАЎ","chapter":"3","verse":"19","text":"Мужы, кахайце сваіх жонак і ня будзьце зь імі суровыя."},{"book":"КАЛАСЯНАЎ","chapter":"3","verse":"20","text":"Дзеці, слухайцеся бацькоў вашых ва ўсім, бо гэта даспадобы Госпаду."},{"book":"КАЛАСЯНАЎ","chapter":"3","verse":"21","text":"Бацькі, не дакучайце дзецям вашым, каб яны не падалі духам."},{"book":"КАЛАСЯНАЎ","chapter":"3","verse":"22","text":"Рабы, ва ўсім упакорвайцеся гаспадарам вашым па плоці, не для выгляду (толькі) служачы ім, не каб дагадзіць, а ў шчырасьці богабаязнага сэрца."},{"book":"КАЛАСЯНАЎ","chapter":"3","verse":"23","text":"І ўсё, што робіце, рабеце ад душы, як Госпаду, а не чалавеку,"},{"book":"КАЛАСЯНАЎ","chapter":"3","verse":"24","text":"ведаючы, што ў адзьдзяку ад Госпада дастанеце спадчыну; бо вы служыце Госпаду Хрысту."},{"book":"КАЛАСЯНАЎ","chapter":"3","verse":"25","text":"А хто несправядліва ўчыніць, той атрымае паводле сваёй няпраўды, у Яго няма агляду на асобы."}]}