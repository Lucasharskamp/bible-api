{"data":[{"book":"1 Korinth","chapter":"15","verse":"1","text":"Male ka lâibungngei le sarnungei, Thurchi Sa nangni ke lei ril hah atûn hin nangni minrietnôk ku nuom, male ma nin pomna chunga han nin taksônna ânding mindet ngâi ani."},{"book":"1 Korinth","chapter":"15","verse":"2","text":"Ma hah thurchisa, nin kôma ki misîr hah ani. Nin iem papai aninoa, nin pom mindet tatakin chu ma thurchisa han nangni sanminring ani zoi."},{"book":"1 Korinth","chapter":"15","verse":"3","text":"Moton renga ka man kai chu nangni ki misîr pe ngâi, ma hi aroiinpui tataka: Khrista hah Pathien Lekhabungeia ânziek angin ei nunsiengei sikin a thia;15:3: Isa 53:5-12"},{"book":"1 Korinth","chapter":"15","verse":"4","text":"Pathien Lekhabungeia ânziek anghan an phûma, sûnthum suole kaithoiin a oma; 15:4: Lap 16:8-10; Mat 12:40; Sin 2:24-32"},{"book":"1 Korinth","chapter":"15","verse":"5","text":"Peter kôm ânlâra masuole tîrton sômleinik ngei nâm kôm ânlâr nôk.15:5: Luk 24:34; Mat 28:16-17; Mk 16:14; Luk 24:34,36; Joh 20:19"},{"book":"1 Korinth","chapter":"15","verse":"6","text":"Hanchu voikhat chu ama jûi ngâi ngei raza rangnga nêka tam ngei lâia ânlâr nôka, mangei lâia mi senkhat thi ta khom senla ngeia, atam uol chu an la ringa."},{"book":"1 Korinth","chapter":"15","verse":"7","text":"Hanchu Jacob kôm ânlâr nôka, masuole chu tîrtonngei nâm kôm ânlâr nôk."},{"book":"1 Korinth","chapter":"15","verse":"8","text":"Anûktaka chu keima azora niloia suok nikhom ronga ko kôm khom ânlâr nôka. 15:8 tha kiploia suok; aninônchu azora niloia suokpu.15:8: Sin 9:3-6"},{"book":"1 Korinth","chapter":"15","verse":"9","text":"Kei chu tîrtonngei lâia achîntak, Pathien koiindangngei dûk ko tho sika tîrton inti rang luo inhoi loi ki ni. 15:9: Sin 8:3"},{"book":"1 Korinth","chapter":"15","verse":"10","text":"Aniatachu Pathien moroina sikin imo ki ni chu ki ni zoi, male a moroina ni pêk ha akorong chang maka. Manêk han tîrton dangngei murdi nêkin a sin uol tak ka la ni, nikhomsenla maha keima ki sin nimaka, hannirese Pathien moroina ko kôma om han kêng a sin ani."},{"book":"1 Korinth","chapter":"15","verse":"11","text":"Masikin, keima renga mo, anni renga mo, ma hih kin renga kin misîr ania, male nangni khom ma hih nin iem zoi ani."},{"book":"1 Korinth","chapter":"15","verse":"12","text":"Atûn, Khrista hah thina renga ânthoinôk ti chong nangni ki misîr pe hah nin iem suole khom ithomo nin lâia mi senkhatin mithi inthoinôkna reng hih om mak nin ti?"},{"book":"1 Korinth","chapter":"15","verse":"13","text":"Mithi inthoinôkna reng hih aom nônchu Khrista khom kaithoiin om mak tina ania;"},{"book":"1 Korinth","chapter":"15","verse":"14","text":"male Khrista hih thina renga kaithoiin aom nônchu, ite misîr rang dôn mak mea, male nin iem rang khom ite dôn mak chei."},{"book":"1 Korinth","chapter":"15","verse":"15","text":"Mapêna han, Khrista hih thina renga a kaithoi kin ti sikin Pathien chungroia milak kin minlang nîng a ta, mithi ngei aringin kaithoiin om mak ngei ti hih adikin chu, Khrista khom a kaithoi loi nîng atih."},{"book":"1 Korinth","chapter":"15","verse":"16","text":"Mithi ngei kaithoiin an om nônchu Khrista khom kaithoiin a la omloi nîng atih."},{"book":"1 Korinth","chapter":"15","verse":"17","text":"Male Khrista hah kaithoiin aom noa anînchu nan taksônna hah khom kâmnângloi nîng a ta, male nin sietnangei han nin lân mang tit ani rang."},{"book":"1 Korinth","chapter":"15","verse":"18","text":"Mapêna iempungei Khrista jâra lei thi ngei khom hah an inmang zoi tina ani sa rang."},{"book":"1 Korinth","chapter":"15","verse":"19","text":"Atûnlâi damsûng rang vaia Khrista chunga sabeina dôna masuole chu dôn khâiloi15:19: Atûnlâi damsûng vaia Khrista chunga sabeina dôna masuole chu dôn khâiloi einin chu; aninônchu Ei damsûnga sabeina ei dôna hih Khrista chunga anîn chu. einin chu rammuola mingei nâm nêka inriengomtak nîng ei tih."},{"book":"1 Korinth","chapter":"15","verse":"20","text":"Aniatachu chongtak chu Khrista hah thina renga kaithoiin aom ngêt ani, thina taka a in ngei hah kaithoiin la om ngêt an tih, ti khâmnân."},{"book":"1 Korinth","chapter":"15","verse":"21","text":"Miriem inkhat sika thina ahong om anghan miriem inkhat sika nanâkin inthoinôkna ahong om ani."},{"book":"1 Korinth","chapter":"15","verse":"22","text":"Mi murdi Adam leh an inzomna sika an thi anghan mi murdi Khrista leh an inzomna sikin kaithoiin om an tih."},{"book":"1 Korinth","chapter":"15","verse":"23","text":"Hannirese an zora angtakin kaithoi nîng an tih; amotontaka Khrista ania, Khrista ta ngei chu a juong nôk tika kaithoiin om an tih."},{"book":"1 Korinth","chapter":"15","verse":"24","text":"Hanchu zora mongna tung a ta; rathatienga roijêkpungei, rachamneipungei le sinthotheinangei hah Khrista'n zoilet a ta, male Rêngram hah Pa Pathien kuta bâng atih zoi."},{"book":"1 Korinth","chapter":"15","verse":"25","text":"Pathien'n a râlngei a mene rieia a ke nuoia a dar mâka chu Khrista ânlal tit rang ani. 15:25: Lap 110:1"},{"book":"1 Korinth","chapter":"15","verse":"26","text":"Râl nûktaka zoia om rang chu thina hih ani."},{"book":"1 Korinth","chapter":"15","verse":"27","text":"Pathien Lekhabu'n atia, “Pathien'n neinunngei murdi  a ke nuoia a darleta,” masikin “neinunngei murdi” ti chong hin Pathien neinunngei murdi Khrista ke nuoia darpu chu huom mak tiin ânlang ani.15:27: Lap 8:6"},{"book":"1 Korinth","chapter":"15","verse":"28","text":"Hannirese neinunngei murdi Khrista roijêkna nuoia a dar tika chu, Nâipasal khom Pathien neinunngei murdi a nuoia a darpu nuoia om a ta; male Pathien chu neinuntin chunga roijêk atih zoi."},{"book":"1 Korinth","chapter":"15","verse":"29","text":"Atûn, mi senkhatngei an ti anghan, mithi ngei aringin inthoinôk mak ngei, an ti hih adikin chu, athipu sika baptis chang ngei chungroi ha imo ani rang? Imo sintho lenna ha an sabei rang? Irang mo mingei han athipu sika baptis an chang ranga?"},{"book":"1 Korinth","chapter":"15","verse":"30","text":"Male eini rang khomin itho mo azoratina chipumin ei tân ngâi?"},{"book":"1 Korinth","chapter":"15","verse":"31","text":"Ka lâibungngei le sarnungei, nîngtin thina ko tong ngâi! nangnia inpâkna ko dôn ha, ei Pumapa Jisua Khrista leh ei ringnun inzomna han mi minlang ngâi ani."},{"book":"1 Korinth","chapter":"15","verse":"32","text":"Miriem tho ngâi vaia Ephesia “ram sarângngei” insuolpui ki nînchu, kei rangin imo ânlâp ranga? Hanchu, mithi ngei ha aringin kaithoiin an omloi rangin chu senkhat ngei ti ngâi anghan, “Tho sâk ei ta, lei buong rei u, nangtûka ei thi rang ani zoi sikin.”15:32: Isa 22:13"},{"book":"1 Korinth","chapter":"15","verse":"33","text":"Mo no roi. “Champui saloi ngeiin nunchan asa an siet ngâi.”"},{"book":"1 Korinth","chapter":"15","verse":"34","text":"Nin rietnangei adika han hongkîr nôk ungla, male nunsietaka nin omna ngâi lamngei ha mak roi. Nin lâia mi senkhat chu Pathien rietna reng nin dônloi sikin nin inzakna ranga mahi ki ti ani."},{"book":"1 Korinth","chapter":"15","verse":"35","text":"Tumakhatin, “Inmo mithi ngei hah aringin kaithoi an om rang? Kho anga takpum mo an dôn rang?” Tiin a rekel thei."},{"book":"1 Korinth","chapter":"15","verse":"36","text":"Nangma amo! Pila sachi ni ling hah athi bak nônchu mông ngâi mak ngah."},{"book":"1 Korinth","chapter":"15","verse":"37","text":"Male na sachi ling khom hah a takpum la om rangin ling mak chea, aramal samsâi kêng nu tuh ngâi duo, bu ramal mini aninônchu chimu dang mini khom ani thei kêng."},{"book":"1 Korinth","chapter":"15","verse":"38","text":"Pathien'n a nuom lam angtakin chimu tin takpum a min pêla; ama'n chimu tin an takpum rang chit a pêk ngei ngâi ani."},{"book":"1 Korinth","chapter":"15","verse":"39","text":"Iring parânngei taksa nâm hih in-ang suo maka; munisingei taksa adang, sângei taksa adang, vângei taksa adanga, male ngangei taksa adang ani."},{"book":"1 Korinth","chapter":"15","verse":"40","text":"Male invân takpumngei le pilchung takpumngei khom aoma; invân takpumngei mêlsana adang ania, pilchung takpumngei mêlsana adang ani."},{"book":"1 Korinth","chapter":"15","verse":"41","text":"Nisa khom amêlsana adanga, tha mêlsana adang, ârsingei mêlsana khom adang sa; ârsingei lâia khom an mêlsana ajât dadangngei aom ani."},{"book":"1 Korinth","chapter":"15","verse":"42","text":"Mithi ngei aringin an inthoinôk tika aom rang chang chu hih anghin ani. Takpum hih phûmin aom tika chu ma hih monthei ania, kaithoiin aom lechu montheiloi nîng atih."},{"book":"1 Korinth","chapter":"15","verse":"43","text":"Phûmin aom han chu mêlsietak le râtloi tak nîng a ta; inthoinôkin aom lechu enhoitak le râttak nîng atih."},{"book":"1 Korinth","chapter":"15","verse":"44","text":"Phûmin aom han chu taksatienga takpum nîng a ta; kaithoiin aom lechu rathatienga takpum nîng atih. Taksatienga takpum aom sikin rathatienga takpum khom aom rang ani."},{"book":"1 Korinth","chapter":"15","verse":"45","text":"Pathien lekhabu'n atia, “Miriem masatak, Adam, chu miringin sin ania”; Anûktaka Adam hih chu ringna-pêk Ratha ani. 15:45: Aph 2:7"},{"book":"1 Korinth","chapter":"15","verse":"46","text":"Rathatienga hah ajuong om bak nimaka, taksatienga hah ajuong om baka, masuole kêng rathatienga hah ajuong om ani."},{"book":"1 Korinth","chapter":"15","verse":"47","text":"Adam masatak hah pila sin, pil renga hong ania; Adam inikna hah chu invân renga juong ani."},{"book":"1 Korinth","chapter":"15","verse":"48","text":"Pil ta ngei chu pila sinpu hah an phuoa; invân ta ngei chu invân renga juongpu hah an phuo ani."},{"book":"1 Korinth","chapter":"15","verse":"49","text":"Pila sinpu miriem phuona ênsil anghan, masikin invân renga miriem phuona khom ei lan sil15:49: ênsil rang; miziek senkhat ngei an dôn chu insil rei u. rang ani."},{"book":"1 Korinth","chapter":"15","verse":"50","text":"Lâibung le sarnungei, “Taksa le thisen hin Pathien Rêngram luo thei no nia, thithei hin thitheiloina hah luo thei no ni,” ti hih ki tina ani."},{"book":"1 Korinth","chapter":"15","verse":"51-52","text":"Chongtak inthup hi rangâi roi: Ei rêngin chu lei thi riei no ih, aniatachu bekul nûktaka ahôn ring lehan, chomoltên, mitmisim kongkârin ei rêngin inthûlin om ei tih. Bekul ânring tikin chu mithi ngei khom thi nôk khâiloi rangin kaithoiin om an ta, male eini khom inthûlin om ei tih zoi."},{"book":"1 Korinth","chapter":"15","verse":"53","text":"Thithei hih thitheiloiin thûlin om ngêt a ta; athi ngâi khom hi athi ngâiloiin inthûlin om ngêt atih."},{"book":"1 Korinth","chapter":"15","verse":"54","text":"Masikin hi thithei hih thitheiloiin thûlin aom lechu, hanchu Pathien lekhabua mizieka om hah hong tung tatak atih zoi: “Thina hih sietminmang ani zoia; motorna hih ânthôtphar zoi!”15:54: Isa 25:8"},{"book":"1 Korinth","chapter":"15","verse":"55","text":"“O Thina, no motorna hih khonmo aom zoi?15:55: Hos 13:14"},{"book":"1 Korinth","chapter":"15","verse":"56","text":"Thinân minna theina ranga sinthotheina chu sietna renga aman ngâi, male sietna sinthotheina chu Balam renga aman ani."},{"book":"1 Korinth","chapter":"15","verse":"57","text":"Hannirese ei Pumapa Jisua Khrista jâra motorna mi pêkpu Pathien kôm râisânchong om rese!"},{"book":"1 Korinth","chapter":"15","verse":"58","text":"Masikin ko moroitak lâibungngei le sarnungei, adet le ngîrtitin inding roi. Pumapa ta ranga nin sintho hah ningsiettakin sin tit ungla, Pumapa chuonsin hih mangmunboi chang tet ngâi mak, ti nin riet sikin."}]}