{"data":[{"book":"Maliki","chapter":"5","verse":"1","text":"Yesu na wanahina wake wafika umwambu wa dilamba da Galilaya mwiisi ya Wagelasi."},{"book":"Maliki","chapter":"5","verse":"2","text":"Lusita ulo ulo Yesu viyahulumuke mwiingalawa, kaiting'ha na munhu yeli na chinyamkela yoyalawile kuna ivileme kowawandigwa wanhu."},{"book":"Maliki","chapter":"5","verse":"3","text":"Ukazi wa munhu iyo ukala kuna ivileme, na habule munhu yadahile kumfunga kaidi, hata kwa minyololo."},{"book":"Maliki","chapter":"5","verse":"4","text":"Lusita lwingi wageza kumzingiliza, mbali kaidumula minyololo viwamzingilizaga muna yamakono yake na kuvibenaga-benaga vizuma viwamzingilizaga muna yamagulu yake. Habule munhu yoyadahile kumgwila."},{"book":"Maliki","chapter":"5","verse":"5","text":"Ichilo na imisi kakala kuna yamaleme na imigongo koguta nyangi na kuikanhakanha na mabwe."},{"book":"Maliki","chapter":"5","verse":"6","text":"Viyamuwonile Yesu kwa kutali, kamkimbilila na maabaho kumtumbalila mavindi."},{"book":"Maliki","chapter":"5","verse":"7","text":"Kaguta nyangi kwa dizi kulu, “Yesu Mwana wa Mulungu yeli Kuchanyha Ng'hani! Choni chiulonda kumwangu? Ilahe kwa zina da Mulungu kuwa hwizanhesa!”"},{"book":"Maliki","chapter":"5","verse":"8","text":"Kalonga ivo kwaviya Yesu kamulongela, “Chinyamkela mulawe munhu ino!”"},{"book":"Maliki","chapter":"5","verse":"9","text":"Yesu kamuuza, “Zina jako nani?”"},{"book":"Maliki","chapter":"5","verse":"10","text":"Kamulamba ng'hani Yesu sekeyawawinge kunze mwa isi ija."},{"book":"Maliki","chapter":"5","verse":"11","text":"Kukala lung'husesa lukulu lwa nguluwe wodimigwa muna umulima."},{"book":"Maliki","chapter":"5","verse":"12","text":"Ivo vinyamkela wamulamba Yesu, “Uchigale kuzinguluwe, na uchilekelele chiwengile wawo.”"},{"book":"Maliki","chapter":"5","verse":"13","text":"Yesu kawatogolela, ivo vinyamkela wamulawa munhu ija na wengila mwiizinguluwe. Lung'husesa lose lwa nguluwe malongo magana maidi wakimbilila mudilamba, na wadumbukila muna yamazi wadanganika."},{"book":"Maliki","chapter":"5","verse":"14","text":"Wadimi wa zinguluwe wakimbila na kuzipwililisa mbuli izo muyamabululu na mwiimigunda. Wanhu wahita kulola yalawilile."},{"book":"Maliki","chapter":"5","verse":"15","text":"Viwafikile kwa Yesu, wamuwona munhu ija yoyakalile na lung'husesa lwa vinyamkela kakala hasi, kayawala viwalo goya na hakili zake zimbwelela. Wanhu wose wadumba."},{"book":"Maliki","chapter":"5","verse":"16","text":"Wanhu wowawonile dilawilile, wawalongela wamwenga yaja yampatile munhu ija yoyakalile na vinyamkela na mbuli za nguluwe."},{"book":"Maliki","chapter":"5","verse":"17","text":"Maabaho wanhu wamulamba Yesu yasegele mwiisi yawo."},{"book":"Maliki","chapter":"5","verse":"18","text":"Yesu viyakalile kokwela mwiingalawa, munhu ija yoyakalile na vinyamkela kamulamba wahite wose."},{"book":"Maliki","chapter":"5","verse":"19","text":"Mbali Yesu kalemela, kamulongela, “Hita ukaye kwa ndugu zako ukawalongele yaja yose Mndewa yoyakutendele na viyakuwonele ubazi.”"},{"book":"Maliki","chapter":"5","verse":"20","text":"Ivo munhu iyo kasegela na kuhita uko Dekapoli, kawalongela yaja yose Yesu yoyamtendele. Wanhu wose wowahulike wazanywa."},{"book":"Maliki","chapter":"5","verse":"21","text":"Yesu kabwela umwambu wa dilamba. Lung'husesa lukulu lwa wanhu lummemela mumgwazogwazo mwa dilamba."},{"book":"Maliki","chapter":"5","verse":"22","text":"Maabaho keza munhu imwe mkulu wa kaye ya kutosela zina jake Yailo. Viyamuwonile Yesu, kaibwanha hasi muyamagulu yake,"},{"book":"Maliki","chapter":"5","verse":"23","text":"kampula, “Mndele wangu ni mtamu ng'hani. Nokulamba wize ukamwikile makono yapate kuhona.”"},{"book":"Maliki","chapter":"5","verse":"24","text":"Maabaho Yesu kahita hamwe na Yailo. Lung'husesa lukulu lwa wanhu lumsondelela na kumsung'ha-sung'ha."},{"book":"Maliki","chapter":"5","verse":"25","text":"Baho kukala na mwanamke imwe yoyakalile na utamu wa kulawa damu kwa miyaka longo na midi."},{"book":"Maliki","chapter":"5","verse":"26","text":"Mwanamke iyo kagaya ng'hani kuwahitila waganga wengi na kasang'hanila vinhu vake vose, hapatile muhavu mbali hali yake igendelela kwiha."},{"book":"Maliki","chapter":"5","verse":"27","text":"Viyahulike mbuli za Yesu, kafosa mgati muulung'husesa, kamsondelela Yesu kuchisogo na kudalisa walo jake,"},{"book":"Maliki","chapter":"5","verse":"28","text":"kailongela mwenyewo, “Nihadalisa walo jake muhala, nizahona.”"},{"book":"Maliki","chapter":"5","verse":"29","text":"Viyamhile walo da Yesu, bahobaho damu ileka kumulawa, nayo kaihulika kuwa kahona."},{"book":"Maliki","chapter":"5","verse":"30","text":"Bahobaho Yesu kavimanya kuwa udahi umulawa. Basi kaluhindukila lung'husesa lwa wanhu na kuluuza, “Yelihi yoyadalise walo jangu?”"},{"book":"Maliki","chapter":"5","verse":"31","text":"Wanahina wake wamwidika, “Kowona wanhu viwokusung'ha-sung'ha, maabaho weye kouza yelihi yoyakudalise?”"},{"book":"Maliki","chapter":"5","verse":"32","text":"Mbali Yesu kalola banzi zose muladi yamuwone yoyatendile ivo."},{"book":"Maliki","chapter":"5","verse":"33","text":"Mwanamke ija kachimanya chinhu chochimulawilile, ivo kamuhitila Yesu kuno kodumba na kugudemeka. Kamtumbalila mavindi na kamulongela ukweli wose."},{"book":"Maliki","chapter":"5","verse":"34","text":"Yesu kamulongela, “Mwanangu, uhuwilo wako ukuhonyeza. Hita kwa tindiwalo, na utamu wako uhona.”"},{"book":"Maliki","chapter":"5","verse":"35","text":"Lusita ulo Yesu viyakalile kolonga, wanhu wamwenga weza kulawa ukaye kwa Yailo, ija mkulu wa kaye ya kutosela na wamulongela, “Mndele wako kadanganika. Habali kogendelela kumgaza mfundiza?”"},{"book":"Maliki","chapter":"5","verse":"36","text":"Yesu viyahulike mbuli zilongigwe na wanhu wawo, kazeha, kamulongela mkulu wa kaye ya kutosela, “Sekeudumbe, togola tu.”"},{"book":"Maliki","chapter":"5","verse":"37","text":"Maabaho Yesu halondile munhu yoyose yamsondelele, ila Petili na Yakobo na Yohana, ndugu yake Yakobo."},{"book":"Maliki","chapter":"5","verse":"38","text":"Viwafikile mwiikaye ya mkulu wa kaye ya kutosela yatangigwe Yailo, Yesu kawona tibwilitibwili na kahulika nyangi na ndilo."},{"book":"Maliki","chapter":"5","verse":"39","text":"Yesu kengila mnyumba na kuwalongela, “Habali motenda tibwilitibwili na kulila? Mndele hadanganike bule, kagona tu!”"},{"book":"Maliki","chapter":"5","verse":"40","text":"Mbali wamseka, ivo Yesu kawasegeza wose kunze, kamsola tati yake ija imwana na mami yake na waja wanahina watatu, wengila mumsana muyatambalisigwe imndele."},{"book":"Maliki","chapter":"5","verse":"41","text":"Kamwamha mkono na kumulongela, “Talita, koumu!” Fambulo jake, “Mndele, nokulongela lamka!”"},{"book":"Maliki","chapter":"5","verse":"42","text":"Bahobaho mndele ija kenuka na kandusa kugenda. Mndele iyo kakala na miyaka longo na midi. Chinhu icho vichilawilile, wanhu wazanywa ng'hani."},{"book":"Maliki","chapter":"5","verse":"43","text":"Mbali Yesu kawagomesa ng'hani sekewamulongele munhu yoyose mbuli ija, maabaho kawalongela, “Mwing'heni ndiya mndele ino.”"},{"book":"Maliki","chapter":"5","verse":"1","text":"Yesu na wanahina wake wafika umwambu wa dilamba da Galilaya mwiisi ya Wagelasi."},{"book":"Maliki","chapter":"5","verse":"2","text":"Lusita ulo ulo Yesu viyahulumuke mwiingalawa, kaiting'ha na munhu yeli na chinyamkela yoyalawile kuna ivileme kowawandigwa wanhu."},{"book":"Maliki","chapter":"5","verse":"3","text":"Ukazi wa munhu iyo ukala kuna ivileme, na habule munhu yadahile kumfunga kaidi, hata kwa minyololo."},{"book":"Maliki","chapter":"5","verse":"4","text":"Lusita lwingi wageza kumzingiliza, mbali kaidumula minyololo viwamzingilizaga muna yamakono yake na kuvibenaga-benaga vizuma viwamzingilizaga muna yamagulu yake. Habule munhu yoyadahile kumgwila."},{"book":"Maliki","chapter":"5","verse":"5","text":"Ichilo na imisi kakala kuna yamaleme na imigongo koguta nyangi na kuikanhakanha na mabwe."},{"book":"Maliki","chapter":"5","verse":"6","text":"Viyamuwonile Yesu kwa kutali, kamkimbilila na maabaho kumtumbalila mavindi."},{"book":"Maliki","chapter":"5","verse":"7","text":"Kaguta nyangi kwa dizi kulu, “Yesu Mwana wa Mulungu yeli Kuchanyha Ng'hani! Choni chiulonda kumwangu? Ilahe kwa zina da Mulungu kuwa hwizanhesa!”"},{"book":"Maliki","chapter":"5","verse":"8","text":"Kalonga ivo kwaviya Yesu kamulongela, “Chinyamkela mulawe munhu ino!”"},{"book":"Maliki","chapter":"5","verse":"9","text":"Yesu kamuuza, “Zina jako nani?”"},{"book":"Maliki","chapter":"5","verse":"10","text":"Kamulamba ng'hani Yesu sekeyawawinge kunze mwa isi ija."},{"book":"Maliki","chapter":"5","verse":"11","text":"Kukala lung'husesa lukulu lwa nguluwe wodimigwa muna umulima."},{"book":"Maliki","chapter":"5","verse":"12","text":"Ivo vinyamkela wamulamba Yesu, “Uchigale kuzinguluwe, na uchilekelele chiwengile wawo.”"},{"book":"Maliki","chapter":"5","verse":"13","text":"Yesu kawatogolela, ivo vinyamkela wamulawa munhu ija na wengila mwiizinguluwe. Lung'husesa lose lwa nguluwe malongo magana maidi wakimbilila mudilamba, na wadumbukila muna yamazi wadanganika."},{"book":"Maliki","chapter":"5","verse":"14","text":"Wadimi wa zinguluwe wakimbila na kuzipwililisa mbuli izo muyamabululu na mwiimigunda. Wanhu wahita kulola yalawilile."},{"book":"Maliki","chapter":"5","verse":"15","text":"Viwafikile kwa Yesu, wamuwona munhu ija yoyakalile na lung'husesa lwa vinyamkela kakala hasi, kayawala viwalo goya na hakili zake zimbwelela. Wanhu wose wadumba."},{"book":"Maliki","chapter":"5","verse":"16","text":"Wanhu wowawonile dilawilile, wawalongela wamwenga yaja yampatile munhu ija yoyakalile na vinyamkela na mbuli za nguluwe."},{"book":"Maliki","chapter":"5","verse":"17","text":"Maabaho wanhu wamulamba Yesu yasegele mwiisi yawo."},{"book":"Maliki","chapter":"5","verse":"18","text":"Yesu viyakalile kokwela mwiingalawa, munhu ija yoyakalile na vinyamkela kamulamba wahite wose."},{"book":"Maliki","chapter":"5","verse":"19","text":"Mbali Yesu kalemela, kamulongela, “Hita ukaye kwa ndugu zako ukawalongele yaja yose Mndewa yoyakutendele na viyakuwonele ubazi.”"},{"book":"Maliki","chapter":"5","verse":"20","text":"Ivo munhu iyo kasegela na kuhita uko Dekapoli, kawalongela yaja yose Yesu yoyamtendele. Wanhu wose wowahulike wazanywa."},{"book":"Maliki","chapter":"5","verse":"21","text":"Yesu kabwela umwambu wa dilamba. Lung'husesa lukulu lwa wanhu lummemela mumgwazogwazo mwa dilamba."},{"book":"Maliki","chapter":"5","verse":"22","text":"Maabaho keza munhu imwe mkulu wa kaye ya kutosela zina jake Yailo. Viyamuwonile Yesu, kaibwanha hasi muyamagulu yake,"},{"book":"Maliki","chapter":"5","verse":"23","text":"kampula, “Mndele wangu ni mtamu ng'hani. Nokulamba wize ukamwikile makono yapate kuhona.”"},{"book":"Maliki","chapter":"5","verse":"24","text":"Maabaho Yesu kahita hamwe na Yailo. Lung'husesa lukulu lwa wanhu lumsondelela na kumsung'ha-sung'ha."},{"book":"Maliki","chapter":"5","verse":"25","text":"Baho kukala na mwanamke imwe yoyakalile na utamu wa kulawa damu kwa miyaka longo na midi."},{"book":"Maliki","chapter":"5","verse":"26","text":"Mwanamke iyo kagaya ng'hani kuwahitila waganga wengi na kasang'hanila vinhu vake vose, hapatile muhavu mbali hali yake igendelela kwiha."},{"book":"Maliki","chapter":"5","verse":"27","text":"Viyahulike mbuli za Yesu, kafosa mgati muulung'husesa, kamsondelela Yesu kuchisogo na kudalisa walo jake,"},{"book":"Maliki","chapter":"5","verse":"28","text":"kailongela mwenyewo, “Nihadalisa walo jake muhala, nizahona.”"},{"book":"Maliki","chapter":"5","verse":"29","text":"Viyamhile walo da Yesu, bahobaho damu ileka kumulawa, nayo kaihulika kuwa kahona."},{"book":"Maliki","chapter":"5","verse":"30","text":"Bahobaho Yesu kavimanya kuwa udahi umulawa. Basi kaluhindukila lung'husesa lwa wanhu na kuluuza, “Yelihi yoyadalise walo jangu?”"},{"book":"Maliki","chapter":"5","verse":"31","text":"Wanahina wake wamwidika, “Kowona wanhu viwokusung'ha-sung'ha, maabaho weye kouza yelihi yoyakudalise?”"},{"book":"Maliki","chapter":"5","verse":"32","text":"Mbali Yesu kalola banzi zose muladi yamuwone yoyatendile ivo."},{"book":"Maliki","chapter":"5","verse":"33","text":"Mwanamke ija kachimanya chinhu chochimulawilile, ivo kamuhitila Yesu kuno kodumba na kugudemeka. Kamtumbalila mavindi na kamulongela ukweli wose."},{"book":"Maliki","chapter":"5","verse":"34","text":"Yesu kamulongela, “Mwanangu, uhuwilo wako ukuhonyeza. Hita kwa tindiwalo, na utamu wako uhona.”"},{"book":"Maliki","chapter":"5","verse":"35","text":"Lusita ulo Yesu viyakalile kolonga, wanhu wamwenga weza kulawa ukaye kwa Yailo, ija mkulu wa kaye ya kutosela na wamulongela, “Mndele wako kadanganika. Habali kogendelela kumgaza mfundiza?”"},{"book":"Maliki","chapter":"5","verse":"36","text":"Yesu viyahulike mbuli zilongigwe na wanhu wawo, kazeha, kamulongela mkulu wa kaye ya kutosela, “Sekeudumbe, togola tu.”"},{"book":"Maliki","chapter":"5","verse":"37","text":"Maabaho Yesu halondile munhu yoyose yamsondelele, ila Petili na Yakobo na Yohana, ndugu yake Yakobo."},{"book":"Maliki","chapter":"5","verse":"38","text":"Viwafikile mwiikaye ya mkulu wa kaye ya kutosela yatangigwe Yailo, Yesu kawona tibwilitibwili na kahulika nyangi na ndilo."},{"book":"Maliki","chapter":"5","verse":"39","text":"Yesu kengila mnyumba na kuwalongela, “Habali motenda tibwilitibwili na kulila? Mndele hadanganike bule, kagona tu!”"},{"book":"Maliki","chapter":"5","verse":"40","text":"Mbali wamseka, ivo Yesu kawasegeza wose kunze, kamsola tati yake ija imwana na mami yake na waja wanahina watatu, wengila mumsana muyatambalisigwe imndele."},{"book":"Maliki","chapter":"5","verse":"41","text":"Kamwamha mkono na kumulongela, “Talita, koumu!” Fambulo jake, “Mndele, nokulongela lamka!”"},{"book":"Maliki","chapter":"5","verse":"42","text":"Bahobaho mndele ija kenuka na kandusa kugenda. Mndele iyo kakala na miyaka longo na midi. Chinhu icho vichilawilile, wanhu wazanywa ng'hani."},{"book":"Maliki","chapter":"5","verse":"43","text":"Mbali Yesu kawagomesa ng'hani sekewamulongele munhu yoyose mbuli ija, maabaho kawalongela, “Mwing'heni ndiya mndele ino.”"}]}