{"data":[{"book":"Luukas","chapter":"7","verse":"1","text":"Lopetettuaan puheensa Jeesus lähti takaisin Kapernaumiin."},{"book":"Luukas","chapter":"7","verse":"2","text":"Erään Rooman armeijan upseerin orja, joka oli isännälleen hyvin arvokas, oli juuri silloin vakavasti sairaana."},{"book":"Luukas","chapter":"7","verse":"3","text":"Kuultuaan Jeesuksesta upseeri lähetti muutamia nimekkäitä juutalaisia pyytämään, että tämä tulisi ja parantaisi sairaan."},{"book":"Luukas","chapter":"7","verse":"4","text":"Miehet tekivät niin. He pyysivät hartaasti Jeesusta mukaansa vedoten siihen, että upseeri oli tehnyt paljon hyvää."},{"book":"Luukas","chapter":"7","verse":"5","text":"sillä hän on osoittanut rakkautta juutalaisia kohtaan. Hän on rakentanut meille synagogankin», he sanoivat."},{"book":"Luukas","chapter":"7","verse":"6,7","text":"Jeesus lähti heidän mukaansa. Kun he olivat jo lähellä taloa, upseeri lähetti muutamia ystäviään sanomaan: »Herra, älä vaivaudu tulemaan kotiini, sillä en ansaitse sellaista kunniaa enkä ole tarpeeksi hyvä edes tulemaan luoksesi. Voit varmasti parantaa palvelijani pelkällä sanalla siinä, missä nyt olet."},{"book":"Luukas","chapter":"7","verse":"8","text":"Olen itse ylempien upseerien alainen ja komennan omia miehiäni. Sanon vain: ’Mene!’ ja sotilas menee, tai ’tule!’ ja hän tulee. Ja kun sanon palvelijalleni: ’Tee tämä tai tuo’, hän tekee. Sano siis vain: ’Tule terveeksi!’, niin palvelijani toipuu.»7:8 Tämä ajatus sisältyy edelliseen jakeeseen."},{"book":"Luukas","chapter":"7","verse":"9","text":"Jeesus oli hämmästynyt. Hän sanoi väkijoukolle: »En ole tavannut yhtään juutalaista, jolla olisi tällainen usko.»"},{"book":"Luukas","chapter":"7","verse":"10","text":"Kun upseerin ystävät palasivat tämän taloon, orja oli siellä täysin terveenä."},{"book":"Luukas","chapter":"7","verse":"11","text":"Vähän tämän jälkeen Jeesus lähti oppilaidensa kanssa Nain-nimiseen kaupunkiin. Kuten tavallista, paljon ihmisiä seurasi hänen kintereillään."},{"book":"Luukas","chapter":"7","verse":"12","text":"Heidän ehtiessään kaupungin portille tuli hautajaissaatto heitä vastaan. Erään leskiäidin ainoa poika oli kuollut. Äidin mukana kulki suuri surevien joukko."},{"book":"Luukas","chapter":"7","verse":"13","text":"Kun Jeesus näki äidin, hänet valtasi syvä myötätunto ja hän sanoi: »Älä itke!»"},{"book":"Luukas","chapter":"7","verse":"14","text":"Sitten hän astui paarien luo, ja kantajat pysähtyivät. »Poika, tule takaisin elämään», hän sanoi."},{"book":"Luukas","chapter":"7","verse":"15","text":"Poika nousi istumaan ja sanoi jotain ympärillään oleville. Jeesus antoi hänet takaisin hänen äidilleen."},{"book":"Luukas","chapter":"7","verse":"16","text":"Ihmiset joutuivat pelon valtaan ja alkoivat kiittää Jumalaa. »Tänne on tullut suuri profeetta», he sanoivat. »Olemme tänään nähneet Jumalan toimivan.»"},{"book":"Luukas","chapter":"7","verse":"17","text":"Tapahtuneesta levisi tieto ympäri Juudeaa ja sen ulkopuolellekin."},{"book":"Luukas","chapter":"7","verse":"18","text":"Johannes Kastajan oppilaat kuulivat pian tästä kaikesta ja kertoivat Johannekselle."},{"book":"Luukas","chapter":"7","verse":"19","text":"Silloin hän lähetti kaksi heistä kysymään Jeesukselta: »Oletko sinä tosiaan Messias7:19 Sananmukaisesti: »se tuleva». vai onko meidän yhä odotettava häntä?»"},{"book":"Luukas","chapter":"7","verse":"20,21,22","text":"Johanneksen oppilaat löysivät Jeesuksen sairaiden keskeltä – hän paransi rampoja ja sokeita ja ajoi ihmisistä demoneja. Kuultuaan Johanneksen esittämän kysymyksen hän vastasi: »Menkää kertomaan Johannekselle, mitä olette täällä nähneet ja kuulleet: sokeat saavat näkönsä, liikuntakyvyttömät juoksevat, lepratautisissa ei näy enää sairauden merkkiäkään, kuurot kuulevat, kuolleet herätetään eloon ja köyhät saavat kuulla Jumalan iloisen uutisen."},{"book":"Luukas","chapter":"7","verse":"23","text":"Sanokaa Johannekselle myös: ’Onnellinen se, joka ei loukkaannu minuun!’»"},{"book":"Luukas","chapter":"7","verse":"24","text":"Heidän lähdettyään Jeesus puhui ihmisille Johanneksesta. »Millainen oli se mies, jota te menitte katsomaan Juudean autiomaahan?» hän kysyi. »Heikko kuin ruohonkorsi, jonka jokainen tuulenpuuska saa taipumaan?"},{"book":"Luukas","chapter":"7","verse":"25","text":"Ja oliko hän hienoissa vaatteissa? Ei! Ne, jotka elävät ylellisyydessä, eivät viihdy autiomaassa, vaan palatsissa."},{"book":"Luukas","chapter":"7","verse":"26","text":"Entä löysittekö profeetan? Kyllä, löysitte enemmänkin kuin profeetan!"},{"book":"Luukas","chapter":"7","verse":"27","text":"Raamattu puhuu juuri hänestä: ’Lähetän sanansaattajan edelläsi tekemään sinulle tietä.’"},{"book":"Luukas","chapter":"7","verse":"28","text":"Johannes on ihmisistä suurin, mutta pieninkin Jumalan valtakunnan kansalainen on kuitenkin suurempi kuin hän.»"},{"book":"Luukas","chapter":"7","verse":"29","text":"Kaikki, jotka kuulivat Johanneksen puhuvan – paatuneimmatkin7:29 Sananmukaisesti: »veronkantajatkin». – olivat Jumalan kanssa yhtä mieltä synneistään ja antoivat Johanneksen kastaa heidät."},{"book":"Luukas","chapter":"7","verse":"30","text":"Vain fariseukset ja lainopettajat hylkäsivät suunnitelman, joka Jumalalla oli heitä varten, ja kieltäytyivät Johanneksen kasteesta."},{"book":"Luukas","chapter":"7","verse":"31","text":"»Mitä sellaisista ihmisistä on ajateltava?» Jeesus kysyi. »Mihin oikein heitä vertaisin?"},{"book":"Luukas","chapter":"7","verse":"32","text":"He ovat kuin lapsia, jotka kiukuttelevat tovereilleen: ’Te ette tulleet mukaan leikkimään häitä ettekä te tulleet leikkimään hautajaisia!’7:32 Sananmukaisesti: »Soitimme teille huilua ettekä te tanssineet, veisasimme teille itkuvirsiä ettekä te itkeneet»."},{"book":"Luukas","chapter":"7","verse":"33","text":"Johannes Kastaja paastoaa usein, eikä hän ole eläessään edes maistanut viiniä, ja te sanotte: ’Hänen täytyy olla riivattu!’"},{"book":"Luukas","chapter":"7","verse":"34","text":"Mutta kun minä syön ja juon, te sanotte: ’Hän on syömäri ja juoppo! Sitä paitsi hän seurustelee kaikenlaisten huonomaineisten tyyppien kanssa.’7:34 Sananmukaisesti: »veronkantajien ja syntisten ystävä»."},{"book":"Luukas","chapter":"7","verse":"35","text":"Kaikki Jumalan lapset ovat kuitenkin nähneet hänen viisautensa todeksi.7:35 Sananmukaisesti: »Viisauden ovat osoittaneet todeksi kaikki sen lapset».»"},{"book":"Luukas","chapter":"7","verse":"36","text":"Eräs fariseus pyysi Jeesusta kotiinsa syömään, ja Jeesus meni. Kun käytiin pöytään,"},{"book":"Luukas","chapter":"7","verse":"37","text":"tuli sisään huono nainen, joka oli kuullut Jeesuksen olevan siellä. Hänellä oli mukanaan hieno pullo kallista, hyvältä tuoksuvaa voidetta."},{"book":"Luukas","chapter":"7","verse":"38","text":"Nainen lysähti polvilleen Jeesuksen viereen ja itki niin, että Jeesuksen jalat kastuivat hänen kyynelistään. Nainen alkoi pyyhkiä hiuksillaan Jeesuksen jalkoja, suuteli niitä ja kaatoi niille koko voiteen."},{"book":"Luukas","chapter":"7","verse":"39","text":"Kun talon isäntä näki, mitä tapahtui ja kuka nainen oli, hän ajatteli itsekseen, ettei Jeesus voinut olla profeetta. »Jos hän tosiaan olisi Jumalan lähettämä, hän tietäisi, millainen nainen tuo on!»"},{"book":"Luukas","chapter":"7","verse":"40","text":"Tajuten, mitä mies ajatteli, Jeesus sanoi: »Simon, tahtoisin sanoa sinulle jotain.»"},{"book":"Luukas","chapter":"7","verse":"41","text":"Jeesus kertoi hänelle: »Eräs mies lainasi kahdelle ihmiselle rahaa – toiselle viidensadan päivän palkan7:41 Sananmukaisesti: »500 denarin». Yksi denari oli tuohon aikaan päiväpalkka., toiselle kymmenesosan siitä."},{"book":"Luukas","chapter":"7","verse":"42","text":"Kun kumpikaan heistä ei pystynyt maksamaan takaisin, hän antoi hyväntahtoisena miehenä molempien pitää rahan omanaan. Kumpi mahtoi rakastaa häntä sen jälkeen enemmän?»"},{"book":"Luukas","chapter":"7","verse":"43","text":"»Varmaankin se, joka oli ollut enemmän velkaa», Simon vastasi. »Niin varmasti», Jeesus sanoi."},{"book":"Luukas","chapter":"7","verse":"44","text":"Sitten hän katsoi naista ja sanoi Simonille: »Näetkö naisen, joka on tässä polvillaan? Kun tulin teille, en saanut vettä pestäkseni pölyt jaloistani, mutta hän on kastellut jalkani kyynelillään ja kuivannut ne hiuksillaan."},{"book":"Luukas","chapter":"7","verse":"45","text":"En saanut sinulta tavanomaista tervehdyssuudelmaa, mutta hän on suudellut jalkojani siitä asti kun tulin tähän."},{"book":"Luukas","chapter":"7","verse":"46","text":"Et voidellut päätäni oliiviöljyllä, niin kuin tapa on, mutta tämä nainen on kaatanut jaloilleni kalliin voiteen."},{"book":"Luukas","chapter":"7","verse":"47","text":"Hän on tehnyt paljon syntiä, mutta saa kaiken anteeksi – hän on rakastanut minua paljon. Se, joka on saanut vähän anteeksi, rakastaa vain vähän.»"},{"book":"Luukas","chapter":"7","verse":"48","text":"Naiselle hän sanoi vielä: »Saat syntisi anteeksi.»"},{"book":"Luukas","chapter":"7","verse":"49","text":"Muut vieraat alkoivat ajatella: »Kuka tuo mies oikein luulee olevansa, kun tuolla tavoin antaa ihmisille syntejä anteeksi?»"},{"book":"Luukas","chapter":"7","verse":"50","text":"Mutta Jeesus sanoi naiselle: »Uskosi on pelastanut sinut; voit lähteä rauhassa.»"}]}