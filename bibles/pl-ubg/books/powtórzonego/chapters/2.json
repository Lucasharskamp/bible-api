{"data":[{"book":"Powtórzonego","chapter":"2","verse":"1","text":"Potem zawróciliśmy i wyruszyliśmy na pustynię, drogą w kierunku Morza Czerwonego, tak jak mi PAN powiedział, i przez wiele dni krążyliśmy dokoła góry Seir."},{"book":"Powtórzonego","chapter":"2","verse":"2","text":"I PAN powiedział do mnie:"},{"book":"Powtórzonego","chapter":"2","verse":"3","text":"Dosyć krążyliście dokoła tej góry. Skierujcie się na północ;"},{"book":"Powtórzonego","chapter":"2","verse":"4","text":"I rozkaż ludowi: Będziecie przechodzić przez granicę waszych braci, synów Ezawa, którzy mieszkają w Seirze. Oni będą się was bać, lecz wy strzeżcie się bardzo."},{"book":"Powtórzonego","chapter":"2","verse":"5","text":"Nie prowokujcie ich, gdyż nie dam wam ich ziemi nawet na szerokość stopy, bo Ezawowi dałem w posiadanie górę Seir."},{"book":"Powtórzonego","chapter":"2","verse":"6","text":"Żywność będziecie kupowali od nich za pieniądze, abyście mieli co jeść; także wodę od nich będziecie kupować za pieniądze, abyście mieli co pić."},{"book":"Powtórzonego","chapter":"2","verse":"7","text":"Gdyż PAN, twój Bóg, błogosławił cię w każdym dziele twoich rąk i znał twoją drogę na tej wielkiej pustyni. Już przez czterdzieści lat PAN, twój Bóg, był z tobą, a niczego ci nie brakowało."},{"book":"Powtórzonego","chapter":"2","verse":"8","text":"Ominęliśmy więc naszych braci, synów Ezawa, mieszkających w Seirze, drogą równinną od Elat i od Esjon-Geber, po czym skręciliśmy i udaliśmy się w stronę pustyni Moabu."},{"book":"Powtórzonego","chapter":"2","verse":"9","text":"I PAN powiedział do mnie: Nie napadaj na Moabitów ani nie rozniecaj z nimi wojny, bo nie dam ci ich ziemi w posiadanie; Ar bowiem dałem w posiadanie synom Lota."},{"book":"Powtórzonego","chapter":"2","verse":"10","text":"Poprzednio mieszkali w niej Emici, lud potężny, liczny i wysoki jak Anakici;"},{"book":"Powtórzonego","chapter":"2","verse":"11","text":"Uważano ich też za olbrzymów jak Anakitów, lecz Moabici nazywają ich Emitami."},{"book":"Powtórzonego","chapter":"2","verse":"12","text":"Przedtem w Seirze mieszkali również Choryci, ale synowie Ezawa wypędzili ich i wyniszczyli przed sobą, po czym zamieszkali na ich miejscu, jak uczynił Izrael w ziemi swego posiadania, którą dał im PAN."},{"book":"Powtórzonego","chapter":"2","verse":"13","text":"Wstańcie więc i przeprawcie się przez potok Zered. I przeprawiliśmy się przez potok Zered."},{"book":"Powtórzonego","chapter":"2","verse":"14","text":"A czas, który upłynął od naszego wyjścia z Kadesz-Barnea aż do przeprawienia się przez potok Zered, wynosił trzydzieści osiem lat, aż wyginęło z obozu całe pokolenie wojowników, tak jak im to PAN poprzysiągł."},{"book":"Powtórzonego","chapter":"2","verse":"15","text":"Ręka PANA bowiem zaciążyła nad nimi, aby wyniszczyć ich z obozu, aż wyginęli."},{"book":"Powtórzonego","chapter":"2","verse":"16","text":"A gdy wszyscy wojownicy spośród ludu wyginęli i umarli;"},{"book":"Powtórzonego","chapter":"2","verse":"17","text":"PAN przemówił do mnie:"},{"book":"Powtórzonego","chapter":"2","verse":"18","text":"Dziś przejdziesz przez Ar, granicę Moabu;"},{"book":"Powtórzonego","chapter":"2","verse":"19","text":"I zbliżysz się do synów Ammona; nie napadaj na nich i nie rozniecaj z nimi wojny, bo nie dam ci w posiadanie ziemi synów Ammona, dałem ją bowiem w posiadanie synom Lota."},{"book":"Powtórzonego","chapter":"2","verse":"20","text":"(Także i tę ziemię uważano za ziemię olbrzymów. Olbrzymi mieszkali w niej wcześniej, a Ammonici nazywają ich Zamzummitami;"},{"book":"Powtórzonego","chapter":"2","verse":"21","text":"Lud potężny, liczny i wysoki jak Anakici; lecz PAN wygubił ich przed nimi, a"},{"book":"Powtórzonego","chapter":"2","verse":"22","text":"Podobnie jak uczynił synom Ezawa mieszkającym w Seirze, przed którymi wytracił Chorytów; i wypędzili ich, i zamieszkali na ich miejscu aż do dziś."},{"book":"Powtórzonego","chapter":"2","verse":"23","text":"Także Awwitów, którzy mieszkali w Chazerim aż do Gazy, wytracili Kaftoryci, którzy wyszli z Kaftor, i zamieszkali na ich miejscu)."},{"book":"Powtórzonego","chapter":"2","verse":"24","text":"Wstańcie więc, wyruszcie i przeprawcie się przez rzekę Arnon. Oto daję w twoje ręce Sichona, króla Cheszbonu, Amorytę, oraz jego ziemię. Zacznij ją zajmować i rozpocznij z nim wojnę."},{"book":"Powtórzonego","chapter":"2","verse":"25","text":"Od dziś zacznę wzbudzać strach i lęk przed tobą wśród narodów, które są pod całym niebem; kiedy usłyszą wieść o tobie, będą drżeć i będą się ciebie lękać."},{"book":"Powtórzonego","chapter":"2","verse":"26","text":"Wysłałem więc posłańców z pustyni Kedemot do Sichona, króla Cheszbonu, ze słowami pokoju:"},{"book":"Powtórzonego","chapter":"2","verse":"27","text":"Pozwól mi przejść przez twoją ziemię. Pójdę tylko drogą, nie zboczę ani na prawo, ani na lewo."},{"book":"Powtórzonego","chapter":"2","verse":"28","text":"Sprzedasz mi za pieniądze żywność, abym mógł się pożywić; wody także za pieniądze mi dasz, abym pił. Tylko przejdę pieszo;"},{"book":"Powtórzonego","chapter":"2","verse":"29","text":"Jak mi to uczynili synowie Ezawa, którzy mieszkają w Seirze, i Moabici, którzy mieszkają w Ar, aż się przeprawię przez Jordan, do ziemi, którą daje nam PAN, nasz Bóg."},{"book":"Powtórzonego","chapter":"2","verse":"30","text":"Lecz Sichon, król Cheszbonu, nie pozwolił nam przejść przez swoją"},{"book":"Powtórzonego","chapter":"2","verse":"31","text":"Wtedy PAN powiedział do mnie: Oto zacząłem już wydawać ci Sichona i jego ziemię. Zacznij ją zajmować, abyś odziedziczył jego ziemię."},{"book":"Powtórzonego","chapter":"2","verse":"32","text":"Wtedy Sichon wyruszył przeciwko nam, on i cały jego lud, aby zmierzyć się z nami w bitwie w Jahaz;"},{"book":"Powtórzonego","chapter":"2","verse":"33","text":"Lecz PAN, nasz Bóg, wydał go nam i pobiliśmy go, jego synów i cały jego lud."},{"book":"Powtórzonego","chapter":"2","verse":"34","text":"I zdobyliśmy w tym czasie wszystkie jego miasta, i zniszczyliśmy doszczętnie we wszystkich miastach mężczyzn, kobiety i dzieci; nie pozostawiliśmy"},{"book":"Powtórzonego","chapter":"2","verse":"35","text":"Tylko bydło zagarnęliśmy dla siebie i łupy z miast, które zdobyliśmy."},{"book":"Powtórzonego","chapter":"2","verse":"36","text":"Od Aroeru, leżącego nad brzegiem rzeki Arnon, i od miasta położonego w dolinie aż do Gileadu nie było miasta nie do zdobycia; wszystkie wydał nam PAN, nasz Bóg."},{"book":"Powtórzonego","chapter":"2","verse":"37","text":"Tylko do ziemi synów Ammona nie zbliżyłeś się, do żadnego miejsca na brzegu rzeki Jabbok ani do miast w górach, ani do żadnych miejsc, których PAN, nasz Bóg, nam zabronił."}]}