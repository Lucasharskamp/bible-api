{"data":[{"book":"philipinaḥ","chapter":"4","verse":"1","text":"hē madīyānandamukuṭasvarūpāḥ priyatamā abhīṣṭatamā bhrātaraḥ, hē mama snēhapātrāḥ, yūyam itthaṁ pabhau sthirāstiṣṭhata|"},{"book":"philipinaḥ","chapter":"4","verse":"2","text":"hē ivadiyē hē suntukhi yuvāṁ prabhau ēkabhāvē bhavatam ētad ahaṁ prārthayē|"},{"book":"philipinaḥ","chapter":"4","verse":"3","text":"hē mama satya sahakārin tvāmapi vinīya vadāmi ētayōrupakārastvayā kriyatāṁ yatastē klīminādibhiḥ sahakāribhiḥ sārddhaṁ susaṁvādapracāraṇāya mama sāhāyyārthaṁ pariśramam akurvvatāṁ tēṣāṁ sarvvēṣāṁ nāmāni ca jīvanapustakē likhitāni vidyantē|"},{"book":"philipinaḥ","chapter":"4","verse":"4","text":"yūyaṁ prabhau sarvvadānandata| puna rvadāmi yūyam ānandata|"},{"book":"philipinaḥ","chapter":"4","verse":"5","text":"yuṣmākaṁ vinītatvaṁ sarvvamānavai rjñāyatāṁ, prabhuḥ sannidhau vidyatē|"},{"book":"philipinaḥ","chapter":"4","verse":"6","text":"yūyaṁ kimapi na cintayata kintu dhanyavādayuktābhyāṁ prārthanāyāñcābhyāṁ sarvvaviṣayē svaprārthanīyam īśvarāya nivēdayata|"},{"book":"philipinaḥ","chapter":"4","verse":"7","text":"tathā kr̥ta īśvarīyā yā śāntiḥ sarvvāṁ buddhim atiśētē sā yuṣmākaṁ cittāni manāṁsi ca khrīṣṭē yīśau rakṣiṣyati|"},{"book":"philipinaḥ","chapter":"4","verse":"8","text":"hē bhrātaraḥ, śēṣē vadāmi yadyat satyam ādaraṇīyaṁ nyāyyaṁ sādhu priyaṁ sukhyātam anyēṇa yēna kēnacit prakārēṇa vā guṇayuktaṁ praśaṁsanīyaṁ vā bhavati tatraiva manāṁsi nidhadhvaṁ|"},{"book":"philipinaḥ","chapter":"4","verse":"9","text":"yūyaṁ māṁ dr̥ṣṭvā śrutvā ca yadyat śikṣitavantō gr̥hītavantaśca tadēvācarata tasmāt śāntidāyaka īśvarō yuṣmābhiḥ sārddhaṁ sthāsyati|"},{"book":"philipinaḥ","chapter":"4","verse":"10","text":"mamōpakārāya yuṣmākaṁ yā cintā pūrvvam āsīt kintu karmmadvāraṁ na prāpnōt idānīṁ sā punaraphalat ityasmin prabhau mama paramāhlādō'jāyata|"},{"book":"philipinaḥ","chapter":"4","verse":"11","text":"ahaṁ yad dainyakāraṇād idaṁ vadāmi tannahi yatō mama yā kācid avasthā bhavēt tasyāṁ santōṣṭum aśikṣayaṁ|"},{"book":"philipinaḥ","chapter":"4","verse":"12","text":"daridratāṁ bhōktuṁ śaknōmi dhanāḍhyatām api bhōktuṁ śaknōmi sarvvathā sarvvaviṣayēṣu vinītō'haṁ pracuratāṁ kṣudhāñca dhanaṁ dainyañcāvagatō'smi|"},{"book":"philipinaḥ","chapter":"4","verse":"13","text":"mama śaktidāyakēna khrīṣṭēna sarvvamēva mayā śakyaṁ bhavati|"},{"book":"philipinaḥ","chapter":"4","verse":"14","text":"kintu yuṣmābhi rdainyanivāraṇāya mām upakr̥tya satkarmmākāri|"},{"book":"philipinaḥ","chapter":"4","verse":"15","text":"hē philipīyalōkāḥ, susaṁvādasyōdayakālē yadāhaṁ mākidaniyādēśāt pratiṣṭhē tadā kēvalān yuṣmān vināparayā kayāpi samityā saha dānādānayō rmama kō'pi sambandhō nāsīd iti yūyamapi jānītha|"},{"book":"philipinaḥ","chapter":"4","verse":"16","text":"yatō yuṣmābhi rmama prayōjanāya thiṣalanīkīnagaramapi māṁ prati punaḥ punardānaṁ prēṣitaṁ|"},{"book":"philipinaḥ","chapter":"4","verse":"17","text":"ahaṁ yad dānaṁ mr̥gayē tannahi kintu yuṣmākaṁ lābhavarddhakaṁ phalaṁ mr̥gayē|"},{"book":"philipinaḥ","chapter":"4","verse":"18","text":"kintu mama kasyāpyabhāvō nāsti sarvvaṁ pracuram āstē yata īśvarasya grāhyaṁ tuṣṭijanakaṁ sugandhinaivēdyasvarūpaṁ yuṣmākaṁ dānaṁ ipāphraditād gr̥hītvāhaṁ paritr̥ptō'smi|"},{"book":"philipinaḥ","chapter":"4","verse":"19","text":"mamēśvarō'pi khrīṣṭēna yīśunā svakīyavibhavanidhitaḥ prayōjanīyaṁ sarvvaviṣayaṁ pūrṇarūpaṁ yuṣmabhyaṁ dēyāt|"},{"book":"philipinaḥ","chapter":"4","verse":"20","text":"asmākaṁ piturīśvarasya dhanyavādō'nantakālaṁ yāvad bhavatu| āmēn|"},{"book":"philipinaḥ","chapter":"4","verse":"21","text":"yūyaṁ yīśukhrīṣṭasyaikaikaṁ pavitrajanaṁ namaskuruta| mama saṅgibhrātarō yūṣmān namaskurvvatē|"},{"book":"philipinaḥ","chapter":"4","verse":"22","text":"sarvvē pavitralōkā viśēṣataḥ kaisarasya parijanā yuṣmān namaskurvvatē|"},{"book":"philipinaḥ","chapter":"4","verse":"23","text":"asmākaṁ prabhō ryīśukhrīṣṭasya prasādaḥ sarvvān yuṣmān prati bhūyāt| āmēn|"}]}