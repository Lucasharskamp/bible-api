{"data":[{"book":"गिनती","chapter":"19","verse":"1","text":"फिर यहोवा ने मूसा और हारून से कहा,"},{"book":"गिनती","chapter":"19","verse":"2","text":"“व्यवस्था की जिस विधि की आज्ञा यहोवा देता है वह यह है; कि तू इस्राएलियों से कह, कि मेरे पास एक लाल निर्दोष बछिया ले आओ, जिसमें कोई भी दोष न हो, और जिस पर जूआ कभी न रखा गया हो।"},{"book":"गिनती","chapter":"19","verse":"3","text":"तब उसे एलीआजर याजक को दो, और वह उसे छावनी से बाहर ले जाए19:3 छावनी से बाहर ले जाए: अशुद्धता को शिकार पर स्थानान्तरित माना जाता था जो उसके मोक्ष हेतु बलि चढ़ाया जाता था। , और कोई उसको एलीआजर याजक के सामने बलिदान करे;"},{"book":"गिनती","chapter":"19","verse":"4","text":"तब एलीआजर याजक अपनी उँगली से उसका कुछ लहू लेकर मिलापवाले तम्बू के सामने की ओर सात बार छिड़क दे।"},{"book":"गिनती","chapter":"19","verse":"5","text":"तब कोई उस बछिया को खाल, माँस, लहू, और गोबर समेत उसके सामने जलाए;"},{"book":"गिनती","chapter":"19","verse":"6","text":"और याजक देवदार की लकड़ी, जूफा, और लाल रंग का कपड़ा लेकर उस आग में जिसमें बछिया जलती हो डाल दे। (इब्रा. 9:19)"},{"book":"गिनती","chapter":"19","verse":"7","text":"तब वह अपने वस्त्र धोए और स्नान करे, इसके बाद छावनी में तो आए, परन्तु साँझ तक अशुद्ध रहेगा।"},{"book":"गिनती","chapter":"19","verse":"8","text":"और जो मनुष्य उसको जलाए वह भी जल से अपने वस्त्र धोए और स्नान करे, और साँझ तक अशुद्ध रहे।"},{"book":"गिनती","chapter":"19","verse":"9","text":"फिर कोई शुद्ध पुरुष उस बछिया की राख बटोरकर छावनी के बाहर किसी शुद्ध स्थान में रख छोड़े; और वह राख इस्राएलियों की मण्डली के लिये अशुद्धता से छुड़ानेवाले जल19:9 अशुद्धता से छुड़ानेवाले जल: देखें टिप्पणी गिन 8:7. के लिये रखी रहे; वह तो पापबलि है। (इब्रा. 9:13)"},{"book":"गिनती","chapter":"19","verse":"10","text":"और जो मनुष्य बछिया की राख बटोरे वह अपने वस्त्र धोए, और साँझ तक अशुद्ध रहेगा। और यह इस्राएलियों के लिये, और उनके बीच रहनेवाले परदेशियों के लिये भी सदा की विधि ठहरे।"},{"book":"गिनती","chapter":"19","verse":"11","text":"“जो किसी मनुष्य के शव को छूए वह सात दिन तक अशुद्ध रहे;"},{"book":"गिनती","chapter":"19","verse":"12","text":"ऐसा मनुष्य तीसरे दिन पाप छुड़ाकर अपने को पावन करे, और सातवें दिन शुद्ध ठहरे; परन्तु यदि वह तीसरे दिन अपने आपको पाप छुड़ाकर पावन न करे, तो सातवें दिन शुद्ध न ठहरेगा।"},{"book":"गिनती","chapter":"19","verse":"13","text":"जो कोई किसी मनुष्य का शव छूकर पाप छुड़ाकर अपने को पावन न करे, वह यहोवा के निवास-स्थान का अशुद्ध करनेवाला ठहरेगा, और वह मनुष्य इस्राएल में से नाश किया जाए; क्योंकि अशुद्धता से छुड़ानेवाला जल उस पर न छिड़का गया, इस कारण वह अशुद्ध ठहरेगा, उसकी अशुद्धता उसमें बनी रहेगी।"},{"book":"गिनती","chapter":"19","verse":"14","text":"“यदि कोई मनुष्य डेरे में मर जाए तो व्यवस्था यह है, कि जितने उस डेरे में रहें, या उसमें जाएँ, वे सब सात दिन तक अशुद्ध रहें।"},{"book":"गिनती","chapter":"19","verse":"15","text":"और हर एक खुला हुआ पात्र, जिस पर कोई ढकना लगा न हो, वह अशुद्ध ठहरे।"},{"book":"गिनती","chapter":"19","verse":"16","text":"और जो कोई मैदान में तलवार से मारे हुए को, या मृत शरीर को, या मनुष्य की हड्डी को, या किसी कब्र को छूए, तो सात दिन तक अशुद्ध रहे।"},{"book":"गिनती","chapter":"19","verse":"17","text":"अशुद्ध मनुष्य के लिये जलाए हुए पापबलि की राख में से कुछ लेकर पात्र में डालकर उस पर सोते का जल डाला जाए;"},{"book":"गिनती","chapter":"19","verse":"18","text":"तब कोई शुद्ध मनुष्य जूफा लेकर उस जल में डुबाकर जल को उस डेरे पर, और जितने पात्र और मनुष्य उसमें हों, उन पर छिड़के, और हड्डी के, या मारे हुए के, या मृत शरीर को, या कब्र के छूनेवाले पर छिड़क दे;"},{"book":"गिनती","chapter":"19","verse":"19","text":"वह शुद्ध पुरुष तीसरे दिन और सातवें दिन उस अशुद्ध मनुष्य पर छिड़के; और सातवें दिन वह उसके पाप छुड़ाकर उसको पावन करे, तब वह अपने वस्त्रों को धोकर और जल से स्नान करके साँझ को शुद्ध ठहरे। (इब्रा. 9:13)"},{"book":"गिनती","chapter":"19","verse":"20","text":"“जो कोई अशुद्ध होकर अपने पाप छुड़ाकर अपने को पावन न कराए, वह मनुष्य यहोवा के पवित्रस्थान का अशुद्ध करनेवाला ठहरेगा, इस कारण वह मण्डली के बीच में से नाश किया जाए; अशुद्धता से छुड़ानेवाला जल उस पर न छिड़का गया, इस कारण से वह अशुद्ध ठहरेगा।"},{"book":"गिनती","chapter":"19","verse":"21","text":"और यह उनके लिये सदा की विधि ठहरे। जो अशुद्धता से छुड़ानेवाला जल छिड़के वह अपने वस्त्रों को धोए; और जो जन अशुद्धता से छुड़ानेवाला जल छूए वह भी साँझ तक अशुद्ध रहे।"},{"book":"गिनती","chapter":"19","verse":"22","text":"और जो कुछ वह अशुद्ध मनुष्य छूए वह भी अशुद्ध ठहरे; और जो मनुष्य उस वस्तु को छूए वह भी साँझ तक अशुद्ध रहे।”"}]}