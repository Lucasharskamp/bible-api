{"data":[{"book":"2 Petulo","chapter":"1","verse":"1","text":"Niye Simoni Petulo, namsang'hanaji na mtumigwa wa Yesu Kilisito, nowandikila mweye mugweleligwe tamanilo dinogile ng'hani kamba ditugweleligwe siye kubitila kunoga kwa Imulungu wetu na Mkombola wetu Yesu Kilisito."},{"book":"2 Petulo","chapter":"1","verse":"2","text":"Ng'hekewa na tindiwalo vimeme ng'hani kumwenu, kwa nzewele ya Imulungu na Yesu Mndewa wetu."},{"book":"2 Petulo","chapter":"1","verse":"3","text":"Kwa udahi wa Imulungu katugwaa kila kinhu kitulonda muugima wetu wa kutenda goyolonda, kubitila kumjuwa kwetu heyo yatukemile tuwe na fungu muukulu wake na ganogile gake."},{"book":"2 Petulo","chapter":"1","verse":"4","text":"Avo katugwaa nhunza zinogile ng'hani ziyatulongele kotugwaa, ili kwa nhunza zizo muwe na moyo kamba wake, na sikumukale kwa kusulukila gehile geli mwiisi."},{"book":"2 Petulo","chapter":"1","verse":"5","text":"Avo kwa kilamuso acho, wambeni kongeza kutenda ganogile mditamanilo jenu, na mna ukutenda ganogile yongezeni kujuwa ganogile,"},{"book":"2 Petulo","chapter":"1","verse":"6","text":"na mna ukujuwa ganogile yongezeni kuilongoza wenyego na mna ukuilongoza wenyego yongezeni kufunga umoyo na mna ukufunga umoyo yongezeni kutenda ga Imulungu,"},{"book":"2 Petulo","chapter":"1","verse":"7","text":"na mna ukutenda ga Imulungu yongezeni moyo unogile kwa waenu wamtogole Yesu na mna umoyo unogile kwa waenu wamtogole Yesu yongezenu unogelwa."},{"book":"2 Petulo","chapter":"1","verse":"8","text":"Kamba mokuwa mumema vinhu vose avo, honda muwe wanyeke ila modaha kutenda ganogile mna ukumjuwa Mndewa wetu Yesu Kilisito."},{"book":"2 Petulo","chapter":"1","verse":"9","text":"Lakini kamba munhu yoyose kabule vinhu avo, kamba msuwameso na hadaha kulola kutali, na kaisemwa kamba kasunhigwa nzambi zake za umwaka."},{"book":"2 Petulo","chapter":"1","verse":"10","text":"Avo ndugu zangu, wambeni ng'hani kutenda lukemo mukemigwe na Imulungu na kusaguligwa kwenu kamba kinhu cha ukweli. Kwavija kamba mwahatenda mbuli azo hamugwa ng'oo."},{"book":"2 Petulo","chapter":"1","verse":"11","text":"Abaho motogoleligwa ng'hani kwingila muundewa wa milele wa Mndewa wetu na Mkombola wetu Yesu Kilisito."},{"book":"2 Petulo","chapter":"1","verse":"12","text":"Avo nogendelela kuwakumbusa mbuli zino siku zose, hata kamba mumala kuzijuwa na mogangamala muikweli imuibokele."},{"book":"2 Petulo","chapter":"1","verse":"13","text":"Nokona vinoga ng'hani, niwakumbuseni mbuli zino, ning'hali na lukuli luno,"},{"book":"2 Petulo","chapter":"1","verse":"14","text":"kwavija nojuwa nammabehi kufa na kululeka lukuli luno, kamba Mndewa wetu Yesu Kilisito viyanilongele kunze kunze."},{"book":"2 Petulo","chapter":"1","verse":"15","text":"Avo, nowamba ng'hani ili nahafa mudahe kukumbuka mbuli zino siku zose."},{"book":"2 Petulo","chapter":"1","verse":"16","text":"Vituwafundizeni mbuli ya ukulu wa kwiza kwa Mndewa wetu Yesu Kilisito, hatutamanile simo zitungigwe na wanhu, siye tuwona ukulu wake kwa meso getu wenyego."},{"book":"2 Petulo","chapter":"1","verse":"17","text":"Siye tukala baho kipindi viyabokele kutegelezigwa na ukulu kulawa kwa Imulungu Tata, sauti viimwizile kulawa kwa Imulungu yeli na Ukulu Ng'hani, ilonga, “Ino iyo mwanangu inimnogela, ninogelwa nayo.”"},{"book":"2 Petulo","chapter":"1","verse":"18","text":"Siye wenyego tuihulika sauti ayo ilawile kuulanga vitukalile hamoja nayo kulugongo lung'ala."},{"book":"2 Petulo","chapter":"1","verse":"19","text":"Avo mbuli za watula ndagu wa Imulungu zilagusigwa goya kumwetu, na motenda goya mwahazigoga, kwavija ziigala na taa ikwaka mdiziza mbaka imitootondo na mulenge wa nhondo za imitondo omwemwesa mmizoyo yenu."},{"book":"2 Petulo","chapter":"1","verse":"20","text":"Kubanza gose, mujuwe kamba kuduhu mtula ndagu wa Maandiko Gang'alile yalongile mbuli za ulaguzi kwa kulonda mwenyego."},{"book":"2 Petulo","chapter":"1","verse":"21","text":"Kwavija kuduhu usenga wa ulaguzi ulawa kwa munhu, lakini munhu kolonga gaja galawile kwa Imulungu kwa kulongozigwa na Loho Yang'alile."}]}