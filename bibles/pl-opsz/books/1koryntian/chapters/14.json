{"data":[{"book":"1 Koryntian","chapter":"14","verse":"1","text":"Dążcie do miłości, a z darów duchowych starajcie się zwłaszcza o dar prorokowania."},{"book":"1 Koryntian","chapter":"14","verse":"2","text":"Ten bowiem, kto mówi obcymi językami, mówi tylko do Boga, a nie do ludzi. Nikt go nie rozumie, bo Duch przemawia przez niego w tajemniczy sposób."},{"book":"1 Koryntian","chapter":"14","verse":"3","text":"Ten jednak, kto prorokuje, mówi do ludzi, niosąc im słowa pokrzepienia, zachęty i otuchy."},{"book":"1 Koryntian","chapter":"14","verse":"4","text":"Kto mówi obcymi językami, wzmacnia tylko swoją własną wiarę. Kto zaś prorokuje, wzmacnia wiarę całego kościoła."},{"book":"1 Koryntian","chapter":"14","verse":"5","text":"Chciałbym, abyście wszyscy mówili językami, ale jeszcze bardziej pragnąłbym, abyście prorokowali. Ten, kto prorokuje, spełnia bowiem ważniejszą rolę od tego, kto mówi w nieznanym języku—chyba że jest ktoś, kto potrafi to przetłumaczyć, aby było to zachętą dla kościoła."},{"book":"1 Koryntian","chapter":"14","verse":"6","text":"Przyjaciele, jaką odnieślibyście korzyść, gdybym przyszedł do was i przemówił w jakimś niezrozumiałym języku, a nie przekazał wam w normalny sposób jakiegoś objawienia, jakiejś wiedzy, proroctwa lub nauki?"},{"book":"1 Koryntian","chapter":"14","verse":"7","text":"Gdyby nie dało się rozróżnić dźwięku poszczególnych instrumentów muzycznych, na przykład fletu lub harfy, to jak można byłoby rozpoznać, na czym ktoś gra?"},{"book":"1 Koryntian","chapter":"14","verse":"8","text":"A jeśli dźwięk trąbki zabrzmiałby niewyraźnie, czy wojsko ruszyłoby do boju?"},{"book":"1 Koryntian","chapter":"14","verse":"9","text":"Również i wy, jeśli będziecie mówić w nieznanym języku, nikt was nie zrozumie. Będziecie mówić jak do ściany."},{"book":"1 Koryntian","chapter":"14","verse":"10","text":"Na świecie istnieje wiele różnych języków i żaden z nich nie jest pozbawiony sensu,"},{"book":"1 Koryntian","chapter":"14","verse":"11","text":"ale jeśli nie rozumiem tego, co ktoś do mnie mówi, to jesteśmy dla siebie obcokrajowcami."},{"book":"1 Koryntian","chapter":"14","verse":"12","text":"Skoro tak bardzo zależy wam na darach duchowych, to starajcie się o te, które przynoszą pożytek całemu kościołowi."},{"book":"1 Koryntian","chapter":"14","verse":"13","text":"Niech więc ten, kto ma dar mówienia obcym językiem, prosi Boga również o dar tłumaczenia go."},{"book":"1 Koryntian","chapter":"14","verse":"14","text":"Gdybym bowiem modlił się w niezrozumiałym języku, w duchu wprawdzie wołałbym do Boga, ale mój umysł nic by z tego nie rozumiał."},{"book":"1 Koryntian","chapter":"14","verse":"15","text":"Jak więc powinienem się zachować? Będę się modlił i śpiewał moim duchem, ale także umysłem!"},{"book":"1 Koryntian","chapter":"14","verse":"16","text":"Jak bowiem ktoś może cieszyć się słysząc twoje uwielbienie dla Boga, skoro tego nie rozumie?"},{"book":"1 Koryntian","chapter":"14","verse":"17","text":"Ty co prawda cudownie dziękujesz Bogu, ale inni nie mają z tego żadnego pożytku."},{"book":"1 Koryntian","chapter":"14","verse":"18","text":"Jestem wdzięczny Bogu za to, że mówię obcymi językami lepiej niż wy wszyscy."},{"book":"1 Koryntian","chapter":"14","verse":"19","text":"W czasie wspólnych spotkań wolę jednak powiedzieć w zrozumiały sposób pięć słów, aby w ten sposób czegoś nauczyć innych wierzących, niż wypowiedzieć dziesięć tysięcy słów w jakimś niezrozumiałym języku."},{"book":"1 Koryntian","chapter":"14","verse":"20","text":"Przyjaciele, nie bądźcie dziecinni w waszym sposobie myślenia, ale bądźcie niemowlętami w waszym stosunku do zła—bądźcie niewinni jak one. Bądźcie dojrzali w waszym myśleniu!"},{"book":"1 Koryntian","chapter":"14","verse":"21","text":"W Prawie Mojżesza czytamy:"},{"book":"1 Koryntian","chapter":"14","verse":"22","text":"Widzicie więc, że dar mówienia obcymi językami nie jest znakiem prowadzącym do wiary, lecz do niewiary. Dar proroctwa natomiast, prowadzi ludzi do wiary."},{"book":"1 Koryntian","chapter":"14","verse":"23","text":"Gdybyście się więc razem spotkali i zaczęli mówić obcymi językami, a wtedy weszliby na spotkanie jacyś prości ludzie, to czy nie powiedzą, że oszaleliście?"},{"book":"1 Koryntian","chapter":"14","verse":"24","text":"Ale gdybyście korzystali z daru proroctwa, to słuchający was prości ludzie lub poganie byliby głęboko poruszeni i przekonani o swoim grzechu."},{"book":"1 Koryntian","chapter":"14","verse":"25","text":"Najskrytsze myśli ich serc zostałyby bowiem ujawnione, a oni padliby na twarz, wyznając: „Naprawdę Bóg jest wśród was!”."},{"book":"1 Koryntian","chapter":"14","verse":"26","text":"Jaki z tego wniosek, przyjaciele? Podczas wspólnych spotkań jeden śpiewa, drugi naucza, inny dzieli się objawieniem od Boga, ktoś mówi w obcym języku, a jeszcze inny go tłumaczy—ale wszystko niech służy umacnianiu wiary wierzących."},{"book":"1 Koryntian","chapter":"14","verse":"27","text":"Obcymi językami niech mówią dwie, najwyżej trzy osoby, i to po kolei, a ktoś inny niech je tłumaczy."},{"book":"1 Koryntian","chapter":"14","verse":"28","text":"Gdyby zaś na spotkaniu nie było tłumaczącego, niech milczą. Mogą jedynie w duchu mówić do siebie i do Boga."},{"book":"1 Koryntian","chapter":"14","verse":"29","text":"Jeśli chodzi o proroków, to również niech przemawia dwóch lub trzech, a pozostali niech poddają ich słowa ocenie."},{"book":"1 Koryntian","chapter":"14","verse":"30","text":"Gdyby w trakcie ich przemówienia ktoś inny otrzymał od Boga słowo, pierwszy mówiący niech przerwie."},{"book":"1 Koryntian","chapter":"14","verse":"31","text":"Dzięki temu wszyscy po kolei możecie prorokować, nauczając i zachęcając siebie nawzajem."},{"book":"1 Koryntian","chapter":"14","verse":"32","text":"Prorocy niech panują nad swoim darem i niech dopuszczają do głosu innych wierzących, którzy pragną coś powiedzieć."},{"book":"1 Koryntian","chapter":"14","verse":"33","text":"Bóg kocha bowiem porządek, nie zamieszanie."},{"book":"1 Koryntian","chapter":"14","verse":"34","text":"kobiety mają na spotkaniach milczeć. Nie mogą zabierać głosu, gdyż—jak mówi Prawo—mają okazywać uległość."},{"book":"1 Koryntian","chapter":"14","verse":"35","text":"Jeśli chcą się czegoś dowiedzieć, niech pytają w domu mężów, bo nie wypada, aby kobieta przemawiała podczas zgromadzeń."},{"book":"1 Koryntian","chapter":"14","verse":"36","text":"Czy myślicie, że słowo Boże wyszło na świat od was? Albo czy sądzicie, że dotarło tylko do was?"},{"book":"1 Koryntian","chapter":"14","verse":"37","text":"Kto uważa się za proroka lub obdarzonego innym duchowym darem, niech dobrze zapamięta, że to, co mówię, jest nakazem samego Boga."},{"book":"1 Koryntian","chapter":"14","verse":"38","text":"Kto tego nie uznaje, sam również nie będzie uznany."},{"book":"1 Koryntian","chapter":"14","verse":"39","text":"Zatem, moi przyjaciele, starajcie się o dar prorokowania i nie zabraniajcie mówić obcymi językami."},{"book":"1 Koryntian","chapter":"14","verse":"40","text":"Ale wszystko niech odbywa się godnie i w należytym porządku."}]}