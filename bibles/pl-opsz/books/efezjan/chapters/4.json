{"data":[{"book":"Efezjan","chapter":"4","verse":"1","text":"Jako więzień Pana zachęcam was, abyście żyli w zgodzie z waszym powołaniem."},{"book":"Efezjan","chapter":"4","verse":"2","text":"Bądźcie pokorni, łagodni i cierpliwi. Z miłością znoście nawzajem swoje słabości."},{"book":"Efezjan","chapter":"4","verse":"3","text":"Z oddaniem dbajcie o duchową jedność, zachowując między sobą pokój."},{"book":"Efezjan","chapter":"4","verse":"4","text":"Tworzymy jedno wspólne ciało. Boży Duch jest również jeden i zostaliśmy powołani do jednej wspólnej nadziei."},{"book":"Efezjan","chapter":"4","verse":"5","text":"Jest tylko jeden Pan, jedna wiara, jeden chrzest,"},{"book":"Efezjan","chapter":"4","verse":"6","text":"i jeden wspólny Ojciec nas wszystkich, który panuje nad wszystkimi, działa przez wszystkich i mieszka w nas wszystkich."},{"book":"Efezjan","chapter":"4","verse":"7","text":"A każdy z nas otrzymał od Chrystusa jakiś szczególny dar."},{"book":"Efezjan","chapter":"4","verse":"8","text":"Pismo mówi:"},{"book":"Efezjan","chapter":"4","verse":"9","text":"Czy słowo „wstąpił” nie oznacza, że najpierw musiał zstąpić do otchłani ziemi?"},{"book":"Efezjan","chapter":"4","verse":"10","text":"Tak! Ten, który zstąpił do otchłani, potem wstąpił do nieba, aby napełnić swoją obecnością cały wszechświat."},{"book":"Efezjan","chapter":"4","verse":"11","text":"To właśnie On, Chrystus, ustanowił w kościele apostołów, proroków, ewangelistów oraz pasterzy i nauczycieli."},{"book":"Efezjan","chapter":"4","verse":"12","text":"Ich zadaniem jest przygotowywanie świętych do służby, mającej na celu budowanie ciała Chrystusa—kościoła,"},{"book":"Efezjan","chapter":"4","verse":"13","text":"abyśmy wszyscy osiągnęli całkowitą jedność wiary, w pełni poznali Syna Bożego i stali się doskonali, na wzór Chrystusa."},{"book":"Efezjan","chapter":"4","verse":"14","text":"Nie bądźmy jak dzieci, które łatwo wierzą w fałszywe informacje i ulegają sprytnym kłamstwom przewrotnych ludzi."},{"book":"Efezjan","chapter":"4","verse":"15","text":"Zamiast tego, z miłością mówmy sobie prawdę i coraz bardziej upodabniajmy się do Chrystusa, który jest Głową swojego ciała—kościoła."},{"book":"Efezjan","chapter":"4","verse":"16","text":"Dzięki Niemu całe to ciało jest doskonale połączone w jedną całość, a każda jego część we właściwy sobie sposób służy innym, tak że cały organizm coraz bardziej się rozwija i rośnie w miłości."},{"book":"Efezjan","chapter":"4","verse":"17","text":"Dlatego też ostrzegam was w imieniu Pana: Nie postępujcie jak niemądrzy poganie!"},{"book":"Efezjan","chapter":"4","verse":"18","text":"Ich umysły są bowiem pogrążone w ciemności i dlatego nie mają oni nic wspólnego z życiem dla Boga. Jest to spowodowane ich niewiedzą i twardym sercem."},{"book":"Efezjan","chapter":"4","verse":"19","text":"Ludzie ci znieczulili swoje sumienie i rzucili się w wir wszelkiego rodzaju nieczystości i rozwiązłości."},{"book":"Efezjan","chapter":"4","verse":"20","text":"Wy jednak nie tego nauczyliście się od Chrystusa."},{"book":"Efezjan","chapter":"4","verse":"21","text":"Skoro usłyszeliście o Nim i poznaliście Jego prawdę,"},{"book":"Efezjan","chapter":"4","verse":"22","text":"to wiecie, że musicie porzucić dawne, grzeszne życie, zepsute z powodu zwodniczych pragnień."},{"book":"Efezjan","chapter":"4","verse":"23","text":"Macie również poddać się Duchowi Świętemu, aby nieustannie zmieniał wasz sposób myślenia."},{"book":"Efezjan","chapter":"4","verse":"24","text":"Stawajcie się nowymi ludźmi, prawymi i świętymi, stworzonymi na obraz Boga."},{"book":"Efezjan","chapter":"4","verse":"25","text":"Dlatego odrzućcie kłamstwo i mówcie sobie nawzajem prawdę—należycie przecież do jednego ciała!"},{"book":"Efezjan","chapter":"4","verse":"26","text":"Wyrażajcie swój gniew, ale nie pozwalajcie, aby prowadził was do grzechu. A jeśli tak się stanie, rozwiążcie problem jeszcze przed zachodem słońca,"},{"book":"Efezjan","chapter":"4","verse":"27","text":"aby nie dawać diabłu okazji do działania."},{"book":"Efezjan","chapter":"4","verse":"28","text":"Kto dotychczas kradł, niech teraz przestanie. Niech się weźmie do uczciwej pracy, aby dzięki zarobionym pieniądzom mógł pomagać potrzebującym."},{"book":"Efezjan","chapter":"4","verse":"29","text":"Niech z waszych ust nie wychodzi żadne złe słowo, ale tylko dobre—umacniające innych w wierze lub pomagające im w ich problemach."},{"book":"Efezjan","chapter":"4","verse":"30","text":"Nie zasmucajcie swoim życiem Ducha Świętego, którym Bóg opieczętował was, gwarantując wam w ten sposób zbawienie."},{"book":"Efezjan","chapter":"4","verse":"31","text":"Usuńcie spośród siebie wszelkie zgorzknienie, gwałtowne reakcje, gniew, krzyk i ostre słowa. Odrzućcie także złość."},{"book":"Efezjan","chapter":"4","verse":"32","text":"Bądźcie wobec siebie łagodni i współczujący. Przebaczajcie sobie nawzajem, tak jak Bóg—ze względu na Chrystusa—przebaczył wam."}]}