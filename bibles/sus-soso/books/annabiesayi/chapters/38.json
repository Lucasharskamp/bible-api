{"data":[{"book":"Annabi Esayi","chapter":"38","verse":"1","text":"Na lɔxɔɛe mangɛ Xesekiya naxa fura a ɲaaxi ra. A gbe mu nu luxi a xa faxa. Amosu xa di Annabi Esayi naxa siga a yire, a a fala a bɛ, Alatala yi nan masenxi, «I xa yaamarie fi i xa mixie ma, barima i na faxafe nɛ yi ki, i mu kisima yi fure ma.»"},{"book":"Annabi Esayi","chapter":"38","verse":"2","text":"Xesekiya naxa a yatagi mafindi banxi xalɛ ma, a Alatala maxandi, a naxɛ,"},{"book":"Annabi Esayi","chapter":"38","verse":"3","text":"«Alatala, yandi hinnɛ n na, i a kolon n nan ɲɛrɛxi nɛ kira tinxinxi nan xɔn ma n ma duniɲɛigiri kui n bɔɲɛ fiixɛ ra. N mu i matandi, n mu gbilen i waxɔnfe fɔxɔ ra.» Xesekiya naxa wa ki fanyi ra."},{"book":"Annabi Esayi","chapter":"38","verse":"4","text":"Annabi Esayi mu nu gɛxi minide mangɛ banxi tɛtɛ kui, Alatala man naxa a masen a bɛ, a naxɛ,"},{"book":"Annabi Esayi","chapter":"38","verse":"5","text":"«Gbilen i xa sa a fala n ma ɲama yarerati Xesekiya bɛ, i benba Dawuda Marigi Alatala yi nan masenxi, ‹N bara i xa maxandi mɛ, n bara i yaye to. N i yalanma nɛ, a xi saxan nde. N ɲɛ fu nun suuli sama nɛ i xa simaya xun ma."},{"book":"Annabi Esayi","chapter":"38","verse":"6","text":"N i tan nun yi taa ratangama nɛ Asiriya mangɛ ma. N yi taa makantama nɛ n ma konyi Dawuda xa fe ra.›»"},{"book":"Annabi Esayi","chapter":"38","verse":"7","text":"Annabi Esayi naxa a yaabi, «Yi nan findima Alatala xa tɔnxuma ra i bɛ, alako i xa a kolon a Alatala a xa masenyi rakamalima nɛ."},{"book":"Annabi Esayi","chapter":"38","verse":"8","text":"Ala naxɛ, ‹N a niyama nɛ soge niini xa gbilen a xanbi xanbi ma dɔxɔ fu Axasi tede ma.›» Na tɛmui, soge niini naxa magbilen a xanbi xanbi ma dɔxɔ fu a goroxi ki naxɛ."},{"book":"Annabi Esayi","chapter":"38","verse":"9","text":"Yudaya mangɛ Xesekiya xa bɛɛti nan ya, a naxan sɛbɛxi a to yalan a xa fure ma:"},{"book":"Annabi Esayi","chapter":"38","verse":"10","text":"N nu a fala nɛ nu,"},{"book":"Annabi Esayi","chapter":"38","verse":"11","text":"N man nu a fala nɛ nu,"},{"book":"Annabi Esayi","chapter":"38","verse":"12","text":"N ma lingira bara tongo n xun,"},{"book":"Annabi Esayi","chapter":"38","verse":"13","text":"N naxa mamɛ ti han gɛɛsɛgɛ,"},{"book":"Annabi Esayi","chapter":"38","verse":"14","text":"N nu n xui xurudi raminima nɛ alɔ debelin xɔni,"},{"book":"Annabi Esayi","chapter":"38","verse":"15","text":"«N nɔma na tagi rabade di?"},{"book":"Annabi Esayi","chapter":"38","verse":"16","text":"N Marigi, ibunadama kisima na ki nɛ."},{"book":"Annabi Esayi","chapter":"38","verse":"17","text":"I bara n mali na tɔɔrɛ kui."},{"book":"Annabi Esayi","chapter":"38","verse":"18","text":"I a kolon a n ma gaburi mu findima matɔxɔɛ ra i bɛ,"},{"book":"Annabi Esayi","chapter":"38","verse":"19","text":"Mixi ɲiɲɛ nan i matɔxɔma, alɔ n na i matɔxɔfe ki naxɛ to lɔxɔɛ."},{"book":"Annabi Esayi","chapter":"38","verse":"20","text":"Alatala bara n nakisi."},{"book":"Annabi Esayi","chapter":"38","verse":"21","text":"Annabi Esayi nu bara a fala, a e xa fa xɔrɛ bogi yailan, e a fatu mangɛ Xesekiya xa fi ma, alako a xa yalan."},{"book":"Annabi Esayi","chapter":"38","verse":"22","text":"Xesekiya nu bara a yaabi, «Tɔnxuma mundun a niyama n xa a kolon n man nɔma tede Alatala xa hɔrɔmɔbanxi?»"}]}