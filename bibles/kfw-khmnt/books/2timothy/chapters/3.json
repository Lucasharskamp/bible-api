{"data":[{"book":"2 Timothy","chapter":"3","verse":"1","text":"Ajuohekna sik nikhuo ngai khanchu intakthei pha la-esik eii tihi ngaidonro."},{"book":"2 Timothy","chapter":"3","verse":"2","text":"Mi ngai'n intheinuo sik, saak-inraam, in-or, khat-um atheinuo ah inriltha, miminjakna, nulepa chongkajuimak, thopiman kajetmak, biaklam kajuimak;"},{"book":"2 Timothy","chapter":"3","verse":"3","text":"inmani mi minriang kajetmak, riangwai kajetmak mikarilse, insuol-inseii halli chikaom in-esik eii; inmani'n akatha kha inmatirsik eii;"},{"book":"2 Timothy","chapter":"3","verse":"4","text":"kathamak palaak katho, chuon ka-uoimak, halli in-or khan kasip in esik eii; Pathian neek-ah taksa hoina khan kheella kamanuom;"},{"book":"2 Timothy","chapter":"3","verse":"5","text":"halli tuol tiangnga eini biaklam kajui omchan katho, takkha khawa inthiangtak ranak khachu inmani'n kazootmak inlahong omsik eii. Hiwa ka-ang mi ngaidiangnga inphut taandelro."},{"book":"2 Timothy","chapter":"3","verse":"6","text":"Inmani lekkhat in mi ngai inna inluut-ah manuomna rakip in ruoinarei iruoijei halli inleitho manu ngai'n minpoongnga kaom akasuol numeisa ngai insurra inlei-ompui,"},{"book":"2 Timothy","chapter":"3","verse":"7","text":"numeisa ngai'n akadik kha apha rakip-ah jetnasik inleitho takkha akadik kha supjet leijet matormu."},{"book":"2 Timothy","chapter":"3","verse":"8","text":"Jannes le Jambres in Moses diang inzoot makthei angnga, malung kaziingjei khat-um ngamna jarra kasuoljei hiwa mi ngai innum akadik kha zootmu, Suok 7:11"},{"book":"2 Timothy","chapter":"3","verse":"9","text":"Takkha Jannes le Jambres chungnga kasuok angnga, mi rakip in angtuk inmani inmome tikha inlamusik eii. Inmani akalaak simator nunu."},{"book":"2 Timothy","chapter":"3","verse":"10","text":"Takkha nangchu karingkhuo ah kingaidon, kaomchan, halli kanaminchuna ngaikha naheijuijei; halli ka-inngamna, kakhaang raatna, kaminriangna, kadei raatna,"},{"book":"2 Timothy","chapter":"3","verse":"11","text":"kei kapoongna khat-um karaalna ngaikha naheimujei. Antioch ah, Iconiumma, Lystra ah chikaom poongna kei'n kiheidei, omchan kasuok rakip nang in najet! Takkha khawa ngai rakip ah inphut Pumi'n kei anasanjei."},{"book":"2 Timothy","chapter":"3","verse":"12","text":"Christa Jisu le inruoiya inchunna suungnga pathian ringkhuo ah karing kamanuom mi rakip poongraal inmusik eii."},{"book":"2 Timothy","chapter":"3","verse":"13","text":"halli mi kathamak ngaile katha omchan katho ngaikhan inmani maleisei intho inta halli mileiilak ngai kha-um maleisei inminthosik eii, akase in ena-ah inphut kheella kase in esik eii."},{"book":"2 Timothy","chapter":"3","verse":"14","text":"Takkha nangsik achu, akatuun kha nalei inchu jei halli na-inngamna khan kacheet-ah omtaro. Ajarchu nakaru ngai kha tu ngai in-eme nang in najetjei;"},{"book":"2 Timothy","chapter":"3","verse":"15","text":"halli nasiinlaiya inphut singna kanape mator Christa Jisu ngamna jarra sanminringna katung nakaruoi Chong Inthiang nijetjei kha nang in ngaidonro."},{"book":"2 Timothy","chapter":"3","verse":"16","text":"Ajarchu Chong inthiang rakip hi Pathian phuuksaan khanna eii, akatuun kha minchunasik, akamasial kha rakooknasik, akatuunmak kha mintuunnasik, halli akadik ringkhuo minchuna jarra nemna kaom kha eii."},{"book":"2 Timothy","chapter":"3","verse":"17","text":"Khawajarra Pathian sepa katho mi khan chuon katha rakip thonasik ah rahoi kasuok khat-um puikatung enasik kha eii."}]}