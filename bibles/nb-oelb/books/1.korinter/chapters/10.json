{"data":[{"book":"1. Korinter","chapter":"10","verse":"1","text":"Når det gjelder avgudsdyrkelse må jeg minne dere, kjære søsken, om det som skjedde med Israels folk da de var i ørkenen. Gud staket ut veien ved å sende en sky som fulgte dem og han lot alle gå gjennom Rødehavet."},{"book":"1. Korinter","chapter":"10","verse":"2","text":"Alle ble knyttet til Moses gjennom sin erfaring med skyen og havet. Billedlig talt ble de alle døpt til fellesskap med Moses gjennom skyen og havet."},{"book":"1. Korinter","chapter":"10","verse":"3","text":"Alle spiste av den maten som kom ned fra himmelen,"},{"book":"1. Korinter","chapter":"10","verse":"4","text":"Alle drakk av det vannet som på en overnaturlig måte kom ut av fjellet. Dette skjedde flere ganger, akkurat som om fjellet gikk sammen med dem. Dette fjellet er et symbol for Kristus, som går sammen med dere."},{"book":"1. Korinter","chapter":"10","verse":"5","text":"Gud var misfornøyd med de fleste av Israels folk, og derfor lot han dem dø i ørkenen."},{"book":"1. Korinter","chapter":"10","verse":"6","text":"Ja, alt det som skjedde Israels folk, er eksempler som advarer oss mot å bli lokket av det onde, slik som de ble lokket i uføret."},{"book":"1. Korinter","chapter":"10","verse":"7","text":"Ikke delta i avgudsdyrkelse slik som mange av dem gjorde. Det står i Skriften: ”Folket slo seg ned for å spise av offerkjøttet og drikke. Etterpå reiste de seg for å danse for avguden.”"},{"book":"1. Korinter","chapter":"10","verse":"8","text":"Vi må heller ikke hengi oss til seksuell løssluppenhet som mange gjorde, noe som førte til at Gud drepte 23 000 personer på en eneste dag."},{"book":"1. Korinter","chapter":"10","verse":"9","text":"Vi må heller ikke sette Herren på prøve som mange av de gjorde, noe som førte til at de ble drept av slangebitt."},{"book":"1. Korinter","chapter":"10","verse":"10","text":"Vi må heller ikke klage og gjøre opprør mot Gud som mange av dem gjorde, noe som førte til at de ble drept av den ødeleggende engelen."},{"book":"1. Korinter","chapter":"10","verse":"11","text":"Alt det som skjedde med Israels folk, er som sagt advarende eksempler. De ble skrevet ned for å hjelpe oss som lever i denne tiden da verden går mot slutten."},{"book":"1. Korinter","chapter":"10","verse":"12","text":"Innbill deg ikke at nettopp du aldri kommer til å falle for en fristelse, men pass på at du ikke synder."},{"book":"1. Korinter","chapter":"10","verse":"13","text":"Til dere som allerede kjenner dere fristet, vil jeg si at dere ikke er utsatt for verre fristelser enn andre mennesker. Gud skal hjelpe dere slik at dere klarer å stå imot fristelsene. Det har han lovet. Hver gang dere kjenner dere fristet, vil Gud vise en utvei slik at dere ikke behøver å falle."},{"book":"1. Korinter","chapter":"10","verse":"14","text":"Hold dere altså borte fra avgudsdyrkelse, kjære venner."},{"book":"1. Korinter","chapter":"10","verse":"15","text":"Dere er jo forstandige mennesker. Avgjør selv om det jeg nå vil si, er sant."},{"book":"1. Korinter","chapter":"10","verse":"16","text":"Når vi feirer minnet om at Kristus døde for oss, og takker Gud for begeret med vin, har vi ikke da fellesskap med Kristus, han som ofret sitt blod for oss? Når vi bryter brødet, har vi ikke da fellesskap med Kristus, han som lot kroppen sin bli brutt i stykker for oss?"},{"book":"1. Korinter","chapter":"10","verse":"17","text":"Det at vi alle spiser fra ett og samme brød som har blitt brukket i biter, er et symbol for fellesskapet mellom de troende som utgjør kroppen til Kristus."},{"book":"1. Korinter","chapter":"10","verse":"18","text":"Tenk også på Israels folk. Når de spiser av det som blir ofret på alteret, får de ikke da fellesskap med Gud og hverandre?"},{"book":"1. Korinter","chapter":"10","verse":"19-20","text":"Hva vil jeg nå si med dette? At de som ofrer til avguder får fellesskap med avgudene? Nei, slett ikke! En avgud er bare et dødt avgudsbilde. Kjøtt som er ofret til avguder, er bare vanlig kjøtt. Når disse personene ofrer, ofrer de til onde ånder og får fellesskap med dem. Jeg vil at dere skal holde dere til Gud, og ikke ha fellesskap med onde ånder."},{"book":"1. Korinter","chapter":"10","verse":"21","text":"Dere kan ikke i det ene øyeblikket delta i et måltid der dere feirer minnet om den døden som Herren Jesus led, for så i neste øyeblikk å delta i et måltid der dere hyller onde ånder. Dere må velge hvem dere vil ha fellesskap med!"},{"book":"1. Korinter","chapter":"10","verse":"22","text":"Eller våger dere å utfordre Herren Gud slik som Israels folk gjorde? Tror dere at vi mennesker er større en ham?"},{"book":"1. Korinter","chapter":"10","verse":"23","text":"Noen av dere sier altså: ”Den som er fri, kan gjøre som han vil.” Tenk heller på at alt ikke er bra for oss mennesker. Den som hevder at han er fri og kan gjøre som han vil, løper en stor risiko for å ødelegge troen hos andre."},{"book":"1. Korinter","chapter":"10","verse":"24","text":"Slutt derfor å bare tenke på dere selv, og forsøk heller å gjøre det som er best for andre."},{"book":"1. Korinter","chapter":"10","verse":"25","text":"Når det gjelder kjøtt, skal dere holde dere til følgende regel: Dere kan spise alt som blir solgt i kjøttbutikken. Dere behøver ikke å bekymre dere for om det er ofret til noen avgud."},{"book":"1. Korinter","chapter":"10","verse":"26","text":"Det står i Skriften: ”Hele jorden og alt som finnes på den, tilhører Herren.”"},{"book":"1. Korinter","chapter":"10","verse":"27","text":"Blir dere bedt hjem til noen som ikke tror på Kristus, behøver dere ikke å bekymre dere for å svare ja. Dere kan spise alt som blir servert for dere uten å spørre om det har blir ofret til noen avgud."},{"book":"1. Korinter","chapter":"10","verse":"28","text":"Dersom noen advarer dere og sier: ”Dette er offerkjøtt”, da skal dere ikke spise. Dersom dere spiser, kan den personen tro at dere mener det er tillatt å hylle en avgud."},{"book":"1. Korinter","chapter":"10","verse":"29","text":"Det er ikke for deres egen samvittighets skyld dere skal la være, men for den andres. Kanskje du protesterer og sier: ”Hvorfor skal jeg gi opp min frihet bare fordi en person sier at den troende ikke kan spise offerkjøtt?"},{"book":"1. Korinter","chapter":"10","verse":"30","text":"Det rekker vel med at jeg takker Gud for maten og viser at den kommer fra ham. Da kan vel ingen klage?”"},{"book":"1. Korinter","chapter":"10","verse":"31","text":"Mitt svar er: Hva dere enn gjør, skal dere gjøre det til Guds ære. Det gjelder også når dere spiser eller drikker."},{"book":"1. Korinter","chapter":"10","verse":"32","text":"Lokk derfor aldri en person til å gjøre det som er ondt, det være seg om det er jøde, greker eller en som tilhører Guds menighet."},{"book":"1. Korinter","chapter":"10","verse":"33","text":"Selv forsøker jeg på alle måter å ta hensyn til alle. Jeg gjør ikke det som er best for meg selv, men tenker på andre slik at de også kan begynne å tro på Kristus og bli frelst. Følg derfor mitt eksempel, på samme måte som jeg følger Kristus sitt eksempel."}]}