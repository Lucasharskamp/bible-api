{"data":[{"book":"Heberu","chapter":"3","verse":"1","text":"Nítorí náà ẹ̀yin ará mímọ́, alábápín ìpè ọ̀run, ẹ gba ti aposteli àti olórí àlùfáà ìjẹ́wọ́ wa rò, àní Jesu;"},{"book":"Heberu","chapter":"3","verse":"2","text":"ẹni tí o ṣe olóòtítọ́ si ẹni tí ó yàn án, bí Mose pẹ̀lú tí ṣe olóòtítọ́ nínú iṣẹ́ rẹ̀ gbogbo nínú ilé Ọlọ́run."},{"book":"Heberu","chapter":"3","verse":"3","text":"Nítorí a ka ọkùnrin yìí ni yíyẹ sí ògo ju Mose lọ níwọ̀n bí ẹni tí ó kọ́ ilé ti lọ́lá ju ilé lọ."},{"book":"Heberu","chapter":"3","verse":"4","text":"Láti ọwọ́ ènìyàn kan ni a sá à ti kọ́ olúkúlùkù ilé; ṣùgbọ́n ẹni tí ó kọ́ ohun gbogbo ni Ọlọ́run."},{"book":"Heberu","chapter":"3","verse":"5","text":"Mose nítòótọ́ sì ṣe olóòtítọ́ nínú gbogbo iṣẹ́ rẹ̀ nínú ilé Ọlọ́run, bí ìránṣẹ́, fún ẹ̀rí ohun tí a ó sọ̀rọ̀ wọ́n ní ìgbà ìkẹyìn."},{"book":"Heberu","chapter":"3","verse":"6","text":"Ṣùgbọ́n Kristi jẹ́ olóòtítọ́ gẹ́gẹ́ bí ọmọ lórí ilé Ọlọ́run; ilé ẹni tí àwa jẹ́, bí àwa bá gbẹ́kẹ̀lé e, tí a sì di ìṣògo ìrètí wa mu ṣinṣin títí dé òpin."},{"book":"Heberu","chapter":"3","verse":"7","text":"Nítorí náà gẹ́gẹ́ bi Ẹ̀mí Mímọ́ tí wí:"},{"book":"Heberu","chapter":"3","verse":"8","text":"ẹ má ṣe sé ọkàn yín le,"},{"book":"Heberu","chapter":"3","verse":"9","text":"níbi tí àwọn baba yín ti dán mi wò,"},{"book":"Heberu","chapter":"3","verse":"10","text":"Nítorí náà a mú inú bí mi si ìran náà,"},{"book":"Heberu","chapter":"3","verse":"11","text":"Bí mo tí búra nínú ìbínú mi,"},{"book":"Heberu","chapter":"3","verse":"12","text":"Ẹ kíyèsára, ará, kí ọkàn búburú ti àìgbàgbọ́ má ṣe wà nínú ẹnikẹ́ni yín, ní lílọ kúrò lọ́dọ̀ Ọlọ́run alààyè."},{"book":"Heberu","chapter":"3","verse":"13","text":"Ṣùgbọ́n ẹ máa gba ara yín ní ìyànjú ní ojoojúmọ́, níwọ̀n ìgbà tí a bá ń pè ní “Òní,” kí a má ba à sé ọkàn ẹnikẹ́ni nínú yín le nípa ẹ̀tàn ẹ̀ṣẹ̀."},{"book":"Heberu","chapter":"3","verse":"14","text":"Nítorí àwa di alábápín pẹ̀lú Kristi, bí àwa bá di ìpilẹ̀ṣẹ̀ ìgbẹ́kẹ̀lé wa mú ṣinṣin títí dé òpin."},{"book":"Heberu","chapter":"3","verse":"15","text":"Nígbà tí a ń wí pé,"},{"book":"Heberu","chapter":"3","verse":"16","text":"Àwọn ta ni ó gbọ́ tí ó sì tún ṣọ̀tẹ̀? Kì í ha ṣe gbogbo àwọn tí o jáde kúrò ní Ejibiti ní abẹ́ àkóso Mose?"},{"book":"Heberu","chapter":"3","verse":"17","text":"Àwọn ta ni ó sì bínú sí fún ogójì ọdún? Kì í ha ṣe sí àwọn tí ó dẹ́ṣẹ̀, òkú àwọn tí ó sùn ní aginjù?"},{"book":"Heberu","chapter":"3","verse":"18","text":"Àwọn wo ni ó búra fún pé wọn kì yóò wọ inú ìsinmi òun, bí kò ṣe fún àwọn tí ó ṣe àìgbọ́ràn?"},{"book":"Heberu","chapter":"3","verse":"19","text":"Àwa sì rí i pé wọn kò lè wọ inú rẹ̀ nítorí àìgbàgbọ́."}]}