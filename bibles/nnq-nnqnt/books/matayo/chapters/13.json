{"data":[{"book":"Matayo","chapter":"13","verse":"1","text":"Lichoba ulyo, Yesu ngaboka panyumba jenie, ngajenda kutama umbwega ji lilaba."},{"book":"Matayo","chapter":"13","verse":"2","text":"Ikuta ya bandu ngintindila mpaka Yesu ngaombe muntumbwi ngatama. Bandu boa bakajema umbwega ji lilaba,"},{"book":"Matayo","chapter":"13","verse":"3","text":"penia Yesu ngabalenge malobe majingi kukulandanikia."},{"book":"Matayo","chapter":"13","verse":"4","text":"Pakiba akamicha mbeju, yenge ngitola pandela, ijuni ngiika ngionyola."},{"book":"Matayo","chapter":"13","verse":"5","text":"Yenge ngitola pamaganga pangabe nu lutope lujingi. Ngimalika chokwe magambu lutope lukiba lujingije."},{"book":"Matayo","chapter":"13","verse":"6","text":"Lumu pulubala ngijoma, na magambu mikega jakwe jikiba janga makakala, ngilembuka."},{"book":"Matayo","chapter":"13","verse":"7","text":"Yenge ngitola pimikongo jamiba, na miba ngikola nu kuibalakia."},{"book":"Matayo","chapter":"13","verse":"8","text":"Yenge ngitola pulutope lwa mbone, ngimalika na ngipambika muno, yenge mbonje mia jimwe, yenge sitini na yenge salasini."},{"book":"Matayo","chapter":"13","verse":"9","text":"Na juna machikilo ajoe!”"},{"book":"Matayo","chapter":"13","verse":"10","text":"Akinapunji bakwe ngabannyendelela, ngabankonya, “Mbona mwe nnonge na bandu kukulandanakia?”"},{"book":"Matayo","chapter":"13","verse":"11","text":"Yesu ngabajanga, “Mangwetomwe nkweti upeele gu kumanya chili ji kingwana chu kumbengu, nambu angwetwa bakwetije.”"},{"book":"Matayo","chapter":"13","verse":"12","text":"Magambu mundu juna kilebe majonjekeigwa, nambu jwanga kola kilebe, na chache kichoko cha kweti kipakutoligwa."},{"book":"Matayo","chapter":"13","verse":"13","text":"Nganonge nabo ku kulandanakia, kwa magambu babi kulola nambu kuibonaje, babi kupenekia nambu kujoaje nu kumanyaje."},{"book":"Matayo","chapter":"13","verse":"14","text":"Kwabe galenganile agalenga nnondoli Isaya,"},{"book":"Matayo","chapter":"13","verse":"15","text":"Magambu malango ga bandu bamba gapunganikwe,"},{"book":"Matayo","chapter":"13","verse":"16","text":"Yesu ngalenga kabele, “Nambu mbaya mangweto, gambu mio ginu gabikulola na machikilo ginu gabikujoa."},{"book":"Matayo","chapter":"13","verse":"17","text":"Nannenge kweli, akalondoli ba Nnoongo na bandu bambone ajingi bapaile kugabona gamagabona, bakagabonaje, nu kugajoa gamagajoa, bakagajoaje."},{"book":"Matayo","chapter":"13","verse":"18","text":"“Mangweto mpenakiange na mikibole kulandanakia kwa mpandi."},{"book":"Matayo","chapter":"13","verse":"19","text":"Mundu ojwajoa nhwalo gu Kingwana cha Nnoongo nu kuumanyaje, ngatela na mbeju eitoi pandela, Mmaja kuika nu kuboya chikipandigwe mumwojo gwa mundu jwenio."},{"book":"Matayo","chapter":"13","verse":"20","text":"Mbeju ipandigwe pamaganga andi mundu ojwajoa lilobe lya Nnoongo kulipokela chokwe nu kuala mwojo."},{"book":"Matayo","chapter":"13","verse":"21","text":"Nambu kolaje ngega nkati jakwe, aijendekea kuliagabala lilobe lyene kingobu tu, kingobu chu kulaga ni michwembo apajipitila magambu ga lilobe lyene, kuotwaje kujendekea."},{"book":"Matayo","chapter":"13","verse":"22","text":"Mbeju eitoi panakati ja miba andi mundu ojwajoa lilobe lyene, nambu kwa mbwele ja dunia na uloi kupala kulilimbalakia lilobe lyenie na jwenio kujendekeaje kulikengama."},{"book":"Matayo","chapter":"13","verse":"23","text":"Mbeju eipandigwe pulutope lwa mbone andi mundu ojwajoa lilobe lyenie na kulimanya, nu kupambika ngokwa, bange mya na bange sitini na bange salasini.”"},{"book":"Matayo","chapter":"13","verse":"24","text":"Yesu ngabalenge bandu kulandanakia konge, “Kingwana chu kumbengu kilandine yene. Mundu ojwapandite mbeju yambone munng'onda gwakwe."},{"book":"Matayo","chapter":"13","verse":"25","text":"Nambu bandu pabakiba lugono, nngondwa jwakwe ngaika nukupanda manyai panakati ja ngano, nukujabula."},{"book":"Matayo","chapter":"13","verse":"26","text":"Mbeju pimalika nu kutumbu kubeula manyai ngagatumbu kubonekana."},{"book":"Matayo","chapter":"13","verse":"27","text":"Akapakachi ba nkola nng'onda ngabannyendelela, nu kunnenge, ‘Angwana, mbemelela makapanda mbeju ya mbone munng'onda gwinu. Lele manyai gaboka koo?’"},{"book":"Matayo","chapter":"13","verse":"28","text":"Jwenio ngabajanga, ‘Nngondwa nga ojwatei yenie’. Akapakachi bakwe ngabankonya, ‘Bo, mpaile tujende takagajikule?’"},{"book":"Matayo","chapter":"13","verse":"29","text":"Jwombe ngabajanga, ‘Ije, makatenda yeneje mannyikula manyai pamwe na ngano."},{"book":"Matayo","chapter":"13","verse":"30","text":"Magaleke gakole pamwe mpaka pagapakuika mauno. Kingobu chenie nailengala akauni, nkongolange oti manyai ntabe makendeka nu kupamba mwoto. Nambu ngano nkongolange makabeke mikikokwe chango.’”"},{"book":"Matayo","chapter":"13","verse":"31","text":"Yesu ngabalengela bandu kulandanakia konge, “Kingwana cha kumbengu kilandine yene. Mundu ngapanda mbeju njokonjoko, munng'onda gwakwe."},{"book":"Matayo","chapter":"13","verse":"32","text":"Yenie ibi mbonji njokonjoko kupeta mbeju yoa, nambu anda imalike iba ngolongwa kupeta ipandwa yoa. Ukola nukube nkongo nkolongwa ni ijuni yu kunani kuika kuchenga mihui mundambi yakwe.”"},{"book":"Matayo","chapter":"13","verse":"33","text":"Yesu ngabalengela kulandanakia konge, “Kingwana cha kumbengu kilandine yene. Amama bamwe abatoi amila ngabatindagana na madebe mabele na nusu ga unga, penia unga gwoa ngutupa.”"},{"book":"Matayo","chapter":"13","verse":"34","text":"Yesu ngabalenge bandu genia goa kukulandanakia. Alongije chachoa panga landanakia."},{"book":"Matayo","chapter":"13","verse":"35","text":"Ibe ilenganile na lilobe lyalenga Nnondoli jwa Nnoongo."},{"book":"Matayo","chapter":"13","verse":"36","text":"Penia Yesu ngatabuka bandu bala, ngajingi unyumba. Akinapunji bakwe ngabannyendelela ngabannengela, “Mutulandulile kulandanakia kwa manyai munng'onda.”"},{"book":"Matayo","chapter":"13","verse":"37","text":"Yesu ngabajanga, “Mpandi jwa mbeju ya mbone nga Mwana jwa Mundu."},{"book":"Matayo","chapter":"13","verse":"38","text":"Nng'onda gola nga dunia. Mbeju ya mbone nga bandu ababi ba Kingwana cha Nnoongo nga chabe. Nambu manyai nga bandu bi Mmaja."},{"book":"Matayo","chapter":"13","verse":"39","text":"Nngondwa ojwapandita manyai gala nga Mmaja. Mauno nga kupela kwa ile yoa na akauni nga akapakachi ba Nnoongo."},{"book":"Matayo","chapter":"13","verse":"40","text":"Andi yene manyai apagakonjaligwa nu kugapamba mwoto, ngapaipa kube lichoba lya kiama."},{"book":"Matayo","chapter":"13","verse":"41","text":"Mwana jwa Mundu mabakinga Akapakachi bakwe kuboka kumbengu bakongalange bandu kuboka mukingwana chakwe boa abajambukia ilebe ibaja, na boa abakamu mabaja,"},{"book":"Matayo","chapter":"13","verse":"42","text":"na kalekela pilibomba lya mwoto kwenio bapakuguta nu kuyaga mino."},{"book":"Matayo","chapter":"13","verse":"43","text":"Penia bandu bambone bala bapakung'ala andi lichoba mukingwana cha Awawa mundu. Juna machikilo ajoe."},{"book":"Matayo","chapter":"13","verse":"44","text":"“Kingwana chu kumbengu kilandine yene. Mundu jumwe ngaibona jaabu, ngaiya kabele. Ngaala mwojo muno, ngajenda kuucha ilebe yakwe yoa eyakiba nayo, ngajenda kuemela nng'onda gwenio."},{"book":"Matayo","chapter":"13","verse":"45","text":"“Kabe Kingwana chu kumbengu kilandine yene mundu ojwapalapala lulu."},{"book":"Matayo","chapter":"13","verse":"46","text":"Papata lulu jimwe ja mbone muno, ngajenda kuucha ilebe yoa eyakweti, ngaemela lulu jene."},{"book":"Matayo","chapter":"13","verse":"47","text":"“Kabe, Kingwana cha kumbengu kilandine yene. Akakoki bange balekile lipelele mulilaba, ngilijonja yamaki ya aina ndu."},{"book":"Matayo","chapter":"13","verse":"48","text":"Pilitwelela, ngabaliuta pajomo ngabatama, kuchagula yamaki yambone ngababekanga mulipakacha yabe, yangambone ngabailekela."},{"book":"Matayo","chapter":"13","verse":"49","text":"Paipakube lichoba lya kiama, akapakachi ba kumbengu bapitilanga babagana akabaja na bambone,"},{"book":"Matayo","chapter":"13","verse":"50","text":"Na kalekela pamwoto bandu akabaja, kwenio bapakuguta nu kuyaga mino.”"},{"book":"Matayo","chapter":"13","verse":"51","text":"Yesu ngakonya, “Bo, magamanyi genia?” Ngabajeketelanga, “Elo.”"},{"book":"Matayo","chapter":"13","verse":"52","text":"Jwombe ngabalenge, “Aboli ba Malagilo ga Musa ababe napunji bi Kingwana chu kumbengu balandine na nkola nyumba ojwapiya munkoba gwakwe ilebe igona na iyono.”"},{"book":"Matayo","chapter":"13","verse":"53","text":"Yesu pajomola kulenga kulandanakia kwenio ngaboka paali penia,"},{"book":"Matayo","chapter":"13","verse":"54","text":"ngabuja kachakwe. Kwenio ngabe bakabolanga bandu munyumba jabe ja kugongalela mpaka ngabaomongwa, ngabalenga. “Jwenio apatite ko malango aga? Na apatite ko makakala ga ukamula ikobo?"},{"book":"Matayo","chapter":"13","verse":"55","text":"Bo, ojo mwana jwa pundi chalamala joje? Bo, amamundu Amaliamu na akakaka mundu acha Yakobo na Yusufu na simoni na Yuda?"},{"book":"Matayo","chapter":"13","verse":"56","text":"Bo, akalombo mundu babilingiteje upamba na twenga? Lele, apatite ko genia goa?”"},{"book":"Matayo","chapter":"13","verse":"57","text":"Ngababe na mbwele nakwe."},{"book":"Matayo","chapter":"13","verse":"58","text":"Nayene penia alaiteje ikobo ijingi kwa magambu gwangaamini gwabe."}]}