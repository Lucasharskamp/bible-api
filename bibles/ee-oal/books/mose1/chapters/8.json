{"data":[{"book":"Mose 1","chapter":"8","verse":"1","text":"Mawu meŋlɔ Noa kple lã siwo katã nɔ aɖakaʋu la me be o. Ena ya aɖe ƒo to tsi la dzi, eye tsiɖɔɖɔ la de asi miemie me,"},{"book":"Mose 1","chapter":"8","verse":"2","text":"elabena tsi si ŋɔ tso tome la nu tso, eye tsidzadza la ke."},{"book":"Mose 1","chapter":"8","verse":"3","text":"Tsi la de asi miemie me vivivi le anyigba dzi. Le ŋkeke alafa ɖeka blaatɔ̃lia ƒe nuwuwu la, tsi la mie keŋ,"},{"book":"Mose 1","chapter":"8","verse":"4","text":"eye le ɣleti adrelia ƒe ŋkeke wuiadrelia gbe la, aɖakaʋu la va tɔ ɖe Ararat toawo tame."},{"book":"Mose 1","chapter":"8","verse":"5","text":"Le ɣleti ewolia ƒe ŋkeke gbãtɔ gbe, esime tsiɖɔɖɔ la ganɔ miemiem ɖe edzi kokoko la, to bubuwo hã tame de asi dzedze me."},{"book":"Mose 1","chapter":"8","verse":"6","text":"Le ŋkeke blaene bubu megbe la, Noa ʋu aɖakaʋu la ƒe fesre ɖeka,"},{"book":"Mose 1","chapter":"8","verse":"7","text":"eye wòɖe asi le akpaviã ɖeka ŋu. Akpaviã la dzo tso afii yi afi mɛ va se ɖe esime anyigba ƒu."},{"book":"Mose 1","chapter":"8","verse":"8","text":"Noa ɖo ahɔnɛ aɖe ɖa be ate ŋu akpɔ anyigba ƒuƒui mahã."},{"book":"Mose 1","chapter":"8","verse":"9","text":"Ke ahɔnɛ la mekpɔ anyigba ƒuƒui aɖeke, afi si wòadze ɖo o, ale wòtrɔ gbɔ, elabena tsi ganɔ anyigba dzi ko. Ale Noa do asi ɖa, eye wòlé ahɔnɛ la gade aɖakaʋu la me."},{"book":"Mose 1","chapter":"8","verse":"10","text":"Le ŋkeke adre megbe la, Noa gaɖe asi le ahɔnɛ la ŋu."},{"book":"Mose 1","chapter":"8","verse":"11","text":"Azɔ la, ahɔnɛ la trɔ gbɔ le fiẽ me, eye wòlé amitiŋgba ɖe nu. Ale Noa dze sii be esusɔ vie tsi la namie keŋkeŋ."},{"book":"Mose 1","chapter":"8","verse":"12","text":"Egaɖe asi le ahɔnɛ la ŋu le kɔsiɖa ɖeka megbe, eye ahɔnɛ la megatrɔ gbɔ o."},{"book":"Mose 1","chapter":"8","verse":"13","text":"Ŋkeke blaeve-vɔ-asiekɛ va yi. Noa ʋu aɖakaʋu la, eye wòkpɔ be tsi la mie keŋkeŋ azɔ."},{"book":"Mose 1","chapter":"8","verse":"14","text":"Kɔsiɖa enyi gava yi. Anyigba ƒu azɔ mlɔeba."},{"book":"Mose 1","chapter":"8","verse":"15","text":"Tete Mawu gblɔ na Noa be,"},{"book":"Mose 1","chapter":"8","verse":"16","text":"“Wò kple srɔ̃wò kple viwò ŋutsuawo kple wo srɔ̃wo mido le aɖakaʋu la me."},{"book":"Mose 1","chapter":"8","verse":"17","text":"Ɖe nu gbagbe bubu ɖe sia ɖe si le gbɔwò: xeviawo, lãawo kple nu gbagbe siwo tana la katã do go le aɖakaʋu la me, ale be woagate ŋu adzi asɔ gbɔ ɖe anyigba la dzi.”"},{"book":"Mose 1","chapter":"8","verse":"18","text":"Ale Noa do go kple srɔ̃a kple via ŋutsuawo kple wo srɔ̃awo."},{"book":"Mose 1","chapter":"8","verse":"19","text":"Lãawo katã kple nu gbagbe siwo tana kple xevi ɖe sia ɖe kple nu sia nu si ʋãna le anyigba dzi la do go tso aɖakaʋu la me ɖe wo nɔewo yome hamehame."},{"book":"Mose 1","chapter":"8","verse":"20","text":"Esia megbe la, Noa ɖi vɔsamlekpui, eye wòsa vɔ le edzi na Yehowa kple lã kple xevi siwo dzi Yehowa da asi ɖo hena vɔsasa la dometɔ aɖewo."},{"book":"Mose 1","chapter":"8","verse":"21","text":"Yehowa kpɔ ŋudzedze le vɔsa la ŋu, eye wògblɔ na eɖokui be, “Nyemagaƒo fi ade anyigba o, eye nyemagatsrɔ̃ nu gbagbewo katã le edzi azɔ o, togbɔ be amegbetɔ ƒe dzɔdzɔme henɛ dea nu vɔ̃ me tso keke eƒe ɖevime ke, eye wòwɔa nu vɔ̃wo tsyo ƒomevi gɔ̃ hã."},{"book":"Mose 1","chapter":"8","verse":"22","text":"Zi ale si anyigba aganɔ anyi ko la, nuƒãɣi kple nuŋeɣi, vuvɔŋɔli kple fifiawɔɣi, pepime kple dzomeŋɔli, ŋkeke kple zã aganɔ anyi kokoko.”"}]}