{"data":[{"book":"WALOMA","chapter":"12","verse":"1","text":"Avo, ndugu zangu, kubitila bazi da Mulungu, nowayalalila zilaveni ng'huli zenu kamba nhosa ili na ugima, ing'alile na imnogela Mulungu, kwavija ino iyo nhambiko yenu ya ikweli."},{"book":"WALOMA","chapter":"12","verse":"2","text":"Sambimuukweleleze ulumwengu uno, ila muhindulwe mkutendigwa wa sambi mnzewele, avo mdahe kulanza na kugatanga gaja goyolonda Mulungu, gaja ganogile, gomnogela na vija viyalekile kuhungula hanhu."},{"book":"WALOMA","chapter":"12","verse":"3","text":"Kwavija kubitila bazi dinigweleligwe, nomulongela kila munhu mmwanza wenu, kamba sambimuigelegeze wenyego kamba mweye mwa uchana ng'hani kubanza vija vimuli, ila muwe bule uzenzeleganye mkuigelegeza wenyego, mkuipima wenyego na nhamanila iyawagwelele Mulungu."},{"book":"WALOMA","chapter":"12","verse":"4","text":"Kamba vituli tweye tuna lukuli lumwe luli na vipindi bwando, na vipindi vino vose havitenda sang'hano imwe,"},{"book":"WALOMA","chapter":"12","verse":"5","text":"na vivija, tweye tuli bwando, twa lukuli lumwe kubitila Kilisto, na kila kipindi choilumba na miyage."},{"book":"WALOMA","chapter":"12","verse":"6","text":"Tusang'hanike na nhunza zetu zilekile kuilinga, kulingana na ngekewa ya Mulungu iyatugwelele kila munhu mmwanza wetu. Kamba munhu kana nhunza ya kuhokola, basi yahokole kulingana na nhamanila iyalinayo,"},{"book":"WALOMA","chapter":"12","verse":"7","text":"kamba kusang'hanika, basi yasang'hanike, kamba kufundiza, basi yafundize,"},{"book":"WALOMA","chapter":"12","verse":"8","text":"kamba kuwagangamiza wanhu, basi yawagangamize, kamba kuwasangila vinhu wanhu wayagwe, basi yawasangile na moyo unogile, kamba kuwalongoza wanhu, basi yawalongoze mkuiyoha, na kamba kuwonela bazi wanhu, basi yawonele bazi na moyo usamhuke."},{"book":"WALOMA","chapter":"12","verse":"9","text":"Noge sambidiwe da uzenzeleganye. Mkihile kija kihile, ila mkigoge kija kinogile."},{"book":"WALOMA","chapter":"12","verse":"10","text":"Muinogele wenyego kwa wenyego kubitila noge da udugu. Na mkiihishimile wenyego kwa wenyego."},{"book":"WALOMA","chapter":"12","verse":"11","text":"Sambimdonhe kuinanahila nhamanila yenu, ila muiyohe muloho mkumsang'hanikila Mndewa."},{"book":"WALOMA","chapter":"12","verse":"12","text":"Deng'heni mditamanilo, mwazaganye mmigayo, na mtambike mazua gose."},{"book":"WALOMA","chapter":"12","verse":"13","text":"Muwasangile vinhu wanhu wa Mulungu wali wakumbulu, na mazua gose sulukileni kuwatendela wahenza ganogile."},{"book":"WALOMA","chapter":"12","verse":"14","text":"Wamotezeni awo wowagaza mweye. Wamotezeni, na sambimuwadukumize."},{"book":"WALOMA","chapter":"12","verse":"15","text":"Deng'heni na awo wodeng'ha, na lileni na awo wolila."},{"book":"WALOMA","chapter":"12","verse":"16","text":"Muilumbe mwemwe kwa mwemwe. Sambimuitope, ila igogeni na wanhu wali hasi yenu, sambimgelegeze kamba muna nzewele ng'hani kubanza vija vumuli."},{"book":"WALOMA","chapter":"12","verse":"17","text":"Sambimmulihe munhu yoyose dihile kwa dihile, ila gezeni kutenda ganogile hameso ga wanhu wose."},{"book":"WALOMA","chapter":"12","verse":"18","text":"Tendeni jojose didahika giladi mkale mditindiwalo na wanhu wose."},{"book":"WALOMA","chapter":"12","verse":"19","text":"Mbwiga zangu, sambimuibwelezele gehile, ila lulekeni lusango lwa Mulungu lusang'hanike, kwavija yandikigwa Mzinyandiko Zing'alile, “ ‘Nie iyo yondanim'bwelezele munhu gehile, nie noliha,’ kolonga Mndewa.”12:19 Mbuli zino zolawa mkitabu cha NG'HUMBUKILA YA TOLATI 32:35."},{"book":"WALOMA","chapter":"12","verse":"20","text":"Ila, “Kamba mdumuka wako yahawa na nzala, mgwelele mandia yaje, na yahawa na ng'hilu, mgwelele kinhu cha kung'wa yang'we. Kwavija mkutenda vino, komwikila ming'hea ya moto mpala jake.”12:20 Mbuli zino zolawa mkitabu cha LONZI 25:21-22."},{"book":"WALOMA","chapter":"12","verse":"21","text":"Sambiuhumigwe na gehile, ila ugahume gehile mkutenda ganogile."}]}