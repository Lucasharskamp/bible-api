{"data":[{"book":"1 Maũndũ Ma Matukũ Ma Tene","chapter":"10","verse":"1","text":"Na rĩrĩ, Afilisti nĩmarũire na Isiraeli; nao andũ a Isiraeli makĩmoorĩra, na aingĩ ao makĩũragĩrwo Kĩrĩma-inĩ kĩa Giliboa."},{"book":"1 Maũndũ Ma Matukũ Ma Tene","chapter":"10","verse":"2","text":"Afilisti makĩhatĩrĩria Saũlũ na ariũ ake mũno, na makĩũraga ariũ ake Jonathani, na Abinadabu, na Maliki-Shua."},{"book":"1 Maũndũ Ma Matukũ Ma Tene","chapter":"10","verse":"3","text":"Na rĩrĩ, mbaara nĩyaneneheire Saũlũ mũno, na hĩndĩ ĩrĩa aikia a mĩguĩ maamũkinyĩrire, makĩmũguraria."},{"book":"1 Maũndũ Ma Matukũ Ma Tene","chapter":"10","verse":"4","text":"Nake Saũlũ akĩĩra mũkuui wa indo ciake cia mbaara atĩrĩ, “Comora rũhiũ rwaku rwa njora ũũthece naruo, nĩguo andũ aya mataruaga matigooke kũnyararithia.”"},{"book":"1 Maũndũ Ma Matukũ Ma Tene","chapter":"10","verse":"5","text":"Rĩrĩa mũkuui wa indo cia mbaara onire atĩ Saũlũ nĩakua, o nake akĩgwĩra rũhiũ rwake rwa njora, agĩkua."},{"book":"1 Maũndũ Ma Matukũ Ma Tene","chapter":"10","verse":"6","text":"Nĩ ũndũ ũcio Saũlũ na ariũ ake atatũ magĩkua, nao andũ othe a nyũmba yake magĩgĩkua o hamwe."},{"book":"1 Maũndũ Ma Matukũ Ma Tene","chapter":"10","verse":"7","text":"Rĩrĩa andũ a Isiraeli othe arĩa maarĩ kĩanda moonire atĩ ita nĩrĩorĩte, na atĩ Saũlũ na ariũ ake nĩmakuĩte-rĩ, magĩtiganĩria matũũra mao, makĩũra; nao Afilisti magĩthiĩ magĩikara kuo."},{"book":"1 Maũndũ Ma Matukũ Ma Tene","chapter":"10","verse":"8","text":"Mũthenya ũyũ ũngĩ, Afilisti magĩthiĩ gũcuuma ciimba, magĩkora Saũlũ na ariũ ake makuĩte kũu Kĩrĩma-inĩ kĩa Giliboa."},{"book":"1 Maũndũ Ma Matukũ Ma Tene","chapter":"10","verse":"9","text":"Makĩmũbora, na magĩkuua mũtwe wake, na indo ciake cia mbaara; magĩcooka magĩtũma andũ mathiĩ bũrũri wothe wa Afilisti makaanĩrĩre ũhoro ũcio kũrĩ mĩhianano yao ya kũhooywo, na kũrĩ andũ ao."},{"book":"1 Maũndũ Ma Matukũ Ma Tene","chapter":"10","verse":"10","text":"Makĩiga indo cia Saũlũ cia mbaara thĩinĩ wa hekarũ ya ngai ciao, naguo mũtwe wake makĩwoherera kũu hekarũ ya Dagoni."},{"book":"1 Maũndũ Ma Matukũ Ma Tene","chapter":"10","verse":"11","text":"No rĩrĩa andũ a Jabeshi-Gileadi maaiguire ũhoro wa maũndũ marĩa mothe Afilisti meekĩte Saũlũ-rĩ,"},{"book":"1 Maũndũ Ma Matukũ Ma Tene","chapter":"10","verse":"12","text":"njamba ciao cia ita igĩthiĩ, igĩkuua mĩĩrĩ ya Saũlũ na ya ariũ ake, ikĩmĩrehe Jabeshi. Magĩcooka magĩthika mahĩndĩ mao gĩtina-inĩ kĩa mũtĩ ũrĩa mũnene kũu Jabeshi, na makĩĩhinga kũrĩa irio mĩthenya mũgwanja."},{"book":"1 Maũndũ Ma Matukũ Ma Tene","chapter":"10","verse":"13","text":"Saũlũ aakuire nĩ ũndũ ndaarĩ mwĩhokeku kũrĩ Jehova; ndaamenyereire kiugo kĩa Jehova, o na nĩahooire kĩrĩra kuuma kũrĩ mũragũri atĩ amũtongorie,"},{"book":"1 Maũndũ Ma Matukũ Ma Tene","chapter":"10","verse":"14","text":"no ndahooire kĩrĩra kũrĩ Jehova. Nĩ ũndũ ũcio Jehova akĩmũũraga, na akĩneana ũthamaki kũrĩ Daudi mũrũ wa Jesii."}]}