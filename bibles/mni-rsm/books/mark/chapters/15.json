{"data":[{"book":"Mark","chapter":"15","verse":"1","text":"Ayuk hek oibaga athoiba purohitsingna ahal lamansing, Wayel Yathanggi Ojasing, amadi Sanhedrin-gi mi apumbaga unaraduna makhoigi poram yatle. Adudagi makhoina Jisubu yotli thangduna puraga Pilate-ki makhutta sinnare."},{"book":"Mark","chapter":"15","verse":"2","text":"Amasung Pilate-na Ibungoda hangkhi, “Nahak Jihudisinggi ningthoura?”"},{"book":"Mark","chapter":"15","verse":"3","text":"Athoiba purohitsingduna Jisugi mathakta maral kaya ama sirammi."},{"book":"Mark","chapter":"15","verse":"4","text":"Maram aduna Pilate-na Ibungoda amuk hanglak-i, “Nahakna paokhum amata piraroidra? Yeng-u, makhoina nangonda naral kaya yamna siribano!”"},{"book":"Mark","chapter":"15","verse":"5","text":"Adubu Jisuna amuk hanna paokhum amata pikhidre, amasung maduda Pilate yamna ngaklammi."},{"book":"Mark","chapter":"15","verse":"6","text":"Lanthokpibagi chakkhangba khudingda Pilate-na miyamgi apamba phadok amabu thadokpibagi chatnabi leirammi."},{"book":"Mark","chapter":"15","verse":"7","text":"Matam aduda maming Barabbas kouba phadok ama leirammi. Barabbas amadi mahakka phadok taminnaribasingdu leibakki maiyokta houba ihou amada mi hatlubagidamak phabani."},{"book":"Mark","chapter":"15","verse":"8","text":"Amasung miyam aduna Pilate-ki manakta laktuna mahousagum phadok amabu thadokpinanaba hangjarammi."},{"book":"Mark","chapter":"15","verse":"9","text":"Maduda Pilate-na makhoida hanglak-i, “Nakhoina Jihudisinggi ningthou adubu eina nakhoigidamak thadokpiba pambra?”"},{"book":"Mark","chapter":"15","verse":"10","text":"Maramdi kalak mihoubagi maramna athoiba purohitsing aduna Jisubu phaduna mangonda sinnarakpani haiba Pilate-na munna khanglammi."},{"book":"Mark","chapter":"15","verse":"11","text":"Adubu Jisugi mahutta Barabbas-pu makhoigidamak thadokpinaba Pilate-ta haijanaba athoiba purohitsingna miyam aduda insillammi."},{"book":"Mark","chapter":"15","verse":"12","text":"Adudagi Pilate-na miyam aduda amuk hanna hairak-i, “Adudi nakhoina Jihudisinggi ningthou kouriba mangonda eina kari touba nakhoina pambage?”"},{"book":"Mark","chapter":"15","verse":"13","text":"Makhoina laorak-i, “Mahakpu cross-ta pang tingduna hatlu!”"},{"book":"Mark","chapter":"15","verse":"14","text":"Maduda Pilate-na hanglak-i, “Adubu mahakna kari aranba toukhrabage?”"},{"book":"Mark","chapter":"15","verse":"15","text":"Maduda Pilate-na miyam adubu pelhanba pamladuna mahakna Barabbas-pu makhoigidamak thadokpire. Aduga mahakna Jisubu phuhallaga cross-ta hatnanaba pithokle."},{"book":"Mark","chapter":"15","verse":"16","text":"Adudagi lanmising aduna Jisubu leingak-mapugi leipham Praetorium-gi sumang manungda pusille aduga lanmi kangbu apumbabu punna kousille."},{"book":"Mark","chapter":"15","verse":"17","text":"Makhoina Ibungobu manggra machugi phi setchinbire aduga tingkhanggi luhup ama semladuna Ibungogi kokthakta upsinbire."},{"book":"Mark","chapter":"15","verse":"18","text":"Adudagi makhoina karem-kathainaduna khurumlaga hairak-i, “Khurumjari, Jihudigi Ningthou!”"},{"book":"Mark","chapter":"15","verse":"19","text":"Adudagi makhoina Ibungogi makokta cheina phubire, tin sitchinbire amasung khuru khudak kullaga noknaduna Ibungoda khurumle."},{"book":"Mark","chapter":"15","verse":"20","text":"Makhoina Ibungobu noknaraba matungda Ibungodagi manggra machugi phi adu louthoklaga mahakki masagi maphi adu amuk setchinbire. Aduga makhoina Ibungobu cross-ta hatnanaba puthorakle."},{"book":"Mark","chapter":"15","verse":"21","text":"Adudagi makhoina Alexander amadi Rufus-ki mapa, maming Simon kouba, khunggangdagi changlakpa Cyrene lamgi nupa ama lambida thengnarammi amasung lanmising aduna mahakpu namduna Jisugi cross adu puhallammi."},{"book":"Mark","chapter":"15","verse":"22","text":"Aduga makhoina Jisubu Golgotha haibadi handokpada “Kokki Sarugi Mapham” haina kouba mapham aduda purakle."},{"book":"Mark","chapter":"15","verse":"23","text":"Maphamduda makhoina yuda myrrh15:23 Myrrh: Hidak, ake-amou amadi manam nungsiba thao oina sijinnaba udagi phangba potsakni. Cross-ta pang tingbada cheina hanthanabagidamak yuda yansindunasu pithaknei. yansinduna Ibungoda pithaknaba hotnarammi adubu Ibungona madu thakkhide."},{"book":"Mark","chapter":"15","verse":"24","text":"15:24 Isei 22:18Adudagi makhoina Ibungobu cross-ta pang tingle aduga Ibungogi maphising adu kana kanagi oigadage haiduna makhoi masel laibak chang yengnaduna yennarammi."},{"book":"Mark","chapter":"15","verse":"25","text":"Makhoina Ibungobu cross-ta pang tingba matamdu ayukki pung mapan tabada oirammi."},{"book":"Mark","chapter":"15","verse":"26","text":"Amasung Ibungobu maral siba warol “Jihudisinggi Ningthou” haina i-ba adu cross aduda thetlammi."},{"book":"Mark","chapter":"15","verse":"27","text":"Makhoina Ibungoga loinana huranba anibusu, amana Ibungogi yetta aduga amana oida cross-ta pang tinglammi."},{"book":"Mark","chapter":"15","verse":"28","text":"Aduga Mapugi Puyada haiba “Ibungo mahakpu wayel yathang thugaibasinggi marakta challe” haiba wa adu thungle."},{"book":"Mark","chapter":"15","verse":"29","text":"Adudagi manak aduwaida chatthok chatsin touriba misingna Ibungoda thina nganglammi amasung mangak nomladuna Ibungoda noknaduna hairak-i, “Mapugi Sanglen thugaiduna numit humnida sagatkadaba nahak,"},{"book":"Mark","chapter":"15","verse":"30","text":"houjik cross-tagi kumtharaktuna nasabu kanjou!”"},{"book":"Mark","chapter":"15","verse":"31","text":"Matou adugumna athoiba purohitsing amasung Wayel Yathanggi Ojasingnasu Jisubu noknaduna amaga amaga hainarak-i, “Mahakna mi ateibudi kanbi adubu mahak masabudi kanjaba ngamjade!"},{"book":"Mark","chapter":"15","verse":"32","text":"Eikhoina uduna thajananaba Israel-gi Ningthou, Christta asi houjik cross-tagi kumtharaksanu.”"},{"book":"Mark","chapter":"15","verse":"33","text":"Numityungba matamda leibak sinba thungna pung ahum amambana kupsillammi."},{"book":"Mark","chapter":"15","verse":"34","text":"15:34 Isei 22:1Pung ahum tarakpa matamduda Jisuna ahouba khonjelga loinana laorak-i, “Eloi, Eloi, lama sabachtani?” masigi wahanthokti “Eigi Tengban Mapu Ibungo, eigi Tengban Mapu Ibungo, nangna eibu karigi thadokpiribano?” haibani."},{"book":"Mark","chapter":"15","verse":"35","text":"Mapham aduda leiriba makhoi kharana madu tarabada hairak-i, “Yeng-u, mahakna Elijah-bu kouri!”"},{"book":"Mark","chapter":"15","verse":"36","text":"15:36 Isei 69:21Makhoigi maraktagi amana chenkhiduna sponge15:36 Achouba ipakta leiba thawai panba potsak amadagi oirakpa ising chupsinba potsak ama. ama asinba yuda luptuna chei amagi matonda lengsillaga madu thaknanaba Ibungogi chinbalda thamladuna hairak-i, “Ngaikho! Mangonda kari amata touganu, mahakpu cross-tagi louthanaba Elijah lakpra haibadu eikhoi yengkhisi.”"},{"book":"Mark","chapter":"15","verse":"37","text":"Adudagi Jisuna khonjel houna laoramlaga, thawai thakhre."},{"book":"Mark","chapter":"15","verse":"38","text":"Matam aduda Mapugi Sanglen-gi asengba maphamgi phijang adu mathaktagi makha phaoba ani thokna segairammi."},{"book":"Mark","chapter":"15","verse":"39","text":"Amasung Ibungona laoramba amadi kamdouna thawai thakhibage haibadu cross mamangda lepliba lanmi chamagi makok aduna urabada, mahakna hairak-i, “Nupa asi asengbamak Tengban Mapugi Machanupani.”"},{"book":"Mark","chapter":"15","verse":"40","text":"Mapham aduda nupi kharasu arappadagi yengduna leirammi. Makhoigi marakta Magdalene Mary, naha oiba Jacob amadi Joseph-ki mama Mary, amasung Salome yaorammi."},{"book":"Mark","chapter":"15","verse":"41","text":"Jisuna Galilee-da leiringeida makhoina Ibungogi matung injaduna thougal toujarammi. Amasung Ibungoga loinana Jerusalem-da lakminnakhiba nupi kaya amasu mapham aduda leirammi."},{"book":"Mark","chapter":"15","verse":"42","text":"Numit adu Thourang Langba numit haibadi potthaba Numitki mamanggi numit oirammi. Maram aduna numidangwairam naksillaklabada,"},{"book":"Mark","chapter":"15","verse":"43","text":"Sanhedrin-gi ikai khumnaraba mihut ama oiriba, aduga Tengban Mapugi leibakpu khourangna ngaijariba misak amasu oiriba, Arimathea-gi Joseph-na Pilate-ki manakta thouna phana chattuna Jisugi hakchang adu nijakhi."},{"book":"Mark","chapter":"15","verse":"44","text":"Aduga asuk thuna Jisu sire tabada Pilate ingak ngaklammi. Adudagi mahakna lanmi chamagi makok adu koukhattuna Jisu siba kuirabra haina mangonda hanglammi."},{"book":"Mark","chapter":"15","verse":"45","text":"Aduga lanmi chamagi makok adugi paodam tarabada, Pilate-na hakchang adu Joseph-ta sinnakhi."},{"book":"Mark","chapter":"15","verse":"46","text":"Aduga Joseph-na muga manbi phi ama leiraga, Ibungobu louthaduna phi aduna yomlaga nungjaoda huttuna semba mongphamda thamlammi. Adudagi mahakna mongphamgi changpham aduda chaoraba nungjao ama onsinduna thamle."},{"book":"Mark","chapter":"15","verse":"47","text":"Amasung Magdalene Mary, amadi Joseph-ki mama Mary-na Jisugi hakchang adu kadaida thambage haibadu yeng-hourammi."}]}