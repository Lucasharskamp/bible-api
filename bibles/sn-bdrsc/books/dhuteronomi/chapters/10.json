{"data":[{"book":"Dhuteronomi","chapter":"10","verse":"1","text":"Panguva iyoyo Jehovha akati kwandiri, “Veza mahwendefa maviri amabwe akaita saaya okutanga ugouya kwandiri pagomo. Ugadzirewo zvakare areka yomuti."},{"book":"Dhuteronomi","chapter":"10","verse":"2","text":"Ndichanyora pamahwendefa mashoko akanga ari pamahwendefa okutanga awakaputsa. Zvino unofanira kuaisa muareka.”"},{"book":"Dhuteronomi","chapter":"10","verse":"3","text":"Saka ndakagadzira areka ndichishandisa muti womuunga uye ndikaveza mahwendefa maviri amabwe akanga akaita seokutanga, ndikakwira mugomo ndakabata mahwendefa maviri aya mumaoko angu."},{"book":"Dhuteronomi","chapter":"10","verse":"4","text":"Jehovha akanyora pamahwendefa aya zvakafanana nezvaakanga anyora pakutanga, Mirayiro Gumi yaakanga akuudzai pagomo, ari mumoto, pazuva reungano. Uye Jehovha akaipa kwandiri."},{"book":"Dhuteronomi","chapter":"10","verse":"5","text":"Ipapo ndakadzoka ndikaburuka pagomo ndikaisa mahwendefa muareka yandakanga ndagadzira, sezvandakanga ndarayirwa naJehovha, uye ndimo maari nazvino."},{"book":"Dhuteronomi","chapter":"10","verse":"6","text":"(VaIsraeri vakasimuka vakabva pamatsime avaJaakani vakaenda kuMosera. Ipapo ndipo pakafira Aroni akavigwa, uye Ereazari mwanakomana wake akatora chinzvimbo chake somuprista."},{"book":"Dhuteronomi","chapter":"10","verse":"7","text":"Vakasimukapo vakaenda kuGudhugodha vakapfuurira kuenda kuJotibhata, nyika ine hova dzemvura."},{"book":"Dhuteronomi","chapter":"10","verse":"8","text":"Panguva iyoyo Jehovha akatsaura rudzi rwavaRevhi kuti vatakure areka yesungano yaJehovha, kuti vamire pamberi paJehovha vachishumira, uye kuti varopafadze vanhu muzita raJehovha, sezvavanoita nanhasi."},{"book":"Dhuteronomi","chapter":"10","verse":"9","text":"Ndokusaka vaRevhi vasina mugove wenhaka pakati pehama dzavo; Jehovha ndiye nhaka yavo sezvavakaudzwa naJehovha Mwari wenyu.)"},{"book":"Dhuteronomi","chapter":"10","verse":"10","text":"Zvino ini ndakanga ndagara pagomo mazuva makumi mana nousiku huna makumi mana, sezvandakaita pakutanga, uye Jehovha akandinzwa panguva iyoyo zvakare. Kwakanga kusiri kuda kwake kuti akuparadzei."},{"book":"Dhuteronomi","chapter":"10","verse":"11","text":"Jehovha akati kwandiri, “Enda, utungamirire vanhu panzira yavo, kuitira kuti vapinde uye vatore nyika yandakapikira madzibaba avo kuti ndichavapa.”"},{"book":"Dhuteronomi","chapter":"10","verse":"12","text":"Zvino, iwe Israeri, Jehovha Mwari wako anodeiko kwauri kunze kwokuti utye Jehovha Mwari wako, ufambe munzira dzake dzose, umude, uye ushumire Jehovha Mwari wako nomwoyo wako wose nomweya wako wose,"},{"book":"Dhuteronomi","chapter":"10","verse":"13","text":"uye uchengete mirayiro yaJehovha nemitemo yake yandinokupai nhasi kuti zvikunakire?"},{"book":"Dhuteronomi","chapter":"10","verse":"14","text":"Denga, kunyange nedenga ramatenga, nenyika nezvose zviri mairi ndezvaJehovha Mwari wako."},{"book":"Dhuteronomi","chapter":"10","verse":"15","text":"Kunyange zvakadaro Jehovha akafarira madzitateguru enyu akavada uye akakutsaurai, imi zvizvarwa zvavo, pamusoro pedzimwe ndudzi dzose sezvazviri nhasi."},{"book":"Dhuteronomi","chapter":"10","verse":"16","text":"Naizvozvo, dzingisai mwoyo yenyu, uye murege kuva nemitsipa mikukutu zvakare."},{"book":"Dhuteronomi","chapter":"10","verse":"17","text":"Nokuti Jehovha Mwari wenyu ndiMwari wavamwari naIshe wamadzishe, Mwari mukuru, ane simba guru uye anotyisa, asingatsauri vanhu uye asingagamuchiri fufuro."},{"book":"Dhuteronomi","chapter":"10","verse":"18","text":"Anoruramisira nherera nechirikadzi, uye anoda mutorwa, agomupa zvokudya nezvokupfeka."},{"book":"Dhuteronomi","chapter":"10","verse":"19","text":"Uye munofanira kuda vatorwa, nokuti imi maimbovawo vatorwa muIjipiti."},{"book":"Dhuteronomi","chapter":"10","verse":"20","text":"Ityai Jehovha Mwari wenyu mugomushumira. Batirirai paari uye muite mhiko dzenyu muzita rake."},{"book":"Dhuteronomi","chapter":"10","verse":"21","text":"Ndiye rumbidzo yenyu; ndiye Mwari wenyu, iye akakuitirai zvinhu zvikuru nezvishamiso zvinotyisa zviya zvamakaona nameso enyu."},{"book":"Dhuteronomi","chapter":"10","verse":"22","text":"Madzitateguru enyu akaenda kuIjipiti vari makumi manomwe pamwe chete, uye zvino Jehovha Mwari wenyu akaita kuti muwande senyeredzi dzokudenga."}]}