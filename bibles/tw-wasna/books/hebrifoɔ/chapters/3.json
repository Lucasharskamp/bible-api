{"data":[{"book":"Hebrifoɔ","chapter":"3","verse":"1","text":"Me nuanom wɔ Kristo mu a Onyankopɔn afrɛ mo, monnwene Yesu a Onyankopɔn somaa no maa ɔbɛyɛɛ Ɔsɔfopanin wɔ gyidie a yɛka ho asɛm no ho."},{"book":"Hebrifoɔ","chapter":"3","verse":"2","text":"Na ɔdii Onyankopɔn a ɔyii no sɛ ɔnyɛ saa adwuma yi no nokorɛ sɛdeɛ Mose nso dii nokorɛ wɔ Onyankopɔn fie no."},{"book":"Hebrifoɔ","chapter":"3","verse":"3","text":"Onipa a ɔsi efie nya animuonyam sene efie no ankasa."},{"book":"Hebrifoɔ","chapter":"3","verse":"4","text":"Saa ara na ɛteɛ; ɛsɛ sɛ Yesu nya animuonyam sene Mose. Efie biara, obi na ɔsiiɛ. Na Onyankopɔn nso na wabɔ nneɛma nyinaa."},{"book":"Hebrifoɔ","chapter":"3","verse":"5","text":"Mose dii Onyankopɔn nokorɛ sɛ ɔsomfoɔ wɔ ne fie na ɔkaa nsɛm a Onyankopɔn bɛka daakye no nyinaa."},{"book":"Hebrifoɔ","chapter":"3","verse":"6","text":"Nanso Kristo deɛ, ɔdi nokorɛ sɛ Ɔba a ɔhwɛ Onyankopɔn fie so. Sɛ yɛma yɛn bo yɛ duru na yɛwɔ gyidie wɔ yɛn anidasoɔ mu a, na yɛyɛ ne fiefoɔ."},{"book":"Hebrifoɔ","chapter":"3","verse":"7","text":"Enti Honhom Kronkron no ka sɛ,"},{"book":"Hebrifoɔ","chapter":"3","verse":"8","text":"monnyɛ asoɔden"},{"book":"Hebrifoɔ","chapter":"3","verse":"9","text":"Ɛhɔ no, mo mpanimfoɔ sɔɔ no hwɛeɛ,"},{"book":"Hebrifoɔ","chapter":"3","verse":"10","text":"Esiane saa enti, me bo fuu saa nnipa no kaa sɛ,"},{"book":"Hebrifoɔ","chapter":"3","verse":"11","text":"Ɛno enti mekaa ntam wɔ mʼabufuo mu sɛ,"},{"book":"Hebrifoɔ","chapter":"3","verse":"12","text":"Me nuanom monhwɛ yie na mo mu bi annya akoma bɔne a ɔrennye Onyankopɔn nni na ɛbɛma watwe ne ho afiri Onyankopɔn teasefoɔ no ho."},{"book":"Hebrifoɔ","chapter":"3","verse":"13","text":"Na mmom, sɛdeɛ ɛbɛyɛ a bɔne rennaadaa mo mu bi na wɔnyɛ asoɔden enti, da biara mommoaboa mo ho mo ho ɛberɛ a asɛm “Ɛnnɛ” a ɛwɔ Atwerɛsɛm mu no fa yɛn ho no."},{"book":"Hebrifoɔ","chapter":"3","verse":"14","text":"Na sɛ yɛsɔ gyidie a yɛwɔ no mu denden sɛdeɛ yɛde firi ahyɛaseɛ no a, na yɛyɛ Kristo fafafoɔ."},{"book":"Hebrifoɔ","chapter":"3","verse":"15","text":"Atwerɛsɛm no ka sɛ,"},{"book":"Hebrifoɔ","chapter":"3","verse":"16","text":"Ɛhefoɔ na wɔtee Onyankopɔn nne na wɔsɔre tiaa no no? Nnipa a Mose dii wɔn anim firi Misraim no nyinaa."},{"book":"Hebrifoɔ","chapter":"3","verse":"17","text":"Ɛhefoɔ na Onyankopɔn bo fuu wɔn mfirinhyia aduanan no? Nnipa a wɔyɛɛ bɔne na wɔtete hwe wuwuu wɔ ɛserɛ so no."},{"book":"Hebrifoɔ","chapter":"3","verse":"18","text":"Ɛberɛ a Onyankopɔn kaa ntam sɛ, “Wɔremma me home mu da” no, na ɔreka akyerɛ ɛhefoɔ? Na ɔreka akyerɛ wɔn a wɔyɛɛ asoɔden no."},{"book":"Hebrifoɔ","chapter":"3","verse":"19","text":"Afei, yɛhunu sɛ wɔantumi ankɔ home no mu, ɛfiri sɛ, wɔannye anni."}]}