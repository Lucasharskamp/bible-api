{"data":[{"book":"Mwanduso","chapter":"9","verse":"1","text":"Mulungu kamtemela mate Nuhu na wanage na kawalongela, “Yelekeni na mongezeke na muimemeze isi yose."},{"book":"Mwanduso","chapter":"9","verse":"2","text":"Wanyama wose muna iisi na ndege woguluka na wang'onyo wotambala na somba wose muna ibahali wezawadumbani. Wawo wose mwizawatawala."},{"book":"Mwanduso","chapter":"9","verse":"3","text":"Chila chinhu chili na ugima na chitambala molondeka kuchija. Fana vinimwing'hileni mibiki isuka, sambi nomwing'hani chila chinhu."},{"book":"Mwanduso","chapter":"9","verse":"4","text":"Mbali sekemuje nyama ili na damu, kwaviya ugima wake waumo muna idamu."},{"book":"Mwanduso","chapter":"9","verse":"5","text":"One munhu yoyose hebu mnyama yahamkomani, nizamtagusa. Na one munhu yahamkoma miyage, kezatagusigwa."},{"book":"Mwanduso","chapter":"9","verse":"6","text":"“Munhu yoyose yondayamkome miyage,"},{"book":"Mwanduso","chapter":"9","verse":"7","text":"Yelekeni na kwenela isi yose.”"},{"book":"Mwanduso","chapter":"9","verse":"8","text":"Maabaho Mulungu kamulongela Nuhu na wanage,"},{"book":"Mwanduso","chapter":"9","verse":"9","text":"“Lelo nokwika lagano jangu na mweye na welesi wenu,"},{"book":"Mwanduso","chapter":"9","verse":"10","text":"na vilumbe vili na ugima vose vili na weye, ndege na wanyama wofugigwa na chila mnyama wa kumbago yoyalawile muna isafina hamwe na weye."},{"book":"Mwanduso","chapter":"9","verse":"11","text":"Nodikanhamiza lagano jangu na mweye, vilumbe vose vili na ugima havizanangigwa na gombo, hebu gombo hadizalawilila kaidi kuinanga isi.”"},{"book":"Mwanduso","chapter":"9","verse":"12","text":"Mulungu kalonga, “Chino niicho chilaguso cha lagano dinikwika hagati ya niye na mweye na chila chilumbe chili na ugima chikala hamwe na mweye kwa welesi wose mbaka welesi ukwiza,"},{"book":"Mwanduso","chapter":"9","verse":"13","text":"nokwika pinde da Mulungu kuna yamawingu. Chizakuwa chilaguso cha lagano jangu na isi yose."},{"book":"Mwanduso","chapter":"9","verse":"14","text":"Chila nahayatanda mawingu muna uulanga na pinde da Mulungu dizalawilila muna yamawingu,"},{"book":"Mwanduso","chapter":"9","verse":"15","text":"Nizadikumbuka lagano jangu na mweye na vilumbe vose vili na ugima. Mazi hayezagaluka kaidi kuwa gombo kuvinanga vilumbe vose vili na ugima."},{"book":"Mwanduso","chapter":"9","verse":"16","text":"Baho pinde da Mulungu vondadiwoneke kuna yamawingu, nizadiwona na kudikumbuka lagano jangu na vilumbe vili na ugima mwiisi.”"},{"book":"Mwanduso","chapter":"9","verse":"17","text":"Mulungu kamulongela Nuhu, “Chino ni chilaguso cha lagano donitendile na vilumbe vose vili na ugima muna iisi.”"},{"book":"Mwanduso","chapter":"9","verse":"18","text":"Wanage Nuhu wowalawile muna isafina wakala Shemu na Hamu na Yafesi. Hamu kakala niiyo tata wa Kanani."},{"book":"Mwanduso","chapter":"9","verse":"19","text":"Kufosela wanhu wawo watatu wa Nuhu, wanhu wenela muiisi yose."},{"book":"Mwanduso","chapter":"9","verse":"20","text":"Nuhu kakala wa mwanduso kuhanda mgunda wa mizabibu."},{"book":"Mwanduso","chapter":"9","verse":"21","text":"Kang'wa divai na kakoligwa, maabaho kagona ukulunge muna dihema jake."},{"book":"Mwanduso","chapter":"9","verse":"22","text":"Hamu tata wa Kanani kauwona ukengele wa tati yake, kalawa kunze na kuwalongela ndugu zake waidi."},{"book":"Mwanduso","chapter":"9","verse":"23","text":"Maabaho Shemu na Yafesi wasola walo na waigeleka mmayega yawo na wahita chisengelenyuma na kuugubika ukengele wa tati yawo. Walola mumgwazo na hawauwonile bule ukengele wa tati yawo."},{"book":"Mwanduso","chapter":"9","verse":"24","text":"Nuhu upele viukunguzuke kavimanya viyatendiligwe na mwanage imdodo,"},{"book":"Mwanduso","chapter":"9","verse":"25","text":"kalonga,"},{"book":"Mwanduso","chapter":"9","verse":"26","text":"Iviya kalonga, “Yatunhizigwe Mndewa Mulungu, Mulungu wa Shemu."},{"book":"Mwanduso","chapter":"9","verse":"27","text":"Mulungu yamwing'he wana wengi Yafesi,"},{"book":"Mwanduso","chapter":"9","verse":"28","text":"Vidimalile gombo, Nuhu kakala miyaka magana matatu na malongo matano"},{"book":"Mwanduso","chapter":"9","verse":"29","text":"Nuhu kadanganika na miyaka magana kenda na malongo matano."}]}