{"data":[{"book":"1 Bakonzi","chapter":"12","verse":"1","text":"Roboami akendeki na Sishemi epai wapi lisanga mobimba ya Isalaele esanganaki mpo na kokomisa ye mokonzi."},{"book":"1 Bakonzi","chapter":"12","verse":"2","text":"Kasi sima na Jeroboami, mwana mobali ya Nebati, koyoka sango yango wuta na Ejipito epai wapi akendeki kobombama mpo na kokima mokonzi Salomo, azongaki wuta na Ejipito."},{"book":"1 Bakonzi","chapter":"12","verse":"3","text":"Boye, batindaki bato kobenga Jeroboami ; bongo ye elongo na lisanga mobimba ya Isalaele bakendeki epai ya Roboami mpe balobaki na ye :"},{"book":"1 Bakonzi","chapter":"12","verse":"4","text":"— Tata na yo anyokolaki biso makasi ; kasi sik’oyo, yo, lembisa misala makasi mpe mikumba oyo tata na yo atia na mito na biso ; bongo biso, tokosalela yo."},{"book":"1 Bakonzi","chapter":"12","verse":"5","text":"Roboami azongisaki :"},{"book":"1 Bakonzi","chapter":"12","verse":"6","text":"Mokonzi Roboami atunaki toli epai ya bampaka oyo basalaki elongo na Salomo, tata na ye, tango azalaki nanu na bomoi. Alobaki na bango :"},{"book":"1 Bakonzi","chapter":"12","verse":"7","text":"Bazongiselaki ye :"},{"book":"1 Bakonzi","chapter":"12","verse":"8","text":"Kasi Roboami aboyaki toli oyo bampaka bapesaki ye ; asengaki toli epai ya bilenge mibali oyo bakolaki esika moko na ye mpe bazalaki kosalela ye."},{"book":"1 Bakonzi","chapter":"12","verse":"9","text":"Atunaki bango :"},{"book":"1 Bakonzi","chapter":"12","verse":"10","text":"Bilenge mibali oyo bakolaki esika moko na ye bazongisaki :"},{"book":"1 Bakonzi","chapter":"12","verse":"11","text":"soki tata na ngai anyokolaki bino na misala makasi, ngai, nakoyeisa yango lisusu makasi koleka ; soki tata na ngai azalaki kobeta bino fimbu ya poso ya nyama, ngai nakobeta bino fimbu ya ebende. »"},{"book":"1 Bakonzi","chapter":"12","verse":"12","text":"Sima na mikolo misato, Jeroboami elongo na bato nyonso bazongaki epai ya Roboami, ndenge mokonzi ayebisaki bango : « Bozongela ngai sima na mikolo misato. »"},{"book":"1 Bakonzi","chapter":"12","verse":"13","text":"Mokonzi Roboami aboyaki kosalela toli oyo bampaka bapesaki ye, ayanolaki bato na maloba mabe makasi ;"},{"book":"1 Bakonzi","chapter":"12","verse":"14","text":"alandaki toli ya bilenge mibali mpe ayebisaki bango : Soki tata na ngai anyokolaki bino na misala makasi, ngai nakoyeisa yango lisusu makasi koleka ; soki tata na ngai azalaki kobeta bino fimbu ya poso ya nyama, ngai nakobeta bino fimbu ya ebende."},{"book":"1 Bakonzi","chapter":"12","verse":"15","text":"Mokonzi aboyaki koyoka bato, pamba te ezalaki Yawe nde asalaki bongo mpo na kokokisa liloba oyo Yawe ayebisaki Jeroboami, mwana mobali ya Nebati, na nzela ya mosakoli Ayiya, moto ya Silo."},{"book":"1 Bakonzi","chapter":"12","verse":"16","text":"Tango bana nyonso ya Isalaele bamonaki ete mokonzi aboyi koyoka bango, bazongiselaki ye : « Eloko nini ya lisanga tozali na yango na Davidi ? Tozali na eloko moko te ya lisanga na mwana mobali ya Izayi ! Isalaele, tika ete moto na moto azonga na ndako na ye ya kapo ! Mpe yo, mokitani ya Davidi, tikala kotala makambo ya ndako na yo ! »"},{"book":"1 Bakonzi","chapter":"12","verse":"17","text":"Roboami akobaki kokonza bana ya Isalaele oyo bazalaki kovanda na bingumba ya Yuda."},{"book":"1 Bakonzi","chapter":"12","verse":"18","text":"Mokonzi Roboami atindaki Adorami oyo azalaki motambolisi misala makasi, kasi bana nyonso ya Isalaele babambaki ye mabanga mpe akufaki. Nzokande, mokonzi Roboami alongaki komata na shar na ye mpo na kokima na Yelusalemi."},{"book":"1 Bakonzi","chapter":"12","verse":"19","text":"Ezali boye nde bana ya Isalaele batombokelaki ndako ya Davidi kino na mokolo ya lelo."},{"book":"1 Bakonzi","chapter":"12","verse":"20","text":"Tango bana nyonso ya Isalaele bayokaki ete Jeroboami azongi, batindaki bato kobenga ye ete aya na mayangani, mpe bakomisaki ye mokonzi ya Isalaele mobimba. Kaka libota ya Yuda nde etikalaki kotosa bokonzi ya ndako ya Davidi."},{"book":"1 Bakonzi","chapter":"12","verse":"21","text":"Tango Roboami azongaki na Yelusalemi, asangisaki libota nyonso ya Yuda mpe libota ya Benjame, aponaki kati na bango bilombe ya bitumba nkoto nkama moko na tuku mwambe mpo na kobundisa ndako ya Isalaele mpe kozongisa bokonzi na maboko ya Roboami, mwana mobali ya Salomo."},{"book":"1 Bakonzi","chapter":"12","verse":"22","text":"Kasi Nzambe alobaki na Shemaya, moto na Nzambe :"},{"book":"1 Bakonzi","chapter":"12","verse":"23","text":"« Yebisa Roboami, mwana mobali ya Salomo, mokonzi ya Yuda ; mpe bana nyonso ya Yuda, ya Benjame mpe ba-oyo batikali :"},{"book":"1 Bakonzi","chapter":"12","verse":"24","text":"‹ Tala liloba oyo Yawe alobi : Bokende te kobundisa bandeko na bino, bato ya Isalaele ! Tika ete moto moko na moko azonga na ndako na ye, pamba te Ngai moko nde nasali makambo nyonso oyo eleki. › »"},{"book":"1 Bakonzi","chapter":"12","verse":"25","text":"Jeroboami atongaki engumba Sishemi, kati na etuka ya bangomba ya Efrayimi, mpe avandaki kuna. Longwa na Sishemi, abimaki mpe akendeki kotonga Penueli."},{"book":"1 Bakonzi","chapter":"12","verse":"26","text":"Jeroboami amilobelaki : « Ndenge makambo ezali kotambola, bokonzi ekoki kozonga na ndako ya Davidi."},{"book":"1 Bakonzi","chapter":"12","verse":"27","text":"Soki bato oyo bamati na Yelusalemi mpo na kobonza mbeka na Tempelo ya Yawe, bakopesa lisusu mitema na bango epai ya nkolo na bango, Roboami, mokonzi ya Yuda. Bakoboma ngai mpe bakozonga epai ya mokonzi Roboami. »"},{"book":"1 Bakonzi","chapter":"12","verse":"28","text":"Sima na ye koluka toli, mokonzi asalaki bikeko mibale ya bana ngombe ya wolo. Alobaki na bato :"},{"book":"1 Bakonzi","chapter":"12","verse":"29","text":"Jeroboami atiaki ekeko moko na Beteli mpe mosusu na Dani."},{"book":"1 Bakonzi","chapter":"12","verse":"30","text":"Bongo likambo oyo ememaki bato na lisumu, pamba te bamoko bazalaki kokende kogumbamela ekeko oyo ezalaki na Beteli, mpe bamosusu bazalaki kokende mosika kino na Dani mpo na kogumbamela ekeko mosusu."},{"book":"1 Bakonzi","chapter":"12","verse":"31","text":"Jeroboami atongaki bisambelo ya likolo ya bangomba mpe atiaki banganga-nzambe oyo bazalaki ata te bato ya libota ya Levi."},{"book":"1 Bakonzi","chapter":"12","verse":"32","text":"Jeroboami akataki ete basalaka feti mibu nyonso na mokolo ya zomi na mitano ya sanza ya mwambe ndenge basalaka na mokili ya Yuda, mpe abonzaki mbeka na etumbelo. Asalaki ndenge wana na Beteli epai wapi abonzaki mbeka epai ya banzambe ya bikeko ya bana ngombe oyo asalaki, mpe atiaki banganga-nzambe na bisambelo oyo abongisaki na likolo ya bangomba."},{"book":"1 Bakonzi","chapter":"12","verse":"33","text":"Na mokolo ya zomi na mitano ya sanza ya mwambe, sanza oyo aponaki na ndenge na ye moko, abonzaki mbeka na etumbelo oyo atongaki na Beteli. Akataki ete basalaka feti mibu nyonso mpo na bana ya Isalaele mpe amataki na etumbelo mpo na kotumba ansa."}]}