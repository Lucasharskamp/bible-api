{"data":[{"book":"Matej","chapter":"6","verse":"1","text":"O Isus phendas: “Len sama te tumare lačhe dela či ćeren angle manuša, te von divin pes tumenđe kaj askal či primina e nagrada katar tumaro nebesko Dad."},{"book":"Matej","chapter":"6","verse":"2","text":"Zato kana des e čorenđe, na hvali tut po sasto muj anglo them, sago kaj ćeren e licemerja pe sinagoge thaj pe sokača te hvalin len e manuša. Čačes phenav tumenđe: aver nagrada či dobina osim godoja katar e manuša."},{"book":"Matej","chapter":"6","verse":"3","text":"A tu kana des e čorenđe, neka či džanel ćiro levo vas so ćerel ćiro desno vas."},{"book":"Matej","chapter":"6","verse":"4","text":"Nego kana des e čorenđe tu de len potajno pa ćiro Dad, savo dićhel so si potajno, nagradila tut.”"},{"book":"Matej","chapter":"6","verse":"5","text":"O Isus phendas: “A kana molin tumen na aven sago e licemerja, save volin te molinpe pe sinagoge thaj pe glavne sokača, te e manuša dićhen len. Čačes phenav tumenđe kaj već primisardine piri nagrada thaj osim godoja aver či primina."},{"book":"Matej","chapter":"6","verse":"6","text":"A tu kana molis tut, dža ande ćiri soba, phandav pale tute o vudar thaj moli tut ćire nebesko Dadešće potajno, a ćiro nebesko Dad, savo dićhel so si potajno, nagradila tut."},{"book":"Matej","chapter":"6","verse":"7","text":"Kana molin tumen na brbljin sago okola save či pindžaren e Devle, kaj von gndin kaj o Del ašunela len zbog e but e alava save phenen."},{"book":"Matej","chapter":"6","verse":"8","text":"Tumen dakle na aven sago von, kaj tumaro nebesko Dad lačhe džanel so trubul tumen majsigo nego so zamolin les."},{"book":"Matej","chapter":"6","verse":"9","text":"Tumen agajda molin tumen:"},{"book":"Matej","chapter":"6","verse":"10","text":"Neka avel ćiro carstvo."},{"book":"Matej","chapter":"6","verse":"11","text":"Demen o mangro savo si amenđe potrebno pale svako đes"},{"book":"Matej","chapter":"6","verse":"12","text":"thaj jartosar amenđe e bezeha amare sago kaj vi amen jartosaras okolenđe save sagrešisardine protiv amende."},{"book":"Matej","chapter":"6","verse":"13","text":"Na de te peras ande kušnje nego izbavisar men andar o zlo."},{"book":"Matej","chapter":"6","verse":"14","text":"Kaj te jartosardine okolenđe save grešin protiv tumende, askal vi tumaro Dad savo si ando nebo jartola tumenđe."},{"book":"Matej","chapter":"6","verse":"15","text":"Ali, ako tumen či jartosaren e manušenđe lenđe bezeha, ni tumaro Dad, o Del savo si ando nebo či jartola tumenđe tumare bezeha."},{"book":"Matej","chapter":"6","verse":"16","text":"O Isus majdur phenelas: “A kana postin, na mućen tumaro muj sago e licemerja, te dićhen len e manuša sar postin. Kaj čačes phenav tumenđe, kaj aver nagrada či dobina osim godoja katar e manuša."},{"book":"Matej","chapter":"6","verse":"17","text":"A tu kana postis, thov ćiro muj thaj fulav ćire bal,"},{"book":"Matej","chapter":"6","verse":"18","text":"te e manuša či dićhen kaj postis, nego samo ćiro Dad, savo si ande tajnost. Askal ćiro Dad savo dićhel so si ćerdo ande tajnost nagradila tut.”"},{"book":"Matej","chapter":"6","verse":"19","text":"O Isus phendas: “Na ćiden tumenđe barvalipe akate pe phuv, kaj han les e moljcurja thaj e rđa, kaj e čora provalil thaj čoren les."},{"book":"Matej","chapter":"6","verse":"20","text":"Nego ćiden tumenđe barvalipe po nebo, kaj či hal les ni e moljcurja ni e rđa thaj kaj e čora či provalil te čoren les."},{"book":"Matej","chapter":"6","verse":"21","text":"Zato, kaj si ćiro barvalipe, okote avela vi ćiro ilo."},{"book":"Matej","chapter":"6","verse":"22","text":"Ćiri jak si sar e svetiljka e telošće. Zato ako si ćiri jak sasti, sasto ćiro telo avela osvetlime."},{"book":"Matej","chapter":"6","verse":"23","text":"Ali ako si ćiri jak nasvali, sasto ćiro telo avela ando tunjariko. Ako o svetlo ande tute postanil tunjariko, sosko baro tunjariko avela ande tute!”"},{"book":"Matej","chapter":"6","verse":"24","text":"“Khonik naštik robujil e duje gospodarenđe. Kaj jećhe mrzala, a avere volila, ili jećhešće avela paćivalo a avres prezirila. Naštik služin e Devlešće thaj e barvalipešće ande isto vrjama.”"},{"book":"Matej","chapter":"6","verse":"25","text":"O Isus phendas: “Zato phenav tumenđe: Na daran pale tumaro trajo, so hana, ili so pijena, ni palo tumaro telo, so lena pe tumende. Naj li o trajo majbut katar o habe, a o telo katar e drze?"},{"book":"Matej","chapter":"6","verse":"26","text":"Lačhe dićhen e čirikljen! Niti sadin, niti žanjin, niti ćiden ande pire žitnice, thaj tumaro nebesko Dad pravarelen. Zar tumen najsen majvredne lendar?"},{"book":"Matej","chapter":"6","verse":"27","text":"A ko tumendar šaj e brigenca te lunđarel piro trajo samo pale jek đes?"},{"book":"Matej","chapter":"6","verse":"28","text":"Sostar askal vodin e briga pale drze? Lačhe dićhen e divlje luluđa sar barjon! Či trudinpe niti suven pešće drze."},{"book":"Matej","chapter":"6","verse":"29","text":"A phenav tumenđe kaj ni o caro Solomon ande sa piro barvalipe či inđarelas pe peste gajda šukar drze sago akala divlje luluđa."},{"book":"Matej","chapter":"6","verse":"30","text":"Pa ako o Del gajda šukar furjarel e biljke save si ando polje, save ađes si, a thejara čhuden pe ando bov, kozom askal majbut vodila e briga pale tumende, manušalen cikne paćipava?"},{"book":"Matej","chapter":"6","verse":"31","text":"Zato na daran thaj na phenen: ‘So hasa?’, ili ‘So pijasa?’ ili ‘So lasa pe amende?’"},{"book":"Matej","chapter":"6","verse":"32","text":"Kaj godova roden e bi paćivale manuša. Džanel tumaro nebesko Dad sa so trubul tumen."},{"book":"Matej","chapter":"6","verse":"33","text":"Zato majbut katar sa roden o carstvo e Devlesko, thaj e pravda lešći, askal sa akava o Del na dodaila tumenđe."},{"book":"Matej","chapter":"6","verse":"34","text":"Zato na daran pale thejara. Neka o đes thejara vodil briga pale peste. Svako đesešće si dosta lešći muka.”"}]}