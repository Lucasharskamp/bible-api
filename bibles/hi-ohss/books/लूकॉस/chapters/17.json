{"data":[{"book":"लूकॉस","chapter":"17","verse":"1","text":"इसके बाद अपने शिष्यों से प्रभु येशु ने कहा, “यह असंभव है कि ठोकरें न लगें किंतु धिक्कार है उस व्यक्ति पर, जो ठोकर का कारण है."},{"book":"लूकॉस","chapter":"17","verse":"2","text":"इसके बजाय कि वह निर्बलों के लिए ठोकर का कारण बने, उत्तम यह होता कि उसके गले में चक्की का पाट बांधकर उसे गहरे समुद्र में फेंक दिया जाता."},{"book":"लूकॉस","chapter":"17","verse":"3","text":"इसलिये तुम स्वयं के प्रति सावधान रहो."},{"book":"लूकॉस","chapter":"17","verse":"4","text":"यदि वह एक दिन में तुम्हारे विरुद्ध सात बार भी अपराध करे और सातों बार तुमसे आकर कहे, ‘मुझे इसका पछतावा है,’ तो उसे क्षमा कर दो.”"},{"book":"लूकॉस","chapter":"17","verse":"5","text":"प्रेरितों ने उनसे विनती की, “प्रभु, हमारे विश्वास को बढ़ा दीजिए.”"},{"book":"लूकॉस","chapter":"17","verse":"6","text":"प्रभु येशु ने उत्तर दिया, “यदि तुम्हारा विश्वास राई के बीज के बराबर भी हो, तो तुम इस शहतूत के पेड़ को यह आज्ञा देते, ‘उखड़ जा और जाकर समुद्र में लग जा!’ तो यह तुम्हारी आज्ञा का पालन करता."},{"book":"लूकॉस","chapter":"17","verse":"7","text":"“क्या तुममें से कोई ऐसा है, जिसके खेत में काम करने या भेड़ों की रखवाली के लिए एक दास हो और जब वह दास खेत से लौटे तो वह दास से कहे, ‘आओ, मेरे साथ भोजन करो’?"},{"book":"लूकॉस","chapter":"17","verse":"8","text":"क्या वह अपने दास को यह आज्ञा न देगा, ‘मेरे लिए भोजन तैयार करो और मुझे भोजन परोसने के लिए तैयार हो जाओ. मैं भोजन के लिए बैठ रहा हूं. तुम मेरे भोजन समाप्‍त करने के बाद भोजन कर लेना?’"},{"book":"लूकॉस","chapter":"17","verse":"9","text":"क्या वह अपने दास का आभार इसलिये मानेगा कि उसने उसे दिए गए आदेशों का पालन किया है? नहीं!"},{"book":"लूकॉस","chapter":"17","verse":"10","text":"यही तुम सबके लिए भी सही है: जब तुम वह सब कर लो, जिसकी तुम्हें आज्ञा दी गई थी, यह कहो: ‘हम अयोग्य सेवक हैं. हमने केवल अपना कर्तव्य पूरा किया है.’ ”"},{"book":"लूकॉस","chapter":"17","verse":"11","text":"येरूशलेम नगर की ओर बढ़ते हुए प्रभु येशु शमरिया और गलील प्रदेश के बीच से होते हुए जा रहे थे."},{"book":"लूकॉस","chapter":"17","verse":"12","text":"जब वह गांव में प्रवेश कर ही रहे थे, उनकी भेंट दस कोढ़ रोगियों से हुई, जो दूर ही खड़े रहे."},{"book":"लूकॉस","chapter":"17","verse":"13","text":"उन्होंने दूर ही से पुकारते हुए प्रभु येशु से कहा, “स्वामी! प्रभु येशु! हम पर कृपा कीजिए!”"},{"book":"लूकॉस","chapter":"17","verse":"14","text":"उन्हें देख प्रभु येशु ने उन्हें आज्ञा दी, “जाकर पुरोहितों द्वारा स्वयं का निरीक्षण करवाओ.”17:14 लेवी 14:2-32 देखें जब वे जा ही रहे थे, वे शुद्ध हो गए."},{"book":"लूकॉस","chapter":"17","verse":"15","text":"उनमें से एक, यह अहसास होते ही कि वह शुद्ध हो गया है, प्रभु येशु के पास लौट आया और ऊंचे शब्द में परमेश्वर की वंदना करने लगा."},{"book":"लूकॉस","chapter":"17","verse":"16","text":"प्रभु येशु के चरणों पर गिरकर उसने उनके प्रति धन्यवाद प्रकट किया—वह शमरियावासी था."},{"book":"लूकॉस","chapter":"17","verse":"17","text":"प्रभु येशु ने उससे प्रश्न किया, “क्या सभी दस शुद्ध नहीं हुए? कहां हैं वे अन्य नौ?"},{"book":"लूकॉस","chapter":"17","verse":"18","text":"क्या इस परदेशी के अतिरिक्त किसी अन्य ने परमेश्वर के प्रति धन्यवाद प्रकट करना सही न समझा?”"},{"book":"लूकॉस","chapter":"17","verse":"19","text":"तब प्रभु येशु ने उससे कहा, “उठो और जाओ. तुम्हारे विश्वास ने तुम्हें हर तरह से स्वस्थ किया है.”"},{"book":"लूकॉस","chapter":"17","verse":"20","text":"एक अवसर पर, जब फ़रीसियों ने उनसे यह जानना चाहा कि परमेश्वर के राज्य का आगमन कब होगा, तो प्रभु येशु ने उत्तर दिया, “परमेश्वर के राज्य का आगमन दिखनेवाले संकेतों के साथ नहीं होगा"},{"book":"लूकॉस","chapter":"17","verse":"21","text":"और न ही इसके विषय में कोई यह कह सकता है, ‘देखो, देखो! यह है परमेश्वर का राज्य!’ क्योंकि परमेश्वर का राज्य तुम्हारे ही बीच में है.”"},{"book":"लूकॉस","chapter":"17","verse":"22","text":"तब अपने शिष्यों से उन्मुख हो प्रभु येशु ने कहा, “वह समय आ रहा है जब तुम मनुष्य के पुत्र के राज्य का एक दिन देखने के लिए तरस जाओगे और देख न पाओगे."},{"book":"लूकॉस","chapter":"17","verse":"23","text":"लोग आकर तुम्हें सूचना देंगे, ‘देखो, वह वहां है!’ या, ‘देखो, वह यहां है!’ यह सुनकर तुम चले न जाना और न ही उनके पीछे भागना"},{"book":"लूकॉस","chapter":"17","verse":"24","text":"क्योंकि मनुष्य के पुत्र का दोबारा आना बिजली कौंधने के समान होगा—आकाश में एक छोर से दूसरे छोर तक;"},{"book":"लूकॉस","chapter":"17","verse":"25","text":"किंतु उसके पूर्व उसका अनेक यातनाएं सहना और इस पीढ़ी द्वारा तिरस्कार किया जाना अवश्य है."},{"book":"लूकॉस","chapter":"17","verse":"26","text":"“ठीक जिस प्रकार नोहा के युग में हुआ था, मनुष्य के पुत्र के समय में भी होगा,"},{"book":"लूकॉस","chapter":"17","verse":"27","text":"तब भी लोगों में उस समय तक खाना-पीना, विवाहोत्सव होते रहे, जब तक नोहा ने जहाज़ में प्रवेश न किया. तब पानी की बाढ़ आई और सब कुछ नाश हो गया.17:27 उत्प 7 देखें"},{"book":"लूकॉस","chapter":"17","verse":"28","text":"“ठीक यही स्थिति थी लोत के समय में—लोग उत्सव, लेनदेन, खेती और निर्माण का काम करते रहे"},{"book":"लूकॉस","chapter":"17","verse":"29","text":"किंतु जैसे ही लोत ने सोदोम नगर से प्रस्थान किया, आकाश से आग और गंधक की बारिश हुई और सब कुछ नाश हो गया.17:29 उत्प 19 देखें"},{"book":"लूकॉस","chapter":"17","verse":"30","text":"“यही सब होगा उस दिन, जब मनुष्य का पुत्र प्रकट होगा."},{"book":"लूकॉस","chapter":"17","verse":"31","text":"उस समय सही यह होगा कि वह, जो छत पर हो और उसकी वस्तुएं घर में हों, वह उन्हें लेने नीचे न उतरे. इसी प्रकार वह, जो खेत में काम कर रहा है, वह भी लौटकर न आए."},{"book":"लूकॉस","chapter":"17","verse":"32","text":"याद है लोत की पत्नी!"},{"book":"लूकॉस","chapter":"17","verse":"33","text":"जो अपने प्राणों को बचाना चाहता है, उन्हें खो देता है और वह, जो अपने जीवन से मोह नहीं रखता, उसे बचा पाता है."},{"book":"लूकॉस","chapter":"17","verse":"34","text":"उस रात एक बिछौने पर सोए हुए दो व्यक्तियों में से एक उठा लिया जाएगा, दूसरा छोड़ दिया जाएगा."},{"book":"लूकॉस","chapter":"17","verse":"35","text":"दो स्त्रियां एक साथ अनाज पीस रही होंगी, एक उठा ली जाएगी, दूसरी छोड़ दी जाएगी. ["},{"book":"लूकॉस","chapter":"17","verse":"36","text":"खेत में दो व्यक्ति काम कर रहे होंगे एक उठा लिया जाएगा, दूसरा छोड़ दिया जाएगा.]17:36 कुछ प्राचीनतम मूल हस्तलेखों में यह पाया नहीं जाता”"},{"book":"लूकॉस","chapter":"17","verse":"37","text":"उन्होंने प्रभु येशु से प्रश्न किया, “कब प्रभु?”"}]}