{"data":[{"book":"Saraxaraline","chapter":"15","verse":"1","text":"Alatala yi a fala Musa nun Haruna xa,"},{"book":"Saraxaraline","chapter":"15","verse":"2","text":"a e xa a fala Isirayila kaane xa, e naxa, “Xa furen xɛmɛna nde bari boden ma, faxunna naxan minima xɔsin nan na ra."},{"book":"Saraxaraline","chapter":"15","verse":"3","text":"Xa a minima hanma a mi tin minɛ, na faxunna bata na kanna xɔsi."},{"book":"Saraxaraline","chapter":"15","verse":"4","text":"Nayi, xɛmɛn na a sa saden naxan ma, na xɔsixi. A na dɔxɔ gbɛdɛn naxan ma, na xɔsixi."},{"book":"Saraxaraline","chapter":"15","verse":"5","text":"Naxan na a yiin din a saden na, na kanna xa a dugine xa, a yi a maxa. A mi fa sariɲanxi han ɲinbanna."},{"book":"Saraxaraline","chapter":"15","verse":"6","text":"Furemaan bata dɔxɔ gbɛdɛn naxan ma, naxan yo dɔxɔ na ma, na kanna lan a a dugine xa, a yi a maxa, a mi fa sariɲanxi han ɲinbanna."},{"book":"Saraxaraline","chapter":"15","verse":"7","text":"Naxan na a yiin din furemaan na, na kanna lan a xa a dugine xa, a yi a maxa. A mi fa sariɲanxi han ɲinbanna."},{"book":"Saraxaraline","chapter":"15","verse":"8","text":"Xa furemaan dɛ igen namini muxu sariɲanxina nde ma, na kanna lan a a dugine xa, a yi a maxa. A mi fa sariɲanxi han ɲinbanna."},{"book":"Saraxaraline","chapter":"15","verse":"9","text":"Furemaan na dɔxɔ sese fari a siga sigatini, na mi fa sariɲanxi."},{"book":"Saraxaraline","chapter":"15","verse":"10","text":"Furemaan bata dɔxɔ sese ma, naxan yo na a yiin din na ra, na kanna mi fa sariɲanxi han ɲinbanna. Naxan yo na se sifan tongo, na kanna lan a a dugine xa, a yi a maxa, a mi fa sariɲanxi han ɲinbanna."},{"book":"Saraxaraline","chapter":"15","verse":"11","text":"Xa furemaan mi a yiin naxa, a na a yiin din muxu yo ra, na kanna lan a a dugine xa, a yi a maxa. A mi fa sariɲanxi han ɲinbanna."},{"book":"Saraxaraline","chapter":"15","verse":"12","text":"Furemaan na a yiin din fɛɲɛ yo ra, na lan a kala. Xa goronna wudi daxin na a ra, a lan a maxa.”"},{"book":"Saraxaraline","chapter":"15","verse":"13","text":"“Furemaan na yiyalan, na kanna lan a legedenna ti xunsagi keden benun a xa rasariɲan. A xa a dugine xa, a yi a maxa tigi igen na. A sariɲanma nɛn na yi."},{"book":"Saraxaraline","chapter":"15","verse":"14","text":"Xii solomasɛxɛde lɔxɔni, a xa ganba firin tongo hanma kolokonde dii firin, a sa e so saraxaraliin yii Alatala yɛtagi Naralan Bubun dɛɛn na."},{"book":"Saraxaraline","chapter":"15","verse":"15","text":"Saraxaraliin xa xɔli keden ba yulubi xafari saraxan na, bonna saraxa gan daxina. Nayi, a yi na kanna rasariɲan Alatala yɛtagi faxunna ma naxan minixi a ma."},{"book":"Saraxaraline","chapter":"15","verse":"16","text":"Xa xɛmɛn bari bodeni igen mini, na kanna lan a a gbindin birin maxa, a mi fa sariɲanxi han ɲinbanna."},{"book":"Saraxaraline","chapter":"15","verse":"17","text":"Xa na ige sifan sa dugin ma hanma se kidin ma, na lan a maxa. A mi fa sariɲanxi han ɲinbanna."},{"book":"Saraxaraline","chapter":"15","verse":"18","text":"Xa xɛmɛn nun ɲaxanla kafu, e firinna birin lan e e maxa, e mi fa sariɲanxi han ɲinbanna.”"},{"book":"Saraxaraline","chapter":"15","verse":"19","text":"“Xa ɲaxanla a kike wanli, wunla minima a ma, a mi fa sariɲanxi xunsagi keden. Naxan na a yiin din a ra, a mi fa sariɲanxi han ɲinbanna."},{"book":"Saraxaraline","chapter":"15","verse":"20","text":"A nɛma a kike wanli, xa a a sa saden ma hanma a dɔxɔ gbɛdɛn ma, na mi fa sariɲanxi."},{"book":"Saraxaraline","chapter":"15","verse":"21","text":"Naxan na a yiin din a saden na, na kanna lan a a dugine xa, a yi a maxa, a mi fa sariɲanxi han ɲinbanna."},{"book":"Saraxaraline","chapter":"15","verse":"22","text":"A na dɔxɔ gbɛdɛn naxan ma, naxan na a yiin din na ra, na kanna lan a a dugine xa, a yi a maxa, a mi fa sariɲanxi han ɲinbanna."},{"book":"Saraxaraline","chapter":"15","verse":"23","text":"Xa sena nde saxi na saden ma hanma gbɛdɛn ma, a yi dɔxi naxan ma, naxan yo na a yiin din na seen na, a mi fa sariɲanxi han ɲinbanna."},{"book":"Saraxaraline","chapter":"15","verse":"24","text":"Xa e nun xɛmɛna nde kafu, a wunla yi sa xɛmɛn ma, a fan mi sariɲanxi xunsagi keden. A na a sa sade yo ma na xɔsixi.”"},{"book":"Saraxaraline","chapter":"15","verse":"25","text":"“Xa wunla lu minɛ ɲaxanla ma, naxan mi findixi a kike wanla ra, hanma a kike wali waxatin yi xɔnkuya ayi, a mi fa sariɲanxi han wunla yi ɲan alo a nɛma a kike wanli."},{"book":"Saraxaraline","chapter":"15","verse":"26","text":"A na a sa saden naxan ma hanma a dɔxɔ gbɛdɛn naxan ma, na mi sariɲanxi, alo a nɛma a kike wanli."},{"book":"Saraxaraline","chapter":"15","verse":"27","text":"Naxan na a yiin din na saden na hanma a dɔxɔ na gbɛdɛn ma, na kanna lan a a dugine xa, a yi a maxa, a mi sariɲanxi han ɲinbanna."},{"book":"Saraxaraline","chapter":"15","verse":"28","text":"Wuli minin na ɲan, na ɲaxanla lan a legedenna ti xunsagi keden, a sariɲanma nɛn na yi."},{"book":"Saraxaraline","chapter":"15","verse":"29","text":"Xii soloferede lɔxɔni, a xa ganba firin hanma kolokonde dii firin tongo, a e xali saraxaraliin fɛma Naralan Bubun dɛɛn na."},{"book":"Saraxaraline","chapter":"15","verse":"30","text":"Saraxaraliin xa xɔliin boden ba yulubi xafari saraxan na, bonna saraxa gan daxina. Na xanbi ra, ɲaxanla wuli minin xɔsin ɲanma nɛn Alatala yɛɛ ra yi.”"},{"book":"Saraxaraline","chapter":"15","verse":"31","text":"“Ɛ xa Isirayila kaane ratanga na feene ma naxanye e xɔsima, alogo e nama n batu bubun naxɔsi naxan e tagi, e yi faxa e xɔsina fe ra.”"},{"book":"Saraxaraline","chapter":"15","verse":"32","text":"Sariyane nan ne ra feni itoe ma: faxunna na mini xɛmɛn bari boden ma, igen na mini xɛmɛn xɛmɛyani a yi a xɔsi,"},{"book":"Saraxaraline","chapter":"15","verse":"33","text":"ɲaxanla nɛma a kike wanli, igena nde na mini xɛmɛn hanma ɲaxanla bari bodeni, e nun xɛmɛn naxan kafuma ɲaxanla ma a kike wali waxatini."}]}