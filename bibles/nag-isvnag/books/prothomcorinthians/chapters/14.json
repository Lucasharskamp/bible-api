{"data":[{"book":"Prothom Corinthians","chapter":"14","verse":"1","text":"Morom laga piche koribi aru atma laga bordan karone mon julibi, kintu asol bordan apnikhan bhal pora janibo laga to bhabobani ase."},{"book":"Prothom Corinthians","chapter":"14","verse":"2","text":"Kilekoile jun ekjon bhasha alag pora kotha koi ase tai to manu ke kotha kora nohoi kintu Isor ke kori ase; kelemane kun nabuje, kintu tai lukaikene thaka kotha khan atma te koi ase."},{"book":"Prothom Corinthians","chapter":"14","verse":"3","text":"Kintu ekjon kun bhabobani kore, taikhan manu khan ke utsah kore, aru taikhan manu khan laga mon aram aru dangor kori diye."},{"book":"Prothom Corinthians","chapter":"14","verse":"4","text":"Jun alag bhasha laga kotha khan koi, taikhan to nijor laga biswas ke dangor kore, kintu jun bhabobani kore taikhan to girja laga biswas ke dangor kore."},{"book":"Prothom Corinthians","chapter":"14","verse":"5","text":"Etiya moi laga itcha to apnikhan sob bhi alag bhasha te kotha koribo lage, kintu etu pora bhi bhabobani kora to he bisi itcha ase. Kilekoile jun bhabobani kore, taikhan to alag bhasha kora khan pora bhi dangor ase (notun bhasha laga motlob koi diya to girja te biswasi thaka khan ke uthabole nimite te ase)."},{"book":"Prothom Corinthians","chapter":"14","verse":"6","text":"Kintu bhai khan, jodi moi apnikhan ke alag bhasha pora kotha kori kene ahe, apnikhan laga ki labh hobo, jitia tak moi etu bhasha laga asol motlob, nohoile bhi tai laga gyaan, nohoile bhi bhabobani, nohoile bhi sikhai dibole thaka kotha to apnikhan ke koi nadiye koile?"},{"book":"Prothom Corinthians","chapter":"14","verse":"7","text":"Etu hosa ase utu jibon nathaka bajana khan juntu awaj khan ulai basuri hoilebi taar laga bajana hoilebi, jodi taikhan alag-alag awaj khan nadiye koile, kineka pora eitu khan ke janibo, basuri pora ki bajai ase aru taar laga bajana pora ki bajai ase?"},{"book":"Prothom Corinthians","chapter":"14","verse":"8","text":"Kilekoile jodi bhigul bajana pora najana alag awaj diye koile, kun pora etu huni kene lorai karone taiyari koribo?"},{"book":"Prothom Corinthians","chapter":"14","verse":"9","text":"Apuni khan bhi thik eneka nisena he ase. Jitia tak apnikhan bujhi bole bhasha nakoi, tinehoile kineka pora apnikhan laga kotha janibo? Kilekoile apnikhan to hawa ke kotha kora nisena hobo."},{"book":"Prothom Corinthians","chapter":"14","verse":"10","text":"Etu prithibi te bisi kisim bhasha ase kowa to hosa ase, aru ekta bhasha bhi motlob nathaka to nai."},{"book":"Prothom Corinthians","chapter":"14","verse":"11","text":"Jodi moi etu bhasha laga motlob ki ase najane koile, moi utu kotha kora manu nimite bahar desh laga manu nisena lagibo, aru ekjon jun amike kotha kori ase tai bhi ami nimite dusra desh laga manu nisena lagibo."},{"book":"Prothom Corinthians","chapter":"14","verse":"12","text":"Etu nimite apnikhan jun atma laga bordan bisi lobole itcha kori thaki ase, taikhan utu bordan lobi juntu girja khan laga biswas ke bisi dangor kori dibo."},{"book":"Prothom Corinthians","chapter":"14","verse":"13","text":"Eneka hoile jun ekjon alag bhasha pora kotha kore, tai etu bhasha buja bo paribole nimite prathana koribo lage."},{"book":"Prothom Corinthians","chapter":"14","verse":"14","text":"Jodi moi alag bhasha pora prathana kore, moi laga atma bhi prathana kore, kintu ami laga bhabona to eku bhi nakore."},{"book":"Prothom Corinthians","chapter":"14","verse":"15","text":"Etu karone, ami ki koribo lagibo? Moi nijor laga atma logote prathana koribo, kintu moi nijor laga bhabona logote bhi prathana koribo. Moi nijor laga atma logote gana koribo, aru moi nijor laga bhabona logote bhi gana koribo."},{"book":"Prothom Corinthians","chapter":"14","verse":"16","text":"Nohoile, jodi apuni atma pora Isor ke dhanyavad kore, kintu ekjon nabuja manu to kineka apuni laga dhanyavad ke “Amen” kobo, kele koile apuni ki koi ase tai eku bhi nabuje?"},{"book":"Prothom Corinthians","chapter":"14","verse":"17","text":"Apuni to pura mon pora dhanyavad di thakibo pare, kintu dusra manu to eku labh hobo napare."},{"book":"Prothom Corinthians","chapter":"14","verse":"18","text":"Ami Isor ke dhanyavad diye kele koile moi apnikhan pora bhi bisi alag bhasha te kotha kore."},{"book":"Prothom Corinthians","chapter":"14","verse":"19","text":"Kintu girja te dos hajar alag bhasha laga kotha kora pora to juntu pansta kotha ami laga bhabona pora dusra khan ke buja bole pare, etu he kobo."},{"book":"Prothom Corinthians","chapter":"14","verse":"20","text":"Bhai khan, apnikhan laga bhabona te bacha nisena nahobi. Etu pora to, biya kaam te bacha nisena hobi, hoile bhi bhabona te dangor manu nisena thakibi."},{"book":"Prothom Corinthians","chapter":"14","verse":"21","text":"Niom laga kitab te eneka likhi kene ase,"},{"book":"Prothom Corinthians","chapter":"14","verse":"22","text":"Etu nimite, alag bhasha kora khan to ekta chihna ase, biswasi khan karone nohoi, kintu abiswasi khan nimite; hoilebi bhabobani kora khan to abiswasi khan nimite nohoi, kintu biswasi khan nimite ase."},{"book":"Prothom Corinthians","chapter":"14","verse":"23","text":"Jodi, etu karone, pura biswasi khan eke logote ekta jagate joma hoi aru taikhan sob alag bhasha te kotha kori bole shuru hoijai, kintu kunba abiswasi aru bordan nathaka manu khan ahe, taikhan ke dikhi kene apnikhan pagala hoise nakobo naki?"},{"book":"Prothom Corinthians","chapter":"14","verse":"24","text":"Kintu jodi apnikhan sob bhabobani kori thakise, kintu kunba bordan nathaka nohoile bhi abiswasi apnikhan logote ahe, taikhan laga paapkhan sob apnikhan pora koi dibo aru apnikhan laga kotha pora taikhan ke bisar koribo,"},{"book":"Prothom Corinthians","chapter":"14","verse":"25","text":"monte lukai kene thaka janai dibo aru tai athukari kene Isor ke aradhana koribo, janai dibo, “Isor hosa bhi apnikhan laga majot te ase.”"},{"book":"Prothom Corinthians","chapter":"14","verse":"26","text":"Moi laga bhai khan apuni khan ki koribo lage? Jitia apuni khan eke logote joma kore ekjon gana kore, ekjon sikhai, ekjon Isor laga kotha koi, ekjon alag bhasha koi nahoile alag bhasha laga motlob bujhai diye. Eitu khan sob to girja age jabo nimite ase."},{"book":"Prothom Corinthians","chapter":"14","verse":"27","text":"Jitia ekjon alag bhasa pora kotha koi, bisi hoilebi duijon nahoile tinjon he kobole lage, aru ekjon to etu laga motlob kobo lage."},{"book":"Prothom Corinthians","chapter":"14","verse":"28","text":"Hoilebi jitia motlob koi dibole manu nathakile, etu manu ke girja te chup kori dibi. Aru tai nijorke Isor logote kotha kori bole dibi."},{"book":"Prothom Corinthians","chapter":"14","verse":"29","text":"Duijon nahoile tinjon bhabobadi ke kobole dibi, aru etu ki koise dusra ke faisla kori bole dibi."},{"book":"Prothom Corinthians","chapter":"14","verse":"30","text":"Kintu jodi ekta kotha Isor pora dusra bohi thaka ekjon ke diye, tinehoile age ula ke chup hobole dibi."},{"book":"Prothom Corinthians","chapter":"14","verse":"31","text":"Kilekoile apnikhan sob ekta piche ekta kori kene bhabobani koribo pare, titia sob bujhi bole paribo aru utsah pabo."},{"book":"Prothom Corinthians","chapter":"14","verse":"32","text":"Hosa pora bhi bhabobadi khan laga atma to bhabobadi khan nijor laga nichete kaam kore."},{"book":"Prothom Corinthians","chapter":"14","verse":"33","text":"Kilekoile Isor to ulta-polti laga Isor nohoi, kintu shanti laga ase."},{"book":"Prothom Corinthians","chapter":"14","verse":"34","text":"mahila khan ke girja bhitor te chup thaki bole dibi. Kilekoile taikhan ke kotha kori bole agya nai, kintu taikhan adhikar thaka manu nichete thakibo lage, Moses laga niyom te koise."},{"book":"Prothom Corinthians","chapter":"14","verse":"35","text":"Kintu jodi taikhan sikhi bole itcha hoile, taikhan laga nijor mota ke ghor te hudibole dibi, kele koile ekjon mahila pora girja ghor te kotha kora to sorom laga kotha ase."},{"book":"Prothom Corinthians","chapter":"14","verse":"36","text":"Na Isor laga kotha to apnikhan pora he ulaise? Na khali apnikhan he etu paise?"},{"book":"Prothom Corinthians","chapter":"14","verse":"37","text":"Jodi kunba manu nijorke bhabobadi hobole nohoile bhi bordan paikena ase koi kene bhabe, tinehoile moi apnikhan ke itu chithi te likhi ase etu sob to Isor laga hukum ase koi kene bujhi bo lage."},{"book":"Prothom Corinthians","chapter":"14","verse":"38","text":"Kintu jodi kunba manu murkho nisena thake, taike murkho he thaki bole dibi."},{"book":"Prothom Corinthians","chapter":"14","verse":"39","text":"Etu nimite, bhai khan, bhabobani korate pura mon dibi, aru kunke bhi alag bhasha kobole narukhabi."},{"book":"Prothom Corinthians","chapter":"14","verse":"40","text":"Kintu sob kaam to bhal aru thik niyom pora koribo lage."}]}