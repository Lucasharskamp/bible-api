{"data":[{"book":"Ermiyaas","chapter":"7","verse":"1","text":"Dubbiin Waaqayyo biraa gara Ermiyaas dhufe isa kanaa dha;"},{"book":"Ermiyaas","chapter":"7","verse":"2","text":"“Balbala mana Waaqayyoo dura dhaabadhuutii akkana jedhii ergaa kana labsi:"},{"book":"Ermiyaas","chapter":"7","verse":"3","text":"Waaqayyo Waan Hunda Dandaʼu, Waaqni Israaʼel akkana jedha: karaa keessanii fi hojii keessan qajeelfadhaa; anis akka isin iddoo kana jiraattan nan godha."},{"book":"Ermiyaas","chapter":"7","verse":"4","text":"Isin dubbii sobaa amanattanii, “Kun mana qulqullummaa Waaqayyoo ti; mana qulqullummaa Waaqayyoo ti; mana qulqullummaa Waaqayyoo ti!” hin jedhinaa."},{"book":"Ermiyaas","chapter":"7","verse":"5","text":"Isin utuu dhugumaan karaa keessanii fi hojii keessan qajeelfattanii murtii qajeelaa waliif kennitanii,"},{"book":"Ermiyaas","chapter":"7","verse":"6","text":"utuu isin alagaa, ijoollee abbaa hin qabne yookaan haadha hiyyeessaa cunqursuu baattanii iddoo kanatti dhiiga nama yakka hin qabnee dhangalaasuu baattanii, utuu waaqota isin balleessan duukaa buʼuu baattanii,"},{"book":"Ermiyaas","chapter":"7","verse":"7","text":"silaa ani akka isin iddoo kana, biyya ani bara baraan abbootii keessaniif kenne keessa jiraattan nan godha."},{"book":"Ermiyaas","chapter":"7","verse":"8","text":"Isin garuu dubbii sobaa kan faayidaa hin qabne amanachaa jirtu."},{"book":"Ermiyaas","chapter":"7","verse":"9","text":"“ ‘Isin hattanii nama ajjeeftanii, sagaagaltanii, sobaan kakattanii, Baʼaaliif ixaana aarsitanii, waaqota hin beekin duukaa buutanii,"},{"book":"Ermiyaas","chapter":"7","verse":"10","text":"ergasii dhuftanii mana maqaa kootiin waamamu kana keessatti fuula koo dhaabatanii, utuma amma iyyuu wantoota jibbisiisoo kanneen hunda hojjechaa jirtanuu, “Nu keessaa hin qabnu” jettuu?"},{"book":"Ermiyaas","chapter":"7","verse":"11","text":"Manni maqaa kootiin waamame kun holqa saamtotaa isiniif taʼee? Ani garuu waan kana ergeera! jedha Waaqayyo."},{"book":"Ermiyaas","chapter":"7","verse":"12","text":"“ ‘Mee gara Shiiloo iddoo ani jalqabatti iddoo jireenya Maqaa kootiif godhadhe sanaa dhaqaatii waan ani sababii hammina saba koo Israaʼeliif ishee godhe ilaalaa."},{"book":"Ermiyaas","chapter":"7","verse":"13","text":"Waaqayyo akkana jedha: Yeroo isin waan kana hunda gootanitti, ani ammumaa amma isinitti dubbadheera; isin garuu na hin dhaggeeffanne. Ani isinan waame; isin garuu hin owwaanne."},{"book":"Ermiyaas","chapter":"7","verse":"14","text":"Kanaafuu ani waanan Shiilootti fide sana amma mana Maqaa kootiin waamamu, mana Qulqullummaa kan isin amanattan, iddoo ani isinii fi abbootii keessaniif kenne kanattis nan fida."},{"book":"Ermiyaas","chapter":"7","verse":"15","text":"Ani akkuman obboloota keessan jechuunis saba Efreem hunda fuula koo duraa ariʼe sana isiniinis nan ariʼa.’"},{"book":"Ermiyaas","chapter":"7","verse":"16","text":"“Kanaafuu ati saba kanaaf hin kadhatin; yookaan waaʼee isaaniitiif hin booʼin yookaan waammata hin dhiʼeessin; ani si hin dhagaʼuutii na hin kadhatin."},{"book":"Ermiyaas","chapter":"7","verse":"17","text":"Ati waan isaan magaalaawwan Yihuudaa keessattii fi daandiiwwan Yerusaalem irratti hojjetan hin argituu?"},{"book":"Ermiyaas","chapter":"7","verse":"18","text":"Ijoolleen qoraan funaanu; abbootiin ibidda qabsiisu; dubartoonni immoo Mootittii Samiitiif keekii tolchuuf bukoo bukeessu. Isaan dheekkamsaaf na kakaasuuf waaqota biraatiif dhibaayyuu dhibaafatu."},{"book":"Ermiyaas","chapter":"7","verse":"19","text":"Garuu kan isaan dheekkamsaaf kakaasan anaa? jedha Waaqayyo. Isaan ofuma miidhanii qaanaʼan mitii?"},{"book":"Ermiyaas","chapter":"7","verse":"20","text":"“ ‘Kanaafuu Waaqayyo Gooftaan akkana jedha: Aarii fi dheekkamsi koo iddoo kana irratti, namaa fi horii irratti, mukkeen diidaattii fi waan lafti baaftu irratti ni dhangalaʼa; inni inuma bobaʼa malee hin dhaamu."},{"book":"Ermiyaas","chapter":"7","verse":"21","text":"“ ‘Waaqayyo Waan Hunda Dandaʼu, Waaqni Israaʼel akkana jedha: Aarsaa keessan kan gubamu qalma keessanitti dabalaatii foon nyaadhaa!"},{"book":"Ermiyaas","chapter":"7","verse":"22","text":"Ani yeroon biyya Gibxii abbootii keessan baasetti waaʼee aarsaa gubamuutii fi qalmaa isaanitti hin dubbanne yookaan isaan hin ajajne;"},{"book":"Ermiyaas","chapter":"7","verse":"23","text":"ani garuu ajaja kana isaaniif nan kenne: Anaaf ajajamaa; ani Waaqa keessan nan taʼa; isinis saba koo ni taatu. Akka isinii toluuf karaa ani isin ajaju hunda irra deemaa."},{"book":"Ermiyaas","chapter":"7","verse":"24","text":"Isaan garuu hin dhaggeeffanne yookaan hin qalbeeffanne; qooda kanaa mata jabina fedhii garaa isaanii duukaa baʼan. Isaan dugda duubatti deebiʼan malee gara fuula duraatti hin deemne."},{"book":"Ermiyaas","chapter":"7","verse":"25","text":"Gaafa abbootiin keessan biyya Gibxii baʼanii jalqabee hamma ammaatti ani guyyuma guyyaan, ammumaa amma tajaajiltoota koo raajota isiniif ergeera."},{"book":"Ermiyaas","chapter":"7","verse":"26","text":"Isaan garuu na hin dhaggeeffanne yookaan hin qalbeeffanne. Isaan mataa jabaatanii abbootii isaanii caalaa waan hamaa hojjetan.’"},{"book":"Ermiyaas","chapter":"7","verse":"27","text":"“Yeroo ati waan kana hunda isaanitti himtu isaan si hin dhagaʼan; yeroo ati isaan waamtus si jalaa hin owwaatan."},{"book":"Ermiyaas","chapter":"7","verse":"28","text":"Kanaafuu akkana isaaniin jedhi; ‘Sabni kun saba Waaqayyo Waaqa isaatiif hin ajajamne, kan adabbii isaa illee hin fudhannee dha. Dhugaan badeera; afaan isaanii keessaas dhabameera."},{"book":"Ermiyaas","chapter":"7","verse":"29","text":"“ ‘Rifeensa mataa keetii of irraa cirii gati; iddoo ol kaʼaa qullaatti ol baʼii booʼi; Waaqayyo dhaloota dheekkamsa isaa jala jiru kana tuffatee gateeraatii."},{"book":"Ermiyaas","chapter":"7","verse":"30","text":"“ ‘Sabni Yihuudaa fuula koo duratti waan hamaa hojjeteera; jedha Waaqayyo. Isaan waaqota isaanii tolfamoo jibbisiisoo mana maqaa kootiin waamamu keessa dhaabanii manicha xureessaniiru."},{"book":"Ermiyaas","chapter":"7","verse":"31","text":"Isaan ilmaanii fi intallan isaanii achitti ibiddaan gubuuf jedhanii Sulula Ben Hinoom keessatti iddoo sagadaa Toofet ijaaran; kun immoo waan ani isaan hin ajajin yookaan yaada kootti hin dhufinii dha."},{"book":"Ermiyaas","chapter":"7","verse":"32","text":"Kanaafuu beekkadhaa! Barri itti namoonni iddoo sanaan, siʼachi Sulula qalmaa jedhanii waaman malee Toofet yookaan Sulula Ben Hinoom hin jenne ni dhufa; isaan hamma iddoon hanqatutti Toofetitti warra duʼan awwaaluutii, jedha Waaqayyo."},{"book":"Ermiyaas","chapter":"7","verse":"33","text":"Reeffi namoota kanaa simbirroota samiitii fi bineensota lafaatiif nyaata taʼa; namni sodaachisee irraa isaan ariʼu tokko iyyuu hin jiru."},{"book":"Ermiyaas","chapter":"7","verse":"34","text":"Ani magaalaawwan Yihuudaa keessaa fi daandiiwwan Yerusaalem irra sagalee kolfaatii fi gammachuu, sagalee misirrichaatii fi misirrittii nan balleessa; biyyattiin ni ontiitii."}]}