{"data":[{"book":"Luk'as Dooshishiyo","chapter":"17","verse":"1","text":"Iyesus b́ danifuwotssh hank'owa bí et, «Ashuwotsi gandde'er moorrots dikit keewwots bo woo oreratse, ernmó morrots dikosh t'ug wotitu man wotk'ayna!"},{"book":"Luk'as Dooshishiyo","chapter":"17","verse":"2","text":"Konwor wotowa asho, múk'nananotsitse dab iko gand de'er dikitwoniyere di'i shútso b́bimbats tifde aats k'arots bín juwk'rewo k'aniyank'e bísh."},{"book":"Luk'as Dooshishiyo","chapter":"17","verse":"3","text":"17:3 Mat. 18:15  Eshe it tookish it atso korde'ere! ni eshu neen b́dadiyal fayowe! b́ t'afiyo danr naandre bí etal bísh orowe eree!"},{"book":"Luk'as Dooshishiyo","chapter":"17","verse":"4","text":"Ik aawon shawatoto neen b́ dadiyal err ik aaw manots n maants waar ‹T t'afitsosh goynere› bí etal bísh orowa eree.»"},{"book":"Luk'as Dooshishiyo","chapter":"17","verse":"5","text":"B́ woshtswots doonzo Iyesussh «Oona neesha imnetiyo noosh dabuwe» bo et."},{"book":"Luk'as Dooshishiyo","chapter":"17","verse":"6","text":"Doonzo Iyesuswere «Fuk'i aawi fetshuk'o imnetiyu it detsink'e fuk'i mitansh ‹Hanoke wad'ar aats k'arots kokewe!› it etink'ere itsh aleyank'e» bí et."},{"book":"Luk'as Dooshishiyo","chapter":"17","verse":"7","text":"Manats dabt́ Iyesus hank'owa bí et, «Ititsi iko gosh goshfo wee mereer jinf guutso detstso, b́ guutso finoke bí aantsok'on guutsosh ‹Waa bede n kooc'misho moowe› etetuwa?"},{"book":"Luk'as Dooshishiyo","chapter":"17","verse":"8","text":"Maniyere ‹Eree! t kooc'misho taash k'aniwe, maar t úyfetsosh tuumr taash finowe, maniyere okoon ando nee maar úshetune› etetuwoshna?"},{"book":"Luk'as Dooshishiyo","chapter":"17","verse":"9","text":"Eshe, guutso bísh finowe eteetso ee ett b́ fontsotse b́ doonz bín b́ údituwok'o arefa itsha?"},{"book":"Luk'as Dooshishiyo","chapter":"17","verse":"10","text":"Itwoor mank'o it finituwok'o itsh keewets jamo fin it k'rtsok'on, ‹K'awuntsalk guuts noone, no k'altsosh noon údo geyiratse› erere.»"},{"book":"Luk'as Dooshishiyo","chapter":"17","verse":"11","text":"Iyesus Iyerusalem maants bí amor Semarinat Gelil dagona b́ beshi."},{"book":"Luk'as Dooshishiyo","chapter":"17","verse":"12","text":"Gal ikuts b́ kindtsok'on, tats een shodetsuwots b́ maants waat wokoon need' boguts,"},{"book":"Luk'as Dooshishiyo","chapter":"17","verse":"13","text":"Bok'aronowere eenshdek't «Iyesuso, danifono, oona neesha noosh maac'o k'ewowe!» ett bokuhi."},{"book":"Luk'as Dooshishiyo","chapter":"17","verse":"14","text":"Iyesuswere boon s'iilt «Ameree! It atso kahniwotssh kitsuwere!» bí et."},{"book":"Luk'as Dooshishiyo","chapter":"17","verse":"15","text":"Boyitsi iko bí een shodotse b́ kashtsok'owo b́ bek'tsok'on Ik'o udfere aanat b́waa."},{"book":"Luk'as Dooshishiyo","chapter":"17","verse":"16","text":"Iyesusnowere údefetst́ b́tufi shirots b́dihi, bímo Semary dats asha b́ tesh."},{"book":"Luk'as Dooshishiyo","chapter":"17","verse":"17","text":"Iyesuswere hank'owa bí et, «Een shodotse kashtsuwots tatsnosha boteshi? Eshe, tatswots aabno?"},{"book":"Luk'as Dooshishiyo","chapter":"17","verse":"18","text":"Ik'o údosh aanat waatso k'osh jirani bako k'osho dab iko datseratsaá?»"},{"book":"Luk'as Dooshishiyo","chapter":"17","verse":"19","text":"Maniye hakon Iyesus ash mansh, «Tuur amee, n imnetiyo neen kashire» bí et."},{"book":"Luk'as Dooshishiyo","chapter":"17","verse":"20","text":"Ferisawiwots Iyesussh, «Ik' mengstu awure b weti?» ett bo aati. Bíwere hank'o ett boosh bí aani, «Ik'o mengstu wáá woo ash ashuwots bo kotiruwok'onaliye,"},{"book":"Luk'as Dooshishiyo","chapter":"17","verse":"21","text":"Konwor ‹Hambiye, hanoki ye wee ekewokiye› etetkiyaliye, hamb Ik'o mengstu it dagotsiye.»"},{"book":"Luk'as Dooshishiyo","chapter":"17","verse":"22","text":"Manats dabt Iyesus b́ danifuwotssh hank'o bíet, «Ash Na'o aawwotsitse dab iku bek'osh it mirac'it aawo weetuwe, ernmó be'atste."},{"book":"Luk'as Dooshishiyo","chapter":"17","verse":"23","text":"Ashuwots ‹Hambe, Krstos hanoke b́ fa'oni! wee ekewoke b́ fa'oni!› etetúne, ernmó amk'ayere, boshutso shoy k'ayere."},{"book":"Luk'as Dooshishiyo","chapter":"17","verse":"24","text":"Guumo darotse b́ p'alk'or ik maants dats daaratse tuut k'osh dats daarats b́ golfok'o ash na'o b́ weet aawots mank'owe b́ wotiti,"},{"book":"Luk'as Dooshishiyo","chapter":"17","verse":"25","text":"Ernmó Ash na'o shino ayide gond bek'o tí ats bodo geyife, and dúri s'oot'wotsnowere gac'ewonat k'efeyo oritkaliye."},{"book":"Luk'as Dooshishiyo","chapter":"17","verse":"26","text":"17:26 Aze. 6:5-8  Noh dúr wottsi naaro taa Ash na'o t wooror mank'o b́ wotiti."},{"book":"Luk'as Dooshishiyo","chapter":"17","verse":"27","text":"17:27 Aze. 7:6-24  Noh markabuts b́ kindfetso ash ashuwots mafetst, úshfetst, dek'fetst de'efetstni botesh, manoor t'afits atso waat jametsi k'ot'dek' t'afi b́k'ri."},{"book":"Luk'as Dooshishiyo","chapter":"17","verse":"28","text":"17:28-29 Aze. 18:20—19:25  Mank'owa ando Lot' dúr b́ wottsi naaro wotituwe, manoor ashuwots maat bo ushfere, kemt bokeewefere, atkltiyo kokeftst moo bo agfera bo teshi."},{"book":"Luk'as Dooshishiyo","chapter":"17","verse":"29","text":"Ernmó Lot' Sedomitse b́ keshts aawots tawonat diniyon darotse butst jametswotsi t'afibk'ri."},{"book":"Luk'as Dooshishiyo","chapter":"17","verse":"30","text":"Taa Ash na'o t be'ewotso mank'o wotitwe."},{"book":"Luk'as Dooshishiyo","chapter":"17","verse":"31","text":"«Manots b́ máá tokatse kesht beyiru asho b́meyitsi k'ac'dek'o oot' k'aya, gooshok amt fa'o b́gal aanar waak'aye."},{"book":"Luk'as Dooshishiyo","chapter":"17","verse":"32","text":"17:32 Aze. 19:26  Lot' máátsu b wottsok'o gawude'ere!"},{"book":"Luk'as Dooshishiyo","chapter":"17","verse":"33","text":"17:33 Mat. 10:39; 16:25; Luk'. 9:24; Yoh. 12:25  B́ kashu oori dek'o geyiru jamo bin t'ut'etuwe, b́ kasho beshide imetu jamo wooriydek'etuwe."},{"book":"Luk'as Dooshishiyo","chapter":"17","verse":"34","text":"Manots t'ú git ashuwots ik es'atse k'eetúno, boyitse ikonowere dek'etuwe, ikonúwere oorituwe."},{"book":"Luk'as Dooshishiyo","chapter":"17","verse":"35","text":"Mááts gitetswots ikoke ik di'i shútsatse tohar dio di'ituno, iku dek'etuwe, iku oorituwane. ["},{"book":"Luk'as Dooshishiyo","chapter":"17","verse":"36","text":"Git ashuwots tar ikotse goshfere, iko dek'etuwe, iko oorituwe.»]"},{"book":"Luk'as Dooshishiyo","chapter":"17","verse":"37","text":"B́ danifuotswere Iyesussh, «Doonzono, ewuke dek' ameyiri» ett bo aati."}]}