{"data":[{"book":"Yeremiya","chapter":"11","verse":"1","text":"Kino kye kigambo kya Mukama ekyajjira Yeremiya."},{"book":"Yeremiya","chapter":"11","verse":"2","text":"Wuliriza ebigambo by’endagaano eno era yogera n’abantu ba Yuda era n’abo ababeera mu Yerusaalemi."},{"book":"Yeremiya","chapter":"11","verse":"3","text":"Bagambe nti, “Bw’ati Mukama Katonda wa Isirayiri bw’ayogera nti, ‘Akolimiddwa omuntu atagondera bigambo by’endagaano eno"},{"book":"Yeremiya","chapter":"11","verse":"4","text":"bye nalagira bakitammwe bwe nabaggya mu nsi y’e Misiri, okuva mu kikoomi ky’omuliro.’ Nabagamba nti, ‘Muŋŋondere era mukole ebintu byonna nga bwe mbalagira, munaabeeranga bantu bange, nange nnaabeeranga Katonda wammwe,"},{"book":"Yeremiya","chapter":"11","verse":"5","text":"ndyoke ntuukirize ekirayiro kye nalayirira bajjajjammwe, okubawa ensi ekulukuta amata n’omubisi gw’enjuki, ensi gye mulimu leero.’ ” Awo ne nziramu nti, “Kibeere bwe kityo Mukama.”"},{"book":"Yeremiya","chapter":"11","verse":"6","text":"Mukama n’aŋŋamba nti, “Langirira ebigambo bino byonna mu bibuga bya Yuda ne mu nguudo za Yerusaalemi. ‘Muwulire ebigambo by’endagaano era mubikole."},{"book":"Yeremiya","chapter":"11","verse":"7","text":"Okuva lwe naggya bajjajjammwe mu Misiri okutuusa leero, mbakuutidde emirundi mingi nga mbagamba nti, “Muŋŋondere.”"},{"book":"Yeremiya","chapter":"11","verse":"8","text":"Naye tebampuliriza wadde okussaayo omwoyo, wabula buli muntu yeeyongera okutambulira mu bukakanyavu bw’omutima gwe omubi. Ne ndyoka mbaleetako ebikolimo byonna ebiri mu ndagaano gye nabalagira okukwata ne batagikwata.’ ”"},{"book":"Yeremiya","chapter":"11","verse":"9","text":"Ate Mukama n’aŋŋamba nti, “Waliwo olukwe mu basajja ba Yuda ne mu batuuze b’omu Yerusaalemi."},{"book":"Yeremiya","chapter":"11","verse":"10","text":"Bazzeeyo mu butali butuukirivu bwa bajjajjaabwe abaagaana okugoberera ebigambo byange. Bagoberedde bakatonda abalala ne babaweereza. Ennyumba zombi eya Isirayiri n’eya Yuda zimenye endagaano gye nakola ne bajjajjaabwe."},{"book":"Yeremiya","chapter":"11","verse":"11","text":"Noolwekyo, bw’atyo bw’ayogera Mukama nti, ‘Laba, ndibaleetako akabi ke batayinza kuwona; wadde banaankaabirira, sijja kubawuliriza."},{"book":"Yeremiya","chapter":"11","verse":"12","text":"Ebibuga bya Yuda n’abantu ba Yerusaalemi bajja kugenda bakaabirire bakatonda baabwe be bootereza obubaane, naye tebaabayambe n’akamu nga bali mu nnaku."},{"book":"Yeremiya","chapter":"11","verse":"13","text":"Mulina bakatonda abenkana ebibuga byammwe obungi, ggwe Yuda; n’ebyoto bye mukoze okwoterezaako obubaane eri Baali byenkana enguudo za Yerusaalemi obungi.’"},{"book":"Yeremiya","chapter":"11","verse":"14","text":"“Noolwekyo tosabira bantu bano, tobakaabiririra wadde okubegayiririra kubanga siribawulira mu biro lwe baligwako akabi."},{"book":"Yeremiya","chapter":"11","verse":"15","text":"“Omwagalwa akola ki mu yeekaalu yange ng’ate akoze eby’ekivve?"},{"book":"Yeremiya","chapter":"11","verse":"16","text":"Mukama yakutuuma Omuzeyituuni ogubala ennyo,"},{"book":"Yeremiya","chapter":"11","verse":"17","text":"Mukama Katonda ow’Eggye, eyakusimba akulangiriddeko akabi kubanga ennyumba ya Isirayiri n’ennyumba ya Yuda zikoze eby’ekivve ne zinkwasa obusungu bwe zooterezza Baali obubaane."},{"book":"Yeremiya","chapter":"11","verse":"18","text":"Mukama yambikkulira nnamanyisa mu bbanga eryo olukwe lwe baali bansalira."},{"book":"Yeremiya","chapter":"11","verse":"19","text":"Nnali ng’omwana gw’endiga gwe batwala okuttibwa. Nnali simanyi nga nze gwe baali balyamu olukwe, nga bagamba nti,"},{"book":"Yeremiya","chapter":"11","verse":"20","text":"Naye ggwe Mukama Katonda ow’Eggye,"},{"book":"Yeremiya","chapter":"11","verse":"21","text":"Noolwekyo bw’atyo bw’ayogera Mukama Katonda ku basajja b’e Anasosi abanoonya obulamu bwo nga bagamba nti, “Totubuulira bunnabbi mu linnya lya Mukama, tuleme okukutta.”"},{"book":"Yeremiya","chapter":"11","verse":"22","text":"Noolwekyo bw’ati bw’ayogera Mukama Katonda ow’Eggye nti, “Laba, nzija kutta abavubuka n’ekitala; ne batabani baabwe n’abawala bafe enjala."},{"book":"Yeremiya","chapter":"11","verse":"23","text":"So tewaliba n’omu alisigalawo, kubanga ndireeta akabi ku basajja b’e Anasosi, mu mwaka gwe ndibabonererezaamu.”"}]}