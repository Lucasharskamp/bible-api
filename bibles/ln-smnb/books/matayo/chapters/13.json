{"data":[{"book":"Matayo","chapter":"13","verse":"1","text":"Mokolo yango kaka, Yesu abimaki na ndako mpe akendeki kovanda pembeni ya ebale."},{"book":"Matayo","chapter":"13","verse":"2","text":"Lokola ebele ya bato bazingelaki Ye, Yesu amataki na bwato mpe avandaki kati na yango, wana bato nyonso batelemaki na mokili."},{"book":"Matayo","chapter":"13","verse":"3","text":"Azwaki maloba mpe akomaki koteya bango makambo ebele na masese ; azalaki koloba :"},{"book":"Matayo","chapter":"13","verse":"4","text":"Wana azalaki kobwaka nkona na ye, ndambo ekweyaki pembeni ya nzela ; bandeke eyaki mpe eliaki yango."},{"book":"Matayo","chapter":"13","verse":"5","text":"Ndambo mosusu ekweyaki na esika etonda na mabanga, esika oyo mabele ezalaki mingi te, ebimisaki mito noki mpo ete mabele yango ezalaki na bozindo te ;"},{"book":"Matayo","chapter":"13","verse":"6","text":"kasi tango moyi ebimaki, mito yango ezikaki mpe ekawukaki mpo ete ezalaki na misisa te."},{"book":"Matayo","chapter":"13","verse":"7","text":"Ndambo mosusu ekweyaki kati na banzube, banzube ekolaki mpe efinaki-finaki mwa banzete na yango ;"},{"book":"Matayo","chapter":"13","verse":"8","text":"kasi ndambo mosusu ekweyaki na mabele ya malamu mpe ebotaki bambuma : nkona moko ebotaki bambuma nkama moko ; mosusu, bambuma tuku motoba ; mpe mosusu, bambuma tuku misato."},{"book":"Matayo","chapter":"13","verse":"9","text":"Tika ete moto oyo azali na matoyi mpo na koyoka ayoka !"},{"book":"Matayo","chapter":"13","verse":"10","text":"Bayekoli bapusanaki pene na Yesu mpe batunaki Ye :"},{"book":"Matayo","chapter":"13","verse":"11","text":"Yesu azongiselaki bango :"},{"book":"Matayo","chapter":"13","verse":"12","text":"Na moto oyo azali na eloko, bakopesa ye lisusu mpe akokoma na bofuluki ; kasi na moto oyo azangi, bakobotola ye ata oyo azali na yango."},{"book":"Matayo","chapter":"13","verse":"13","text":"Tala mpo na nini nazali koloba na bango na masese :"},{"book":"Matayo","chapter":"13","verse":"14","text":"Maloba oyo mosakoli Ezayi asakola mpo na bango ekokisami :"},{"book":"Matayo","chapter":"13","verse":"15","text":"Pamba te mitema ya bato oyo ezali mabanga ;"},{"book":"Matayo","chapter":"13","verse":"16","text":"Nzokande bino, bozali bato ya esengo, pamba te miso na bino ezali komona, mpe matoyi na bino ezali koyoka."},{"book":"Matayo","chapter":"13","verse":"17","text":"Nazali koloba na bino penza ya solo : basakoli ebele mpe bato ebele ya sembo balukaki komona makambo oyo bino bozali komona, kasi bamonaki yango te ; batondaki na posa ya koyoka makambo oyo bino bozali koyoka, kasi bayokaki yango te."},{"book":"Matayo","chapter":"13","verse":"18","text":"Boyoka ndimbola ya lisese ya moloni :"},{"book":"Matayo","chapter":"13","verse":"19","text":"Soki moto ayoki Liloba na tina na Bokonzi ya Likolo mpe asosoli yango te, Satana ayaka kolongola oyo elonamaka kati na motema ya moto yango. Yango nde ndimbola ya nkona oyo ekweyi pembeni ya nzela."},{"book":"Matayo","chapter":"13","verse":"20","text":"Nkona oyo ekweyi na mabele etonda na mabanga ezali moto oyo ayoki Liloba mpe ayambi yango mbala moko na esengo."},{"book":"Matayo","chapter":"13","verse":"21","text":"Kasi mpo ete azwi nanu misisa te kati na kondima, akowumela kaka mpo na mwa tango moke. Soki kaka, likolo ya Liloba, pasi to minyoko ekweyeli ye, asundoli mbala moko kondima na ye."},{"book":"Matayo","chapter":"13","verse":"22","text":"Nkona oyo ekweyi kati na banzube ezali moto oyo ayoki Liloba, kasi baposa mabe ya mokili mpe lokoso ya bomengo efini-fini Liloba kati na ye. Boye akotikala mpe kobota bambuma te."},{"book":"Matayo","chapter":"13","verse":"23","text":"Nkona oyo ekweyi na mabele ya malamu ezali moto oyo ayoki Liloba mpe asosoli yango malamu ; bongo akobota bambuma : epai ya moko, bambuma ekoki komonana nkama moko ; epai ya mosusu, bambuma tuku motoba ; mpe epai ya mosusu lisusu, bambuma tuku misato."},{"book":"Matayo","chapter":"13","verse":"24","text":"Yesu ayebisaki bango lisese mosusu : « Bokonzi ya Likolo ekokani na moto oyo alonaki nkona ya malamu kati na elanga na ye."},{"book":"Matayo","chapter":"13","verse":"25","text":"Wana bato nyonso balalaki pongi, monguna na ye ayaki, alonaki matiti mabe kati na elanga na ye ya ble mpe akendeki."},{"book":"Matayo","chapter":"13","verse":"26","text":"Tango ble ebandaki kobota mpe kobimisa mito ya bambuma, matiti mabe mpe ekolaki."},{"book":"Matayo","chapter":"13","verse":"27","text":"Basali ya nkolo elanga bayaki mpe balobaki : ‹ Mokonzi ; boni, olonaki te nkona ya malamu kati na elanga na yo ? Bongo matiti mabe oyo, ewuti wapi ? ›"},{"book":"Matayo","chapter":"13","verse":"28","text":"Nkolo elanga azongisaki : ‹ Ezali monguna nde asali bongo ! ›"},{"book":"Matayo","chapter":"13","verse":"29","text":"Nkolo elanga azongisaki : ‹ Bokende te ! Pamba te wana bokobanda kolongola matiti mabe, bokoki mpe kopikola ble elongo na yango."},{"book":"Matayo","chapter":"13","verse":"30","text":"Botika nyonso mibale ekola esika moko kino na tango ya kobuka bambuma. Ezali na tango wana nde nakoloba na bato oyo babukaka bambuma : Bolongola liboso matiti mabe, bokanga yango maboke-maboke mpe botumba yango ; kasi bobuka ble mpe botia yango na ebombelo na Ngai ya bambuma. › »"},{"book":"Matayo","chapter":"13","verse":"31","text":"Yesu ayebisaki bango lisese mosusu : « Bokonzi ya Likolo ekokani na nkona ya mutarde oyo moto moko azwaki mpe alonaki kati na elanga na ye."},{"book":"Matayo","chapter":"13","verse":"32","text":"Nkona yango eleki bankona nyonso na moke ; kasi soki ekoli, elekaka bandunda nyonso ya elanga na molayi mpe ekomaka monene ; ebimisaka bitape minene oyo esalaka ete bandeke ya likolo etonga zala na yango na bitape na yango. »"},{"book":"Matayo","chapter":"13","verse":"33","text":"Yesu ayebisaki bango lisese mosusu : « Bokonzi ya Likolo ekokani na levire oyo mwasi azwaki mpe asangisaki kati na bakilo pene tuku mibale na sambo ya farine, kino nyonso evimbaki. »"},{"book":"Matayo","chapter":"13","verse":"34","text":"Yesu azalaki kosalela masese mpo na koloba makambo wana nyonso epai ya ebele ya bato ; mpe na tango nyonso oyo azalaki koloba na bango, azangaki te kosalela masese."},{"book":"Matayo","chapter":"13","verse":"35","text":"Ezalaki ndenge wana nde maloba ya mosakoli ekokisamaki :"},{"book":"Matayo","chapter":"13","verse":"36","text":"Bongo Yesu atikaki ebele ya bato mpe akotaki na ndako. Bayekoli na Ye bayaki epai na Ye mpe batunaki Ye :"},{"book":"Matayo","chapter":"13","verse":"37","text":"Yesu azongisaki :"},{"book":"Matayo","chapter":"13","verse":"38","text":"Elanga ezali mokili, nkona ya malamu ezali bana ya Bokonzi ya Likolo, mpe matiti mabe ezali bana ya Satana ;"},{"book":"Matayo","chapter":"13","verse":"39","text":"monguna oyo alonaki matiti mabe ezali Satana, tango ya kobuka mbuma ezali suka ya mokili ; bongo bato oyo babukaka bambuma, ezali ba-anjelu."},{"book":"Matayo","chapter":"13","verse":"40","text":"Ndenge bapikolaka matiti mabe mpe batumbaka yango na moto, ndenge wana mpe ekozala na suka ya mokili :"},{"book":"Matayo","chapter":"13","verse":"41","text":"Mwana na Moto akotinda ba-anjelu na Ye ; bongo bakolongola kati na Bokonzi na Ye, nyonso oyo etindikaka bato mosusu na kosala masumu mpe bato oyo basalaka mabe."},{"book":"Matayo","chapter":"13","verse":"42","text":"Bakobwaka bango na fulu ya moto makasi epai wapi ekozala kolela mpe koswa minu."},{"book":"Matayo","chapter":"13","verse":"43","text":"Bongo bato ya sembo bakongenga lokola moyi kati na Bokonzi ya Tata na bango. Tika ete moto oyo azali na matoyi mpo na koyoka ayoka !"},{"book":"Matayo","chapter":"13","verse":"44","text":"Bokonzi ya Likolo ekokani na eloko ya talo oyo babomba kati na elanga ; soki moto moko amoni yango, akobomba yango lisusu ; mpe na esengo wana, akokende koteka biloko na ye nyonso mpo na kosomba elanga wana."},{"book":"Matayo","chapter":"13","verse":"45","text":"Bokonzi ya Likolo ekokani lisusu na moto ya mombongo, oyo alukaka bapawuni ya kitoko."},{"book":"Matayo","chapter":"13","verse":"46","text":"Soki amoni mayaka moko ya talo makasi, akokende koteka biloko na ye nyonso mpo na kosomba yango."},{"book":"Matayo","chapter":"13","verse":"47","text":"Bokonzi ya Likolo ekokani lisusu na monyama oyo balobi mbisi babwaki na ebale mpe ekangi bambisi ya ndenge na ndenge."},{"book":"Matayo","chapter":"13","verse":"48","text":"Soki etondi, balobi mbisi bakobimisa yango na mokili, bakovanda mpe bakotia bambisi ya malamu kati na bitunga mpe bakobwaka oyo ya mabe."},{"book":"Matayo","chapter":"13","verse":"49","text":"Ekozala mpe ndenge wana na suka ya mokili : ba-anjelu bakoya kokabola bato mabe kati na bato ya sembo,"},{"book":"Matayo","chapter":"13","verse":"50","text":"bongo bakobwaka bato mabe kati na fulu ya moto makasi epai wapi ekozala kolela mpe koswa minu."},{"book":"Matayo","chapter":"13","verse":"51","text":"Boni, bososoli makambo oyo nyonso ?"},{"book":"Matayo","chapter":"13","verse":"52","text":"Bongo, Yesu alobaki na bango :"},{"book":"Matayo","chapter":"13","verse":"53","text":"Sima na Yesu koloba masese wana, alongwaki na esika yango"},{"book":"Matayo","chapter":"13","verse":"54","text":"mpe azongaki kati na engumba na Ye ; akomaki koteya bato kati na ndako na bango ya mayangani, mpe bango bazalaki kokamwa makasi mpe komituna : « Bwanya mpe nguya ya kosala bikamwa oyo azwi yango wapi ?"},{"book":"Matayo","chapter":"13","verse":"55","text":"Ezali ye te mwana ya mosali mabaya ? Mama na ye, kombo na ye ezali Mari te ? Jake, Jozefi, Simona mpe Jide bazali bandeko na ye ya mibali te ?"},{"book":"Matayo","chapter":"13","verse":"56","text":"Bongo bandeko na ye ya basi, bango nyonso bazali awa elongo na biso te ? Azwi makambo oyo nyonso wapi ? »"},{"book":"Matayo","chapter":"13","verse":"57","text":"Boye, azalaki libaku mpo na kondima na bango. Kasi Yesu alobaki na bango :"},{"book":"Matayo","chapter":"13","verse":"58","text":"Mpe asalaki kuna bikamwa mingi te mpo ete bazalaki kondima Ye te."}]}