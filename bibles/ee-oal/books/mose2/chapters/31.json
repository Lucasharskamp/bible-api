{"data":[{"book":"Mose 2","chapter":"31","verse":"1","text":"Yehowa gblɔ na Mose be,"},{"book":"Mose 2","chapter":"31","verse":"2","text":"“Kpɔ ɖa, metia Bezalel, Uri ƒe viŋutsu kple Hur ƒe tɔgbuiyɔvi tso Yuda ƒe to la me."},{"book":"Mose 2","chapter":"31","verse":"3","text":"Mena Mawu ƒe Gbɔgbɔ yɔ eme, eye wòna nunya deto kple ŋutete kple aɖaŋu tɔxɛe hena agbadɔ la tutu kple nu sia nu si le eme la wɔwɔ."},{"book":"Mose 2","chapter":"31","verse":"4","text":"Ŋutete blibo le eŋu hena nuwo wɔwɔ kple sika, klosalo kple akɔbli."},{"book":"Mose 2","chapter":"31","verse":"5","text":"Enya ale si woatsɔ kpe xɔasiwo awɔ nuwo, eye woatsɔ atiwo akpa nuwoe."},{"book":"Mose 2","chapter":"31","verse":"6","text":"Metia Oholiab, Ahisamak ƒe vi tso Dan ƒe to la me be wòanye eƒe kpeɖeŋutɔ."},{"book":"Mose 2","chapter":"31","verse":"7","text":"“agbadɔ la,"},{"book":"Mose 2","chapter":"31","verse":"8","text":"vɔsamlekpui la kple eŋunuwo,"},{"book":"Mose 2","chapter":"31","verse":"9","text":"numevɔsamlekpui la kple eŋunuwo,"},{"book":"Mose 2","chapter":"31","verse":"10","text":"Nunɔla Aron ƒe awu nyui kɔkɔewo kple Aron ƒe viŋutsuwo ƒe awuwo,"},{"book":"Mose 2","chapter":"31","verse":"11","text":"Teƒe Kɔkɔe la ƒe amisisi la kple dzudzɔdonu ʋeʋĩwo."},{"book":"Mose 2","chapter":"31","verse":"12","text":"Yehowa yi edzi gblɔ na Mose be,"},{"book":"Mose 2","chapter":"31","verse":"13","text":"“Gblɔ na Israelviwo be, ‘Ele be miaɖo ŋku nye Dzudzɔgbe la dzi, elabena Dzudzɔgbe la nye ŋkuɖoɖo nubabla si le nye kple miawo dome la dzi tegbetegbe. Esia awɔe be miaɖo ŋku edzi be nyee nye Yehowa, ame si wɔ mi kɔkɔe.’"},{"book":"Mose 2","chapter":"31","verse":"14","text":"“Ele be miadzudzɔ le Dzudzɔgbe la dzi, elabena enye ŋkeke kɔkɔe na mi. Ele be woawu ame sia ame si ada le se sia dzi la, eye woaɖe ame sia ame si awɔ dɔ le ŋkeke sia dzi la ƒe agbe ɖa le etɔwo dome."},{"book":"Mose 2","chapter":"31","verse":"15","text":"Ŋkeke ade woawɔ dɔ, ke ŋkeke adrelia nye Dzudzɔgbe; ŋkeke kɔkɔe wònye na Yehowa. Ame sia ame si awɔ dɔ le ŋkeke sia dzi la, ele be woawui."},{"book":"Mose 2","chapter":"31","verse":"16","text":"Miwɔ dɔ ŋkeke ade ko, elabena ŋkeke adrelia nye ŋkeke tɔxɛ hena dzudzɔ, eye wòle kɔkɔe na nye Yehowa. Se sia nye nubabla mavɔ, eye wòle be Israelviwo nawɔ edzi."},{"book":"Mose 2","chapter":"31","verse":"17","text":"Enye nubabla si le nye kple Israelviwo dome la ƒe dzesi mavɔ, elabena ŋkeke adee nye, Yehowa metsɔ wɔ dziƒo kple anyigba, eye medzudzɔ le ŋkeke adrea gbe.”"},{"book":"Mose 2","chapter":"31","verse":"18","text":"Esi Yehowa wu eƒe nuƒoƒo kple Mose nu le Sinai to la dzi la, etsɔ kpe eve siwo dzi eya ŋutɔ tsɔ eƒe asibidɛ ŋlɔ Se Ewoawo ɖo la na Mose."}]}