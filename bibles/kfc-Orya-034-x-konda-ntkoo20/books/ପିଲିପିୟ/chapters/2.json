{"data":[{"book":"ପିଲିପିୟ","chapter":"2","verse":"1","text":"କ୍ରିସ୍ତଦି ୱାଲେ ମିସାନି ଉଣ୍ତିଙ୍ଗ୍‌ ମିର୍‌ ଜିବନ୍‌ତୁ ବପୁ ଆତିମାନିଦେର୍‌ । ମାରି ୱାନି ଜିବନ୍‌ନୋନିକା ମିଙ୍ଗିଁ ୱେଡ଼ିକା ସିଜିନାତ୍‌ । ମିର୍‌ ପବିତ୍ରଆତ୍ମାଦି ସାକାଦାନ୍‌ ୱେଡ଼ିକା କିଜିନିଦେର୍‌ ମାରି ନିଜେନିଜେଦି ଉଣ୍ତିଙ୍ଗ୍‌ ମିଙ୍ଗିଁ ଜିବନ୍‍ନୋନିକା ମାରି ଦୟା ମାନାତ୍‌ ।"},{"book":"ପିଲିପିୟ","chapter":"2","verse":"2","text":"ଆଦେଙ୍ଗ୍‌ ନାନ୍‌ ମିଙ୍ଗିଁ ଅନୁରଦ୍‌ କିଜିନା, ଉନ୍‌ଡ୍ରେ ମନ୍‌ତାନ୍‌, ଉନ୍‌ଡ୍ରେ ଜିବନ୍‌ନୋନିମାନୁ ମିସାନିକା ମାରି ଉନ୍‌ଡ୍ରେମୋନ୍‌ ମାରି ଆତ୍ମାଦୁ ଅର୍‌ସେ ଆଜି ମିର୍‌ ନାଙ୍ଗିଁ ପୁରା ୱେଡ଼ିକା କିଦୁ ।"},{"book":"ପିଲିପିୟ","chapter":"2","verse":"3","text":"ଆକାର୍‍ ମାରି ନାଣ୍ତ ଗର୍ବ ତରାନି ଉଣ୍ତିଙ୍ଗ୍‌ ଇନି ପାଣି କିମାଟ୍‌, ମାତର୍‌ ନମ୍ର ଆଜି ୱିଜେରେ ଆଇୱାରିଙ୍ଗ୍‌ ନିଜେଦିମାଣ୍‌କୁ ପେରିକାନ୍‌ ଅଡ଼୍‌ବିଦୁ ।"},{"book":"ପିଲିପିୟ","chapter":"2","verse":"4","text":"କେବଲ ନିଜେଦି ବିସୟ୍‌ତୁ ମୋନ୍‌ ସିଏଣ୍‌ଗା ଆଇୱାରି ବିସୟ୍‌ତୁ ବା ମୋନ୍‌ସିଦୁ ।"},{"book":"ପିଲିପିୟ","chapter":"2","verse":"5","text":"କ୍ରିସ୍ତ ଜିସୁଦି ଏଣ୍ତେସ୍‌ ନାନି ମନ୍‌ ମାରାତ୍‌, ମିଦି ଆୟାୱାଜା ମୋନ୍‌ ଆପିତ୍‌ :"},{"book":"ପିଲିପିୟ","chapter":"2","verse":"6","text":"ୱାନ୍‌ ମାପୁରୁୱାଜା ଆତିଙ୍ଗ୍‌ବା"},{"book":"ପିଲିପିୟ","chapter":"2","verse":"7","text":"ବରଂ ନିଜେଦି ଇଚ୍ଛାଦାନ୍‌ ୱାନି ୱିଜୁ ଡ଼ିସ୍‌ତାନ୍‌ନୋ ସାକର୍‌ ମୁର୍ତି ଆସ୍‌ତା ୱାତାନ୍‌ ।"},{"book":"ପିଲିପିୟ","chapter":"2","verse":"8","text":"ମାରି, ୱାନ୍‌ ସାନ୍ତି ମାରି ସାନ୍ତିଦିକାନ୍‌ ଆଜି ସାନି ସାନ୍ଦି,"},{"book":"ପିଲିପିୟ","chapter":"2","verse":"9","text":"ଇୟାଉଣ୍ତିଙ୍ଗ୍‌ ମାପୁରୁ ୱାନିଙ୍ଗ୍‌ ପୁରାନାଣ୍ତ ମୁସ୍‌କୁ ପେର୍‌ତା ମାନାନ୍‌,"},{"book":"ପିଲିପିୟ","chapter":"2","verse":"10","text":"ଏଣ୍ତେସ୍‌ ମୁସ୍‌କୁପୁର୍‌, ଦୁନିଆ ମାରି ପାତାଲ୍‍ତୁ ମାନି"},{"book":"ପିଲିପିୟ","chapter":"2","verse":"11","text":"ମାରି, ବୁବା ମାପୁରୁଦି ଗୌରବ୍‍ତି ଉଣ୍ତିଙ୍ଗ୍‌"},{"book":"ପିଲିପିୟ","chapter":"2","verse":"12","text":"ମାରି, ଏ ନା ଲାଡ୍‍ତି ତଡ଼୍‍କୁ, ଏଣ୍ତେସ୍‌ ନାନ୍‌ ମି ୱାଲେ ମାର୍‌ଇ ବେଡ଼ାଦୁ ମିର୍‌ ଏଣ୍ତେସ୍‌ ୱିଜୁୱାଲେ ନା ମାଟାଦାନ୍‌ ମାର୍‌ଇଦେର୍‌, ମାତର୍‌ ଇଲେଇ ନାନ୍‌ ସିଲିୱାଲେ ମାରି ନାଣ୍ତଦାନ୍‌ ତିଲାଜି ମାରି ତିର୍‌ଜି ନିଜେ ନିଜେଦି ପରିତ୍ରାଣ୍‌ ପାଣି ଏଣ୍ତେସ୍‌ ପୁରା ଆନାତ୍‌ ।"},{"book":"ପିଲିପିୟ","chapter":"2","verse":"13","text":"ଇରିଙ୍ଗ୍‌ ଇଚ୍ଛା କିଦେଙ୍ଗ୍‌ ମାରି ପାଣି କିଦେଙ୍ଗ୍‌ ମାପୁରୁ ନିଜେଦି ନେଗି ଉଦେସ୍‌ଦିଙ୍ଗ୍‌ ପୁରା କିନି ଉଣ୍ତିଙ୍ଗ୍‌ ମି ଜିବନ୍‌ତୁ ପାଣି କିନାନ୍‌ ।"},{"book":"ପିଲିପିୟ","chapter":"2","verse":"14","text":"ଆସ୍‌କିଏଣ୍‌ଗା ମାରି ୱାର୍‌ଗିଜିସାଏଣ୍‌ଗା ୱିଜୁ ପାଣି କିଦୁ ।"},{"book":"ପିଲିପିୟ","chapter":"2","verse":"15","text":"ଆର୍‌ତିଙ୍ଗ୍‌, ଇୟା କାକୁର୍ତି ମାରି ପାପ୍‌ମାନି ଦୁନିଆଦୁ ମିର୍‌ ମାପୁରୁଦି ଦାର୍ମୁ କଡ଼କକ୍‌ରା ୱାଜା ଦସ୍‍ସିଲିକା ମାରି ଦାର୍ମୁଦାନ୍‌ ଜିଜି ମାଡ଼ିଦେଙ୍ଗ୍‌ ଆଟ୍‌ନିଦେର୍‌ ।"},{"book":"ପିଲିପିୟ","chapter":"2","verse":"16","text":"ଆଇୱାରି ଲାକ୍‌ତୁ ଜିବନ୍‌ମାନି କାବୁର୍‌ ପ୍ରଚାର୍‌ କିନିୱାଲେ ମିର୍‌ ବାଦଡ଼୍‌ତିଙ୍ଗ୍‌ ଜାୟ୍‌ କିଜିମାନି ସୁକେଙ୍ଗ୍‌ ୱାଜା ଜାୟ୍‌ ଆନିକା ମାନାତ୍‌ । ମିର୍‌ ଜଦି ଇୟାୱାଜା ଆନିଦେର୍‌, “କ୍ରିସ୍ତଦି ଦିନ୍‌ତୁ” ମି ବିସୟ୍‌ତୁ ନାନ୍‌ ଗର୍ବ କିଦେଙ୍ଗ୍‌ ଆଟ୍‍ନା, ଇରିଙ୍ଗ୍‌ ଇବେଣ୍‌କୁ ପାର୍‌ମାଣ୍‌ ଆନାତ୍‌ ଜେ, ନା ୱିଜୁ ଜୋଜନା ମାରି ପାଣି ଆରେଏ ଆଏତ୍‍ ।"},{"book":"ପିଲିପିୟ","chapter":"2","verse":"17","text":"ମାପୁରୁଦି ଉଦେସ୍‌ତାନ୍‌ ମି ବିସ୍‌ବାସ୍‌ୱାଜା ବଲିଦାନ୍‌ତୁ ଆନାତ୍‌ସୁଗି ନା ଜିବନ୍‌ତି ନେତେର୍‌ ୱାକ୍‌ସୋ ସିଦେଙ୍ଗ୍‌ ପଡ଼ାନାତ୍‌, ଆର୍‌ତିଙ୍ଗ୍‌ ନାନ୍‌ ୱେଡ଼ିକା କିଜିନା ମାରି ନା ଇୟା ୱେଡ଼ିକାଦୁ ମିଙ୍ଗିଁ ମିସା କିଦେଙ୍ଗ୍‌ ଅଡ଼୍‌ବିଜିନା ।"},{"book":"ପିଲିପିୟ","chapter":"2","verse":"18","text":"ମାରି, ଆୟାୱାଜା ମିର୍‌ ବା ୱେଡ଼ିକା କିଦୁ ମାରି ଆୟା ୱେଡ଼ିକାଦୁ ନାଙ୍ଗିଁ ବା ମିସାକିଦୁ ।"},{"book":"ପିଲିପିୟ","chapter":"2","verse":"19","text":"ମାତର୍‌ ନାନ୍‌ ମି ଲାକ୍‌ତୁ ତିମତିଦିଙ୍ଗ୍‌ ବେଗି ପୋକ୍‌ନା ଇଜି ପ୍ରବୁ ଜିସୁଦିମାନୁ ଆସା କିଜିନା, ଏଣ୍ତେସ୍‌ ମି କାବୁର୍‌ ନେସ୍‌ସି ନାନ୍‌ ବା ୱେଡ଼ିକା ଆନା ।"},{"book":"ପିଲିପିୟ","chapter":"2","verse":"20","text":"ଇରିଙ୍ଗ୍‌ ୱାନ୍‌ ମି ବିସୟ୍‌ତୁ ସତ୍‌ତାନ୍‌ ମୋନ୍‌ଦିୟାନ୍‌ କିନାନ୍‌, ଇୟାୱାଜା ଅଡ଼୍‌ବିନି ଲୋକ୍‌ ୱାନିଙ୍ଗ୍‌ ଡ଼ିସ୍‌ତିଙ୍ଗ୍‌ ନା ଲାକ୍‌ତୁ ଏନ୍‌ ସିଲେନ୍‌ ।"},{"book":"ପିଲିପିୟ","chapter":"2","verse":"21","text":"ଆଇକାର୍‌ ୱିଜେରେ ଜିସୁ କ୍ରିସ୍ତଦି ଉଣ୍ତିଙ୍ଗ୍‌ ମୋନ୍‌ଦିୟାନ୍‌ କିଏଣ୍‌ଗା କେବଲ ନିଜେଦି ପାଣିଦି ଉଣ୍ତିଙ୍ଗ୍‌ ଦାନ୍ଧା ଆନାର୍‌ ।"},{"book":"ପିଲିପିୟ","chapter":"2","verse":"22","text":"ତିମତି ଜେ ପରିକାଦୁ ଜିଣାତି ଲୋକ୍‌, ଇକା ମିର୍‌ ନେସ୍‌ତିମାନିଦେର୍‌; ମାରିନ୍‌ ବୁବାଦି ସେବା କିତି ୱାଜା ୱାନ୍‌ ତୋ ସୁସମାଚାର୍‌ ପ୍ରଚାର୍‌ ପାଣିଦୁ ନା ୱାଲେ ସେବା କିତାମାର୍ହାନ୍‌ ।"},{"book":"ପିଲିପିୟ","chapter":"2","verse":"23","text":"ମାରି, ନା ଉଣ୍ତିଙ୍ଗ୍‌ ଇନିକା ଗଟାନାତ୍‌, ଆକା ନେସ୍‌ନି ଉଣ୍ତିଙ୍ଗ୍‌ ନାନ୍‌ ୱାନିଙ୍ଗ୍‌ ମି ଲାକ୍‌ତୁ ପୋକ୍‌ତାନା ଇଜି ଆସା କିଜିନା ।"},{"book":"ପିଲିପିୟ","chapter":"2","verse":"24","text":"ମାତର୍‌ ନାନ୍‌ ପ୍ରବୁଦିମାନୁ ବିସ୍‌ବାସ୍‌ କିଜିନା ଜେ, ନାନ୍‌ ନିଜେ ବା ଦାପ୍ରେ ମି ଲାକ୍‌ତୁ ୱାଦେଙ୍ଗ୍ ଆଟ୍‍ନା ।"},{"book":"ପିଲିପିୟ","chapter":"2","verse":"25","text":"ମାତର୍‌ ନାନ୍‌ ନା ତଡ଼ାନ୍‌, ଅର୍‍ସେପାଣିକିନାପ୍‌, ଜୁଦ୍‌ ମାରି ନା ଅବାବ୍‌ ପୁରା କିନି ଉଣ୍ତିଙ୍ଗ୍‌ ମି କାବୁର୍‌ ଅନିକାନ୍‍ ମାରି ସେବାକିନି ଏପାଫ୍ରଦିତ୍‌ତିଙ୍ଗ୍‌ ମି ଲାକ୍‌ତୁ ପୋକ୍‌ନି ଉଣ୍ତିଙ୍ଗ୍‌ ଦର୍‌କାର୍‌ ଇଜି ଏତ୍‌ କିତା ।"},{"book":"ପିଲିପିୟ","chapter":"2","verse":"26","text":"ଇରିଙ୍ଗ୍‌ ୱାନ୍‌ ମିଙ୍ଗିଁ ସୁଡ଼ୁନି ଉଣ୍ତିଙ୍ଗ୍‌ ଇଚ୍ଛା କିଜିନାନ୍‌, ମାରି ୱାନ୍‌ ନବ୍‌ଆତାମାନାନ୍‌ ଇଜି ମିର୍‌ ୱେର୍‌ଇମାନିଙ୍ଗ୍‌ ୱାନ୍‌ ଦୁଃକ୍‌କିଜିନାନ୍‌ ।"},{"book":"ପିଲିପିୟ","chapter":"2","verse":"27","text":"ସତ୍‌ତାନ୍‌ ୱାନ୍‌ ନବ୍‌ଆଜି ସାତିୱାଜା ଆତାମାର୍‌ର୍ହାନ୍‌, ମାତର୍‌ ମାପୁରୁ ୱାନିଙ୍ଗ୍‌ ଦୟା କିତାନ୍‌, ମାରି କେବଲ ୱାନିଙ୍ଗ୍‌ ସିଲେ, ମାତର୍‌ ଏଣ୍ତେସ୍‌ ନା ଉଣ୍ତିଙ୍ଗ୍‌ ଦୁଃକ୍‌ ମୁସ୍‌କୁ ଦୁଃକ୍‌ ଗଟାଏତ୍‌, ଇୟାଉଣ୍ତିଙ୍ଗ୍‌ ନା ମୁସ୍‌କୁ ବା ଦୟା କିତାନ୍‌ ।"},{"book":"ପିଲିପିୟ","chapter":"2","verse":"28","text":"ଇୟାଉଣ୍ତିଙ୍ଗ୍‌ ନାନ୍‌ ୱାନିଙ୍ଗ୍‌ ମି ଲାକ୍‌ତୁ ପୋକ୍‌ତାନି ଉଣ୍ତିଙ୍ଗ୍‌ ଇଚ୍ଛା, ଇରିଙ୍ଗ୍‌ ମିର୍‌ ଏଣ୍ତେସ୍‌ ୱାନିଙ୍ଗ୍‌ ମାରିଡ଼େସି ସୁଡ଼ୁଜି ୱେଡ଼ିକା ଆନିଦେର୍‌ ମାରି ନା ଦୁଃକ୍‌ ବା ଉଣା ଆନାତ୍‌ ।"},{"book":"ପିଲିପିୟ","chapter":"2","verse":"29","text":"ଆଦେଙ୍ଗ୍‌ ଅରେନ୍‌ କ୍ରିସ୍ତବିସ୍‌ବାସ୍‌ସି ତଡ଼ାନ୍‌ ୱାଜା ମିର୍‌ ୱାନିଙ୍ଗ୍‌ ମାନାଦୁ ମାରି ୱାନି ୱାଜା ୱିଜୁ ଗୁଣୁମାନି ଲୋକ୍‌ତିଙ୍ଗ୍‌ ସନ୍‌ମାନ୍‌ କିଦୁ ।"},{"book":"ପିଲିପିୟ","chapter":"2","verse":"30","text":"ଇରିଙ୍ଗ୍‌ ମିର୍‌ ନାଙ୍ଗିଁ ଆମା ସେବା ସିଦେଙ୍ଗ୍‌ ଆଟ୍‌ଇତିଦେର୍‌, କ୍ରିସ୍ତଦି ପାଣି ପୁରା କିନି ଉଣ୍ତିଙ୍ଗ୍‌ ୱାନ୍‌ ଆକା ନା ଉଣ୍ତିଙ୍ଗ୍‌ କିଦେଙ୍ଗ୍‌ ସର୍‌ର୍ହାନ୍‌ନୋ ନିଜେଦି ଜିବନ୍‌ତିଙ୍ଗ୍‌ ନାସ୍ଟୁକିଜି ସାନି ଆଗ୍‌ଡ଼ିସାମାନା କିତାମାର୍ହାନ୍‌ ।"}]}