{"data":[{"book":"2 Wakolinto","chapter":"3","verse":"1","text":"Angu twakwandutsa keli kwitunya iwenyegho? Au twobama baluwa itsitutoghola kutsa kuna mwemwe, au baluwa tso ukutoghola kulawa kuna mwemwe, ka iwanu wangi pfawotenda?"},{"book":"2 Wakolinto","chapter":"3","verse":"2","text":"Mwemwe muwenyegho mwa ibaluwa yetu, iyandikighwe mmimoyo mwetu, yomanyika na yosomighwa na chila imunu."},{"book":"2 Wakolinto","chapter":"3","verse":"3","text":"Pfimanyika ka mwemwe mwa baluwa ya Kiristu, iilawile mne sang'ano yetu, ayo ng'ayandikighwe bae kwa lwino ila kwa Ghumuhe we Imulungu iyali mghima, na si mne lwala lwe libwe bae, ila mne imimoyo ye iwanu."},{"book":"2 Wakolinto","chapter":"3","verse":"4","text":"Na lolelo alyo tunalyo hambele he Imulungu kubitila Kiristu."},{"book":"2 Wakolinto","chapter":"3","verse":"5","text":"Kuduhu ichinu chochose ichitutenda tulonge ka twodaha kusang'ana ng'onde ino, lekeni ukudaha kwetu kolawa kwe Imulungu."},{"book":"2 Wakolinto","chapter":"3","verse":"6","text":"Ayo iyo yuyo iyatutendile tudahe kutumikila laghano lya sambi, na si laghano lya ghamalaghitso bae, ila laghano lya Ghumuhe Mwenzeluka. Mana ghamalaghitso ighandikighwe ghoghala lifwa, ila Ghumuhe Mwenzeluka koghala ughima."},{"book":"2 Wakolinto","chapter":"3","verse":"7","text":"Lelo ka ghamalaghitso ighaghalile lifwa, ghala ighandikighwe mne ghamabwe ghatsa na utunitso, mbaka Waisiraeli ng'awadahile bae kuchilola chihanga cha Musa kwaajili ya ukung'ala kwake, nawo tsaukala utunitso iuhupa,"},{"book":"2 Wakolinto","chapter":"3","verse":"8","text":"pfii lelo sang'ano ya Ghumuhe ng'aitsokuwa ya utunitso mkulu bae?"},{"book":"2 Wakolinto","chapter":"3","verse":"9","text":"Ka isang'ano iiwahigha iwanu tsaikala na utunitso mkulu, apfi isang'ano iighala ughima si ng'ulu bae kubita ayo?"},{"book":"2 Wakolinto","chapter":"3","verse":"10","text":"Lelo utunitso mkulu ghendo ughubika utunitso ula wo ghumwande, hata ka utunitso awo tsawoneka mkulu, lekeni sambi uhupa."},{"book":"2 Wakolinto","chapter":"3","verse":"11","text":"Mana ka achila ichikalile chidogho tsachikala na utunitso, pfii lelo achila ichikala ghamatsuwa ghose, ambe chitsakuwa na utunitso mkulu ghendo!"},{"book":"2 Wakolinto","chapter":"3","verse":"12","text":"Kwaapfila tuna lolelo alyo, twolonga bila kupfuka."},{"book":"2 Wakolinto","chapter":"3","verse":"13","text":"Twetwe si ka Musa bae, iyaghubike chihanga chake kwa lighwanda ili iwanu wa Isiraeli waleke kona ukumala kwe ukung'ala kula."},{"book":"2 Wakolinto","chapter":"3","verse":"14","text":"Lekeni tsimbutsi tsao tsatsighubikighwa. Kwaapfila mbaka leloli halisomighwa laghano lya ghumwande chighubiko acho chabaho chighubika mbutsi tsawo. Cholapfighwa hala imunu ang'amtoghola Kiristu."},{"book":"2 Wakolinto","chapter":"3","verse":"15","text":"Hata leloli hawosoma Malaghitso gha Musa, chighubiko choghubika mbutsi tsao."},{"book":"2 Wakolinto","chapter":"3","verse":"16","text":"Lekeni chighubiko acho cholapfighwa ahala imunu ang'amuyila Imtwatsa."},{"book":"2 Wakolinto","chapter":"3","verse":"17","text":"Lelo Imtwatsa ka Ghumuhe, na hane Ghumuhe we Imtwatsa, hana ukulekelighwa."},{"book":"2 Wakolinto","chapter":"3","verse":"18","text":"Lekeni twetwe wose tune pfihanga ing'apfighubikwe bae, twakona ka mne chilolelo utunitso we Imtwatsa, na twetwe twotendighwa twighale naye kwa kongetseka mne utunitso iulawa kwe Imtwatsa, ayo iyo Ghumuhe."}]}