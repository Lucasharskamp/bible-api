{"data":[{"book":"John","chapter":"20","verse":"1","text":"Luada loo di laangi tabu, gei di maa e bouli hua igolo, gei Mary mai Magdala ne hana gi taalunga, ga gidee ia di hadu o taalunga la gu hagadaga gi daha."},{"book":"John","chapter":"20","verse":"2","text":"Gei mee gaa lele gi Simon Peter mo dono ehoo dama agoago dela e baa iei Jesus, ga helekai gi meemaa, “Digaula guu lahi Tagi gi daha mo taalunga, gei gimaadou e de iloo di gowaa digaula ne dugu iei Mee!”"},{"book":"John","chapter":"20","verse":"3","text":"Gei Peter mo tangada agoago dela i golo gaa hula gi taalunga."},{"book":"John","chapter":"20","verse":"4","text":"Meemaa ne llele, gei di hoo dama agoago a Peter le koia e lele i Peter, guu dau i taalunga i mua."},{"book":"John","chapter":"20","verse":"5","text":"Mee ga bala gi lala, gaa mmada gi di gahu lenge, gei mee digi ulu gi lodo taalunga."},{"book":"John","chapter":"20","verse":"6","text":"Simon Peter dela ne daudali mai a mee, gaa dau adu gi taalunga deelaa, ga ulu gi lodo, gaa mmada gi di gahu lenge dela e moe i lodo,"},{"book":"John","chapter":"20","verse":"7","text":"gei di gahu dela nogo didi di libogo o Jesus la hagalee i baahi di gahu lenge deelaa, e wini e dugu i tuai gowaa."},{"book":"John","chapter":"20","verse":"8","text":"Gei tama agoago dela ne dau i taalunga i mua, ga ulu gi lodo labelaa, guu mmada, gu hagadonu."},{"book":"John","chapter":"20","verse":"9","text":"(Meemaa digi modongoohia nia helekai di Beebaa Dabu ala e helekai bolo Mee e hai loo gi mouli aga i di made.)"},{"book":"John","chapter":"20","verse":"10","text":"Gei nia dama agoago aalaa gaa hula gi muli gi nau hale."},{"book":"John","chapter":"20","verse":"11","text":"Mary e duu i tua taalunga e dangidangi. Di madagoaa hua dela e dangidangi iei mee, gei mee ga bala gi lala, ga mmada adu gi lodo taalunga,"},{"book":"John","chapter":"20","verse":"12","text":"ga gidee nia daangada di langi dogolua e ulu nau goloo kene, e noho i di gowaa dela nogo dugu tuaidina Jesus. Tangada e dahi i libogo, gei di hoo o maa i wae."},{"book":"John","chapter":"20","verse":"13","text":"Meemaa ga heeu gi Mary, “Di ahina nei, goe e dangidangi di aha?”"},{"book":"John","chapter":"20","verse":"14","text":"Mee ne helekai beenei, gaa huli, gaa mmada gi Jesus e duu i dono baahi, digi iloo bolo ma go Jesus."},{"book":"John","chapter":"20","verse":"15","text":"Jesus ga heeu gi mee, “Di ahina nei, goe e dangidangi di aha? Ma koai dela e halahala kooe?”"},{"book":"John","chapter":"20","verse":"16","text":"Jesus gaa gahi a mee, “Mary.”"},{"book":"John","chapter":"20","verse":"17","text":"Jesus ga helekai gi mee, “Hudee dogi mai, idimaa, Au digi hana gi baahi dogu Damana. Hana gi baahi ogu duaahina, hagi anga ina gi digaula, bolo Au gaa hana gi baahi o Mee dela go dogu Damana, mo di nadau Damana, go dogu God, mo di nadau God.”"},{"book":"John","chapter":"20","verse":"18","text":"Mary mai Magdala gaa hana, ga hagi anga gi nia dama agoago a Maa bolo ia gu gidee Tagi, gei mee ga hagi anga gi digaula nnelekai a Maa ala ne hai ang gi deia."},{"book":"John","chapter":"20","verse":"19","text":"Hiahi hua di laangi tabu deelaa, gei nia dama agoago a Jesus ga dagabuli mai gi lodo di hale tai, idimaa, digaula e mmaadagu i digau aamua o Jew. Gei Jesus ga hanimoi, gaa duu i nadau lodo, ga helekai, “Di aumaalia gi madalia goodou.”"},{"book":"John","chapter":"20","verse":"20","text":"I muli hua dana helekai, gei Mee ga haga mmada digaula gi ono lima mo dono baahi. Gei nia dama agoago a Maa gu tenetene huoloo i di nadau gidee ginaadou Tagi."},{"book":"John","chapter":"20","verse":"21","text":"Jesus ga helekai labelaa gi digaula, “Di aumaalia gi madalia goodou. Gadoo be dogu Damana dela ne hagau mai Au, gei Au e hagau labelaa goodou.”"},{"book":"John","chapter":"20","verse":"22","text":"Mee gaa dogi gi hongo digaula, ga helekai, “Goodou kae ina di Hagataalunga Dabu."},{"book":"John","chapter":"20","verse":"23","text":"Maa goodou ga dumaalia gi nia huaidu o nia daangada, gei nadau huaidu la gu maahede. Maa goodou hagalee dumaalia gi nia huaidu digaula, gei nia huaidu digaula la hagalee maahede.”20.23 Matthew 16.19; 18.18"},{"book":"John","chapter":"20","verse":"24","text":"Tangada e dahi i nia dama agoago dilongoholu maa lua, go Thomas (dela e haga ingoo bolo Didymus), nogo hagalee i baahi digaula i di madagoaa Jesus ne hanimoi."},{"book":"John","chapter":"20","verse":"25","text":"Nia dama agoago ala i golo ga helekai gi mee, “Gimaadou guu mmada gi Tagi.”"},{"book":"John","chapter":"20","verse":"26","text":"Muli di tabu e dahi, ana dama agoago ne dagabuli labelaa gi lodo di hale deelaa, gei Thomas gu madalia digaula. Nia bontai guu tai, gei Jesus gaa duu gi baahi digaula, ga helekai, “Di aumaalia gi madalia goodou.”"},{"book":"John","chapter":"20","verse":"27","text":"Gei Mee ga helekai gi Thomas, “Dugua mai do madaalima, mmada gi ogu lima. Holo ina mai doo lima, daalo ina gi lodo dogu baahi. Hudee maanadu logo, hagadonu hua!”"},{"book":"John","chapter":"20","verse":"28","text":"Thomas ga helekai gi Mee, “Dogu Dagi mo dogu God!”"},{"book":"John","chapter":"20","verse":"29","text":"Jesus ga helekai gi mee, “Goe ne hagadonu idimaa goe dela ne gidee? E maluagina go digau ala e hagadonu, gei digi gidee.”"},{"book":"John","chapter":"20","verse":"30","text":"Jesus ne hai ana mogobuna haga goboina e logo i mua ana dama agoago gei digi hihia gi lodo di beebaa deenei."},{"book":"John","chapter":"20","verse":"31","text":"Gei nia mee aanei la ne hihi, bolo gi hagadonu goodou bolo Jesus la go di Mesaia, go Tama a God. Mai godou hagadonu a Mee, goodou ga hai mee gi di mouli."}]}