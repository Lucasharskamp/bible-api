{"data":[{"book":"ቆሮንቶሴ ዓሶም 2","chapter":"2","verse":"1","text":"ዓካሪ ታ ዒንሢ ዖዪሳኒ ኮይባኣሢሮ ላሚ ታ ዒንሢ ኮይላ'' ሙካዓ ጌዒ ማሌኔ።"},{"book":"ቆሮንቶሴ ዓሶም 2","chapter":"2","verse":"2","text":"ታ ዒንሢ ዖዪሴያ ማዔቴያ ታ ዖዪሴ፥ ዒንሢዳፓ ዓታዛ ሜሌ'' ታና ዎዛሳንዳይ ዖናዳይ?"},{"book":"ቆሮንቶሴ ዓሶም 2","chapter":"2","verse":"3","text":"ሓያኮ ቤርታ ታ ዒንሢም ፃኣፔሢ ዒንሢ ኮይላ'' ታ ሙካኣና ታና ዎዛሳኒ ኮይሳ ዓሳ ታና ዖዪሱዋጉዲ ጌዒኬ፤ ዓይጎሮ ጌዔቴ ታ ዎዛዼኔ ጌይፃ ዒንሢ ቢያሢ ዎዛዼኔ ጌይሢ ማዔሢ ታ ጉሙርቃኔ።"},{"book":"ቆሮንቶሴ ዓሶም 2","chapter":"2","verse":"4","text":"ሚርጌ ዖዪ፥ ሜታዺ ማሊሢና ሃሣ ሚርጌና ዬኤኪ ዬኤኪ ታ ዒንሢም ፃኣፔሢ ሚርጌ ታ ዒንሢ ናሽካያ ማዔሢ ዒንሢ ዔራንዳጉዲ ጌይ ማዓንዳኣፓዓቴም ዒንሢ ዖዪሳኒ ጌይቱዋሴ።"},{"book":"ቆሮንቶሴ ዓሶም 2","chapter":"2","verse":"5","text":"ዓይጎ ዓሲያ ማዖም ዓሲ ዖዪሴይ ዓኣቶ ዒዛኮ ዻቢንቶ ፑኡፒሲ ኬኤዚሢቱዋንቴ ዒ ዖዪሴሢ ታናቱዋንቴ ዒንሢዳፓ ሚርጌሢ ዒ ዖዪሴኔ ጌይሢኬ።"},{"book":"ቆሮንቶሴ ዓሶም 2","chapter":"2","verse":"6","text":"ዬያጉዴ ዓሢም ዒንሢዳፓ ሚርጌሢ ጌስቲ ዓጌ ባካ ዒዛም ጊዳንዳኔ።"},{"book":"ቆሮንቶሴ ዓሶም 2","chapter":"2","verse":"7","text":"ዬያሮ ዬይ ዓሢ ሚርጌ ዖዪሢና ዎዛ ባይዙዋጉዲ፥ ዒዛም ዒንሢ ዓቶም ጋዓንዳያና ዶዲሻንዳያ ኮይሳኔ።"},{"book":"ቆሮንቶሴ ዓሶም 2","chapter":"2","verse":"8","text":"ሃሣ ዒንሢ ዒዛ ናሽካያ ማዒፆ ጊንሣ ጎናሲ ዔርዛንዳጉዲ ታ ዒንሢ ሺኢቃኔ።"},{"book":"ቆሮንቶሴ ዓሶም 2","chapter":"2","verse":"9","text":"ዬያ ኪኢቶ'' ታ ዒንሢም ፃኣፔሢ ዒንሢ ዛጋኒ ዒንጎ ሜታሢ ዎዲ'' ዒንሢ ዶዲ ዓኣሣቴያ ሃሣ ቢያ ዎዴ ታኣኒ ዓይሣ ባኮ ዒንሢ ኩንሣያ ማዔቴያ ዔራኒ ጌይኬ።"},{"book":"ቆሮንቶሴ ዓሶም 2","chapter":"2","verse":"10","text":"ዒንሢ ዻቢንቶ ዓቶም ጋዓ ዓሢም ታኣኒያ ዓቶም ጋዓንዳኔ፤ ታ ዒዛም ዓቶም ጋዓንዳ ዔርቴ ዻቢንቲ ዓኣቶ ታኣኒ ኪሪስቶሴ ቤርታ ዒዛም ዓቶም ጌዔሢ ዒንሢ ጋቴ ጌይኬ።"},{"book":"ቆሮንቶሴ ዓሶም 2","chapter":"2","verse":"11","text":"ዬያ ኑ ማዻሢ ፃላሄኮ ጌኖ ማሊፆ ኑ ዔራሢሮ ካራ ዒ ዴንቂ ጌሉዋጉዲ ጌይኬ።"},{"book":"ቆሮንቶሴ ዓሶም 2","chapter":"2","verse":"12","text":"ዬካፓ ኪሪስቶሴኮ ኮዦ ሃይሶ ኬኤዛኒ ፂሮዓዳ ታ ዓኣዼ ዎዶ''ና ጎዳ ዳልጊ ማዾኮ ካራ ታኣም ቡሌ''ንቴ፥"},{"book":"ቆሮንቶሴ ዓሶም 2","chapter":"2","verse":"13","text":"ዒኢካ ታኣኒ ታ ዒሻሢ፥ ቲቶ ዴንቂባኣሢሮ ዒና'' ታኣኮ ሃውሺባኣሴ። ዬያሮ ዒኢካ ዓኣ ኪሪስቶሴ ጉሙርቃ ዓሶ ሳራሢ ሜቄዶኒያ ታ ዓኣዼኔ።"},{"book":"ቆሮንቶሴ ዓሶም 2","chapter":"2","verse":"14","text":"ጋዓንቴ ቢያ ዎዴ ኪሪስቶሴ ባሻ ባሺፆና ዔኪ ኑና ሃንታሢንታ ኪሪስቶሴኮ ዓኣ ዔራቶ ቢያ ቤዞ ሳውቃ ቲሺጉዲ ኑ ሄሊ''ሳንዳጉዲ ኑና ማሃ ፆኦዛሢም ጋላታ ሄሎ''ም።"},{"book":"ቆሮንቶሴ ዓሶም 2","chapter":"2","verse":"15","text":"ኑኡኒ ዻቃ ዓሶም ማዔቴያ ባይቃ ዓሶም ኮሺ ሳውሞ ዓኣ ዑንጄጉዲ ኪሪስቶሴ ዛሎ''ና ፆኦሲም ዒንጊንቴያኬ።"},{"book":"ቆሮንቶሴ ዓሶም 2","chapter":"2","verse":"16","text":"ባይቃ ዓሶም ዎዻያ፥ ሃይቢ ሃይቢ ጌይ ሳውቃያ፤ ዻቃዞንሢም ጋዓንቴ ኑኡኒ ናንጊ ዒንጋያ ሼምፖ ሳዊኬ፤ ዓካሪ ዬያ ማዾ'' ማዻኒ ዳንዳዓሢ ዖናዳይ?"},{"book":"ቆሮንቶሴ ዓሶም 2","chapter":"2","verse":"17","text":"ኑኡኒ፡ ፆኦሲ ቃኣሎ'' ኮርሞ ባኣዚ''ሮ ዔኪ ሃንታ ሚርጌ ዓሶጉዲቱዋሴ፤ ጋዓንቴ ኑኡኒ ፆኦሲፓ ዳኪንቴ ዓሶጉዲ ኪሪስቶሴና ማዒ ፆኦሲ ቤርታ ፒዙሞና ኬኤዛኔ።"}]}