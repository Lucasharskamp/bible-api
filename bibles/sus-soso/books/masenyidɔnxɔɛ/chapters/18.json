{"data":[{"book":"Masenyi Dɔnxɔɛ","chapter":"18","verse":"1","text":"Lewika sɛrɛxɛdubɛe nun Lewi xabilɛ dɔnxɔɛe mu fama bɔxi sɔtɔde kɛ ra alɔ Isirayila di booree. E baloe findima sɛrɛxɛ gan daaxie nan na naxee bama Alatala bɛ."},{"book":"Masenyi Dɔnxɔɛ","chapter":"18","verse":"2","text":"E mu fama kɛ sɔtɔde e ngaxakerenyie tagi. Alatala nan findima e kɛ ra alɔ a a masen e bɛ ki naxɛ."},{"book":"Masenyi Dɔnxɔɛ","chapter":"18","verse":"3","text":"Lewika sɛrɛxɛdubɛe mabiri findima sɛrɛxɛe nan na Isirayilakae fama naxee bade alɔ ningee, xa na mu a ra yɛxɛɛe. A lanma sube bɛlɛxɛ, a banganyi, nun a furi nan xa so sɛrɛxɛdubɛe yi ra."},{"book":"Masenyi Dɔnxɔɛ","chapter":"18","verse":"4","text":"Wo man fa bɔxi daxamui singe so e yi ra: mɛngi, wɛni nɛɛnɛ, ture, a nun wo yɛxɛɛ xabe naxan singe maxabama."},{"book":"Masenyi Dɔnxɔɛ","chapter":"18","verse":"5","text":"Wo Marigi Alatala Lewi bɔnsɔɛ nan sugandixi bɔnsɔɛ birin tagi, alako e tan nun e xa die xa nɔ Alatala xili binyade tɛmui birin."},{"book":"Masenyi Dɔnxɔɛ","chapter":"18","verse":"6","text":"Xa Lewika nde wa kelife Isirayila taa kui a na dɛnnaxɛ, sigafe ra yire Alatala dɛnnaxɛ sugandixi,"},{"book":"Masenyi Dɔnxɔɛ","chapter":"18","verse":"7","text":"mɛnni, a lanma a xa a Marigi Alatala xa wali raba a nun a ngaxakerenyi Lewikae ra naxee na naa."},{"book":"Masenyi Dɔnxɔɛ","chapter":"18","verse":"8","text":"A lan nɛ a xa baloe sɔtɔ alɔ sɛrɛxɛdubɛ booree, bafe a harige ra a faxi naxan na a xun ma, a bara naxan sɔtɔ."},{"book":"Masenyi Dɔnxɔɛ","chapter":"18","verse":"9","text":"Wo na so tɛmui naxɛ bɔxi ma, wo Marigi Alatala naxan fima wo ma, wo mu lan wo xa so wali ɲaaxie ya ma mɛnnikae na naxee kui."},{"book":"Masenyi Dɔnxɔɛ","chapter":"18","verse":"10","text":"Mixi naxa mini wo ya ma de naxan a xa di ganma sɛrɛxɛ ra, naxan findima sematoe ra, ya kanyi ra, duure ra, kɔrɔmixi ra,"},{"book":"Masenyi Dɔnxɔɛ","chapter":"18","verse":"11","text":"naxan karamɔxɔ wali rabama, naxan wɔyɛnma barie, ɲinnɛe, nun mixi faxaxie ra."},{"book":"Masenyi Dɔnxɔɛ","chapter":"18","verse":"12","text":"Wo Marigi Alatala na mixi mɔɔli xɔnxi. Na fe kobie na a toxi, wo Marigi Alatala yi sie halakima wo ya ra."},{"book":"Masenyi Dɔnxɔɛ","chapter":"18","verse":"13","text":"Wo xa lu wo Marigi Alatala waxɔnki."},{"book":"Masenyi Dɔnxɔɛ","chapter":"18","verse":"14","text":"Wo fama si naxee halakide na ki, e biraxi sematoe xui nan fɔxɔ ra, kɔnɔ wo Marigi Alatala mu tinma wo tan xa na raba."},{"book":"Masenyi Dɔnxɔɛ","chapter":"18","verse":"15","text":"Wo Marigi Alatala fama namiɲɔnmɛ nde rakelide wo ya ma, naxan luma alɔ n tan. Wo xa wo tuli mati a ra."},{"book":"Masenyi Dɔnxɔɛ","chapter":"18","verse":"16","text":"Wo na nan yati maxɔrin wo Marigi Alatala ma, wo nu malanxi lɔxɔɛ naxɛ Xorebe geya fari. Wo naxa a fala, «Muxu mu wama muxu Marigi Alatala xui mɛfe fa. Muxu mu wama yi tɛ belebele fan tofe kɔrɛ, alako muxu naxa faxa.»"},{"book":"Masenyi Dɔnxɔɛ","chapter":"18","verse":"17","text":"Alatala naxa a masen n bɛ, «E fe fanyi nan falaxi n bɛ."},{"book":"Masenyi Dɔnxɔɛ","chapter":"18","verse":"18","text":"N fama nɛ namiɲɔnmɛ nde rakelide e ya ma, naxan luxi alɔ i tan. N fama n ma masenyi fide a ma, a fa na tagi raba e bɛ."},{"book":"Masenyi Dɔnxɔɛ","chapter":"18","verse":"19","text":"Mixi nde na lu, a mu a tuli mati na namiɲɔnmɛ xa masenyi ra a naxan tima n xili ra, n tan yɛtɛ yati nan na kanyi makiitima.»"},{"book":"Masenyi Dɔnxɔɛ","chapter":"18","verse":"20","text":"«Kɔnɔ xa namiɲɔnmɛ yɛtɛ igboe nde fa masenyi ti n xili ra, n mu naxan fixi a ma, xa na mu a masenyi ti ala gbɛtɛ xili ra, a lanma nɛ na kanyi xa faxa."},{"book":"Masenyi Dɔnxɔɛ","chapter":"18","verse":"21","text":"Tɛmunde wo fama nɛ wo yɛtɛ maxɔrinde, ‹Won nɔma a kolonde di xa yi wɔyɛnyi fatanxi Alatala nan na?›"},{"book":"Masenyi Dɔnxɔɛ","chapter":"18","verse":"22","text":"Xa namiɲɔnmɛ masenyi ti Alatala xili ra, a fa lu a mu kamali, na nan na ki a xa masenyi mu fatanxi Alatala ra. Namiɲɔnmɛ nan na falaxi a xa yɛtɛ igboɲa kui. Hali wo mu gaaxu a ya ra.»"}]}