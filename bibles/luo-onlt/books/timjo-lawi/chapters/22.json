{"data":[{"book":"Tim Jo-Lawi","chapter":"22","verse":"1","text":"Jehova Nyasaye nowacho ne Musa niya,"},{"book":"Tim Jo-Lawi","chapter":"22","verse":"2","text":"Nyis Harun gi yawuote ni nyaka giritre ahinya ka gitiyo gi mich maler ma nyithind Israel kelona mar chiwo, nono to dipo ka gichayo nyinga. An e Jehova Nyasaye."},{"book":"Tim Jo-Lawi","chapter":"22","verse":"3","text":"Wachnegi ni: Ka ngʼato moro mogak osudo machiegni kod kama jo-Israel chiwoe chiwo maler ni Jehova Nyasaye, to nangʼad kare oko kendo ok nobed gimoro e nyima. Mano en chik manyaka uriti chakre sani kod tiengʼ mabiro. An e Jehova Nyasaye."},{"book":"Tim Jo-Lawi","chapter":"22","verse":"4","text":"Koth Harun moro amora matuo mar dhoho nogore kuome kata man-gi tuo machwer, ok onego cham chiemo mowal mochiwne Jehova Nyasaye kapok opwodhe. Enobed ngʼama ogak ka omulo gima orere kuom ngʼama otho kata orere kuom ngʼama kothe mar dichwo owuok,"},{"book":"Tim Jo-Lawi","chapter":"22","verse":"5","text":"kata ka omulo gimoro mamol manyalo miyo obed mogak, kata ngʼato angʼata mamiyo obedo mogak, bedni ogak manade."},{"book":"Tim Jo-Lawi","chapter":"22","verse":"6","text":"Ngʼato angʼata momulo gik mogakgo nobed mogak nyaka chiengʼ podhi. Ok onego ocham chiemo mowal moro amora motimgo misango nyaka chop olwokre."},{"book":"Tim Jo-Lawi","chapter":"22","verse":"7","text":"Bangʼ podho chiengʼ, ngʼatno nobed maler, kendo bangʼ mano oyiene mondo ocham chiwogo nikech en chiembe."},{"book":"Tim Jo-Lawi","chapter":"22","verse":"8","text":"Ok oyiene mondo ocham chiayo moro amora motho kende, kata ma ondiek onego, nikech timo kamano biro miyo obedo mogak. An e Jehova Nyasaye."},{"book":"Tim Jo-Lawi","chapter":"22","verse":"9","text":"“ ‘Jodolo to nyaka rit chikena mondo kik gibed joketho mi githo kuom richono. An e Jehova Nyasaye mapwodhogi."},{"book":"Tim Jo-Lawi","chapter":"22","verse":"10","text":"“ ‘Ngʼato angʼata ma ok oaye oganda jadolo kik cham chiwo maler, kata bedni en wendo molimo jadolo, kata obed jatich jadolo ma ondiko kaka jotich."},{"book":"Tim Jo-Lawi","chapter":"22","verse":"11","text":"To ka jadolo ongʼiewo jatich kod pesa to oyiene chiemo kaachiel gi wasumbini monywol e dalane."},{"book":"Tim Jo-Lawi","chapter":"22","verse":"12","text":"Ka ngʼat ma ok jadolo okendo nyar jadolo, nyakoni ok oyiene mondo ocham mich moyiedhi mogol kuom chiwo maler."},{"book":"Tim Jo-Lawi","chapter":"22","verse":"13","text":"To ka nyar jadolo chwore otho, kata ka owere gi chwore kapok onywol mi odok dalagi mondo odag kanyo ka nyako mapok okendi, to oyiene chamo chiemb wuon mare. Makmana ni ngʼat ma ok jadolo, to kik cham chiemono."},{"book":"Tim Jo-Lawi","chapter":"22","verse":"14","text":"“ ‘Ngʼato angʼata manyalo ponono kochamo chiemo mowal kokia ni en gima ochiw ni Jehova Nyasaye, to nyaka ochul jadolo ka omedo gi achiel kuom abich mar nengo mar gima ochamo cha."},{"book":"Tim Jo-Lawi","chapter":"22","verse":"15","text":"Jodolo nyaka tangʼ mondo kik giketh chiwo maler ma jo-Israel osewalo ni Jehova Nyasaye,"},{"book":"Tim Jo-Lawi","chapter":"22","verse":"16","text":"ka gichiwo thuolo ni joma gingʼeyo ni ok jodolo chamo chiemo mowalgo, nikech mano miyo jogo bedo joketho kendo gidonjo e kum mowinjore gi chudo. An Jehova Nyasaye mapwodhogi.’ ”"},{"book":"Tim Jo-Lawi","chapter":"22","verse":"17","text":"Jehova Nyasaye nowacho ni Musa niya,"},{"book":"Tim Jo-Lawi","chapter":"22","verse":"18","text":"“Nyis Harun gi yawuote kod jo-Israel duto kiwachonegi ni: ‘Ka ngʼato moro amora kuomu, bed ni en ja-Israel kata jadak manie dieru okelo misango miwangʼo pep ni Jehova Nyasaye, bedni en mar chopo singo kata chiwo mar hera,"},{"book":"Tim Jo-Lawi","chapter":"22","verse":"19","text":"to nyaka ichiw chiayo maonge songa, obedni en rwath, kata diel kata rombo, eka Jehova Nyasaye noyiego."},{"book":"Tim Jo-Lawi","chapter":"22","verse":"20","text":"Kik uchiw chiayo man-gi songa nikech Jehova Nyasaye ok bi yie kode."},{"book":"Tim Jo-Lawi","chapter":"22","verse":"21","text":"Ka ngʼato okelone Jehova Nyasaye misango mar lalruok mar dhiangʼ kata rombo mondo ochopgo singruokne, kata obed ni en chiwo mar hera, to nyaka obed chiayo maler maonge songa eka Jehova Nyasaye noyie kode."},{"book":"Tim Jo-Lawi","chapter":"22","verse":"22","text":"Kik ichiwne Jehova Nyasaye chiayo ma muofu, ma rangʼol kata man-gi songa, kata man-gi kalanga, kata motimo aluny kata man-gi adhola machwer. Chiayo makamagi kik ket ewi kendo mar misango mondo obed misango miwangʼo pep gi mach ni Jehova Nyasaye."},{"book":"Tim Jo-Lawi","chapter":"22","verse":"23","text":"To kuom chiwo mar hera unyalo chiwo rwath kata rombo man-gi songa, to chiwogi ok noyiego kuom timo misango mar singruok."},{"book":"Tim Jo-Lawi","chapter":"22","verse":"24","text":"Kik ichiwne Jehova Nyasaye chiayo mopwodi kata moroo. Kik utim tim maka ma e pinyu,"},{"book":"Tim Jo-Lawi","chapter":"22","verse":"25","text":"kendo kik uyie kawo chiayo machal kamano kuom jadak manie pinyu mondo uchiwe ni Nyasachu ka chiembe. Jehova Nyasaye ok bi yie kodgi nikech gin-gi songa kendo gingʼol.’ ”"},{"book":"Tim Jo-Lawi","chapter":"22","verse":"26","text":"Jehova Nyasaye nowacho ni Musa niya,"},{"book":"Tim Jo-Lawi","chapter":"22","verse":"27","text":"“Ka onywol nyarombo, nyaroya kata nyadiel, to kik upoge gi min mare nyaka bangʼ ndalo abiriyo. Kochiwe ne Jehova Nyasaye bangʼ ndalo aboro kaka misango miwangʼo gi mach to Jehova Nyasaye noyie kode."},{"book":"Tim Jo-Lawi","chapter":"22","verse":"28","text":"Kik uneg dhiangʼ gi nyathine, kata rombo gi nyathine odiechiengʼ achiel."},{"book":"Tim Jo-Lawi","chapter":"22","verse":"29","text":"“Ka uchiwo misango mar goyo erokamano ni Jehova Nyasaye, to chiweuru kaka chik dwaro eka Jehova Nyasaye noyie kodu."},{"book":"Tim Jo-Lawi","chapter":"22","verse":"30","text":"Nyaka chame duto maonge modongʼ mana godiechiengno. An e Jehova Nyasaye."},{"book":"Tim Jo-Lawi","chapter":"22","verse":"31","text":"“Rituru chikena kendo uluwgi maber. An e Jehova Nyasaye."},{"book":"Tim Jo-Lawi","chapter":"22","verse":"32","text":"Kik udwany nyinga maler. An kenda ema jo-Israel nyaka miya luor kaka ngʼama ler. An e Jehova Nyasaye mapwodhogi,"},{"book":"Tim Jo-Lawi","chapter":"22","verse":"33","text":"kendo manogolou e piny Misri mondo abed Nyasachu. An e Jehova Nyasaye.”"}]}