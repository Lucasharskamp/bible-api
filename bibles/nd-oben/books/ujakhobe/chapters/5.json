{"data":[{"book":"UJakhobe","chapter":"5","verse":"1","text":"Lalelani lina bantu abanothileyo, khalani lilile ngenxa yosizi oluzayo phezu kwenu."},{"book":"UJakhobe","chapter":"5","verse":"2","text":"Inotho yenu isibolile, lezigqoko zenu sezidliwe linondo."},{"book":"UJakhobe","chapter":"5","verse":"3","text":"Isiliva legolide lenu sekuthombile. Ukuthomba kwakho kuzafakaza kubi ngani, kudle inyama yemizimba yenu njengomlilo. Libuthelele inotho ensukwini zokucina."},{"book":"UJakhobe","chapter":"5","verse":"4","text":"Khangelani! Imiholo elingayibhadalanga izisebenzi ezavuna amasimu enu iyalikhalela. Ukukhala kwabavuni sekufikile ezindlebeni zeNkosi uSomandla."},{"book":"UJakhobe","chapter":"5","verse":"5","text":"Emhlabeni lihlale ngentokozo langokuminza. Selikhuluphele ngenxa yokuhlaba imihla ngemihla."},{"book":"UJakhobe","chapter":"5","verse":"6","text":"Libagwebile lababulala abantu abamsulwa, ababengamelani lani."},{"book":"UJakhobe","chapter":"5","verse":"7","text":"Ngakho, bazalwane, bekezelani iNkosi ize ifike. Khangelani ukuthi umlimi uyilindela njani insimu ukuba ithele izilimo zayo eziligugu kanye lokuthi ukubekezelela njani ukuna kwezulu lentwasa."},{"book":"UJakhobe","chapter":"5","verse":"8","text":"Lani futhi, bekezelani liqine ngoba ukufika kweNkosi sekusondele."},{"book":"UJakhobe","chapter":"5","verse":"9","text":"Lingasolani bazalwane hlezi lahlulelwe. UMahluleli umi emnyango!"},{"book":"UJakhobe","chapter":"5","verse":"10","text":"Bazalwane, njengesibonelo sokubekezela ekuhluphekeni, khumbulani abaphrofethi abakhuluma ngebizo leNkosi."},{"book":"UJakhobe","chapter":"5","verse":"11","text":"Njengoba lisazi, labo ababekezelayo sibabala njengababusisiweyo. Selezwa ngokubekezela kukaJobe njalo selikubonile okwalethwa yiNkosi ekucineni. INkosi igcwele isihawu esikhulu lomusa."},{"book":"UJakhobe","chapter":"5","verse":"12","text":"Phezu kwakho konke, bazalwane bami, lingafungi, kungaba ngezulu loba ngomhlaba kumbe ngolunye ulutho. “U-Yebo” wenu kabe nguyebo, lo “Hatshi” wenu abenguhatshi, hlezi lilahlwe."},{"book":"UJakhobe","chapter":"5","verse":"13","text":"Ukhona phakathi kwenu ohluphekayo na? Kakhuleke. Ukhona othokozayo na? Kahlabele izingoma zokudumisa."},{"book":"UJakhobe","chapter":"5","verse":"14","text":"Ukhona kini ogulayo na? Kumele abize abadala bebandla bamkhulekele njalo bamgcobe ngamafutha ebizweni leNkosi."},{"book":"UJakhobe","chapter":"5","verse":"15","text":"Umkhuleko owenziwe ngokukholwa uzakwenza lowomuntu ogulayo asile; iNkosi izamvusa. Nxa enze isono, uzathethelelwa."},{"book":"UJakhobe","chapter":"5","verse":"16","text":"Ngakho-ke, vumani izono zenu omunye komunye njalo likhulekelane ukuze lisiliswe. Umkhuleko womuntu olungileyo ulamandla njalo uyasebenza."},{"book":"UJakhobe","chapter":"5","verse":"17","text":"U-Elija wayengumuntu njengathi. Wakhuleka ngokutshiseka ukuba izulu lingani, lakanye kalinanga elizweni iminyaka emithathu lengxenye."},{"book":"UJakhobe","chapter":"5","verse":"18","text":"Wakhuleka futhi, amazulu aletha izulu, kwathi umhlaba lawo wathela izilimo zawo."},{"book":"UJakhobe","chapter":"5","verse":"19","text":"Bazalwane bami, nxa omunye wenu ephambuka eqinisweni, omunye ambuyisele,"},{"book":"UJakhobe","chapter":"5","verse":"20","text":"khumbulani lokhu: Lowo onqanda isoni ekoneni kwaso uzasisindisa ekufeni, agubuzele izono ezinengi."}]}