{"data":[{"book":"সখরিয়","chapter":"2","verse":"1","text":"তারপর আমি চোখ তুলে দেখলাম, আর সেখানে আমার সামনে মাপের দড়ি হাতে একজন লোক ছিল!"},{"book":"সখরিয়","chapter":"2","verse":"2","text":"আমি জিজ্ঞাসা করলাম, “আপনি কোথায় যাচ্ছেন?”"},{"book":"সখরিয়","chapter":"2","verse":"3","text":"তারপর যে স্বর্গদূত আমার সঙ্গে কথা বলছিলেন তিনি চলে যাচ্ছিলেন, এমন সময় আর একজন স্বর্গদূত তাঁর সঙ্গে দেখা করতে এলেন"},{"book":"সখরিয়","chapter":"2","verse":"4","text":"এবং তাঁকে বললেন, “আপনি দৌড়ে গিয়ে ওই যুবককে বলুন, ‘জেরুশালেমের মধ্যে মানুষ ও পশুর সংখ্যা বেশি হওয়ার দরুন তাতে কোনও প্রাচীর থাকবে না।"},{"book":"সখরিয়","chapter":"2","verse":"5","text":"এবং আমি নিজেই তার চারপাশে আগুনের প্রাচীর হব আর তার মধ্যে মহিমাস্বরূপ হব,’ সদাপ্রভু এই কথা ঘোষণা করেন।"},{"book":"সখরিয়","chapter":"2","verse":"6","text":"“এসো! এসো! উত্তর দেশ থেকে পালাও,” সদাপ্রভু এই কথা বলেন, “কেননা আমি তোমাদের আকাশে বাতাসের মতো চারিদিকে ছড়িয়ে দিয়েছি,” সদাপ্রভু এই কথা ঘোষণা করেন।"},{"book":"সখরিয়","chapter":"2","verse":"7","text":"“এসো, হে সিয়োন! তোমরা যারা ব্যাবিলনে2:7 মূ. ভা. ব্যাবিলন-কন্যা বাস করছ, পালাও!”"},{"book":"সখরিয়","chapter":"2","verse":"8","text":"কারণ সর্বশক্তিমান সদাপ্রভু এই কথা বলেন: “সেই প্রতাপান্বিত জন যারা তোমাদের লুট করেছে তাদের বিরুদ্ধে আমাকে পাঠানোর পরে—কারণ যে কেউ তোমাদের স্পর্শ করে সে আমার চোখের মণি স্পর্শ করে—"},{"book":"সখরিয়","chapter":"2","verse":"9","text":"আমি নিশ্চয়ই তাদের বিরুদ্ধে আমার হাত উঠাব যাতে তাদের দাসেরা তাদের লুট করবে। তখন তারা জানতে পারবে যে সর্বশক্তিমান সদাপ্রভু আমাকে পাঠিয়েছেন।"},{"book":"সখরিয়","chapter":"2","verse":"10","text":"“হে সিয়োন-কন্যা, আনন্দগান করো এবং খুশি হও। কেননা আমি আসছি, এবং আমি তোমাদের মধ্যে বাস করব,” সদাপ্রভু এই কথা ঘোষণা করেন।"},{"book":"সখরিয়","chapter":"2","verse":"11","text":"“সেদিন অনেক জাতি সদাপ্রভুর সঙ্গে যুক্ত হয়ে আমার লোক হবে। আমি তোমাদের মধ্যে বাস করব আর তোমরা জানবে যে সর্বশক্তিমান সদাপ্রভু আমাকে তোমাদের কাছে পাঠিয়েছেন।"},{"book":"সখরিয়","chapter":"2","verse":"12","text":"সদাপ্রভু পবিত্র দেশে নিজের অংশ বলে যিহূদাকে অধিকার করবেন ও জেরুশালেমকে আবার মনোনীত করবেন।"},{"book":"সখরিয়","chapter":"2","verse":"13","text":"সমস্ত মানুষ, সদাপ্রভুর সামনে নীরব হও, কেননা তিনি নিজের পবিত্র বাসস্থানের মধ্য থেকে বের হয়ে এসেছেন।”"}]}