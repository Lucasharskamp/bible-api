{"data":[{"book":"Yosua","chapter":"21","verse":"1","text":"Levitɔwo ƒe kplɔlawo va Silo be yewoalé nya aɖe akpɔ kple nunɔla Eleazar kple Yosua kple Israel ƒe to vovovoawo ƒe kplɔlawo."},{"book":"Yosua","chapter":"21","verse":"2","text":"Wogblɔ na takpekpe la be, “Yehowa ɖo na eƒe dɔla, Mose, be wòatsɔ du aɖewo ana mí Levitɔwo, woanye aƒe na mí kple lãnyiƒe na míaƒe lãwo.”"},{"book":"Yosua","chapter":"21","verse":"3","text":"Eya ta Israelviwo tsɔ du siwo dzi woɖu la dometɔ aɖewo kple woƒe lãnyiƒewo na Levitɔwo abe ale si Yehowa gblɔ ene."},{"book":"Yosua","chapter":"21","verse":"4","text":"Levi ƒome la ƒe akpa si tso Kohat ƒe hlɔ̃ me lae nye ame gbãtɔ siwo wona anyigbae. Aron ƒe dzidzimeviwo hã xɔ du wuietɔ̃ siwo nye: Yuda, Simeon kple Benyamin ƒe viwo ƒe anyigba ƒe akpa aɖe."},{"book":"Yosua","chapter":"21","verse":"5","text":"Wotsɔ du ewo tso Efraim ƒe viwo ƒe duwo me na Kohat ƒe ƒome bubuawo."},{"book":"Yosua","chapter":"21","verse":"6","text":"Gerson ƒe viwo xɔ du wuietɔ̃ siwo wotia to akɔdada me tso du siwo le Basan la me. Isaka ƒe viwo, Aser ƒe viwo, Naftali ƒe viwo kple Manase ƒe to ƒe afã ɖe asi le du siawo ŋu na wo."},{"book":"Yosua","chapter":"21","verse":"7","text":"Merari ƒe viwo xɔ du wuieve tso Ruben ƒe viwo, Gad ƒe viwo kple Zebulon ƒe viwo gbɔ."},{"book":"Yosua","chapter":"21","verse":"8","text":"Ale wowɔ ɖe nu si Yehowa ɖo na Mose la dzi, eye woma du siawo kple lãnyiƒe siwo le wo ŋu la to akɔdada me."},{"book":"Yosua","chapter":"21","verse":"9","text":"Esiawoe nye du siwo woxɔ tso Yuda ƒe viwo kple Simeon ƒe viwo ƒe anyigba dzi"},{"book":"Yosua","chapter":"21","verse":"10","text":"na Aron ƒe dzidzimeviwo, ame siwo wɔ Kohat hlɔ̃, eye wodzɔ tso Levi me. Woawoe nye ame gbãtɔ siwo wona anyigbae."},{"book":"Yosua","chapter":"21","verse":"11","text":"Wotsɔ Arba du, si wotsɔ Arba, Anak fofo ƒe ŋkɔ na, eye woyɔnɛ azɔ be Hebron le Yuda ƒe tonyigba dzi la na wo, kpe ɖe lãnyiƒe si ƒo xlãe la ŋu."},{"book":"Yosua","chapter":"21","verse":"12","text":"Ke wotsɔ agblenyigba siwo le dua kple kɔƒe siwo le eŋu la na Kaleb, Yefune ƒe vi, abe eƒe domenyinu ene xoxo."},{"book":"Yosua","chapter":"21","verse":"13","text":"Hekpe ɖe Hebron si nye sitsoƒeduwo dometɔ ɖeka ŋu la, du siwo wogatsɔ na nunɔla Aron ƒe dzidzimeviwo la woe nye Libna,"},{"book":"Yosua","chapter":"21","verse":"14","text":"Yatir, Estemoa,"},{"book":"Yosua","chapter":"21","verse":"15","text":"Holon, Debir,"},{"book":"Yosua","chapter":"21","verse":"16","text":"Ain, Yuta kple Bet Semes kple lãnyiƒe siwo ƒo xlã wo. Wonye du asiekɛ tso Yuda ƒe viwo kple Simeon ƒe viwo ƒe anyigbawo me."},{"book":"Yosua","chapter":"21","verse":"17","text":"Wona du ene siawo wo, le Benyamin ƒe viwo ƒe anyigba dzi:"},{"book":"Yosua","chapter":"21","verse":"18","text":"Anatɔt kple Almon kple lãnyiƒe siwo ƒo xlã wo."},{"book":"Yosua","chapter":"21","verse":"19","text":"Ale wotsɔ du wuietɔ̃ kple lãnyiƒe siwo ƒo xlã wo la na nunɔlawo, Aron ƒe dzidzimeviwo."},{"book":"Yosua","chapter":"21","verse":"20","text":"Wotsɔ du aɖewo tso Efraim ƒe viwo ƒe anyigba dzi na ƒome bubu aɖewo tso Kohat hlɔ̃ la me."},{"book":"Yosua","chapter":"21","verse":"21","text":"Wotsɔ du ene siawo le Efraim tonyigba la dzi la na wo:"},{"book":"Yosua","chapter":"21","verse":"22","text":"Kibzaim kple Bet Horon kple wo ŋu lãnyiƒewo."},{"book":"Yosua","chapter":"21","verse":"23","text":"Wotsɔ du ene siawo, Elteke, Gibeton,"},{"book":"Yosua","chapter":"21","verse":"24","text":"Aiyalon kple Gat Rimon kple wo ŋu lãnyiƒewo na wo tso Dan ƒe viwo ƒe anyigba dzi."},{"book":"Yosua","chapter":"21","verse":"25","text":"Wotsɔ du eve na wo le Manase ƒe viwo ƒe to afã la ƒe anyigba dzi; du siawoe nye Taanak kple Gat Rimon kpe ɖe woƒe lãnyiƒewo ŋu."},{"book":"Yosua","chapter":"21","verse":"26","text":"Ale ƒome siwo tso Kohat hlɔ̃ la me la, xɔ du ewo kple lãnyiƒe siwo ƒo xlã wo."},{"book":"Yosua","chapter":"21","verse":"27","text":"Levitɔ bubu siwo tso Gerson hlɔ̃ la me la xɔ du eve kple woƒe lãnyiƒewo:"},{"book":"Yosua","chapter":"21","verse":"28","text":"Woxɔ du ene siawo le Isaka ƒe viwo ƒe anyigba dzi:"},{"book":"Yosua","chapter":"21","verse":"29","text":"Yarmut kple En Ganim, kpe ɖe woƒe lãnyiƒewo ŋu siwo le du ene."},{"book":"Yosua","chapter":"21","verse":"30","text":"Woxɔ du ene siawo le Aser ƒe viwo ƒe anyigba dzi:"},{"book":"Yosua","chapter":"21","verse":"31","text":"Helkat kple Rehob, kpe ɖe wo ŋu lãnyiƒewo ŋu siwo le du ene."},{"book":"Yosua","chapter":"21","verse":"32","text":"Woxɔ du etɔ̃ le Naftali ƒe viwo ƒe anyigba dzi:"},{"book":"Yosua","chapter":"21","verse":"33","text":"Ale ƒome vovovoawo tso Gerson ƒe hlɔ̃ la me xɔ du wuietɔ̃ kple woƒe lãnyiƒewo."},{"book":"Yosua","chapter":"21","verse":"34","text":"Levitɔ mamlɛawo, ame siwo nye Merari ƒe hlɔ̃ la xɔ du ene siawo:"},{"book":"Yosua","chapter":"21","verse":"35","text":"Dimna kple Nahalal kple woƒe lãnyiƒewo siwo nye du ene."},{"book":"Yosua","chapter":"21","verse":"36","text":"Woxɔ du ene, Bezer, Yahaz,"},{"book":"Yosua","chapter":"21","verse":"37","text":"Kedemot kple Mefaat kple wo ŋu lãnyiƒewo le Ruben ƒe viwo ƒe anyigba dzi siwo le du ene."},{"book":"Yosua","chapter":"21","verse":"38","text":"Woxɔ du ene le Gad ƒe viwo ƒe anyigba dzi:"},{"book":"Yosua","chapter":"21","verse":"39","text":"Hesbon kple Yazer kple lãnyiƒe siwo ƒo xlã wo."},{"book":"Yosua","chapter":"21","verse":"40","text":"Ale du siwo katã wodzidze nu tsɔ na Merari ƒe hlɔ̃ siwo nye Levitɔwo ƒe ƒome mamlɛawo la le du wuieve."},{"book":"Yosua","chapter":"21","verse":"41","text":"Du siwo katã nɔ Levitɔwo si le Israelnyigba dzi la, le blaene-vɔ-enyi kpe ɖe woƒe lãnyiƒewo ŋu."},{"book":"Yosua","chapter":"21","verse":"42","text":"Lãnyiƒewo ƒo xlã du siawo dometɔ ɖe sia ɖe, aleae wònɔ na du ɖe sia ɖe."},{"book":"Yosua","chapter":"21","verse":"43","text":"Ale Yehowa tsɔ anyigba si ŋugbe wòdo na wo tɔgbuiwo la katã na Israelviwo. Woyi ɖaɖu ameawo dzi, eye wonɔ afi ma."},{"book":"Yosua","chapter":"21","verse":"44","text":"Yehowa na ŋutifafa wo abe ale si wòdo ŋugbe ene; ame aɖeke mete ŋu nɔ te ɖe wo nu o. Yehowa kpe ɖe wo ŋu woɖu woƒe futɔwo katã dzi."},{"book":"Yosua","chapter":"21","verse":"45","text":"Ale nu nyui siwo katã ŋugbe Yehowa do na wo la va eme nenema tututu."}]}