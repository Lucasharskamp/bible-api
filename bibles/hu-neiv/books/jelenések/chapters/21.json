{"data":[{"book":"Jelenések","chapter":"21","verse":"1","text":"Ezután új eget és új földet láttam, mert az első ég és az első föld elmúlt és tenger sem volt többé."},{"book":"Jelenések","chapter":"21","verse":"2","text":"És én, János láttam a szent várost, az új Jeruzsálemet, amely Istentől, a mennyből szállt alá, felkészítve, mint a vőlegény számára felékesített menyasszony."},{"book":"Jelenések","chapter":"21","verse":"3","text":"És az égből hangos szózatot hallottam, amely ezt mondta: „Íme, az Isten sátora az emberekkel van, és velük lakik, és azok az ő népei lesznek, és maga Isten lesz velük."},{"book":"Jelenések","chapter":"21","verse":"4","text":"És Isten letöröl szemükről minden könnyet és halál sem lesz többé, sem gyász, sem jajkiáltás, sem fájdalom nem lesz többé, mert az elsők elmúltak.“"},{"book":"Jelenések","chapter":"21","verse":"5","text":"Aki a királyi széken ül, ezt mondta: „Íme, mindent újjáteremtek.“ És ezt mondta nekem: „Írd meg, mert ezek a beszedek megbízhatóak és igazak.“"},{"book":"Jelenések","chapter":"21","verse":"6","text":"És ezt mondta nekem: „Megtörtént! Én vagyok az Alfa és az Ómega, a kezdet és a vég. Én a szomjazónak ingyen adok az élet vizének forrásából."},{"book":"Jelenések","chapter":"21","verse":"7","text":"Aki győz, örökségül nyer mindent, és annak Istene leszek, és ő pedig fiam lesz."},{"book":"Jelenések","chapter":"21","verse":"8","text":"De a gyáváknak, és hitetleneknek és utálatosoknak és gyilkosoknak és paráznáknak és varázslóknak és bálványimádóknak és hazugoknak a része a tűzzel és kénkővel égő tóban lesz, ami a második halál.“"},{"book":"Jelenések","chapter":"21","verse":"9","text":"És a hét angyal közül az egyik hozzám jött, akinél a hét utolsó csapással teli pohár volt, és ezt mondta nekem: „Jöjj, megmutatom neked a menyasszonyt, a Bárány feleségét.“"},{"book":"Jelenések","chapter":"21","verse":"10","text":"És lélekben elvitt engem egy nagy és magas hegyre és megmutatta nekem azt a nagy várost, a szent Jeruzsálemet, amely Istentől, a mennyből szállt alá."},{"book":"Jelenések","chapter":"21","verse":"11","text":"Benne volt az Isten dicsősége, és annak ragyogása hasonló volt a drágakőhöz, a kristálytiszta jáspis kőhöz,"},{"book":"Jelenések","chapter":"21","verse":"12","text":"és nagy és magas kőfala volt, tizenkét kapuja és a kapukon tizenkét angyal, és a felírt nevek, Izrael fiai tizenkét törzsének nevei."},{"book":"Jelenések","chapter":"21","verse":"13","text":"Napkeletről három kapu, északról három kapu, délről három kapu, napnyugatról három kapu."},{"book":"Jelenések","chapter":"21","verse":"14","text":"A város falának tizenkét alapköve volt, és azokon a Bárány tizenkét apostolának neve."},{"book":"Jelenések","chapter":"21","verse":"15","text":"Aki velem beszélt, annál egy arany mérővessző volt, hogy megmérje a várost, és annak kapuit és kőfalát."},{"book":"Jelenések","chapter":"21","verse":"16","text":"És a város négyszögben fekszik, és a hossza annyi, mint a szélessége. És megmérte a várost mérővesszővel: tizenkétezer futam, hosszúsága, szélessége és magassága egyenlő."},{"book":"Jelenések","chapter":"21","verse":"17","text":"És megmérte annak kőfalát: száznegyvennégy könyök, ember mértékével, ami az angyalé is."},{"book":"Jelenések","chapter":"21","verse":"18","text":"És a kőfal jáspisból épült, a város pedig tiszta arany, tiszta üveghez hasonló."},{"book":"Jelenések","chapter":"21","verse":"19","text":"És a város kőfalának alapja drágakövekkel volt ékesítve. Az első alapkő jáspis, a második zafír, a harmadik kalcedon, a negyedik smaragd,"},{"book":"Jelenések","chapter":"21","verse":"20","text":"az ötödik szárdonix, a hatodik karneol, a hetedik krizolit, a nyolcadik berill, a kilencedik topáz, a tizedik krizopráz, a tizenegyedik hiacint, a tizenkettedik ametiszt."},{"book":"Jelenések","chapter":"21","verse":"21","text":"A tizenkét kapu pedig tizenkét gyöngy volt, minden egyes kapu egy gyöngy, és a város utcája tiszta arany, olyan, mint az átlátszó üveg."},{"book":"Jelenések","chapter":"21","verse":"22","text":"És templomot nem láttam abban, mert az Úr, a mindenható Isten annak temploma és a Bárány."},{"book":"Jelenések","chapter":"21","verse":"23","text":"És a városnak nincs szüksége napra, sem holdra, hogy világítsanak, mert Isten dicsősége megvilágosította, és lámpása a Bárány."},{"book":"Jelenések","chapter":"21","verse":"24","text":"És a pogányok, akik megtartatnak, annak világosságában fognak járni és a föld királyai oda viszik dicsőségüket."},{"book":"Jelenések","chapter":"21","verse":"25","text":"Annak kapuit nem zárják be nappal, éjszaka pedig nem is lesz ott."},{"book":"Jelenések","chapter":"21","verse":"26","text":"És a pogányok odaviszik dicsőségüket és tiszteletüket,"},{"book":"Jelenések","chapter":"21","verse":"27","text":"és nem megy be abba semmi tisztátalan, sem aki utálatosságot és hazugságot cselekszik, hanem csak azok, akik be vannak írva az élet könyvébe, amely a Bárányé."}]}