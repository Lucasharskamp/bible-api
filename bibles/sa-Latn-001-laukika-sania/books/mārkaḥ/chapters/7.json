{"data":[{"book":"mārkaḥ","chapter":"7","verse":"1","text":"anantaraṁ yirūśālama āgatāḥ phirūśino'dhyāpakāśca yīśoḥ samīpam āgatāḥ|"},{"book":"mārkaḥ","chapter":"7","verse":"2","text":"te tasya kiyataḥ śiṣyān aśucikarairarthāda aprakṣālitahastai rbhuñjato dṛṣṭvā tānadūṣayan|"},{"book":"mārkaḥ","chapter":"7","verse":"3","text":"yataḥ phirūśinaḥ sarvvayihūdīyāśca prācāṁ paramparāgatavākyaṁ sammanya pratalena hastān aprakṣālya na bhuñjate|"},{"book":"mārkaḥ","chapter":"7","verse":"4","text":"āpanādāgatya majjanaṁ vinā na khādanti; tathā pānapātrāṇāṁ jalapātrāṇāṁ pittalapātrāṇām āsanānāñca jale majjanam ityādayonyepi bahavasteṣāmācārāḥ santi|"},{"book":"mārkaḥ","chapter":"7","verse":"5","text":"te phirūśino'dhyāpakāśca yīśuṁ papracchuḥ, tava śiṣyāḥ prācāṁ paramparāgatavākyānusāreṇa nācaranto'prakṣālitakaraiḥ kuto bhujaṁte?"},{"book":"mārkaḥ","chapter":"7","verse":"6","text":"tataḥ sa pratyuvāca kapaṭino yuṣmān uddiśya yiśayiyabhaviṣyadvādī yuktamavādīt| yathā svakīyairadharairete sammanyanate sadaiva māṁ| kintu matto viprakarṣe santi teṣāṁ manāṁsi ca|"},{"book":"mārkaḥ","chapter":"7","verse":"7","text":"śikṣayanto bidhīn nnājñā bhajante māṁ mudhaiva te|"},{"book":"mārkaḥ","chapter":"7","verse":"8","text":"yūyaṁ jalapātrapānapātrādīni majjayanto manujaparamparāgatavākyaṁ rakṣatha kintu īśvarājñāṁ laṁghadhve; aparā īdṛśyonekāḥ kriyā api kurudhve|"},{"book":"mārkaḥ","chapter":"7","verse":"9","text":"anyañcākathayat yūyaṁ svaparamparāgatavākyasya rakṣārthaṁ spaṣṭarūpeṇa īśvarājñāṁ lopayatha|"},{"book":"mārkaḥ","chapter":"7","verse":"10","text":"yato mūsādvārā proktamasti svapitarau sammanyadhvaṁ yastu mātaraṁ pitaraṁ vā durvvākyaṁ vakti sa nitāntaṁ hanyatāṁ|"},{"book":"mārkaḥ","chapter":"7","verse":"11","text":"kintu madīyena yena dravyeṇa tavopakārobhavat tat karbbāṇamarthād īśvarāya niveditam idaṁ vākyaṁ yadi kopi pitaraṁ mātaraṁ vā vakti"},{"book":"mārkaḥ","chapter":"7","verse":"12","text":"tarhi yūyaṁ mātuḥ pitu rvopakāraṁ karttāṁ taṁ vārayatha|"},{"book":"mārkaḥ","chapter":"7","verse":"13","text":"itthaṁ svapracāritaparamparāgatavākyena yūyam īśvarājñāṁ mudhā vidhadvve, īdṛśānyanyānyanekāni karmmāṇi kurudhve|"},{"book":"mārkaḥ","chapter":"7","verse":"14","text":"atha sa lokānāhūya babhāṣe yūyaṁ sarvve madvākyaṁ śṛṇuta budhyadhvañca|"},{"book":"mārkaḥ","chapter":"7","verse":"15","text":"bāhyādantaraṁ praviśya naramamedhyaṁ karttāṁ śaknoti īdṛśaṁ kimapi vastu nāsti, varam antarād bahirgataṁ yadvastu tanmanujam amedhyaṁ karoti|"},{"book":"mārkaḥ","chapter":"7","verse":"16","text":"yasya śrotuṁ śrotre staḥ sa śṛṇotu|"},{"book":"mārkaḥ","chapter":"7","verse":"17","text":"tataḥ sa lokān hitvā gṛhamadhyaṁ praviṣṭastadā śiṣyāstadṛṣṭāntavākyārthaṁ papracchuḥ|"},{"book":"mārkaḥ","chapter":"7","verse":"18","text":"tasmāt sa tān jagāda yūyamapi kimetādṛgabodhāḥ? kimapi dravyaṁ bāhyādantaraṁ praviśya naramamedhyaṁ karttāṁ na śaknoti kathāmimāṁ kiṁ na budhyadhve?"},{"book":"mārkaḥ","chapter":"7","verse":"19","text":"tat tadantarna praviśati kintu kukṣimadhyaṁ praviśati śeṣe sarvvabhuktavastugrāhiṇi bahirdeśe niryāti|"},{"book":"mārkaḥ","chapter":"7","verse":"20","text":"aparamapyavādīd yannarānnireti tadeva naramamedhyaṁ karoti|"},{"book":"mārkaḥ","chapter":"7","verse":"21","text":"yato'ntarād arthān mānavānāṁ manobhyaḥ kucintā parastrīveśyāgamanaṁ"},{"book":"mārkaḥ","chapter":"7","verse":"22","text":"naravadhaścauryyaṁ lobho duṣṭatā pravañcanā kāmukatā kudṛṣṭirīśvaranindā garvvastama ityādīni nirgacchanti|"},{"book":"mārkaḥ","chapter":"7","verse":"23","text":"etāni sarvvāṇi duritānyantarādetya naramamedhyaṁ kurvvanti|"},{"book":"mārkaḥ","chapter":"7","verse":"24","text":"atha sa utthāya tatsthānāt sorasīdonpurapradeśaṁ jagāma tatra kimapi niveśanaṁ praviśya sarvvairajñātaḥ sthātuṁ matiñcakre kintu guptaḥ sthātuṁ na śaśāka|"},{"book":"mārkaḥ","chapter":"7","verse":"25","text":"yataḥ suraphainikīdeśīyayūnānīvaṁśodbhavastriyāḥ kanyā bhūtagrastāsīt| sā strī tadvārttāṁ prāpya tatsamīpamāgatya taccaraṇayoḥ patitvā"},{"book":"mārkaḥ","chapter":"7","verse":"26","text":"svakanyāto bhūtaṁ nirākarttāṁ tasmin vinayaṁ kṛtavatī|"},{"book":"mārkaḥ","chapter":"7","verse":"27","text":"kintu yīśustāmavadat prathamaṁ bālakāstṛpyantu yato bālakānāṁ khādyaṁ gṛhītvā kukkurebhyo nikṣepo'nucitaḥ|"},{"book":"mārkaḥ","chapter":"7","verse":"28","text":"tadā sā strī tamavādīt bhoḥ prabho tat satyaṁ tathāpi mañcādhaḥsthāḥ kukkurā bālānāṁ karapatitāni khādyakhaṇḍāni khādanti|"},{"book":"mārkaḥ","chapter":"7","verse":"29","text":"tataḥ so'kathayad etatkathāhetoḥ sakuśalā yāhi tava kanyāṁ tyaktvā bhūto gataḥ|"},{"book":"mārkaḥ","chapter":"7","verse":"30","text":"atha sā strī gṛhaṁ gatvā kanyāṁ bhūtatyaktāṁ śayyāsthitāṁ dadarśa|"},{"book":"mārkaḥ","chapter":"7","verse":"31","text":"punaśca sa sorasīdonpurapradeśāt prasthāya dikāpalideśasya prāntarabhāgena gālīljaladheḥ samīpaṁ gatavān|"},{"book":"mārkaḥ","chapter":"7","verse":"32","text":"tadā lokairekaṁ badhiraṁ kadvadañca naraṁ tannikaṭamānīya tasya gātre hastamarpayituṁ vinayaḥ kṛtaḥ|"},{"book":"mārkaḥ","chapter":"7","verse":"33","text":"tato yīśu rlokāraṇyāt taṁ nirjanamānīya tasya karṇayoṅgulī rdadau niṣṭhīvaṁ dattvā ca tajjihvāṁ pasparśa|"},{"book":"mārkaḥ","chapter":"7","verse":"34","text":"anantaraṁ svargaṁ nirīkṣya dīrghaṁ niśvasya tamavadat itaphataḥ arthān mukto bhūyāt|"},{"book":"mārkaḥ","chapter":"7","verse":"35","text":"tatastatkṣaṇaṁ tasya karṇau muktau jihvāyāśca jāḍyāpagamāt sa suspaṣṭavākyamakathayat|"},{"book":"mārkaḥ","chapter":"7","verse":"36","text":"atha sa tān vāḍhamityādideśa yūyamimāṁ kathāṁ kasmaicidapi mā kathayata, kintu sa yati nyaṣedhat te tati bāhulyena prācārayan;"},{"book":"mārkaḥ","chapter":"7","verse":"37","text":"te'ticamatkṛtya parasparaṁ kathayāmāsuḥ sa badhirāya śravaṇaśaktiṁ mūkāya ca kathanaśaktiṁ dattvā sarvvaṁ karmmottamarūpeṇa cakāra|"}]}