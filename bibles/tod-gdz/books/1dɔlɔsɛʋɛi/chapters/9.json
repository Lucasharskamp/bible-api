{"data":[{"book":"1 Dɔlɔ Sɛʋɛi","chapter":"9","verse":"1","text":"Izilayɛle nuiti pɛ daaseigi zɛʋɛni ga pɛlɛyeɠe ʋelei, daasei sɛʋɛ zɛʋɛ wolai zu, nii é ɠɛni masagiti zea. Zuda nuɓusɛiti ti liini Ɓaɓilɔne duɔlai zu, tɔɔzei ta-wooʋaladai ʋa."},{"book":"1 Dɔlɔ Sɛʋɛi","chapter":"9","verse":"2","text":"Niiti ti ɠɛni ga nu mɔun ti ɠale ma ʋolu ta-yooiti su, ti zei ta-laaiti su, naati ti ɠɛni ga Izilayɛle nuiti, zalaɠa ɠula nuiti, Levi mavofodaiti, ta niiti ti ɠɛni botii ɠɛɛzu GALA sei ʋɛlɛi wu."},{"book":"1 Dɔlɔ Sɛʋɛi","chapter":"9","verse":"3","text":"Naa ʋoluma, Zuda, Ɓɛnzamɛn, Efelayime ta Manasé wolodamaiti su nuiti ti ʋaani, ti zei Zeluzalɛme."},{"book":"1 Dɔlɔ Sɛʋɛi","chapter":"9","verse":"4","text":"Zuda wolodamaiti su, zɔiti ti ʋaani, naati ti ɠɛni ga: Utayi, nii é ɠɛni ga Amiyude ná-doun zunui, Amiyude naa ɠɛni ga Womeli ná-doun zunui, é ɠɛ ga Imili ná-dounloin, Imili naa ɓalaa kɛɛɠɛ ɠɛni ga Ɓani, nii é ɠɛni ga Pelɛze ná-bolodai zu nui ta."},{"book":"1 Dɔlɔ Sɛʋɛi","chapter":"9","verse":"5","text":"Silo nuiti su, niiti ti ʋaani, ti zei, ti ɠɛni ga: ná-doun zunu mɔungi Azaya ta ná-doun zunuiti."},{"book":"1 Dɔlɔ Sɛʋɛi","chapter":"9","verse":"6","text":"Zela mavofodaiti su, zɔi é ʋaani, é zei, naa ɠɛni ga: Yeyuwɛle. Zuda wolodamaiti su nuiti niiti ti zeini Zeluzalɛme ti ɠɛni ga nu undɔzita nu ʋuutaaʋuugɔ (690)."},{"book":"1 Dɔlɔ Sɛʋɛi","chapter":"9","verse":"7","text":"Ɓɛnzamɛn wolodai zu niiti ti ʋaani, ti zei, naati ti ɠɛni ga: Salu, Mesulame ná-doun zunui, é ɠɛ ga Wodavia ná-dounloin, é ɓalaa ga Ɠasenua ná-dounloun loin."},{"book":"1 Dɔlɔ Sɛʋɛi","chapter":"9","verse":"8","text":"Naa ʋolumai ɠɛni ga Yiɓeneya, Yeloɠame ná-doun zunui, Ela, Uzi ná-doun zunui, é ɠɛ ga Mikili ná-dounloin, Mesulame, Sefatia ná-doun zunui, é ɠɛ ga Leyuwɛle ná-dounloin, é ɓalaa ga Yiɓiniya ná-dounloun loin."},{"book":"1 Dɔlɔ Sɛʋɛi","chapter":"9","verse":"9","text":"Ɓɛnzamɛn wolodai zu niiti ti ʋaani, ti zei, naati ti ɠɛni ga nu untaaʋuugɔ puulɔɔlugɔ maazu lɔzita (956), naama nuiti pɛ ti ɠɛni ga pɛlɛyeɠe lotuɠɔiti."},{"book":"1 Dɔlɔ Sɛʋɛi","chapter":"9","verse":"10","text":"Zɔiti ti ʋaani zalaɠa ɠula nuiti saama, naati kaa, é zo lointi ma, é li ɠɛɛɠɛiti pɔ: Yedaya, Yeɠoyaliɓe, Yakin,"},{"book":"1 Dɔlɔ Sɛʋɛi","chapter":"9","verse":"11","text":"Azalia, Yilikiya, Mesulame, Sadɔke, Melayɔte, Ayituɓe, naa ɠa é ɠɛni ga GALA sei ʋɛlɛi ma lotuɠɔi."},{"book":"1 Dɔlɔ Sɛʋɛi","chapter":"9","verse":"12","text":"Adaya ɓalaa ge ɠɛni ná, Yeloɠame ná-doun zunui, nii mɛmɛwolani ti ɠɛni ga: Pasuul ta Malikiya. Mayesayi ɓalaa ʋaani, Adiyɛle ná-doun zunui, nii mɛmɛwolani ti ɠɛni ga: Yazela, Mesulame, Mesilemite, naa ʋɛɛ Imɛɛl ʋa."},{"book":"1 Dɔlɔ Sɛʋɛi","chapter":"9","verse":"13","text":"Naati ti ʋɛɛ zɔɔma zalaɠa ɠula nuiti ba, ti ga pɛlɛyeɠe lotuɠɔiti, ti pɛ kpɔga ɠɛni ga nu waagila undɔfela puulɔzita (1.760), ti ɠɛni ga zɛbɛsu nuiti ta nu ɓiigiti, ti ɗa botii ɠɛ GALA sei ʋɛlɛi wu."},{"book":"1 Dɔlɔ Sɛʋɛi","chapter":"9","verse":"14","text":"Levi mavofodaiti saama, zɔiti ti ʋaani, ti zei, naati kaa é zo lointi ma, é li ɠɛɛɠɛiti pɔ: Semaya, Ɠasuɓe, Azilikame, ta Ɠasaɓiya, niiti ti ɠɛni ga Melali ná-pɛlɛyeɠei wu nuiti."},{"book":"1 Dɔlɔ Sɛʋɛi","chapter":"9","verse":"15","text":"Ɓakeɓakaal ɓalaa ɠɛni ná, naa ʋɛɛ Ɠelɛse ʋa, ta Galale, naa ʋɛɛ Matania ʋa, nii é ɠɛni ga Misé ná-doun zunui, é ɠɛ ga Zikili ná-dounloin ta Azafe mavofodai."},{"book":"1 Dɔlɔ Sɛʋɛi","chapter":"9","verse":"16","text":"Aɓediyase ɠɛni ná, Semaya ná-doun zunui, Galale ta Yedutun ti-mavofodai. Ɓelekia ɠɛni ná ɓalaa, Aza ná-doun zunui, é ga Ɛlɛkana ná-dounloin, nii é ɠɛni ɲii wosu Netofa nuiti ta-laaiti su."},{"book":"1 Dɔlɔ Sɛʋɛi","chapter":"9","verse":"17","text":"Siɠida makɛ nuiti ɓalaa ti ɠɛni ná: Salume, Akuɓe, Talamɔn, Ayiman, ta ti-ɠɛɛlointi. Salume ɠa é ɠɛni ga ta-lotuɠɔi."},{"book":"1 Dɔlɔ Sɛʋɛi","chapter":"9","verse":"18","text":"Zaaɠaza mavofodaiti ka dɛ ti botii ɠɛɛzu GALA sei ʋɛlɛi laaʋɛ folo ɠulazu ʋelei, ʋɛ ná laaseigi ʋɛai ga masagi ná-siɠidaʋɛ. Siɠida makɛ nuiti ka ti ɠɛni Levi mavofodaiti saama."},{"book":"1 Dɔlɔ Sɛʋɛi","chapter":"9","verse":"19","text":"Salume, Kolé ná-doun zunui, Eɓiyasafe ta Kolé ti-mavofodai, ta Kolé ʋɛlɛyeɠei zɔiti pɛ bu nuiti, ti ɠɛni ga GALA daaɠomi seɠe ʋɛlɛi laaʋɛ makɛ nuiti, eɠɛʋelei ti-mɛmɛwolani ti ɠɛni Ɠɔoɠɔ GALAGI ná-seɠe ʋɛlɛi laaʋɛ makɛsu la."},{"book":"1 Dɔlɔ Sɛʋɛi","chapter":"9","verse":"20","text":"Mɔungi Eleazaal ná-doun zunui Fineyase ɠa é ɠɛni ga ta-lotuɠɔi, tɔɔzei Ɠɔoɠɔ GALAGI ɠɛni ba."},{"book":"1 Dɔlɔ Sɛʋɛi","chapter":"9","verse":"21","text":"Meselemia ná-doun zunui Zakali ɓalaa ɠɛni ga GALA daaɠomi seɠe ʋɛlɛi laaʋɛ makɛ nui ta."},{"book":"1 Dɔlɔ Sɛʋɛi","chapter":"9","verse":"22","text":"Niiti kpein ti yeeloni ti ʋa ga ti ɠɛ ga siɠida makɛ nuiti, ti ɠɛni ga nu unfelegɔ nu puu maazu felegɔ (212). Ti-laaseigiti ti zɛʋɛni ga taa ʋelei. Davide ta GALA goo wo nui Samiyɛle ti naama losuʋɛ veeni ti ya eyɛsu ɠɔ."},{"book":"1 Dɔlɔ Sɛʋɛi","chapter":"9","verse":"23","text":"Tiya-o, ti-mavofodaiti-yo, ta-wotii ɠa ga ti ɗa Ɠɔoɠɔ GALAGI zei ʋɛlɛi laaʋɛ makɛ, seɠe ʋɛlɛi laaʋɛ."},{"book":"1 Dɔlɔ Sɛʋɛi","chapter":"9","verse":"24","text":"Siɠida makɛ nuiti ti ɠɛni ʋepema naanigɔiti pɛ su: folo ɠulazu ʋelei, folo liizu ʋelei, lɛkpɛmaʋɛ nu ɠɔʋɛzu ʋelei ta lɛkpɛmaʋɛ nu yeezazu ʋelei."},{"book":"1 Dɔlɔ Sɛʋɛi","chapter":"9","verse":"25","text":"Siɠida makɛ nui zɔi niiti ti ɠɛni ti ɓɔɠɔ laaiti su, naati ti ɓena ʋa, ti ɗa dɔɔɠɔ ɠilagilagi ɠɛ ti ɠoba."},{"book":"1 Dɔlɔ Sɛʋɛi","chapter":"9","verse":"26","text":"Kɛlɛ siɠida makɛ nu ɓii naanigɔi niiti ti ɠɛni ná nɔ ɠɔ, Levi mavofodaiti ge ɠɛni ga tiye, tiya ɠa ti ɠɛni wɛlɛzu ɲii wosuʋɛti ma, ta GALA sei ʋɛlɛi ma naavolo makɛsuʋɛ ma."},{"book":"1 Dɔlɔ Sɛʋɛi","chapter":"9","verse":"27","text":"Ti ɠɛni ɲiizu piin GALA sei ʋɛlɛ maaɠoolii zu, tɔɔzei tiya ɠa ti ɠɛni wɛlɛzu ma, naa ʋoluma, kɛni sobu-o-sobu ti ma ʋɛlɛlaʋɛti daalao."},{"book":"1 Dɔlɔ Sɛʋɛi","chapter":"9","verse":"28","text":"Tanigaa ta-wotii ɠɛni ga ti ɗa wɛlɛ GALA sei ʋɛlɛi wu zɔɔlaiti ma, siɛgi zu ta la ɠɛna ɠulaa la ga tiye, ta la ɠɛna ɓalaa ti lɛa pɛlɛi wu, ti ɓena ti ɠaalu."},{"book":"1 Dɔlɔ Sɛʋɛi","chapter":"9","verse":"29","text":"Taɠiligaa tɔnɔi ɠɛni ga ti ɗa wɛlɛ aniɲakai mɔtaiti ma ta zalaɠa ɠula zɔɔlaiti, naa ʋɛɛ ɓulu vukɔ ʋagɔi, dɔɔi, gulɔi, ansansegi, ta tufa maku nɛɛnɛgiti ba."},{"book":"1 Dɔlɔ Sɛʋɛi","chapter":"9","verse":"30","text":"Kɛlɛ zalaɠa ɠula nuiti ɓɔɠɔgo ti ɓena tufa maku nɛɛnɛgi naati kpɛtɛ."},{"book":"1 Dɔlɔ Sɛʋɛi","chapter":"9","verse":"31","text":"Levi nu ɠila ge ɠɛni ná, é ga Kolé mavofodai Salume ná-doun zunu mɔungi, daaseigi ɠɛni ga Matitia, naa ná-botii ɠɛni ga é ɗa ɓului ɓɛtɛ, nii é ɠɛni ɠɛɛzu ga vebɛ zalaɠai."},{"book":"1 Dɔlɔ Sɛʋɛi","chapter":"9","verse":"32","text":"Levi mavofodai taɠiligaa niiti ti ɠɛni ga Keɠate ʋaalobaiti ta, naati ta-wotii ɠɛni ga ti ɗa ɓului ɓɛtɛ, nii é ɠɛni ɠɛɛzu ga zalaɠai Ɠɔoɠɔ GALAGI ʋɛ dooɠo folo ɠilagila."},{"book":"1 Dɔlɔ Sɛʋɛi","chapter":"9","verse":"33","text":"Levi ʋɛlɛyeɠe lotuɠɔi niiti ti ɠɛni guye loo vai unda, naati ti ɲii ʋɛlɛiti ti ɠɛni ná, ti-ʋɔ ge la ɠɛni zɔɔma wotii tanɔpɛ ba, tɔɔzei kpidi ʋɛɛ folo ʋa botii ɠɛni nɔ ti ya."},{"book":"1 Dɔlɔ Sɛʋɛi","chapter":"9","verse":"34","text":"Levi ʋɛlɛyeɠe lotuɠɔiti kana, eɠɛʋelei ti-mavofodaiti ti la. Ti ɠɛni zeini Zeluzalɛme."},{"book":"1 Dɔlɔ Sɛʋɛi","chapter":"9","verse":"35","text":"Gaɓaɠɔn kɛɛɠɛ Yeiyɛle ɠɛni zeini Gaɓaɠɔn taazuʋɛ, ta anzai nii daaseigi ɠɛni ga Maaka."},{"book":"1 Dɔlɔ Sɛʋɛi","chapter":"9","verse":"36","text":"Ná-doun zunu mɔungi laaseigi ɠɛni ga Aɓadon, naa ʋolu Suul, Kise, Ɓaale, Nɛɛl, Nadaɓe,"},{"book":"1 Dɔlɔ Sɛʋɛi","chapter":"9","verse":"37","text":"Gedɔɔl, Ayiyo, Zakali, ta Mikelɔte."},{"book":"1 Dɔlɔ Sɛʋɛi","chapter":"9","verse":"38","text":"Mikelɔte ná-doun zunui ɠɛni ga Simeyame. Niima nuiti ɓalaa ti zeini Zeluzalɛme, ti-ɠɛɛlointi koba."},{"book":"1 Dɔlɔ Sɛʋɛi","chapter":"9","verse":"39","text":"Nɛɛl Kise zɔlɔɔni, Kise Sayile zɔlɔɔ. Sayile ná-doun zunuiti ti ɠɛni ga: Zonatan, Malekisua, Aɓinadaɓe, naa ʋɛɛ Eseɓaale ʋa."},{"book":"1 Dɔlɔ Sɛʋɛi","chapter":"9","verse":"40","text":"Zonatan Meliɓe-Ɓaale zɔlɔɔni, Meliɓe-Ɓaale Misé zɔlɔɔ."},{"book":"1 Dɔlɔ Sɛʋɛi","chapter":"9","verse":"41","text":"Misé ná-doun zunuiti ti ɠɛni ga: Piton, Melɛke, ta Taalea."},{"book":"1 Dɔlɔ Sɛʋɛi","chapter":"9","verse":"42","text":"Aɠaze Yayela zɔlɔɔni, Yayela ná-doun zunuiti ti ɠɛni ga: Alemɛte, Azamavɛte, ta Zimili. Zimili Mosa zɔlɔɔni,"},{"book":"1 Dɔlɔ Sɛʋɛi","chapter":"9","verse":"43","text":"Mosa Ɓineya zɔlɔɔ, Ɓineya Lefaya zɔlɔɔ, Lefaya Eleyasa zɔlɔɔ, Asɛle zɔlɔɔ."},{"book":"1 Dɔlɔ Sɛʋɛi","chapter":"9","verse":"44","text":"Doun zunu lɔzita ɠa Asɛle sɔlɔɔni, ti laaseigiti kaa: Azilikame, Ɓokelu, Isemayɛle, Sealia, Aɓediyase naa ʋɛɛ Ɠanan ʋa. Asɛle ná-doun zunuiti kana."}]}