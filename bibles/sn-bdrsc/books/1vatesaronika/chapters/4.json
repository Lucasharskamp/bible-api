{"data":[{"book":"1 VaTesaronika","chapter":"4","verse":"1","text":"Pakupedzisira, hama, takakurayirai kuti munofanira kurarama sei kuitira kuti mugofadza Mwari, sezvamuri kurarama. Zvino tinokukumbirai uye tinokukurudzirai muna She Jesu kuti murambe muchiita izvi uye muchiwedzera."},{"book":"1 VaTesaronika","chapter":"4","verse":"2","text":"Nokuti munoziva zvatakakurayirai nesimba raIshe Jesu."},{"book":"1 VaTesaronika","chapter":"4","verse":"3","text":"Kuda kwaMwari kuti muitwe vatsvene:"},{"book":"1 VaTesaronika","chapter":"4","verse":"4","text":"kuti murege upombwe; kuti mumwe nomumwe wenyu adzidze kudzora muviri wake nenzira tsvene uye inokudzwa,"},{"book":"1 VaTesaronika","chapter":"4","verse":"5","text":"asingaiti mukuchiva sezvinoitwa navahedheni, vasingazivi Mwari;"},{"book":"1 VaTesaronika","chapter":"4","verse":"6","text":"uye kuti pane izvozvi parege kuva nomunhu anotadzira hama yake kana kumutorera chinhu. Ishe acharanga vanhu nokuda kwezvivi zvakadaro zvose, sezvatakakuudzai kare uye tikakuyambirai."},{"book":"1 VaTesaronika","chapter":"4","verse":"7","text":"Nokuti Mwari haana kutidanira kutsvina, asi kuti tirarame upenyu hutsvene."},{"book":"1 VaTesaronika","chapter":"4","verse":"8","text":"Naizvozvo, uyo anoramba kurayira uku haasi kuramba munhu asi Mwari, iye anokupai Mweya wake Mutsvene."},{"book":"1 VaTesaronika","chapter":"4","verse":"9","text":"Zvino kana rwuri rudo kuhama, hatitsvaki kukunyorerai, nokuti imi pachenyu makadzidziswa naMwari kuti mudanane."},{"book":"1 VaTesaronika","chapter":"4","verse":"10","text":"Uyezve, munoda hama dzose muMasedhonia yose. Asi tinokukurudzirai, hama, kuti muite izvozvo uye muchiwedzera."},{"book":"1 VaTesaronika","chapter":"4","verse":"11","text":"Shingairirai kuti mugare upenyu hworunyararo, muchibata basa renyu namaoko enyu, sezvatakakuudzai,"},{"book":"1 VaTesaronika","chapter":"4","verse":"12","text":"kuitira kuti upenyu hwamazuva ose huwane kukudzwa navari kunze uye kuitira kuti murege kusendamira kuno mumwe munhu."},{"book":"1 VaTesaronika","chapter":"4","verse":"13","text":"Hama, hatidi kuti muve vasingazivi pamusoro paavo vavete, kana kuchema savamwe vavo, vasina tariro."},{"book":"1 VaTesaronika","chapter":"4","verse":"14","text":"Isu tinotenda kuti Jesu akafa uye akamukazve, nokudaro isu tinotenda kuti Mwari achauyisa pamwe chete naJesu avo vakavata maari."},{"book":"1 VaTesaronika","chapter":"4","verse":"15","text":"Samashoko aShe pachake, tinokuudzai kuti isu vachiri vapenyu, vachasara kusvikira pakuuya kwaShe, zvirokwazvo hatizotangiri avo vakavata."},{"book":"1 VaTesaronika","chapter":"4","verse":"16","text":"Nokuti Ishe pachake achaburuka achibva kudenga, nokurayira kukuru, nenzwi romutumwa mukuru uye nokurira kwehwamanda yaMwari, uye vakafa muna Kristu vachatanga kumuka."},{"book":"1 VaTesaronika","chapter":"4","verse":"17","text":"Shure kwaizvozvo, isu vachiri vapenyu uye vakasara, tichatorwa pamwe chete navo mumakore kuti tisangane naShe mudenga. Nokudaro tichava naShe nokusingaperi."},{"book":"1 VaTesaronika","chapter":"4","verse":"18","text":"Naizvozvo kurudziranai namashoko aya."}]}