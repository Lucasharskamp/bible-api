{"data":[{"book":"Soromoni' mago' ara hunte'nea zgamere","chapter":"3","verse":"1","text":"Maka kenagera tafeni'are mase'nena, navesima nentoa ne'mofonkura tusiza hu'na antahintahia nehu'na, ava'nafina agrikura hakena vano hu'noanagi onke'noe."},{"book":"Soromoni' mago' ara hunte'nea zgamere","chapter":"3","verse":"2","text":"Anama onke'na amanage hu'na hu'noe, menina oti'na rankumapine neone kampi vano nehu'na, nagu'aretima hu'na navesima nentoa ne'mofonkura hakena vano hugahue. Anage nehu'na otina hakena vano hu'noanagi onke'noe."},{"book":"Soromoni' mago' ara hunte'nea zgamere","chapter":"3","verse":"3","text":"Anante kumama kegava hu'za vanoma nehaza vahe'mo'za eme nage'za eri fore hazage'na, navesima nentoa nera ke'nazo hu'na zamantahige'noe."},{"book":"Soromoni' mago' ara hunte'nea zgamere","chapter":"3","verse":"4","text":"Kuma'ma kegavama nehaza vahetmima zamagate'ma nere'na, nagu'areti'ma hu'na navesi navesima nehua nera ome ke'na erifore hutena, ome agazafe'na anukinena avre'na nenrera nontega vu'na agrama amu'enema huno kasenante'nefinka vu'noe."},{"book":"Soromoni' mago' ara hunte'nea zgamere","chapter":"3","verse":"6","text":"E'i iza ka'ma kopintira kumo'ma rentikenoma eaza huno kumagumagu huno ne-e? Hagi merema nehaza mna zane, frenkinsensie nehaza mna zane maka mnanentake zama feno vahe'mo'zama zagore'ma netrazankna'ma nehiana iza'e?"},{"book":"Soromoni' mago' ara hunte'nea zgamere","chapter":"3","verse":"7","text":"E'i Solomoninki'za, mase tafe'are mani'nege'za zamafunte zafa hu'za neazageno Israeli vahepima ugagotama hu'naza harafa sondia vahera, 60'a vahe'mo'za azeri amu'nompi ante'za avre'za neaze."},{"book":"Soromoni' mago' ara hunte'nea zgamere","chapter":"3","verse":"8","text":"Ana maka vahe'mo'za bainati kazinteti'ma ha'ma hu'arera vugota hunazanki'za, ha'ma hu'zana antahikasi'naze. Ha' vahe'mo'zama kini ne'ma kenage'ma eme ahe'zanku'ma kegava hunentaza vaheki'za mago magomo'za bainati kazina zamote anaki tragotetere hu'naze."},{"book":"Soromoni' mago' ara hunte'nea zgamere","chapter":"3","verse":"9","text":"Hanki Lebanoni mopafinti'ma eri'za e'naza zafanu kini ne' Solomoni'ma manisia trara tro hu'naze."},{"book":"Soromoni' mago' ara hunte'nea zgamere","chapter":"3","verse":"10","text":"Ana sesenkumofo noma antesgama hu zafa Silvareti tro nehu'za, amagenama ante kaziga golireti eri fagaginente'za, fitunke tavravereti tafera masinte'naze. Jerusalemi mofanemo'za ana konararia tro huntenazankino, tusiza hu'za ana konararigura zamavesinte'naze."},{"book":"Soromoni' mago' ara hunte'nea zgamere","chapter":"3","verse":"11","text":"Atiramita kini ne' Solomonina eme keho. A'ma masimigeno tusi musema hia knare'ma, nerera'ma ami'nea kini fetori antanino ne-e."}]}