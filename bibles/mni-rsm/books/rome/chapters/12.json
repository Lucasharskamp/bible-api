{"data":[{"book":"Rome","chapter":"12","verse":"1","text":"Maram aduna ichil-inaosa, nakhoina nakhoigi hakchangbu ahingba, asengba amasung Tengban Mapubu pelhanba iratpot oina katthoknaba, Tengban mapuna chanbibagi maramna eina nakhoida insilli; masi nakhoigi achumba amadi matik chaba khurumjabani."},{"book":"Rome","chapter":"12","verse":"2","text":"Aduga taibangpan asigi sakwong louganu, adubu nakhoigi pukning nouhanduna sakwong onthok-u. Maduna Tengban Mapugi aphaba, Ibungo mahakpu pelhanba amadi mapung phaba aningba adu nakhoina khangba ngamgani."},{"book":"Rome","chapter":"12","verse":"3","text":"Maramdi Tengban Mapuna eingonda pibiba thoujalgi mapanna nakhoi pumnamakta eina hairi: nasagi maramda khanpham thokpa adudagi henna wangna khan-ganu, adubu Tengban Mapuna nakhoi amamamda pikhraba thajaba adugi chang matung inna nakhoi nasagi maramda wakhal toujou."},{"book":"Rome","chapter":"12","verse":"4","text":"12:4,5 1 Cor 12:12Maramdi eikhoigi hakchangda kayat kaya lei, aduga kayat pumnamakna tongan tonganba mathou tou-i."},{"book":"Rome","chapter":"12","verse":"5","text":"Matou adugumna eikhoi mayam ama oirabasu eikhoi Christtada hakchang ama oiri, aduga hakchang amagi khennaba kayatsinggumna eikhoi amaga amaga pulli."},{"book":"Rome","chapter":"12","verse":"6","text":"12:6-8 1 Cor 12:4-11Maram aduna eikhoida pibiba thoujal adugi matung inna eikhoigi tongan tonganba khudolsing adu sijinnagadabani. Eikhoigi khudol adu Tengban Mapugi wa phongdokpa oirabadi, eikhoigi leijaba thajaba adugi chang matung inna tougadabani;"},{"book":"Rome","chapter":"12","verse":"7","text":"thougal toubagi oirabadi, thougal toubiyu; takpi tambiba oirabadi, takpi tambiyu;"},{"book":"Rome","chapter":"12","verse":"8","text":"thougatpibagi oirabadi, thougatpibagi thabak tougadabani; pibagi oirabadi, pammudana pisanu; luchingbagi oirabadi mahakna pukning changna chingbisanu; chanbiba utpa oirabadi mahakna madu haraona tousanu."},{"book":"Rome","chapter":"12","verse":"9","text":"Minamba yaodana nungsiyu. Phattaba adubu tukkachou; aphaba adu chetna paiyu."},{"book":"Rome","chapter":"12","verse":"10","text":"Amaga amaga nungsinabada thawai yao, amana amabu athoibani ningduna ikai khumnou."},{"book":"Rome","chapter":"12","verse":"11","text":"Tandaduna maram okpa oiyu, mapung phaba katthokpa thammoiga loinana Tengban Mapubu thougal tou."},{"book":"Rome","chapter":"12","verse":"12","text":"Asada haraojou, awa anada khaangheiyu, haijabada tattaba oiyu."},{"book":"Rome","chapter":"12","verse":"13","text":"Mapu Ibungogi misinggi awatpada saruk yaminnou amadi lamlanbasingbu taram-taram touduna pija-pithak toubiyu."},{"book":"Rome","chapter":"12","verse":"14","text":"Nakhoibu ot-neiba misingda yaipha thoujal pibinaba Tengban Mapuda haijabiyu--hoi, sirap pinaba natte, yaipha thoujal pibinaba Ibungoda haijabiyu."},{"book":"Rome","chapter":"12","verse":"15","text":"Haraoribasingga haraominnou, tengtharibasingga tengthaminnou."},{"book":"Rome","chapter":"12","verse":"16","text":"Amaga amaga khoijel lingjel mannana leiminnou. Napan touganu, adubu sothahouraba misingga totnabada yaningba pukning leiyu.12:16 Hanthaba thabak toubada yaningba pukning leiyu Nasagi maramda chaothokpa touganu."},{"book":"Rome","chapter":"12","verse":"17","text":"Kanadasu phattabagidamak phattaba han-ganu. Mi pumnamakki mamangda achumba adu toubada cheksillu."},{"book":"Rome","chapter":"12","verse":"18","text":"Yarabadi, nahakna ngamba makhei mi khudingmakka ingthana leiminnou."},{"book":"Rome","chapter":"12","verse":"19","text":"12:19 Aniwa 32:35Achanbasa, nakhoina laman khumluganu, madugi mahutta Tengban Mapugi mei houna saobada mapham piyu, maramdi masi Mapugi puyada asumna iri, “Laman khumba eigini; eina laman singgani, MAPU IBUNGO-na hai.”"},{"book":"Rome","chapter":"12","verse":"20","text":"12:20 Pao 25:21,22Madugi onna teinabada: “Nahakki yeknabana lamlabadi, mahakpu pijou; mahakna khouranglabadi, mangonda thaknaba piyu. Asumna toubana nahakna mahakki kokthakta araba meitalsing peisin-gani.”"},{"book":"Rome","chapter":"12","verse":"21","text":"Phattabana nahakpu ngamhan-ganu, adubu aphabagi mapanna phattababu ngammu."}]}