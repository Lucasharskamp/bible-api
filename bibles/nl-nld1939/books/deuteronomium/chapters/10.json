{"data":[{"book":"Deuteronomium","chapter":"10","verse":"1","text":"In die tijd sprak Jahweh tot mij: Houw u twee stenen tafelen, zoals de vorige, en kom tot Mij op de berg, na u een ark van hout te hebben vervaardigd."},{"book":"Deuteronomium","chapter":"10","verse":"2","text":"Dan zal Ik op die tafelen de geboden schrijven, die op de vorige stonden, welke gij hebt verbrijzeld; leg die dan in de ark."},{"book":"Deuteronomium","chapter":"10","verse":"3","text":"Ik maakte een ark van sjittimhout, hieuw twee stenen tafelen, gelijk aan de vorige, en besteeg de berg met de beide tafelen in mijn hand."},{"book":"Deuteronomium","chapter":"10","verse":"4","text":"En Jahweh schreef op de tafelen de tien geboden, die Hij er vroeger op had geschreven, en die Hij op de berg uit het vuur aan u had gegeven, toen Hij u bijeen had geroepen. Toen Jahweh ze mij had overgereikt,"},{"book":"Deuteronomium","chapter":"10","verse":"5","text":"keerde ik om, daalde van de berg af, en legde de tafelen in de ark, die ik gemaakt had; daar bleven zij liggen, zoals Jahweh het mij had bevolen."},{"book":"Deuteronomium","chapter":"10","verse":"6","text":"De Israëlieten trokken van Beërot-Bene-Jaäkan verder naar Mosera. Daar stierf Aäron en werd hij begraven; zijn zoon Elazar werd priester in zijn plaats."},{"book":"Deuteronomium","chapter":"10","verse":"7","text":"Vandaar trokken zij verder naar Goedgóda, en van Goedgóda naar Jotbáta, een land met waterbeken."},{"book":"Deuteronomium","chapter":"10","verse":"8","text":"In die tijd zonderde Jahweh de stam van Levi af, om de verbondsark van Jahweh te dragen, om voor het aanschijn van Jahweh te staan, zijn dienst te verrichten en in zijn Naam te zegenen, zoals tot op heden gebeurt."},{"book":"Deuteronomium","chapter":"10","verse":"9","text":"Daarom heeft Levi geen deel en geen erfenis met zijn broeders; want Jahweh is zijn erfdeel, zoals Jahweh, uw God, het hem heeft beloofd."},{"book":"Deuteronomium","chapter":"10","verse":"10","text":"Toen ik dan evenals vroeger veertig dagen en veertig nachten op de berg was gebleven, verhoorde mij Jahweh ook deze keer; Jahweh heeft u niet willen verdelgen."},{"book":"Deuteronomium","chapter":"10","verse":"11","text":"Maar Jahweh sprak tot mij: Sta op, trek op aan de spits van het volk; dan kunnen ze het land in bezit gaan nemen, dat Ik hun vaderen onder ede beloofd heb, hun te geven."},{"book":"Deuteronomium","chapter":"10","verse":"12","text":"Nu dan Israël, wat vraagt Jahweh, uw God, anders van u, dan dat gij Jahweh, uw God vreest, dat gij al zijn wegen bewandelt en Hem bemint, dat gij Jahweh, uw God, met heel uw hart en heel uw ziel dient,"},{"book":"Deuteronomium","chapter":"10","verse":"13","text":"en de geboden en bepalingen van Jahweh onderhoudt, die ik u heden geef, opdat het u goed moge gaan?"},{"book":"Deuteronomium","chapter":"10","verse":"14","text":"Waarachtig, aan Jahweh, uw God, behoren de hemel met de hemel der hemelen, en de aarde met al wat daarop is;"},{"book":"Deuteronomium","chapter":"10","verse":"15","text":"maar toch heeft Jahweh slechts in uw vaderen zijn welbehagen gesteld, en hen zo liefgehad, dat Hij u, hun nageslacht, uit alle volken heeft uitverkoren, zoals heden geschied is."},{"book":"Deuteronomium","chapter":"10","verse":"16","text":"Besnijdt daarom de voorhuid uws harten, en weest niet langer hardnekkig!"},{"book":"Deuteronomium","chapter":"10","verse":"17","text":"Want Jahweh, uw God, is de God der goden en de Heer der heren: de grote, sterke en ontzagwekkende God, die geen aanzien des persoons kent, en geen geschenken aanvaardt."},{"book":"Deuteronomium","chapter":"10","verse":"18","text":"Hij verschaft recht aan wees en weduwe, Hij bemint den vreemdeling, zodat Hij hem voedsel en kleding verschaft."},{"book":"Deuteronomium","chapter":"10","verse":"19","text":"Bemint dus den vreemdeling; want zelf waart gij vreemdeling in het land van Egypte."},{"book":"Deuteronomium","chapter":"10","verse":"20","text":"Vrees Jahweh, uw God; dien Hem, hecht u aan Hem, en zweer alleen bij zijn Naam."},{"book":"Deuteronomium","chapter":"10","verse":"21","text":"Hij is uw glorie, Hij is uw God, die voor u die machtige en ontzagwekkende dingen gewrocht heeft, welke gij met eigen ogen aanschouwd hebt."},{"book":"Deuteronomium","chapter":"10","verse":"22","text":"Met zeventig personen zakten uw vaderen af naar Egypte, en nu heeft Jahweh, uw God, u talrijk gemaakt als de sterren aan de hemel."}]}