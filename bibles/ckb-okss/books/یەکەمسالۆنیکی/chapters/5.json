{"data":[{"book":"یەکەم سالۆنیکی","chapter":"5","verse":"1","text":"خوشکان، برایان، سەبارەت بە کات و بەروار پێویست ناکات بۆتان بنووسین،"},{"book":"یەکەم سالۆنیکی","chapter":"5","verse":"2","text":"چونکە خۆتان باش دەزانن، هاتنی ڕۆژی یەزدان وەک هاتنی دز وایە لە شەودا."},{"book":"یەکەم سالۆنیکی","chapter":"5","verse":"3","text":"کاتێک خەڵکی دەڵێن: «ئاشتی و ئاسایشە،» دەستبەجێ مردن دێتە سەریان، وەک ژانی ژنی سکپڕ لە ناوەختدا دێت و ناشتوانن دەربازیان بێت."},{"book":"یەکەم سالۆنیکی","chapter":"5","verse":"4","text":"بەڵام ئێوە خوشکان، برایان، لە تاریکیدا نین تاکو ئەو ڕۆژە وەک دز لەناکاو بێتە سەرتان،"},{"book":"یەکەم سالۆنیکی","chapter":"5","verse":"5","text":"چونکە هەمووتان ڕۆڵەی ڕووناکی و ڕۆژن. ڕۆڵەی شەو یان تاریکی نین."},{"book":"یەکەم سالۆنیکی","chapter":"5","verse":"6","text":"کەواتە ئێمە وەک خەڵکی دیکە ناخەوین، بەڵکو با ئێشک بگرین و وریابین،"},{"book":"یەکەم سالۆنیکی","chapter":"5","verse":"7","text":"چونکە ئەوانەی دەخەون بە شەو دەخەون و ئەوانەی سەرخۆش دەبن بە شەو سەرخۆش دەبن."},{"book":"یەکەم سالۆنیکی","chapter":"5","verse":"8","text":"بەڵام ئێمەی ڕۆڵەی ڕۆژ با وریا بین و زرێی5‏:8 جلێکی ئاسنینە بۆ پاراستنی سنگی سەرباز لە کاتی جەنگدا.‏ باوەڕ و خۆشەویستی لەبەر بکەین و هیوای ڕزگاری وەک کڵاوی ئاسنین لەسەر بکەین،"},{"book":"یەکەم سالۆنیکی","chapter":"5","verse":"9","text":"چونکە خودا ئێمەی بۆ تووڕەیی دەستنیشان نەکردووە، بەڵکو بۆ بەدەستهێنانی ڕزگاری لە ڕێگەی عیسای مەسیحی خاوەن شکۆمانەوە،"},{"book":"یەکەم سالۆنیکی","chapter":"5","verse":"10","text":"ئەوەی لە پێناوی ئێمەدا مرد، تاکو ئەگەر بەخەبەر بین یاخود نوستوو5‏:10 نوستوو مەبەست لەوانەیە کە بە جەستە مردوون.، لەگەڵ ئەو بژین."},{"book":"یەکەم سالۆنیکی","chapter":"5","verse":"11","text":"لەبەر ئەوە یەکتری هانبدەن و یەکتری بنیاد بنێن، وەک دەیکەن."},{"book":"یەکەم سالۆنیکی","chapter":"5","verse":"12","text":"ئیتر خوشکان و برایان، داواتان لێ دەکەین ڕێزی ئەوانە بگرن کە لەنێوتاندا زەحمەت دەکێشن و بە یەکبوون لەگەڵ مەسیحی باڵادەستدا سەرپەرشتی و ئامۆژگاریتان دەکەن،"},{"book":"یەکەم سالۆنیکی","chapter":"5","verse":"13","text":"لەبەر کارەکانیان ئەوپەڕی ڕێز و خۆشەویستییان بۆ دەربڕن. بە ئاشتی لەگەڵ یەکتری بژین."},{"book":"یەکەم سالۆنیکی","chapter":"5","verse":"14","text":"ئەی خوشکان و برایان، لێتان دەپاڕێینەوە کە سەرزەنشتی تەمبەڵەکان بکەن، ورەی ترسنۆکەکان بەرز بکەنەوە، یارمەتی لاوازەکان بدەن و لەگەڵ هەمووان پشوودرێژ بن."},{"book":"یەکەم سالۆنیکی","chapter":"5","verse":"15","text":"ئاگاداربن پاداشتی خراپە بە خراپە مەدەنەوە، بەڵکو هەمیشە هەوڵ بدەن بۆ یەکتری و بۆ خەڵکی دیکەش باش بن."},{"book":"یەکەم سالۆنیکی","chapter":"5","verse":"16","text":"هەمیشە دڵشاد بن،"},{"book":"یەکەم سالۆنیکی","chapter":"5","verse":"17","text":"بەردەوام نوێژ بکەن،"},{"book":"یەکەم سالۆنیکی","chapter":"5","verse":"18","text":"لە هەموو بارودۆخێکدا سوپاسی خودا بکەن، چونکە ئەمە ویستی خودایە بۆ ئێوە بە یەکبوونتان لەگەڵ عیسای مەسیحدا."},{"book":"یەکەم سالۆنیکی","chapter":"5","verse":"19","text":"ڕۆحی پیرۆز مەکوژێننەوە،"},{"book":"یەکەم سالۆنیکی","chapter":"5","verse":"20","text":"پەیامی ئەوانە بە سووک مەزانن کە دەڵێن پەیامی خودا ڕادەگەیەنن،"},{"book":"یەکەم سالۆنیکی","chapter":"5","verse":"21","text":"بەڵام هەموو شتێک تاقی بکەنەوە، چی باشە دەستی پێوە بگرن،"},{"book":"یەکەم سالۆنیکی","chapter":"5","verse":"22","text":"لە هەموو جۆرە خراپەیەک دوور بکەونەوە."},{"book":"یەکەم سالۆنیکی","chapter":"5","verse":"23","text":"خودای ئاشتی خۆی بە تەواوی پیرۆزتان بکات. تەواوی ڕۆح و دەروون و جەستەتان لە کاتی هاتنەوەی عیسای مەسیحی خاوەن شکۆماندا بێ گلەیی بپارێزن."},{"book":"یەکەم سالۆنیکی","chapter":"5","verse":"24","text":"ئەو خودایەی بانگتان دەکات، دڵسۆزە و بەڵێنی خۆی دەباتە سەر."},{"book":"یەکەم سالۆنیکی","chapter":"5","verse":"25","text":"خوشکان و برایانم، نوێژمان بۆ بکەن."},{"book":"یەکەم سالۆنیکی","chapter":"5","verse":"26","text":"بە ماچی پیرۆز سڵاو لە هەموو گەلی خودا بکەن."},{"book":"یەکەم سالۆنیکی","chapter":"5","verse":"27","text":"بە ناوی مەسیحی خاوەن شکۆوە ڕاتاندەسپێرم کە ئەم نامەیە بۆ هەموو باوەڕداران بخوێنرێتەوە."},{"book":"یەکەم سالۆنیکی","chapter":"5","verse":"28","text":"با نیعمەتی عیسای مەسیحی خاوەن شکۆمان لەگەڵتان بێت."}]}