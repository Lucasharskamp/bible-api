{"data":[{"book":"1 Timoti","chapter":"3","verse":"1","text":"Herino shoko rechokwadi: kana munhu achitsvaka basa romutariri, anoda basa rinokudzika."},{"book":"1 Timoti","chapter":"3","verse":"2","text":"Zvino mutariri anofanira kuva munhu asina chaangapomerwa, murume womukadzi mumwe chete, anozvidzora, anokudzwa, anoitira vaeni rudo, anoziva kudzidzisa,"},{"book":"1 Timoti","chapter":"3","verse":"3","text":"asingadhakwi, asingarwi uye ano unyoro, asina gakava, asingakariri mari."},{"book":"1 Timoti","chapter":"3","verse":"4","text":"Anofanira kubata imba yake zvakanaka nokuona kuti vana vake vanomuteerera uye vachimukudza zvakanaka."},{"book":"1 Timoti","chapter":"3","verse":"5","text":"(Kana munhu asingazivi kubata imba yake zvakanaka, angachengeta seiko kereke yaMwari?)"},{"book":"1 Timoti","chapter":"3","verse":"6","text":"Asava mutendi mutsva, nokuti angazozvikudza akazotongwa zvimwe chetezvo sadhiabhori."},{"book":"1 Timoti","chapter":"3","verse":"7","text":"Anofanirawo kupupurirwa zvakanaka navari kunze, kuitira kuti arege kuzvidzwa, uye agowira mumusungo wadhiabhori."},{"book":"1 Timoti","chapter":"3","verse":"8","text":"Saizvozvowo, madhikoni ngavave vanhu vanokudzwa, vanorevesa, vasinganwi waini zhinji, uye vasingatsvaki pfuma yakaipa."},{"book":"1 Timoti","chapter":"3","verse":"9","text":"Vanofanira kuchengetedza zvakadzikadzika zvokutenda nehana yakanaka."},{"book":"1 Timoti","chapter":"3","verse":"10","text":"Vanofanira kutanga vaedzwa, uye kana pasina chavangapomerwa, ngavashumire samadhikoni."},{"book":"1 Timoti","chapter":"3","verse":"11","text":"Nenzira imwe cheteyo, vakadzi vavo ngavave vanokudzwa, vasingacheri vamwe asi vanozvidzora, vakatendeka pazvinhu zvose."},{"book":"1 Timoti","chapter":"3","verse":"12","text":"Mudhikoni anofanira kuva murume ano mukadzi mumwe chete uye anofanira kugona kubata vana vake nemba yake zvakanaka."},{"book":"1 Timoti","chapter":"3","verse":"13","text":"Vaya vakashumira zvakanaka vanozviwanira zita rakanaka uye nokusimbiswa kukuru pakutenda kwavo muna Kristu Jesu."},{"book":"1 Timoti","chapter":"3","verse":"14","text":"Kunyange zvazvo ndine tariro yokuuya kwauri nokukurumidza, ndinokunyorera dzidziso idzi kuitira kuti,"},{"book":"1 Timoti","chapter":"3","verse":"15","text":"kana ndikanonoka, uchaziva kuti vanhu vanofanira kuzvibata sei mumba maMwari, inova kereke yaMwari mupenyu, mbiru nenheyo yechokwadi."},{"book":"1 Timoti","chapter":"3","verse":"16","text":"Pasina kana mubvunzo, chakavanzika choumwari chikuru kwazvo:"}]}