{"data":[{"book":"लूका","chapter":"8","verse":"1","text":"इसके बाद वह नगर-नगर और गाँव-गाँव प्रचार करता हुआ, और परमेश्वर के राज्य का सुसमाचार सुनाता हुआ, फिरने लगा, और वे बारह उसके साथ थे,"},{"book":"लूका","chapter":"8","verse":"2","text":"और कुछ स्त्रियाँ भी जो दुष्टात्माओं से और बीमारियों से छुड़ाई गई थीं, और वे यह हैं मरियम जो मगदलीनी कहलाती थी8:2 मरियम जो मगदलीनी कहलाती थी: उसके निवास के स्थान “मगदुला” के कारण ऐसे बुलाया जाता था। यह दक्षिण कफरनहूम के, गलील की झील पर स्थित था।, जिसमें से सात दुष्टात्माएँ निकली थीं,"},{"book":"लूका","chapter":"8","verse":"3","text":"और हेरोदेस के भण्डारी खुज़ा की पत्नी योअन्ना और सूसन्नाह और बहुत सी और स्त्रियाँ, ये तो अपनी सम्पत्ति से उसकी सेवा करती थीं।"},{"book":"लूका","chapter":"8","verse":"4","text":"जब बड़ी भीड़ इकट्ठी हुई, और नगर-नगर के लोग उसके पास चले आते थे, तो उसने दृष्टान्त में कहा:"},{"book":"लूका","chapter":"8","verse":"5","text":"“एक बोनेवाला बीज बोने निकला: बोते हुए कुछ मार्ग के किनारे गिरा, और रौंदा गया, और आकाश के पक्षियों ने उसे चुग लिया।"},{"book":"लूका","chapter":"8","verse":"6","text":"और कुछ चट्टान पर गिरा, और उपजा, परन्तु नमी न मिलने से सूख गया।"},{"book":"लूका","chapter":"8","verse":"7","text":"कुछ झाड़ियों के बीच में गिरा, और झाड़ियों ने साथ-साथ बढ़कर उसे दबा लिया।"},{"book":"लूका","chapter":"8","verse":"8","text":"और कुछ अच्छी भूमि पर गिरा, और उगकर सौ गुणा फल लाया।” यह कहकर उसने ऊँचे शब्द से कहा, “जिसके सुनने के कान हों वह सुन लें।”"},{"book":"लूका","chapter":"8","verse":"9","text":"उसके चेलों ने उससे पूछा, “इस दृष्टान्त का अर्थ क्या है?”"},{"book":"लूका","chapter":"8","verse":"10","text":"उसने कहा, “तुम को परमेश्वर के राज्य के भेदों की समझ दी गई है, पर औरों को दृष्टान्तों में सुनाया जाता है, इसलिए कि"},{"book":"लूका","chapter":"8","verse":"11","text":"“दृष्टान्त का अर्थ यह है: बीज तो परमेश्वर का वचन है।"},{"book":"लूका","chapter":"8","verse":"12","text":"मार्ग के किनारे के वे हैं, जिन्होंने सुना; तब शैतान आकर उनके मन में से वचन उठा ले जाता है, कि कहीं ऐसा न हो कि वे विश्वास करके उद्धार पाएँ।"},{"book":"लूका","chapter":"8","verse":"13","text":"चट्टान पर के वे हैं, कि जब सुनते हैं, तो आनन्द से वचन को ग्रहण तो करते हैं, परन्तु जड़ न पकड़ने से वे थोड़ी देर तक विश्वास रखते हैं, और परीक्षा के समय बहक जाते हैं।"},{"book":"लूका","chapter":"8","verse":"14","text":"जो झाड़ियों में गिरा, यह वे हैं, जो सुनते हैं, पर आगे चलकर चिन्ता और धन और जीवन के सुख-विलास में फँस जाते हैं, और उनका फल नहीं पकता।"},{"book":"लूका","chapter":"8","verse":"15","text":"पर अच्छी भूमि में के वे हैं, जो वचन सुनकर भले और उत्तम मन में सम्भाले रहते हैं, और धीरज से फल लाते हैं।"},{"book":"लूका","chapter":"8","verse":"16","text":"“कोई दिया जलाकर8:16 दिया जलाकर: यीशु ने लोगों को यह समझाने के लिए बताया; मेरा दृष्टान्त सच्चाई को छिपाने के लिए नहीं है, लेकिन यह और सही से प्रकट करने के लिए है। बर्तन से नहीं ढाँकता, और न खाट के नीचे रखता है, परन्तु दीवट पर रखता है, कि भीतर आनेवाले प्रकाश पाएँ।"},{"book":"लूका","chapter":"8","verse":"17","text":"कुछ छिपा नहीं, जो प्रगट न हो; और न कुछ गुप्त है, जो जाना न जाए, और प्रगट न हो।"},{"book":"लूका","chapter":"8","verse":"18","text":"इसलिए सावधान रहो, कि तुम किस रीति से सुनते हो? क्योंकि जिसके पास है, उसे दिया जाएगा; और जिसके पास नहीं है, उससे वह भी ले लिया जाएगा, जिसे वह अपना समझता है।”"},{"book":"लूका","chapter":"8","verse":"19","text":"उसकी माता और उसके भाई पास आए, पर भीड़ के कारण उससे भेंट न कर सके।"},{"book":"लूका","chapter":"8","verse":"20","text":"और उससे कहा गया, “तेरी माता और तेरे भाई बाहर खड़े हुए तुझ से मिलना चाहते हैं।”"},{"book":"लूका","chapter":"8","verse":"21","text":"उसने उसके उत्तर में उनसे कहा, “मेरी माता और मेरे भाई ये ही है, जो परमेश्वर का वचन सुनते और मानते हैं।”"},{"book":"लूका","chapter":"8","verse":"22","text":"फिर एक दिन वह और उसके चेले नाव पर चढ़े, और उसने उनसे कहा, “आओ, झील के पार चलें।” अतः उन्होंने नाव खोल दी।"},{"book":"लूका","chapter":"8","verse":"23","text":"पर जब नाव चल रही थी, तो वह सो गया: और झील पर आँधी आई, और नाव पानी से भरने लगी और वे जोखिम में थे।"},{"book":"लूका","chapter":"8","verse":"24","text":"तब उन्होंने पास आकर उसे जगाया, और कहा, “स्वामी! स्वामी! हम नाश हुए जाते हैं।” तब उसने उठकर आँधी को और पानी की लहरों को डाँटा और वे थम गए, और शान्त हो गया।"},{"book":"लूका","chapter":"8","verse":"25","text":"और उसने उनसे कहा, “तुम्हारा विश्वास कहाँ था?” पर वे डर गए, और अचम्भित होकर आपस में कहने लगे, “यह कौन है, जो आँधी और पानी को भी आज्ञा देता है, और वे उसकी मानते हैं?”"},{"book":"लूका","chapter":"8","verse":"26","text":"फिर वे गिरासेनियों के देश में पहुँचे, जो उस पार गलील के सामने है।"},{"book":"लूका","chapter":"8","verse":"27","text":"जब वह किनारे पर उतरा, तो उस नगर का एक मनुष्य उसे मिला, जिसमें दुष्टात्माएँ थीं। और बहुत दिनों से न कपड़े पहनता था और न घर में रहता था वरन् कब्रों में रहा करता था।"},{"book":"लूका","chapter":"8","verse":"28","text":"वह यीशु को देखकर चिल्लाया, और उसके सामने गिरकर ऊँचे शब्द से कहा, “हे परमप्रधान परमेश्वर के पुत्र यीशु! मुझे तुझ से क्या काम? मैं तुझ से विनती करता हूँ, मुझे पीड़ा न दे।”"},{"book":"लूका","chapter":"8","verse":"29","text":"क्योंकि वह उस अशुद्ध आत्मा को उस मनुष्य में से निकलने की आज्ञा दे रहा था, इसलिए कि वह उस पर बार बार प्रबल होती थी। और यद्यपि लोग उसे जंजीरों और बेड़ियों से बाँधते थे, तो भी वह बन्धनों को तोड़ डालता था, और दुष्टात्मा उसे जंगल में भगाए फिरती थी।"},{"book":"लूका","chapter":"8","verse":"30","text":"यीशु ने उससे पूछा, “तेरा क्या नाम है?” उसने कहा, “सेना,” क्योंकि बहुत दुष्टात्माएँ उसमें समा गई थीं।"},{"book":"लूका","chapter":"8","verse":"31","text":"और उन्होंने उससे विनती की, “हमें अथाह गड्ढे में जाने की आज्ञा न दे।”"},{"book":"लूका","chapter":"8","verse":"32","text":"वहाँ पहाड़ पर सूअरों का एक बड़ा झुण्ड चर रहा था, अतः उन्होंने उससे विनती की, “हमें उनमें समाने दे।” अतः उसने उन्हें जाने दिया।"},{"book":"लूका","chapter":"8","verse":"33","text":"तब दुष्टात्माएँ उस मनुष्य से निकलकर सूअरों में समा गई और वह झुण्ड कड़ाड़े पर से झपटकर झील में जा गिरा और डूब मरा।"},{"book":"लूका","chapter":"8","verse":"34","text":"चरवाहे यह जो हुआ था देखकर भागे, और नगर में, और गाँवों में जाकर उसका समाचार कहा।"},{"book":"लूका","chapter":"8","verse":"35","text":"और लोग यह जो हुआ था उसको देखने को निकले, और यीशु के पास आकर जिस मनुष्य से दुष्टात्माएँ निकली थीं, उसे यीशु के पाँवों के पास कपड़े पहने और सचेत बैठे हुए पाकर डर गए।"},{"book":"लूका","chapter":"8","verse":"36","text":"और देखनेवालों ने उनको बताया, कि वह दुष्टात्मा का सताया हुआ मनुष्य किस प्रकार अच्छा हुआ।"},{"book":"लूका","chapter":"8","verse":"37","text":"तब गिरासेनियों के आस-पास के सब लोगों ने यीशु से विनती की, कि हमारे यहाँ से चला जा; क्योंकि उन पर बड़ा भय छा गया था। अतः वह नाव पर चढ़कर लौट गया।"},{"book":"लूका","chapter":"8","verse":"38","text":"जिस मनुष्य से दुष्टात्माएँ निकली थीं वह उससे विनती करने लगा, कि मुझे अपने साथ रहने दे, परन्तु यीशु ने उसे विदा करके कहा।"},{"book":"लूका","chapter":"8","verse":"39","text":"“अपने घर में लौट जा और लोगों से कह दे, कि परमेश्वर ने तेरे लिये कैसे बड़े-बड़े काम किए हैं।” वह जाकर सारे नगर में प्रचार करने लगा, कि यीशु ने मेरे लिये कैसे बड़े-बड़े काम किए।"},{"book":"लूका","chapter":"8","verse":"40","text":"जब यीशु लौट रहा था, तो लोग उससे आनन्द के साथ मिले; क्योंकि वे सब उसकी प्रतीक्षा कर रहे थे।"},{"book":"लूका","chapter":"8","verse":"41","text":"और देखो, याईर नाम एक मनुष्य जो आराधनालय का सरदार था, आया, और यीशु के पाँवों पर गिरकर उससे विनती करने लगा, “मेरे घर चल।”"},{"book":"लूका","chapter":"8","verse":"42","text":"क्योंकि उसके बारह वर्ष की एकलौती बेटी थी, और वह मरने पर थी। जब वह जा रहा था, तब लोग उस पर गिरे पड़ते थे।"},{"book":"लूका","chapter":"8","verse":"43","text":"और एक स्त्री ने जिसको बारह वर्ष से लहू बहने का रोग था, और जो अपनी सारी जीविका वैद्यों के पीछे व्यय कर चुकी थी और फिर भी किसी के हाथ से चंगी न हो सकी थी,"},{"book":"लूका","chapter":"8","verse":"44","text":"पीछे से आकर उसके वस्त्र के आँचल को छुआ, और तुरन्त उसका लहू बहना थम गया।"},{"book":"लूका","chapter":"8","verse":"45","text":"इस पर यीशु ने कहा, “मुझे किसने छुआ?” जब सब मुकरने लगे, तो पतरस और उसके साथियों ने कहा, “हे स्वामी, तुझे तो भीड़ दबा रही है और तुझ पर गिरी पड़ती है।”"},{"book":"लूका","chapter":"8","verse":"46","text":"परन्तु यीशु ने कहा, “किसी ने मुझे छुआ है क्योंकि मैंने जान लिया है कि मुझ में से सामर्थ्य निकली है।”"},{"book":"लूका","chapter":"8","verse":"47","text":"जब स्त्री ने देखा, कि मैं छिप नहीं सकती, तब काँपती हुई आई, और उसके पाँवों पर गिरकर सब लोगों के सामने बताया, कि मैंने किस कारण से तुझे छुआ, और कैसे तुरन्त चंगी हो गई।"},{"book":"लूका","chapter":"8","verse":"48","text":"उसने उससे कहा, “पुत्री तेरे विश्वास ने तुझे चंगा किया है, कुशल से चली जा।”"},{"book":"लूका","chapter":"8","verse":"49","text":"वह यह कह ही रहा था, कि किसी ने आराधनालय के सरदार के यहाँ से आकर कहा, “तेरी बेटी मर गई: गुरु को दुःख न दे।”"},{"book":"लूका","chapter":"8","verse":"50","text":"यीशु ने सुनकर उसे उत्तर दिया, “मत डर; केवल विश्वास रख; तो वह बच जाएगी।”8:50 बच जाएगी: वह पहले से ही चंगी हो गई थी: लेकिन उसे प्रोत्साहन के लिये एक आवश्यक वादा, शामिल है कि उनके उपद्रव से उसे और अधिक दु:ख नहीं होना चाहिए।"},{"book":"लूका","chapter":"8","verse":"51","text":"घर में आकर उसने पतरस, और यूहन्ना, और याकूब, और लड़की के माता-पिता को छोड़ और किसी को अपने साथ भीतर आने न दिया।"},{"book":"लूका","chapter":"8","verse":"52","text":"और सब उसके लिये रो पीट रहे थे, परन्तु उसने कहा, “रोओ मत; वह मरी नहीं परन्तु सो रही है।”"},{"book":"लूका","chapter":"8","verse":"53","text":"वे यह जानकर, कि मर गई है, उसकी हँसी करने लगे।"},{"book":"लूका","chapter":"8","verse":"54","text":"परन्तु उसने उसका हाथ पकड़ा, और पुकारकर कहा, “हे लड़की उठ!”"},{"book":"लूका","chapter":"8","verse":"55","text":"तब उसके प्राण लौट आए और वह तुरन्त उठी; फिर उसने आज्ञा दी, कि उसे कुछ खाने को दिया जाए।"},{"book":"लूका","chapter":"8","verse":"56","text":"उसके माता-पिता चकित हुए, परन्तु उसने उन्हें चेतावनी दी, कि यह जो हुआ है, किसी से न कहना।"}]}