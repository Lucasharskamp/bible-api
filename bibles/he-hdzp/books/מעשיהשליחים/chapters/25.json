{"data":[{"book":"מעשי השליחים","chapter":"25","verse":"1","text":"שלושה ימים לאחר שנכנס פסטוס לתפקידו, עזב את קיסריה ועלה לירושלים."},{"book":"מעשי השליחים","chapter":"25","verse":"2","text":"ראשי הכוהנים ומנהיגי העם ניגשו אל פסטוס וסיפרו לו את טענותיהם נגד פולוס."},{"book":"מעשי השליחים","chapter":"25","verse":"3","text":"הם ביקשו ממנו להעלות את פולוס מקיסריה לירושלים ללא דיחוי (כי זממו לארוב לו בדרך ולרצוח אותו)."},{"book":"מעשי השליחים","chapter":"25","verse":"4","text":"אולם פסטוס השיב להם: ”פולוס נמצא עתה בקיסריה, וגם אני עומד לשוב לשם בקרוב."},{"book":"מעשי השליחים","chapter":"25","verse":"5","text":"אני מציע שתבחרו מספר אנשים בעלי סמכות שילכו איתי לקיסריה, ואם פולוס חטא יוכלו אנשיכם לתבוע אותו למשפט.“"},{"book":"מעשי השליחים","chapter":"25","verse":"6","text":"כעבור שמונה או עשרה ימים חזר המושל לקיסריה, ולמחרת ערך את משפטו של פולוס."},{"book":"מעשי השליחים","chapter":"25","verse":"7","text":"כשהגיע פולוס לאולם בית־הדין, הקיפו אותו היהודים שבאו מירושלים והטיחו בו האשמות חמורות, אך הם לא יכלו להוכיח אף אחת מהן."},{"book":"מעשי השליחים","chapter":"25","verse":"8","text":"פולוס כפר בכל ההאשמות. ”אינני אשם“, אמר. ”לא עברתי על חוקי התורה, לא חיללתי את בית־המקדש ולא מרדתי בקיסר!“"},{"book":"מעשי השליחים","chapter":"25","verse":"9","text":"אולם פסטוס, שרצה מאוד למצוא־חן בעיני היהודים, פנה אליו ושאל: ”האם אתה מוכן לעלות לירושלים ולהישפט שם לפני?“"},{"book":"מעשי השליחים","chapter":"25","verse":"10-11","text":"”לא!“, השיב פולוס. ”בשום אופן לא. אני עומד בתוקף על זכותי לעמוד לדין לפני כס הקיסר! אתה יודע היטב שאיני אשם. אם ביצעתי פשע שדינו מוות – איני מבקש רחמים או חנינה. אולם אם אני חף מפשע – לאף אחד אין רשות להסגיר אותי לידי אנשים אלה כדי שירצחו אותי. ברצוני לערער לפני הקיסר!“"},{"book":"מעשי השליחים","chapter":"25","verse":"12","text":"פסטוס התייעץ עם יועציו, ואחר כך אמר: ”אתה רוצה לערער לפני הקיסר? יהיה כרצונך!“"},{"book":"מעשי השליחים","chapter":"25","verse":"13","text":"כעבור ימים אחדים באו המלך אגריפס וברניקה לבקר את פסטוס."},{"book":"מעשי השליחים","chapter":"25","verse":"14","text":"ביקורם נמשך ימים אחדים, ופסטוס שוחח עם המלך על המקרה של פולוס. ”יש כאן אסיר אחד,“ פתח פסטוס, ”שפליקס השאירו בכלא."},{"book":"מעשי השליחים","chapter":"25","verse":"15","text":"כשהייתי בירושלים סיפרו לי ראשי הכוהנים וזקני היהודים את גרסתם, ודרשו ממני להוציאו להורג."},{"book":"מעשי השליחים","chapter":"25","verse":"16","text":"כמובן שמיהרתי להבהיר להם שהחוק הרומאי אינו מרשיע אדם לפני שמעמידים אותו לדין, ולפני שניתנה לו האפשרות לעמוד מול מאשימיו ולהגן על עצמו."},{"book":"מעשי השליחים","chapter":"25","verse":"17","text":"”כשבאו לכאן מאשימיו כינסתי מיד את חברי בית־הדין, ושלחתי להביא את פולוס."},{"book":"מעשי השליחים","chapter":"25","verse":"18","text":"אולם ההאשמות שהעלו נגדו כלל לא דמו לחשדות שהיו לי לגביו."},{"book":"מעשי השליחים","chapter":"25","verse":"19","text":"המחלוקת ביניהם הייתה בנושא הדת היהודית, ועל אדם בשם ישוע אשר מת, ואילו פולוס מתעקש לטעון שהוא חי."},{"book":"מעשי השליחים","chapter":"25","verse":"20","text":"לא ידעתי כיצד להחליט במקרה שכזה, ולכן שאלתי אותו אם יהיה מוכן להישפט על כך בירושלים."},{"book":"מעשי השליחים","chapter":"25","verse":"21","text":"פולוס סרב, ודרש לערער לפני הקיסר אוגוסטוס! משום כך פקדתי להחזירו לכלא, עד שאוכל לקבוע לו ראיון אצל הקיסר.“"},{"book":"מעשי השליחים","chapter":"25","verse":"22","text":"”הייתי רוצה לשמוע את האיש הזה במו אוזני“, אמר אגריפס. ”בסדר“, ענה פסטוס."},{"book":"מעשי השליחים","chapter":"25","verse":"23","text":"למחרת נכנסו המלך אגריפס וברניקה לאולם בית־הדין ברוב פאר והדר, ובליווי משמר קציני־צבא ואצילי העיר. פסטוס ציווה להכניס את פולוס לתוך האולם,"},{"book":"מעשי השליחים","chapter":"25","verse":"24","text":"ולאחר מכן פנה אל הנוכחים ואמר: ”המלך אגריפס, וכל הנאספים כאן: זהו האיש אשר היהודים בקיסריה ובירושלים רוצים במותו."},{"book":"מעשי השליחים","chapter":"25","verse":"25","text":"לפי דעתי הוא לא עבר כל עברה שדינה מוות, אולם מאחר שדרש לערער לפני הקיסר, החלטתי לשלוח אותו לרומא."},{"book":"מעשי השליחים","chapter":"25","verse":"26","text":"אבל מה אכתוב לקיסר? הרי אין נגדו שום טענה מבוססת! על כן הבאתי אותו לפני כולכם, ובמיוחד לפניך, המלך אגריפס, כדי שתחקור אותו ותאמר לי מה לכתוב."},{"book":"מעשי השליחים","chapter":"25","verse":"27","text":"כי הרי אין זה הגיוני לשלוח אסיר אל הקיסר בלא אשמה כלשהי.“"}]}