{"data":[{"book":"ΠΡΟΣ ΕΦΕΣΙΟΥΣ","chapter":"6","verse":"1","text":"Τὰ τέκνα, ὑπακούετε τοῖς γονεῦσιν ὑμῶν ἐν Κυρίῳ· τοῦτο γάρ ἐστι δίκαιον."},{"book":"ΠΡΟΣ ΕΦΕΣΙΟΥΣ","chapter":"6","verse":"2","text":"Τίμα τὸν πατέρα σου καὶ τὴν μητέρα ἥτις ἐστὶν ἐντολὴ πρώτη ἐν ἐπαγγελίᾳ,"},{"book":"ΠΡΟΣ ΕΦΕΣΙΟΥΣ","chapter":"6","verse":"3","text":"ἵνα εὖ σοι γένηται, καὶ ἔσῃ μακροχρόνιος ἐπὶ τῆς γῆς."},{"book":"ΠΡΟΣ ΕΦΕΣΙΟΥΣ","chapter":"6","verse":"4","text":"Καὶ οἱ πατέρες, μὴ παροργίζετε τὰ τέκνα ὑμῶν, ἀλλ᾿ ἐκτρέφετε αὐτὰ ἐν παιδείᾳ καὶ νουθεσίᾳ Κυρίου."},{"book":"ΠΡΟΣ ΕΦΕΣΙΟΥΣ","chapter":"6","verse":"5","text":"Οἱ δοῦλοι, ὑπακούετε τοῖς κυρίοις κατὰ σάρκα, μετὰ φόβου καὶ τρόμου, ἐν ἁπλότητι τῆς καρδίας ὑμῶν, ὡς τῷ Χριστῷ·"},{"book":"ΠΡΟΣ ΕΦΕΣΙΟΥΣ","chapter":"6","verse":"6","text":"μὴ κατ᾿ ὀφθαλμοδουλείαν ὡς ἀνθρωπάρεσκοι, ἀλλ᾿ ὡς δοῦλοι τοῦ Χριστοῦ, ποιοῦντες τὸ θέλημα τοῦ Θεοῦ ἐκ ψυχῆς,"},{"book":"ΠΡΟΣ ΕΦΕΣΙΟΥΣ","chapter":"6","verse":"7","text":"μετ᾿ εὐνοίας δουλεύοντες 6.7 τῷ ¦ ὡς τῷ Bez. Sc.τῷ Κυρίῳ καὶ οὐκ ἀνθρώποις·"},{"book":"ΠΡΟΣ ΕΦΕΣΙΟΥΣ","chapter":"6","verse":"8","text":"εἰδότες ὅτι ὃ ἐάν τι ἕκαστος ποιήσῃ ἀγαθόν, τοῦτο κομιεῖται παρὰ τοῦ Κυρίου, εἴτε δοῦλος, εἴτε ἐλεύθερος."},{"book":"ΠΡΟΣ ΕΦΕΣΙΟΥΣ","chapter":"6","verse":"9","text":"Καὶ οἱ κύριοι, τὰ αὐτὰ ποιεῖτε πρὸς αὐτούς, ἀνιέντες τὴν ἀπειλήν· εἰδότες ὅτι καὶ ὑμῶν αὐτῶν ὁ Κύριός ἐστιν ἐν οὐρανοῖς, καὶ προσωποληψία οὐκ ἔστι παρ᾿ αὐτῷ."},{"book":"ΠΡΟΣ ΕΦΕΣΙΟΥΣ","chapter":"6","verse":"10","text":"Τὸ λοιπόν, ἀδελφοί μου, ἐνδυναμοῦσθε ἐν Κυρίῳ, καὶ ἐν τῷ κράτει τῆς ἰσχύος αὐτοῦ."},{"book":"ΠΡΟΣ ΕΦΕΣΙΟΥΣ","chapter":"6","verse":"11","text":"Ἐνδύσασθε τὴν πανοπλίαν τοῦ Θεοῦ, πρὸς τὸ δύνασθαι ὑμᾶς στῆναι πρὸς τὰς μεθοδείας τοῦ διαβόλου."},{"book":"ΠΡΟΣ ΕΦΕΣΙΟΥΣ","chapter":"6","verse":"12","text":"Ὅτι οὐκ ἔστιν ἡμῖν ἡ πάλη πρὸς αἷμα καὶ σάρκα, ἀλλὰ πρὸς τὰς ἀρχάς, πρὸς τὰς ἐξουσίας, πρὸς τοὺς κοσμοκράτορας τοῦ σκότους τοῦ αἰῶνος τούτου, πρὸς τὰ πνευματικὰ τῆς πονηρίας ἐν τοῖς ἐπουρανίοις."},{"book":"ΠΡΟΣ ΕΦΕΣΙΟΥΣ","chapter":"6","verse":"13","text":"Διὰ τοῦτο ἀναλάβετε τὴν πανοπλίαν τοῦ Θεοῦ, ἵνα δυνηθῆτε ἀντιστῆναι ἐν τῇ ἡμέρᾳ τῇ πονηρᾷ, καὶ ἅπαντα κατεργασάμενοι στῆναι."},{"book":"ΠΡΟΣ ΕΦΕΣΙΟΥΣ","chapter":"6","verse":"14","text":"Στῆτε οὖν περιζωσάμενοι τὴν ὀσφὺν ὑμῶν ἐν ἀληθείᾳ, καὶ ἐνδυσάμενοι τὸν θώρακα τῆς δικαιοσύνης,"},{"book":"ΠΡΟΣ ΕΦΕΣΙΟΥΣ","chapter":"6","verse":"15","text":"καὶ ὑποδησάμενοι τοὺς πόδας ἐν ἑτοιμασίᾳ τοῦ εὐαγγελίου τῆς εἰρήνης·"},{"book":"ΠΡΟΣ ΕΦΕΣΙΟΥΣ","chapter":"6","verse":"16","text":"ἐπὶ πᾶσιν ἀναλαβόντες τὸν θυρεὸν τῆς πίστεως, ἐν ᾧ δυνήσεσθε πάντα τὰ βέλη τοῦ πονηροῦ τὰ πεπυρωμένα σβέσαι."},{"book":"ΠΡΟΣ ΕΦΕΣΙΟΥΣ","chapter":"6","verse":"17","text":"Καὶ τὴν περικεφαλαίαν τοῦ σωτηρίου δέξασθε, καὶ τὴν μάχαιραν τοῦ πνεύματος, ὅ ἐστι ῥῆμα Θεοῦ·"},{"book":"ΠΡΟΣ ΕΦΕΣΙΟΥΣ","chapter":"6","verse":"18","text":"διὰ πάσης προσευχῆς καὶ δεήσεως προσευχόμενοι ἐν παντὶ καιρῷ ἐν πνεύματι, καὶ εἰς αὐτὸ τοῦτο ἀγρυπνοῦντες ἐν πάσῃ προσκαρτερήσει καὶ δεήσει περὶ πάντων τῶν ἁγίων,"},{"book":"ΠΡΟΣ ΕΦΕΣΙΟΥΣ","chapter":"6","verse":"19","text":"καὶ ὑπὲρ ἐμοῦ, ἵνα μοι δοθείη λόγος ἐν ἀνοίξει τοῦ στόματός μου ἐν παρρησίᾳ γνωρίσαι τὸ μυστήριον τοῦ εὐαγγελίου,"},{"book":"ΠΡΟΣ ΕΦΕΣΙΟΥΣ","chapter":"6","verse":"20","text":"ὑπὲρ οὗ πρεσβεύω ἐν ἁλύσει, ἵνα ἐν αὐτῷ παρρησιάσωμαι, ὡς δεῖ με λαλῆσαι."},{"book":"ΠΡΟΣ ΕΦΕΣΙΟΥΣ","chapter":"6","verse":"21","text":"Ἵνα δὲ εἰδῆτε καὶ ὑμεῖς τὰ κατ᾿ ἐμέ, τί πράσσω, πάντα ὑμῖν γνωρίσει Τυχικὸς ὁ ἀγαπητὸς ἀδελφὸς καὶ πιστὸς διάκονος ἐν Κυρίῳ·"},{"book":"ΠΡΟΣ ΕΦΕΣΙΟΥΣ","chapter":"6","verse":"22","text":"ὃν ἔπεμψα πρὸς ὑμᾶς εἰς αὐτὸ τοῦτο, ἵνα γνῶτε τὰ περὶ ἡμῶν, καὶ παρακαλέσῃ τὰς καρδίας ὑμῶν."},{"book":"ΠΡΟΣ ΕΦΕΣΙΟΥΣ","chapter":"6","verse":"23","text":"Εἰρήνη τοῖς ἀδελφοῖς καὶ ἀγάπη μετὰ πίστεως ἀπὸ Θεοῦ πατρὸς καὶ Κυρίου Ἰησοῦ Χριστοῦ."},{"book":"ΠΡΟΣ ΕΦΕΣΙΟΥΣ","chapter":"6","verse":"24","text":"Ἡ χάρις μετὰ πάντων τῶν ἀγαπώντων τὸν Κύριον ἡμῶν Ἰησοῦν Χριστὸν ἐν ἀφθαρσίᾳ. Ἀμήν."}]}