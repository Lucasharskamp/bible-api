{"data":[{"book":"Matayo","chapter":"7","verse":"1","text":"“Mse kukantila watuhu, chani Chohile naye asekuwakantilani,"},{"book":"Matayo","chapter":"7","verse":"2","text":"Kwaviya sila na mjeseze kukantila watuhu, nizo na mkantilwe."},{"book":"Matayo","chapter":"7","verse":"3","text":"Ni mbwani ukusinya kabasi ke mwe ziso dya mlukolo ywako, hwikusinya msomo wi mwe ziso dyako?"},{"book":"Matayo","chapter":"7","verse":"4","text":"Wadaha vivihi kulonga kwa mlukolo ywako, ‘Goja nuse kabasi ke mwe ziso dyako,’ weye mwenye una msomo mwe idiziso dyako?"},{"book":"Matayo","chapter":"7","verse":"5","text":"Weye msongaganyi! Konga kulavya msomo mwe diziso dyako, naho naudahe kuwona vyedi kulavya kabasi ke mwe ziso dya mlukolo ywako."},{"book":"Matayo","chapter":"7","verse":"6","text":"“Msekwinka makuli vintu vikukile, naho mnase kuzidwila nguluwe salu zenyu za yombe kulu zinase kujatwajatwa."},{"book":"Matayo","chapter":"7","verse":"7","text":"“Lombezani, naywi namhokele, londani, naywi namuwone, towani hodi, naywi namvugwilwe."},{"book":"Matayo","chapter":"7","verse":"8","text":"Mna chila akulombeza nahokele, naho chila yumwenga akulonda nawone, akutowa hodi navugwilwe."},{"book":"Matayo","chapter":"7","verse":"9","text":"Hana yumwenga ywenyu tati ywa mntu akumwinka mwanawe yuwe akamlombeza mgate?"},{"book":"Matayo","chapter":"7","verse":"10","text":"Hegu namwike nyoka akamlombeza samaki?"},{"book":"Matayo","chapter":"7","verse":"11","text":"Elo uneva nyuwe wavu mmanya kwinka wana wenyu vintu vyedi. Tati yenyu ywa kwembingu hawenkise vintu vyedi kwa wadya wakumlombeza!"},{"book":"Matayo","chapter":"7","verse":"12","text":"“Damanyizani watuhu viya mkunga wawadamanyizeni, nyuwe nanywi mwa wadamanyizagwa seivyo, vino nivyo ili Sigilizi ya Musa na mahinyo ya wawoni."},{"book":"Matayo","chapter":"7","verse":"13","text":"“Ingilani mwe sila sisili, kwaviya sila ya kwe bome hedina uhelo ni zangalamu naho ni mpufu, walozize wagwila isila iyo."},{"book":"Matayo","chapter":"7","verse":"14","text":"Mna sila ikwiza ko ujima ni sisili, naho ni ndala, ni wajeche wakwiigwila."},{"book":"Matayo","chapter":"7","verse":"15","text":"“Mkaulise wawoni wadanti, wamwizilani wekale kwa kuse saviya wavaile suche za ngoto, mna mndani mwawo wekala saviya mauzi."},{"book":"Matayo","chapter":"7","verse":"16","text":"Namuwamanye kwa yadya wakudamanya. Miwa haikudaha kweleka zabibu, naho mibaluti haikulavya tini."},{"book":"Matayo","chapter":"7","verse":"17","text":"Mti wedi weleka matunda yedi, mti wihiye nawo haukudaha kweleka matunda yedi."},{"book":"Matayo","chapter":"7","verse":"18","text":"Mti wedi haukudaha kweleka matunda yehiye, mti wihiye nawo haukudaha kweleka matunda yedi."},{"book":"Matayo","chapter":"7","verse":"19","text":"Chila mti hawikweleka tunda dyedi nausengwe niyo wadulwa ko moto."},{"book":"Matayo","chapter":"7","verse":"20","text":"Ivyo, wawoni wadanti namuwamanye kwa yadya wakudamanya."},{"book":"Matayo","chapter":"7","verse":"21","text":"“Suyo chila yumwenga akunitanga ‘Zumbe, Zumbe’ akunga engile mo Useuta wa kwembingu, mna wadya du wakudamanya viya Tati yangu ywa kwembingu akuwaunga wadamanye."},{"book":"Matayo","chapter":"7","verse":"22","text":"Umo zuwa dya Ukanti dikabula, walozize nawanigambe, ‘Zumbe, Zumbe! Hachilongile ulosi wa Chohile kwa zina dyako, kwa zina dyako chigulusa mpepo na kudamanya mpituko zilozize!’"},{"book":"Matayo","chapter":"7","verse":"23","text":"Aho naniwagambe, ‘Siwamanyizeni. Halaweni hangu, wantu wabanasi nyuwe!’"},{"book":"Matayo","chapter":"7","verse":"24","text":"“Ivyo, yoyose akwiva ulosi wangu uno nakuutimila kekala savya mntu mbala akuzenga nyumba yakwe mwe luwe."},{"book":"Matayo","chapter":"7","verse":"25","text":"Fula inya, mito imela na kubohola, nkung'unto isingisa. Mna nyumba haigwele, kwaviya msingi wakwe uzengwa mwe luwe."},{"book":"Matayo","chapter":"7","verse":"26","text":"“Mna yudya akwiva ulosi wangu niyo hakuutimila kekala saviya mntu mhezi azengile nyumba yakwe mwe msanga."},{"book":"Matayo","chapter":"7","verse":"27","text":"Fula inya, mito imela na kubohola, nkung'unto isingisa inyumba, niyo yagwa. Ukugwa kwakwe ni msindo!”"},{"book":"Matayo","chapter":"7","verse":"28","text":"Yesu eze aheze kulonga vintu vino, idifyo niyo dyehelwa mwe viya ahinyize."},{"book":"Matayo","chapter":"7","verse":"29","text":"Hekale saviya wahinyi wa Sigilizi, mna, kahinya kwa udahi."}]}