{"data":[{"book":"1 Peteru","chapter":"4","verse":"1","text":"Toziya Kristu katabisiwitwi munshimba yakuwi, na mwenga vulaa mfiruwa kuligangamaziya kwa nfiru gambira yakuwi mana muntu yakatabisiwitwi kala munshimba su kaleka kutenda vidoda."},{"book":"1 Peteru","chapter":"4","verse":"2","text":"Kwanjira vinu, makaliru yagasigaliti kulikala pasipanu gafiruwa ndiri kulonguziwa na matamata zya umuntu kumbiti gafiruwa kulonguziwa na mafiliru ga Mlungu."},{"book":"1 Peteru","chapter":"4","verse":"3","text":"Pamakashu mwenga muweriti na shipindi shivuwa sha kutenda vitwatira vyavitendwa na wantu yawamumana ndiri Mlungu. Mulikaliti makaliru ga umweni na matamata na ndewu na kulowera nentu na kuguwira vinyagu."},{"book":"1 Peteru","chapter":"4","verse":"4","text":"Vinu wantu yawamumana ndiri Mlungu wankulikangasha pawawona kuwera hamuweri ndiri pamuhera nawomberi kayi kulikala muvidoda, su wankuwahigilanga."},{"book":"1 Peteru","chapter":"4","verse":"5","text":"Kumbiti womberi hawafiruwi kutakula vitwatira vyoseri vya makaliru gawu kulongolu kwa Mlungu yakawera kala kuwatoza yawawera wakomu na wahowiti."},{"book":"1 Peteru","chapter":"4","verse":"6","text":"Ndo mana Shisoweru Shiwagira shibweritwi ata kwa walii vinu wahowiti, su womberi watozwi mumakaliru gawu ga mnshimba gambira wamonga, kumbiti walikali murohu ntambu Mlungu yakalikala."},{"book":"1 Peteru","chapter":"4","verse":"7","text":"Upeleru wa vintu vyoseri wapakwegera. Su mfiruwa muweri na maholu gaherepa na kulikolamlima maweni na kulikala masu muwezi kumluwa Mlungu."},{"book":"1 Peteru","chapter":"4","verse":"8","text":"Pa goseri aga, mulifiri kwa moyu gwoseri maweni mwenga, toziya mafiliru gagubika vidoda vivuwa."},{"book":"1 Peteru","chapter":"4","verse":"9","text":"Mulishemeri maweni gweka munumba zyenu pota kuhinginika."},{"book":"1 Peteru","chapter":"4","verse":"10","text":"Kila yumu kafiruwa kulitendera lifupu lyakapananitwi na Mlungu kuwatendera wamonga, gambira ntumintumi muheri gwa mafupu ga ntambu yingiyingi ga Mlungu."},{"book":"1 Peteru","chapter":"4","verse":"11","text":"Yakalonga shintu, visoweru vyakuwi viweri gambira visoweru vya Mlungu, na kila yakawatanga wantu katendi hangu kwa likakala lyakapananitwi na Mlungu, su muvitwatira vyoseri Mlungu kakwiswi kupitira Yesu Kristu. Kwakuwi kuweri ukwisa na likakala mashaka goseri. Yina haa."},{"book":"1 Peteru","chapter":"4","verse":"12","text":"Waganja wangu, namulikangasha kwa majeru makulu gampata, handa mpatwa na vitwatira vihenga."},{"book":"1 Peteru","chapter":"4","verse":"13","text":"Su munemeleri toziya mtabiki handa Kristu ntambu yakatabikiti, su muwezi kuwera na nemeleru ivuwa shipindi ukwisa wakuwi paugubutulwa."},{"book":"1 Peteru","chapter":"4","verse":"14","text":"Mpeterwa mwenga payiwera mwankuyigirangwa toziya ya kumfata Kristu, shitwatira ashi shimanizira handa Rohu gwa ukwisa, mana yakuwi Rohu gwa Mlungu, kalikala pamuhera namwenga."},{"book":"1 Peteru","chapter":"4","verse":"15","text":"Nakawera muntu yoseri mngati mwenu, handa pakatabika, toziya ndo mlaga na mwivi na yakatenda makondola."},{"book":"1 Peteru","chapter":"4","verse":"16","text":"Kumbiti handa muntu pakatabika toziya ndo kamjimira Yesu, kafiruwa nakawona soni, su kamkwisi Mlungu, toziya muntu ayu kashemwa kwa litawu lya Kristu."},{"book":"1 Peteru","chapter":"4","verse":"17","text":"Shipindi sha kutoza shisoka, na kutoza aku kwankwanja na wantu wakuwi Mlungu mweni. Payiwera kutoza aku kuyanjira kwatwenga, su upeleru wakuwi hauweri wa ntambu gaa kwa walii yawalema kushijimira Shisoweru Shiwagira sha Mlungu?"},{"book":"1 Peteru","chapter":"4","verse":"18","text":"Malembu Mananagala galonga,"},{"book":"1 Peteru","chapter":"4","verse":"19","text":"Su walii yawatabika kulawirana na mafiliru ga Mlungu, mwendereyi kutenda yagaherepa na walituli pasi pa Muwumba gwawu yakawera mwaminika."}]}