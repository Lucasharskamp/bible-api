{"data":[{"book":"Рындоря","chapter":"27","verse":"1","text":"Кала сас прилито, со амэ плывисараса андэ Италия, тунчи лэ Павлос и аврэн коисавэн барунарэн, пэрэдинэ шэлэнгэсти, савэс акхарэнас Юлиё, андав майбарэско императороско полко."},{"book":"Рындоря","chapter":"27","verse":"2","text":"Амэ бэшле по кораблё андав порто Адрамитино, савэсти трэбуй сас тэ плывисарэл андэ порторя Цыкня Азиятирэ, тай плывисардэ андо дром. Амэнца сас македонянино Аристархо андай Фесалоника."},{"book":"Рындоря","chapter":"27","verse":"3","text":"Пэ авэр дес амэ плывисардэ кав Сидоно. О Юлиё мишто обжаласпэ лэ Павлоса и отмукля лэс, кай вов тэ жал и тэ дикхэлпэ пэстирэ амалэнца, кай онэ тэ поможысарэн лэсти."},{"book":"Рындоря","chapter":"27","verse":"4","text":"Балвал пхурдэлас пэр амэндэ и амэ упалэ плывисардэ андо море и прожыле о Кипро пай бибалвалятири риг."},{"book":"Рындоря","chapter":"27","verse":"5","text":"Амэ плывисарасас пай море пашай бэрэгоря Киликияко тай Памфилияко и авиле андо Ликияко форо Мира."},{"book":"Рындоря","chapter":"27","verse":"6","text":"Котэ шэлэнго аракхля кораблё андай Александрия, саво плывисарэлас андэ Италия, и тховдя амэн пэр лэстэ."},{"book":"Рындоря","chapter":"27","verse":"7","text":"Коискачи деса амэ поцыра плывисарасас англэ. Сас фартэ пхарэс, нэ амэ екхпатив авиле андо Книдо. Ай сар балвал на дэлас амэнди тэ жас англэ, амэ обжыле мысо Салмона и плывисардэ пав Крито бибалвалятиря ригатар."},{"book":"Рындоря","chapter":"27","verse":"8","text":"Амэ барэ пхаримаса плывисарас пашав бэрэго и авиле по тхан, саво акхарэлпэ Лашэ Бухторя, найдур лэ форостар Ласея."},{"book":"Рындоря","chapter":"27","verse":"9","text":"Амэ хасардэ бут вряма, кай тэ плывисарас майдур сас хасаримаса важ жувимос, колэсти со прожыля постоско дес27.9 Иудеёнго свэнко Йом Киппур; лэс свэнторэнас андэ палатунэ сентябрёстирэ деса.. Тунчи Павло пхэндя лэнди:"},{"book":"Рындоря","chapter":"27","verse":"10","text":"— Мэ дикхав, со дром авэла пхаро и выжала, со амэ хасараса, на качи грузо и кораблё, нэ и амаро жувимос."},{"book":"Рындоря","chapter":"27","verse":"11","text":"Нэ о шэлэнго на кангля лэ Павлос, ай кангля, со пхэндэ лэсти капитано и кораблёско хулай."},{"book":"Рындоря","chapter":"27","verse":"12","text":"Кадья бухта на поджалас, кай котэ тэ пэрэвинтярэн, и майбут мануша камле тэ плывисарэ майдур, кай сар-то тэ доплывисарэн кай Финиксо и котэ тэ пэрэвинтярэн. О Финиксо, када бухта по Крито, сави отпхэрнади пэ юго-западо тай северо-западо."},{"book":"Рындоря","chapter":"27","verse":"13","text":"Пхурдя локхи южно балвал, лэнди сикадиля, со прилинэ кода, со трэбуй. Тунчи морякоря подлинэ о якорё и плывисардэ пашав Критоско бэрэго."},{"book":"Рындоря","chapter":"27","verse":"14","text":"Нэ сыго пай островостири ригатар нахукля фартэ бари северо-восточно балвал, сави акхарэлпэ Эвракилоно."},{"book":"Рындоря","chapter":"27","verse":"15","text":"Балвал подхутилдя о кораблё. Амэндэ на выжалас тэ жас англав балвал. Амэ здинэпэ и балвал андярдя амэн."},{"book":"Рындоря","chapter":"27","verse":"16","text":"Амэ подплывисардэ кав цэкноро острово Кавда, саво сас пэ бибалвалятири риг. Котэ амэ барэ пхаримаса фэрисардэ о чёвно,"},{"book":"Рындоря","chapter":"27","verse":"17","text":"кала вазгле лэс по кораблё. Тунчи матросоря процырдэ дуря талав кораблё и обпхангле лэс. Онэ даранас, со кораблё бэшэла по тишай андо Сирто, колэсти онэ обмукле парусо и балвал андярдя амэн майдур."},{"book":"Рындоря","chapter":"27","verse":"18","text":"Бари балвал кадя фартэ шолас о кораблё, со пэ авэр дес амэ ашыле тэ вышас грузо андав кораблё."},{"book":"Рындоря","chapter":"27","verse":"19","text":"Ай по трито дес амэ пэстирэ вастэнца вышутэ андо море кораблёско хулаимос."},{"book":"Рындоря","chapter":"27","verse":"20","text":"Бут деса на душолас ни о кхам, ни чиргая, ай бари балвал пхурдэлас инке майфартэ. Амэ хасардэ всавори надия пэ фэрисаримос."},{"book":"Рындоря","chapter":"27","verse":"21","text":"Мануша бут вряма нисо на ханас. Тунчи Павло вщиля машкар лэндэ и пхэндя:"},{"book":"Рындоря","chapter":"27","verse":"22","text":"Нэ икхатар мангав: ваздэнпэ духоса, нико тумэндар на хасавэла, качи розмардёлапэ о кораблё."},{"book":"Рындоря","chapter":"27","verse":"23","text":"Кола рятяса мандэ авиля ангело Дэвлэстар, Савэско мэ исин и Савэсти тэлював."},{"book":"Рындоря","chapter":"27","verse":"24","text":"Вов пхэндя манди: «Павло, на дара. Тути трэбуй авэла тэ тэрдёс англав императоро, тай о Дэл, пай Пэско мищимос, дя тути всаворэн, ко плывисарэл туса»."},{"book":"Рындоря","chapter":"27","verse":"25","text":"Муршалэ! Ваздэнпэ духоса! Мэ патяв Дэвлэсти и жанав, со вся авэла кадя, сар Вов манди пхэндя."},{"book":"Рындоря","chapter":"27","verse":"26","text":"О кораблё авэла вышуто пэ варисаво острово."},{"book":"Рындоря","chapter":"27","verse":"27","text":"Пэ дэшуштартири рят, кала амэн инке андярэлас пав Адриатическо море, андэ епашрят матросоря поле, со подладэн кай пхув."},{"book":"Рындоря","chapter":"27","verse":"28","text":"Онэ ужангле, пробиндэ скачи сас кав дно и ужангле, со сас варикай трянда шов метроря, ай кала прожыля найбут вряма онэ упалэ побиндэ и аракхле, со кав дно сас бишта эхта метроря."},{"book":"Рындоря","chapter":"27","verse":"29","text":"Матросоря даранас, кай тэ на арэсэл амэн андэ бара, и змукле пав палатуно тхан по кораблё штар якоря и мангэнас, кай майсыго тэ авэл дес."},{"book":"Рындоря","chapter":"27","verse":"30","text":"Онэ камле тэ нашэн пав кораблё тай линэ тэ змэкэн чёвно по паи, притерэнаспэ, со камэн тэ змукэн пав кораблёско нак якорё."},{"book":"Рындоря","chapter":"27","verse":"31","text":"Нэ о Павло пхэндя пхурэдэрэсти шэлэн халавдэн и халавдэнди:"},{"book":"Рындоря","chapter":"27","verse":"32","text":"Тунчи халавдэ пэрэшындэ дуря, савэ ритярэнас чёвно, и вов пэля андо море."},{"book":"Рындоря","chapter":"27","verse":"33","text":"Ай англав дэнзор Павло мангля манушэн, кай онэ тэ хан."},{"book":"Рындоря","chapter":"27","verse":"34","text":"— Ай колэсти мэ тумэн мангав тэ хан, и када поможысарэла тумэнди тэ фэрисавэн. Ни кастэ тумэндар на пэрэла бал пав шэро."},{"book":"Рындоря","chapter":"27","verse":"35","text":"Кала вов када пхэндя, ля о марно, англай всаворэндэ наисардя пала лэстэ лэ Дэвлэс, пхагля лэс и ля тэ хал."},{"book":"Рындоря","chapter":"27","verse":"36","text":"Манушэн када подритярдя, и онэ всаворэ линэ тэ хан."},{"book":"Рындоря","chapter":"27","verse":"37","text":"Всаворэн манушэн, савэ сас по кораблё, сас дуйшэл эхтадэшушов."},{"book":"Рындоря","chapter":"27","verse":"38","text":"Кала и мануша чялиле, онэ линэ тэ вышон андав кораблё андэ море о див, кай вов тэ авэл майлокхо."},{"book":"Рындоря","chapter":"27","verse":"39","text":"Дэнзор онэ на ужангле пхув, сави сикадиляпэ, нэ удикхле бухта и тишаеско бэрэго, каринг онэ камэнас тэ доплывисарэн пэ кораблё."},{"book":"Рындоря","chapter":"27","verse":"40","text":"Тунчи матросоря обшындэ дуря лэ якоренца и ашадэ лэн андэ море, онэ роспхангле рулё, подлинэ цэкно парусо и линэ тэ плывисарэн кав бэрэго."},{"book":"Рындоря","chapter":"27","verse":"41","text":"Нэ кораблё нахукля по тишай тай ашыля. Кораблёско нак попэля андо тишай и ашыля, сар ганавдо, ай волноря розмарэнас палатуно тхан по кораблё."},{"book":"Рындоря","chapter":"27","verse":"42","text":"Тунчи и халавдэ камле тэ умарэн всаворэн барунарэн, кай лэндар нико тэ на уплывисарэл и тэ на нашэл."},{"book":"Рындоря","chapter":"27","verse":"43","text":"Нэ шэлэнго камля тэ фэрисарэл лэ Павлос и на домэкля лэн. Вов припхэндя колэнди, ко жанэнас тэ плывисарэн, тэ хукэн андо паи майанглал и тэ плывисарэн кав бэрэго."},{"book":"Рындоря","chapter":"27","verse":"44","text":"Ай всаворэнди аврэнди манушэнди трэбуй сас тэ фэрисарэнпэ пэ кашта и пэ вся, со ашыляпэ лэ кораблёстар. Кадя онэ всаворэ мишто доплывисардэ кав бэрэго."}]}