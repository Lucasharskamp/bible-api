{"data":[{"book":"Zekaraya","chapter":"11","verse":"1","text":"Meghee ọnụ ụzọ gị niile, gị Lebanọn."},{"book":"Zekaraya","chapter":"11","verse":"2","text":"Kwasie akwa ike, gị osisi junipa, nʼihi na osisi sida adaala,"},{"book":"Zekaraya","chapter":"11","verse":"3","text":"Gee ntị nʼụzụ akwa nke ndị ọzụzụ atụrụ,"},{"book":"Zekaraya","chapter":"11","verse":"4","text":"Ihe ndị a ka Onyenwe anyị Chineke m kwuru, “Zụọnụ igwe ewu na atụrụ ndị a ga-egbu egbu nri."},{"book":"Zekaraya","chapter":"11","verse":"5","text":"Ndị na-azụrụ ha na-egbu ha ma ọ dịghị ahụhụ na-abịakwasị ha. Ndị na-erekwa ha na-asị, ‘Toonu Onyenwe anyị, nʼihi na abụ m ọgaranya.’ Ndị ọzụzụ ha adịghị enwe ọmịiko nʼahụ ha."},{"book":"Zekaraya","chapter":"11","verse":"6","text":"Nʼihi na mụ onwe m agakwaghị egosi ndị ala a obi ebere.” Otu a ka Onyenwe anyị kwubiri. “Aga m ewere onye ọbụla nʼime ha nyefee nʼaka onye agbataobi ya, na nʼaka eze ha. Ha ga-ebibi ala a kpamkpam, ma mụ onwe m agaghị anapụta onye ọbụla site nʼaka ha.”"},{"book":"Zekaraya","chapter":"11","verse":"7","text":"Nʼihi ya, azụrụ m igwe ewu na atụrụ ndị ahụ a ga-egbu egbu, nke ka nke, ndị ahụ a na-emegbu emegbu. Eweere m mkpanaka abụọ, kpọọ otu nʼime ha Amara, kpọọ nke ọzọ Ịdị nʼotu. Azụkwara m igwe atụrụ ndị ahụ."},{"book":"Zekaraya","chapter":"11","verse":"8","text":"Nʼime otu ọnwa, ewezugara m ndị ọzụzụ atụrụ atọ."},{"book":"Zekaraya","chapter":"11","verse":"9","text":"Nʼihi ya, ekwuru m si, “Agaghị m abụkwa onye ọzụzụ atụrụ unu ọzọ. Nke ọbụla na-anwụ, ya nwụọ, ọzọ, nke na-ala nʼiyi, ya laa nʼiyi. Ka ndị fọdụrụ rie anụ ahụ ibe ha.”"},{"book":"Zekaraya","chapter":"11","verse":"10","text":"Mgbe ahụ, eweere m mkpanaka m, nke a kpọrọ Amara gbajie ya abụọ, igosi na emebiela m ọgbụgba ndụ nke mụ na ndị mmadụ gbara."},{"book":"Zekaraya","chapter":"11","verse":"11","text":"Nʼụbọchị ahụ ka e mere ka ọgbụgba ndụ ahụ gharakwa ịdị. Mgbe ahụ, ndị ahụ a na-akpagbu nʼetiti igwe ewu na atụrụ ahụ, bụ ndị na-ele m anya matara na ọ bụ okwu Onyenwe anyị."},{"book":"Zekaraya","chapter":"11","verse":"12","text":"Mgbe ahụ, agwara m ha, “Ọ bụrụ na ọ masịrị unu, unu kwụọ m ụgwọ ọrụ m, ọ bụrụkwa na ọ masịghị unu, deberenụ onwe unu ego unu.” Nʼihi nke a, ha gụpụtara mkpụrụ ego ọlaọcha iri atọ, jiri ya kwụọ m ụgwọ."},{"book":"Zekaraya","chapter":"11","verse":"13","text":"Onyenwe anyị gwara m, “Tụpụrụ ya ọkpụ ite,” bụ ọnụahịa magburu onwe ya bụ nke ha rụrụ nʼisi m. Ya mere, eweere m iri ọlaọcha atọ ahụ tụpụrụ ya ọkpụ ite nʼụlọnsọ ukwu nke Onyenwe anyị."},{"book":"Zekaraya","chapter":"11","verse":"14","text":"Mgbe ahụ, agbajiri m mkpanaka m nke abụọ a na-akpọ Ịdị nʼotu, izipụta na njikọta maọbụ ịdị nʼotu dị nʼetiti Juda na Izrel adịghịkwa."},{"book":"Zekaraya","chapter":"11","verse":"15","text":"Mgbe ahụ, Onyenwe anyị gwara m, “Chịrịkwa ngwa ọrụ nke onye ọzụzụ atụrụ nzuzu ahụ,"},{"book":"Zekaraya","chapter":"11","verse":"16","text":"nʼihi na ana m aga ịkpọlite otu onye ọzụzụ atụrụ nke na-agaghị elekọta ụmụ atụrụ furu efu, maọbụ chọọ ndị na-etolite, maọbụ gwọọ ndị merụrụ ahụ, maọbụ nye ndị ahụ dị ike nri. Kama ọ ga-eri anụ atụrụ ndị ahụ ahụ ha dị mma, nyakapụkwa ụkwụ ha niile."},{"book":"Zekaraya","chapter":"11","verse":"17","text":"“Ahụhụ dịrị onye ọzụzụ atụrụ ahụ na-abaghị uru,"}]}