{"data":[{"book":"2 Moseboken","chapter":"27","verse":"1","text":"Och du ska göra altaret av akaciaträ, 5 alnar [2,25 meter] långt och 5 alnar [2,25 meter] brett, altaret ska vara kvadratiskt och dess höjd ska vara 3 alnar [1,35 meter]."},{"book":"2 Moseboken","chapter":"27","verse":"2","text":"Och du ska göra hornen till det på dess fyra hörn, hornen ska göras i ett stycke med altaret och du ska klä in det i brons (kopparlegering)."},{"book":"2 Moseboken","chapter":"27","verse":"3","text":"Och du ska göra dess hinkar att föra bort askan med, dess skovlar, dess fat, och dess köttkrokar och dess eldstäder, alla redskap som hör till ska du göra i brons."},{"book":"2 Moseboken","chapter":"27","verse":"4","text":"Gör också ett bronsgaller till det och på gallret ska du göra fyra bronsringar i de fyra hörnen."},{"book":"2 Moseboken","chapter":"27","verse":"5","text":"Du ska placera det under avsatsen runt altaret, under så att det når halvvägs upp på altaret."},{"book":"2 Moseboken","chapter":"27","verse":"6","text":"Och du ska göra stänger till altaret, stänger av akaciaträ och klä in dem i brons."},{"book":"2 Moseboken","chapter":"27","verse":"7","text":"Stängerna ska sättas i ringarna och stavarna ska vara på två sidor om altaret när ni bär det. [Det var viktigt att arken och bordet kunde bäras utan mänsklig direktkontakt.]"},{"book":"2 Moseboken","chapter":"27","verse":"8","text":"De ska tillverka dem av plankor så de är ihåliga. Precis som jag har visat dig på berget (Sinai) så ska det tillverkas. [Här är Gud åter noggrann med att vi följer hans instruktioner exakt.]"},{"book":"2 Moseboken","chapter":"27","verse":"9","text":"Du ska också göra en förgård till tabernaklet."},{"book":"2 Moseboken","chapter":"27","verse":"10","text":"Och stolparna till det ska vara 20 stycken och deras socklar 20 stycken av brons, krokarna på stolparna och deras hyskor ska vara av silver."},{"book":"2 Moseboken","chapter":"27","verse":"11","text":"På samma sätt på den norra sidan. Längden på förhängena ska vara 100 alnar [45 meter] och stolparna ska vara 20 stycken, och deras socklar 20 stycken av brons, och krokarna på stolparna och deras hyskor ska vara av silver."},{"book":"2 Moseboken","chapter":"27","verse":"12","text":"Och till bredden på gården på den västra sidan ska förhänget vara 50 alnar [22,5 meter], dess stolpar 10 stycken och dess socklar 10."},{"book":"2 Moseboken","chapter":"27","verse":"13","text":"Och bredden av förhänget på den östra sidan ska vara 50 alnar [22,5 meter]."},{"book":"2 Moseboken","chapter":"27","verse":"14","text":"Förhänget på den ena sidan (om porten) ska vara 15 alnar [7 meter], dess stolpar tre och dess socklar tre."},{"book":"2 Moseboken","chapter":"27","verse":"15","text":"Och för den andra sidan (om porten) ska förhänget vara 15 alnar [7 meter], dess stolpar tre och dess socklar tre."},{"book":"2 Moseboken","chapter":"27","verse":"16","text":"Och porten till gården ska vara ett draperi som är 20 alnar [9 meter] av blått, av purpur, av rött och fint tvinnat linne, ett vävt arbete i färger, dess stolpar ska vara fyra och dess socklar fyra."},{"book":"2 Moseboken","chapter":"27","verse":"17","text":"Alla stolpar runt hela förgården ska vara klädda med silver, dess krokar av silver och dess socklar av brons."},{"book":"2 Moseboken","chapter":"27","verse":"18","text":"Längden på förgården ska vara 100 alnar [45 meter] och bredden 50 alnar [22,5 meter] och höjden 5 alnar [2,25 meter], av fint tvinnat linne och dess socklar av brons."},{"book":"2 Moseboken","chapter":"27","verse":"19","text":"Alla tillbehör till tabernaklet, till all tjänstgöring där, och alla dess tältpinnar tillsammans med alla tältpinnar till förgården, ska göras av brons."},{"book":"2 Moseboken","chapter":"27","verse":"20","text":"Du ska befalla Israels barn (söner) att de bär fram till dig ren olivolja, pressad för ljuset, så att den (Menoran) kan brinna oavbrutet."},{"book":"2 Moseboken","chapter":"27","verse":"21","text":"I tabernaklet, utanför förhänget som hänger framför vittnesbördet, ska Aron och hans söner göra i ordning den, till att brinna från kväll till morgon inför Herren (Jahve). Det ska vara en evig stadga genom alla generationer för Israels söners (barns) räkning."}]}