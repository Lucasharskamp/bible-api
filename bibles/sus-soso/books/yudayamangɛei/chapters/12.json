{"data":[{"book":"Yudaya Mangɛe I","chapter":"12","verse":"1","text":"Sɔɔrie nan ya naxee siga Dawuda yire Sikilaga, alako e xa a mali gere sode. Na waxati Dawuda mu nu na Kisu xa di Sɔlu fɛ ma."},{"book":"Yudaya Mangɛe I","chapter":"12","verse":"2","text":"Bunyamin bɔnsɔɛ nan nu e ra, Sɔlu ngaxakerenyie. E nu fata tanbɛ nun gɛmɛe wolide e yirefanyi nun e kɔɔla bɛlɛxɛ ra."},{"book":"Yudaya Mangɛe I","chapter":"12","verse":"3","text":"E xilie nan ya: Mangɛ Axiyeseri, Semaa xa die Yowasi Gibiyaka, Asamafeti xa die Yesiyeli nun Pɛlɛti, Beraka nun Yehu Anatɔtika,"},{"book":"Yudaya Mangɛe I","chapter":"12","verse":"4","text":"Yisemaya Gabayonka, naxan findi sɔɔri xungbe ra na sɔɔri tongo saxan ya ma, a fan findi e xa mangɛ nan na,"},{"book":"Yudaya Mangɛe I","chapter":"12","verse":"5","text":"Yeremi, Yaxasiyeli, Yoxanan, nun Yosabadi Gederaka,"},{"book":"Yudaya Mangɛe I","chapter":"12","verse":"6","text":"Elusayi, Yerimoti, Beyalaya, Sɛmaraya, Sɛfataya Xarufuka,"},{"book":"Yudaya Mangɛe I","chapter":"12","verse":"7","text":"Elekana Koraka, Yisiya Koraka, Asarɛli Koraka, Yoweseri Koraka, Yasobeyami Koraka,"},{"book":"Yudaya Mangɛe I","chapter":"12","verse":"8","text":"nun Yeroxama Gedorika xa die Yowela nun Sebadaya."},{"book":"Yudaya Mangɛe I","chapter":"12","verse":"9","text":"Sɔɔri gbangbalanyi Gadika ndee naxa siga Dawuda yire wula i. Nee fata gere ra, geresose nu na e yi ra alɔ kanke makantase nun tanbɛ. E sɛnbɛ nu gbo alɔ yɛtɛe, e xulun alɔ xeli naxee e gima geyae fari."},{"book":"Yudaya Mangɛe I","chapter":"12","verse":"10","text":"E xilie nan ya: Eseri, e xunyi, Abadiyasi, a firin nde, Eliyabi, a saxan nde,"},{"book":"Yudaya Mangɛe I","chapter":"12","verse":"11","text":"Misemanna, a naani nde, Yeremi, a suuli nde,"},{"book":"Yudaya Mangɛe I","chapter":"12","verse":"12","text":"Atayi, a senni nde, Eliyeli, a solofere nde,"},{"book":"Yudaya Mangɛe I","chapter":"12","verse":"13","text":"Yoxanan, a solomasaxan nde, Elesabada, a solomanaani nde,"},{"book":"Yudaya Mangɛe I","chapter":"12","verse":"14","text":"Yeremi, a fu nde, a nun Makabanayi, a fu nun keren nde."},{"book":"Yudaya Mangɛe I","chapter":"12","verse":"15","text":"Gadikae nan yi ki naxee findi sɔɔri xungbee ra. Naxan xurun e ya ma, a sɛnbɛ gbo mixi kɛmɛ bɛ. Naxan xungbo e ya ma, a sɛnbɛ gbo mixi wulu bɛ."},{"book":"Yudaya Mangɛe I","chapter":"12","verse":"16","text":"Nee naxa Yurudɛn xure giri a rafexi tɛmui naxɛ, kike singe, e fa geya lanbanyi mixie keri sogetede nun sogegorode mabiri."},{"book":"Yudaya Mangɛe I","chapter":"12","verse":"17","text":"Bunyaminka nun Yudayaka ndee naxa siga Dawuda xa yire makantaxi."},{"book":"Yudaya Mangɛe I","chapter":"12","verse":"18","text":"Dawuda naxa e ralan, a a fala e bɛ, «Xa wo faxi bɔɲɛsa nan kui alako wo xa n mali, won bɔɲɛe findima keren nan na. Kɔnɔ xa a sa a li wo faxi n yanfade n yaxuie nan bɛ, n tan naxan mu fe ɲaaxi yo rabaxi, won benbae Marigi Ala kiiti sama nɛ.»"},{"book":"Yudaya Mangɛe I","chapter":"12","verse":"19","text":"Na tɛmui Alatala Xaxili Sɛniyɛnxi naxa goro Amasayi ma, naxan findi sɔɔri tongo saxan xunyi ra. A naxa a fala,"},{"book":"Yudaya Mangɛe I","chapter":"12","verse":"20","text":"Manasi sɔɔri ndee nu bara e sa Dawuda dɛ ra a nu wama kafufe Filisitakae ma tɛmui naxɛ Sɔlu gerede. E nun Dawuda mu nɔ Filisitakae malide barima Filisita mangɛ ndee nu bara gaaxu, e fa a fala, «Dawuda fama nɛ won yanfade, a kafu a marigi Sɔlu ma, e won gere.»"},{"book":"Yudaya Mangɛe I","chapter":"12","verse":"21","text":"E to na fala, Dawuda naxa gbilen Sikilaga. Manasika naxee nu biraxi a fɔxɔ ra, e xilie nan ya: Adena, Yosabadi, Yediyayeli, Mikayeli, Yosabadi, Elihu, nun Siletayi. Sɔɔri wulu keren mangɛ nan nu na e birin na."},{"book":"Yudaya Mangɛe I","chapter":"12","verse":"22","text":"E nu Dawuda malima a xa sɔɔrie raɲɛrɛde, barima e birin fata sɔɔriɲa rabade. Singe, e nu Isirayila sɔɔrie nan naɲɛrɛma."},{"book":"Yudaya Mangɛe I","chapter":"12","verse":"23","text":"Lɔxɔ yo lɔxɔ Dawuda malimae xun nu masama han a xa sɔɔri gali naxa lu alɔ Ala gbe."},{"book":"Yudaya Mangɛe I","chapter":"12","verse":"24","text":"Sɔɔri xasabi nan ya naxee fa Xebiron Dawuda yire, alako e xa Dawuda mali, Sɔlu xa mangɛya xa radangi a ma alɔ Alatala nu bara a masen ki naxɛ:"},{"book":"Yudaya Mangɛe I","chapter":"12","verse":"25","text":"Yudayakae, sɔɔri wulu senni kɛmɛ solomasaxan. Geresose nu na e birin yi ra."},{"book":"Yudaya Mangɛe I","chapter":"12","verse":"26","text":"Simeyɔnkae, sɔɔri gbangbalanyie wulu solofere sɔɔri kɛmɛ."},{"book":"Yudaya Mangɛe I","chapter":"12","verse":"27","text":"Lewikae, sɔɔri wulu naani kɛmɛ senni."},{"book":"Yudaya Mangɛe I","chapter":"12","verse":"28","text":"Yehoyada, naxan findi yarerati ra Haruna ɲɔxɔɛ ra, a nun a xa sɔɔri wulu saxan kɛmɛ solofere."},{"book":"Yudaya Mangɛe I","chapter":"12","verse":"29","text":"Sadɔki, sɛgɛtala sɔɔri gbangbalanyi, nun a xabilɛ kuntigie, mixi mɔxɔɲɛn nun firin."},{"book":"Yudaya Mangɛe I","chapter":"12","verse":"30","text":"Bunyaminkae, Sɔlu bɔnsɔɛ, sɔɔri wulu saxan. E mu nu gbo barima a gbegbe nu na Sɔlu nan ma sɛɛti."},{"book":"Yudaya Mangɛe I","chapter":"12","verse":"31","text":"Efiramikae, sɔɔri wulu mɔxɔɲɛn kɛmɛ solomasaxan. E birin sɔɔri gbangbalanyi naxee benbae xili nu gbo."},{"book":"Yudaya Mangɛe I","chapter":"12","verse":"32","text":"Manasikae, sɔɔri wulu fu nun solomasaxan. E tan nan nu sugandixi mangɛya radangife ra Dawuda ma."},{"book":"Yudaya Mangɛe I","chapter":"12","verse":"33","text":"Isakarikae, kuntigi kɛmɛ firin nun e xa mixi naxee nu na e xa yaamari bun ma. E fan nu bara a kolon Isirayila lan a xa naxan naba na waxati."},{"book":"Yudaya Mangɛe I","chapter":"12","verse":"34","text":"Sabulonkae, sɔɔri wulu tongo suuli. E rɛdixi gere xili ma, geresose nu na e yi ra."},{"book":"Yudaya Mangɛe I","chapter":"12","verse":"35","text":"Nafatalikae, sɔɔri xunyi wulu keren, a nun sɔɔri wulu tongo saxan nun solofere. Wure lefa nun tanbɛ nu na e birin yi ra."},{"book":"Yudaya Mangɛe I","chapter":"12","verse":"36","text":"Danakae, sɔɔri wulu mɔxɔɲɛn nun solomasaxan kɛmɛ senni. Geresose na e birin yi ra."},{"book":"Yudaya Mangɛe I","chapter":"12","verse":"37","text":"Aserikae, sɔɔri wulu tongo naani. E birin rɛdixi."},{"book":"Yudaya Mangɛe I","chapter":"12","verse":"38","text":"Sɔɔri naxee keli Yurudɛn naakiri ma sogetede biri, nee findi Rubenkae, Gadikae, nun Manasikae nan na, e lan mixi wulu kɛmɛ mɔxɔɲɛn nan ma. Geresosee na e birin yi ra."},{"book":"Yudaya Mangɛe I","chapter":"12","verse":"39","text":"Yi sɔɔrie fa nɛ Xebiron alako e xa Dawuda dɔxɔ mangɛ ra Isirayila xun na. Na ɲanige nan nu na e bɛ. Isirayilakae birin nu bara na natɛ tongo."},{"book":"Yudaya Mangɛe I","chapter":"12","verse":"40","text":"E naxa lu mɛnni Dawuda yire xi saxan e e dɛgema, e e minma. E ngaxakerenyie nan nu na donse rafalama e bɛ."},{"book":"Yudaya Mangɛe I","chapter":"12","verse":"41","text":"E dɔxɔbooree fan naxa fa donse ra kelife ra Isakari bɔxi, Sabulon bɔxi, nun Nafatali bɔxi ma. E naxa fa na ra sofalee, ɲɔxɔmɛe, soee, nun ningee fari. E naxa fa kote mɔɔli birin na alɔ donse, farin, xɔrɛ xaraxi, wɛni bogi xaraxi, wɛni, ture, xuruse lanma nun a xungbe. E naxa fa a gbegbe ra barima Isirayilaka birin nu sɛɛwaxi."}]}