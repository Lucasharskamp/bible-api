{"data":[{"book":"Tsongolo","chapter":"1","verse":"1","text":"Tsongolo yi Yesu Klisto yimvana Nzambi mu monisa mambu mafueti kuiza nsualu kuidi bisadi biandi. Niandi wuzabikisa mawu bu kafidisa mbasi andi kuidi kisadi kiandi Yowani."},{"book":"Tsongolo","chapter":"1","verse":"2","text":"Yowani wutelimina mambu moso momo kamona kimbangi ; mambu beni mawu mama : mambu ma Nzambi ayi kimbangi ki Yesu Klisto."},{"book":"Tsongolo","chapter":"1","verse":"3","text":"Khini yiwombo yidi kuidi woso wuntanganga ayi kuidi bobo beti wa mambu ma mbikudulu yoyi ayi bankebanga mambu momo masonama muawu bila thangu yifikimini."},{"book":"Tsongolo","chapter":"1","verse":"4","text":"Yowani, fidisidi mboti kuidi tsambudi di mabundu madi mu Azi : bika nlemvo ayi ndembama, bibanga yeno, bibedi kuidi mutu wowo widi, wuba ayi wunkuiza ayi bibedi kuidi tsambudi di ziphevi zidi va ntuala kundu kiandi ki kipfumu."},{"book":"Tsongolo","chapter":"1","verse":"5","text":"Bibedi diaka kuidi Yesu Klisto, mbangi yi kuikama, wutheti mu fuluka mu bafua ayi nyadi yi mintinu mi ntoto."},{"book":"Tsongolo","chapter":"1","verse":"6","text":"wutukitula batu ba kipfumu, banganga Nzambi mu diambu di Nzambi andi ayi Dise diandi, kuba nkembo ayi zingolo mu zikhama zi khama zi mimvu ! Amen."},{"book":"Tsongolo","chapter":"1","verse":"7","text":"Tala wulembo yizi mu matuti"},{"book":"Tsongolo","chapter":"1","verse":"8","text":"Pfumu Nzambi, nkua ngolo yoso,"},{"book":"Tsongolo","chapter":"1","verse":"9","text":"Minu, Yowani, khombꞌeno ayi wumfubakana yeno va kimosi mu ziphasi, mu kipfumu, mu mvibudulu mu Yesu ; minu ndiba va sanga kioki beti tedila Patimosi mu diambu di mambu ma Nzambi ayi mu diambu di kimbangi ki Yesu Klisto."},{"book":"Tsongolo","chapter":"1","verse":"10","text":"Minu ndizamunu mu Pheve mu lumbu ki Pfumu ayi ndiwa mbembo yinneni ku manima mama ; yawu yiba banga yi tulumbeta."},{"book":"Tsongolo","chapter":"1","verse":"11","text":"Yawu yituba :"},{"book":"Tsongolo","chapter":"1","verse":"12","text":"Ayi ndibaluka mu diambu di tala mutu wowo wuba ku ndiolukila."},{"book":"Tsongolo","chapter":"1","verse":"13","text":"Va khatitsika di tsambudi di bima biobi beti tetika minda vaba mutu wumosi wudedakana banga Muana Mutu. Mutu beni wuvuata dizuela dimula ditula nate mu malu ayi wuvuata sentila1.13 Sentila : voti nsinga wunsimbanga phatula muingi yibika zelumuka mu luketo. yi nolo va thulu."},{"book":"Tsongolo","chapter":"1","verse":"14","text":"Ntu andi ayi zitsuki ziandi biba biphembi banga mika miphembi mi dimemi biba banga mvula yi phembi ; meso mandi maba banga minlaki mi mbazu"},{"book":"Tsongolo","chapter":"1","verse":"15","text":"ayi malu mandi maba banga sengo kibuakusu ku mfulu yi mbazu ayi mbemboꞌandi yiba banga mbembo yi minlangu minneni."},{"book":"Tsongolo","chapter":"1","verse":"16","text":"Wusimba mu koko kuandi ku lubakala tsambudi di zimbuetete. Mu munuꞌandi mutotukila sabala1.16 Sabala : voti mbedi kiphiti : yidi meno mu zindambu zioso zizole. kisekoso bumboti, kiba meno mu zindambu zizole ayi zizi kiandi kiba banga thangu yinlezama mu zingolo ziandi zioso."},{"book":"Tsongolo","chapter":"1","verse":"17","text":"Bu ndimmona, ndibua va malu mandi, ndiba banga wufua, buna niandi wutula koko kuandi ku lubakala va minu ayi wukhamba :"},{"book":"Tsongolo","chapter":"1","verse":"18","text":"ayi widi moyo. Minu ndiba wufua ayi tala ndinzinga mu zikhama zikhama zi mimvu. Minu tsimbidi zitsabi zi lufua ayi zi tsi yi bafua."},{"book":"Tsongolo","chapter":"1","verse":"19","text":"Diawu, sonika mambu moso momo mueni ayi mambu momo madi ayi mambu momo mafueti kuiza ; mama bu maviokidi."},{"book":"Tsongolo","chapter":"1","verse":"20","text":"Tsundu yi mansueki ma tsambudi di zimbuetete ziozi mueni mu koko kuama ku lubakala ayi tsambudi di bima biobi beti tetika minda, biobi biba bi nolo yawu yayi : tsambudi di zimbuetete yinsundula zimbasi zi tsambudi di mabundu bosi tsambudi di bima biobi beti tetika minda yinsundula tsambudi di mabundu."}]}