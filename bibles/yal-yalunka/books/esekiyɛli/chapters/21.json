{"data":[{"book":"Esekiyɛli","chapter":"21","verse":"1","text":"Alatala yi falani ito ti n xa, a naxa,"},{"book":"Esekiyɛli","chapter":"21","verse":"2","text":"“Adamadina, i yɛɛ rasiga sogeteden yiifari fɔxɔni, i yi yiifari fɔxɔn yamanan muxune maxadi! Nabiya falane ti yiifari fɔxɔn binna fɔtɔnna xili ma!"},{"book":"Esekiyɛli","chapter":"21","verse":"3","text":"A fala yiifari fɔxɔn binna fɔtɔnna muxune xa, i naxa, ‘Ɛ tuli mati Alatalaa falan na! Marigina Alatala ito nan falaxi, a naxa: N tɛɛn nasigama nɛn ɛ xili ma naxan wudi xindene nun wudi xarene birin ganma, a dɛgɛn mi tuyɛ mumɛ! Muxune birin ganma nɛn keli yiifari fɔxɔn binna ma sa dɔxɔ kɔmɛn fɔxɔn na."},{"book":"Esekiyɛli","chapter":"21","verse":"4","text":"Nayi, birin a kolonma nɛn a n tan Alatala nan tɛɛn nadɛgɛxi, a mi tuyɛ mumɛ!’ ”"},{"book":"Esekiyɛli","chapter":"21","verse":"5","text":"Nayi, n yi a fala Ala xa, n naxa, “Marigina Alatala, muxune bata a fala fɔlɔ n ma, nayi, a n sandan nan gbansan sama.”"},{"book":"Esekiyɛli","chapter":"21","verse":"6","text":"Alatala mɔn yi falan ti n xa, a naxa,"},{"book":"Esekiyɛli","chapter":"21","verse":"7","text":"“Adamadina, i yɛɛ rafindi Yerusalɛn ma, i yire sariɲanxine muxune maxadi, i nabiya falane ti Isirayila yamanan xili ma."},{"book":"Esekiyɛli","chapter":"21","verse":"8","text":"A fala Isirayila kaane xa, i naxa, ‘Alatala ito nan falaxi, a naxa: N kelima nɛn ɛ xili ma, n yi n ma silanfanna botin a tɛɛni, n yi tinxin muxune nun muxu ɲaxine birin faxa e bode xɔn yamanani."},{"book":"Esekiyɛli","chapter":"21","verse":"9","text":"Bayo n tinxin muxune nun muxu ɲaxine birin halagima nɛn. Na ma, n na n ma silanfanna botinma nɛn a tɛɛni muxune birin xili ma, keli yiifanna ma han kɔmɛnna."},{"book":"Esekiyɛli","chapter":"21","verse":"10","text":"Nayi, muxune birin a kolonma nɛn a n tan Alatala nan n ma silanfanna botinxi a tɛɛni. Anu, n mi fa a rasoma sɔnɔn.’ ”"},{"book":"Esekiyɛli","chapter":"21","verse":"11","text":"“Nayi, adamadina, i kutun i bɔɲɛn kalaxin na sɔxɔlɛni, i wuga e yɛtagi!"},{"book":"Esekiyɛli","chapter":"21","verse":"12","text":"Nayi, xa e fa i maxɔdin, e naxa, ‘Nanfera i wugama?’ i yi e yabi, i naxa, ‘Bayo, fe xɔdɛxɛna nde a fe mɛma nɛn, muxune birin bɔɲɛn yi kala, e fangan yi ɲan, e niin yi fɔrɔ e ma, e birin xinbin xudin yi tuyɛ ayi. Na feen xibarun famaan ni i ra! A fama nɛn ligadeni iki sa! Marigina Alatalaa falan nan na ra.’ ”"},{"book":"Esekiyɛli","chapter":"21","verse":"13","text":"Alatala yi falan ti n xa, a naxa,"},{"book":"Esekiyɛli","chapter":"21","verse":"14","text":"“Adamadina, nabiya falan ti, i naxa, ‘Marigina ito nan falaxi, a naxa:"},{"book":"Esekiyɛli","chapter":"21","verse":"15","text":"A raxanxanxi halagin nan xili ma yati,"},{"book":"Esekiyɛli","chapter":"21","verse":"16","text":"N bata a ragidi a silanfanna wuren xa mayilen,"},{"book":"Esekiyɛli","chapter":"21","verse":"17","text":"Adamadina, gbelegbele, i wuga,"},{"book":"Esekiyɛli","chapter":"21","verse":"18","text":"“ ‘Bayo fɛsɛfɛsɛn na a ra: Nanse ligɛ xa mangaya dunganna mi nɔɛ luyɛ, naxan yoma bonne ma? Marigina Alatalaa falan nan na ra!’ ”"},{"book":"Esekiyɛli","chapter":"21","verse":"19","text":"“Adamadina, i nɛma nabiya falan tima e xa,"},{"book":"Esekiyɛli","chapter":"21","verse":"20","text":"N bata faxa ti silanfanna rafa taan so dɛɛne birin na,"},{"book":"Esekiyɛli","chapter":"21","verse":"21","text":"I tan silanfan xɛnxɛna,"},{"book":"Esekiyɛli","chapter":"21","verse":"22","text":"N fan n yiin bɔnbɔma nɛn,"},{"book":"Esekiyɛli","chapter":"21","verse":"23","text":"Alatala yi falan ti n xa, a naxa,"},{"book":"Esekiyɛli","chapter":"21","verse":"24","text":"“Adamadina, kira firin nafala misaala ra, Babilɔn mangana silanfanna sigama naxanye xɔn. Kira firinna ne birin xa keli yamana keden nin. Sɛbɛnla ti, i kirane sigadene mataxamaseri, i yi taxamasenne ti kira xunne ra naxanye taane xinle falama kirane sigama dɛnaxanye yi."},{"book":"Esekiyɛli","chapter":"21","verse":"25","text":"Kira keden nafala alogo silanfanna xa siga Amonine taan xili ma naxan xili Rabaha. Bonna xa siga Yuda yamanan nun Yerusalɛn taan xili ma, taa makantanxina."},{"book":"Esekiyɛli","chapter":"21","verse":"26","text":"Bayo Babilɔn mangan bata a ti kira xunna ra kira firinne longonna ra, alogo a xa a yiimato, a feene fɛsɛfɛsɛ, a yi masɛnsɛnne ti xalimakunle ra, a yi a suxurene maxɔdin, a yi suben bɔɲɛn mato yiimatoni."},{"book":"Esekiyɛli","chapter":"21","verse":"27","text":"A bata masɛnsɛnna ti, a Yerusalɛn suxu. A yɛngɛ so seene rafalama nɛn naxanye taan so dɛɛne kalɛ, a yamarin fi a taa yi kaane xa halagi, a ganla yi yɛngɛ so sɔnxɔni te. A yɛngɛ so seene rasigama nɛn taan so dɛɛne xili ma, a gbingbin gbeen nafala taan yinna xɔn, a sanganso makantanxine ti taan nabilinni a yɛngɛ feen na."},{"book":"Esekiyɛli","chapter":"21","verse":"28","text":"Yerusalɛn kaane na feene yatɛma yiimato fe fuune nan na, e tan naxanye bata e kɔlɔ e xa lu Babilɔn mangan bun. Koni Babilɔn mangana e hakɛna fe rabirama e ma nɛn, naxan a ligama a yi e suxu yɛngɛni."},{"book":"Esekiyɛli","chapter":"21","verse":"29","text":"Nanara, Marigina Alatala ito nan falaxi, a naxa, ‘Bayo ɛ murutɛ feene bata ɛ hakɛne fe rabira n ma, ɛ yi ɛ yulubine makɛnɛn ɛ kɛwanle birin yi, ɛ to ɛ fe rabiraxi n ma na kiini, ɛ yaxun fa ɛ nɔma nɛn yɛngɛni.’ ”"},{"book":"Esekiyɛli","chapter":"21","verse":"30","text":"“ ‘I tan Isirayila manga haramuxina, muxu ɲaxina, i ya waxatin bata a li, i ya hakɛne saranma i ra waxatin naxan yi.’"},{"book":"Esekiyɛli","chapter":"21","verse":"31","text":"Marigina Alatala ito nan falaxi, a naxa, ‘Namun ba i xunni, i manga kɔmɔtin ba. Feene birin masarama nɛn! Naxan magodoxi, na yitema nɛn, naxan matexi, na yigodoma nɛn."},{"book":"Esekiyɛli","chapter":"21","verse":"32","text":"Taa xɔnna! Taa xɔnna yati! N Yerusalɛn taan findima nɛn taa xɔnna ra. Koni na feene mi ligama fɔ na kanna na fa n kiti sa sɛnbɛn nagidixi naxan ma.’ ”"},{"book":"Esekiyɛli","chapter":"21","verse":"33","text":"“I tan, adamadina, nabiya falane ti, i naxa: Marigina Alatala ito nan falaxi Amonine xili ma lan e konbi tixine fe ma, a naxa,"},{"book":"Esekiyɛli","chapter":"21","verse":"34","text":"Hali ɛ to ɛ yigi saxi xiye fuune nun wulede yiimato falane yi, silanfanni ito ɛ muxu ɲaxine kɔɛ raxabama nɛn, naxanye waxati bata a li, e hakɛne saranma e ra waxatin naxan yi."},{"book":"Esekiyɛli","chapter":"21","verse":"35","text":"Ɛ silanfanne raso e tɛɛne yi. Ɛ daxi dɛnaxan yati yi, n na ɛ makitima mɛnna nin, ɛ binla yamanan naxan yi.’ ”"},{"book":"Esekiyɛli","chapter":"21","verse":"36","text":"“N na n ma xɔlɔn nagodoma ɛ ma nɛn, n yi n ma fitina feene ragodo ɛ xili ma, n yi ɛ sa gbalotɔne sagoni naxanye fatan halagi tideni."},{"book":"Esekiyɛli","chapter":"21","verse":"37","text":"Tɛɛn nan ɛ halagima, ɛ wunla yi lu bɔxɔn ma ɛ yamanani, muxu yo mi fa a mirima ɛ fe ma sɔnɔn. N tan Alatala nan falan tixi.”"}]}