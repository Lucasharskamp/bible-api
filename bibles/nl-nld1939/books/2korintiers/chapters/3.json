{"data":[{"book":"2 Korintiers","chapter":"3","verse":"1","text":"Gaan we nu opnieuw onszelf aanprijzen? Of behoeven we misschien, als sommige anderen, aanbevelingsbrieven aan u of van u?"},{"book":"2 Korintiers","chapter":"3","verse":"2","text":"Gijzelf zijt onze brief, wel geschreven in ons hart, maar niettemin gekend en gelezen door alle mensen."},{"book":"2 Korintiers","chapter":"3","verse":"3","text":"Want het is bekend, dat gij een brief van Christus zijt, die door ons is geschreven, niet met inkt, maar met den Geest van den levenden God; niet op stenen tafelen, maar op de vleselijke tafelen van het hart."},{"book":"2 Korintiers","chapter":"3","verse":"4","text":"Door Christus hebben we dit zelfvertrouwen bij God."},{"book":"2 Korintiers","chapter":"3","verse":"5","text":"Want niet door onszelf, en als door eigen kracht zijn we in staat, iets te bedenken; maar onze geschiktheid is uit God,"},{"book":"2 Korintiers","chapter":"3","verse":"6","text":"die ons bekwaam heeft gemaakt, om bedienaars te worden van een nieuw Verbond, niet van de letter, maar van den Geest. Want de letter doodt, maar de Geest maakt levend."},{"book":"2 Korintiers","chapter":"3","verse":"7","text":"Welnu, wanneer de bediening des doods, met letters op steen gegrift, in heerlijkheid is geweest, zodat de zonen Israëls het gelaat van Moses niet konden aanstaren om de voorbijgaande glans van zijn aanschijn,"},{"book":"2 Korintiers","chapter":"3","verse":"8","text":"hoe veel te meer moet dan de bediening des Geestes in heerlijkheid zijn!"},{"book":"2 Korintiers","chapter":"3","verse":"9","text":"En wanneer de bediening der verdoeming heerlijk was, hoeveel te meer moet de bediening der rechtvaardiging overvloeien van heerlijkheid!"},{"book":"2 Korintiers","chapter":"3","verse":"10","text":"Ja, wat eens verheerlijkt was, is in vergelijking met deze allesovertreffende heerlijkheid toch eigenlijk nooit zó verheerlijkt geweest."},{"book":"2 Korintiers","chapter":"3","verse":"11","text":"Want indien het vergankelijke van heerlijkheid is omgeven, hoeveel te meer is dan het onvergankelijke in heerlijkheid!"},{"book":"2 Korintiers","chapter":"3","verse":"12","text":"In het bezit van zulk een hoop, tonen we ook grote openhartigheid;"},{"book":"2 Korintiers","chapter":"3","verse":"13","text":"en wij doen niet als Moses, die een sluier voor zijn gelaat trok, opdat de zonen Israëls het einde niet zouden zien van de voorbijgaande glans."},{"book":"2 Korintiers","chapter":"3","verse":"14","text":"Waarlijk, hun begrip is er door afgestompt. Want tot op de dag van heden is diezelfde sluier blijven hangen bij de voorlezing van het oude Verbond; want er werd niet ontsluierd, dat het een einde kreeg door Christus."},{"book":"2 Korintiers","chapter":"3","verse":"15","text":"Ja, tot heden toe ligt er een sluier over hun hart, telkens als Moses wordt voorgelezen."},{"book":"2 Korintiers","chapter":"3","verse":"16","text":"Maar de sluier wordt weggenomen, als men zich wendt tot den Heer;"},{"book":"2 Korintiers","chapter":"3","verse":"17","text":"want de Heer is de Geest, en waar de Geest des Heren is, daar is vrijheid."},{"book":"2 Korintiers","chapter":"3","verse":"18","text":"En wij allen spiegelen met ongesluierd gelaat de heerlijkheid des Heren terug, en worden zelfs steeds heerlijker in zijn beeld herschapen, zoals dit door ‘s Heren Geest geschiedt."}]}