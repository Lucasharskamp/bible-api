{"data":[{"book":"प्रकाशितवाक्य","chapter":"7","verse":"1","text":"इदुर बाद्दा ना पृथ्वी इन नाकु क्वाना मा नाक स्वर्गदूत नीदुरकु नोळदीन. आंदुर पृथ्वी इन नाकु हवा अक रोक्सकु ईरोर ताकी पृथ्वी या समुद्र या यातोदु मार्र मा हवा नळु बाळुल."},{"book":"प्रकाशितवाक्य","chapter":"7","verse":"2","text":"बाक ना मात्‍त ऊंद स्वर्गदूत उक जित्‍ता परमेश्वर उन मोहर हुडुकु पूर्व टु म्याकुच बर्त नोळदीन; आव आ नाकु स्वर्गदूतगोळ देल यवरी पृथ्वी अदिक समुद्र अन्द नुकसान माळोद अधिकार कोटकु आगीत, धोळ शब्द देल कारूकु अंदुन,"},{"book":"प्रकाशितवाक्य","chapter":"7","verse":"3","text":"“यागासताका नाव तान परमेश्वर उन दासगोळ ह्याणा मा मोहर हच कोमालेव, आगासताका पृथ्वी अदिक समुद्र अदिक मार्रगोळी नुकसान पोहचुस बाळेतीर.”"},{"book":"प्रकाशितवाक्य","chapter":"7","verse":"4","text":"यार मा मोहर कोटकु आत ना आंदुर गिनती केळदीन, मतलब इस्त्राएल इन औलादगोळ्द सप्पा गोत्र दा टु ऊंद लाख चौवालीस हजार मा मोहर कोटकु आत:"},{"book":"प्रकाशितवाक्य","chapter":"7","verse":"5","text":"यहूदा अन्द गोत्र दा टु हन्नेळ हजार मा मोहर कोटकु आत; रूबेने अन्द गोत्र दा टु हन्नेळ हजार मा, गाद इन गोत्र दा टु हन्नेळ हजार मा."},{"book":"प्रकाशितवाक्य","chapter":"7","verse":"6","text":"आशेर इन गोत्र दा टु हन्नेळ हजार मा, नप्ताली इन गोत्र दा टु हन्नेळ हजार मा, मनश्शिह अन्द गोत्र दा टु हन्नेळ हजार मा,"},{"book":"प्रकाशितवाक्य","chapter":"7","verse":"7","text":"शमौन उन गोत्र दा टु हन्नेळ हजार मा, लेवी इन गोत्र दा टु हन्नेळ हजार मा, इस्साकार इन गोत्र दा टु हन्नेळ हजार मा,"},{"book":"प्रकाशितवाक्य","chapter":"7","verse":"8","text":"जबूलून उन गोत्र दा टु हन्नेळ हजार मा, यूसुफ उन गोत्र दा टु हन्नेळ हजार मा, अदिक बिन्यामीन उन गोत्र दा टु हन्नेळ हजार मा मोहर कोटकु आत."},{"book":"प्रकाशितवाक्य","chapter":"7","verse":"9","text":"इदुर बाद्दा ना नजर तिर्गुसदिन, अदिक नोळी, हर ऊंद जाती अदिक कुल अदिक लॉकुर अदिक भाषा दा टु ऊंद हिंग धोळ्द भीळ, यदरी याऊ आळु ईला सकोन, बिळी फळक्या हाक्‍कु अदिक तान कयगोळ दा खजुर इन डगालगोळ हुडुकु सिंहासन इन मुंद अदिक म्यांडा अन्द पाड्डा अन्द मुंद निदुरकु आद,"},{"book":"प्रकाशितवाक्य","chapter":"7","verse":"10","text":"अदिक धोळ्द शब्द देल कारूकु अनतद, “उद्धार इन साटी नाम परमेश्वर उन, जो सिंहासन मा कुर्तकु आन, अदिक म्यांडा अन्द पाड्डा अन्द जय-जयकार आगुल!”"},{"book":"प्रकाशितवाक्य","chapter":"7","verse":"11","text":"अदिक सप्पा स्वर्गदूत आ सिंहासन अदिक स्याणागोळ अदिक नाकु प्राणीगोळ नाकु दी निदुरकु आर; बाक आंदुर सिंहासन इन मुंद बाय इन भार देल बिदोदुर अदिक परमेश्वर उक दण्डवत माळकु अंदुर,"},{"book":"प्रकाशितवाक्य","chapter":"7","verse":"12","text":"“आमीन! नाम परमेश्वर उन स्तुति अदिक महिमा अदिक ग्यान अदिक धन्यवाद अदिक आदर अदिक सामर्थ्य अदिक ताकत हमेशा हमेशा बन्सकु ईरूल. आमीन!”"},{"book":"प्रकाशितवाक्य","chapter":"7","verse":"13","text":"इदुर मा स्याणागोळ दा टु ऊंद नान से अंदुन, “ई बिळी फळक्यागोळ हाक्‍कु यार उर? अदिक यल टु बंदार?”"},{"book":"प्रकाशितवाक्य","chapter":"7","verse":"14","text":"ना आंदुर से अंदीन, “हे स्वामी, नी अच जान्सत्या.”"},{"book":"प्रकाशितवाक्य","chapter":"7","verse":"15","text":"ईदा कारण आंदुर परमेश्वर उन सिंहासन इन मुंद आर, अदिक आऊन मंदिर दा ईळ्लक-हागुल आऊन स्यावा माळतार, अदिक जो सिंहासन मा कुर्तकु आन, आव आंदुर म्याकुच तान तम्बू तानस्यान."},{"book":"प्रकाशितवाक्य","chapter":"7","verse":"16","text":"आंदुर बाक उपासा अदिक नीरअळ्क देल ईरतीदील; अदिक ना आंदुर मा यागल्यारा बिसुल बिद्दीत."},{"book":"प्रकाशितवाक्य","chapter":"7","verse":"17","text":"यतिकी म्यांडा अन्द पाड्डा जो सिंहासन इन न्याड्या दा आद आंदुर जागनी माळीत, अदिक आंदरी जीवन रूपी नीर इन डोबन इन हात्‍ती ओतीत; अदिक परमेश्वर आंदुर कण्णगोळी बाक यागलु वर्लगोळतिदिल."}]}