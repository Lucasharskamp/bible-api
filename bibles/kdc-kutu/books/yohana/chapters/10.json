{"data":[{"book":"Yohana","chapter":"10","verse":"1","text":"Yesu kalonga, “Nowalongela ukweli, munhu yoyose yoleka kubitila hana ulwivi lwa ng'hondolo, lakini kokwela na kubitila nzila iyagwe, munhu ayo mbavi na mbokaji."},{"book":"Yohana","chapter":"10","verse":"2","text":"Munhu ija yobitila hana ulwivi ayo msusilaji wa ng'hondolo."},{"book":"Yohana","chapter":"10","verse":"3","text":"Mkalizi wa ulwivi komvugulila ulwivi, ng'hondolo wokihulika kifengwa cha msusilaji viyowakema ng'hondolo zake kwa matwaga gao, kowalava kunze."},{"book":"Yohana","chapter":"10","verse":"4","text":"Yahawalava kunze kowalongolela, na ng'hondolo womkweleleza kwavija wakijuwa kifengwa chake."},{"book":"Yohana","chapter":"10","verse":"5","text":"Honda wamkweleleze munhu yoyose iyagwe, lakini womkimbila munhu ayo kwavija hawakijuwile kifengwa chake.”"},{"book":"Yohana","chapter":"10","verse":"6","text":"Yesu kawalongela lusimo luno lakini hawajuwile fambulo jake."},{"book":"Yohana","chapter":"10","verse":"7","text":"Avo Yesu kalonga kabili, “Nowalongeleni ukweli, niye ayo lwivi lwa ng'hondolo."},{"book":"Yohana","chapter":"10","verse":"8","text":"Wose wayagwe wezile kukisogo changu wabavi na wabokaji, lakini ng'hondolo hawawategeleze bule."},{"book":"Yohana","chapter":"10","verse":"9","text":"Niye ayo lwivi. Munhu yoyose yobitila kumwangu kokomboligwa, kokwingila na kulawa kuzahila chakuja."},{"book":"Yohana","chapter":"10","verse":"10","text":"Mbavi kokwiza muladi yebe, yakome, na kunanga. Niye niza muladi muwe na ugima, ugima umemile."},{"book":"Yohana","chapter":"10","verse":"11","text":"“Niye ayo msusilaji yanogile. Msusilaji yanogile koulava ugima wake mbuli ya ng'hondolo."},{"book":"Yohana","chapter":"10","verse":"12","text":"Munhu wa kulipigwa yeli siyo msusilaji na ng'hondolo haweli wake, yahamona mbwizi kokwiza, kowaleka ng'hondolo na kukimbila. Avo mbwizi kogoga imoja na wayagwe wopwililika."},{"book":"Yohana","chapter":"10","verse":"13","text":"Munhu wa kulipigwa kokimbila kwavija heyo munhu wa kulipigwa kwiiyeka, na hawatonga bule ng'hondolo."},{"book":"Yohana","chapter":"10","verse":"14","text":"Niye ayo msusilaji yanogile. Niwajuwa ng'hondolo zangu na wao wonijuwa niye,"},{"book":"Yohana","chapter":"10","verse":"15","text":"kamba Tata viyonjuwa niye, na niye vinimjuwa Tata. Na niye nodaha kufa mbuli yao."},{"book":"Yohana","chapter":"10","verse":"16","text":"Abaho ninao ng'hondolo wayagwe siyo wa mdizizi dino. Vivija nolondeka niwagale, wokihulika kifengwa changu, nao wokuwa bumbila dimoja da msusilaji imoja."},{"book":"Yohana","chapter":"10","verse":"17","text":"“Tata koninogela kwavija noulava ugima wangu kwa kulonda mwenyego, muladi nidahe kuubweza kabili."},{"book":"Yohana","chapter":"10","verse":"18","text":"Kuduhu munhu youlava ugima wangu. Niye noulava kwa kulonda mwenyego. Ninao udahi wa kuulava, na udahi wa kuubweza kabili. Vino vivo viyanilagize Tata nhende.”"},{"book":"Yohana","chapter":"10","verse":"19","text":"Mbuli zino za Yesu ziwatenda Wayahudi waigole kabili."},{"book":"Yohana","chapter":"10","verse":"20","text":"Wanhu wengi wakala wolonga, “Kana kinyamkela, vivija kana kibozi mbwelela! Habali mumtegeleza?”"},{"book":"Yohana","chapter":"10","verse":"21","text":"Lakini wanhu wayagwe wakala wolonga, “Munhu yeli na kinyamkela hadaha kulonga kamba vino! Vino kinyamkela kodahaze kuwahonya wasuwameso?”"},{"book":"Yohana","chapter":"10","verse":"22","text":"Ako Yelusalemu kukala na nyimwili nyimwili ya kulavigwa kwa Ng'anda ya Mulungu kwa Mulungu. Kikala kipindi cha kihuhwe."},{"book":"Yohana","chapter":"10","verse":"23","text":"Yesu kakala kotembela mna uluhelengo lwa Sulemani hana Ing'anda ya Mulungu,"},{"book":"Yohana","chapter":"10","verse":"24","text":"Wayahudi wamzunguluka, wamuuza, “Vino gweye kotugaza mbaka lini? Tulongele fulu ipile, gweye kwa Kilisito Mkombola?”"},{"book":"Yohana","chapter":"10","verse":"25","text":"Yesu kawedika, “Nimala kuwalongeleni, lakini hamnhogola. Mbuli zinhenda kwa udahi wa Tatangu zonilagusa,"},{"book":"Yohana","chapter":"10","verse":"26","text":"lakini honda mtogole, kwavija hamuli ng'hondolo zangu."},{"book":"Yohana","chapter":"10","verse":"27","text":"Ng'hondolo zangu woihulika sauti yangu, niye niwajuwa na wao wong'holeleza."},{"book":"Yohana","chapter":"10","verse":"28","text":"Nowagwaa ugima wa mazuwa gose, na honda wafe bule. Kuduhu munhu yonda yawasole mmakono gangu."},{"book":"Yohana","chapter":"10","verse":"29","text":"Tatangu yanigwelele awo ayo mkulu kubanza wose, na kuduhu yodaha kuwasola mmakono ga Tata."},{"book":"Yohana","chapter":"10","verse":"30","text":"Niye na Tata twa wamoja.”"},{"book":"Yohana","chapter":"10","verse":"31","text":"Abaho Wayahudi wadondola mabwe kabili wamtowe Yesu."},{"book":"Yohana","chapter":"10","verse":"32","text":"Yesu kawalongela, “Nhenda mbuli nyingi zinogile mgameso genu zija ziyanigwelele Tata nhende, kwa mbuli gani molonda kunhowa mabwe?”"},{"book":"Yohana","chapter":"10","verse":"33","text":"Wayahudi wamwidika, “Hatulonda kukutowa na mabwe mbuli ya mbuli yoyose inogile, lakini mbuli ya ukuduzi wako! Gweye kwa munhu, lakini koitenda mwenyego kwa Mulungu!”"},{"book":"Yohana","chapter":"10","verse":"34","text":"Yesu kawedika, “Vino hayandikigwe mna Ikitabu chenu cha malagizo kamba Mulungu kalonga, ‘Mweye mwa walungu?’"},{"book":"Yohana","chapter":"10","verse":"35","text":"Mulungu kawakema ‘walungu’ wanhu waja wagweleligwe usenga wake, na tweye tojuwa kamba Maandiko Gang'alile golonga ukweli siku zose."},{"book":"Yohana","chapter":"10","verse":"36","text":"Kamba viili kumwangu, Tata kanisagula na kanhuma mwiisi. Yokuwaze kabili mweye molonga nomkudula kwavija nonga niye na Mwana wa Mulungu?"},{"book":"Yohana","chapter":"10","verse":"37","text":"Kamba sitenda gaja goyolonda Tatangu nhende, sekemunhogole."},{"book":"Yohana","chapter":"10","verse":"38","text":"Lakini kamba nogatenda, hata kamba hamnitogola niye, molondeka mutogole gaja ganisang'hane, muladi mujuwe kamba Tata kokala mgati mmwangu na niye nokala mgati mwa Tata.”"},{"book":"Yohana","chapter":"10","verse":"39","text":"Bahaja walonda kumgoga Yesu, lakini kawalawa mmakono gao."},{"book":"Yohana","chapter":"10","verse":"40","text":"Abaho Yesu kabwela kabili mwambu wa lwanda lwa Yolidani mbaka aho haakalile Yohana yobatiza wanhu, kakala kuko."},{"book":"Yohana","chapter":"10","verse":"41","text":"Wanhu wengi wamcholela, walonga, “Yohana hatendile unzonza, lakini kila kinhu kiyalongile mbuli ya munhu ino cha ukweli.”"},{"book":"Yohana","chapter":"10","verse":"42","text":"Wanhu wengi wa ako wamtogola Yesu."}]}