{"data":[{"book":"Fitowa","chapter":"37","verse":"1","text":"Bezalel ya yi akwatin alkawari da itacen ƙirya, tsawonsa kamu biyu da rabi, fāɗinsa kamu ɗaya da rabi, tsayinsa kamu ɗaya da rabi."},{"book":"Fitowa","chapter":"37","verse":"2","text":"Ya dalaye shi da zinariya zalla, ciki da waje, ya kuma yi zubin zinariya kewaye da shi."},{"book":"Fitowa","chapter":"37","verse":"3","text":"Ya yi masa zubi huɗu na zoban zinariya, ya kuma ɗaura su a ƙafafunsa huɗu, zobai biyu a wannan gefe da kuma biyu a wancan."},{"book":"Fitowa","chapter":"37","verse":"4","text":"Sa’an nan ya yi sanduna na itacen ƙirya, ya dalaye shi da zinariya."},{"book":"Fitowa","chapter":"37","verse":"5","text":"Sai ya sa sandunan a cikin rammukan da suke gefen Akwatin don ɗaukarsa."},{"book":"Fitowa","chapter":"37","verse":"6","text":"Ya yi murfin jinƙai da zinariya zalla, wato, tsawonsa ƙafa biyu, fāɗinsa kuma ƙafa ɗaya da rabi."},{"book":"Fitowa","chapter":"37","verse":"7","text":"Sa’an nan ya yi kerubobi biyu da ƙeraren zinariya a ƙarshen murfin jinƙan."},{"book":"Fitowa","chapter":"37","verse":"8","text":"Ya yi kerub a iyakar gefe ɗaya, ya yi ɗayan kuma a wancan gefe; a iyakan nan biyu, ya yi su a haɗe da murfin."},{"book":"Fitowa","chapter":"37","verse":"9","text":"Kerubobin suka buɗe fikafikansu sama, suka inuwatar da murfin da fikafikansu. Kerubobin suna fuskantar juna, suna kuma kallon murfin."},{"book":"Fitowa","chapter":"37","verse":"10","text":"Suka yi tebur da itacen ƙirya, tsawonsa ƙafa biyu, fāɗinsa ƙafa ɗaya, tsayinsa kuma ƙafa ɗaya da rabi."},{"book":"Fitowa","chapter":"37","verse":"11","text":"Sa’an nan suka dalaye shi da zinariya zalla, suka kuma yi zubi na zinariya kewaye da shi."},{"book":"Fitowa","chapter":"37","verse":"12","text":"Suka kuma yi masa baki mai fāɗin tafi hannu, suka yi zubin zinariya a bisa bakin."},{"book":"Fitowa","chapter":"37","verse":"13","text":"Suka yi zubin zobai huɗu na zinariya don tebur ɗin, sai suka ɗaura su a kusurwoyi huɗu inda ƙafafu huɗun suke."},{"book":"Fitowa","chapter":"37","verse":"14","text":"Sa’an nan aka sa zoban kurkusa da bakin don riƙe sandunan da ake amfani da su wurin ɗaukan teburin."},{"book":"Fitowa","chapter":"37","verse":"15","text":"An yi sandunan da ake ɗaukan tebur da itacen ƙirya, aka kuma dalaye su da zinariya."},{"book":"Fitowa","chapter":"37","verse":"16","text":"Suka kuma yi duk kayayyakin teburin da zinariya zalla, farantansa, kwanonin tuya, kwanoninsa, da kuma butoci domin hadaya ta sha."},{"book":"Fitowa","chapter":"37","verse":"17","text":"Suka yi wurin ajiye fitila da zinariya zalla, suka yi gindinsa da kuma gorar jikinsa, da ƙerarriyar zinariya. Kwaf wurin ajiye fitila da mahaɗansa, da furanninsa, a haɗe aka yi su da wurin ajiye fitilan."},{"book":"Fitowa","chapter":"37","verse":"18","text":"Akwai rassa guda shida da suka miƙe daga gefe wurin ajiyar fitilar, uku a wannan gefe, uku kuma a wancan."},{"book":"Fitowa","chapter":"37","verse":"19","text":"A reshe guda na wurin ajiye fitilan, akwai kwaf uku masu kama da tohon almon, akwai kuma uku a reshe na biye, haka kuma suke a dukan rassa shida da suke daga wurin ajiye fitilan."},{"book":"Fitowa","chapter":"37","verse":"20","text":"A bisa wurin ajiye fitilan kuma akwai kwaf huɗu da aka yi su kamar furannin almon da toho da kuma mahaɗai."},{"book":"Fitowa","chapter":"37","verse":"21","text":"Toho ɗaya yana a ƙarƙashin rassa biyu waɗanda suke daga wurin ajiye fitilan, toho na biyu yana a ƙarƙashin rassa biyu na biye, toho na uku kuma yana a ƙarƙashin rassa biyu na uku, duka-duka rassa shida ne."},{"book":"Fitowa","chapter":"37","verse":"22","text":"An ƙera mahaɗai da rassa wurin ajiye fitila a haɗe. Da ƙerarriyar zinariya aka yi wurin ajiye fitilar da dukan komensa a haɗe."},{"book":"Fitowa","chapter":"37","verse":"23","text":"Da zinariya zalla suka yi fitilu bakwai, da hantsuka da farantansa."},{"book":"Fitowa","chapter":"37","verse":"24","text":"Daga talenti ɗaya na zinariya zalla suka yi wurin ajiye fitila da dukan kayayyakinsa."},{"book":"Fitowa","chapter":"37","verse":"25","text":"Suka yi bagaden ƙona turare da itacen ƙirya. Shi bagaden, murabba’i ne, tsawonsa kamu ɗaya, fāɗinsa kamu ɗaya, tsayinsa kuma kamu biyu, ƙahoninsa kuwa a haɗe suke da shi."},{"book":"Fitowa","chapter":"37","verse":"26","text":"Suka dalaye saman da dukan gefe-gefen da kuma ƙahonin da zinariya zalla, suka kuma yi zubin zinariya kewaye da shi."},{"book":"Fitowa","chapter":"37","verse":"27","text":"Suka yi zobai biyu na zinariya a ƙarƙashin zubin, biyu-biyu ɗaura da juna, don su riƙe sandunan da za a ɗauka shi."},{"book":"Fitowa","chapter":"37","verse":"28","text":"Suka yi sandunan da itacen ƙirya, suka kuma dalaye su da zinariya."},{"book":"Fitowa","chapter":"37","verse":"29","text":"Suka kuma yi tsattsarkan mai na shafewa da kuma zalla turare mai ƙanshi, yadda mai yin turare yakan yi."}]}