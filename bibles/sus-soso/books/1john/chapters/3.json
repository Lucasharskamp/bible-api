{"data":[{"book":"1 John","chapter":"3","verse":"1","text":"Wo xa a kolon, Baba Ala won xanuxi nɛ han a won xili «a xa die». Won findixi a xa die yati yati nan na. Duniɲa mu nɔma won kolonde na ra, barima e mu Ala kolon."},{"book":"1 John","chapter":"3","verse":"2","text":"N xanuntenyie, yakɔsi Ala xa die nan won na. A mu masenxi sinden won luma ki naxɛ, kɔnɔ won a kolon, a Isa na fa, won masarama nɛ, won fa lu alɔ a tan, barima won a toma nɛ a na ki naxɛ yati."},{"book":"1 John","chapter":"3","verse":"3","text":"Mixi naxan a yigi tixi Isa ra, a a yɛtɛ rasɛniyɛnma, alɔ Isa sɛniyɛnxi ki naxɛ."},{"book":"1 John","chapter":"3","verse":"4","text":"Mixi naxan yunubi rabama, a findixi sɛriyɛ matandila nan na, barima yunubi, sɛriyɛ matandi nan a ra."},{"book":"1 John","chapter":"3","verse":"5","text":"Wo a kolon a Isa fa won ma yunubi nan xafaride. Yunubi yo mu nu na a tan ma."},{"book":"1 John","chapter":"3","verse":"6","text":"Mixi naxan sabatixi Isa i, na kanyi mu luma yunubi raba ra sɔnɔn. Naxan luma yunubi raba ra, na kanyi mu Isa toxi, a man mu a kolon."},{"book":"1 John","chapter":"3","verse":"7","text":"N ma die, mixi yo naxa wo madaxu. Mixi naxan tinxinyi rabama, a tinxin alɔ Marigi tinxinxi ki naxɛ."},{"book":"1 John","chapter":"3","verse":"8","text":"Yunubitɔɛ tan fatanxi Ibulisa nan na, barima Ibulisa nan yunubi raba kabi duniɲa fɔlɛ. Ala xa Di fa nɛ alako a xa Ibulisa xa wali kana."},{"book":"1 John","chapter":"3","verse":"9","text":"Mixi yo findi Ala xa di ra, a mu luma yunubi raba ra, barima Ala bara wali nde fɔlɔ a bɔɲɛ kui. A mu nɔma lude yunubi kui, barima a fatanxi Ala nan na."},{"book":"1 John","chapter":"3","verse":"10","text":"Ala xa die nun Ibulisa xa die tagi rasama yi ki nɛ: Naxan mu tinxin, Ala xa di mu a ra. Naxan mu a boore adamadie xanuma, a mu Ala kolon."},{"book":"1 John","chapter":"3","verse":"11","text":"Masenyi nan ya wo naxan mɛxi kabi a fɔlɛ: Won xa won bore xanu."},{"book":"1 John","chapter":"3","verse":"12","text":"Won naxa lu alɔ Kabila, naxan fatan Sentanɛ ra, a fa a xunya yati faxa. A na raba munfe ra? A na raba nɛ barima a ɲɛrɛ ki mu nu gɛxi tinxinde alɔ a xunya ɲɛrɛ ki."},{"book":"1 John","chapter":"3","verse":"13","text":"N ngaxakerenyie, wo naxa wo maɲin duniɲa xa xɔnnanteya xa fe ra wo mabiri."},{"book":"1 John","chapter":"3","verse":"14","text":"Xanunteya naxan luma won bɔɲɛ kui won boore adamadie bɛ, a a masenma a won bara faxɛ kira lu na, won ti kisi kira xɔn ma. Xanunteyatare tan tixi faxɛ kira nan xɔn ma."},{"book":"1 John","chapter":"3","verse":"15","text":"Mixi naxan a boore adamadi xɔnma, na kanyi luxi nɛ alɔ faxɛti. Wo a kolon a kisi mu na faxɛti bɛ."},{"book":"1 John","chapter":"3","verse":"16","text":"Won xanunteya kolonma Ala xa Mixi Sugandixi Isa xa misaali nan saabui ra, naxan tinxi a nii fide won bɛ. Won fan lan nɛ won xa tin na rabade won boore adamadie bɛ."},{"book":"1 John","chapter":"3","verse":"17","text":"Se kanyi naxan a bɔɲɛ balanma tɔɔrɔmixi ya ra, a mu Ala xa xanunteya kolon."},{"book":"1 John","chapter":"3","verse":"18","text":"N ma die, won ma xanunteya naxa findi wɔyɛnyi tun na, a xa findi maraba nan na, xa na mu a ra nɔndi yo mu na a kui."},{"book":"1 John","chapter":"3","verse":"19","text":"Na kui, won nɔma a kolonde a nɔndi na won yi, won bɔɲɛ fa sa Ala mabiri."},{"book":"1 John","chapter":"3","verse":"20","text":"Hali won bɔɲɛ sa won makiiti, Ala gbo won bɔɲɛ bɛ, a fe birin kolon."},{"book":"1 John","chapter":"3","verse":"21","text":"N xanuntenyie, xa won bɔɲɛ mu won makiiti, won bara xaxilisa sɔtɔ Ala ya i."},{"book":"1 John","chapter":"3","verse":"22","text":"Ala won ma duba birin suxuma nɛ, barima won birama a xa sɛriyɛe nun a waxɔnfe nan fɔxɔ ra."},{"book":"1 John","chapter":"3","verse":"23","text":"A xa sɛriyɛ nan ya: Won xa danxaniya a xa Di ma, a xa Mixi Sugandixi Isa. Won man xa won bore xanu, alɔ Ala won yamarixi ki naxɛ."},{"book":"1 John","chapter":"3","verse":"24","text":"Mixi naxan Ala xa sɛriyɛ rabatuma, na kanyi nun Ala na a ra. A a kolonma Ala Xaxili Sɛniyɛnxi nan ma, Ala naxan fixi won ma."}]}