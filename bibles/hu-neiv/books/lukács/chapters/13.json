{"data":[{"book":"Lukács","chapter":"13","verse":"1","text":"Éppen abban az időben jöttek oda néhányan, akik neki hírt hoztak a galileaiakról, akiknek vérét Pilátus áldozatukéval elegyítette."},{"book":"Lukács","chapter":"13","verse":"2","text":"Jézus ezt mondta nekik: „Gondoljátok, hogy ezek a galileaiak bűnösebbek voltak valamennyi galileainál, mert ezt szenvedték el?"},{"book":"Lukács","chapter":"13","verse":"3","text":"Mondom nektek: Nem! Sőt, ha meg nem tértek, mindnyájan hasonlóképpen elvesztek."},{"book":"Lukács","chapter":"13","verse":"4","text":"Vagy az a tizennyolc, akikre rászakadt a torony Siloámban, és megölte őket, gondoljátok, hogy bűnösebbek voltak minden más Jeruzsálemben lakó embernél?"},{"book":"Lukács","chapter":"13","verse":"5","text":"Mondom nektek: Nem! Sőt, ha meg nem tértek mindnyájan hasonlóképpen elvesztek.“"},{"book":"Lukács","chapter":"13","verse":"6","text":"És ezt a példázatot mondta: „Egy embernek volt egy fügefája szőlőjében, és elment, hogy azon gyümölcsöt keressen, de nem talált."},{"book":"Lukács","chapter":"13","verse":"7","text":"Ezt mondta a vincellérnek: Íme, három esztendeje, hogy ide járok gyümölcsöt keresni ezen a fügefán, és nem találok. Vágd ki, miért foglalja a földet is hiába?"},{"book":"Lukács","chapter":"13","verse":"8","text":"De az így válaszolt neki: Uram, hagyd meg még ebben az esztendőben, míg köröskörül megkapálom és megtrágyázom."},{"book":"Lukács","chapter":"13","verse":"9","text":"Hátha jövőre terem. Ha pedig nem, azután vágd ki.“"},{"book":"Lukács","chapter":"13","verse":"10","text":"Egy zsinagógában tanított szombaton,"},{"book":"Lukács","chapter":"13","verse":"11","text":"és íme, volt ott egy asszony, akiben betegség lelke volt tizennyolc esztendő óta, és meg volt görnyedve, és egyáltalán nem tudott felegyenesedni."},{"book":"Lukács","chapter":"13","verse":"12","text":"Amikor Jézus meglátta, odahívta, és ezt mondta neki: „Asszony, megszabadultál betegségedtől!“"},{"book":"Lukács","chapter":"13","verse":"13","text":"És rátette kezét, mire az nyomban felegyenesedett, és dicsőítette Istent."},{"book":"Lukács","chapter":"13","verse":"14","text":"Megszólalt a zsinagóga elöljárója felháborodva azon, hogy Jézus szombatnapon gyógyított, ezt mondta a sokaságnak: „Hat nap van, amelyen munkálkodni kell. Tehát azokon jöjjetek gyógyíttatni magatokat és ne szombatnapon.“"},{"book":"Lukács","chapter":"13","verse":"15","text":"Az Úr így válaszolt neki: „Képmutatók, vajon szombatnapon nem oldja-e el mindegyikőtök ökrét vagy szamarát a jászoltól, és nem vezeti-e itatni?"},{"book":"Lukács","chapter":"13","verse":"16","text":"Hát Ábrahámnak ezt a leányát, akit a sátán megkötözött tizennyolc esztendeje, nem kellett-e feloldani ebből a kötelékből szombatnapon?“"},{"book":"Lukács","chapter":"13","verse":"17","text":"Amikor ezeket mondta, ellenfelei mindnyájan megszégyenültek, és az egész sokaság örült azoknak a dicsőséges dolgoknak, amelyek általa történtek."},{"book":"Lukács","chapter":"13","verse":"18","text":"Azután így szólt Jézus: „Mihez hasonló Isten országa? Mihez hasonlítsam?"},{"book":"Lukács","chapter":"13","verse":"19","text":"Hasonló a mustármaghoz, amelyet fogott egy ember, és elvetette a kertjében, és az felnőtt, és nagy fává lett, és az égi madarak fészket raktak ágain.“"},{"book":"Lukács","chapter":"13","verse":"20","text":"Majd ismét szólt: „Mihez hasonlítsam Isten országát?"},{"book":"Lukács","chapter":"13","verse":"21","text":"Hasonló a kovászhoz, amelyet fogott egy asszony, három mérce lisztbe keverte, míg végül az egész megkelt.“"},{"book":"Lukács","chapter":"13","verse":"22","text":"Városokon és falvakon ment át, úton Jeruzsálem felé, miközben tanított."},{"book":"Lukács","chapter":"13","verse":"23","text":"Ezt mondta neki valaki: „Uram, kevesen vannak-e, akik üdvözülnek?“"},{"book":"Lukács","chapter":"13","verse":"24","text":"„Igyekezzetek bemenni a szoros kapun, mert mondom nektek, sokan igyekeznek majd bemenni, de nem mehetnek."},{"book":"Lukács","chapter":"13","verse":"25","text":"Amikor fölkel a gazda, és bezárja az ajtót, ti kívül álltok, és kezditek zörgetni az ajtót, és így szóltok: Uram! Uram! Nyisd ki nekünk! Ő így felel nektek: Nem tudom, honnan valók vagytok!"},{"book":"Lukács","chapter":"13","verse":"26","text":"Akkor majd elkezditek mondani: Előtted ettünk, ittunk, és az utcáinkon tanítottál."},{"book":"Lukács","chapter":"13","verse":"27","text":"Erre ő így szól: Mondom nektek, nem tudom, honnan valók vagytok. Távozzatok tőlem mindnyájan, ti gonosztevők!"},{"book":"Lukács","chapter":"13","verse":"28","text":"Akkor lesz sírás és fogcsikorgatás, amikor látjátok Ábrahámot, Izsákot, Jákóbot és a prófétákat mind Isten országában, magatokat pedig kirekesztve onnan."},{"book":"Lukács","chapter":"13","verse":"29","text":"És jönnek napkeletről és napnyugatról, északról és délről, és Isten országában letelepednek."},{"book":"Lukács","chapter":"13","verse":"30","text":"És íme, vannak utolsók, akik elsők lesznek, és vannak elsők, akik utolsók lesznek.“"},{"book":"Lukács","chapter":"13","verse":"31","text":"Ugyanabban az órában néhány farizeus ment hozzá, akik így szóltak: „Eredj el, és távozz innen, mert Heródes meg akar téged ölni.“"},{"book":"Lukács","chapter":"13","verse":"32","text":"Ő ezt mondta nekik: „Menjetek, és mondjátok meg annak a rókának: Íme, ördögöket űzök ki és gyógyítok ma és holnap, és harmadnapra befejezem."},{"book":"Lukács","chapter":"13","verse":"33","text":"De ma, holnap és azután úton kell lennem, mert nem lehet, hogy a próféta Jeruzsálemen kívül vesszen el."},{"book":"Lukács","chapter":"13","verse":"34","text":"„Jeruzsálem! Jeruzsálem, aki megölöd a prófétákat, és megkövezed azokat, akik hozzád küldettek, hányszor akartam egybegyűjteni gyermekeidet, mint a tyúk kiscsirkéit a szárnya alá, de ti nem akartátok!"},{"book":"Lukács","chapter":"13","verse":"35","text":"Íme, elhagyott lesz a házatok. Bizony mondom néktek, hogy nem láttok engem, amíg el nem jön az az idő, amikor ezt mondjátok: »Áldott, aki jön az Úr nevében!«“"}]}