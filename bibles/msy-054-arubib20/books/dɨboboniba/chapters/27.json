{"data":[{"book":"Dɨboboniba","chapter":"27","verse":"1-2","text":"Selofehat a Heferɨn otarim, ezɨ Hefer, a Gileatɨn otarim, ezɨ Gileat, a Makirɨn otarim, ezɨ Makir, a Manasen otarim, ezɨ Manase, a Josepɨn otarim. Dughiar kamɨn, Selofehat an amuimɨn ikiava, guivir 5pla iti. Men ziabar kara: Mala, Noa, Hokla, Milka ko Tirsa. Egha amizir kaba ghua, God bativamin Purirpenimɨn tiar akamɨn boroghɨn otogha, Moses ko ofa gamir gumazim Eleasar koma Israelian gumazir dapaniba ko gumazamiziba bar, men damazimɨn tuivigha kamaghɨn mɨgei,"},{"book":"Dɨboboniba","chapter":"27","verse":"3","text":"“En afeziam, gumazamiziba puvatɨzir danganimɨn areme. A Koran gɨn ghuzir gumazibar tongɨn itir puvatɨ, egha Ikiavɨra Itir Godɨn akam batoghezir puvatɨ. A uabɨ arazir kuram gamigha an areme. An aremezir dughiamɨn, an otariba puvatɨ."},{"book":"Dɨboboniba","chapter":"27","verse":"4","text":"An otaritam ikiai, an an ziamɨn danganim inighai. Ezɨ puvatɨ. Kamaghɨn, manmaghsuva afeziamɨn ziam Israelian tongɨn ikian kogham? E kamaghɨn bar aghua. Kamaghɨn amizɨ, e nɨn azai, e uari, nɨ en afeziamɨn aveghbuabar tongɨn nguazitam e danɨngigh.”"},{"book":"Dɨboboniba","chapter":"27","verse":"5","text":"Ezɨ Moses men azangsɨzim inigha Ikiavɨra Itir God bagha ghu."},{"book":"Dɨboboniba","chapter":"27","verse":"6","text":"Ezɨ Ikiavɨra Itir God kamaghɨn a mɨgei,"},{"book":"Dɨboboniba","chapter":"27","verse":"7","text":"27:7 Dɨboboniba 36:2“Selofehatɨn guiviba guizbangɨra mɨgei. Kamaghɨn amizɨ, nɨ men afeziamɨn adarazir tongɨn nguazitam isɨ me danɨngightɨ, me uari bagh a inigh."},{"book":"Dɨboboniba","chapter":"27","verse":"8","text":"Eghtɨ nɨ kamaghɨn Israelia mɨkɨm, gumazitam otariba puvatɨgh aremeghtɨ, an guiviba an nguazim iniam."},{"book":"Dɨboboniba","chapter":"27","verse":"9","text":"Egh a uaghan guiviba puvatɨghtɨ, an aveghbuaba an nguazim iniam."},{"book":"Dɨboboniba","chapter":"27","verse":"10","text":"A uaghan aveghbuaba puvatɨghtɨ, an afeziamɨn aveghbuaba an nguazim iniam."},{"book":"Dɨboboniba","chapter":"27","verse":"11","text":"An afeziam aveghbuaba puvatɨghtɨ, an afeziamɨn ikɨzir an boroghɨn itiba, an nguazim iniam. Israelia bar moghɨra, arazir kɨ ifongezir kamɨn gɨn mangɨva, bizir kɨ damuasa mɨkemezibar amu. Kɨ Ikiavɨra Itir God, kɨ mɨkemegha gɨfa.”"},{"book":"Dɨboboniba","chapter":"27","verse":"12","text":"Egha Ikiavɨra Itir God kamaghɨn Moses mɨgei, “Nɨ Abarimɨn Mɨghsɨamɨn ghuavanabogh, munagh nguazir kɨ Israelia danɨngasa mɨkemezimɨn gan."},{"book":"Dɨboboniba","chapter":"27","verse":"13","text":"Nɨ nguazimɨn ganighɨva gɨn aremegham, nɨn avebam Aron aremez moghɨn."},{"book":"Dɨboboniba","chapter":"27","verse":"14","text":"Nɨ fo, Israelian gumazamiziba Senɨn gumazamiziba puvatɨzir danganimɨn ikiava, imoba dɨpam bagha akaba na gasima, gua nan Akar Gavgavim batoke, egha men damazimɨn nan ziar ekiar zuruzim men akaghan aghua. Kamaghɨn amizɨ, nɨ munagh aremegham.” Mozir dɨpar kam, an ziam Meriba, a Senɨn gumazamiziba puvatɨzir danganimɨn itir nguibar ekiam Kadesɨn boroghɨn iti."},{"book":"Dɨboboniba","chapter":"27","verse":"15","text":"Ezɨ Moses kamaghɨn Ikiavɨra Itir God mɨgei,"},{"book":"Dɨboboniba","chapter":"27","verse":"16","text":"“Ikiavɨra Itir God, nɨrara nɨ Godɨn gumazamizibar ikɨrɨmɨrimɨn mɨngarim. Kamaghɨn, kɨ nɨn azangsɨsi, nɨ gumazitam amɨseveghtɨ a gumazamizir kabar ganam."},{"book":"Dɨboboniba","chapter":"27","verse":"17","text":"27:17 1 Atriviba 22:17; Esekiel 34:5; Matyu 9:36; Mak 6:34Egh men faragh mangɨ men dabirabimɨn akurvagh, mɨdorozibar aven akar gavgavim me danɨngtɨ, me deravɨra ikiam. Puvatɨghtɨ, me ghuaviba puvatɨzir sipsipbar mɨn ikiam.”"},{"book":"Dɨboboniba","chapter":"27","verse":"18-19","text":"Ezɨ Ikiavɨra Itir God kamaghɨn Moses mɨgei, “Nɨ Nunɨn otarim Josua inigh. A gavgavim ikia nan ingangarim damuan tughatɨ. Nɨ a inigh mangɨtɨ, a ofa gamir gumazim Eleasar ko gumazamizibar damazimɨn tughtɨ, nɨ uan dafarim an dapanim gisɨn datɨghɨva, gumazamizibav kemeghtɨ, a nɨn danganim iniam."},{"book":"Dɨboboniba","chapter":"27","verse":"20","text":"Egh nɨ uan gavgavibar, gavgavitaba a danightɨ, Israelian gumazamiziba bar an akaba baragham."},{"book":"Dɨboboniba","chapter":"27","verse":"21","text":"27:21 Ua Me Ini 28:30; 1 Samuel 14:41; 28:6Eghtɨ Josua ofa gamir gumazim Eleasarɨn akam baraghɨva an gɨn mangɨ, Israelian gumazamiziba ko mangɨgh izegh damuam. Eleasar Ikiavɨra Itir Godɨn ifongiam gɨfofoghsɨ, ofa gamir gumazibar dapanimɨn evarimɨn itir forivtarir inimɨn aven itir dagɨamning damuva, arazir kamɨn a bizir Israelia damuamibagh fogh, Josua ko Israelian gumazamizibav kɨmam.”"},{"book":"Dɨboboniba","chapter":"27","verse":"22","text":"Ezɨ Moses Ikiavɨra Itir God a mɨkemezɨ moghɨn ami. A Josua mɨkemezɨ, a iza ofa gamir gumazim Eleasar ko gumazamizibar damazimɨn tu."},{"book":"Dɨboboniba","chapter":"27","verse":"23","text":"27:23 Godɨn Araziba 31:23Ezɨ Moses uan dafarim isa Josuan dapanim gisɨn atɨgha, gumazamizibav kemegha a gamizɨ, an an danganim ini. Arazir kamɨn, Moses Ikiavɨra Itir God mɨkemezɨ moghɨn bizibagh ami."}]}