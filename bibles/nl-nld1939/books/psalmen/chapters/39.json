{"data":[{"book":"Psalmen","chapter":"39","verse":"1","text":"Voor muziekbegeleiding; voor Jedoetoen: een psalm van David. Ik had wel gezegd: “Goed wil ik op mijn woorden letten, Om niet te zondigen met mijn tong; Mijn mond beteugelen, Als de boze er bij staat.”"},{"book":"Psalmen","chapter":"39","verse":"2","text":"Ik zweeg, bleef sprakeloos en stom, Hoe fel mijn smart ook mocht zijn."},{"book":"Psalmen","chapter":"39","verse":"3","text":"Maar nu kookt mijn hart in mijn boezem over, En als ik er aan denk, laait het vuur in mij op. Nu snik ik het uit:"},{"book":"Psalmen","chapter":"39","verse":"4","text":"Jahweh, laat mij mijn einde maar zien; Ik wil weten, hoeveel tijd mij nog rest, En wanneer het met mij is gedaan!"},{"book":"Psalmen","chapter":"39","verse":"5","text":"Zie, Gij hebt mijn dagen een paar handbreedten lengte gegeven, En de duur van mijn leven is voor U als niets;"},{"book":"Psalmen","chapter":"39","verse":"6","text":"Iedere mens is enkel een zucht, En als een schaduwbeeld wandelt hij rond; Voor niets maakt hij zich druk en verzamelt zich schatten, Zonder te weten, wie ze zal krijgen."},{"book":"Psalmen","chapter":"39","verse":"7","text":"Wat zou ik dan nog verwachten, o Heer! Alleen op U kan ik nog hopen!"},{"book":"Psalmen","chapter":"39","verse":"8","text":"Verlos mij van al mijn zonden, En maak mij niet tot spot voor den dwaas."},{"book":"Psalmen","chapter":"39","verse":"9","text":"Ik zwijg, en doe mijn mond niet open: Want Gij zelf deedt het mij aan."},{"book":"Psalmen","chapter":"39","verse":"10","text":"Ach, neem uw plaag van mij weg, Want ik bezwijk onder de druk van uw hand. Alleen om de zonde te straffen,"},{"book":"Psalmen","chapter":"39","verse":"11","text":"Slaat Gij den mens, Verteert Gij als de motten zijn glorie, En is iedere mens maar een zucht."},{"book":"Psalmen","chapter":"39","verse":"12","text":"Jahweh, hoor mijn gebed en luister naar mijn smeken, Zwijg niet stil bij mijn tranen; Want ik ben toch uw gast, En bij U op bezoek als al mijn vaderen."},{"book":"Psalmen","chapter":"39","verse":"13","text":"Houd op; opdat ik nog vreugde mag hebben, Eer ik heenga, en er niet meer zal zijn!"}]}