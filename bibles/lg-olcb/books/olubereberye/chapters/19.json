{"data":[{"book":"Olubereberye","chapter":"19","verse":"1","text":"Bamalayika ababiri ne batuuka mu Sodomu akawungeezi; Lutti yali atudde mu mulyango gwa Sodomu. Lutti bwe yabalaba n’agolokoka okubasisinkana, n’avuunama,"},{"book":"Olubereberye","chapter":"19","verse":"2","text":"n’agamba nti, “Bakama bange mukyame mu nnyumba y’omuddu wammwe munaabe ku bigere, mbegayiridde n’okusula musule. Munaazuukuka mangu ku makya ne mukwata ekkubo lyammwe.”"},{"book":"Olubereberye","chapter":"19","verse":"3","text":"Naye n’abawaliriza nnyo; awo ne bakyama ne bajja gy’ali ne bayingira mu nnyumba ye, n’abategekera ekijjulo n’emigaati egitali mizimbulukuse ne balya."},{"book":"Olubereberye","chapter":"19","verse":"4","text":"Naye nga tebannaba kugenda kwebaka, abasajja ab’omu kibuga, abasajja ba Sodomu, abakulu n’abato, abantu bonna ne beetooloola ennyumba;"},{"book":"Olubereberye","chapter":"19","verse":"5","text":"ne bayita Lutti nga bagamba nti, “Abasajja abazze gy’oli ekiro kino bali ludda wa? Batufulumize twebake nabo.”"},{"book":"Olubereberye","chapter":"19","verse":"6","text":"Lutti n’afuluma gye bali, n’aggalawo oluggi,"},{"book":"Olubereberye","chapter":"19","verse":"7","text":"n’abagamba nti, “Baganda bange mbasaba temukola kibi kifaanana bwe kityo."},{"book":"Olubereberye","chapter":"19","verse":"8","text":"Laba, nnina bawala bange embeerera babiri, ka mbabafulumize, mubakole kye mwagala; naye temubaako kye mukola basajja bano, bagenyi bange era nze mbalabirira.”"},{"book":"Olubereberye","chapter":"19","verse":"9","text":"Naye ne bamugamba nti, “Tuviire! Omusajja omugwira ono, ate kati y’atulagira eky’okukola! Nedda, tujja kukukolako n’okusinga abagenyi bo.” Awo ne banyigiriza nnyo Lutti, era kaabula kata bamenye n’oluggi."},{"book":"Olubereberye","chapter":"19","verse":"10","text":"Naye abasajja ababiri abaali mu nnyumba ne bagolola emikono gyabwe ne bakwata Lutti ne bamuyingiza mu nnyumba ne baggalawo oluggi."},{"book":"Olubereberye","chapter":"19","verse":"11","text":"Ne baziba amaaso g’abasajja abaali ebweru ku luggi lw’ennyumba, abato n’abakulu, ne bakoowa nga bawammanta oluggi."},{"book":"Olubereberye","chapter":"19","verse":"12","text":"Awo abasajja bali ababiri ne babuuza Lutti nti, “Olina abantu bo abalala wano, batabani bo, oba bakoddomi bo, oba bawala bo, oba omuntu omulala yenna mu kibuga? Bafulumye mu kifo kino;"},{"book":"Olubereberye","chapter":"19","verse":"13","text":"kubanga tuli kumpi okukizikiriza. Kubanga okukaaba olw’abantu baamu eri Mukama kuyitiridde, era atutumye okukizikiriza.”"},{"book":"Olubereberye","chapter":"19","verse":"14","text":"Awo Lutti n’afuluma n’ategeeza bakoddomi be abaali ab’okuwasa bawala be ng’agamba nti, “Musituke, muve mu kifo kino, kubanga Mukama ali kumpi kukizikiriza.” Naye yafaanana ng’abalaata eri bakoddomi be. Lutti n’ab’ennyumba ye ne badduka."},{"book":"Olubereberye","chapter":"19","verse":"15","text":"Naye obudde bwe bwali bunaatera okukya, bamalayika ne balagira Lutti nga bagamba nti, “Golokoka, otwale mukazi wo ne bawala bo ababiri abali wano muleme okuzikirira ng’ekibuga kibonerezebwa.”"},{"book":"Olubereberye","chapter":"19","verse":"16","text":"Naye bwe yali akyekunya, abasajja ne bamukwata omukono, n’emikono gya mukazi we, n’emikono gy’abawala be bombi, Mukama ng’abakwatirwa ekisa, ne babafulumya ne babateeka ebweru w’ekibuga."},{"book":"Olubereberye","chapter":"19","verse":"17","text":"Bwe baabafulumya ne babagamba nti, “Mudduke muwonye obulamu bwammwe, temutunula mabega wadde okuyimirira mu kiwonvu; muddukire ku nsozi, muleme okuzikirizibwa.”"},{"book":"Olubereberye","chapter":"19","verse":"18","text":"Awo Lutti n’abagamba nti, “Nedda bakama bange;"},{"book":"Olubereberye","chapter":"19","verse":"19","text":"Laba, omuddu wammwe alabye ekisa mu maaso gammwe, era mundaze ekisa kingi nga muwonya obulamu bwange; naye siyinza kuddukira ku nsozi akabi tekalwa kunzingiza ne nfa."},{"book":"Olubereberye","chapter":"19","verse":"20","text":"Laba, ekibuga kiri ekitono ekiri okumpi, kirungi okuddukira omwo. Leka nzirukire eyo. Era n’obulamu bwange bujja kuwona!”"},{"book":"Olubereberye","chapter":"19","verse":"21","text":"N’amuddamu nti, “Laba, era nnyongedde okukukwatirwa ekisa, sijja kumalawo kibuga ky’oyogeddeko."},{"book":"Olubereberye","chapter":"19","verse":"22","text":"Yanguwa tolwa, ddukira eyo; kubanga siriiko kye nnaakola nga tonnatuuka eyo.” Erinnya ly’ekibuga kyeryava liba Zowaali."},{"book":"Olubereberye","chapter":"19","verse":"23","text":"Lutti we yatuukira mu Zowaali enjuba yali evuddeyo, Sodomu ne Ggomola ne bizikirizibwa."},{"book":"Olubereberye","chapter":"19","verse":"24","text":"Awo Mukama n’atonnyesa ku Sodomu ne Ggomola omuliro n’obuganga okuva mu ggulu;"},{"book":"Olubereberye","chapter":"19","verse":"25","text":"n’azikiriza ebibuga ebyo, n’ekiwonvu kyonna n’abantu bonna abaali mu bibuga, ne buli kintu ekyalimu."},{"book":"Olubereberye","chapter":"19","verse":"26","text":"Naye mukazi wa Lutti bwe yatunula emabega, n’afuuka empagi ey’omunnyo."},{"book":"Olubereberye","chapter":"19","verse":"27","text":"Awo ku makya ennyo Ibulayimu n’agenda mu kifo mwe yayimiririra mu maaso ga Mukama;"},{"book":"Olubereberye","chapter":"19","verse":"28","text":"n’atunula wansi okwolekera Sodomu ne Ggomola n’okwolekera ekitundu kyonna eky’olusenyi, n’alaba, era laba, ekitundu kyonna nga kijjudde omukka."},{"book":"Olubereberye","chapter":"19","verse":"29","text":"Bwe kityo bwe kyali Katonda bwe yazikiriza ebibuga eby’omu kiwonvu. Katonda n’ajjukira Ibulayimu n’afulumya Lutti ebweru n’amuggya wakati mu kuzikirizibwa, bwe yazikiriza ebibuga Lutti mwe yabeeranga."},{"book":"Olubereberye","chapter":"19","verse":"30","text":"Awo Lutti n’ava mu Zowaali, n’abeera mu nsozi wamu ne bawala be, kubanga yatya okubeera mu Zowaali. Ye ne bawala be ne babeera mu mpuku."},{"book":"Olubereberye","chapter":"19","verse":"31","text":"Olunaku lumu omuwala omukulu n’agamba muto we nti, “Kitaffe akaddiye era tewali na musajja ku nsi ajja kutwagala ng’empisa y’ensi bw’eri."},{"book":"Olubereberye","chapter":"19","verse":"32","text":"Jjangu tunywese kitaffe omwenge, tulyoke twebake naye, tusobole okufuna ezzadde nga liva mu kitaffe.”"},{"book":"Olubereberye","chapter":"19","verse":"33","text":"Ne batamiiza kitaabwe ekiro ekyo, omukulu n’agenda ne yeebaka ne kitaawe, Lutti n’atamanya bwe yeebaka yadde bwe yagolokoka."},{"book":"Olubereberye","chapter":"19","verse":"34","text":"Ku lunaku olwaddirira, omuwala omukulu n’agamba omuto nti, “Laba, ekiro neebase ne kitange; Leka tumunywese omwenge ekiro kino, oyingire gy’ali weebake naye, tulyoke tusobole okukuuma ezzadde mu kitaffe.”"},{"book":"Olubereberye","chapter":"19","verse":"35","text":"Awo ne batamiiza kitaabwe ekiro ekyo, omuwala omuto n’asituka ne yeebaka naye, Lutti n’atamanya bwe yeebase ne bw’agolokose."},{"book":"Olubereberye","chapter":"19","verse":"36","text":"Bwe batyo bawala ba Lutti bombi buli omu n’aba olubuto nga lwa kitaabwe."},{"book":"Olubereberye","chapter":"19","verse":"37","text":"Omuwala omukulu n’azaala omwana wabulenzi n’amutuuma Mowaabu, ye jjajja w’Abamowaabu abaliwo kaakano."},{"book":"Olubereberye","chapter":"19","verse":"38","text":"Omuto naye n’azaala omwana mulenzi n’amutuuma Benami, ye yavaamu Abamoni abaliwo ne kaakano."}]}