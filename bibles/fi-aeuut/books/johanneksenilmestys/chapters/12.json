{"data":[{"book":"Johanneksen ilmestys","chapter":"12","verse":"1","text":"Taivaassa näytettiin valtavia näkyjä, jotka kuvasivat tulevia tapahtumia: näin naisen, joka oli pukeutunut aurinkoon ja laskenut jalkansa kuulle. Kaksitoista tähteä oli kruununa hänen päässään."},{"book":"Johanneksen ilmestys","chapter":"12","verse":"2","text":"Hän oli raskaana ja huusi synnytyskivuissaan."},{"book":"Johanneksen ilmestys","chapter":"12","verse":"3","text":"Äkkiä näkyviin ilmestyi seitsenpäinen punainen lohikäärme, jolla oli kymmenen sarvea ja jokaisessa päässä kruunu."},{"book":"Johanneksen ilmestys","chapter":"12","verse":"4","text":"Se pyyhkäisi pyrstöllään kolmasosan tähdistä maahan. Nainen oli synnyttämäisillään. Lohikäärme seisoi hänen edessään syödäkseen lapsen heti kun se syntyisi."},{"book":"Johanneksen ilmestys","chapter":"12","verse":"5","text":"Nainen sai pojan, jonka oli määrä hallita kaikkia kansoja lujin ottein. Poika temmattiin Jumalan luo, hänen valtaistuimelleen."},{"book":"Johanneksen ilmestys","chapter":"12","verse":"6","text":"Nainen pakeni autiomaahan. Jumala oli valmistanut hänelle sinne turvapaikan kolmeksi ja puoleksi vuodeksi."},{"book":"Johanneksen ilmestys","chapter":"12","verse":"7","text":"Taivaassa syttyi sota. Mikael taisteli enkelijoukkoineen lohikäärmettä ja sen langenneita enkeleitä vastaan."},{"book":"Johanneksen ilmestys","chapter":"12","verse":"8","text":"Lohikäärme hävisi, ja se karkotettiin taivaasta."},{"book":"Johanneksen ilmestys","chapter":"12","verse":"9","text":"Tuo lohikäärme, jota sanotaan myös paholaiseksi tai saatanaksi, pettää koko maailmaa. Nyt se heitettiin joukkoineen maan päälle."},{"book":"Johanneksen ilmestys","chapter":"12","verse":"10","text":"Kuulin taivaassa kovan huudon: »Vihdoinkin se on tapahtunut! Jumalan pelastus ja valtakunta ja voima on nyt täällä. Kristus hallitsee lopultakin! Veljiemme syyttäjä on heitetty taivaasta maahan. Hän syytti heitä Jumalan edessä yötä päivää."},{"book":"Johanneksen ilmestys","chapter":"12","verse":"11","text":"He voittivat hänet Karitsan verellä ja todistuksellaan, sillä he olivat valmiit kuolemaan Jeesuksen tähden."},{"book":"Johanneksen ilmestys","chapter":"12","verse":"12","text":"Riemuitkaa, taivas ja sen asukkaat! Mutta teitä, maan ihmisiä, on sääli, sillä kiusaaja on tullut keskellenne. Hän on suunniltaan raivosta, koska hänen päivänsä ovat luetut!»"},{"book":"Johanneksen ilmestys","chapter":"12","verse":"13","text":"Kun lohikäärme huomasi, että se oli heitetty maan päälle, se yritti saada pojan äidin kiinni."},{"book":"Johanneksen ilmestys","chapter":"12","verse":"14","text":"Mutta naiselle annettiin kuin suuren kotkan siivet, ja hän lensi autiomaahan hänelle ennalta varattuun paikkaan. Siellä hänestä huolehdittiin suojassa lohikäärmeeltä kolme ja puoli vuotta.12:14 Sananmukaisesti: »aika ja ajat ja puoli aikaa»."},{"book":"Johanneksen ilmestys","chapter":"12","verse":"15","text":"Käärmeen suusta lähti naista kohti valtava virta. Se toivoi, että vesi hukuttaisi naisen,"},{"book":"Johanneksen ilmestys","chapter":"12","verse":"16","text":"mutta niin ei käynyt: maa auttoi naista, avasi suunsa ja nieli veden."},{"book":"Johanneksen ilmestys","chapter":"12","verse":"17","text":"Lohikäärme raivostui. Se päätti hyökätä naisen muita lapsia vastaan – kaikkia niitä, jotka pitivät Jumalan käskyt ja tunnustivat kuuluvansa Jeesukselle."},{"book":"Johanneksen ilmestys","chapter":"12","verse":"18","text":"Se jäi väijymään valtameren rantaan."}]}