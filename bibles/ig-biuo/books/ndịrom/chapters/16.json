{"data":[{"book":"Ndị Rom","chapter":"16","verse":"1","text":"Ana m eme ka unu mata nwanna anyị nwanyị, Fibi, onye na-ejere nzukọ ozi na chọọchị dị nʼobodo Senkria."},{"book":"Ndị Rom","chapter":"16","verse":"2","text":"Biko nabatanụ ya nʼime Onyenwe anyị dịka o kwesiri ndị ya. Nyekwaranụ ya aka nʼụzọ niile unu nwere ike, nʼihi na o nyerela mụ na ọtụtụ ndị ọzọ aka."},{"book":"Ndị Rom","chapter":"16","verse":"3","text":"Keleerenụ m Prisila na Akwila ndị mụ na ha na-arụkọ ọrụ Kraịst Jisọs.16:3 Ọrụ 18:18 na 2Tm 4:19"},{"book":"Ndị Rom","chapter":"16","verse":"4","text":"Ndị a atụghị egwu ọnwụ nʼihi ndụ m. Ọ bụghị naanị mụ onwe m na ekele ha, kama nzukọ Kraịst ndị dị na mba ọzọ niile na-ekelekwa ha."},{"book":"Ndị Rom","chapter":"16","verse":"5","text":"Biko kelekwaaranụ m ndị niile na-ezukọ nʼụlọ ha."},{"book":"Ndị Rom","chapter":"16","verse":"6","text":"Keleerenụ m Meri, onye rụsịrị ọrụ ike nʼetiti unu."},{"book":"Ndị Rom","chapter":"16","verse":"7","text":"Ana m ekelekwa Andronaikọs na Juniya, ndị ikwu m, ndị e tinyekọtara mụ na ha nʼụlọ mkpọrọ. Ndị ozi niile na-asọpụrụ ha. Ha bukwa m ụzọ kwere na Kraịst."},{"book":"Ndị Rom","chapter":"16","verse":"8","text":"Kelekwaaranụ m Ampliatọs onye m hụrụ nʼanya nʼime Onyenwe anyị."},{"book":"Ndị Rom","chapter":"16","verse":"9","text":"Keleenụ Ọbanọs, onye anyị na ya na-arụkọ ọrụ Kraịst, na Stakis ezi enyi m."},{"book":"Ndị Rom","chapter":"16","verse":"10","text":"Otu a kwa, keleenụ Apelis onye anwapụtarala nguzosike ya nʼime Kraịst."},{"book":"Ndị Rom","chapter":"16","verse":"11","text":"Keleerenụ m Herodian onye ikwu m."},{"book":"Ndị Rom","chapter":"16","verse":"12","text":"Keleekwanụ Traịfina na Traịfosa ndị a na-arụsị ọrụ Onyenwe anyị ike."},{"book":"Ndị Rom","chapter":"16","verse":"13","text":"Keleere m Rufọs onye Onyenwe anyị nʼonwe ya họpụtara, na nne ya, onye na-emekwara m ka nne.16:13 Mak 15:21"},{"book":"Ndị Rom","chapter":"16","verse":"14","text":"Ana m ekele unu Asinkritọs, Flegọn, Hamis, Patrobas, Hamis na ụmụnna anyị niile ndị ha na ha nọ."},{"book":"Ndị Rom","chapter":"16","verse":"15","text":"Keleerenụ m Filologọs, Juliya, Nerus na nwanne ya nwanyị. Keleekwanụ Olimpas na ndị nsọ niile ha na ha nọ."},{"book":"Ndị Rom","chapter":"16","verse":"16","text":"Werenụ isurita ọnụ dị nsọ, kelerịta onwe unu."},{"book":"Ndị Rom","chapter":"16","verse":"17","text":"Ugbu a, ụmụnna m, ana m arịọ ka unu wezuganụ onwe unu site nʼebe ndị ọrụ ha bụ iweta nkewa, na-etinye ihe mgbochi nʼụzọ unu, na-eme ka okwukwe ndị ọzọ hapụ iguzosi ike nʼihi ozizi ha na-ezi nke megidere ihe ahụ niile e ziri unu."},{"book":"Ndị Rom","chapter":"16","verse":"18","text":"Ndị dị otu a abụghị ndị ozi nke Onyenwe anyị Jisọs Kraịst. Ha na-arụ naanị nʼihi akpa ha. Ha maara otu e si eji ire ụtọ edufu ndị obi ha na-esighị ike."},{"book":"Ndị Rom","chapter":"16","verse":"19","text":"Mmadụ niile anụla maka nrube isi unu na-erubere oziọma ahụ. Ana m aṅụrị ọṅụ nʼihi unu. Achọrọ m ka unu bụrụ ndị maara ihe banyere ezi ihe, ka unu bụrụ ndị na-amaghị ihe nʼihe banyere ihe ọjọọ."},{"book":"Ndị Rom","chapter":"16","verse":"20","text":"Mgbe na-adịghị anya, Chineke nke udo ga-azọpịa ekwensu nʼokpuru ụkwụ unu."},{"book":"Ndị Rom","chapter":"16","verse":"21","text":"Timoti onye so m na-arụkọ ọrụ, na Lusiọs, na Jesin na Sosipata, ndị ikwu m na-ekele unu.16:21 Ọrụ 13:1 na 16:1 nakwa Ọrụ 17:15"},{"book":"Ndị Rom","chapter":"16","verse":"22","text":"Mụ onwe m bụ Tatiọs, onye dere akwụkwọ a, na-ekelekwa unu nʼaha Onyenwe anyị."},{"book":"Ndị Rom","chapter":"16","verse":"23","text":"Gaiọs, onye na-ele mụ na nzukọ niile ọbịa nʼebe a, na-ekelekwa unu. Otu a kwa, ndị niile na-ezukọ nʼụlọ ya na-ekelekwa unu."},{"book":"Ndị Rom","chapter":"16","verse":"24","text":"Ka amara Onyenwe anyị Jisọs Kraịst dịnyeere unu niile. Amen.16:24 Ụfọdụ akwụkwọ na-edebanye nʼamaokwu a Ka amara Onyenwe anyị Jisọs Kraịst dịnyeere unu niile. Amen."},{"book":"Ndị Rom","chapter":"16","verse":"25","text":"Ana m enyefe unu nʼaka onye ahụ pụrụ ime ka unu guzosie ike site nʼoziọma m kwusaara unu, nakwa nkwupụta nke Jisọs Kraịst, dịka mkpughe nke ihe omimi ahụ e zoro ezo kemgbe ọtụtụ ọgbọ ndị gara aga siri dị."},{"book":"Ndị Rom","chapter":"16","verse":"26","text":"Ma ugbu a, e kpugheela ya, mee ka ọ pụta ìhè site nʼihe ndị amụma dere nʼakwụkwọ nsọ, ka ndị mba ọzọ niile maara ya dịka ihe Chineke ebighị ebi nyere nʼiwu ya si dị, ka ha mụta irube isi nke na-esite nʼokwukwe."},{"book":"Ndị Rom","chapter":"16","verse":"27","text":"Ka otuto na nsọpụrụ dịrị Chineke, onye naanị ya bụ onye amamihe, ruo mgbe ebighị ebi, site na Jisọs Kraịst. Amen."}]}