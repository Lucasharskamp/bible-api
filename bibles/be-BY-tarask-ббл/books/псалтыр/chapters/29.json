{"data":[{"book":"ПСАЛТЫР","chapter":"29","verse":"1","text":"Псальма Давідава пры абнаўленьні дома."},{"book":"ПСАЛТЫР","chapter":"29","verse":"2","text":"Услаўлю Цябе, Госпадзе, што Ты падняў мяне і ня даў маім ворагам перамагчы мяне."},{"book":"ПСАЛТЫР","chapter":"29","verse":"3","text":"Госпадзе Божа мой! я паклікаў Цябе, і Ты мяне вылечыў."},{"book":"ПСАЛТЫР","chapter":"29","verse":"4","text":"Госпадзе! Ты вывеў зь пекла душу маю і ажывіў мяне, каб я ня сышоў у магілу."},{"book":"ПСАЛТЫР","chapter":"29","verse":"5","text":"Сьпявайце Госпаду, сьвятыя Ягоныя, слаўце памяць сьвятыні Ягонай,"},{"book":"ПСАЛТЫР","chapter":"29","verse":"6","text":"бо на хвіліну гнеў Ягоны, на ўсё жыцьцё ўпадабаньне Ягонае: увечары пачынаецца плач, а на раніцу - радасьць."},{"book":"ПСАЛТЫР","chapter":"29","verse":"7","text":"І я казаў у дабрадзействе маім: «не пахіснуся вавек»."},{"book":"ПСАЛТЫР","chapter":"29","verse":"8","text":"Па ўпадабаньні Тваім, Госпадзе, Ты ўмацаваў гару маю; але Ты схаваў аблічча Тваё, і я сумеўся:"},{"book":"ПСАЛТЫР","chapter":"29","verse":"9","text":"Тады Цябе, Госпадзе, я клікаў, і Госпада майго я маліў:"},{"book":"ПСАЛТЫР","chapter":"29","verse":"10","text":"«якая карысьць у крыві маёй, калі я сыду ў магілу? ці ж будзе тло маё Цябе славіць? ці будзе ўзьвяшчаць Тваю праўду?"},{"book":"ПСАЛТЫР","chapter":"29","verse":"11","text":"пачуй, Госпадзе, і памілуй мяне, Госпадзе! будзь мне памочнікам»."},{"book":"ПСАЛТЫР","chapter":"29","verse":"12","text":"І Ты скаргі мае абярнуў у радасьць, вярэту маю зьняў зь мяне і аперазаў мяне весялосьцю,"},{"book":"ПСАЛТЫР","chapter":"29","verse":"13","text":"хай славіць Цябе душа мая і хай не змаўкае. Госпадзе Божа мой! буду славіць Цябе вечна."}]}