{"data":[{"book":"ΠΑΡΟΙΜΙΑΙ","chapter":"18","verse":"1","text":"Προφάσεις ζητεῖ ἀνὴρ βουλόμενος χωρίζεσθαι ἀπὸ φίλων, ἐν παντὶ δὲ καιρῷ ἐπονείδιστος ἔσται."},{"book":"ΠΑΡΟΙΜΙΑΙ","chapter":"18","verse":"2","text":"Οὐ χρείαν ἔχει σοφίας ἐνδεὴς φρενῶν, μᾶλλον γᾶρ ἄγεται ἀφροσύνῃ."},{"book":"ΠΑΡΟΙΜΙΑΙ","chapter":"18","verse":"3","text":"Ὅταν ἔλθῃ ἀσεβὴς εἰς βάθος κακῶν, καταφρονεῖ, ἐπέρχεται δὲ αὐτῷ ἀτιμία καὶ ὄνειδος."},{"book":"ΠΑΡΟΙΜΙΑΙ","chapter":"18","verse":"4","text":"Ὕδωρ βαθὺ λόγος ἐν καρδίᾳ ἀνδρὸς, ποταμὸς δὲ ἀναπηδύει καὶ πηγὴ ζωῆς."},{"book":"ΠΑΡΟΙΜΙΑΙ","chapter":"18","verse":"5","text":"Θαυμάσαι πρόσωπον ἀσεβοῦς οὐ καλὸν, οὐδὲ ὅσιον ἐκκλίνειν τὸ δίκαιον ἐν κρίσει."},{"book":"ΠΑΡΟΙΜΙΑΙ","chapter":"18","verse":"6","text":"Χείλη ἄφρονος ἄγουσιν αὐτὸν εἰς κακὰ, τὸ δὲ στόμα αὐτοῦ τὸ θρασὺ θάνατον ἐπικαλεῖται."},{"book":"ΠΑΡΟΙΜΙΑΙ","chapter":"18","verse":"7","text":"Στόμα ἄφρονος συντριβὴ αὐτῷ, τὰ δὲ χείλη αὐτοῦ παγὶς τῇ ψυχῇ αὐτοῦ."},{"book":"ΠΑΡΟΙΜΙΑΙ","chapter":"18","verse":"8","text":"Ὀκνηροὺς καταβάλλει φόβος, ψυχαὶ δὲ ἀνδρογύνων πεινάσουσιν."},{"book":"ΠΑΡΟΙΜΙΑΙ","chapter":"18","verse":"9","text":"Ὁ μὴ ἰώμενος αὐτὸν ἐν τοῖς ἔργοις αὐτοῦ, ἀδελφός ἐστι τοῦ λυμαινομένου ἑαυτόν."},{"book":"ΠΑΡΟΙΜΙΑΙ","chapter":"18","verse":"10","text":"Ἐκ μεγαλωσύνης ἰσχύος ὄνομα Κυρίου, αὐτῷ δὲ προσδραμόντες δίκαιοι ὑψοῦνται."},{"book":"ΠΑΡΟΙΜΙΑΙ","chapter":"18","verse":"11","text":"Ὕπαρξις πλουσίου ἀνδρὸς πόλις ὀχυρὰ, ἡ δὲ δόξα αὐτῆς μέγα ἐπισκιάζει."},{"book":"ΠΑΡΟΙΜΙΑΙ","chapter":"18","verse":"12","text":"Πρὸ συντριβῆς ὑψοῦται καρδία ἀνδρὸς, καὶ πρὸ δόξης ταπεινοῦνται."},{"book":"ΠΑΡΟΙΜΙΑΙ","chapter":"18","verse":"13","text":"Ὃς ἀποκρίνεται λόγον πρὶν ἀκοῦσαι, ἀφροσύνη αὐτῷ ἐστι καὶ ὄνειδος."},{"book":"ΠΑΡΟΙΜΙΑΙ","chapter":"18","verse":"14","text":"Θυμὸν ἀνδρὸς πρᾳΰνει θεράπων φρόνιμος, ὀλιγόψυχον δὲ ἄνδρα τίς ὑποίσει;"},{"book":"ΠΑΡΟΙΜΙΑΙ","chapter":"18","verse":"15","text":"Καρδία φρονίμου κτᾶται αἴσθησιν, ὦτα δὲ σοφῶν ζητεῖ ἔννοιαν."},{"book":"ΠΑΡΟΙΜΙΑΙ","chapter":"18","verse":"16","text":"Δόμα ἀνθρώπου ἐμπλατύνει αὐτὸν, καὶ παρὰ δυνάσταις καθιζάνει αὐτόν."},{"book":"ΠΑΡΟΙΜΙΑΙ","chapter":"18","verse":"17","text":"Δίκαιος ἑαυτοῦ κατήγορος ἐν πρωτολογίᾳ, ὡς δʼ ἂν ἐπιβάλῃ ὁ ἀντίδικος ἐλέγχεται."},{"book":"ΠΑΡΟΙΜΙΑΙ","chapter":"18","verse":"18","text":"Ἀντιλογίας παύει σιγηρὸς, ἐν δὲ δυναστείαις ὁρίζει."},{"book":"ΠΑΡΟΙΜΙΑΙ","chapter":"18","verse":"19","text":"Ἀδελφὸς ὑπὸ ἀδελφοῦ βοηθούμενος, ὡς πόλις ὀχυρὰ καὶ ὑψηλὴ, ἰσχύει δὲ ὥσπερ τεθεμελιωμένον βασίλειον."},{"book":"ΠΑΡΟΙΜΙΑΙ","chapter":"18","verse":"20","text":"Ἀπὸ καρπῶν στόματος ἀνὴρ πίμπλησι κοιλίαν αὐτοῦ, ἀπὸ δὲ καρπῶν χειλέων αὐτοῦ ἐμπλησθήσεται."},{"book":"ΠΑΡΟΙΜΙΑΙ","chapter":"18","verse":"21","text":"Θάνατος καὶ ζωὴ ἐν χειρὶ γλώσσης, οἱ δὲ κρατοῦντες αὐτῆς ἔδονται τοὺς καρποὺς αὐτῆς."},{"book":"ΠΑΡΟΙΜΙΑΙ","chapter":"18","verse":"22","text":"Ὃς εὗρε γυναῖκα ἀγαθὴν, εὗρε χάριτας, ἔλαβε δὲ παρὰ Θεοῦ ἱλαρότητα·"},{"book":"ΠΑΡΟΙΜΙΑΙ","chapter":"18","verse":"22a","text":"ὃς ἐκβάλλει γυναῖκα ἀγαθὴν, ἐκβάλλει τὰ ἀγαθὰ, ὁ δὲ κατέχων μοιχαλίδα, ἄφρων καὶ ἀσεβής."}]}