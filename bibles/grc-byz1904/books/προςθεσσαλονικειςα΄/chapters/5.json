{"data":[{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"1","text":"Περὶ δὲ τῶν χρόνων καὶ τῶν καιρῶν, ἀδελφοί, οὐ χρείαν ἔχετε ὑμῖν γράφεσθαι·"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"2","text":"αὐτοὶ γὰρ ἀκριβῶς οἴδατε ὅτι ἡ ἡμέρα Κυρίου ὡς κλέπτης ἐν νυκτὶ οὕτως ἔρχεται."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"3","text":"ὅταν γὰρ λέγωσιν, εἰρήνη καὶ ἀσφάλεια, τότε αἰφνίδιος αὐτοῖς ἐφίσταται ὄλεθρος, ὥσπερ ἡ ὠδὶν τῇ ἐν γαστρὶ ἐχούσῃ, καὶ οὐ μὴ ἐκφύγωσιν."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"4","text":"ὑμεῖς δέ, ἀδελφοί, οὐκ ἐστὲ ἐν σκότει, ἵνα ἡ ἡμέρα ὑμᾶς ὡς κλέπτης καταλάβῃ·"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"5","text":"πάντες ὑμεῖς υἱοὶ φωτός ἐστε καὶ υἱοὶ ἡμέρας. οὐκ ἐσμὲν νυκτὸς οὐδὲ σκότους."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"6","text":"Ἄρα οὖν μὴ καθεύδωμεν ὡς καὶ οἱ λοιποί, ἀλλὰ γρηγορῶμεν καὶ νήφωμεν."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"7","text":"οἱ γὰρ καθεύδοντες νυκτὸς καθεύδουσι, καὶ οἱ μεθυσκόμενοι νυκτὸς μεθύουσιν·"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"8","text":"ὑμεῖς δὲ ἡμέρας ὄντες νήφωμεν, ἐνδυσάμενοι θώρακα πίστεως καὶ ἀγάπης καὶ περικεφαλαίαν ἐλπίδα σωτηρίας·"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"9","text":"ὅτι οὐκ ἔθετο ἡμᾶς ὁ Θεὸς εἰς ὀργήν, ἀλλ᾽ εἰς περιποίησιν σωτηρίας διὰ τοῦ Κυρίου ἡμῶν Ἰησοῦ Χριστοῦ,"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"10","text":"τοῦ ἀποθανόντος ὑπὲρ ἡμῶν, ἵνα εἴτε γρηγορῶμεν εἴτε καθεύδωμεν ἅμα σὺν αὐτῷ ζήσωμεν."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"11","text":"Διὸ παρακαλεῖτε ἀλλήλους καὶ οἰκοδομεῖτε εἷς τὸν ἕνα, καθὼς καὶ ποιεῖτε."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"12","text":"Ἐρωτῶμεν δὲ ὑμᾶς, ἀδελφοί, εἰδέναι τοὺς κοπιῶντας ἐν ὑμῖν καὶ προϊσταμένους ὑμῶν ἐν Κυρίῳ καὶ νουθετοῦντας ὑμᾶς,"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"13","text":"καὶ ἡγεῖσθαι αὐτοὺς ὑπερεκπερισσοῦ ἐν ἀγάπῃ διὰ τὸ ἔργον αὐτῶν. εἰρηνεύετε ἐν ἑαυτοῖς."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"14","text":"Παρακαλοῦμεν δὲ ὑμᾶς, ἀδελφοί, νουθετεῖτε τοὺς ἀτάκτους, παραμυθεῖσθε τοὺς ὀλιγοψύχους, ἀντέχεσθε τῶν ἀσθενῶν, μακροθυμεῖτε πρὸς πάντας."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"15","text":"ὁρᾶτε μή τις κακὸν ἀντὶ κακοῦ τινι ἀποδῷ, ἀλλὰ πάντοτε τὸ ἀγαθὸν διώκετε καὶ εἰς ἀλλήλους καὶ εἰς πάντας."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"16","text":"Πάντοτε χαίρετε,"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"17","text":"ἀδιαλείπτως προσεύχεσθε,"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"18","text":"ἐν παντὶ εὐχαριστεῖτε· τοῦτο γὰρ θέλημα Θεοῦ ἐν Χριστῷ Ἰησοῦ εἰς ὑμᾶς."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"19","text":"τὸ Πνεῦμα μὴ σβέννυτε,"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"20","text":"προφητείας μὴ ἐξουθενεῖτε."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"21","text":"πάντα [δὲ] δοκιμάζετε, τὸ καλὸν κατέχετε·"},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"22","text":"ἀπὸ παντὸς εἴδους πονηροῦ ἀπέχεσθε."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"23","text":"Αὐτὸς δὲ ὁ Θεὸς τῆς εἰρήνης ἁγιάσαι ὑμᾶς ὁλοτελεῖς, καὶ ὁλόκληρον ὑμῶν τὸ πνεῦμα καὶ ἡ ψυχὴ καὶ τὸ σῶμα ἀμέμπτως ἐν τῇ παρουσίᾳ τοῦ Κυρίου ἡμῶν Ἰησοῦ Χριστοῦ τηρηθείη."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"24","text":"πιστὸς ὁ καλῶν ὑμᾶς, ὃς καὶ ποιήσει."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"25","text":"Ἀδελφοί, προσεύχεσθε περὶ ἡμῶν."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"26","text":"Ἀσπάσασθε τοὺς ἀδελφοὺς πάντας ἐν φιλήματι ἁγίῳ."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"27","text":"Ὁρκίζω ὑμᾶς τὸν Κύριον ἀναγνωσθῆναι τὴν ἐπιστολὴν πᾶσι τοῖς ἁγίοις ἀδελφοῖς."},{"book":"ΠΡΟΣ ΘΕΣΣΑΛΟΝΙΚΕΙΣ Α΄","chapter":"5","verse":"28","text":"Ἡ χάρις τοῦ Κυρίου ἡμῶν Ἰησοῦ Χριστοῦ μεθ᾽ ὑμῶν· ἀμήν."}]}