{"data":[{"book":"yākūbaḥ","chapter":"3","verse":"1","text":"hē mama bhrātaraḥ, śikṣakairasmābhi rgurutaradaṇḍō lapsyata iti jñātvā yūyam anēkē śikṣakā mā bhavata|"},{"book":"yākūbaḥ","chapter":"3","verse":"2","text":"yataḥ sarvvē vayaṁ bahuviṣayēṣu skhalāmaḥ, yaḥ kaścid vākyē na skhalati sa siddhapuruṣaḥ kr̥tsnaṁ vaśīkarttuṁ samarthaścāsti|"},{"book":"yākūbaḥ","chapter":"3","verse":"3","text":"paśyata vayam aśvān vaśīkarttuṁ tēṣāṁ vaktrēṣu khalīnān nidhāya tēṣāṁ kr̥tsnaṁ śarīram anuvarttayāmaḥ|"},{"book":"yākūbaḥ","chapter":"3","verse":"4","text":"paśyata yē pōtā atīva br̥hadākārāḥ pracaṇḍavātaiśca cālitāstē'pi karṇadhārasya manō'bhimatād atikṣudrēṇa karṇēna vāñchitaṁ sthānaṁ pratyanuvarttantē|"},{"book":"yākūbaḥ","chapter":"3","verse":"5","text":"tadvad rasanāpi kṣudratarāṅgaṁ santī darpavākyāni bhāṣatē| paśya kīdr̥ṅmahāraṇyaṁ dahyatē 'lpēna vahninā|"},{"book":"yākūbaḥ","chapter":"3","verse":"6","text":"rasanāpi bhavēd vahniradharmmarūpapiṣṭapē| asmadaṅgēṣu rasanā tādr̥śaṁ santiṣṭhati sā kr̥tsnaṁ dēhaṁ kalaṅkayati sr̥ṣṭirathasya cakraṁ prajvalayati narakānalēna jvalati ca|"},{"book":"yākūbaḥ","chapter":"3","verse":"7","text":"paśupakṣyurōgajalacarāṇāṁ sarvvēṣāṁ svabhāvō damayituṁ śakyatē mānuṣikasvabhāvēna damayāñcakrē ca|"},{"book":"yākūbaḥ","chapter":"3","verse":"8","text":"kintu mānavānāṁ kēnāpi jihvā damayituṁ na śakyatē sā na nivāryyam aniṣṭaṁ halāhalaviṣēṇa pūrṇā ca|"},{"book":"yākūbaḥ","chapter":"3","verse":"9","text":"tayā vayaṁ pitaram īśvaraṁ dhanyaṁ vadāmaḥ, tayā cēśvarasya sādr̥śyē sr̥ṣṭān mānavān śapāmaḥ|"},{"book":"yākūbaḥ","chapter":"3","verse":"10","text":"ēkasmād vadanād dhanyavādaśāpau nirgacchataḥ| hē mama bhrātaraḥ, ētādr̥śaṁ na karttavyaṁ|"},{"book":"yākūbaḥ","chapter":"3","verse":"11","text":"prasravaṇaḥ kim ēkasmāt chidrāt miṣṭaṁ tiktañca tōyaṁ nirgamayati?"},{"book":"yākūbaḥ","chapter":"3","verse":"12","text":"hē mama bhrātaraḥ, uḍumbarataruḥ kiṁ jitaphalāni drākṣālatā vā kim uḍumbaraphalāni phalituṁ śaknōti? tadvad ēkaḥ prasravaṇō lavaṇamiṣṭē tōyē nirgamayituṁ na śaknōti|"},{"book":"yākūbaḥ","chapter":"3","verse":"13","text":"yuṣmākaṁ madhyē jñānī subōdhaśca ka āstē? tasya karmmāṇi jñānamūlakamr̥dutāyuktānīti sadācārāt sa pramāṇayatu|"},{"book":"yākūbaḥ","chapter":"3","verse":"14","text":"kintu yuṣmadantaḥkaraṇamadhyē yadi tiktērṣyā vivādēcchā ca vidyatē tarhi satyamatasya viruddhaṁ na ślāghadhvaṁ nacānr̥taṁ kathayata|"},{"book":"yākūbaḥ","chapter":"3","verse":"15","text":"tādr̥śaṁ jñānam ūrddhvād āgataṁ nahi kintu pārthivaṁ śarīri bhautikañca|"},{"book":"yākūbaḥ","chapter":"3","verse":"16","text":"yatō hētōrīrṣyā vivādēcchā ca yatra vēdyētē tatraiva kalahaḥ sarvvaṁ duṣkr̥tañca vidyatē|"},{"book":"yākūbaḥ","chapter":"3","verse":"17","text":"kintūrddhvād āgataṁ yat jñānaṁ tat prathamaṁ śuci tataḥ paraṁ śāntaṁ kṣāntam āśusandhēyaṁ dayādisatphalaiḥ paripūrṇam asandigdhaṁ niṣkapaṭañca bhavati|"},{"book":"yākūbaḥ","chapter":"3","verse":"18","text":"śāntyācāribhiḥ śāntyā dharmmaphalaṁ rōpyatē|"}]}