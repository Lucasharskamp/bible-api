{"data":[{"book":"Mateo","chapter":"4","verse":"1","text":"Te kꞌu riꞌ ri Tyoxalaj Uxlabꞌixel xukꞌam bꞌik ri Jesús pa ri ulew ri katzꞌinowik rech kataqchiꞌxik pa mak rumal ri Itzel."},{"book":"Mateo","chapter":"4","verse":"2","text":"Ri Jesús are xtoꞌtaj chubꞌanik kawinaq aqꞌabꞌ xuqujeꞌ kawinaq qꞌij re qꞌipoj waꞌim, xunaꞌ numik."},{"book":"Mateo","chapter":"4","verse":"3","text":"Xpe kꞌu ri Itzel xqet rukꞌ, xubꞌij che: We qas at uKꞌojol ri Dios, chabꞌij chike we abꞌaj riꞌ kuꞌx kaxlan wa."},{"book":"Mateo","chapter":"4","verse":"4","text":"Ri Jesús xubꞌij che: Ri tzꞌibꞌatalik kubꞌij: Man xaq xwi ta ri kaxlan wa kakꞌasbꞌan ri achi, xane are ri utzij Dios kayoꞌw kꞌaslemal.4:4 Deuteronomio 8:3."},{"book":"Mateo","chapter":"4","verse":"5","text":"Kꞌa te riꞌ ri Itzel xukꞌam bꞌik ri Jesús pa ri tinimit Jerusalén, xutakꞌabꞌa kꞌa puꞌwiꞌ ri unimal ri Templo, xubꞌij che:"},{"book":"Mateo","chapter":"4","verse":"6","text":"We qas at uKꞌojol ri Dios, chakꞌyaqa bꞌik awibꞌ ikim. Rumal cher ri tzꞌibꞌatalik kubꞌij: Kuꞌtaq ri rangelibꞌ katkitelej pa kiqꞌabꞌ, rech man katopij ta awaqan rukꞌ abꞌaj. 4:6 Salmos 91:11-12."},{"book":"Mateo","chapter":"4","verse":"7","text":"Ri Jesús xubꞌij che: Tzꞌibꞌatal xuqujeꞌ: Man kakoj ta kꞌaꞌmabꞌal pa ubꞌe ri awajaw ri aDios. 4:7 Deuteronomio 6:16."},{"book":"Mateo","chapter":"4","verse":"8","text":"Junmul chik ri Itzel xukꞌam bꞌik ri Jesús puꞌwiꞌ jun nimalaj juyubꞌ, kꞌa te riꞌ xukꞌut choch ronojel ri ajawarem rech ri uwachulew xuqujeꞌ ri ujeꞌlal."},{"book":"Mateo","chapter":"4","verse":"9","text":"Kꞌa te riꞌ xubꞌij che: Ronojel we riꞌ kinya chawe we katxukiꞌ chinuwach kinaqꞌijilaꞌj."},{"book":"Mateo","chapter":"4","verse":"10","text":"Ri Jesús xubꞌij che: Jat Itzel, ri tzꞌibꞌatalik kubꞌij: Chaqꞌijilaꞌj ri Ajawxel ri aDios, xuqujeꞌ xaq xwi areꞌ chapatanij.4:10 Deuteronomio 6:13."},{"book":"Mateo","chapter":"4","verse":"11","text":"Xel kꞌu bꞌik ri Itzel rukꞌ ri Jesús, kꞌa te riꞌ xepe kꞌu jujun angelibꞌ chupatanixik."},{"book":"Mateo","chapter":"4","verse":"12","text":"Ri Jesús are xutabꞌej re chi ri Juan xkoj pa cheꞌ, xtzalij pa Galilea."},{"book":"Mateo","chapter":"4","verse":"13","text":"Xel bꞌik pa Nazaret, xeꞌkꞌol pa ri tinimit Capernaúm, ri kꞌo chuxukut ri cho ri kꞌo pa Zabulón xuqujeꞌ Neftalí."},{"book":"Mateo","chapter":"4","verse":"14","text":"Rech kakꞌulmataj ri xubꞌij loq ri qꞌalajisal utzij ri Dios Isaías, are xubꞌij:"},{"book":"Mateo","chapter":"4","verse":"15","text":"Zabulón, Neftalí, 4:15 Ri Zabulón xuqujeꞌ ri Neftalí e kebꞌ tinimit ri e kꞌo chuchiꞌ ri cho Galilea. Are waꞌ ri tinimit ri xetukix kumal ri e taqanelabꞌ ri keꞌl pa uxukut kaj, rumal waꞌ kabꞌix chike chi kaminaq ri kanimaꞌ."},{"book":"Mateo","chapter":"4","verse":"16","text":"Ri winaq ri e kꞌo kanoq pa ri qꞌequꞌmal xkil jun nimalaj tunal."},{"book":"Mateo","chapter":"4","verse":"17","text":"Che ri qꞌij riꞌ, ri Jesús xuchapleꞌj utzijoxik ri utzij ri Dios, xubꞌij: Chikꞌexa ikꞌuꞌx, rumal xqet loq ri ajawarem rech ri kaj."},{"book":"Mateo","chapter":"4","verse":"18","text":"Are tajin kabꞌin ri Jesús chuxukut ri plo ri kꞌo pa Galilea, xeꞌril kebꞌ alaxik, tajin kakikꞌyaq ri kꞌat pa ri cho, rumal e chapal taq kar, ri jun are Simón ri kabꞌix Pedro che, ri jun chik are Andrés."},{"book":"Mateo","chapter":"4","verse":"19","text":"Ri Jesús xubꞌij chike: Chixanloq, chinitereneꞌj. Kinbꞌan na chiꞌwe chi kiꞌkꞌam la achyabꞌ wukꞌ."},{"book":"Mateo","chapter":"4","verse":"20","text":"Aninaq xkiya kan ri kikꞌat, xkitereneꞌj ri Jesús."},{"book":"Mateo","chapter":"4","verse":"21","text":"Are e bꞌininaq chi apanoq jubꞌiqꞌ, xeꞌril chi kebꞌ alaxik. Ri Jacobo rachiꞌl ri Juan e ralkꞌwaꞌl ri Zebedeo e kꞌo pa jun jukubꞌ bꞌinibꞌal puꞌwiꞌ ri jaꞌ, tajin kakitꞌis ri kikꞌat, xuꞌsikꞌij apanoq."},{"book":"Mateo","chapter":"4","verse":"22","text":"Xkiya kꞌu kan ri kijukubꞌ xuqujeꞌ xkiya kan ri kitat, xkitereneꞌj ri Jesús."},{"book":"Mateo","chapter":"4","verse":"23","text":"Ri Jesús xbꞌinilobꞌ pa ronojel Galilea, xuya taq kꞌutuꞌn pa taq ri Sinagoga, xutzijoj ri utz laj tzij rech ri ajawarem, xuqujeꞌ xuꞌkunaj ronojel uwach yabꞌilal xuqujeꞌ kꞌaxal ri kꞌo winaq."},{"book":"Mateo","chapter":"4","verse":"24","text":"Xtukin utzijoxik ri xubꞌano pa ronojel ri tinimit Siria. Ri winaq xeꞌkikꞌam bꞌik rukꞌ, konojel ri yawabꞌibꞌ xuqujeꞌ ri sibꞌalaj kꞌo nimaq taq qꞌoxom chike, ri okinaq itzel taq uxlabꞌal chike, ri kꞌo yabꞌil chike ri kuꞌtontiꞌrisaj, xuqujeꞌ ri kaminaq kityoꞌjal, ri Jesús xuꞌkunaj konojel."},{"book":"Mateo","chapter":"4","verse":"25","text":"Sibꞌalaj kꞌi winaq aꞌj Galilea, aꞌj Decápolis,4:25 Decápolis kel kubꞌij E laluj tinimit. aꞌj Jerusalén, aꞌj Judea xuqujeꞌ aꞌj pa taq ri tinimit ri kꞌo apanoq cho ri Jordán xkitereneꞌj ri Jesús."}]}