{"data":[{"book":"Pakhonchatpa","chapter":"17","verse":"1","text":"Paul amadi Silas-na Amphipolis amadi Apollonia phaoduna chatlaga Thessalonica-da lakle, mapham aduda synagogue ama leirammi."},{"book":"Pakhonchatpa","chapter":"17","verse":"2","text":"Mahakki hounabi matung inna Paul-na synagogue aduda chatlammi. Potthaba numit ahumlak mapham aduda mahakna mising aduga Mapugi puyadagi neinaduna"},{"book":"Pakhonchatpa","chapter":"17","verse":"3","text":"Christtadi awaba khangba tai amadi sibadagi hinggatpa tai haiba adu sandokna taktuna utlammi. Mahakna hairak-i, “Eina nakhoida sandokliba Jisu asi Christta aduni.”"},{"book":"Pakhonchatpa","chapter":"17","verse":"4","text":"Jihudisinggi maraktagi khara aduga Tengban Mapubu kina chatchaba Greek-ki mi mayam amaga athoiba nupi mayam amagana thajaduna Paul amadi Silas-ka pulle."},{"book":"Pakhonchatpa","chapter":"17","verse":"5","text":"Adubu Jihudising kharana kalakpadagi phattaba mi khara lambidagi khomjillaga kangbu ama semduna sahar adu irang houhalle. Aduga makhoina Paul amadi Silas-pu miyam mamangda puthoknaba Jason kouba nupa asigi yumda makhoina thomjinlammi."},{"book":"Pakhonchatpa","chapter":"17","verse":"6","text":"Adubu makhoina makhoibu phangdrabada, makhoina Jason amadi thajaba mioi khara chingduna sahar adugi angambasinggi mamangda puraklaga laorak-i, “Taibangpanbu mathak makha olhalliba mising asi mapham asidasu lakle,"},{"book":"Pakhonchatpa","chapter":"17","verse":"7","text":"aduga Jason-na makhoibu mahakki yumda taramna oktuna thamle. Jisu kouba atoppa ningthou ama lei haiduna makhoi pumnamakna Caesar-gi wayel yathangsing thugaire.”"},{"book":"Pakhonchatpa","chapter":"17","verse":"8","text":"Waheising asi tabada miyam amadi sahar adugi angambasing adu irang houhalle."},{"book":"Pakhonchatpa","chapter":"17","verse":"9","text":"Adudagi angambasing aduna Jason amasung ateising adu jamin pihallaga thadoklammi."},{"book":"Pakhonchatpa","chapter":"17","verse":"10","text":"Ahing hek oibaga thajabasingna Paul amadi Silas-pu Berea-da tharammi. Makhoina mapham aduda thungbaga synagogue-ta chatlammi."},{"book":"Pakhonchatpa","chapter":"17","verse":"11","text":"Thessalonica-da leiba misingdagidi mapham aduda leiba misingna henna wakhal chao-i. Makhoina pao adu yamna khourangna tai aduga Paul-na hairiba adu chumbra haibadu numit khudinggi Mapugi puya neinaduna kupna thijillammi."},{"book":"Pakhonchatpa","chapter":"17","verse":"12","text":"Greek-ki masak naiba nupi kaya ama amadi Greek-ki nupa kaya amasu yaona makhoi mayam amana thajarammi."},{"book":"Pakhonchatpa","chapter":"17","verse":"13","text":"Adubu Paul-na Berea-dasu Tengban Mapugi wa sandokle haiba Thessalonica-da leiba Jihudisingna tabada makhoina mapham aduda laktuna miyambu thoujinduna irang houhallammi."},{"book":"Pakhonchatpa","chapter":"17","verse":"14","text":"Thajabasing aduna Paul-bu khudakta Ipak mapan tanna thakhre adubu Silas amadi Timothy-di Berea-da leihourammi."},{"book":"Pakhonchatpa","chapter":"17","verse":"15","text":"Paul-bu thillakpa mising aduna mahakpu Athens phaoba pubire aduga Silas amadi Timothy-bu yariba makhei thuna mahakki manakta laknaba mahakna hairakpa wahei adu puduna makhoina Berea-da hallakle."},{"book":"Pakhonchatpa","chapter":"17","verse":"16","text":"Paul-na Athens-ta Silas amadi Timothy ngairingeida, mahakna sahar adu lai murtisingna thanna leiba adu ubada mahak thamoi yamna soklammi."},{"book":"Pakhonchatpa","chapter":"17","verse":"17","text":"Maram aduna mahakna synagogue-ta Jihudisingga amasung Tengban Mapubu kina chatchaba Jihudi nattabasingga khanna neinarammi aduga numit khudinggi keithelda lakpa misinggasu neinaminarami."},{"book":"Pakhonchatpa","chapter":"17","verse":"18","text":"Epicure amadi Stoic-ki mahei masing heiba kharagasu mahakka yetnarammi. Makhoi kharana hanglak-i. “Pang-ngangda ngangba asina haininglabasi karino?”"},{"book":"Pakhonchatpa","chapter":"17","verse":"19","text":"Maram aduna makhoina Paul-bu Areopagus hairiba wa tanapham adugi mangda puraklaga makhoina mangonda hairak-i, “Nahakna sandokliba anouba tambiba adu eikhoi khangjaba yagadra?"},{"book":"Pakhonchatpa","chapter":"17","verse":"20","text":"Nahakna haiba kharadi eikhoina tabada itong tongalli aduna hairibasing adu kari hairibano haiba eikhoi khangning-i.”"},{"book":"Pakhonchatpa","chapter":"17","verse":"21","text":"(Athens-ki mi pumnamak amadi mapham aduda leiba mireibak machasingna anou anouba wa haiba amadi taba nattana karisu toudana matam lelli.)"},{"book":"Pakhonchatpa","chapter":"17","verse":"22","text":"Paul-na Areopagus-ki mipham mamangda lepkhattuna hairak-i, “Athens-ki miyam! Nakhoi asi hiram pumnamakta laining chetpa misingni haiba eina ure."},{"book":"Pakhonchatpa","chapter":"17","verse":"23","text":"Eina nakhoigi sahar asida asum chatpada amadi nakhoina khurumba maphamsing adu eina asum yengbada khubham amada, ‘Khangdaba Tengban Mapuda’ haina iba ama eina thengnare. Nakhoina khangdana khurumliba Ibungo mahakki maramda eina nakhoida sandokpani."},{"book":"Pakhonchatpa","chapter":"17","verse":"24","text":"17:24,25 1 Ning 8:27; Isa 42:5; Pakhon 7:48Taibangpan amadi masida leiriba pumnamakpu sembiba Tengban Mapudi swarga amadi malemgi Mapuni, mahakti mioibagi khutna saba laisangsingda leite."},{"book":"Pakhonchatpa","chapter":"17","verse":"25","text":"Eikhoina Ibungo mahakkidamak thabak sujaraga Ibungoda piba yaba Ibungogi awatpa amatasu leite maramdi Ibungona pumnamakta thawai, nungsasor amasung pot pumnamak pibi."},{"book":"Pakhonchatpa","chapter":"17","verse":"26","text":"Ibungo mahakna mi amadagi mioiba phurup khudingbu sembiduna malemgi mapham pumnamakta makhoibu leihanbi. Makhoina leigadaba akaknaba matam amadi akaknaba maphamgi ngamkhei adu Ibungona mangjounana leppi."},{"book":"Pakhonchatpa","chapter":"17","verse":"27","text":"Ibungona masi toubiribasi mioibana Ibungo mahakpu thijaraknaba amadi koima majaduna Ibungo mahakpu phangjaba yanabani adum oinamak Tengban Mapudi eikhoi pumnamaktagi lapna leite."},{"book":"Pakhonchatpa","chapter":"17","verse":"28","text":"Kanagumba amana asumna haikhibagumbani,"},{"book":"Pakhonchatpa","chapter":"17","verse":"29","text":"Maram aduna eikhoi Tengban Mapugi machasing oibanina Tengban Mapu asi mioibagi heisingba amadi wakhalna semba sana nattraga lupa nattraga nunggi murti amagumbani haina eikhoina khalloidabani."},{"book":"Pakhonchatpa","chapter":"17","verse":"30","text":"Mamangeigi khangdaba matam adu Tengban Mapuna singthanabidre adubu houjikti mapham khudingmakta mi pumnamakna pukning honglaknaba Ibungona yathang pire."},{"book":"Pakhonchatpa","chapter":"17","verse":"31","text":"Maramdi Ibungona khandokpikhraba mi adugi mapanna taibangpan pumbabu achumbana wayen-gadaba numit ama leppikhre. Ibungona mahakpu asibadagi hinggat-hanbiduna mi pumnamakta khudam utpire.”"},{"book":"Pakhonchatpa","chapter":"17","verse":"32","text":"Sibadagi hinggatpagi maramda Paul-na haiba adu tabada makhoi kharana mahakpu noknarammi adubu atei kharana hairak-i, “Masigi maramda eikhoina nangondagi amukka taning-i.”"},{"book":"Pakhonchatpa","chapter":"17","verse":"33","text":"Adudagi Paul-na mitin adudagi chatkhre."},{"book":"Pakhonchatpa","chapter":"17","verse":"34","text":"Mi kharadi Paul-gi tung inba oire amadi thajare. Makhoigi marakta Areopagus-ki mioi Dionysius, Damaris koubi nupi amasung mi atoppa kharasu yaorammi."}]}