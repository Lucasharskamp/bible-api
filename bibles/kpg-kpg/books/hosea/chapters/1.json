{"data":[{"book":"Hosea","chapter":"1","verse":"1","text":"Aanei nia helekai a Dimaadua ne wanga gi Hosea go tama a Beeri, i di madagoaa o Uzziah, Jotham, Ahaz, mo Hezekiah nogo hai nia king o Judah, gei ogo Jeroboam, go tama a Jehoash nogo hai di king o Israel.1.1 2 Kings 14.23—15.7; 15.32—16.20; 18.1—20.21; 2 Kronikel 26.1—27.8; 28.1—32.33"},{"book":"Hosea","chapter":"1","verse":"2","text":"Di madagoaa Dimaadua ne helekai matagidagi gi digau Israel mai i Hosea, Mee ne helekai gi Hosea boloo, “Hana, heia doo lodo. Doo lodo la ga hagalee manawa dahi adu gi di goe, gei au dama la gaa hai labelaa be mee. Nadau hangaahai gaa hai gadoo be agu daangada ala gu diiagi Au, guu hai digau hagalee manawa dahi mai gi di Au.”"},{"book":"Hosea","chapter":"1","verse":"3","text":"Malaa, Hosea gaa hai dono lodo gi di ahina dono ingoo go Gomer, tama ahina ni Diblaim. Di ahina deelaa ga hai dama, ga haanau dana dama daane,"},{"book":"Hosea","chapter":"1","verse":"4","text":"gei Dimaadua ga helekai gi Hosea, “Gahia di ingoo o maa bolo ‘Jezreel’1.4 Jezreel: Hoohoo adu gi di waahale deenei, gei Jehu gu daaligi gii made di king o Israel mo nia gau o di king huogodoo, ga daamada gaa hai di madawaawa king o Israel hoou , idimaa, hagalee duai gei Au ga hagahuaidu di king o Israel mai i di huaidu o tamana madua o maa go Jehu dela ne hai dana daaligi dangada i Jezreel. Au ga haga lawa di madawaawa Jehu gi dee king i hongo Israel.1.4 2 Kings 10.11"},{"book":"Hosea","chapter":"1","verse":"5","text":"Gei di madagoaa hua deelaa, gei Au ga hagahuaidu nia mahi o digau dauwa o Israel i di Gowaa Mehanga Gonduu o Jezreel.”"},{"book":"Hosea","chapter":"1","verse":"6","text":"Gei Gomer ga hai dama labelaa, ga haanau tama ahina. Dimaadua ga helekai gi Hosea, “Wanga ina dono ingoo bolo ‘Lo Ruchama’1.6 Lo Ruchama: Di ingoo deenei dono hadinga bolo, “Tee aloho”, i di Au ga hagalee aloho hua igolo i digau Israel, be e dumaalia ang gi digaula."},{"book":"Hosea","chapter":"1","verse":"7","text":"Malaa, Au ga haga modongoohia dogu aloho gi digau Judah. Au, go Dimaadua go di nadau God, ga benebene digaula. Dagu benebene digaula e hagalee hai gi tauwa, nia hulumanu dauwa, nia maalei, nia amu maalei, be nia hoodo mono daane hongo hoodo.”"},{"book":"Hosea","chapter":"1","verse":"8","text":"Muli hua dana dama ahina ne daa gi daha mo di uu, gei Gomer ga hai dama labelaa, ga haanau tama daane."},{"book":"Hosea","chapter":"1","verse":"9","text":"Dimaadua ga helekai gi Hosea “Wanga ina dono ingoo bolo ‘Lo Ammi’1.9 Lo Ammi: Di ingoo deenei dono hadinga bolo, “Hagalee nia daangada ni aagu”, idimaa, nia daangada Israel gu hagalee hai nia daangada ni aagu, gei Au gu hagalee hai di God ni digaula.”"},{"book":"Hosea","chapter":"1","verse":"10","text":"Nia daangada Israel ga dogologowaahee be nia gelegele o tongotai, gu logowaahee e deemee di dau be e hagatau. Malaa, dolomeenei gei God e helekai gi digaula, “Goodou hagalee nia daangada ni aagu,” gei di madagoaa ga dau mai i golo, gei Mee ga helekai gi digaula, “Goodou nia dama ni di God mouli.1.10 Romans 9.26"},{"book":"Hosea","chapter":"1","verse":"11","text":"Nia daangada o Judah mo Israel ga buni mai labelaa gi di gowaa e dahi. Digaula ga hilihili di nadau dagi e dahi, gei digaula ga tomo aga, ga humalia ang gi ginaadou i lodo di nadau henua. Uaa, di laangi o Jezreel1.11 Jezreel: Di ingoo di waahale deenei la dono hadinga bolo “God e dogi mee”  la gaa hai di laangi aamua!"}]}