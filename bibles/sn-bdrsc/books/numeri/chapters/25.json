{"data":[{"book":"Numeri","chapter":"25","verse":"1","text":"Panguva yakanga igere Israeri paShitimu, varume vakatanga kuita upombwe navakadzi vokuMoabhu,"},{"book":"Numeri","chapter":"25","verse":"2","text":"avo vakavakoka kuti vauye kuzvibayiro zvavamwari vavo. Vanhu vakadya, vakapfugamira vamwari ava."},{"book":"Numeri","chapter":"25","verse":"3","text":"Saka Israeri akabatana navo pakunamata Bhaari wePeori, uye kutsamwa kwaJehovha kukapfuta pamusoro pavo."},{"book":"Numeri","chapter":"25","verse":"4","text":"Jehovha akati kuna Mozisi, “Tora vatungamiri vose vavanhu ava, uvauraye uvaise pachena masikati machena pamberi paJehovha, kuti kutsamwa kunotyisa kwaJehovha kudzorwe kubva pana Israeri.”"},{"book":"Numeri","chapter":"25","verse":"5","text":"Saka Mozisi akati kuvatongi veIsraeri, “Mumwe nomumwe wenyu anofanira kuuraya varume ava vari pakati penyu, avo vakazvibatanidza pakunamata Bhaari wePeori.”"},{"book":"Numeri","chapter":"25","verse":"6","text":"Ipapo mumwe murume muIsraeri akauyisa kumhuri yake mukadzi womuMidhiani pamberi paMozisi chaipo, ungano yose yaIsraeri pavakanga vachichema vari pamukova weTende Rokusangana."},{"book":"Numeri","chapter":"25","verse":"7","text":"Finehasi mwanakomana waEreazari, mwanakomana waAroni, muprista, akati achizviona, akabva paungano, akatora pfumo muruoko rwake;"},{"book":"Numeri","chapter":"25","verse":"8","text":"uye akatevera muIsraeri uyo mutende. Akavabaya vose vari vaviri nepfumo kamwe chete, rikabaya muIsraeri rikapfuurira kundobaya muviri womuMidhiani. Ipapo denda rakanga riri pamusoro pavaIsraeri rakaguma;"},{"book":"Numeri","chapter":"25","verse":"9","text":"asi vose vakanga vafa nedenda vakasvika zviuru makumi maviri nezvina."},{"book":"Numeri","chapter":"25","verse":"10","text":"Jehovha akati kuna Mozisi,"},{"book":"Numeri","chapter":"25","verse":"11","text":"“Finehasi mwanakomana waEreazari, mwanakomana waAroni, muprista adzora kutsamwa kwangu kubva pavaIsraeri; nokuti akanga ane shungu sedzangu nokuda kwokusakudzwa kwangu pakati pavo, saka handina kuzovaparadza neshungu dzangu."},{"book":"Numeri","chapter":"25","verse":"12","text":"Naizvozvo umuudze kuti ndava kuita sungano yorugare naye."},{"book":"Numeri","chapter":"25","verse":"13","text":"Iye nezvizvarwa zvake vachava nesungano youprista husingaperi, nokuti akanga ane shungu nokukudzwa kwaMwari wake, akayananisira vaIsraeri.”"},{"book":"Numeri","chapter":"25","verse":"14","text":"Zita romuIsraeri akaurayiwa pamwe chete nomukadzi muMidhiani rainzi Zimuri mwanakomana waSaru, mutungamiri weimwe mhuri yaSimeoni."},{"book":"Numeri","chapter":"25","verse":"15","text":"Uye zita romukadzi muMidhiani akaurayiwa rakanga richinzi Kozibhi, mwanasikana waZuri, mukuru weimwe mhuri yavaMidhiani."},{"book":"Numeri","chapter":"25","verse":"16","text":"Jehovha akati kuna Mozisi,"},{"book":"Numeri","chapter":"25","verse":"17","text":"“Muone vaMidhiani savavengi uye mugovauraya,"},{"book":"Numeri","chapter":"25","verse":"18","text":"nokuti ivo vakakuonai savavengi pavakakunyengerai paPeori uye nehanzvadzi yavo Kozibhi, mwanasikana womutungamiri wavaMidhiani, iye mukadzi akaurayiwa pakauya denda nokuda kwePeori.”"}]}