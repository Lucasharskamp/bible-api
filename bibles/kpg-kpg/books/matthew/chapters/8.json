{"data":[{"book":"Matthew","chapter":"8","verse":"1","text":"Di haneia o Jesus i tomo di gonduu, digau dogologo nogo daudali a Mee."},{"book":"Matthew","chapter":"8","verse":"2","text":"Taane magi genegene ga hanimoi gi Mee, ga dogoduli i mua o Mee, ga helekai, “Meenei, maa Goe e hiihai, Goe e mee di haga madammaa au.”"},{"book":"Matthew","chapter":"8","verse":"3","text":"Jesus ga daahi adu dono lima gaa bili gi mee, ga helekai, “Uaa, Au e hiihai. Madammaa!” Di madagoaa hua deelaa, gei di magi o maa guu hili."},{"book":"Matthew","chapter":"8","verse":"4","text":"Jesus ga helekai gi mee, “Hagalongo! Hudee hagi ang gi dahi dangada. Hana haga huudonu gi tangada hai mee dabu gi haga dina ina goe, wanga ina tigidaumaha dela guu lawa di haga noho go Moses gi nia daangada bolo tigidaumaha e hagamodongoohia bolo goe gu madammaa.” 8.4 Leviticus 14.1-32"},{"book":"Matthew","chapter":"8","verse":"5","text":"Di ulu adu o Jesus gi Capernaum, tagi dauwa o Rome ga heetugi gi Mee, ga dangi anga i di hagamaamaa,"},{"book":"Matthew","chapter":"8","verse":"6","text":"“Meenei, dagu dangada hai hegau e moe i dogu hale e magi pale, e mmae huoloo.”"},{"book":"Matthew","chapter":"8","verse":"7","text":"Jesus ga helekai gi mee, “Au gaa hana, ga hagahili laa a mee.”"},{"book":"Matthew","chapter":"8","verse":"8","text":"Tagi dauwa ga helekai, “Deeai, Meenei. Au e de tau loo di hagaulu Goe gi lodo dogu hale. Helekai hua, gei dagu dangada hai hegau la gaa hili."},{"book":"Matthew","chapter":"8","verse":"9","text":"Au tangada labelaa e noho i lala nia mogobuna dogu dagi, gei au e dagi labelaa agu gau dauwa. Au ga helekai gi tangada i digaula boloo, ‘Hana!’ gei mee e hana. Gei au ga helekai gi tangada boloo, ‘Hanimoi!’ gei mee e hanimoi. Gei au ga helekai gi dagu hege boloo, ‘Heia di mee deenei!’ gei mee e hai.”"},{"book":"Matthew","chapter":"8","verse":"10","text":"Jesus gu goboina huoloo dono hagalongo gi di mee deenei, ga helekai gi digau ala nogo daudali Ia, “Au e hagi adu gi goodou di tonu bolo au digi gidee loo tangada hagadonu beenei i Israel."},{"book":"Matthew","chapter":"8","verse":"11","text":"Au e hagi adu gi goodou bolo digau dogologo e lloomoi i bahi i dua mo i bahi i dai, gaa noho dalia a Abraham, Isaac mo Jacob i tagamiami i Teenua King o God di Langi.8.11 Luke 13.29"},{"book":"Matthew","chapter":"8","verse":"12","text":"Gei digau ala belee dau gi Teenua King o God, la gaa kili gi daha gi lodo di bouli dongoeho, di gowaa dela e tangitangi ai, ge gadigadi nadau niha.” 8.12 Matthew 22.13; 25.30; Luke 13.28"},{"book":"Matthew","chapter":"8","verse":"13","text":"Jesus ga helekai gi tagi dauwa, “Hana laa gi doo hale, dau mee dela e hagadonu kooe ga dugu adu laa gi di goe.”"},{"book":"Matthew","chapter":"8","verse":"14","text":"Jesus gaa hana gi di hale o Peter, ga gidee Ia tinana di lodo o Peter e moe magi welengina."},{"book":"Matthew","chapter":"8","verse":"15","text":"Jesus gaa bili gi di lima o maa, gei di welengina o maa gu hagalee. Di ahina deelaa ga nnoinua, ga daamada ga benebene Jesus."},{"book":"Matthew","chapter":"8","verse":"16","text":"Hiahi ia di mee, gei nia daangada gu laha mai nadau gau magi hagataalunga huaidu dogologo. Jesus gu hagabagi nia hagataalunga huaidu gi telekai, gu hagahili digau huogodoo ala guu magi."},{"book":"Matthew","chapter":"8","verse":"17","text":"Mee ne hai nia mee aanei bolo gii gila di mee a soukohp Isaiah ne haga modongoohia aga,"},{"book":"Matthew","chapter":"8","verse":"18","text":"Jesus gaa mmada gi digau dogologo ala e haganiga dono gili, ge Ia ga helekai gi ana dama agoago bolo gii hula gi di baahi dela i golo di monowai."},{"book":"Matthew","chapter":"8","verse":"19","text":"Gei tangada haga donudonu haganoho ga hanimoi gi dono baahi, ga helekai, “Meenei Tangada Agoago, deenei au gu togomaalia e daudali goe gi nia gowaa huogodoo ala e hana ginai Goe.”"},{"book":"Matthew","chapter":"8","verse":"20","text":"Jesus ga helekai, “Nia manu ‘fox’ iai nadau bongoo, nia manu mamaangi iai nadau waehongo. Gei Tama Tangada dana gowaa e hagamolooloo ia ai.”"},{"book":"Matthew","chapter":"8","verse":"21","text":"Tangada labelaa i nia dama agoago a maa ga helekai, “Meenei, dugu ina mai gi di au e hana e danu dogu damana.”"},{"book":"Matthew","chapter":"8","verse":"22","text":"Jesus ga helekai, “Daudalia mai Au, dugu ina anga gi digau mmade gi danumia nadau gau mmade.”"},{"book":"Matthew","chapter":"8","verse":"23","text":"Jesus gaa gaga gi hongo di boodi, ana dama agoago gaa hula madalia a Mee."},{"book":"Matthew","chapter":"8","verse":"24","text":"Di madagoaa deelaa, di madangi guu gono huoloo, di boodi gu hahaawaa gu hoohoo ga abulu. Jesus nogo kii."},{"book":"Matthew","chapter":"8","verse":"25","text":"Ana dama agoago ga lloo adu gi Mee, ga hangahanga, ga helekai, “Meenei Tagi, hagamaamaa ina gimaadou, gidaadou gaa mmade hua!”"},{"book":"Matthew","chapter":"8","verse":"26","text":"Jesus ga heeu, “Goodou e mmaadagu di aha? Godou hagadonu le e lligi!” Gei Mee ga duu aga, ga helekai gi di madangi mono beau gii noho, gei gu kila loo!"},{"book":"Matthew","chapter":"8","verse":"27","text":"Huogodoo gu goboina huoloo, ga helekai, “Tangada behee deenei? Di madangi mono beau hogi e hagalongo gi Mee!”"},{"book":"Matthew","chapter":"8","verse":"28","text":"Jesus ne dau adu gi tenua go Gadara i baahi i golo di monowai. Gei nia daane dogolua ala iai di hagataalunga huaidu ga heetugi gi Jesus. Meemaa ne lloomoi i baahi nia daalunga gau mmade, meemaa e llamu dauwa huoloo, nia daangada e de hiihai di hula di ala dela e hana gi golo."},{"book":"Matthew","chapter":"8","verse":"29","text":"Di madagoaa deelaa, meemaa ga wwolowwolo gi Mee, “Goe go Tama a God, Goe e hiihai gi di aha i mau baahi? Goe ne hanimoi belee hagaduadua gimaua i mua di madagoaa donu belee hagaduadua ai gimaua?”"},{"book":"Matthew","chapter":"8","verse":"30","text":"Nia biigi e logo nogo miami i di gowaa hoohoo gi golo."},{"book":"Matthew","chapter":"8","verse":"31","text":"Nia hagataalunga huaidu aalaa ga tangi anga gi Jesus, “Maa Goe ga hagabagi gimaadou gi daha, hagau ina gimaadou gi lodo nia biigi aalaa.”"},{"book":"Matthew","chapter":"8","verse":"32","text":"Jesus ga helekai, “Hula!” Nia hagataalunga huaidu ga ulu gi daha mo nia daane aalaa, ga ulu gi lodo nia biigi. Gei nia biigi aalaa huogodoo ga llele ia gi lala i di laungudu gi lodo di monowai, gu mmaalemu."},{"book":"Matthew","chapter":"8","verse":"33","text":"Digau madamada humalia i nia biigi aalaa gaa llele gi lodo di waahale, ga haga iloo nia mee huogodoo ala ne hai, mo nia mee ne hai gi nia daane dogolua ala nogo iai nia hagataalunga huaidu."},{"book":"Matthew","chapter":"8","verse":"34","text":"Digau o di waahale ga lloomoi huogodoo, ga heetugi gi Jesus, ga tangi gi Mee gii hana gi daha mo di nadau gowaa."}]}