{"data":[{"book":"Warumi","chapter":"11","verse":"1","text":"Su nkosiya, hashi, Mlungu kawalema wantu wakuwi? Ndala! Namweni neni Namwisraeli, mwiwuka gwa Aburahamu, yandawa muwukowu wa Benjamini."},{"book":"Warumi","chapter":"11","verse":"2","text":"Mlungu kawalemiti ndiri wantu wakuwi, yakawasyaguliti kwanjira kwanja. Muvimana Mumalembu Mananagala ntambu galonga Eliya pakamlalamikiyiti Mlungu kuusu Israeli."},{"book":"Warumi","chapter":"11","verse":"3","text":"“Mtuwa, womberi wawalaga wambuyi waku na kubomolanga shitalawanda shaku sha kutambikira, neni gweka yangu hera nsigala na womberi wankunsakula kundaga.”"},{"book":"Warumi","chapter":"11","verse":"4","text":"Hashi, Mlungu kamwankuliti shishi? Yomberi kawankuliti, “Nulitulira namweni wantu elufu saba hawenimsuntamalira mlungu Baali.”"},{"book":"Warumi","chapter":"11","verse":"5","text":"Ndo ntambu yayiwera shipindi ashi vinu, kwana wantu wavuwa yagasigaliti, Mlungu kawasyaguliti toziya ya manemu gakuwi."},{"book":"Warumi","chapter":"11","verse":"6","text":"Usyagula wakuwi ulawirana na manemu gakuwi, kumbiti matendu gawu ndiri. Handa usyagula wa Mlungu menulitumbiri matendu ga wantu, manemu gakuwi megaweri manemu ndiri."},{"book":"Warumi","chapter":"11","verse":"7","text":"Hashi vinu? Wantu wa Israeli wapatiti ndiri shilii shashiweriti wankushisakula, kumbiti woseri yawasyagulitwi washipatiti. Myoyu ya wamonga iweriti ikamala."},{"book":"Warumi","chapter":"11","verse":"8","text":"Malembu Mananagala ntambu yagalembwa,"},{"book":"Warumi","chapter":"11","verse":"9","text":"Na Dawudi katakuliti,"},{"book":"Warumi","chapter":"11","verse":"10","text":"Masu gawu gaweri na luwindu,"},{"book":"Warumi","chapter":"11","verse":"11","text":"Su nkosiya, hashi, Wayawudi walikwala mpaka wagamira nakamu? Ndala! Kulawirana na likosa lyawu, ulopoziya uwawizira wantu yawawera Wayawudi ndiri, kuwatenda Wayawudi wawawoneri weya womberi."},{"book":"Warumi","chapter":"11","verse":"12","text":"Vidoda vya Wayawudi vitenda matekeleru gavuwa pasipanu na uhushu wa shirohu kwawu ujega matekeleru gavuwa kwa wantu yawawera Wayawudi ndiri. Shakapanu ukamilika wa Wayawudi haujegi matekeleru gavuwa nentu."},{"book":"Warumi","chapter":"11","verse":"13","text":"Su vinu nankutakula kwa mwenga wantu yawawera ndiri Wayawudi. Shipindi shoseri neni wera ntumintumi kwa wantu yawawera ndiri Wayawudi, nulitumbira lihengu lyaneni,"},{"book":"Warumi","chapter":"11","verse":"14","text":"mpati kuwatenda wanalushi wayagu wawawoneri weya na mpati kuwalopoziya wamu wawu."},{"book":"Warumi","chapter":"11","verse":"15","text":"Womberi pawamlemiti Mlungu, wantu woseri wamonga yawaweriti wangondu wa Mlungu, womberi waweriti waganja wakuwi. Hashi, hayiweri ntambu hashi shipindi womberi pawajimilwa? Su wantu yawahowiti hawazyuki!"},{"book":"Warumi","chapter":"11","verse":"16","text":"Handa shipandi sha kwanja sha libumunda shatumpananiti Mlungu, shakapanu libumunda lyoseri liwera lya Mlungu. Handa mishigira ya mtera payiwera miherepa, mitambi yakuwi iwera miherepa viraa."},{"book":"Warumi","chapter":"11","verse":"17","text":"Mitambi yamu ya mizeyituni mushiwunga idumulitwi, lutambi lwa mizeyituni lya kuntundu liyalitwi pahala pawaliwusiyiti lutambi. Mwenga wantu yawawera ndiri wayawudi mulifana na lutambi lwa mizeyituni lya kuntundu na vinu mtenda pamuhera mumakaliru gagangamala ga shirohu ga Wayawudi."},{"book":"Warumi","chapter":"11","verse":"18","text":"Su namuwazarawu walii yawadumulitwi gambira mitambi. Hashi, gwenga guweri na mtiti? Gwenga gwa lutambi, guitanga ndiri mishigira, kumbiti mishigira ikutanga gwenga."},{"book":"Warumi","chapter":"11","verse":"19","text":"Kumbiti hagutakuli, “Yina, kumbiti mitambi idumulwa kuusu neni kutenderwa shumbakati.”"},{"book":"Warumi","chapter":"11","verse":"20","text":"Ndo nakaka. Womberi wadumulitwi toziya wajimiriti ndiri, shipindi pagusigara pahala palii toziya gwenga gujimiri. Naguwera mtiti, kumbiti gumtili Mlungu."},{"book":"Warumi","chapter":"11","verse":"21","text":"Payiwera Mlungu kawonera ndiri lusungu Wayawudi weni ndo gambira ntambi zya kwanjira, hashi gulihola hakakwoneri lusungu gwenga?"},{"book":"Warumi","chapter":"11","verse":"22","text":"Guliholi, su Mlungu ntambu yakawera muheri na mkalipa, yomberi kakalipa kwa walii yawaguwiti na muheri kwa gwenga payiwera pagwendereya mumuheri yakuwi. Handa pagwendereya ndiri, viraa gwenga hagudumulwi."},{"book":"Warumi","chapter":"11","verse":"23","text":"Na wayawudi ntambu iraayi, pawaleka ukondola wawu wa moyu, hawayoshikerwi kayi, toziya Mlungu kana uwezu wa kuwayoshikera kayi."},{"book":"Warumi","chapter":"11","verse":"24","text":"Mwenga wantu yamuwera Wayawudi ndiri, mulifana gambira lutambi lwa mizeyituni ntundu lyalidumulitwi, kumbiti myoshikerwi mumizyeyituni mushiwunga, pahala peni ndo paasili penu ndiri. Wayawudi kwa ntambu ndo gambira mizeyituni ya shiwunga, hashiweri shitwatira laisi nentu kwawu, Mlungu kuwayoshikera kayi mumtera gwawu."},{"book":"Warumi","chapter":"11","verse":"25","text":"Waganja wangu, nfira muvimani unakaka yawulififiti namwiza kuliwona muwera na mahala nentu. Umsindu wa Wayawudi uweriti wa katepu hera, mpaka wantu wa Isi zimonga pawafira kuwera wamwizira Mlungu."},{"book":"Warumi","chapter":"11","verse":"26","text":"Na hangu ndo ntambu Israeli hayilopoziwi. Ntambu Malembu Mananagala galembwa,"},{"book":"Warumi","chapter":"11","verse":"27","text":"Hantendi lipatanu lyaneni na womberi"},{"book":"Warumi","chapter":"11","verse":"28","text":"Toziya washilema Shisoweru Shiwagira, Wayawudi wawera wangondu wa mwenga wantu yamuwera Wayawudi ndiri. Toziya ya usyagula wa Mlungu, womberi ndo waganja wakuwi toziya ya wambuyi wawu."},{"book":"Warumi","chapter":"11","verse":"29","text":"Mlungu kagalambula ndiri maholu gakuwi kwa walii yawasyagulitwi na kutekelerwa."},{"book":"Warumi","chapter":"11","verse":"30","text":"Pamakashu mwenga mumlemiti Mlungu, kumbiti vinu muwanka lusungu lya Mlungu, toziya Wayawudi walemiti kumjimira Mlungu."},{"book":"Warumi","chapter":"11","verse":"31","text":"Ntambu iraa ayi kulawirana na lusungu lwampatiti mwenga, Wayawudi vinu wamlema Mlungu, su womberi viraa wawanki lusungu lwa Mlungu."},{"book":"Warumi","chapter":"11","verse":"32","text":"Mlungu kawatatira wantu woseri muukondora wawu su kapati kuwawonera lusungu wantu woseri."},{"book":"Warumi","chapter":"11","verse":"33","text":"Ulunda na luhala na mahala ga Mlungu ndo makulu nentu! Hashi, gaa yakaweza kugatakulira matakulika gakuwi? Hashi, gaa yakaweza kuyimana njira yakuwi?"},{"book":"Warumi","chapter":"11","verse":"34","text":"Malembu Mananagala ntambu galembwa,"},{"book":"Warumi","chapter":"11","verse":"35","text":"Hashi, gaa yakamupananiti Mlungu shintu shoseri,"},{"book":"Warumi","chapter":"11","verse":"36","text":"Toziya vintu vyoseri viumbitwi na mweni, vintu vyoseri viwera kupitira mweni na viwera kwa mweni. Ukwisa guweri kwakuwi mashaka goseri! Yina haa."}]}