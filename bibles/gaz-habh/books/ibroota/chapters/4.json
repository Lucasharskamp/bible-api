{"data":[{"book":"Ibroota","chapter":"4","verse":"1","text":"Kanaaf waadaan boqonnaa isaatti galuu sun amma iyyuu waan jiruuf isin keessaa namni kam iyyuu utuu boqonnaa sanatti hin galin akka hin hafne of haa eeggannu."},{"book":"Ibroota","chapter":"4","verse":"2","text":"Wangeelli isaanitti lallabame nuttis lallabameeraatii; garuu dubbiin lallabame sun waan amantii isaaniitiin wal hin fudhanneef warra dhagaʼan sanaaf faayidaa tokko illee hin kennine."},{"book":"Ibroota","chapter":"4","verse":"3","text":"Nu warri amanne boqonnaa sanatti ni galla; kunis akkuma inni,"},{"book":"Ibroota","chapter":"4","verse":"4","text":"Innis iddoo tokkotti waaʼee guyyaa torbaffaa; “Waaqni guyyaa torbaffaatti hojii isaa hundumaa irraa boqote”4:4 Uma 2:2 jedhee dubbate."},{"book":"Ibroota","chapter":"4","verse":"5","text":"Ammas inni iddoodhuma kanatti, “Isaan boqonnaa kootti hin galan”4:5 Far 95:11 jedha."},{"book":"Ibroota","chapter":"4","verse":"6","text":"Amma iyyuu akka namoonni tokko tokko itti galaniif iddoon boqonnaa sun hambifameera; warri duraan wangeelli itti lallabame sun immoo sababii ajajamuu didaniif boqonnaa sanatti hin galle."},{"book":"Ibroota","chapter":"4","verse":"7","text":"Kanaafuu Waaqni deebisee guyyaa tokko “Harʼa” jedhee waamuudhaan murteesse. Innis akkuma kanaan dura dubbatame sana bara dheeraa booddee karaa Daawitiitiin,"},{"book":"Ibroota","chapter":"4","verse":"8","text":"Utuu Iyyaasuun boqonnaa sanatti isaan galchee jiraatee, silaa Waaqni ergasii waaʼee guyyaa biraa hin dubbatu tureetii."},{"book":"Ibroota","chapter":"4","verse":"9","text":"Kanaafuu boqonnaan Sanbataa saba Waaqaatiif kaaʼameera;"},{"book":"Ibroota","chapter":"4","verse":"10","text":"namni boqonnaa Waaqaatti galu kam iyyuu akkuma Waaqni hojii isaa irraa boqote sana, innis hojii isaa irraa ni boqota.4:10 Uma 2:2"},{"book":"Ibroota","chapter":"4","verse":"11","text":"Kanaafuu akka namni tokko illee fakkeenya ajajamuu diduu jara sanaa duukaa buʼee boqonnaa sanatti galuu hin dhabneef kottaa boqonnaa sanatti galuuf ni tattaaffannaa."},{"book":"Ibroota","chapter":"4","verse":"12","text":"Dubbiin Waaqaa jiraataa fi kan hojjetuudhaatii. Goraadee qara lama qabu kam iyyuu caalaa qaramaa dha; hamma lubbuu fi hafuura, buusaa fi dhuka gargar baasutti waraanee seena; yaadaa fi fedhii garaa namaas ni qora."},{"book":"Ibroota","chapter":"4","verse":"13","text":"Uumama hunda keessaa wanti fuula Waaqaa duraa dhokatu tokko illee hin jiru. Wanti hundi ija isaa duratti qullaa fi saaqamaa dha; nus waaʼee mataa keenyaa deebii kennuufii qabna."},{"book":"Ibroota","chapter":"4","verse":"14","text":"Egaa luba ol aanaa guddicha isa samiiwwan keessa darbe, Yesuus Ilma Waaqaa waan qabnuuf kottaa amantii keenya jabeessinee qabannaa."},{"book":"Ibroota","chapter":"4","verse":"15","text":"Nu luba ol aanaa dadhabbii keenya keessatti garaa nuu hin laafne hin qabnuutii; garuu kan waan hundaan akkuma keenya qorame qabna; taʼus inni cubbuu hin hojjenne."},{"book":"Ibroota","chapter":"4","verse":"16","text":"Kanaafuu akka araara argannuu fi akka ayyaana yeroo nu barbaachisutti nu gargaaru argannuuf kottaa gara teessoo ayyaanaatti sodaa malee dhiʼaannaa."}]}