{"data":[{"book":"Methiu","chapter":"15","verse":"1","text":"Chiihphado giak Pharisithek nane Iphey yua pha masdo Jerusalem è Isu shii wuii ne aishii sai,"},{"book":"Methiu","chapter":"15","verse":"2","text":"“Nyie rek ne naro samoythek ne gathek ro blangthek muyua marui anuii pha rek phlei? Ithek ne michie chie pha ibi shii wadthek wie è achun pha chie!”"},{"book":"Methiu","chapter":"15","verse":"3","text":"Isu è chang, “Chiih-è nyie rek ne nathek ne Hamangkhung-aphuii muyung anuii pha nawaithek muyua ji nuii ne rai?”"},{"book":"Methiu","chapter":"15","verse":"4","text":"15:4: Mul 20:12; Iphy 5:16; Mul 21:17; Lew 20:9Hamangkhung-aphuii è yao, nawai aphuii amuii shii ilab rek bo, chiih-è hanyie magunde awairo aphuii amuii shii muchocho arone aishii ne ua muii bo."},{"book":"Methiu","chapter":"15","verse":"5","text":"Hanyie bran shii awai aphuii amuii nong mua sbo nyie magunde um shii, jimagunde ai è yao hì ne Hamangkhung-aphuii ro ro. Nathek ne yua,"},{"book":"Methiu","chapter":"15","verse":"6","text":"ai ne awai aphuii shii ilab arek chid phro. Ji duiine nathek ne nawaithek muyua chiang ji nuii yi pha Hamangkhung-aphuii15:6: nathek ro aphuii; giak jigizey shii um nathek ro aphuii dinne amuii. muyua ji shii thoh muii."},{"book":"Methiu","chapter":"15","verse":"7","text":"Lawasdai nathek! Aijaya è khi-èrek ne nathek chiang chaig pha ji ne dunmey dang ro!"},{"book":"Methiu","chapter":"15","verse":"8","text":"Hamangkhung-aphuii è yao, Hì thek pha bran ne gu shii awaithek ro miyaogamthek è ilab rek."},{"book":"Methiu","chapter":"15","verse":"9","text":"Hì ne ithek è gu shii misiasia pha ji è adunmey ro,"},{"book":"Methiu","chapter":"15","verse":"10","text":"Chiihphado Isu è ibrogthek shii ho srane ithek shii yao, “Yoi ne gua bo!”"},{"book":"Methiu","chapter":"15","verse":"11","text":"Bran sem è bucho dun pha ji ne bran shii zea arab ro; “ji pha chiang shii nyie fuang khia pha ji è aishii zea rab ruii phro.”"},{"book":"Methiu","chapter":"15","verse":"12","text":"Chiihphado samoythek è aishii wuii srane yao, “Pharisithek è de na miyao ji yoi ne lubu hà lijieg dun pha ji nawai de thieg chak bey?”"},{"book":"Methiu","chapter":"15","verse":"13","text":"Isu è ithek shii chang ne yao din, “Hamangkhung hà Aphuii miihai asi pha misieng ne sieg ne fen muii phro.”"},{"book":"Methiu","chapter":"15","verse":"14","text":"15:14: Lug 6:39 “Ithek shii now ne arum chid rabo! ithek ne miegthi pho ro miegthi pha dumuiithek ro; khuchung magunde miegthi pha bran jia è miegthi pha bran gai shii chaing ne lua noh arone nyimanyi nyahiung hà chiih dun phro.”"},{"book":"Methiu","chapter":"15","verse":"15","text":"Phithar è yao ruii, “Hì yao pha ji ne yao phi bo.”"},{"book":"Methiu","chapter":"15","verse":"16","text":"Isu è ithek shii yao, “Nathek thuh de gaithek è de khua asi ara."},{"book":"Methiu","chapter":"15","verse":"17","text":"Nathek ne agao ba bey? Nyie magunde bran sem bucho dun pha ji è lui hà dun srane siu è khia dun."},{"book":"Methiu","chapter":"15","verse":"18","text":"15:18: Mth 12:34 Jishii, nyie sem è fuang khia ruii pha ji ne lubu è khia ruii phro. Jithek è bran shii zea rab ruii phro."},{"book":"Methiu","chapter":"15","verse":"19","text":"Ai lubu è awie pha munowthek khia ruii phro, ji pha munow è aishii sgoh, siulao pha, biwo blia rek pha, mugoh pha, khlam yao pha, gai shii buii rek pha,"},{"book":"Methiu","chapter":"15","verse":"20","text":"Hì thek pha manathek bran shii zea rab phro. Jimagunde nathek miyao duiine wad achun pha michie chie pha ji è bran shii zea arab phro.”"},{"book":"Methiu","chapter":"15","verse":"21","text":"Isu ne ji pha ithua thoh marui ne Thaire nane Sidon pha rajan pha soh hà wuii dun."},{"book":"Methiu","chapter":"15","verse":"22","text":"Thiichiih rai pha Gananithek hò-amuii jia è aishii wuii thog ruii, “Dawid pha Dufuii!” Ai è choh ne yao. “Gu shii bushun now phi bo! Masdo gu dimi ne ibuii um chiih-è awie dang pha rai muii ro.”"},{"book":"Methiu","chapter":"15","verse":"23","text":"Jishii Isu ne ji pha hò-amuii shii nyie miyaogam ayao, airo samoythek è aishii wuii srane khung ne yao, “Jipha hò-amuii shii dun gey bo! Ai ne gethek idoh lua ne bajo roh ruii phro!”"},{"book":"Methiu","chapter":"15","verse":"24","text":"Isu è ithek shii chang ne yao, “gu shii ne Israel pha shiishai san dun pha ji so pha thoh bie ro.”"},{"book":"Methiu","chapter":"15","verse":"25","text":"Ji è yao mage shii ji pha hò-amuii è Isu lai moe shii bam srane yao, “Masdo gusa shii nong phi bo!”"},{"book":"Methiu","chapter":"15","verse":"26","text":"Isu è chang, “Aniphiing ro michie ne yie srane choi shii fen ne phi mua pha ji adunmey phro.”"},{"book":"Methiu","chapter":"15","verse":"27","text":"“Jine izai ro, masdo,” ai è chang! “Jishii, choi de Ithong chie ne thiibliie è chiih dun pha ji è nya chie mua phro.”"},{"book":"Methiu","chapter":"15","verse":"28","text":"Ji-è, Isu ne aishii chang ne yao, “Na ne migi bajo um pha hò-amuii ro! Na è nyie yang pha ji ne na shii rek ruii phi phro.” Ji è yao dang shii bimi ji ne gang dun."},{"book":"Methiu","chapter":"15","verse":"29","text":"Isu è thiichiih thoh ne Galili pha khabang ring è wuii dun. Ai è phiingduii jia shii khrog ne dug dun."},{"book":"Methiu","chapter":"15","verse":"30","text":"Boh ibrogthek è ai moe shii, lai alua mua pho, miegthi pho, lai khi-èg pho, ayao mua pho, chiih-è, gai radpho shii noh ne Isu lai shii ruii phi ne, ai è ithek shii gang phi."},{"book":"Methiu","chapter":"15","verse":"31","text":"Bi-ìethek de yao din, laikhi-èg de wiedun, lai alua mua pho de lua mua dun, miegthi pho mieg doh dun pha ji doh mage ne zab thiichiih um pha branthek wiengphleg ne Israel pha Hamangkhung-aphuii shii chiong."},{"book":"Methiu","chapter":"15","verse":"32","text":"Isu è awai samoythek shii ho srane yao, “Gu ne ichiih pha branthek shii bajo bushun now muii ro, nyieliieshii, ithek de gu rog shii inai da-um rey sha pha rai gieng dun ro, thuh shii ithek shii chie pha nyie de oi sha ro. Gu ne nathek shii nyie de achie yi pha dun ge pha anow ro, yang ne ithek ne lumuii hà chi-iy ne thud pha de um phro.”"},{"book":"Methiu","chapter":"15","verse":"33","text":"Samoythek è Isu shii sai, “Gethek ne khi-èrek ne ichiih balimuang shii um pha ibrog shii phi ne chie mua mage phlei?”"},{"book":"Methiu","chapter":"15","verse":"34","text":"Isu è ithek shii sai, “Nathek shii iweb khama um ga?”"},{"book":"Methiu","chapter":"15","verse":"35","text":"Isu è ji pha ibrogthek shii nyaliag shii dug pha yung."},{"book":"Methiu","chapter":"15","verse":"36","text":"Chiihphado ai è iweb miley nane ù jithek chiing srane Hamangkhung-aphuii shii laso phi srane phed ne samoythek shii phi, samoythek è branthek shii phi ne chie yi."},{"book":"Methiu","chapter":"15","verse":"37","text":"Ithek zab è ji lumuii dang pha chie. Chiih-è led marui pha ji ne samoythek è sirid miley chiing."},{"book":"Methiu","chapter":"15","verse":"38","text":"Thiichiih um shii chie pha branthek ne itham Sawi um dun ro, hò-amuii nane aniphiing shii atham ro."},{"book":"Methiu","chapter":"15","verse":"39","text":"Chiihphado Isu è branthek shii dun ge yi, awai de run in srane Magadan pha soh hà wuii dun."}]}