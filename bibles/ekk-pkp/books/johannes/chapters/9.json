{"data":[{"book":"Johannes","chapter":"9","verse":"1","text":"Kui Jeesus oli möödumas, nägi ta üht pimedana sündinud meest."},{"book":"Johannes","chapter":"9","verse":"2","text":"Jüngrid küsisid temalt: „Rabi, miks see mees pimedana sündis? Kas tema tegi pattu või ta vanemad?“"},{"book":"Johannes","chapter":"9","verse":"3","text":"Jeesus vastas: „See ei ole ei selle mehe ega tema vanemate pattude tõttu. Aga et tema elus võiks ilmneda see, mida Jumal suudab teha,"},{"book":"Johannes","chapter":"9","verse":"4","text":"peame jätkuvalt tegema selle tegusid, kes mu läkitas, kuni on veel päev. Tuleb öö, mil keegi ei saa tööd teha."},{"book":"Johannes","chapter":"9","verse":"5","text":"Sel ajal kui mina siin maailmas olen, olen ma maailma valgus.“"},{"book":"Johannes","chapter":"9","verse":"6","text":"Kui Jeesus seda oli öelnud, sülitas ta maha ja tegi süljega veidi pori, mille ta määris mehe silmadele."},{"book":"Johannes","chapter":"9","verse":"7","text":"Siis ütles Jeesus mehele: „Mine ja pese end Siiloahi tiigis (mis tähendab „läkitatu“).“ Niisiis mees läks ja pesi ning kui ta koju läks, siis ta nägi."},{"book":"Johannes","chapter":"9","verse":"8","text":"Tema naabrid ja need, kes olid tundnud teda kerjusena, küsisid: „Kas see pole mitte see mees, kes tavaliselt istus ja kerjas?“"},{"book":"Johannes","chapter":"9","verse":"9","text":"Mõned ütlesid, et ta on see, samas teised ütlesid: „Ei, see on lihtsalt keegi, kes näeb tema moodi välja.“ Kuid mees kordas: „See olen mina!“"},{"book":"Johannes","chapter":"9","verse":"10","text":"„Kuidas sa siis näed?“ küsisid nad temalt."},{"book":"Johannes","chapter":"9","verse":"11","text":"Ta vastas: „Üks mees nimega Jeesus tegi veidi pori, määris mu silmadele ja käskis: „Mine ja pese end Siiloahi tiigis.“ Nii ma läksin ja pesin ja nüüd ma näen.“"},{"book":"Johannes","chapter":"9","verse":"12","text":"„Kus ta on?“ küsisid nad."},{"book":"Johannes","chapter":"9","verse":"13","text":"Nad viisid mehe, kes oli olnud pime, variseride juurde."},{"book":"Johannes","chapter":"9","verse":"14","text":"Oli ju hingamispäev, kui Jeesus oli teinud pori ja avanud pimeda mehe silmad."},{"book":"Johannes","chapter":"9","verse":"15","text":"Seega küsisid ka variserid, kuidas ta näeb. Mees vastas neile: „Ta määris mu silmadele pori, ma pesin ja nüüd ma näen.“"},{"book":"Johannes","chapter":"9","verse":"16","text":"Mõned variserid ütlesid: „Mees, kes seda tegi, ei saa olla Jumalast, sest ta ei pea hingamispäeva.“ Aga teised imestasid: „Kuidas saaks patune selliseid imesid teha?“ Nii olid nad lahkarvamusel."},{"book":"Johannes","chapter":"9","verse":"17","text":"Siis jätkasid nad mehe küsitlemist. „Mida arvad siis sina temast, ta avas ju sinu silmad,“ küsisid nad."},{"book":"Johannes","chapter":"9","verse":"18","text":"Juudi juhid keeldusid ikkagi uskumast, et mees, kes oli olnud pime, näeb nüüd, kuni nad kutsusid kohale mehe vanemad."},{"book":"Johannes","chapter":"9","verse":"19","text":"Nad küsisid neilt: „Kas see on teie poeg, kes teie sõnul sündis pimedana? Kuidas ta siis nüüd näeb?“"},{"book":"Johannes","chapter":"9","verse":"20","text":"Tema vanemad vastasid: „Me teame, et see on meie poeg, kes suri pimedana."},{"book":"Johannes","chapter":"9","verse":"21","text":"Aga meil pole aimugi, kuidas ta nüüd näeb või kes ta terveks tegi. Küsige talt endalt, ta on piisavalt vana. Ta saab ise enda eest rääkida.“"},{"book":"Johannes","chapter":"9","verse":"22","text":"Põhjus, miks tema vanemad nii ütlesid, oli see, et nad kartsid, mida juudi juhid teha võivad. Juudi juhid olid juba teatanud, et igaüks, kes kuulutab, et Jeesus on Messias, visatakse sünagoogist välja."},{"book":"Johannes","chapter":"9","verse":"23","text":"Sellepärast ta vanemad ütlesidki: „Küsige talt endalt, ta on piisavalt vana.“"},{"book":"Johannes","chapter":"9","verse":"24","text":"Veelkord kutsusid nad sisse mehe, kes oli olnud pime, ja ütlesid talle: „Austa Jumalat! Me teame, et see mees on patune.“"},{"book":"Johannes","chapter":"9","verse":"25","text":"Mees vastas: „Kas ta on patune või mitte, seda ma ei tea. Tean vaid, et ma olin pime ja nüüd ma näen.“"},{"book":"Johannes","chapter":"9","verse":"26","text":"Siis küsisid nad talt: „Mida ta sulle tegi? Kuidas ta su silmad avas?“"},{"book":"Johannes","chapter":"9","verse":"27","text":"Mees vastas: „Ma juba rääkisin teile. Kas te ei kuulanud? Miks te tahate seda uuesti kuulda? Ega teiegi taha tema jüngriteks saada?“"},{"book":"Johannes","chapter":"9","verse":"28","text":"Nad sõimasid teda valjusti ja ütlesid: „Sina oled selle mehe jünger."},{"book":"Johannes","chapter":"9","verse":"29","text":"Meie oleme Moosese jüngrid. Me teame, et Jumal rääkis Moosesega, aga selle inimese kohta me ei tea isegi, kust ta pärit on.“"},{"book":"Johannes","chapter":"9","verse":"30","text":"Mees vastas: „See on uskumatu! Te ei tea, kust ta pärit on, aga ta avas mu silmad."},{"book":"Johannes","chapter":"9","verse":"31","text":"Me teame, et Jumal ei kuule patuseid, kuid ta kuuleb igaüht, kes teenib teda ja täidab tema tahtmist."},{"book":"Johannes","chapter":"9","verse":"32","text":"Iialgi varem ajaloos ei ole keegi kuulnud, et pimedana sündinu saaks terveks."},{"book":"Johannes","chapter":"9","verse":"33","text":"Kui see mees ei oleks Jumalast, ei suudaks ta midagi.“"},{"book":"Johannes","chapter":"9","verse":"34","text":"„Sa oled täielikult patusena sündinud ja ometi üritad meid noomida,“ vastasid nad. Ja nad heitsid ta sünagoogist välja."},{"book":"Johannes","chapter":"9","verse":"35","text":"Kui Jeesus kuulis, et ta oli välja visatud, läks ta ja otsis mehe üles ning küsis temalt: „Kas sa usud inimese Pojasse?“"},{"book":"Johannes","chapter":"9","verse":"36","text":"Mees vastas: „Ütle mulle, kes ta on, isand, et ma saaksin temasse uskuda.“"},{"book":"Johannes","chapter":"9","verse":"37","text":"„Sa oled teda juba näinud. Tema see on, kes sinuga praegu räägib!“ ütles Jeesus talle."},{"book":"Johannes","chapter":"9","verse":"38","text":"„Ma usun sind, Issand!“ ütles mees ja põlvitas kummardades Jeesuse ette."},{"book":"Johannes","chapter":"9","verse":"39","text":"Siis ütles Jeesus talle: „Ma olen tulnud tooma maailmale kohtuotsust9:39. „Kohtuotsus“ pigem valiku tegemise mõttes kui hukkamõistmise mõttes. selleks, et need, kes on pimedad, võiksid näha, ja need, kes näevad, saaksid pimedaks.“"},{"book":"Johannes","chapter":"9","verse":"40","text":"Mõned variserid, kes olid koos Jeesusega, küsisid talt: „Ega meiegi pimedad ole?“"},{"book":"Johannes","chapter":"9","verse":"41","text":"Jeesus vastas: „Kui te oleksite pimedad, ei oleks teil süüd. Aga nüüd, kui te ütlete, et näete, jääb teie süü alles.“"}]}