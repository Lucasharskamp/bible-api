{"data":[{"book":"2 Koryntian","chapter":"5","verse":"1","text":"Wiemy przecież, że gdy runie doczesny dom, którym jest nasze ciało, otrzymamy od Boga nowe mieszkanie w niebie, które nie będzie zbudowane przez ludzi."},{"book":"2 Koryntian","chapter":"5","verse":"2","text":"Obecne ciało sprawia nam wiele trudności, dlatego tęsknimy za tym nowym ciałem w niebie."},{"book":"2 Koryntian","chapter":"5","verse":"3","text":"Nie będziemy bowiem bezcielesnymi duchami, ale otrzymamy nowe ciała."},{"book":"2 Koryntian","chapter":"5","verse":"4","text":"Chociaż trudno nam żyć w naszych obecnych ciałach, to nie chcielibyśmy umrzeć i rozstać się z nimi. Wolelibyśmy, aby zostały one od razu zastąpione przez te nowe ciała niebiańskie."},{"book":"2 Koryntian","chapter":"5","verse":"5","text":"Pamiętajcie, że to Bóg jest Tym, który to wszystko dla nas przygotował, a jako gwarancję już teraz dał nam Ducha Świętego."},{"book":"2 Koryntian","chapter":"5","verse":"6","text":"Dlatego możemy być pewni, że da nam to, co przygotował. Teraz bowiem, żyjąc w naszych śmiertelnych ciałach, nie jesteśmy jeszcze w naszym prawdziwym domu—u Pana."},{"book":"2 Koryntian","chapter":"5","verse":"7","text":"Idziemy więc przez życie kierując się wiarą, a nie tym, co widzimy."},{"book":"2 Koryntian","chapter":"5","verse":"8","text":"Wiedząc o tym wszystkim, nie boimy się śmierci i wolelibyśmy już pożegnać nasze ciała i odejść do Pana."},{"book":"2 Koryntian","chapter":"5","verse":"9","text":"Zawsze pragniemy też czynić to, co Mu się podoba—niezależnie od tego, czy jeszcze żyjemy w tych ciałach, czy nie."},{"book":"2 Koryntian","chapter":"5","verse":"10","text":"Wszyscy bowiem staniemy przed sądem Chrystusa. I każdy otrzyma wtedy to, na co zasłużył dobrymi lub złymi czynami, dokonanymi w ziemskim ciele."},{"book":"2 Koryntian","chapter":"5","verse":"11","text":"Wiemy, że Bóg oczekuje respektu, dlatego zachęcamy ludzi do przyjęcia dobrej nowiny. Bóg wie, dlaczego to czynimy, a mamy nadzieję, że nasze intencje są jasne także dla was i że nie budzą waszych zastrzeżeń."},{"book":"2 Koryntian","chapter":"5","verse":"12","text":"Nie chcemy zabiegać o waszą przychylność. Pragniemy jedynie, abyście mogli być z nas dumni i byście mieli argument przeciwko tym, którzy szczycą się sprawami powierzchownymi, a nie zwracają uwagi na stan swojego serca."},{"book":"2 Koryntian","chapter":"5","verse":"13","text":"Jeśli postępujemy jak szaleńcy, robimy to dla Boga. A jeśli zachowujemy rozsądek, czynimy to ze względu na was."},{"book":"2 Koryntian","chapter":"5","verse":"14","text":"Jesteśmy bowiem owładnięci miłością Chrystusa i twierdzimy, że skoro On jeden umarł za wszystkich, to znaczy, że wszyscy poumierali."},{"book":"2 Koryntian","chapter":"5","verse":"15","text":"Taka bowiem jest prawda: Jezus umarł za wszystkich, aby ci, którzy dzięki Niemu żyją, odtąd żyli już nie dla siebie, ale dla Tego, który za nich umarł i zmartwychwstał."},{"book":"2 Koryntian","chapter":"5","verse":"16","text":"Dlatego my nie patrzymy już na nikogo z ludzkiego punktu widzenia. A nawet jeśli poznaliśmy Chrystusa jako człowieka, to już w ten sposób na Niego nie patrzymy."},{"book":"2 Koryntian","chapter":"5","verse":"17","text":"Jeśli ktoś bowiem uwierzył Chrystusowi, jest zupełnie nową istotą. To, co było kiedyś, minęło. Teraz zaczęło się coś zupełnie nowego."},{"book":"2 Koryntian","chapter":"5","verse":"18","text":"A wszystko to pochodzi od Boga, który dzięki Chrystusowi pojednał nas ze sobą i—co więcej—powierzył nam misję jednania z Nim innych ludzi."},{"book":"2 Koryntian","chapter":"5","verse":"19","text":"Bóg przez Chrystusa pojednał bowiem ze sobą świat, nie wypominając ludziom ich grzechów, nam zaś polecił przekazywać innym wieść o tym pojednaniu."},{"book":"2 Koryntian","chapter":"5","verse":"20","text":"Mając więc za sobą autorytet Chrystusa, jesteśmy wysłannikami samego Boga, który przez nas przemawia do ludzi. Dlatego w imieniu Chrystusa błagamy: Pojednajcie się z Bogiem!"},{"book":"2 Koryntian","chapter":"5","verse":"21","text":"Chrystus nigdy nie zgrzeszył, ale Bóg obciążył Go karą za nasze grzechy, abyśmy dzięki Niemu mogli zostać uniewinnieni przez Boga."}]}