{"data":[{"book":"LUGUBULO","chapter":"7","verse":"1","text":"Vuzishile mbuli zino zose, nyona nzozi iyagwe, niwona wasenga wa Mulungu wa kuulanga wane wema hana zing'ambu nne za iisi, wozigoga mbeho nne za iisi giladi beho sambidibume muisi, ama m'bahali, ama mum'biki wowose."},{"book":"LUGUBULO","chapter":"7","verse":"2","text":"Abaho, nimona msenga iyagwe wa Mulungu wa kuulanga yokwela kulawa kuulawilo wa zua yali na utango wa Mulungu yali na ugima. Kawakema na dizwi kulu waja iwasenga wane wa Mulungu wa kuulanga, awo wagweleligwe mhiko ya kuibananga isi na bahali."},{"book":"LUGUBULO","chapter":"7","verse":"3","text":"Ija imsenga wa Mulungu wa kuulanga kalonga, “Sambimuibanange isi, ama bahali, ama mibiki, mbaka vondatuwagele utango watumigwa wa Mulungu wetu m'vihanga vao.”"},{"book":"LUGUBULO","chapter":"7","verse":"4","text":"Abaho nihulika mheta ya wanhu wageligwe utango kulawa mmitala yose ya Islaeli. Wakala wanhu 144,000. Wakala wolawa mmitala yose longo dimwe na mibili ya Islaeli."},{"book":"LUGUBULO","chapter":"7","verse":"5","text":"Kulawa mtala wa Yuda, wageligwe utango wakala wanhu 12,000, mtala wa Lubeni wanhu 12,000, mtala wa Gadi wanhu 12,000,"},{"book":"LUGUBULO","chapter":"7","verse":"6","text":"kulawa mtala wa Asheli wanhu 12,000, mtala wa Naftali wanhu 12,000, mtala wa Manase wanhu 12,000."},{"book":"LUGUBULO","chapter":"7","verse":"7","text":"Na kulawa mtala wa Simioni wanhu 12,000, mtala wa Lawi wanhu 12,000, mtala wa Isakali wanhu 12,000,"},{"book":"LUGUBULO","chapter":"7","verse":"8","text":"kulawa mtala wa Zabuloni wanhu 12,000, mtala wa Usufu wanhu 12,000, na mtala wa Benjamini wanhu 12,000."},{"book":"LUGUBULO","chapter":"7","verse":"9","text":"Vuzishile mbuli zino, nyona nzozi iyagwe, na haja kuulongozi wangu kukala na dale kulu da wanhu awo haduhu munhu yadahile kuwapeta. Wanhu kulawa isi zose, mitala yose, wanhu wose, na lonzi zose, wema haulongozi wa ikigoda cha undewa na haulongozi wa Mwana Ng'hondolo. Wakala wavalile ng'hanzu nzelu na kugoga mitambi ya mitende mmakono gao."},{"book":"LUGUBULO","chapter":"7","verse":"10","text":"Wenula dizwi, wolonga, “Ukombola wolawa ha Mulungu wetu, ayo yakalile mkigoda cha undewa, na kulawa ha Mwana Ng'hondolo!”"},{"book":"LUGUBULO","chapter":"7","verse":"11","text":"Wasenga wose wa Mulungu wa kuulanga wema kuzunguluka ikigoda cha undewa, iwavyele, na waja wene ugima wane. Wafugama mavindi wainamiza vihanga vao haulongozi wa ikigoda cha undewa, na kumtambikila Mulungu,"},{"book":"LUGUBULO","chapter":"7","verse":"12","text":"wolonga, “Amina! Nhogolwa, yenzi, ng'hungwe, hewela, hishima, mhiko, na ugangamalo viwe ha Mulungu wetu gunge na gunge! Amina!”"},{"book":"LUGUBULO","chapter":"7","verse":"13","text":"Abaho, imwe wa waja iwavyele kaniuza, “Wano wavalile ng'hanzu nzelu iwo wanhu walihi, na walawa kwahi?”"},{"book":"LUGUBULO","chapter":"7","verse":"14","text":"Nimwidika, “Mndewa, nie sivimanyile, ila gweye kovitanga.” Na heyo kalonga, “Wano wao wahonyokwe kulawa mumgayo mkulu. Wazisuluza ng'hanzu zao na kuzitenda ziwe nzelu na mulopa wa Mwana Ng'hondolo."},{"book":"LUGUBULO","chapter":"7","verse":"15","text":"“Kileka mana, wokala haulongozi wa ikigoda cha undewa cha Mulungu na kumsang'hanikila heyo imisi na ikilo Muing'anda yake. Na heyo yokala mkigoda cha undewa kowakunzulila hema jake uchana yao."},{"book":"LUGUBULO","chapter":"7","verse":"16","text":"Hawona nzala ama ng'hilu. Zua hadiwalukuza,7:16 Mbuli zino zolawa mkitabu cha ISAYA 49:10. ama keakea jojose dikalika."},{"book":"LUGUBULO","chapter":"7","verse":"17","text":"Kwavija Mwana Ng'hondolo yali hagatigati ya ikigoda cha undewa kowa Mchunga wao, na heyo kowalongoza mzinzokwe za mazi golava ugima.7:17 Mbuli zino zolawa mkitabu cha ISAYA 49:10. Na Mulungu kowahangusa mahozi gose kulawa mmeso gao.”7:17 Mbuli zino zolawa mkitabu cha ISAYA 25:8."}]}