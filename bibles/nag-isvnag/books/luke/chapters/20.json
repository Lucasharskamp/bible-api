{"data":[{"book":"Luke","chapter":"20","verse":"1","text":"Ek din jitia Jisu ekta jagate manu khan ke mondoli te sikhai thakise aru susamachar prochar kori thakise, mukhyo purohit khan aru niyom jana manu aru cholawta khan Tai logot ahise."},{"book":"Luke","chapter":"20","verse":"2","text":"Taikhan pora Taike eneka hudise, “Amikhan ke kobi ki adhikar pora Apuni etu kori ase, aru kun ase jun pora etu kori bole Apuni ke adhikar dise.”"},{"book":"Luke","chapter":"20","verse":"3","text":"Jisu taikhan ke koise, “Moi bhi tumikhan ke ekta kotha hudibo, aru tumikhan Moike kobi."},{"book":"Luke","chapter":"20","verse":"4","text":"John laga baptizma: Isor pora hoise na manu pora hoise?”"},{"book":"Luke","chapter":"20","verse":"5","text":"Taikhan ekjon-ekjon logote kotha patikena, koise, “Jodi moi khan koi, ‘Isor pora ase,’ Tai kobo, ‘Tenehoile tumikhan taike kele biswas kora nai?’"},{"book":"Luke","chapter":"20","verse":"6","text":"Kintu amikhan jodi koi, ‘Manu pora ase’ koile, sob manu amikhan ke pathor maribo, kele koile taikhan John to ekjon bhabobadi ase koi kene biswas kore.”"},{"book":"Luke","chapter":"20","verse":"7","text":"Taikhan Jisu ke koise etu kot pora ahise taikhan najane koi kene."},{"book":"Luke","chapter":"20","verse":"8","text":"Titia Jisu taikhan ke koise, “Moi bhi tumikhan ke nokobo ki adhikar pora Moi eitu khan kori ase.”"},{"book":"Luke","chapter":"20","verse":"9","text":"Titia Tai manu khan ke etu dristanto koise, “Ekjon manu kheti te angur ghas hali se, aru tai etu kheti kora manu khan ke di dise, aru tai dusra desh te bisi din nimite jai jaise."},{"book":"Luke","chapter":"20","verse":"10","text":"Aru jitia homoi ahise tai ekjon noukar ke kheti kora khan logot pathaise, kheti te angur ulaikene thakile, tai nimite pothabole. Kintu kheti kora manu khan etu noukar ke marise aru khali hath pathai dise."},{"book":"Luke","chapter":"20","verse":"11","text":"Aru dusra manu ke pathaise, kintu taike bhi marise aru bisi sorom khilai dise, aru taike khali hath pathai dise."},{"book":"Luke","chapter":"20","verse":"12","text":"Titia aru ekjon ke pathaise, kintu taike bhi jokhom kori kene bahar te phelai dise."},{"book":"Luke","chapter":"20","verse":"13","text":"Titia kheti laga malik pora nijorke koise, ‘Moi ki koribo? Moi bisi morom kori thaka bacha ke pathai dibo. Eneka korile taikhan taike adar koribo pare.’"},{"book":"Luke","chapter":"20","verse":"14","text":"Kintu jitia kheti kora manu khan pora taike dikhise, taikhan ekjon-ekjon logote kotha patise, aru koise, ‘Etu uttoradhikari ase. Ahibi taike morai dibo, titia etu sob kheti to moi khan laga hoi jabo.’"},{"book":"Luke","chapter":"20","verse":"15","text":"Aru taikhan pora chokra ke kheti pora bahar te phelai dise aru taike morai dise. Titia hoile kheti laga malik pora taikhan ke ki koribo?"},{"book":"Luke","chapter":"20","verse":"16","text":"Kheti malik to ahi kene etu kheti kora manu khan ke khotom kori dibo aru etu kheti to dusra manu khan ke di dibo.” Kintu jitia manu khan etu hunise, taikhan koise, “Eneka kitia bhi hobo nadibo!”"},{"book":"Luke","chapter":"20","verse":"17","text":"Titia Jisu taikhan ke saikene koise, “Tinehoile Isor kotha te etu likhi kene rakha to ki ase:"},{"book":"Luke","chapter":"20","verse":"18","text":"Jun manu etu pathor te giribo, tai bhangi kene tukra hoi jabo. Kintu jun manu uporte etu gire, taike mihin kori dibo20.18 Dan. 2:34-35.”"},{"book":"Luke","chapter":"20","verse":"19","text":"Titia niyom likha aru mukhyo purohit khan etu homoi te Tai uporte hath laga bole bisarise, kelemane taikhan jani jaise Jisu to etu dristanto taikhan nimite he koise. Kintu taikhan manu khan ke bhoi kori thakise."},{"book":"Luke","chapter":"20","verse":"20","text":"Etu karone Taike taikhan bhal kori kene sai thakise, aru Tai pichete manu lagai dise, jun dharmik thaka nisena dikhai thakise kintu Jisu laga kotha khan te golti bisari thakise, aru taikhan laga cholawta khan laga aru governor laga hathte di dibole karone."},{"book":"Luke","chapter":"20","verse":"21","text":"Titia, Yehudi cholauta khan pora manu potha khan to ahi kene Jisu ke hudise, “Probhu, moi khan jane Apuni hosa kotha he sikhai, aru kun logote bhi alag pora bebohar nakore, aru Apuni Isor laga kotha to hosa pora sikhai."},{"book":"Luke","chapter":"20","verse":"22","text":"Moi khan ke koi dibi, Caesar ke poisa diya to niyom te thik ase na nai?”"},{"book":"Luke","chapter":"20","verse":"23","text":"Kintu Jisu taikhan laga chalaki jani jaise, aru taikhan ke koise,"},{"book":"Luke","chapter":"20","verse":"24","text":"“Moike etu denarius dikha bhi. Kun laga chehera aru kotha ta te likha ase?” Titia taikhan koise, “Caesar laga.”"},{"book":"Luke","chapter":"20","verse":"25","text":"Titia Tai koise, “Etu nimite ji to Caesar laga ase etu Caesar ke dibi aru ji to Isor ke dibo lage etu Isor ke dibi.”"},{"book":"Luke","chapter":"20","verse":"26","text":"Etu kotha pora taikhan Jisu ke manu majot pora dhori bole para nai, kintu Jisu laga jowab te sob asurit hoi thakise, aru taikhan chup-chap hoi jaise."},{"book":"Luke","chapter":"20","verse":"27","text":"Titia kunba Sadducee khan, kunkhan jun jee utha te biswas nakore, Jisu usorte ahikena hudise,"},{"book":"Luke","chapter":"20","verse":"28","text":"“Probhu, Moses pora moi khan ke likhise, jodi kunba laga bhai ase aru tai maiki chari kene mori jaise, aru tai bacha nai, tenehoile etu morija laga bhai to maiki ke lobo pare aru tai laga morija bhai naam te bacha jonom kori kene khandan ulabo pare20.28 Gen. 38:8; Deu. 25:5."},{"book":"Luke","chapter":"20","verse":"29","text":"Ta te sat-ta bhai thakise, aru dangor wala pora maiki ke shadi korise, kintu bacha nathakikena mori jaise;"},{"book":"Luke","chapter":"20","verse":"30","text":"aru dusra pora etu maiki ke loise kintu tai bhi bacha nathaki kene mori jaise."},{"book":"Luke","chapter":"20","verse":"31","text":"Aru tisra jon pora bhi maiki ke loise, kintu tai bhi eneka he mori jaise, aru etu nisena sath jon bhi maiki ke loise, kintu tai bhi bacha nathaki kene mori jaise."},{"book":"Luke","chapter":"20","verse":"32","text":"Aru hekh te maiki bhi mori jaise."},{"book":"Luke","chapter":"20","verse":"33","text":"Etu nimite jee utha dinte, tai kun laga maiki hobo? Kelemane tai sat jon laga bhi maiki thakise.”"},{"book":"Luke","chapter":"20","verse":"34","text":"Titia Jisu taikhan ke koise, “Etu yug laga manu khan shadi kore aru shadi koribo nimite di diye."},{"book":"Luke","chapter":"20","verse":"35","text":"Hoilebi jun khan etu yug te thaki bole nimite layak hoise, aru mori kene jee uthibo, taikhan to shadi bhi nakore, aru shadi te bhi nadiye;"},{"book":"Luke","chapter":"20","verse":"36","text":"kelemane taikhan kitia bhi namoribo, taikhan sorgodoth hoi jabo; aru taikhan jinda thaka Isor laga bacha khan ase kobo, kelemane taikhan jee utha laga chokra khan ase."},{"book":"Luke","chapter":"20","verse":"37","text":"Aru Moses pora bhi juli thaka ghas pora morija uthai diya dikhai dise, jitia tai Probhu ke Abraham laga Isor, Isaac laga Isor aru Jacob laga Isor matise20.37 Exo. 3:2, 6."},{"book":"Luke","chapter":"20","verse":"38","text":"Etiya Tai to mora laga Isor nohoi kintu jinda khan laga ase, kelemane moi khan sob tai logote jinda ase.”"},{"book":"Luke","chapter":"20","verse":"39","text":"Titia kunba niyom likha khan pora Jisu ke koise, “Probhu, Apuni bhal pora koise.”"},{"book":"Luke","chapter":"20","verse":"40","text":"Kelemane taikhan aru Taike hudibole himot kora nai."},{"book":"Luke","chapter":"20","verse":"41","text":"Titia Jisu pora taikhan ke hudise, “Taikhan kineka kobo pare, Khrista to David laga chokra ase?"},{"book":"Luke","chapter":"20","verse":"42","text":"David nijor pora Bhajan Geet laga kitab te likhise,"},{"book":"Luke","chapter":"20","verse":"43","text":"Jitia tak moi dushman khan ke tumi laga theng nichete giribole nadiye20.43 Psa. 110:1.’"},{"book":"Luke","chapter":"20","verse":"44","text":"David tai nijor pora Khrista ke ‘Probhu’ mate, tinehoile Tai kineka tai laga chokra hobo?”"},{"book":"Luke","chapter":"20","verse":"45","text":"Jitia sob manu khan huni thakise, Jisu pora chela khan ke koise,"},{"book":"Luke","chapter":"20","verse":"46","text":"“Etu niyom likha khan pora hoshiar thakibi, jun khan lamba kapra te bera bole bisare, aru bajar te sob pora bhal jaga bisare, aru mondoli te sob pora untcha jagate bohi bole bisare, aru kha luwa jagate bhi bhal he bisare."},{"book":"Luke","chapter":"20","verse":"47","text":"Bidhowa khan laga ghor khan khotom kori diye aru dikha bole nimite lamba prathana kore. Eitu khan nisena pichete dangor sajai pabo.”"}]}