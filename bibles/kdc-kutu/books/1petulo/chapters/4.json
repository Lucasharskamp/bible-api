{"data":[{"book":"1 Petulo","chapter":"4","verse":"1","text":"Kwavija Kilisito kagaya mulukuli lwake, na mweye vivija muitande kwa mbuli ayo, kwavija munhu yagaiye mulukuli lwake kamduhu mzinzambi."},{"book":"1 Petulo","chapter":"4","verse":"2","text":"Kusongela sambi ugima wenu usigale hano mwiisi sekemukale kwa kukweleleza kusulukila kwa lukuli, lakini mukale kamba viyolonda Mulungu."},{"book":"1 Petulo","chapter":"4","verse":"3","text":"Kwavija baho umwaka kwa kipindi kitali mukala motenda mbuli ziwotenda wanhu hawamjuwile Mulungu. Mukala kwa ugoni, kusulukila, kukoligwa, nyimwili nyimwili za kung'wa ng'hani na kuvitambikila vinyago vigevuza."},{"book":"1 Petulo","chapter":"4","verse":"4","text":"Sambi wanhu awo wokanganya kwavija hamuilumba nao mna ukukala vihile kubanzile ng'hani, avo wowaliga."},{"book":"1 Petulo","chapter":"4","verse":"5","text":"Lakini wolondeka kumwidika Mulungu mbuli zao ziwatendile, heyo yaitandile kuwatagusa wagima na wafile."},{"book":"1 Petulo","chapter":"4","verse":"6","text":"Lekaavo Mbuli Inogile vivija ipetigwa kwa waja wafile muladi hata kamba watagusigwa wafe muugima wao wa lukuli kamba viwotagusigwa wanhu wose, lakini wakale kiloho kamba Mulungu viyokala."},{"book":"1 Petulo","chapter":"4","verse":"7","text":"Ukumala kwa kila kinhu kwa mmabehi. Avo molondeka mugese goya na muilongoze wenyego muladi mudahe kumpula Mulungu."},{"book":"1 Petulo","chapter":"4","verse":"8","text":"Kubanza mbuli zose, muinogele kwa mizoyo yenu yose, kwavija kuinogela kogubika nzambi nyingi."},{"book":"1 Petulo","chapter":"4","verse":"9","text":"Muigoneke mweye kwa mweye mzikae zenu bila kuinung'unikila."},{"book":"1 Petulo","chapter":"4","verse":"10","text":"Kila munhu yaisang'hanile nhunza iyagweleligwe na Mulungu kwa kuwatenda wayagwe wamwede. Mutamaniligwe kwa kuzisang'hanila vinogile nhunza mbasakanyo ziyawagwelele Mulungu."},{"book":"1 Petulo","chapter":"4","verse":"11","text":"Munhu yoyose yowapetela wanhu yawapetele mbuli za Mulungu. Munhu yoyose yosang'hanila yasang'hane kwa nguvu zose ziyagweleligwe na Mulungu, muladi mna izimbuli zose Mulungu yatogoligwe kubitila Yesu Kilisito. Kumwake uwe ukulu na udahi siku zose. Ona."},{"book":"1 Petulo","chapter":"4","verse":"12","text":"Ndugu zangu, sekemukanganye mbuli ya kugezigwa kwa usungu kumugaya, kamba vija kiwapata mweye kilozo."},{"book":"1 Petulo","chapter":"4","verse":"13","text":"Lakini deng'heleleni kwavija moilumba mna gamagayo ga Kilisito, muladi mudeng'helele ng'hani kipindi vonda yabwele muukulu wake."},{"book":"1 Petulo","chapter":"4","verse":"14","text":"Kamba moligigwa kwavija momtogola Kilisito, mumweda, kwavija Loho wa ukulu, yeli Loho wa Mulungu kokala na mweye."},{"book":"1 Petulo","chapter":"4","verse":"15","text":"Kamba munhu kogaya sekeiwe mbuli ya kukoma hebu ubavi hebu ubananzi wowose hebu kwa kuigela mzimbuli za wanhu."},{"book":"1 Petulo","chapter":"4","verse":"16","text":"Lakini kamba kogaya kwavija komtogola Kilisito sekeukone kinyala, lakini mgwelele nhogolwa Mulungu kuwa kwa munhu wa Kilisito."},{"book":"1 Petulo","chapter":"4","verse":"17","text":"Kipindi cha nhaguso kivika, na nhaguso yosonga kwa wanhu wa Mulungu, avo kamba nhaguso yosongela kumwetu, yokuwa vilihi kwa wanhu wolema kutogola Mbuli Inogile ya Mulungu?"},{"book":"1 Petulo","chapter":"4","verse":"18","text":"Kamba vigalonga Maandiko Gang'alile,"},{"book":"1 Petulo","chapter":"4","verse":"19","text":"Avo, wanhu waja wogaya kamba viyolonda Mulungu, wagendelele kutenda ganogile na wailave wenyego kwa Ija yawaumbile, ayo yotamaniligwa."}]}