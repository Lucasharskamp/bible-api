{"data":[{"book":"2 Wakorintu","chapter":"9","verse":"1","text":"Toziya neni nahera shakuwalembelerani mwenga kuusu mafupu genu ga mpiya kwa wantu wa Mlungu Muyudeya."},{"book":"2 Wakorintu","chapter":"9","verse":"2","text":"Nuvimana ntambu yamuwera na moyu gwa kutanga na neni nulitumbiriti mwenga kwa shitwatira ashi kulongolu kwa wantu wa Makedoniya. Nuwagambiriti, “Shipinga sha wantu shawamjimira Kristu wa aku Akaya walikala kala kwanjira shinja shipititi.” Su kulilaviya kwa mwenga kuwatenda wantu wavuwa walilaviyi."},{"book":"2 Wakorintu","chapter":"9","verse":"3","text":"Nuwatuma walongu wayetu, su kulitumbira kwa twenga kuusu mwenga kwa visoweru hera ndiri, kumbiti ntakula, mwenga hamuweri kala kwa kutanga kwenu."},{"book":"2 Wakorintu","chapter":"9","verse":"4","text":"Nayilawira kuwera wantu wa Makedoniya pawiza pamuhera na neni na kuwona muwera kala ndiri, su twenga hatuwoni soni na mwenga vilaa vilii hamuwoni soni, toziya hatuweri tuwatumbiriti ng'anji mwenga."},{"book":"2 Wakorintu","chapter":"9","verse":"5","text":"Su, mona iherepa kuwaluwa walongu awa wanongoleri kwiza kwa neni, wapati kutula kala mafupu ga mwenga makulu gamtakuliti. Na geni aga hagalanguziyi kuwera ndo mafupu gamlaviyiti kwa makakala, kumbiti gagalaviyitwi toziya mfira."},{"book":"2 Wakorintu","chapter":"9","verse":"6","text":"Muviholi visoweru avi, muntu ulii yakakwetiti mbeyu zitangala ndiri hakabenangi padidini na ulii yakakweta mbeyu zivuwa hakabenangi mabenu gavuwa."},{"book":"2 Wakorintu","chapter":"9","verse":"7","text":"Kila muntu kalaviyi shilii shakafira mumoyu mwakuwi kulaviya, pota na kulazimishwa ama kwa kuhinginika, toziya Mlungu kamfira ulii yakalaviya kwa nemeleru."},{"book":"2 Wakorintu","chapter":"9","verse":"8","text":"Mlungu kaweza kuwapanani mwenga mafiliru nentu ya galii gamfira, mashaka goseri mpati kuwera na kila shintu shamfira na hamuweri nentu kwa kila lihengu liheri lyamtenda."},{"book":"2 Wakorintu","chapter":"9","verse":"9","text":"Malembu Mananagala ntambu yagalembwa,"},{"book":"2 Wakorintu","chapter":"9","verse":"10","text":"Na Mlungu yakamupanana mkulima mbeyu na shiboga kuliya, viraa vilii hakawapanani mwenga mbeyu zamfira na hakazitendi zimeri na zikuli na kuwapanani mabena gavuwa kulawirana na kulaviya kwa uheri wenu."},{"book":"2 Wakorintu","chapter":"9","verse":"11","text":"Mweni hakawalundiziyi mwenga mashaka goseri kwa kila shintu, su wantu walongi mayagashii Mlungu kwa uheri wenu gawapatiti kupitira twenga."},{"book":"2 Wakorintu","chapter":"9","verse":"12","text":"Toziya lihengu ali linanagala lyamtenda, hapeni liwatangi hera wantu wa Mlungu, kumbiti viraa vilii haliwatendi wantu wavuwa walongi nentu mayagashii Mlungu."},{"book":"2 Wakorintu","chapter":"9","verse":"13","text":"Na kulawirana na ulanguziwu wawulanguziya lihengu lyenu ali, wantu hawamkwisi Mlungu kwa kushijimira na kujimira Shisoweru Shiwagira sha Kristu, viraa vilii kwa uheri gamuwatendera womberi na wantu woseri."},{"book":"2 Wakorintu","chapter":"9","verse":"14","text":"Su hawawaluwili mwenga kwa Mlungu toziya ya uheri wa moyu gwenu gwa gweka gampananitwi na Mlungu."},{"book":"2 Wakorintu","chapter":"9","verse":"15","text":"Tulonga mayagashii Mlungu toziya ya mafupu gakuwi gatuweza ndiri kugatakulira."}]}