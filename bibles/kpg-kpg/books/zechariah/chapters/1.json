{"data":[{"book":"Zechariah","chapter":"1","verse":"1","text":"I lodo di walu malama o di lua ngadau Darius nogo hai di tagi damana o Persia, Dimaadua guu wanga ana helekai gi soukohp Zechariah, tama daane a Berechiah, dono damana madua go Iddo.1.1 Ezra 4.24—5.1; 6.14"},{"book":"Zechariah","chapter":"1","verse":"2","text":"Dimaadua di Gowaa Aamua gu hagi anga gi Zechariah bolo gi helekai gi nia daangada, “Au go Dimaadua gu hagawelewele huoloo gi godou maadua mmaadua,"},{"book":"Zechariah","chapter":"1","verse":"3","text":"malaa dolomeenei Au e helekai adu gi goodou ‘Lloomoi gi muli gi di Au, gei Au ga hanadu labelaa gi goodou."},{"book":"Zechariah","chapter":"1","verse":"4","text":"Hudee hai be godou maadua mmaadua. I mua loo, nia soukohp guu wanga agu helekai gi digaula bolo gi hudee mouli huaidu, gi dugua di nadau mouli huaidu. Gei digaula digi hagalongo be digi daudali agu helekai."},{"book":"Zechariah","chapter":"1","verse":"5","text":"Godou maadua mmaadua mo nia soukohp aalaa la guu mmade gu hagalee."},{"book":"Zechariah","chapter":"1","verse":"6","text":"Agu daangada hai hegau go nia soukohp guu wanga gi digaula agu helekai mo nia hagailoo hagalliga, gei digaula digi hagalongo, guu kae di hagaduadua o nadau de hagalongo. Nomuli gei digaula guu huli nadau mouli gu iloo ginaadou bolo Au go Dimaadua di Gowaa Aamua ne hagaduadua ginaadou gii tau gi nadau de hagalongo, mo dagu hai ne haganoho bolo e hai ang gi digaula.’”"},{"book":"Zechariah","chapter":"1","verse":"7","text":"Di madagoaa Darius nogo hai di tagi damana o Persia, i lodo di lua ngadau i di madalua maa haa laangi o di madangaholu maa dahi malama (di malama go Shebat), Dimaadua gu hagadae mai ana helekai i lodo di midi i di boo."},{"book":"Zechariah","chapter":"1","verse":"8","text":"Au guu mmada gi tangada di langi e lele i hongo di hoodo mmee. Mee mo dana hoodo gaa togo i lodo nia laagau ‘myrtle’ i lodo di gowaa bapaba, nia hoodo labelaa i muli o mee, nia hoodo mmee, habuihabula, mo nia hoodo kene e tuu i golo.1.8 Hagagida 6.2-8"},{"book":"Zechariah","chapter":"1","verse":"9","text":"Au ga heeu gi taane deelaa, “Meenei, tadinga o nia hoodo aanei le e hai bolo aha?”"},{"book":"Zechariah","chapter":"1","verse":"10","text":"Dimaadua gu hagau digaula belee hagadina henuailala.”"},{"book":"Zechariah","chapter":"1","verse":"11","text":"Digaula ga hagamodongoohia gi tangada di langi nadau mee ne gidee, “Gimaadou guu hula laa lodo henuailala, gu gidee bolo henuailala hagatau gu deai dono hagamaamaa ai gu bagege.”"},{"book":"Zechariah","chapter":"1","verse":"12","text":"Tangada di langi ga helekai, “Dimaadua di Gowaa Aamua, Goe gu hagawelewele gi Jerusalem mo nia waahale o Judah i lodo nia ngadau e madahidu dolomeenei. E waalooloo behee i mua dau hagamodongoohia do dumaalia dehuia?”"},{"book":"Zechariah","chapter":"1","verse":"13","text":"Dimaadua ga helekai gi di heeu tangada di langi i nia helekai hagamanawa lamalia,"},{"book":"Zechariah","chapter":"1","verse":"14","text":"gei tangada di langi ga hai mai gi di au bolo gi haga gila ina nia helekai Dimaadua ne helekai ai boloo, “Au e aloho huoloo, ge e haamanawa i dogu waahale dabuaahia go Jerusalem."},{"book":"Zechariah","chapter":"1","verse":"15","text":"Au e hagawelewele huoloo gi nia henua ala e noho i di aumaalia. Idimaa dogu madagoaa nogo hagakono dogu hagawelewele nogo hai baahi gi agu daangada, gei nia henua aalaa gu hagaduadua kono huoloo agu daangada."},{"book":"Zechariah","chapter":"1","verse":"16","text":"Malaa, Au gu hanimoi labelaa gi Jerusalem e hagamodongoohia dogu dumaalia dehuia gi di waahale. Dogu Hale Daumaha ga haga hoou, gei di waahale gaa hau labelaa.”"},{"book":"Zechariah","chapter":"1","verse":"17","text":"Tangada di langi gu hai mai labelaa bolo gi hagamodongoohia aga ina boloo, “Dimaadua di Gowaa Aamua e helekai bolo ono waahale ga humalia labelaa, gei Mee ga hagamaamaa labelaa Jerusalem ga hagaingoo di waahale bolo ni aana.”"},{"book":"Zechariah","chapter":"1","verse":"18","text":"I lodo tuai midi au guu mmada gi nia madaagoo kau e haa."},{"book":"Zechariah","chapter":"1","verse":"19","text":"Au ga heeu gi tangada di langi dela nogo leelee mai gi di au, “Tadinga o nia madaagoo aanei le e hai bolo aha?”"},{"book":"Zechariah","chapter":"1","verse":"20","text":"Dimaadua ga hagagidee au nia daane ngalua dogohaa mo nadau haamaa."},{"book":"Zechariah","chapter":"1","verse":"21","text":"Au ga heeu, “Nia daane aanei ne lloomoi belee hai nadau aha?”"}]}