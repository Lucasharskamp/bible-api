{"data":[{"book":"2Timoseo","chapter":"4","verse":"1","text":"Nakusigiila hameso ha Mnungu na hameso ha Yesu Kilisito akuunga awasengele want'hu wabanike na wagima na kwaviya neeze kulongoza akanda Seuta,"},{"book":"2Timoseo","chapter":"4","verse":"2","text":"bilikiza Ulosi naho ukeike lumwe inde misimo ikuungwa hegu misimo heikuungwa, tivila naho wakanye naho uwagele ludole want'hu ukawahiniza kwa kufinyiliza kose."},{"book":"2Timoseo","chapter":"4","verse":"3","text":"Nayeze mazuwa ayo want'hu hawategeleze mahinizo ya kindedi, mna nawatimile kumunk'wamunk'wa kwao wenye na kukeduganyila wahinizi wakuunga wawagambile mbuli ziya wakuziungisa kwiva."},{"book":"2Timoseo","chapter":"4","verse":"4","text":"Nawalemele kwiva kindedi, nawahitukile simo za lulimi."},{"book":"2Timoseo","chapter":"4","verse":"5","text":"Mna weye unde meso kwavovose, finyiliza makunt'ho naho damanya ndima ya kubilikiza Mbuli Yedi naho kimala utogile mwo undima wako."},{"book":"2Timoseo","chapter":"4","verse":"6","text":"Kwaviya, lupisi lwangu lwo kubanika lwi hagihi naho sakame yangu neigidigwe enga ivo walava nt'hambiko wakugida int'hambiko idivai hameso ha Mnungu."},{"book":"2Timoseo","chapter":"4","verse":"7","text":"Hikombeka mwe kudamanya vedi indima yangu naho, uhigani we zinguluko hiubinda, mhuwi nawo hiwamila."},{"book":"2Timoseo","chapter":"4","verse":"8","text":"Naho haluse isigala du kwink'higwa taji yo kumwelela Mnungu, iyo Zumbe akulamula vikuungwa naanink'he zuwa diya. Naho hiyo miye du mna ni hamwenga na wadya wose wakukawiila kwa lukunde kulaila kwakwe."},{"book":"2Timoseo","chapter":"4","verse":"9","text":"Kombeka wize kwangu."},{"book":"2Timoseo","chapter":"4","verse":"10","text":"Dema kaiungisa isi ino kanileka no kuita Sesalonike. Naho Kelesike naye kaita Galatia, Tito naye kaita Dalimatia."},{"book":"2Timoseo","chapter":"4","verse":"11","text":"Aha eaha Luka du hamwenga na miye. Haluse umguhe Maliko wize naye, kwaviya adaha kunambiza mwe ndima yangu."},{"book":"2Timoseo","chapter":"4","verse":"12","text":"Mna nehimtuma Tukiko uko Efeso."},{"book":"2Timoseo","chapter":"4","verse":"13","text":"Umwo ukeza so ne dikoti dyangu nidilekile kwa Kalipo uko Toloa, nigaile hata viya vitabu, naho viya vidamnywe na nk'hingo."},{"book":"2Timoseo","chapter":"4","verse":"14","text":"Yudya msani we shaba akwitangwa Alekizanda kanidamanyila wiihi utendese, Zumbe naamlihe vikuligana na udamanyi wakwe."},{"book":"2Timoseo","chapter":"4","verse":"15","text":"Weye nawe umsinyise kwaviya nakaulemela ulosi wetu kwa nk'hani."},{"book":"2Timoseo","chapter":"4","verse":"16","text":"Umwo hakegombela nk'hongo hakwandaga na yeyose anambizaga, wose wanasaga nikedu. Namlombeza Mnungu awausile masa mwe mbuli iyo."},{"book":"2Timoseo","chapter":"4","verse":"17","text":"Mna Zumbe andaga na miye naho nakanigela ludole, niyo nadaha kweneza ulosi ukint'hile na want'hu hi Wayahudi wawive, naho Zumbe naka niyokola mwo usengelo wo kubanika enga mwo mnomo wa simba."},{"book":"2Timoseo","chapter":"4","verse":"18","text":"Zumbe naaniyokole mwe mbuli zose zihile, na kuniguha vedi kubula ko useuta wa kulanga, ukulu unde kwakwe ulo na ulo! Taile."},{"book":"2Timoseo","chapter":"4","verse":"19","text":"Wenk'he ndamsa awo Pilisika na Akula, hamwenga ne mp'huga ya Onesifolo."},{"book":"2Timoseo","chapter":"4","verse":"20","text":"Elasito nakasigala uko Kolinso, na yehe Tolofimo nehimleka uko Mileto kwaviya andaga mnyonge."},{"book":"2Timoseo","chapter":"4","verse":"21","text":"Kombekesa kusunguza ukwiza iivi nyota ikei kubula. Ebulo na Pudesi na Lino na Kilaudia na wose wakumhuwila Kilisito, wose wakulamsisa."},{"book":"2Timoseo","chapter":"4","verse":"22","text":"Zumbe ande na weye mwo moyo wako."}]}