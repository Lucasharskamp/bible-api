{"data":[{"book":"Pakhonchatpa","chapter":"27","verse":"1","text":"Eikhoi Italy-da hi tongduna chatnaba leplabada makhoina Paul amadi phadok kharabu “Ningthourel-gi Lanmi Kangbu” haina kouba adugi lanmi chamagi mapu Julius-ta sinnarammi."},{"book":"Pakhonchatpa","chapter":"27","verse":"2","text":"Eikhoi Adramyttium-dagi hi tonglammi, hi adu Asia-gi hithangphamsingda chatnaba sem sarammi aduga eikhoi hi tongduna chatle. Macedonia-gi mi Thessalonica-dagi lakpa Aristarchus-su eikhoiga loinarammi."},{"book":"Pakhonchatpa","chapter":"27","verse":"3","text":"Mathanggi numitta eikhoi Sidon-da thunglammi. Julius-na Paul-bu luna channa tourammi, mahakki marup mapangsingbu unaba amadi makhoina mahakki awatpasing pibibada ayaba pirammi."},{"book":"Pakhonchatpa","chapter":"27","verse":"4","text":"Mapham adudagi eikhoi amuk chatlammi adubu nungsitna eikhoigi maiyokta sitpagi maramna eikhoina nungsit adudagi saphanabagidamak Cyprus ithatki marumda hi honduna chatlammi."},{"book":"Pakhonchatpa","chapter":"27","verse":"5","text":"Eikhoina Cilicia amadi Pamphylia-gi ipak lanthoktuna Lycia-gi Myra-da thunglammi."},{"book":"Pakhonchatpa","chapter":"27","verse":"6","text":"Mapham aduda lanmi chamagi mapu aduna Italy chatkadaba Alexandria-gi hi ama phanglammi maram aduna mahakna eikhoibu hi aduda tonghallammi."},{"book":"Pakhonchatpa","chapter":"27","verse":"7","text":"Eikhoina numit kaya marum hi adu tapna tapna hollammi aduga yamna khudong thibaga loinana Cnidus sahar naksallaklammi. Nungsitna maram oiraga eikhoi maikei aduda sangthana hi honba yahandre. Aduna eikhoina saphagadaba Crete ithatki marumda hi honthaduna Salmone lanthoklammi."},{"book":"Pakhonchatpa","chapter":"27","verse":"8","text":"Yamna wana ipak mapan nakna nakna holaktuna eikhoi Lasea-gi sahar manakta leiba Fair Haven kouba mapham amada laklammi."},{"book":"Pakhonchatpa","chapter":"27","verse":"9","text":"Matam yamna mangkhre. Houjikti Chara-henbagi matam adu lanthokkhre maram asina higi khongchat khudong thiningai oire. Maram aduna Paul-na makhoida cheksin wa hairak-i,"},{"book":"Pakhonchatpa","chapter":"27","verse":"10","text":"“Ibungokhoi, mapham asidagi eikhoigi khongchat asi khudong thigani; hi asida puriba potchei amadi hi asi yamna mang takpa thokkani aduga punsisingsu manggani.”"},{"book":"Pakhonchatpa","chapter":"27","verse":"11","text":"Lanmi chamagi mapu aduna Paul-na haiba wa adudagi hi adugi luchingba amasung higi mapu aduna haibana henna tarammi."},{"book":"Pakhonchatpa","chapter":"27","verse":"12","text":"Hithangpham adu ningthamtha lenbada khudongchaba mapham oiramde. Ayamba mina Phoenix-ta hi tongduna chatlaga mapham aduda ningthamtha lennaba yanarammi. Phoenix asi kha nongchup amasung awang nongchup onba Crete-ki hithangpham amani."},{"book":"Pakhonchatpa","chapter":"27","verse":"13","text":"Khagi nungsitna liri liri sitlakpada makhoina ninglamba adu pangthokpa yarani haina khallammi. Maram aduna makhoina hi phanaba yotki kochi adu loukhattuna yariba makhei Crete-ki mapan nakna nakna hi adu hollammi."},{"book":"Pakhonchatpa","chapter":"27","verse":"14","text":"Adubu ikui kuidana “Euroclydon27:14 “Awangnongpokki nungsit” haibani.” haina kouba akanba nonglei nungsit ama ithat adudagi sittharaklammi."},{"book":"Pakhonchatpa","chapter":"27","verse":"15","text":"Nonglei nungsit aduna hi adu yeirammi aduna nungsit adu maiyoknaba ngamdrabada eikhoina hotnaba toktuna nungsit aduna adum puhallammi."},{"book":"Pakhonchatpa","chapter":"27","verse":"16","text":"Aduga Cauda kouba ithat macha adugi kharomda lanthokpada eikhoi khara sapharammi. Maduda eikhoina wana hi macha adu tekta kaidana phajinba ngamle."},{"book":"Pakhonchatpa","chapter":"27","verse":"17","text":"Makhoina hi macha adu thanggatlammi aduga thouri kharana higi akoiba adu chetna laksillammi. Makhoi Libya-gi leingoi hagatpa maphamda thengjin-gadara haina kirammi maram aduna hi adugi lang-yan-phi adu chingthaduna madu nungsitna humduna puhallammi."},{"book":"Pakhonchatpa","chapter":"27","verse":"18","text":"Akanba nonglei nungsit adu makha tana chattharammi maram aduna mathanggi numitta makhoina hidagi potcheising khara langthaba hourammi."},{"book":"Pakhonchatpa","chapter":"27","verse":"19","text":"Mathanggi numitta makhoina higi mapot macheising adu hunthare."},{"book":"Pakhonchatpa","chapter":"27","verse":"20","text":"Numit kayamarum numit oirasu thawanmichak oirasu eikhoina amata uba phanglamde aduga nungsit adu leptana yamna kanna sitlammi. Mameithangdadi eikhoi hinggani haibagi asa pumba thadokkhi."},{"book":"Pakhonchatpa","chapter":"27","verse":"21","text":"Kana amata chaba phangdana sanglaba matam ama houkhrabada Paul-na makhoigi marakta lepkhattuna hairak-i, “Ibungokhoi, nakhoina eigi wa tabiramduna Crete-tagi hi tongduna chatlamdrabadi, eikhoina masigi amang ata pumnamak asi nanglamloidabani."},{"book":"Pakhonchatpa","chapter":"27","verse":"22","text":"Adubu houjikti eina nakhoida haijari, nathouna phou! Nakhoi kana amatagi thawai mangloi adubu hi asi khaktangdi manggani."},{"book":"Pakhonchatpa","chapter":"27","verse":"23","text":"Maramdi ngarang ahing eigi mapu oibiba amasung eina thougal toujariba Tengban Mapu mahakki dut amana inakta laklaga"},{"book":"Pakhonchatpa","chapter":"27","verse":"24","text":"hairak-i, ‘Paul, nahak kiganu! Nahak Ningthourelgi mangda lepkadabani. Tengban Mapuna nahakpu thoujanbiduna nahakka hi tongduna chatliba pumnamak Tengban Mapuna kanbire.’"},{"book":"Pakhonchatpa","chapter":"27","verse":"25","text":"Maram aduna ibungokhoi, thouna phou! Maramdi eingonda haikhiba adumak thokkani haina eina Tengban Mapubu thajei."},{"book":"Pakhonchatpa","chapter":"27","verse":"26","text":"Adubu eikhoina karigumba ithat amada thengjinbadi tare.”"},{"book":"Pakhonchatpa","chapter":"27","verse":"27","text":"Adubu taramarini suba ahing aduda Mediterranean ipakta nonglei nungsit aduna eikhoibu humduna purammi. Ahing nongyai aduwaida hiroisingna makhoi lam amada naksillakle haiba khallammi."},{"book":"Pakhonchatpa","chapter":"27","verse":"28","text":"Makhoina kayam luba thenba onduna yengbada feet chama kun lui haiba khangle makhoina khara lapthokna chatlaga amuk hanna onbada feet maraphutara lui haiba khanglammi."},{"book":"Pakhonchatpa","chapter":"27","verse":"29","text":"Makhoina hi adu nungjaosingda thengjin-gadra haina kibadagi hirubaktagi yotki kochi mari thadarammi aduga nongngallaknaba haijarammi."},{"book":"Pakhonchatpa","chapter":"27","verse":"30","text":"Adubu hiroisingna hi adudagi nanthoknaba hotnarammi; higi mamangdagi yotki kochising adu thadanaba sajinnaduna hi macha ama ipakta thadaraklammi."},{"book":"Pakhonchatpa","chapter":"27","verse":"31","text":"Maduda Paul-na lanmi chamagi mapu aduda amasung lanmisingda hairak-i, “Hiroising asina hida leitrabadi nakhoi kanba ngamloi.”"},{"book":"Pakhonchatpa","chapter":"27","verse":"32","text":"Maduda lanmising aduna hi macha adugi thourising adu kakthatlaga hi macha adu taothok-hankhre."},{"book":"Pakhonchatpa","chapter":"27","verse":"33","text":"Nongngallamdaida Paul-na makhoi pumnamakta chak chanaba insinduna hairak-i, “Nakhoina ngairakliba asi ngasi numit taramarini sure aduga numitsing asida nakhoina kari amata charaktri."},{"book":"Pakhonchatpa","chapter":"27","verse":"34","text":"Maram aduna nakhoi karigumba kharadi chabiyu masi nakhoi hingnanabani. Nakhoi kana amattagi nakoktagi samna ama phaoba mangloi.”"},{"book":"Pakhonchatpa","chapter":"27","verse":"35","text":"Masi hairaba matungda Paul-na makhoi pumnamakki mamangda tal khara louraga Tengban Mapubu thagatlaga madu thugaiduna charammi."},{"book":"Pakhonchatpa","chapter":"27","verse":"36","text":"Maduda makhoi pumnamakki pukning thougatladuna makhoinasu chare."},{"book":"Pakhonchatpa","chapter":"27","verse":"37","text":"Hi aduda tongliba eikhoi punna mi chani humphutaratarukni."},{"book":"Pakhonchatpa","chapter":"27","verse":"38","text":"Makhoina mabuk thanna charaba matungda hidagi gehu loina ipakta hunthaduna hi adu yang-hallammi."},{"book":"Pakhonchatpa","chapter":"27","verse":"39","text":"Nongngallabada makhoina lam adu kari lamno haiba khangba ngamlamde; adubu makhoina leingoigi ipak mapan adu urammi aduna ngamlabadi hi adu honjin-ge haina leplammi."},{"book":"Pakhonchatpa","chapter":"27","verse":"40","text":"Makhoina yotki kochising adu kakthattuna ipakta lupphankhre, aduga himai chumnaba nousing punba thourising adu louthokle aduga hi adu nungsitna mamangda humlaknaba hi adugi mamanggi lang-yan-phi adu chingkhatlammi. Aduga eikhoi torbanlomda pusilaklammi."},{"book":"Pakhonchatpa","chapter":"27","verse":"41","text":"Hi adu leingoigi lamda thengjillammi. Hi adugi mamang thangba saruk yeisinbada lengba yadre aduga maning thangba aduna akanba ithak ipomna yeibadagi machet machet kaire."},{"book":"Pakhonchatpa","chapter":"27","verse":"42","text":"Phadoksing aduna iroiduna nanthokkhidanaba haiduna lanmising aduna makhoibu hatnanaba thourang tourammi."},{"book":"Pakhonchatpa","chapter":"27","verse":"43","text":"Adubu lanmi chamagi mapu aduna Paul-bu kanningduna makhoigi thourang adu pangthoktanaba khamle, aduga iroiba ngamba makhoisingna hanna chongthaduna kangphalda chatnaba yathang pirammi."},{"book":"Pakhonchatpa","chapter":"27","verse":"44","text":"Leihoubasing aduna higi upaksing amasung madugi akaiba machetsing aduda pairaga taoduna kangphalda thungnaba mahakna yathang pikhi. Matou asumna eikhoi pumnamak kangphalda asoi angam leitana thunglammi."}]}