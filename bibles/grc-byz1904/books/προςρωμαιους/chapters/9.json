{"data":[{"book":"ΠΡΟΣ ΡΩΜΑΙΟΥΣ","chapter":"9","verse":"1","text":"Ἀλήθειαν λέγω ἐν Χριστῷ, οὐ ψεύδομαι, συμμαρτυρούσης μοι τῆς συνειδήσεώς μου ἐν Πνεύματι Ἁγίῳ,"},{"book":"ΠΡΟΣ ΡΩΜΑΙΟΥΣ","chapter":"9","verse":"2","text":"ὅτι λύπη μοί ἐστι μεγάλη καὶ ἀδιάλειπτος ὀδύνη τῇ καρδίᾳ μου."},{"book":"ΠΡΟΣ ΡΩΜΑΙΟΥΣ","chapter":"9","verse":"3","text":"ηὐχόμην γὰρ αὐτὸς ἐγὼ ἀνάθεμα εἶναι ἀπὸ τοῦ Χριστοῦ ὑπὲρ τῶν ἀδελφῶν μου, τῶν συγγενῶν μου κατὰ σάρκα,"},{"book":"ΠΡΟΣ ΡΩΜΑΙΟΥΣ","chapter":"9","verse":"4","text":"οἵτινές εἰσιν Ἰσραηλῖται, ὧν ἡ υἱοθεσία καὶ ἡ δόξα καὶ αἱ διαθῆκαι καὶ ἡ νομοθεσία καὶ ἡ λατρεία καὶ αἱ ἐπαγγελίαι,"},{"book":"ΠΡΟΣ ΡΩΜΑΙΟΥΣ","chapter":"9","verse":"5","text":"ὧν οἱ πατέρες, καὶ ἐξ ὧν ὁ Χριστὸς τὸ κατὰ σάρκα, ὁ ὢν ἐπὶ πάντων Θεὸς εὐλογητὸς εἰς τοὺς αἰῶνας· ἀμήν."},{"book":"ΠΡΟΣ ΡΩΜΑΙΟΥΣ","chapter":"9","verse":"6","text":"Οὐχ οἷον δὲ ὅτι ἐκπέπτωκεν ὁ λόγος τοῦ Θεοῦ. οὐ γὰρ πάντες οἱ ἐξ Ἰσραήλ, οὗτοι Ἰσραήλ,"},{"book":"ΠΡΟΣ ΡΩΜΑΙΟΥΣ","chapter":"9","verse":"7","text":"οὐδ᾽ ὅτι εἰσὶ σπέρμα Ἀβραάμ, πάντες τέκνα, ἀλλ᾽ ἐν Ἰσαὰκ κληθήσεταί σοι σπέρμα·"},{"book":"ΠΡΟΣ ΡΩΜΑΙΟΥΣ","chapter":"9","verse":"8","text":"τοῦτ᾽ ἔστιν οὐ τὰ τέκνα τῆς σαρκὸς ταῦτα τέκνα τοῦ Θεοῦ, ἀλλὰ τὰ τέκνα τῆς ἐπαγγελίας λογίζεται εἰς σπέρμα."},{"book":"ΠΡΟΣ ΡΩΜΑΙΟΥΣ","chapter":"9","verse":"9","text":"ἐπαγγελίας γὰρ ὁ λόγος οὗτος· κατὰ τὸν καιρὸν τοῦτον ἐλεύσομαι καὶ ἔσται τῇ Σάρρᾳ υἱός."},{"book":"ΠΡΟΣ ΡΩΜΑΙΟΥΣ","chapter":"9","verse":"10","text":"οὐ μόνον δέ, ἀλλὰ καὶ Ῥεβέκκα ἐξ ἑνὸς κοίτην ἔχουσα, Ἰσαὰκ τοῦ πατρὸς ἡμῶν·"},{"book":"ΠΡΟΣ ΡΩΜΑΙΟΥΣ","chapter":"9","verse":"11","text":"μήπω γὰρ γεννηθέντων μηδὲ πραξάντων τι ἀγαθὸν ἢ κακόν, ἵνα ἡ κατ᾽ ἐκλογὴν τοῦ Θεοῦ πρόθεσις μένῃ, οὐκ ἐξ ἔργων, ἀλλ᾽ ἐκ τοῦ καλοῦντος,"},{"book":"ΠΡΟΣ ΡΩΜΑΙΟΥΣ","chapter":"9","verse":"12","text":"ἐρρέθη αὐτῇ ὅτι ὁ μείζων δουλεύσει τῷ ἐλάσσονι,"},{"book":"ΠΡΟΣ ΡΩΜΑΙΟΥΣ","chapter":"9","verse":"13","text":"καθὼς γέγραπται· τὸν Ἰακὼβ ἠγάπησα, τὸν δὲ Ἠσαῦ ἐμίσησα."},{"book":"ΠΡΟΣ ΡΩΜΑΙΟΥΣ","chapter":"9","verse":"14","text":"Τί οὖν ἐροῦμεν; μὴ ἀδικία παρὰ τῷ Θεῷ; μὴ γένοιτο."},{"book":"ΠΡΟΣ ΡΩΜΑΙΟΥΣ","chapter":"9","verse":"15","text":"τῷ γὰρ Μωϋσῇ λέγει· ἐλεήσω ὃν ἂν ἐλεῶ, καὶ οἰκτειρήσω ὃν ἂν οἰκτείρω."},{"book":"ΠΡΟΣ ΡΩΜΑΙΟΥΣ","chapter":"9","verse":"16","text":"ἄρα οὖν οὐ τοῦ θέλοντος οὐδὲ τοῦ τρέχοντος, ἀλλὰ τοῦ ἐλεοῦντος Θεοῦ."},{"book":"ΠΡΟΣ ΡΩΜΑΙΟΥΣ","chapter":"9","verse":"17","text":"λέγει γὰρ ἡ γραφὴ τῷ Φαραὼ ὅτι εἰς αὐτὸ τοῦτο ἐξήγειρά σε, ὅπως ἐνδείξωμαι ἐν σοὶ τὴν δύναμίν μου, καὶ ὅπως διαγγελῇ τὸ ὄνομά μου ἐν πάσῃ τῇ γῇ."},{"book":"ΠΡΟΣ ΡΩΜΑΙΟΥΣ","chapter":"9","verse":"18","text":"ἄρα οὖν ὃν θέλει ἐλεεῖ, ὃν δὲ θέλει σκληρύνει."},{"book":"ΠΡΟΣ ΡΩΜΑΙΟΥΣ","chapter":"9","verse":"19","text":"Ἐρεῖς οὖν μοι· τί ἔτι μέμφεται; τῷ γὰρ βουλήματι αὐτοῦ τίς ἀνθέστηκε;"},{"book":"ΠΡΟΣ ΡΩΜΑΙΟΥΣ","chapter":"9","verse":"20","text":"μενοῦνγε, ὦ ἄνθρωπε, σὺ τίς εἶ ὁ ἀνταποκρινόμενος τῷ Θεῷ; μὴ ἐρεῖ τὸ πλάσμα τῷ πλάσαντι, τί με ἐποίησας οὕτως;"},{"book":"ΠΡΟΣ ΡΩΜΑΙΟΥΣ","chapter":"9","verse":"21","text":"ἢ οὐκ ἔχει ἐξουσίαν ὁ κεραμεὺς τοῦ πηλοῦ, ἐκ τοῦ αὐτοῦ φυράματος ποιῆσαι ὃ μὲν εἰς τιμὴν σκεῦος, ὃ δὲ εἰς ἀτιμίαν;"},{"book":"ΠΡΟΣ ΡΩΜΑΙΟΥΣ","chapter":"9","verse":"22","text":"εἰ δὲ θέλων ὁ Θεὸς ἐνδείξασθαι τὴν ὀργὴν καὶ γνωρίσαι τὸ δυνατὸν αὐτοῦ ἤνεγκεν ἐν πολλῇ μακροθυμίᾳ σκεύη ὀργῆς κατηρτισμένα εἰς ἀπώλειαν;"},{"book":"ΠΡΟΣ ΡΩΜΑΙΟΥΣ","chapter":"9","verse":"23","text":"καὶ ἵνα γνωρίσῃ τὸν πλοῦτον τῆς δόξης αὐτοῦ ἐπὶ σκεύη ἐλέους, — ἃ προητοίμασεν εἰς δόξαν;"},{"book":"ΠΡΟΣ ΡΩΜΑΙΟΥΣ","chapter":"9","verse":"24","text":"οὓς καὶ ἐκάλεσεν ἡμᾶς οὐ μόνον ἐξ Ἰουδαίων, ἀλλὰ καὶ ἐξ ἐθνῶν,"},{"book":"ΠΡΟΣ ΡΩΜΑΙΟΥΣ","chapter":"9","verse":"25","text":"ὡς καὶ ἐν τῷ Ὡσηὲ λέγει· καλέσω τὸν οὐ λαόν μου λαόν μου, καὶ τὴν οὐκ ἠγαπημένην ἠγαπημένην·"},{"book":"ΠΡΟΣ ΡΩΜΑΙΟΥΣ","chapter":"9","verse":"26","text":"καὶ ἔσται ἐν τῷ τόπῳ οὗ ἐρρέθη αὐτοῖς, οὐ λαός μου ὑμεῖς, ἐκεῖ κληθήσονται υἱοὶ Θεοῦ ζῶντος."},{"book":"ΠΡΟΣ ΡΩΜΑΙΟΥΣ","chapter":"9","verse":"27","text":"Ἡσαΐας δὲ κράζει ὑπὲρ τοῦ Ἰσραήλ· ἐὰν ᾖ ὁ ἀριθμὸς τῶν υἱῶν Ἰσραὴλ ὡς ἡ ἄμμος τῆς θαλάσσης, τὸ κατάλειμμα σωθήσεται·"},{"book":"ΠΡΟΣ ΡΩΜΑΙΟΥΣ","chapter":"9","verse":"28","text":"λόγον γὰρ συντελῶν καὶ συντέμνων ἐν δικαιοσύνῃ, ὅτι λόγον συντετμημένον ποιήσει Κύριος ἐπὶ τῆς γῆς."},{"book":"ΠΡΟΣ ΡΩΜΑΙΟΥΣ","chapter":"9","verse":"29","text":"καὶ καθὼς προείρηκεν Ἡσαΐας, εἰ μὴ Κύριος Σαβαὼθ ἐγκατέλιπεν ἡμῖν σπέρμα, ὡς Σόδομα ἂν ἐγενήθημεν καὶ ὡς Γόμορρα ἂν ὡμοιώθημεν."},{"book":"ΠΡΟΣ ΡΩΜΑΙΟΥΣ","chapter":"9","verse":"30","text":"Τί οὖν ἐροῦμεν; ὅτι ἔθνη τὰ μὴ διώκοντα δικαιοσύνην κατέλαβε δικαιοσύνην, δικαιοσύνην δὲ τὴν ἐκ πίστεως,"},{"book":"ΠΡΟΣ ΡΩΜΑΙΟΥΣ","chapter":"9","verse":"31","text":"Ἰσραὴλ δὲ διώκων νόμον δικαιοσύνης εἰς νόμον δικαιοσύνης οὐκ ἔφθασε."},{"book":"ΠΡΟΣ ΡΩΜΑΙΟΥΣ","chapter":"9","verse":"32","text":"διατί; ὅτι οὐκ ἐκ πίστεως, ἀλλ᾽ ὡς ἐξ ἔργων νόμου· προσέκοψαν γὰρ τῷ λίθῳ τοῦ προσκόμματος,"},{"book":"ΠΡΟΣ ΡΩΜΑΙΟΥΣ","chapter":"9","verse":"33","text":"καθὼς γέγραπται· ἰδοὺ τίθημι ἐν Σιὼν λίθον προσκόμματος καὶ πέτραν σκανδάλου, καὶ πᾶς ὁ πιστεύων ἐπ᾽ αὐτῷ οὐ καταισχυνθήσεται."}]}