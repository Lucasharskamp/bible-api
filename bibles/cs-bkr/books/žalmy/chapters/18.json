{"data":[{"book":"Žalmy","chapter":"18","verse":"1","text":"Přednímu zpěváku, služebníka Hospodinova Davida, kterýž mluvil Hospodinu slova písně této v ten den, v němž ho vysvobodil Hospodin z ruky všech nepřátel jeho i z ruky Saulovy, a řekl:"},{"book":"Žalmy","chapter":"18","verse":"2","text":"Z vnitřnosti srdce miluji tě, Hospodine, sílo má."},{"book":"Žalmy","chapter":"18","verse":"3","text":"Hospodin skála má a hrad můj, i vysvoboditel můj, Bůh silný můj, skála má, v němž naději skládám, štít můj a roh spasení mého, mé útočiště."},{"book":"Žalmy","chapter":"18","verse":"4","text":"Chvály hodného vzýval jsem Hospodina, a od nepřátel svých byl jsem vyproštěn."},{"book":"Žalmy","chapter":"18","verse":"5","text":"Obklíčilyť mne byly bolesti smrti, a proudové nešlechetných předěsili mne."},{"book":"Žalmy","chapter":"18","verse":"6","text":"Bylyť jsou mne obklíčily bolesti hrobu, osídla smrti zachvátila mne."},{"book":"Žalmy","chapter":"18","verse":"7","text":"V úzkosti své vzýval jsem Hospodina, a k Bohu svému volal jsem, i vyslyšel z chrámu svého hlas můj, a volání mé před oblíčejem jeho přišlo v uši jeho."},{"book":"Žalmy","chapter":"18","verse":"8","text":"Tehdy pohnula se a zatřásla země, základové hor pohnuli se, a třásli se pro rozhněvání jeho."},{"book":"Žalmy","chapter":"18","verse":"9","text":"Dým vystupoval z chřípí jeho, a oheň zžírající z úst jeho, od něhož se uhlí rozpálilo."},{"book":"Žalmy","chapter":"18","verse":"10","text":"Nakloniv nebes, sstoupil, a mrákota byla pod nohami jeho."},{"book":"Žalmy","chapter":"18","verse":"11","text":"A sedě na cherubínu, letěl, letěl na peří větrovém."},{"book":"Žalmy","chapter":"18","verse":"12","text":"Udělal sobě z temností skrýši, vůkol sebe stánek svůj z temných vod a hustých oblaků."},{"book":"Žalmy","chapter":"18","verse":"13","text":"Od blesku před ním oblakové jeho rozehnáni jsou, krupobití i uhlí řeřavé."},{"book":"Žalmy","chapter":"18","verse":"14","text":"I hřímal na nebi Hospodin, a Nejvyšší vydal zvuk svůj, i krupobití a uhlí řeřavé."},{"book":"Žalmy","chapter":"18","verse":"15","text":"Vystřelil i střely své, a rozptýlil je, a blýskáním častým porazil je."},{"book":"Žalmy","chapter":"18","verse":"16","text":"I ukázaly se hlubiny vod, a odkryti jsou základové okršlku pro žehrání tvé, Hospodine, pro dchnutí větru chřípí tvých."},{"book":"Žalmy","chapter":"18","verse":"17","text":"Poslav s výsosti, uchopil mne, vytáhl mne z velikých vod."},{"book":"Žalmy","chapter":"18","verse":"18","text":"Vytrhl mne od nepřítele mého silného, a od těch, kteříž mne nenáviděli, ačkoli silnější mne byli."},{"book":"Žalmy","chapter":"18","verse":"19","text":"Předstihliť jsou mne byli v den trápení mého, ale Hospodin byl mi podpora."},{"book":"Žalmy","chapter":"18","verse":"20","text":"Kterýž vyvedl mne na prostranno, vytrhl mne, nebo mne sobě oblíbil."},{"book":"Žalmy","chapter":"18","verse":"21","text":"Odplatil mi Hospodin podlé spravedlnosti mé, podlé čistoty rukou mých nahradil mi."},{"book":"Žalmy","chapter":"18","verse":"22","text":"Nebo jsem ostříhal cest Hospodinových, aniž jsem se bezbožně strhl Boha svého."},{"book":"Žalmy","chapter":"18","verse":"23","text":"Všickni zajisté soudové jeho jsou přede mnou, a ustanovení jeho neodložil jsem od sebe."},{"book":"Žalmy","chapter":"18","verse":"24","text":"Nýbrž upřímě choval jsem se k němu, a vystříhal jsem se nepravosti své."},{"book":"Žalmy","chapter":"18","verse":"25","text":"Protož odplatil mi Hospodin podlé spravedlnosti mé, podlé čistoty rukou mých, kteráž jest před očima jeho."},{"book":"Žalmy","chapter":"18","verse":"26","text":"Ty, Pane, s milosrdným milosrdně nakládáš, a k člověku upřímému upřímě se máš."},{"book":"Žalmy","chapter":"18","verse":"27","text":"K sprostnému sprostně se ukazuješ, a s převráceným převráceně zacházíš."},{"book":"Žalmy","chapter":"18","verse":"28","text":"Lid pak ssoužený vysvobozuješ, a oči vysoké snižuješ."},{"book":"Žalmy","chapter":"18","verse":"29","text":"Ty zajisté rozsvěcuješ svíci mou; Hospodin Bůh můj osvěcuje temnosti mé."},{"book":"Žalmy","chapter":"18","verse":"30","text":"Nebo v tobě proběhl jsem vojsko, a v Bohu svém přeskočil jsem i zed."},{"book":"Žalmy","chapter":"18","verse":"31","text":"Boha tohoto silného cesta jest dokonalá, výmluvnosti Hospodinovy jsou přečištěné, onť jest štít všech, kteříž v něho doufají."},{"book":"Žalmy","chapter":"18","verse":"32","text":"Nebo kdo jest Bohem kromě Hospodina, a kdo skalou kromě Boha našeho?"},{"book":"Žalmy","chapter":"18","verse":"33","text":"Ten Bůh silný přepasuje mne udatností, a činí dokonalou cestu mou."},{"book":"Žalmy","chapter":"18","verse":"34","text":"Èiní nohy mé jako laní, a na vysokostech mých postavuje mne."},{"book":"Žalmy","chapter":"18","verse":"35","text":"Učí ruce mé boji, tak že lámi i lučiště ocelivé rukama svýma."},{"book":"Žalmy","chapter":"18","verse":"36","text":"Tys mi také dodal štítu spasení svého, a pravice tvá podpírala mne, a dobrotivost tvá mne zvelebila."},{"book":"Žalmy","chapter":"18","verse":"37","text":"Rozšířil jsi krokům mým místo pode mnou, a nepodvrtly se nohy mé."},{"book":"Žalmy","chapter":"18","verse":"38","text":"Honil jsem nepřátely své, a postihl jsem je, aniž jsem se navrátil, až jsem je vyhubil."},{"book":"Žalmy","chapter":"18","verse":"39","text":"Tak jsem je zranil, že nemohli povstati, padše pod nohy mé."},{"book":"Žalmy","chapter":"18","verse":"40","text":"Ty jsi zajisté mne přepásal udatností k boji, povstávající proti mně sehnul jsi pode mne."},{"book":"Žalmy","chapter":"18","verse":"41","text":"Nýbrž dals mi šíji nepřátel mých, abych ty, kteříž mne nenáviděli, vyplénil."},{"book":"Žalmy","chapter":"18","verse":"42","text":"Volaliť jsou, ale nebylo spomocníka k Hospodinu, ale nevyslyšel jich."},{"book":"Žalmy","chapter":"18","verse":"43","text":"I potřel jsem je jako prach u povětří, jako bláto na ulicích rozšlapal jsem je."},{"book":"Žalmy","chapter":"18","verse":"44","text":"Ty jsi mne vyprostil z různic lidu, a postavils mne v hlavu národům; lid, kteréhož jsem neznal, sloužil mi."},{"book":"Žalmy","chapter":"18","verse":"45","text":"Jakž jen zaslechli, uposlechli mne, cizozemci lhali mi."},{"book":"Žalmy","chapter":"18","verse":"46","text":"Cizozemci svadli a třásli se v ohradách svých."},{"book":"Žalmy","chapter":"18","verse":"47","text":"Živť jest Hospodin, a požehnaná skála má; protož buď vyvyšován Bůh spasení mého,"},{"book":"Žalmy","chapter":"18","verse":"48","text":"Bůh silný, kterýž mi pomsty poroučí, a podmaňuje mi lidi."},{"book":"Žalmy","chapter":"18","verse":"49","text":"Ty jsi vysvoboditel můj z moci nepřátel mých, také i nad povstávající proti mně vyvýšils mne, a od člověka ukrutného vyprostils mne."},{"book":"Žalmy","chapter":"18","verse":"50","text":"A protož chváliti tě budu mezi národy, ó Hospodine, a jménu tvému žalmy prozpěvovati,"},{"book":"Žalmy","chapter":"18","verse":"51","text":"Kterýž tak důstojně vysvobozuješ krále svého, a činíš milosrdenství pomazanému svému Davidovi, i semeni jeho až na věky."}]}