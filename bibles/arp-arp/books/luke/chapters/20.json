{"data":[{"book":"Luke","chapter":"20","verse":"1","text":"Nau hethauwuu, henee jasaa hena hesee, denausunauthedade henanedanede vadanedaunauauwuu, nau haeauthedaude waunauyaunee hethadenee, najanauau vevethahevahehauau nau wauthaunauhāhehau haeedasaa nauguu vachaugananenau,"},{"book":"Luke","chapter":"20","verse":"2","text":"Nau hanaāanadethauthee, Jeauthedaunāa, hayew hāenaudahede hāenesedaude nuu hayauhuhau? wauāthe hanaa henee havenāde nuu hāenaudahede?"},{"book":"Luke","chapter":"20","verse":"3","text":"Nau hanaāauchuhananāedauwunaude, Nechau hadnaudedaunathana hanesadee hayewhu; nau hadjeāedauwuneva:"},{"book":"Luke","chapter":"20","verse":"4","text":"Heedusaayāde Jaun, gauhuhuthaune hejavaa, wauāthe hehethee henanedaa? hathauhuk."},{"book":"Luke","chapter":"20","verse":"5","text":"Nau haeeegaugaugauudenauau, hith hesauhesenehethaunauaugu, hehethee hejavaa; hahagaunee, Naudu haejethauwaudaunauna? hanāthānauau."},{"book":"Luke","chapter":"20","verse":"6","text":"Hau hethaunauaugu, hehethee henanedaa; Vahee henanedanede hanāedaudauauvānauau hauunaugāe, hanau hethauwaenaunauthee henee Jauneau dauhaeyānith."},{"book":"Luke","chapter":"20","verse":"7","text":"Nau haeāedauwunanauau, daujeneauthedaunauthee daunathaunee."},{"book":"Luke","chapter":"20","verse":"8","text":"Nau Hejavaneauthusau hanaāāedauwunaude, Daudause gauhaudnauthedaunathava daun nāenaudahede nāenesedaude nuu hayauhuhau."},{"book":"Luke","chapter":"20","verse":"9","text":"Hanaāejasesanadedauau henanedanede heee dajenehede; Jasaa henane haejenane dadajevenevesenethauchayau, nau haeehathauauauwujethāhehau, nau haejathāau hesee vavāaune vedauauwuu haegudaunā."},{"book":"Luke","chapter":"20","verse":"10","text":"Hāenauauchaunee haeyethautheava wauwaune hesee thauauauwujethāhehau, henee hadjevenāde vevenaudenau hehethee dadajevenevesenethauchayaunaa: hau haeneneseguhuu, nau haejathethajenāhee jessaa."},{"book":"Luke","chapter":"20","verse":"11","text":"Nau jea haeyethautheava jachau wauwaune; nau haeneneseguhunauau jea, haedadayānauchuhanauau, nau haejathethajenāhee jessaa."},{"book":"Luke","chapter":"20","verse":"12","text":"Nau jea haeyethautheave nanaseauwaunee: nau haeanasenehanauau jea, nau haenuguthanauau."},{"book":"Luke","chapter":"20","verse":"13","text":"Hanaāenehede hadāhevāhe dadajevenevesaa, Hewauaujeesedaunaune? Hadautheawauau navechauthau nāa: Nauchāe hadeneehauthee hāenauhauwaunauthe."},{"book":"Luke","chapter":"20","verse":"14","text":"Hau thauauauwujethāhehauau hāenauhauwauthee, haegaugaugauudenauau, Naa nananede hadvanehanāde: nahājauau hadenauaune, henee headevanehanahedaunau hadenehanahenauau."},{"book":"Luke","chapter":"20","verse":"15","text":"Hanaāenuguthauthee dadajevenevesenethauchayaunaa, nau haenaanauau. Haudneduseha hadāhevāhe dadajevenevesenethauchayaunaa?"},{"book":"Luke","chapter":"20","verse":"16","text":"Hadejaude nau hadnauauhaude nuu thauauauwujethāhehau, nau hadgauchuhuvāde dadajevenevesenethauchayau, hathauhuk, Nau hāenedauwauduu, hadnehauwunaasau, hahagaunee."},{"book":"Luke","chapter":"20","verse":"17","text":"Nau haenāauhauva, nau hanaāāedauwunaude, Dusau nuu henee wauthaunauhuu, Hauunauganau hauauvāhehauau hausāguthaunenau, hanānanenith hāhe hanadāde nedautheaunee?"},{"book":"Luke","chapter":"20","verse":"18","text":"Daun janesee dasee nuu hauunaugane hadthauusee, hau dasejaneseagu hanānauchauwuthauathāaunaude."},{"book":"Luke","chapter":"20","verse":"19","text":"Nau najanauau vevethahehehauau nau wauthaunauhāhehauau chauchaunu haegaugauanavanauau hadnesedanauthee; nau haeedauwu henanedanede heee dauhāenuu henee dauhuanadede nuu dajenehede heee."},{"book":"Luke","chapter":"20","verse":"20","text":"Nau haeaunauyauhauvanauau, nau haeautheavanauau haunauyauhauthāhehau, hadnanadaunethānethe hadchuvāhevathe henanenau, henee hadnesedanauwunethe hedanadedaunau, henee hadenauuchaudaunauthee hejadenenau nau naunaudāhenethe hauchuwunanene."},{"book":"Luke","chapter":"20","verse":"21","text":"Nau haenaunaudedaunanauau, Hechauhauthethāhe, haenaunee henee hasenehenaune nau nethauwuchauhauthethāne, daudause hāhauwujāvedaugauhauwaunauau henanedanauau hegau, hau hanechauhauthethāne hesee Hejavaneauthuu hethauwuu:"},{"book":"Luke","chapter":"20","verse":"22","text":"Gaunaasauau heee nananee hadnevenade hauāyaunau Caesar, gauwauāthe hegau?"},{"book":"Luke","chapter":"20","verse":"23","text":"Hau haeaenauwu henadaunedaudenenau, nau hanaāāedauwunaude, Naudu haevadauvasehena?"},{"book":"Luke","chapter":"20","verse":"24","text":"Jenauhauthehee vāejethāe. Hanaa hewauthaunenauaudene, nau hanaa hewauthaunauhanede? Haeauchuhanāedauwunanauau, Caesar."},{"book":"Luke","chapter":"20","verse":"25","text":"Nau hanaāāedauwunaude, Jauaunaudaunaa heee Caesar hayauhuhau henetheyaunau Caesar, nau Hejavaneauthau hayauhuhau henetheyaunau Hejavaneauthau."},{"book":"Luke","chapter":"20","verse":"26","text":"Nau haejeneesedanauwu hedanadedaunene hathaājedaunenee henanedanede: nau haegaugauanadauwu hedauchuhanehedaunene, nau hanaāedādaunauguthee."},{"book":"Luke","chapter":"20","verse":"27","text":"Hanaāejeedauchauthee jasae Sadducees, hayāthajauhuhau henee hadjejaegauhadenenee: nau haenaudedaunanauau,"},{"book":"Luke","chapter":"20","verse":"28","text":"Hechauhauthethāhe, Moses hathauthaunauwunānauau, Hith daun henane henauhauwauau gaujauaudāheyaugaune, heneneyaugaune, nau gaujauaudāheyaugaune jedāeyauneveyaugaune, henee henauhauwauau hanādanaude henenene, nau hanānesaunede heee henauhauwauau, hathauhaugaunee."},{"book":"Luke","chapter":"20","verse":"29","text":"Hena heee haenesaudauchunauau henahavaevadehehauau: nau jasaa nedauau haeenene, nau haenaja haejedāeyauneve."},{"book":"Luke","chapter":"20","verse":"30","text":"Nau naneseauwaude haeneva, nau haenaja haejedāeyauneve."},{"book":"Luke","chapter":"20","verse":"31","text":"Nau nanaseauwaude haeneva; nau vavade hanaasene nanesaudauchuauwaude jea, nau haejenauthanauau dāeyaunauau, nau haegaujauaudāhenauau."},{"book":"Luke","chapter":"20","verse":"32","text":"Waunee vahee hesā haegaujauaudā jea."},{"book":"Luke","chapter":"20","verse":"33","text":"Henaheee jaegauhadeneyāgu hanaane hadnevādaune? heee hanesaudauchunethe daunevāde."},{"book":"Luke","chapter":"20","verse":"34","text":"Nau Hejavaneathusau haeauchuhanāedauwuna, dāeyaunauauau nuu hathāauauvaa nenevadedaunee, nau nenenehaudenee:"},{"book":"Luke","chapter":"20","verse":"35","text":"Hau daun naunauguathee hadnenaededuu hena henaedede, nau jaegauhadeneagu hehethee gaujauaudahede, hadnehauwunevadedaune, hegau hadnenenehadedaune:"},{"book":"Luke","chapter":"20","verse":"36","text":"Daudause hadnehauwauthenajadene: hadnaathahedaunee hautheaunauau; nau hadnenesaunevāthee Hejavaneauthu, naathedāeyaunenedaunee jaegauhade."},{"book":"Luke","chapter":"20","verse":"37","text":"Wauhā henee gaujauaudahehehauau hadjaegauhāthee, Moses denauhauthehade jauauadee, deadethāde Vahadāhenith Hejavaneauthu Abraham, nau Hejavaneauthu Isaac, nau Hejavaneauthu Jacob."},{"book":"Luke","chapter":"20","verse":"38","text":"Hehauwuujavaneauthune heyauhaudade, hau henaedede: hanau vahee haneenaededaunenee."},{"book":"Luke","chapter":"20","verse":"39","text":"Hanaāene jasaa wauthaunauhāhe haeauchuhananadetha, Hechauhauthethāhe. Nananene hethade hasenehene."},{"book":"Luke","chapter":"20","verse":"40","text":"Nau heee haejauthenaudedaunanauau."},{"book":"Luke","chapter":"20","verse":"41","text":"Nau hanaāāedauwunaude, Naudu haena hanee Chris Dāvid20.41 “Dāvid” is spelt thus here and in two other places nearby, 20:42 and 20:44. The name is spelt “David” in its other ten appearances in the text. (See note for 13:16.) dauhuāwaude?"},{"book":"Luke","chapter":"20","verse":"42","text":"Nau Dāvid nehayau hasenehede wauthaunauhanaa Psalms,20.42 “Psalms” is capitalized here but not in 24:44, but both are almost certainly deliberate. As per the KJV, “Psalms” in 20:42 is the name of a book in the Bible, but in 24:44 the common noun “psalms” is meant. Vahadāde hasenehethaude Navahadāhewaunādaune, Hadjejanaugudaune hejavesanee,"},{"book":"Luke","chapter":"20","verse":"43","text":"Haunaude nadeesehaunauau haujauthauwauau hadnedaugāaugunene."},{"book":"Luke","chapter":"20","verse":"44","text":"Dāvid henaheee haeheenesea Vahadāhenith, dusee heau?"},{"book":"Luke","chapter":"20","verse":"45","text":"Nau vahee henanedanede haenedaunau hanaāāedauwunaude hethauguhādaunau,"},{"book":"Luke","chapter":"20","verse":"46","text":"Waudauau wauthaunauhāhehauau, neneanaduu javesanee sauaunausāchaude, nau vechauduu jachauthadede nedauaudaunauvadedaunenee, nau najatheaugudaunau vevethahenauauwuu, nau najanau nedaugunethe vanethehedaunenee;"},{"book":"Luke","chapter":"20","verse":"47","text":"Naudauvāe henevesānau hedauauwunene, nau hanau denauhauthethāthee deguthevevethahethee: hadnathee hanesedanuu vanasaunee gudanadede."}]}