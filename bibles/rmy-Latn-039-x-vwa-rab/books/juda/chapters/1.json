{"data":[{"book":"Juda","chapter":"1","verse":"1","text":"Me o Juda, o sluga e Isuse Hristesoro hem o phral e Jakovesoro, pisinava okolenđe kolai vičime hem mangle e Devlestar e Dadestar hem zaštitime ano Isus Hrist."},{"book":"Juda","chapter":"1","verse":"2","text":"O milosrđe, o mir hem o manglipe te barjol tumenđe."},{"book":"Juda","chapter":"1","verse":"3","text":"Mle manglalen, iako but mangljum te pisinav tumenđe amare spasibnastar ano saveste injam zajedno, osetinđum potreba mle pisibnaja te ohrabrinav tumen te maren tumen zaki vera savi jekhvar zauvek dindi e svetone manušenđe."},{"book":"Juda","chapter":"1","verse":"4","text":"Adalese so, maškar tumende čorale đerdinde nesave kolai već angleder odredime zako sudo. Adalai e biedevlesere manuša kola i milost amare Devlesiri preirinde ano nemoralno živiba hem kola odbacinena amare jekhe Vladare hem Gospode e Isuse Hriste."},{"book":"Juda","chapter":"1","verse":"5","text":"A mangava te podsetinav tumen, iako tumen sa adava već džanen, da o Isus prvo spasinđa e Izraelconen tari phuv Egipat, a posle uništinđa okolen kola na verujinde."},{"book":"Juda","chapter":"1","verse":"6","text":"Hem e anđelen kola na ićerde pe ko pumaro autoritet savoi lenđe dindo, nego ačhavde pumaro than, o Devel ićeri len phandlen večnone lanconencar ki tomina zako sudo savo ka ovel ko baro dive."},{"book":"Juda","chapter":"1","verse":"7","text":"Ađahar o manuša tari Sodoma hem Gomora hem taro pašutne dizja kola sar lende ćerde preljuba hem džele murš muršeja, čhivdei sar primer, trpindoj i kazna ani večno jag."},{"book":"Juda","chapter":"1","verse":"8","text":"Esavkei adala kola čorale đerdinena maškara tumende. Ađahar soi legarde pumare sunencar, meljarena pumaro telo e grehencar, odbacinena e Devlesoro autoritet hem vređinena e slavnone anđelen."},{"book":"Juda","chapter":"1","verse":"9","text":"A čak ni o arhanđeo o Mihailo, kad raspravinđa pe e bengeja zako e Mojsijasoro telo, na tromandilo vređindoj te osudini le, nego phenđa: “O Gospod nek ukorini tut!”"},{"book":"Juda","chapter":"1","verse":"10","text":"A akala manuša vređinena sa okova so na haljovena, a okova so haljovena premalo nagon, sar o nerazumna životinje, adavai okova so legari len ani propast."},{"book":"Juda","chapter":"1","verse":"11","text":"Jao olenđe! Adalese so lelje te džan e Kainesere dromeja, hem zbog o love mukle pe ano hovavdipe sar o Valaam, hem sar o Korej, uništinena pe ani pumari pobuna."},{"book":"Juda","chapter":"1","verse":"12","text":"Sar soi o garavde stene talo more opasna zako brodija, ađahar hem adala manuša opasna ko tumare zajednička gozbe;1,12 zajednička gozbe Adavai čediba e vernikonengoro ko hajba kote slavini pe o manglipe e Devlesoro. hana tumencar bizi lađ hem dikhena samo korkore pumen. Oni sar o oblaci bizo pani kolen legari i barval, sar o kašta ano jesen kolen nane bijandipe, kola duj puti mule, hem ikalde taro koreno."},{"book":"Juda","chapter":"1","verse":"13","text":"I sar so o divlja talasija e moresere frdena i pena, ađahar on mothovena pumare lađarutne ćeriba. Oni sar o čerenja save lutinena savenđei pripremime i najbari tomina zauvek."},{"book":"Juda","chapter":"1","verse":"14","text":"Olendar prorokujinđa o Enoh, kova inele eftato generacija e Adamestar, vaćerindoj:"},{"book":"Juda","chapter":"1","verse":"15","text":"te sudini sarijenđe hem te kaznini sa e biedevlesere manušen"},{"book":"Juda","chapter":"1","verse":"16","text":"Adala manuša uvek gunđinena hem nikad nane zadovoljna, živinena samo palo ple požude; mujeja vaćerena barikane lafija hem zako korist ćerena pe šukar e manušencar."},{"book":"Juda","chapter":"1","verse":"17","text":"A tumen, mle manglalen, setinen tumen e lafonendar so angleder phende o apostolja amare Gospodesere e Isuse Hristesere."},{"book":"Juda","chapter":"1","verse":"18","text":"Adalese so phende tumenđe: “Ano poslednjo vreme ka ikljoven manuša kola marena muj, kola ka živinen palo pumare biedevlesere požude.”"},{"book":"Juda","chapter":"1","verse":"19","text":"Adalai okola kola ćerena ulajba, telesna manuša kolai bizo Sveto Duho."},{"book":"Juda","chapter":"1","verse":"20","text":"A tumen, mle manglalen, barjoven ani tumari but sveto vera hem molinen tumen ano Sveto Duho."},{"book":"Juda","chapter":"1","verse":"21","text":"Ićeren tumen ano manglipe e Devlesoro đikote adžićerena amare Gospode e Isuse Hriste, ano plo milosrđe, te legari tumen ko večno dživdipe."},{"book":"Juda","chapter":"1","verse":"22","text":"Oven milosrdna okolenđe kola nane sigurna ko so te verujinen."},{"book":"Juda","chapter":"1","verse":"23","text":"Spasinen averen ađahar so ka ikalen len oti jag. Averenđe oven milosrdna, ali ko isto vreme oven oprezna, mrzindoj hem o šeja savei meljarde lengere grehencar."},{"book":"Juda","chapter":"1","verse":"24","text":"A okolese kova šaj te arakhi tumen te na peren ano greh, hem bizi mana, ani bari radost, te čhivel tumen angli pli slava,"},{"book":"Juda","chapter":"1","verse":"25","text":"e jekhe Devlese, amare Spasiteljese, prekalo Isus Hrist amaro Gospod, te ovel slava, veličanstvo, zoralipe hem vlast angleder sa o vreme, akana hem zauvek! Amen."}]}