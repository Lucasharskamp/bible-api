{"data":[{"book":"Rute","chapter":"4","verse":"1","text":"Nthawi yomweyo Bowazi anapita ku chipata cha mzinda ndi kukhala pansi kumeneko pabwalo losonkhanira. Tsono anangoona wachibale woyenera kulowa chokolo uja akufika. Ndipo Bowazi anati, “Patukirani kuno, bwenzi langa. Mubwere mudzakhale apa.” Choncho anapatuka nakakhala pansi."},{"book":"Rute","chapter":"4","verse":"2","text":"Bowazi anayitananso akuluakulu khumi a mu mzindamo nati, “Dzakhaleni pansi apa,” ndipo anadzakhala pansi."},{"book":"Rute","chapter":"4","verse":"3","text":"Kenaka anamuwuza oyenera kulowa chokolo uja kuti, “Naomi amene wabwera kuchoka ku Mowabu akugulitsa malo amene anali a malemu Elimeleki, mʼbale wathu uja."},{"book":"Rute","chapter":"4","verse":"4","text":"Choncho ndinaganiza zokuwuza zimenezi kuti ugule mundawu pamaso pa anthu amene ali panowa, ndi pamaso pa akuluakulu mwa abale athu. Ngati ukufuna kuwuwombola, uwombole. Koma ngati sukufuna, undiwuze kuti ndidziwe, pakuti palibe wina angawuwombole koma iweyo, ndipo pambuyo pa iwe pali ine.” Iye anati, “Ine ndidzawuwombola.”"},{"book":"Rute","chapter":"4","verse":"5","text":"Tsono Bowazi anati, “Tsiku limene ukagule mundawo kwa Naomi, udzatenganso Rute Mmowabu, mkazi wamasiye uja, kuti dzina la malemu lisungike pa cholowa chake.”"},{"book":"Rute","chapter":"4","verse":"6","text":"Pamenepo wachibaleyo anati, “Sindingathe kuwuwombola mundawu kuti ukhale wanga, kuopa kuti kutaya cholowa changa. Mugule ndinu. Ine sindingathe.”"},{"book":"Rute","chapter":"4","verse":"7","text":"(Kale mu Israeli zinkatere ngati munthu afuna kuwombola kanthu kapena kusinthana kanthu ndi mnzake kuti chikhale chakechake. Iye ankavula nsapato imodzi namupatsa mnzakeyo. Imeneyo ndiyo inali njira yochitira umboni mu Israeli)."},{"book":"Rute","chapter":"4","verse":"8","text":"Choncho wachibale uja atawuza Bowazi kuti, “Gulani ndinu mundawu.” Iye anavula nsapato yake namupatsa Bowazi."},{"book":"Rute","chapter":"4","verse":"9","text":"Ndipo Bowazi anawuza akuluakuluwo ndi anthu onse aja kuti, “Nonsenu ndinu mboni lero, kuti ine ndagula kwa Naomi zonse zimene zinali za malemu Elimeleki, zonse zimene zinali za malemu Kiliyoni ndiponso za malemu Maloni."},{"book":"Rute","chapter":"4","verse":"10","text":"Ndatenganso Rute Mmowabu uja mkazi wa malemu Maloni, kuti akhale mkazi wanga, kuti dzina la malemu Maloni lisungike pa cholowa chake, ndipo lisafafanizike pakati pa abale ake ngakhalenso mʼmudzi mwake. Nonsenu ndinu mboni lero lino.”"},{"book":"Rute","chapter":"4","verse":"11","text":"Ndipo akuluakulu aja ndi anthu onse amene anali pa chipata anati, “Ife ndife mboni, ndipo Yehova amusandutsa mkazi amene akudzalowa mʼnyumba yakoyu kuti akhale ngati Rakele ndi Leya, amene anamanga banja la Israeli. Ukhale munthu wosasowa kanthu mu Efurata ndi munthu wotchuka mu Betelehemu."},{"book":"Rute","chapter":"4","verse":"12","text":"Ana amene Yehova adzakupatsa mwa mkaziyu adzamange banja lako kukhala la Perezi, amene Tamara anamubalira Yuda.”"},{"book":"Rute","chapter":"4","verse":"13","text":"Choncho Bowazi anakwatira Rute. Yehova anamudalitsa nakhala ndi pakati, ndipo anabereka mwana wamwamuna."},{"book":"Rute","chapter":"4","verse":"14","text":"Ndipo amayi osiyanasiyana anati kwa Naomi. “Alemekezeke Yehova, amene lero lino sanakusiyeni nokha wopanda wachibale. Mwanayu dzina lake likhale lotchuka mu Israeli."},{"book":"Rute","chapter":"4","verse":"15","text":"Mwanayo adzakupatseni moyo watsopano ndi kukuthandizani pa ukalamba wanu. Inde, mpongozi wanu amene amakukondani, amenenso waonetsa kuti ali wopambana kwa inu kuposa ana aamuna asanu ndi awiri, ndiye wakubalirani mwanayu.”"},{"book":"Rute","chapter":"4","verse":"16","text":"Kenaka Naomi anatenga mwanayo namufukata ndipo anakhala mlezi."},{"book":"Rute","chapter":"4","verse":"17","text":"Amayi achinansi ake anati, “Naomi ali ndi mwana wamwamuna.” Ndipo anamutcha dzina lake Obedi. Iye anali abambo a Yese abambo ake a Davide."},{"book":"Rute","chapter":"4","verse":"18","text":"Izi tsono ndizo zidzukulu za Perezi:"},{"book":"Rute","chapter":"4","verse":"19","text":"Hezironi anali abambo a Ramu,"},{"book":"Rute","chapter":"4","verse":"20","text":"Aminadabu abambo a Naasoni,"},{"book":"Rute","chapter":"4","verse":"21","text":"Salimoni abambo a Bowazi,"},{"book":"Rute","chapter":"4","verse":"22","text":"Obedi anali abambo a Yese,"}]}