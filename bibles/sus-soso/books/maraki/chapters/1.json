{"data":[{"book":"Maraki","chapter":"1","verse":"1","text":"Inyila Isa fɔlɛ nan ya, naxan Ala xa Mixi Sugandixi Isa xa fe masenma, naxan findixi Ala xa Di ra."},{"book":"Maraki","chapter":"1","verse":"2","text":"A sɛbɛxi Annabi Esayi xa Kitaabui kui,"},{"book":"Maraki","chapter":"1","verse":"3","text":"A a xui itema gbengberen yire,"},{"book":"Maraki","chapter":"1","verse":"4","text":"Na kui, Yaya Xunxa naxa to gbengberenyi ma. A nu kawandi tima mixie bɛ, e xa e xunxa ye xɔɔra tuubi ra, alako Ala xa e xa yunubie xafari."},{"book":"Maraki","chapter":"1","verse":"5","text":"Yudayakae nun Darisalamuka birin nu sigama a yire. E nu e xa yunubie masenma kɛnɛ ma, Yaya fan nu e xunxama Yurudɛn xure xɔɔra."},{"book":"Maraki","chapter":"1","verse":"6","text":"Ɲɔxɔmɛ xabe donma nan nu ragoroxi Yaya ma, bɛlɛti kiri daaxi nu xirixi a tagi. A nu baloma katoe nun wula kumi nan na."},{"book":"Maraki","chapter":"1","verse":"7","text":"A nu kawandi tima, a nu a fala, «Naxan fama fade n xanbi ra, na sɛnbɛ gbo n tan bɛ. Na binyɛ mu na n tan yi ra, n ɲan xa n felen a xa sankiri luuti yati fulunde."},{"book":"Maraki","chapter":"1","verse":"8","text":"N tan bara wo xunxa ye xɔɔra, kɔnɔ a tan Ala Xaxili Sɛniyɛnxi nan nagoroma wo ma.»"},{"book":"Maraki","chapter":"1","verse":"9","text":"Na waxati ma, Isa naxa fa keli Nasarɛti, Galile bɔxi ma, Yaya naxa a xunxa Yurudɛn xure xɔɔra."},{"book":"Maraki","chapter":"1","verse":"10","text":"A fɛfɛ te ye xɔɔra tɛmui naxɛ, a naxa koore to rabi ra, Ala Xaxili Sɛniyɛnxi naxa goro a ma alɔ ganbɛ."},{"book":"Maraki","chapter":"1","verse":"11","text":"Xui nde naxa mɛ keli koore ma, a a masen, «N ma Di maxanuxi nan na i ra. I n kɛnɛnxi ki fanyi ra.»"},{"book":"Maraki","chapter":"1","verse":"12","text":"Na xanbi Ala Xaxili naxa Isa xanin gbengberenyi ma."},{"book":"Maraki","chapter":"1","verse":"13","text":"Xi tongo naani bun ma, a nu na gbengberen yire, Sentanɛ nu katafe a ratantande. Wula subee nu na naa. Malekɛe naxa a bun ti."},{"book":"Maraki","chapter":"1","verse":"14","text":"Yaya sa xanbi geeli, Isa naxa siga Galile bɔxi ma Ala xa xibaaru fanyi kawandi ra."},{"book":"Maraki","chapter":"1","verse":"15","text":"A nu a masenma, «Waxati sugandixi bara a li, Ala xa mangɛya niini bara makɔrɛ. Wo tuubi, wo la Ala xa xibaaru fanyi ra.»"},{"book":"Maraki","chapter":"1","verse":"16","text":"A to nu dangife Galile baa dɛ ra, a naxa Simɔn nun a xunya Andire to, e yɛlɛ wolife, barima yɛxɛsuxuie nan nu e ra."},{"book":"Maraki","chapter":"1","verse":"17","text":"Isa naxa a fala e bɛ, «Wo bira n fɔxɔ ra. Tɛmui dangixi, wo nu yɛxɛ nan sɔtɔma, kɔnɔ yakɔsi n a niyama wo xa nu mixie nan sɔtɔ n bɛ.»"},{"book":"Maraki","chapter":"1","verse":"18","text":"E naxa e xa yɛlɛe lu na keren na, e bira Isa fɔxɔ ra."},{"book":"Maraki","chapter":"1","verse":"19","text":"E to dangi na ra dondoronti, a naxa Sebede xa di Yaki nun a xunya Yaya to, e nu na yɛlɛe madɛgɛfe e xa kunkui kui."},{"book":"Maraki","chapter":"1","verse":"20","text":"Isa naxa e xili keren na, e fan naxa e baba Sebede nun walikɛe lu kunkui kui, e bira Isa fɔxɔ ra."},{"book":"Maraki","chapter":"1","verse":"21","text":"Isa nun a fɔxirabirɛe naxa so Kapɛrɛnamu. Malabu lɔxɔɛ ma, Isa naxa so salide kui, a kawandi ti fɔlɔ."},{"book":"Maraki","chapter":"1","verse":"22","text":"Mixie naxa kaaba a xa xaranyi ma, barima a mu nu luxi alɔ e xa sɛriyɛ karamɔxɔe. A tan nu wɔyɛnma mangɛ sɛnbɛ nan na."},{"book":"Maraki","chapter":"1","verse":"23","text":"Na waxati yati, xɛmɛ nde ɲinnɛ nu naxan fɔxɔ ra, a naxa sɔnxɔɛ rate fɔlɔ e xa salide banxi kui,"},{"book":"Maraki","chapter":"1","verse":"24","text":"«Isa Nasarɛtika, i waxi munse xɔn ma muxu bɛ? I faxi muxu sɔntɔde nɛ? N a kolon mixi naxan lanxi i ma. Ala xa Sɛniyɛntɔɛ nan na i ra.»"},{"book":"Maraki","chapter":"1","verse":"25","text":"Isa naxa wɔyɛn a ma a xɔrɔxɔɛ ra, «I sabari. Gbilen yi xɛmɛ fɔxɔ ra.»"},{"book":"Maraki","chapter":"1","verse":"26","text":"Ɲinnɛ naxa xɛmɛ raketun a ra, a sɔnxɔ, a fa gbilen a fɔxɔ ra."},{"book":"Maraki","chapter":"1","verse":"27","text":"Birin dɛ naxa ixara, e nu fa e bore maxɔrin, «Munse yi ki? Xaranyi nɛɛnɛ a nun sɛnbɛ! Hali ɲinnɛe, a e yamarima, e a xui rabatu.»"},{"book":"Maraki","chapter":"1","verse":"28","text":"A mu bu, a xili naxa din Galile bɔxi yire birin na."},{"book":"Maraki","chapter":"1","verse":"29","text":"E to mini salide kui, Isa nun Yaki nun Yaya naxa siga Simɔn nun Andire xɔnyi."},{"book":"Maraki","chapter":"1","verse":"30","text":"Simɔn bitanyi ginɛma nu saxi, a fate wolenxi. E naxa a xa fe fala Isa bɛ keren na."},{"book":"Maraki","chapter":"1","verse":"31","text":"Isa naxa a maso ginɛ ra, a a bɛlɛxɛ suxu, a a rakeli. Fure naxa a bɛɲin, a naxa e bun ti fɔlɔ."},{"book":"Maraki","chapter":"1","verse":"32","text":"Nunmare to so, soge naxa dula, mixie naxa fa furemae birin na a xɔn, a nun ɲinnɛe biraxi naxee fɔxɔ ra."},{"book":"Maraki","chapter":"1","verse":"33","text":"Taa birin naxa e malan naadɛ ra."},{"book":"Maraki","chapter":"1","verse":"34","text":"A naxa furema gbegbe rayalan, fure mɔɔli wuyaxi nu naxee ma. A naxa ɲinnɛ gbegbe fan keri mixie fɔxɔ ra, kɔnɔ a mu tin ɲinnɛe xa wɔyɛn, barima e nu a kolon."},{"book":"Maraki","chapter":"1","verse":"35","text":"Subaxɛ ma, Isa naxa keli, a naxa mini wula i Ala maxandide."},{"book":"Maraki","chapter":"1","verse":"36","text":"Simɔn nun a booree ya koto naxa mɔ Isa fende."},{"book":"Maraki","chapter":"1","verse":"37","text":"E to a to, e naxa a fala a bɛ, «Birin na i fenfe.»"},{"book":"Maraki","chapter":"1","verse":"38","text":"Isa naxa e yaabi, «Won xɛɛ taa gbɛtɛe naxee na be rabilinyi alako n xa kawandi raba mɛnni fan, barima n faxi na nan ma.»"},{"book":"Maraki","chapter":"1","verse":"39","text":"A naxa siga Galile bɔxi birin ma, a nu kawandi ti e xa salide banxie kui, a nu ɲinnɛe fan keri mixie fɔxɔ ra."},{"book":"Maraki","chapter":"1","verse":"40","text":"Kunɛ kanyi nde naxa fa Isa yire, a a xinbi sin a bun ma, a a mayandi, «Xa i tin, i nɔma n nasɛniyɛnde.»"},{"book":"Maraki","chapter":"1","verse":"41","text":"Isa naxa kinikini a ma. A naxa a bɛlɛxɛ itala, a a sa kunɛ kanyi ma, a a fala a bɛ, «N tinxi. I xa sɛniyɛn.»"},{"book":"Maraki","chapter":"1","verse":"42","text":"Kunɛ fure naxa ba xɛmɛ ma keren na, a naxa sɛniyɛn."},{"book":"Maraki","chapter":"1","verse":"43","text":"Isa to a ragbilen, a naxa a matintin a ra"},{"book":"Maraki","chapter":"1","verse":"44","text":"yi masenyi ra, «I naxa yi fe fala mixi yo bɛ. Siga i sa i yɛtɛ dɛntɛgɛ sɛrɛxɛdubɛ bɛ, i sɛrɛxɛ ba i xa sɛniyɛnyi xa fe ra, alɔ Annabi Munsa a yamarixi ki naxɛ. Na findima seedeɲɔxɔya nan na e bɛ.»"},{"book":"Maraki","chapter":"1","verse":"45","text":"Kɔnɔ xɛmɛ to siga, a naxa so yi fe tagi rabafe birin bɛ, a nu a xibaaru rayensen yɛ. Na naxa a niya Isa mu nɔ sode taa kui sɔnɔn kɛnɛ ma. Fo a to nu sa luma taa fari ma mixi yo mu sabatixi dɛnnaxɛ. Mixie fan nu kelima yire birin fafe ra a yire."}]}