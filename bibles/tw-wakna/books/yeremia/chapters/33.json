{"data":[{"book":"Yeremia","chapter":"33","verse":"1","text":"Bere a Yeremia da so da dua mu wɔ awɛmfo adiwo hɔ no, Awurade asɛm baa ne nkyɛn ne mprenu so se:"},{"book":"Yeremia","chapter":"33","verse":"2","text":"“Sɛɛ na Awurade se, nea ɔbɔɔ asase, Awurade a ɔyɛe na ɔma egyinae, Awurade ne ne din:"},{"book":"Yeremia","chapter":"33","verse":"3","text":"‘Frɛ me na megye wo so, na maka wo nsɛm akɛse ne nneɛma a ahintaw a wunnim.’"},{"book":"Yeremia","chapter":"33","verse":"4","text":"Na nea Awurade, Israel Nyankopɔn, ka de fa afi a ɛwɔ saa kuropɔn yi mu ne Yuda ahemfi ahorow a wɔabubu no ho, sɛnea ɛbɛyɛ a wubenya nea wɔde besiw ntuano afasu ne afoa no ano,"},{"book":"Yeremia","chapter":"33","verse":"5","text":"wɔ wɔne Babiloniafo ɔko no mu. ‘Nnipa a mede mʼabufuw ne mʼabufuwhyew bekunkum wɔn no afunu bɛyɛ hɔ ma. Meyi mʼani afi saa kuropɔn yi so esiane nʼamumɔyɛ nyinaa nti."},{"book":"Yeremia","chapter":"33","verse":"6","text":"“ ‘Nanso mede ahoɔden ne ayaresa bɛbrɛ no; mɛsa me nkurɔfo yare na mama wɔanya asomdwoe ne bammɔ a ɛdɔɔso."},{"book":"Yeremia","chapter":"33","verse":"7","text":"Mɛsan de Yuda ne Israel afi nnommum mu aba na masan agye wɔn asi hɔ sɛ nea na wɔte dedaw no."},{"book":"Yeremia","chapter":"33","verse":"8","text":"Mɛhohoro wɔn bɔne a wɔayɛ atia me no nyinaa, na mede wɔn atuatew ho bɔne nso akyɛ wɔn."},{"book":"Yeremia","chapter":"33","verse":"9","text":"Na saa kuropɔn yi bɛma me din ahyeta, ɛbɛma me anigye, ayeyi ne anuonyam wɔ asase so aman a wɔte nnepa a meyɛ ma no nyinaa mu; wobesuro na wɔn ho apopo wɔ yiyedi ne asomdwoe bebrebe a mede ma no nti.’"},{"book":"Yeremia","chapter":"33","verse":"10","text":"“Sɛɛ na Awurade se: ‘Woka fa saa beae yi ho se, “Ada mpan a nnipa anaasɛ mmoa nni so.” Nanso Yuda nkurow ne Yerusalem mmɔnten a ada mpan na nnipa anaa mmoa nni no, hɔ na wɔbɛsan ate bio,"},{"book":"Yeremia","chapter":"33","verse":"11","text":"ahurusi ne anigye nnyigyei, ayeforo ne ayeforokunu nne ne wɔn a wɔde aseda afɔrebɔ reba Awurade fi nne se,"},{"book":"Yeremia","chapter":"33","verse":"12","text":"“Sɛɛ na Asafo Awurade se: ‘Ɛha yi a ada mpan a nnipa ne mmoa nni no; ne nkurow nyinaa so no, wobenya nguanhwɛfo adidibea ne nea wɔn nguankuw bɛhome."},{"book":"Yeremia","chapter":"33","verse":"13","text":"Nkurow a ɛwɔ ɔman a ɛda bepɔw so no atɔe fam mmepɔw ase mu, Negeb, Benyamin mantam mu, nkuraa a atwa Yerusalem ho ahyia ne Yuda nkurow mu, nguankuw betwa mu bio wɔ nea ɔkan wɔn no nsa ase.’ Awurade, na waka."},{"book":"Yeremia","chapter":"33","verse":"14","text":"“ ‘Nna no reba,’ Awurade na ose, a mɛma adom bɔ a mehyɛɛ Israel ne Yudafi no aba mu."},{"book":"Yeremia","chapter":"33","verse":"15","text":"“ ‘Nna no mu ne saa bere no"},{"book":"Yeremia","chapter":"33","verse":"16","text":"Saa nna no mu, wobegye Yuda nkwa"},{"book":"Yeremia","chapter":"33","verse":"17","text":"Na sɛɛ na Awurade se: ‘Ɔbarima a ɔbɛtena Israel ahengua so no remmɔ Dawid da,"},{"book":"Yeremia","chapter":"33","verse":"18","text":"saa ara nso na asɔfo a wɔyɛ Lewifo no, ɔbarima a obegyina mʼanim daa abɔ ɔhyew afɔre ne aduan afɔre na ɔde afɔre ahorow abrɛ me, remmɔ wɔn da.’ ”"},{"book":"Yeremia","chapter":"33","verse":"19","text":"Awurade asɛm baa Yeremia nkyɛn se:"},{"book":"Yeremia","chapter":"33","verse":"20","text":"“Sɛɛ na Awurade se: ‘Sɛ wubetumi abu me ne adekyee ne adesae apam so, na adekyee ne adesae amma wɔn bere a wɔahyehyɛ no a,"},{"book":"Yeremia","chapter":"33","verse":"21","text":"ɛno de, na me ne mʼakoa Dawid apam ne Lewifo a wɔyɛ asɔfo a wɔsom wɔ mʼanim no apam no nso, wubetumi abu so, na Dawid rennya nʼaseni a ɔbɛtena ahengua so adi hene bio."},{"book":"Yeremia","chapter":"33","verse":"22","text":"Mɛma mʼakoa Dawid asefo ne Lewifo a wɔsom wɔ mʼanim no ase adɔ te sɛ ɔsoro nsoromma a wontumi nkan ne mpoano nwea a wontumi nsusuw.’ ”"},{"book":"Yeremia","chapter":"33","verse":"23","text":"Awurade asɛm baa Yeremia nkyɛn se,"},{"book":"Yeremia","chapter":"33","verse":"24","text":"“Wontee sɛ nnipa yi reka se, ‘Awurade apo ahenni abien a oyii no’ ana? Enti wobu me man animtiaa na wɔmmfa wɔn sɛ wɔyɛ ɔman bio."},{"book":"Yeremia","chapter":"33","verse":"25","text":"Nea Awurade se ni: ‘Sɛ mantintim me ne adekyee ne adesae apam ne ɔsoro ne asase mmara no a,"},{"book":"Yeremia","chapter":"33","verse":"26","text":"ɛno de anka mɛpo Yakob ne mʼakoa Dawid asefo, na merenyi ne mmabarima mu baako sɛ onni Abraham, Isak ne Yakob asefo so. Na mede wɔn ahonyade bɛsan ama wɔn, na manya ayamhyehye ama wɔn.’ ”"}]}