{"data":[{"book":"Chakruok","chapter":"27","verse":"1","text":"Kane Isaka oseti kendo wengene noseimore makoro ok nyal neno, noluongo Esau wuode makayo kendo owachone niya, “Wuoda.”"},{"book":"Chakruok","chapter":"27","verse":"2","text":"Isaka nowacho niya, “Koro asedoko moti kendo ok angʼeyo ndalo thona."},{"book":"Chakruok","chapter":"27","verse":"3","text":"Omiyo koro sani kaw gigi mag lweny kaka atungʼ kod asere kendo idhi e thim ikelna ring le."},{"book":"Chakruok","chapter":"27","verse":"4","text":"Tedna ringʼo mamit mana kaka ahero cha kendo ikelna mondo acham mondo mi amiyi gwethna kapok atho.”"},{"book":"Chakruok","chapter":"27","verse":"5","text":"To Rebeka nochiko ite ka Isaka wuoyo gi wuode Esau. Kane Esau osewuok odhi e thim mondo odhi oneg le kendo okel,"},{"book":"Chakruok","chapter":"27","verse":"6","text":"Rebeka nowacho ne Jakobo wuode niya, “Nawinjo ka wuonu wacho ni owadu Esau niya,"},{"book":"Chakruok","chapter":"27","verse":"7","text":"‘Kelna ring le kendo ilosna mamit mondo acham mondo agwedhi e nyim Jehova Nyasaye kapok atho.’"},{"book":"Chakruok","chapter":"27","verse":"8","text":"Koro wuoda chik iti malongʼo kendo tim gima awachoni."},{"book":"Chakruok","chapter":"27","verse":"9","text":"Dhiyo e kweth mag jamni kendo ikelna nyidiek ariyo mopugno, mondo mi atedne wuonu ringʼo mamit kaka ohero-cha."},{"book":"Chakruok","chapter":"27","verse":"10","text":"Bangʼ mano iterne wuonu mondo ocham bangʼe ogwedhi kapok otho.”"},{"book":"Chakruok","chapter":"27","verse":"11","text":"Jakobo nowacho ne Rebeka min mare niya, “Esau omera en ngʼat ma rayier an to an gi del mapoth"},{"book":"Chakruok","chapter":"27","verse":"12","text":"Datim nangʼo ka diponi wuora omula? Donge abiro nenora ngʼama wuonde kendo biro kelona kwongʼ kar gweth.”"},{"book":"Chakruok","chapter":"27","verse":"13","text":"Min Jakobo nonyise niya, “Wuoda, we mondo kwongʼno omaka, in to tim mana gima awacho; dhiyo kendo ikelnagi.”"},{"book":"Chakruok","chapter":"27","verse":"14","text":"Omiyo Jakobo nodhi mokelo nyidiek mopugno ne min mare kendo noloso chiemo mamit mana kaka wuon-gi ohero."},{"book":"Chakruok","chapter":"27","verse":"15","text":"Eka Rebeka nokawo lewni mabeyo mag Esau wuode maduongʼ mane oyudo en-go e ot kendo ne orwako ne Jakobo wuode matin."},{"book":"Chakruok","chapter":"27","verse":"16","text":"Kendo Rebeka nokawo piende diego moumogo bede Jakobo kod ngʼute kuonde maonge yier."},{"book":"Chakruok","chapter":"27","verse":"17","text":"Eka nomiyo Jakobo wuode chiemo molos mamit kod kuon mane osetedo."},{"book":"Chakruok","chapter":"27","verse":"18","text":"Jakobo nodhi ir wuon mare kendo owachone niya, “Wuora.”"},{"book":"Chakruok","chapter":"27","verse":"19","text":"Jakobo nodwoko wuon mare niya, “An Esau wuodi makayo. Asetimo kaka ne inyisa. Yie ia malo ibed piny kendo icham ring le ma akeloni mondo mi igwedha.”"},{"book":"Chakruok","chapter":"27","verse":"20","text":"Isaka nopenje niya, “To ne iyude piyo nade wuoda?”"},{"book":"Chakruok","chapter":"27","verse":"21","text":"Eka Isaka nowacho ne Jakobo niya, “Sud machiegni mondo mi amuli, wuoda, mondo mi angʼe adier ka in wuoda Esau koso.”"},{"book":"Chakruok","chapter":"27","verse":"22","text":"Jakobo nobedo machiegni gi wuon mare Isaka, mano mule kendo owachone niya, “Dwol to mar Jakobo, to lwedo to gin lwet Esau.”"},{"book":"Chakruok","chapter":"27","verse":"23","text":"Isaka ne ok nyal fwenye nikech lwetene ne rayier ka mag Esau owadgi, kuom mano nogwedhe."},{"book":"Chakruok","chapter":"27","verse":"24","text":"“Bende in wuoda ma Esau adier?” Isaka nopenje."},{"book":"Chakruok","chapter":"27","verse":"25","text":"Eka nowacho niya, “Wuoda, koro kelna ring le mondo acham, mondo mi agwedhi.”"},{"book":"Chakruok","chapter":"27","verse":"26","text":"Eka Isaka wuon mare nowachone niya, “Bi ka wuoda mondo inyodha.”"},{"book":"Chakruok","chapter":"27","verse":"27","text":"Kuom mano nodhi ire ma onyodhe. Kane Isaka owinjo tik lepe, nogwedhe kendo owachone niya,"},{"book":"Chakruok","chapter":"27","verse":"28","text":"Mad Nyasaye miyi koth moa e polo"},{"book":"Chakruok","chapter":"27","verse":"29","text":"Mad oganda duto bed jotichni"},{"book":"Chakruok","chapter":"27","verse":"30","text":"Bangʼ ka Isaka nosetieko gwedho Jakobo kendo Jakobo ne pok odhi mabor, to gikanyono Esau nochopo koa dwar."},{"book":"Chakruok","chapter":"27","verse":"31","text":"En bende noloso chiemo mamit kendo nokelo ne wuon mare. Eka Esau nowacho ne wuon mare niya, “Wuora, aa malo ibed piny mondo mi icham ringʼo malosoni kendo igwedha.”"},{"book":"Chakruok","chapter":"27","verse":"32","text":"Isaka wuon-gi nopenjo niya, “In ngʼa?”"},{"book":"Chakruok","chapter":"27","verse":"33","text":"Isaka nobwok matek ahinya kendo owacho niya, “To kara macha ne en ngʼa, mane onego le kendo okelona? Nende achamo ringʼono kapok ibiro kendo agwedhe; kendo kuom adier asegwedhe.”"},{"book":"Chakruok","chapter":"27","verse":"34","text":"Kane Esau owinjo weche wuon mare, noywak malit ka en-gi mirima mager kowachone wuon mare niya, “Wuora, gwedha an bende!”"},{"book":"Chakruok","chapter":"27","verse":"35","text":"To nowachone niya, “Owadu nobiro mowuonda mi okawo gwethni.”"},{"book":"Chakruok","chapter":"27","verse":"36","text":"Esau nowacho niya, “Kara ma emomiyo nochake ni Jakobo? Osewuonda koro nyadiriyo: Nokawo duongʼ mar nywolna kendo koro okawo gwethna!” Eka Esau nopenjo wuon mare niya, “Bende gweth moro didongʼna?”"},{"book":"Chakruok","chapter":"27","verse":"37","text":"Isaka nodwoko Esau niya, “Asekete ruodhi kendo wedene duto aseketo obed jotichne bende asegwedhe gi cham kod divai. Koro ere gima anyalo timoni wuoda?”"},{"book":"Chakruok","chapter":"27","verse":"38","text":"Esau nowacho ne wuon mare niya, “In mana kod gweth achiel kende wuora? Yie igwedha an bende!” Eka Esau noywak matek gi dwol maduongʼ."},{"book":"Chakruok","chapter":"27","verse":"39","text":"Wuon mare Isaka nodwoke niya,"},{"book":"Chakruok","chapter":"27","verse":"40","text":"Ligangla ema nomiyi chiemo"},{"book":"Chakruok","chapter":"27","verse":"41","text":"Esau nomako sadha gi Jakobo nikech gweth mane wuon-gi osemiyo Jakobo. Nowacho e chunye niya, “ndalo mag tho wuora chiegni, bangʼe abiro nego Jakobo owadwa.”"},{"book":"Chakruok","chapter":"27","verse":"42","text":"Kane Rebeka onyisi gima Esau wuode makayo paro timo, noluongo Jakobo wuode ma chogo kendo owachone niya, “Esau owadu nigi paro mar negi.”"},{"book":"Chakruok","chapter":"27","verse":"43","text":"Koro wuoda, tim gima awachoni: Ring idhi Haran ir Laban owadwa."},{"book":"Chakruok","chapter":"27","verse":"44","text":"Dak kode kuno mondi nyaka mirimb owadu dog chien."},{"book":"Chakruok","chapter":"27","verse":"45","text":"Ka mirimb owadu oserumo kuomi kendo wiye osewil gi gima ne itimone, to abiro oroni wach mondo iduog ia kuno."},{"book":"Chakruok","chapter":"27","verse":"46","text":"Eka Rebeka nowacho ne Isaka niya, “ajok gi ngima nikech nyi jo-Hiti-gi. Ka Jakobo bende nyalo kawo dhako mana kuom nyi jo-Hiti-gi, to owinjore atho.”"}]}