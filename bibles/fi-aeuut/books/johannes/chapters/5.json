{"data":[{"book":"Johannes","chapter":"5","verse":"1","text":"Myöhemmin Jeesus palasi Jerusalemiin eräille juutalaisten juhlille."},{"book":"Johannes","chapter":"5","verse":"2","text":"Kaupungissa oli lähellä Lammasporttia Betesdan lammikko, jota ympäröi viisi pylväskäytävää."},{"book":"Johannes","chapter":"5","verse":"3,4","text":"Niissä makasi joukoittain halvaantuneita ja sokeita ihmisiä. He odottivat veden kuohuvan tietyllä tavalla, sillä uskottiin, että enkeli kävi liikuttamassa sitä ja ensimmäinen ihminen, joka sen jälkeen astuisi veteen, parantuisi.5:3,4 Tämä virke puuttuu monista vanhemmista käsikirjoituksista."},{"book":"Johannes","chapter":"5","verse":"5","text":"Yksi siellä makaavista miehistä oli ollut liikuntakyvytön 38 vuotta."},{"book":"Johannes","chapter":"5","verse":"6","text":"Jeesus näki miehen. Hän tiesi, kuinka kauan tämä oli ollut sairas ja kysyi: »Haluatko tulla terveeksi?»"},{"book":"Johannes","chapter":"5","verse":"7","text":"»Ei minulla ole mitään mahdollisuutta», mies sanoi, »sillä en tunne ketään, joka auttaisi minut veteen silloin kun se alkaa kuohua. Kun yritän päästä sinne, joku muu ehtii aina edelleni.»"},{"book":"Johannes","chapter":"5","verse":"8","text":"Jeesus sanoi hänelle: »Nouse seisomaan, kääri makuumattosi kokoon ja mene kotiin.»"},{"book":"Johannes","chapter":"5","verse":"9","text":"Mies parani silmänräpäyksessä! Hän kääri maton kokoon ja käveli kaikkien nähden."},{"book":"Johannes","chapter":"5","verse":"10","text":"Sen vuoksi kansan johtomiehet sanoivat parannetulle: »Sapattina ei saa tehdä työtä – sinunkaan ei ole lupa kantaa mattoasi.»"},{"book":"Johannes","chapter":"5","verse":"11","text":"»Hän, joka minut paransi, käski minun ottaa sen», hän vastasi."},{"book":"Johannes","chapter":"5","verse":"12","text":"»Kuka niin uskalsi sanoa?» he tiukkasivat."},{"book":"Johannes","chapter":"5","verse":"13","text":"Mies ei tiennyt, ja Jeesus oli jo kadonnut ihmisjoukkoon."},{"book":"Johannes","chapter":"5","verse":"14","text":"Myöhemmin Jeesus näki parantamansa miehen temppelissä ja sanoi hänelle: »Sinä olet nyt terve. Älä enää tee syntiä, ettei sinulle tapahdu mitään pahempaa.»"},{"book":"Johannes","chapter":"5","verse":"15","text":"Silloin mies lähti etsimään juutalaisten johtomiehiä ja sanoi heille, että hänen parantajansa nimi oli Jeesus."},{"book":"Johannes","chapter":"5","verse":"16","text":"Sen vuoksi Jeesusta alettiin syyttää sapatin rikkomisesta."},{"book":"Johannes","chapter":"5","verse":"17","text":"Siihen hän vastasi: »Minun Isäni tekee aina hyvää, ja minä noudatan hänen esimerkkiään.»5:17 Sananmukaisesti: »minun Isäni tekee työtä tähän asti, ja minä teen työtä»."},{"book":"Johannes","chapter":"5","verse":"18","text":"Silloin juutalaisten johtomiehet halusivat surmata hänet; eihän hän ainoastaan rikkonut heidän sapattimääräyksiään, vaan myös puhui Jumalasta Isänään tehden siten itsensä Jumalan vertaiseksi."},{"book":"Johannes","chapter":"5","verse":"19","text":"Jeesus sanoi heille: »Ei Poika voi tehdä mitään yksinään. Hän tekee vain sitä, mitä näkee Isän tekevän, ja samalla tavalla kuin Isä."},{"book":"Johannes","chapter":"5","verse":"20","text":"Isähän rakastaa Poikaansa ja näyttää hänelle kaiken, mitä itse tekee – vieläkin suurempia ihmeitä kuin tämän miehen parantaminen."},{"book":"Johannes","chapter":"5","verse":"21","text":"Samoin tekee Poika: hän jopa herättää kuolleista ne, jotka haluaa."},{"book":"Johannes","chapter":"5","verse":"22","text":"Isä on jättänyt myös tuomiovallan Pojalleen,"},{"book":"Johannes","chapter":"5","verse":"23","text":"jotta kaikki kunnioittaisivat Poikaa samalla tavoin kuin Isää. Mutta jos ette halua kunnioittaa Jumalan Poikaa, jonka Jumala on lähettänyt teidän luoksenne, silloin ette kunnioita Isääkään."},{"book":"Johannes","chapter":"5","verse":"24","text":"Todellakin: jokaisella, joka kuulee minun sanani ja uskoo Jumalaan, on ikuinen elämä, eikä hän joudu tuomittavaksi synneistään, vaan on jo siirtynyt kuolemasta elämään."},{"book":"Johannes","chapter":"5","verse":"25","text":"Totisesti se aika vielä tulee – oikeastaan se on jo tullutkin – jolloin Jumalasta erossa elävät ihmiset kuulevat minun ääneni. Ne heistä, jotka haluavat kuunnella Jumalan Pojan ääntä, saavat elää."},{"book":"Johannes","chapter":"5","verse":"26","text":"Isällä on elämä itsessään, samoin Pojalla, sillä Isä on sen hänelle antanut."},{"book":"Johannes","chapter":"5","verse":"27","text":"Pojalla on myös valta tuomita ihmiskunta, onhan hän Messias."},{"book":"Johannes","chapter":"5","verse":"28","text":"Ei siinä ole mitään ihmettelemistä. Kerran tulee sekin aika, jolloin kaikki kuolleet kuulevat hautoihinsa Jumalan Pojan äänen"},{"book":"Johannes","chapter":"5","verse":"29","text":"ja nousevat kuolleista – ne, jotka ovat tehneet hyvää, ikuiseen elämään, ja ne, jotka ovat jatkaneet pahan palvelemista, kadotustuomioon."},{"book":"Johannes","chapter":"5","verse":"30","text":"Minä en tuomitse ketään ilman Isää. Langetan tuomioni sen mukaan, mitä Jumala, joka on minut lähettänyt, tahtoo. Siksi tuomio on oikea."},{"book":"Johannes","chapter":"5","verse":"31","text":"Teidän ei tietysti tarvitse uskoa minuun sen tähden, että puhun itse itsestäni."},{"book":"Johannes","chapter":"5","verse":"32","text":"Mutta uskokaa Johannes Kastajaa!"},{"book":"Johannes","chapter":"5","verse":"33","text":"Olettehan te käyneet häntä kuuntelemassa – mitä hän puhuu minusta, on totta."},{"book":"Johannes","chapter":"5","verse":"34","text":"Ratkaisevaa ei kuitenkaan ole se, mitä ihminen sanoo. Muistutin Johanneksesta vain sen tähden, että uskoisitte minuun ja pelastuisitte."},{"book":"Johannes","chapter":"5","verse":"35","text":"Johannes oli teille kuin valo, jota hetken ihailitte."},{"book":"Johannes","chapter":"5","verse":"36","text":"Minulla on kuitenkin vielä Johannesta suurempi todistaja: ihmeet, joita olen tehnyt. Isä on antanut minulle vallan tehdä niitä – ne osoittavat, että hän on minut lähettänyt."},{"book":"Johannes","chapter":"5","verse":"37","text":"Isä on myös itse todistanut minusta, vaikka te ette olekaan häntä nähneet eikä hän ole suoraan puhunut teille."},{"book":"Johannes","chapter":"5","verse":"38","text":"Mutta miten te voisitte ottaa vastaan hänen sanomansa – ettehän usko minuakaan."},{"book":"Johannes","chapter":"5","verse":"39","text":"Te tutkitte Vanhaa testamenttia5:39 Sananmukaisesti: »kirjoituksia»., koska siinä on teidän mielestänne ikuinen elämä. Se puhuu juuri minusta!"},{"book":"Johannes","chapter":"5","verse":"40","text":"Mutta minun luokseni te ette halua tulla, että voisin antaa teille ikuisen elämän."},{"book":"Johannes","chapter":"5","verse":"41","text":"En minä teidän suosiotanne etsi."},{"book":"Johannes","chapter":"5","verse":"42","text":"Tunnen teidät ja tiedän hyvin, ettei teissä ole Jumalan rakkautta."},{"book":"Johannes","chapter":"5","verse":"43","text":"Tulin luoksenne Isäni nimissä, ettekä te ottaneet minua vastaan. Kuitenkin otatte avosylin vastaan sellaisia, joita Jumala ei ole lähettänyt, vaan jotka edustavat vain itseään."},{"book":"Johannes","chapter":"5","verse":"44","text":"Onko siis ihme, ettette voi uskoa? Tehän etsitte inhimillistä vaikutusvaltaa, mutta vähän välitätte siitä kunniasta, joka tulee Jumalalta."},{"book":"Johannes","chapter":"5","verse":"45","text":"Isän edessä en kuitenkaan minä ole syyttäjänne vaan Mooses, sama Mooses, jonka lakeja noudattamalla te toivotte pelastuvanne."},{"book":"Johannes","chapter":"5","verse":"46","text":"Mutta ettehän te usko Moosesta: jos te häntä uskoisitte, uskoisitte myös minua, sillä minusta Mooses kirjoitti."},{"book":"Johannes","chapter":"5","verse":"47","text":"Ja kun ette usko Mooseksen kirjoituksia, ei ole ihme, ettette usko minuakaan.»"}]}