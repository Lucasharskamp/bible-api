{"data":[{"book":"Spreuken","chapter":"27","verse":"1","text":"Wil de dag van morgen niet prijzen: Ge weet niet, wat hij u brengt."},{"book":"Spreuken","chapter":"27","verse":"2","text":"Laat een ander u prijzen, niet uw eigen mond; Een vreemde, niet uw eigen lippen."},{"book":"Spreuken","chapter":"27","verse":"3","text":"Plomp is een steen, en zwaar het zand; Zwaarder dan beide is het humeur van een dwaas."},{"book":"Spreuken","chapter":"27","verse":"4","text":"Wreed is de wraak, een stortvloed de toorn; Maar wie houdt het uit voor de jaloezie?"},{"book":"Spreuken","chapter":"27","verse":"5","text":"Beter een terechtwijzing in het openbaar, Dan liefde, die zich niet uit."},{"book":"Spreuken","chapter":"27","verse":"6","text":"Goed bedoeld zijn de wonden, door een vriend geslagen; Verraderlijk de kussen van een vijand."},{"book":"Spreuken","chapter":"27","verse":"7","text":"Iemand die genoeg heeft, geeft niet om honing; Als iemand honger heeft, is al het bittere zoet."},{"book":"Spreuken","chapter":"27","verse":"8","text":"Als een vogel, die uit het nest fladdert, Zo is een man, die rondzwerft ver van zijn huis."},{"book":"Spreuken","chapter":"27","verse":"9","text":"Olie en wierook verheugen het hart; De raad van een vriend verblijdt de ziel."},{"book":"Spreuken","chapter":"27","verse":"10","text":"Laat uw eigen vriend en dien van uw vader niet in de steek; Maar betreed niet het huis van uw broeder, als het u slecht gaat, Beter een vriend dichtbij. Dan een broer veraf."},{"book":"Spreuken","chapter":"27","verse":"11","text":"Mijn zoon, wees wijs, en verblijd mijn hart; Dan kan ik te woord staan hem, die mij hoont."},{"book":"Spreuken","chapter":"27","verse":"12","text":"De wijze ziet onheil en trekt zich terug; De onnozelen lopen door, en moeten ervoor boeten."},{"book":"Spreuken","chapter":"27","verse":"13","text":"Ontneem hem zijn kleed, want hij bleef borg voor een ander; Eis pand van hem terwille van een vreemde vrouw."},{"book":"Spreuken","chapter":"27","verse":"14","text":"Als iemand zijn naaste op de vroege morgen luidruchtig begroet, Dan wordt het als een vloek beschouwd"},{"book":"Spreuken","chapter":"27","verse":"15","text":"Een gestadig druppelend lek op een stortregen-dag, En een snibbige vrouw, ze gelijken op elkaar."},{"book":"Spreuken","chapter":"27","verse":"16","text":"De noordenwind is een ruwe wind, Toch wordt hij geluksbode genoemd"},{"book":"Spreuken","chapter":"27","verse":"17","text":"Zoals ijzer ijzer scherpt, Zo scherpt de ene mens den ander."},{"book":"Spreuken","chapter":"27","verse":"18","text":"Wie op zijn vijgeboom past, zal zijn vruchten eten; Wie voor zijn meester zorgt, wordt rijk beloond."},{"book":"Spreuken","chapter":"27","verse":"19","text":"Zoals het ene gezicht op het andere lijkt, Zo lijkt ook het ene mensenhart op het andere."},{"book":"Spreuken","chapter":"27","verse":"20","text":"Dodenrijk en onderwereld krijgen nooit genoeg; De ogen der mensen zijn nimmer bevredigd."},{"book":"Spreuken","chapter":"27","verse":"21","text":"Voor het zilver de smeltkroes, de oven voor het goud: De mens wordt beproefd naar zijn goede naam."},{"book":"Spreuken","chapter":"27","verse":"22","text":"Al stampt ge den dwaas in een vijzel, Tussen de gerstekorrels met een stamper: Ge krijgt er zijn dwaasheid niet uit."},{"book":"Spreuken","chapter":"27","verse":"23","text":"Let goed op, hoe uw schapen eruit zien, En volg uw kudde met aandacht;"},{"book":"Spreuken","chapter":"27","verse":"24","text":"Want welvaart duurt niet eeuwig, Een schat niet van geslacht op geslacht."},{"book":"Spreuken","chapter":"27","verse":"25","text":"Als het hooi binnen is, de nawas verschijnt, En het groen der bergweide wordt ingezameld,"},{"book":"Spreuken","chapter":"27","verse":"26","text":"Dan verschaffen de lammeren u kleding, De bokken u de prijs van een akker;"},{"book":"Spreuken","chapter":"27","verse":"27","text":"Dan is er geitenmelk genoeg tot voedsel van u en uw gezin, En levensonderhoud voor uw dienstboden."}]}