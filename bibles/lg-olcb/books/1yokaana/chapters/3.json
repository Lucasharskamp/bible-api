{"data":[{"book":"1 Yokaana","chapter":"3","verse":"1","text":"Mulabe okwagala Katonda kw’atwagala bwe kuli okunene ennyo, n’atuyita abaana be, era ddala bwe tutyo bwe tuli. Ensi kyeva eremwa okututegeera, kubanga naye yennyini teyamutegeera."},{"book":"1 Yokaana","chapter":"3","verse":"2","text":"Abaagalwa, kaakano tuli baana ba Katonda, naye tetumanyi bwe tuliba. Kyokka tumanyi nti bw’alirabika tulifaanana nga ye, kubanga tulimulabira ddala nga bw’ali."},{"book":"1 Yokaana","chapter":"3","verse":"3","text":"Buli muntu alina essuubi eryo yeetukuza nga Katonda bw’ali omutukuvu."},{"book":"1 Yokaana","chapter":"3","verse":"4","text":"Buli muntu akola ebibi aba mujeemu, era ekibi bwe bujeemu."},{"book":"1 Yokaana","chapter":"3","verse":"5","text":"Naye mmwe mumanyi nti ye, yalabisibwa alyoke aggyewo ebibi. Era mu ye, temuliimu kibi."},{"book":"1 Yokaana","chapter":"3","verse":"6","text":"Era tewali n’omu abeera mu ye ate ne yeeyongera okukola ekibi. Wabula oyo eyeeyongera okukola ekibi tamutegeeranga, era tamumanyi n’akatono."},{"book":"1 Yokaana","chapter":"3","verse":"7","text":"Abaana abaagalwa, temulimbibwalimbibwanga muntu n’omu; Buli akola eby’obutuukirivu aba mutuukirivu, nga Katonda bw’ali omutuukirivu,"},{"book":"1 Yokaana","chapter":"3","verse":"8","text":"naye buli akola ekibi wa Setaani, kubanga okuva olubereberye Setaani akola bibi. Omwana wa Katonda kyeyava ajja mu nsi azikirize ebikolwa bya Setaani."},{"book":"1 Yokaana","chapter":"3","verse":"9","text":"Noolwekyo tewali afuuka mwana wa Katonda ate ne yeeyongera okukola ekibi, kubanga ensigo ya Katonda ebeera mu ye, so tayinza kukola kibi, kubanga yazaalibwa Katonda."},{"book":"1 Yokaana","chapter":"3","verse":"10","text":"Ku kino abaana ba Katonda n’aba Setaani kwe bategeererwa. Buli akola ebitali bya butuukirivu si wa Katonda, era na buli atayagala muganda we si wa Katonda."},{"book":"1 Yokaana","chapter":"3","verse":"11","text":"Kubanga buno bwe bubaka bwe twawulira okuva ku lubereberye nti twagalanenga,"},{"book":"1 Yokaana","chapter":"3","verse":"12","text":"si nga Kayini eyali owa Setaani, n’atta muganda we. Kale yamuttira ki? Kayini yatta muganda we kubanga Kayini yakola ebibi, so nga ye muganda we yakola eby’obutuukirivu."},{"book":"1 Yokaana","chapter":"3","verse":"13","text":"Abooluganda, ensi bwe bakyawanga, temwewuunyanga."},{"book":"1 Yokaana","chapter":"3","verse":"14","text":"Kubanga ffe tumanyi nga twava mu kufa, ne tuyingira mu bulamu, kubanga twagala abooluganda, naye buli muntu atalina kwagala akyali mu kufa."},{"book":"1 Yokaana","chapter":"3","verse":"15","text":"Buli akyawa muntu munne, oyo aba mussi, era mukimanyi nti tewali mussi alina obulamu obutaggwaawo mu ye."},{"book":"1 Yokaana","chapter":"3","verse":"16","text":"Mu kino mwe tutegeerera okwagala, kubanga yawaayo obulamu bwe ku lwaffe, era naffe kyetuva tuteekwa okuwaayo obulamu bwaffe olw’abooluganda."},{"book":"1 Yokaana","chapter":"3","verse":"17","text":"Buli alina ebintu eby’omu nsi n’alaba muganda we nga yeetaaga, naye n’abulwako ky’amuwa, okwagala kwa Katonda, kuyinza kutya okuba mu ye?"},{"book":"1 Yokaana","chapter":"3","verse":"18","text":"Abaana abaagalwa, tetusaana kwagala mu bigambo kyokka, wabula twagalanenga ne mu bikolwa ne mu bulamu obulabika eri abantu."},{"book":"1 Yokaana","chapter":"3","verse":"19","text":"Mu ekyo mwe tutegeerera nga tuli ba mazima, era ne tukkakkanya omutima gwaffe mu maaso ge."},{"book":"1 Yokaana","chapter":"3","verse":"20","text":"Singa omutima gwaffe tegutusalira musango, Katonda ye asinga omutima gwaffe era ye ategeera ebintu byonna."},{"book":"1 Yokaana","chapter":"3","verse":"21","text":"Abaagalwa, omutima gwaffe bwe gutatusalira musango, tuba bagumu mu maaso ga Katonda."},{"book":"1 Yokaana","chapter":"3","verse":"22","text":"Era buli kye tumusaba akituwa, kubanga tugondera ebiragiro bye, era ne tukola ebimusanyusa."},{"book":"1 Yokaana","chapter":"3","verse":"23","text":"Era kino ky’atulagira nti, tukkiririze mu linnya ly’Omwana we Yesu Kristo, era twagalanenga nga ye bwe yatulagira."},{"book":"1 Yokaana","chapter":"3","verse":"24","text":"Kale oyo agondera ebiragiro bye abeera mu Ye, era naye abeera mu ye. Kino tukimanyi ng’ali mu ffe, kubanga Mwoyo Mutukuvu gwe yatuwa abeera mu ffe."}]}