{"data":[{"book":"Micah","chapter":"5","verse":"1","text":"Digau Jerusalem, goodou haga dagabuli ina mai godou gau dauwa. Tadau hagadaumee gu duuli di waahale! Digaula ga heebagi gi di tagi o Israel!"},{"book":"Micah","chapter":"5","verse":"2","text":"Dimaadua ga helekai,"},{"book":"Micah","chapter":"5","verse":"3","text":"Malaa, Dimaadua ga diiagi ana dama i baahi o nadau hagadaumee gaa dae loo gi di ahina dela belee haanau dana dama ga haanau mai dana dama daane deelaa. Deenei di madagoaa o digau Israel ala ne lahi galabudi la ga loomoi labelaa gi muli gi baahi nadau daangada donu."},{"book":"Micah","chapter":"5","verse":"4","text":"Mee ga hanimoi gaa dagi ana daangada gi nia mahi mo nia mogobuna o Dimaadua. Mee gaa dagi digaula gi nia madamada o Dimaadua, dela go dono God. Digaula gaa noho i di aumaalia, idimaa nia daangada o henuailala hagatau ga modongoohia bolo ma go Mee dela e aamua,"},{"book":"Micah","chapter":"5","verse":"5","text":"e wanga gi digaula di noho baba."},{"book":"Micah","chapter":"5","verse":"6","text":"Digaula ga haga magedaa Assyria, di guongo o Nimrod,5.6 Genesis 10.8-11 ga haga dagaloaha gidaadou gi daha mo digau Assyria ala ma ga loomoi gi lodo tadau guongo ga hagahuaidu tadau guongo."},{"book":"Micah","chapter":"5","verse":"7","text":"Digau Israel ala ma ga mouli le e hai gadoo be nia madaua haga magalillili o di luada ala e hagau iha go Dimaadua gi nia henua e logo, le e hai gadoo be nia uwa i hongo nia laagau tomo. Digaula ga hagadagadagagee hua ang gi Dimaadua, hagalee hagadagadagagee ang gi nia daangada."},{"book":"Micah","chapter":"5","verse":"8","text":"Digau Israel ala ma gaa dubu i lodo nia henua llauehe la gaa hai gadoo be di laion dela ma gaa hana e halahala ana meegai i lodo henua mo i hongo di gowaa maalama, gaa hula gi mehanga nia siibi, ga dadaaligi nia siibi, gei nia siibi gu di nadau haga dagaloaha ginaadou ai."},{"book":"Micah","chapter":"5","verse":"9","text":"Digau Israel ga heebagi gi nadau hagadaumee, ga daaligi digaula huogodoo."},{"book":"Micah","chapter":"5","verse":"10","text":"Dimaadua ga helekai, “Di madagoaa hua deelaa, gei Au gaa kae godou hoodo gi daha mo goodou, gaa oho godou waga dauwa hongo henua."},{"book":"Micah","chapter":"5","verse":"11","text":"Au gaa oho nia waahale o di godou henua, gaa oho gi lala godou duuli."},{"book":"Micah","chapter":"5","verse":"12","text":"Au gaa oho godou goloo hai buubuu, gaa hai goodou gi deai godou gau hai buubuu ai."},{"book":"Micah","chapter":"5","verse":"13","text":"Au gaa oho godou ada god mo nia duludulu hadu haga madagu ala e daumaha ginai goodou, gei goodou ga hagalee dadaumaha labelaa gi nia mee ala ne hai go goodou gi godou lima."},{"book":"Micah","chapter":"5","verse":"14","text":"Au ga hudi iha gi lala nia ada o di god ahina go Asherah i godou baahi, gaa oho godou waahale."},{"book":"Micah","chapter":"5","verse":"15","text":"I lodo dogu hagawelewele huoloo, Au gaa tala di hui ang gi nia henua llauehe huogodoo ala nogo hagalee hagalongo mai gi di Au.”"}]}