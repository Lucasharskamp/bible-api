{"data":[{"book":"Mitheko","chapter":"10","verse":"1","text":"Ahokhalha ntu mmoka Ukaisariya eehaniya Konelio, nholhelhi o mphingo wa manyaasikari weehaniya, “Mphingo wo Italiya.”"},{"book":"Mitheko","chapter":"10","verse":"2","text":"Aari ntu orera nrima, uyo vamoka ni inupa awe onkhaye yaakhalha wo unthimicha Nlhuku, apangachaka menchi o waakavihera amashikini, anlhapelhaka Nlhuku ikatema chonkhaye."},{"book":"Mitheko","chapter":"10","verse":"3","text":"Nihuku nimoka vaaphiyelha aya saa tisa uthana, ahoona itora, nnepa wo wiirimu wa Nlhuku ukelhaka mpaani ni weerelha, “Nakonelio!”"},{"book":"Mitheko","chapter":"10","verse":"4","text":"Nakonelio nkayaaweha nnepa wo wiirimu ulhe chinene yoovaka, nkayeera, “Munna, urini?”"},{"book":"Mitheko","chapter":"10","verse":"5","text":"Vano etu, mwaarumeke attu Uyafa yamwiihane ntu mmoka neehaniya Simoni, wo nchina nikina Peturo."},{"book":"Mitheko","chapter":"10","verse":"6","text":"Yayo arii uwani u Nasimoni o uwamba marapalha, inupa aya iri vachereshere ibahari.”"},{"book":"Mitheko","chapter":"10","verse":"7","text":"Nnepa wo wiirimu wathameke, Akonelio nkayeehana akarumiya elhi aavara ntheko wo mpaani ni mmoka a olhita aya anthimicha Nlhuku,"},{"book":"Mitheko","chapter":"10","verse":"8","text":"nkaahimeria chonkhaye chikhumelhenlhe, nkaaruma Uyafa."},{"book":"Mitheko","chapter":"10","verse":"9","text":"Waashelhe waya, vaaphiyelha aya uthana, nchuwa variyari, yayo attu araru ayo anari munkwahani yaatameriaka Uyafa, Napeturo yahowelha uchulhu inupa wiira yanlhapelhe Nlhuku."},{"book":"Mitheko","chapter":"10","verse":"10","text":"Nkayaawolhiya ithalha, athananaka ulhia yolhia. Yolhia vaari aya iterekhiyaka, nkayoona itora."},{"book":"Mitheko","chapter":"10","verse":"11","text":"Nkayoona irimu inahulhiye ni ishuka yuulhupalhe ikurushiyaka vathi inavarelhiye malhuto aya macheshe."},{"book":"Mitheko","chapter":"10","verse":"12","text":"Ashinama onkhaye yaari nhina ishuka mmo, ashinama o mieto micheshe, anaakooko ni ashinuni o uchulhu wiirimu."},{"book":"Mitheko","chapter":"10","verse":"13","text":"Nkayeewa nlhove neerelhaka, “Napeturo, munkwe nhitheke, nlhieke!”"},{"book":"Mitheko","chapter":"10","verse":"14","text":"Napeturo nkayaakhulha, “Mena, Thithi, miyaano khakinalhawiha mena ittu iriyoothe yo unyalha ama yo unanara.”"},{"book":"Mitheko","chapter":"10","verse":"15","text":"Nlhove nne nkaneewaniaa nkwaha wo nayelhi tho neerelhaka, “Nhiihane ukhalha cho unyalha chittu chirerihilhe awe Nlhuku ukhalha chitakatifu!”"},{"book":"Mitheko","chapter":"10","verse":"16","text":"Yoyo mwaha uyo wahopangia mikwaha miraru. Yamalheke ikuwo ilhe nkayaahokushiya wiirimu."},{"book":"Mitheko","chapter":"10","verse":"17","text":"Napeturo vaari aya anoomiye uwanoni oopuwelhaka yeyo itora yoonilhe aya iyo, attu yaarumiye ni Akonelio alhe yahophiya uwani u Nasimoni. Nkayaachushera vanlhakoni"},{"book":"Mitheko","chapter":"10","verse":"18","text":"nkayeehana ni ukoha, “Chani, ahawo alheto momu aneehaniya Simoni Peturo?”"},{"book":"Mitheko","chapter":"10","verse":"19","text":"Napeturo anari alhikachaka wuupuwelha itora ilhe, vavawo Iphumu nkayeerelha, “Mwiiweke! Ahowa attu araru va, anowaaviani."},{"book":"Mitheko","chapter":"10","verse":"20","text":"Nkhuruweke chitema mena nhoone nipampa waattukana, ukhalhawaya phi miyaano kaarumilhe.”"},{"book":"Mitheko","chapter":"10","verse":"21","text":"Napeturo nkayaakhuruwa vathi, nkayeerelha attu alhe, “Anaavia inyu ayo, phi mii. Mmwanne nlhatu waani?”"},{"book":"Mitheko","chapter":"10","verse":"22","text":"Ni attu ayo nkayaahimiechesha wiira, “Nakonelio aholhelhi a manyaasikari ri ntu orera nrima, nonthimicha Nlhuku nolhohiya ni Ayahudi onkhaye, ahoniruma uwaninyu. Hohimeriya ni nnepa ntakatifu olhalhieni uwannyawe wiira ewelhelhe iriyoothe inohalha inyu wulhumacha.”"},{"book":"Mitheko","chapter":"10","verse":"23","text":"Napeturo nkayaapochera alheto aya alhe, nkayaaveria vakittu vo urupa uhiyu uyo."},{"book":"Mitheko","chapter":"10","verse":"24","text":"Nihuku no nayelhi yahophiya Ukaisariya. Wowo Akonelio yaari yaawereraka alhoko aya ni vamoka manyampwana aya o uthepa yaalhalhelhe aya."},{"book":"Mitheko","chapter":"10","verse":"25","text":"Napeturo vaari aya aphiyaka, Nakonelio yahokhuma weekamelhani vathe, nkayaakhoromelha ni wooroma mpaka vathi."},{"book":"Mitheko","chapter":"10","verse":"26","text":"Nansho Napeturo nkayeemesha, nkayeerelha, “Mweemelhe, ni mii ki ntu thoko inyuva.”"},{"book":"Mitheko","chapter":"10","verse":"27","text":"Napeturo nkayaathepa waareriha ni Nakonelio vaakelha aya mpaani mwaaphwannye aya attu enchi anathothokanne."},{"book":"Mitheko","chapter":"10","verse":"28","text":"Napeturo nkayeerelha, “Mwaattiva mwaashinene nnoochuwelha wiira Nyahudi riyoothe hochiichihiya ni ikekhia awe uphakana ni alheto, attu ahiri Ayahudi. Nansho Nlhuku hokihimeria wiira kihimwoone ntu riyoothe ukhalha o uhilhoka ama nnyalha."},{"book":"Mitheko","chapter":"10","verse":"29","text":"Wo yoyo nlhatu uyo etu, vakiihanne inyu kihowa wo uhikhalha nipampa. Paahi etu, kinoukohani, nkiihanenlheni?”"},{"book":"Mitheko","chapter":"10","verse":"30","text":"Akonelio nkayeera, “Mahuku mararu avinre ikatema yo uthana thoko yelha, kaari kinlhapelhaka Nlhuku uchuumbani waka. Wo uhiweherera, ntu awanre ikuwo cho uteelha twee aheemelha uholho waka,"},{"book":"Mitheko","chapter":"10","verse":"31","text":"nkeera, ‘Nakonelio! Nlhuku hoteelhiya ulhapelha winyu ni isadaka chinaavaha inyu amashikini."},{"book":"Mitheko","chapter":"10","verse":"32","text":"Munrumeke ntu Uyafa amwiihane ntu mmoka neehaniya Simoni, wo nchina nikina Peturo, rii uwani u Nasimoni o uwamba marapalha anokhalha vachereshere ibahari.’"},{"book":"Mitheko","chapter":"10","verse":"33","text":"Paahi etu kahoruma nttenga wo uhicherewa, ni inyu nhopanga rata uwa. Vano, hiyaano niheecheesha uholho wa Nlhuku, wiiwelhelha iriyoothe ilheheriye inyu ni Athithi uhimiacha.”"},{"book":"Mitheko","chapter":"10","verse":"34","text":"Vavawo Napeturo nkayaapatakulha malhaku nkayaachokholha uhimiacha, nkayeera, “vano kihochuwelha wiira we ikekhiaye Nlhuku khanthanlha."},{"book":"Mitheko","chapter":"10","verse":"35","text":"Ntu o nikosho niriyoothe nonthimicha Nlhuku ni upanga ikekhia, Nlhuku nompochera."},{"book":"Mitheko","chapter":"10","verse":"36","text":"Ulha phi ulhe nttenga Nlhuku waarwehilhe awe wa attu o Uisraeli, ahimiachaka Malhove Orera anowiiha mpuha wo iphiro ya Yesu Kuristo rii Athithi wa attu onkhaye."},{"book":"Mitheko","chapter":"10","verse":"37","text":"Mwaattiva nnoochuwelha mwaha waakhumelhenlhe ilhapo yonkhaye yo Uyudea uchokholha Ugalilaya kaanyuma yo ubatiizo waahimiacha aya Nayohana ulhe."},{"book":"Mitheko","chapter":"10","verse":"38","text":"Nnonchuwelha Yesu o Nazareti ni iphiro Nlhuku chanhikilhe awe makhura wo ummineelha Iphumu ya Nlhuku ni machiri. Yoyo ahorwaa uwo ni uwo nkaapanga mitheko choombone ni waalhamiha onkhaye yaavariye ni Nakare, ukhalhawaya Nlhuku aari ni uyo."},{"book":"Mitheko","chapter":"10","verse":"39","text":"Hiyaano phi o uhimiechesha mwaha wonkhaye waapannge awe ilhapo ya Uyahudi ni Uyerusalemu, weeviye awe wo ukhomelhelhiya vansalaabani."},{"book":"Mitheko","chapter":"10","verse":"40","text":"Nansho Nlhuku ahonhihimusha nihuku no neraru no wiiviya wawe, nkayampanga ooniye,"},{"book":"Mitheko","chapter":"10","verse":"41","text":"kuhiwe wa attu onkhaye, ihikhalhe o uhimiechesha yaathanlhiye ni Nlhuku, hiyaano naalhilhie ni ummuriana kaanyuma yo uhihimmwa wawe unookhwani."},{"book":"Mitheko","chapter":"10","verse":"42","text":"“Nlhuku ahonilhehera wiira nihimiache Malhove Orera wa attu onkhaye, ni uhimiechesha wiira Yesu phi athanlhiye ni Nlhuku akhalhe owaahukumulha attu akumi ni attu akhwiilhe."},{"book":"Mitheko","chapter":"10","verse":"43","text":"Anamilhohi onkhaye yahonhimiechesha wiira kila ntu nohalha unrumelhelha noohiyereriya uwonya wawe wonkhaye wo machiri o nchina nawe.”"},{"book":"Mitheko","chapter":"10","verse":"44","text":"Ikatema Napeturo vaari aya yuulhumachaka yayo malhove ayo, Iphumu ya Nlhuku ahaakhuruwelha onkhaye yeewelhelha yoyo nttenga uyo."},{"book":"Mitheko","chapter":"10","verse":"45","text":"Ayahudi o wiinelhiya unyawo o Uyafa yanrumelhenlhe Yesu yaawilhe vamoka ni Napeturo yahoshanga woona wiira Nlhuku ahaamiinelha machiri o Iphumu ya Nlhuku attu ahiri Ayahudi chiicho,"},{"book":"Mitheko","chapter":"10","verse":"46","text":"ukhalhawaya yaheewa yuulhumachaka wo moolhumo anthimichaka Nlhuku. Vavawo Napeturo nkayeera,"},{"book":"Mitheko","chapter":"10","verse":"47","text":"“Alha attu alha ahompochera Iphumu ya Nlhuku thoko chimpochenre ihu hiyaano. Chani, haawo ntu riyoothe o waachiichiha ahibatiiziye wo maashi?”"},{"book":"Mitheko","chapter":"10","verse":"48","text":"Paahi, nkayaalhehera abatiiziye wo nchina na Yesu Kuristo. Yamalheke attu nkayaalhepelha wiira athepe ukhalha vavawo wo mahuku vakani."}]}