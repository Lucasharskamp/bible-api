{"data":[{"book":"MATTHEW","chapter":"12","verse":"1","text":"I te aso te Sabat tokotasi raa, Jesus ni sasare vaaroto naa verena e ssomo naa wit. Ana disaipol raa ni hiikai, teenaa kaamata iloo naa tama naa te hakihaki naa hua wit raa no kkai naa hua.12.1 Deut 23.25"},{"book":"MATTHEW","chapter":"12","verse":"2","text":"Teenaa te saaita naa Faarisi raa ni kkite raa, laatou ki mee ake ki Jesus, “Oo disaipol naa see lavaa te mee peenaa! Te mee raa e tapu te haki wit i te Sabat.”"},{"book":"MATTHEW","chapter":"12","verse":"3","text":"Jesus ki mee ake, “E aa? Kootou ni see ttoka i te Laupepa Tapu i te vana David ma naa taanata e ttaka ma ia raa ni mee i te saaita laatou ni hiikkai?12.3 1 Sam 21.1-6"},{"book":"MATTHEW","chapter":"12","verse":"4","text":"David ni hano ki loto te Hare Tapu TeAtua raa no too naa haraoa e hakatapu ki TeAtua raa no kkai laatou ma naa taanata e ttaka ma ia. Tevana iaa naa Loo taatou raa e ppui te tamavare te kai naa haraoa naa, teelaa ko naa maatua raa koi e lavaa te kkai.12.4 Lev 24.9"},{"book":"MATTHEW","chapter":"12","verse":"5","text":"“Kootou ni see ttoka i naa taratara naa Loo Moses raa maa naa maatua te Hare Tapu raa e sahea laatou naa loo te Sabat, aa laatou iaa see hai sara?12.5 Num 28.9-10"},{"book":"MATTHEW","chapter":"12","verse":"6","text":"Nau e vanaatu ki kootou. Nau nei e takoto hakamaatua iaa i te Hare Tapu."},{"book":"MATTHEW","chapter":"12","verse":"7","text":"Te Laupepa Tapu raa e taratara peelaa, ‘Nau e ssee ki te manava aroha; nau see ssee ki naa manu kootou e taa no hakaara mai.’ Ki mee kootou e illoa maaoni te hakataakoto te taratara nei raa, naa tama see haisara raa ni see tuku haaeoina are kootou.12.7 Mt 9.13; Hos 6.6"},{"book":"MATTHEW","chapter":"12","verse":"8","text":"I te aa i te Tama te Henua raa ko TeAriki te Sabat.”"},{"book":"MATTHEW","chapter":"12","verse":"9","text":"Jesus ni masike i te kina naa no hano iloo ki te hare lotu naa Jew."},{"book":"MATTHEW","chapter":"12","verse":"10","text":"I te kina naa raa, teelaa se tanata e mmate tana rima tokotasi. E mee naa tama i te kina naa ni ssee se ara ki kotia laatou Jesus; naa tama naa ni vasiri ake peelaa, “E aa? Te mee raa see ppui maa te tama e maki raa ki haia no taukareka i te Sabat?”"},{"book":"MATTHEW","chapter":"12","verse":"11","text":"Jesus ki mee ake, “Ki mee maa se tama i kootou e mee tana sipsip e leiho ki loto se rua e nnoto i te Sabat, kootou ma ki see lellere ki hanaa mai te manu naa ki taha?12.11 Lk 14.5"},{"book":"MATTHEW","chapter":"12","verse":"12","text":"Te ora te tama raa e takoto hakamaatua iaa i te sipsip! Teenaa naa Loo taatou raa e taratara maa taatou e lavaa te tokonaki ki telaa tama i te Sabat.”"},{"book":"MATTHEW","chapter":"12","verse":"13","text":"Teenaa huri atu iloo Jesus no mee ake ki te tama e mmate tana rima, “Ffora too rima.”"},{"book":"MATTHEW","chapter":"12","verse":"14","text":"Teenaa oo iloo naa Faarisi raa no taratara ki taia laatou Jesus ki mate."},{"book":"MATTHEW","chapter":"12","verse":"15","text":"Te saaita Jesus ni lono i te taratara naa tama naa e tuku raa, a Ia ni hakataha i te henua naa, teenaa te lopo tama ni oo atu vaamuri aana. Naa tama katoo e mmaki raa ni haia a Ia no taukalleka."},{"book":"MATTHEW","chapter":"12","verse":"16","text":"Araa vanaake iloo ki naa tama naa ki see taratara ake ki aaraa tama iaa Ia."},{"book":"MATTHEW","chapter":"12","verse":"17","text":"Jesus ni mee tana vana nei ki ttino naa taratara TeAtua ni tarataraina te pure Isaiah, teenaa ko te taratara e mee peelaa:"},{"book":"MATTHEW","chapter":"12","verse":"18","text":"“Teenei taku tama ni hakamaatino ki heheuna iaa nau,"},{"book":"MATTHEW","chapter":"12","verse":"19","text":"Ttama naa ma ki see hakatautau tama aa seai maa e tanitani varo,"},{"book":"MATTHEW","chapter":"12","verse":"20","text":"A Ia ma ki see mee pakavaina a Ia naa tamavare,"},{"book":"MATTHEW","chapter":"12","verse":"21","text":"teenaa te henua katoo ma ki taaohi manava kiaa Ia.”12.21 Is 42.1-4 (LXX)"},{"book":"MATTHEW","chapter":"12","verse":"22","text":"Ki oti raa naa tama raa ku taakina ake laatou te tanata e ppuni ana karamata aa see lavaa te taratara i aa ia e tauria te tipua ki Jesus. Te tanata naa ni haia Jesus no kite iloo ka lavaa te taratara."},{"book":"MATTHEW","chapter":"12","verse":"23","text":"Naa tama i te kina naa ni oho iloo i te vana Jesus ni mee naa, ka taratara soko laatou peelaa, “E aa? Teenei ko te Tama koi David?”"},{"book":"MATTHEW","chapter":"12","verse":"24","text":"I te saaita naa Faarisi raa ni llono i naa taratara naa tama naa raa, laatou ki mee ake, “Te tama naa e hanahana naa tippua i aa ia e kauake ana mahi te hakamau laatou, Belsebul, ki mee ana vana naa.”12.24 Mt 9.34; 10.25"},{"book":"MATTHEW","chapter":"12","verse":"25","text":"Jesus ni iloa i naa mannatu naa Faarisi naa, teenaa ki mee ake iloo Ia peelaa ki naa tama naa, “Te henua e nnoho mavaevae ka heheatu soko laatou raa, ma ki see takoto rooroa; te haanauna see nnoho no meemee hakapaa raa, ma ki oti ku maseu."},{"book":"MATTHEW","chapter":"12","verse":"26","text":"Aa ki mee maa te nohorana Satan raa e nnoho ka heheatu soko laatou raa, e mee maa te nohorana naa kunaa maavae iloo, teenaa see rooroa ku maseu!"},{"book":"MATTHEW","chapter":"12","verse":"27","text":"Kootou e hai maa teenei ni mahi e kaumai Belsebul ki hanahana nau naa tippua. Ki mee maa teenei ni mahi maaoni Belsebul e taka ma nau, naa tama e tautari ki kootou raa e hanahana naa tippua raa ki naa mahi ai? Naa tama e tautari ki kootou naa e hakaari atu maa naa taratara kootou naa e ssara!"},{"book":"MATTHEW","chapter":"12","verse":"28","text":"Seai, teenei seai ni mahi Belsebul; teenei ni mahi e kaumai TeAitu TeAtua ki hanahana nau naa tippua. Kootou nei ku kkite maaoni maa te ssao te Nohorana TeAtua raa ku oti te tae atu ki kootou."},{"book":"MATTHEW","chapter":"12","verse":"29","text":"“See hai tama e lavaa te uruhia a ia te hare se tanata haimahi no huuina ana hekau ki mee maa te tanata haimahi naa see saisaitia a ia imua, ki lavaa a ia te too naa hekau te tanata naa."},{"book":"MATTHEW","chapter":"12","verse":"30","text":"“Te tama see tuu i taku vasi raa, teenaa ko te tama e huri mai no taukaa maaua; te tama see tokonaki mai ki hakakkutu mai naa tama TeAtua, e mee pee ko naa sipsip raa, teenaa ko te tama e seu te kanohenua TeAtua, e mee pee ko naa maseu naa sipsip raa no ffuro huri.12.30 Mk 9.40"},{"book":"MATTHEW","chapter":"12","verse":"31","text":"Aa teenei nau ku vanaatu ki kootou: TeAtua ma ki uiia a Ia naa haisara te henua ma naa taratara hakallika laatou e ppesi iaa Ia, tevana iaa te tama e pesi tana taratara hakallika i TeAitu Tapu raa, tana sara naa ma ki see lavaa te uiia TeAtua."},{"book":"MATTHEW","chapter":"12","verse":"32","text":"Te tama e pesi tana taratara hakallika i te Tama te Henua raa, TeAtua ma ki lavaa koi te uii naa haisara te tama naa; aa te tama e pesi tana taratara hakallika i TeAitu Tapu raa iaa, ana haisara naa ma ki see lavaa te uiia TeAtua, i te saaita nei aa ma te saaita imuri.12.32 Lk 12.10"},{"book":"MATTHEW","chapter":"12","verse":"33","text":"“Te laakau e somo taukareka raa ma ki hua taukareka, aa te laakau e somo hakallika raa ma ki hua hakallika. Teenaa te laakau raa e ilotia i ana hua e ppesi.12.33 Mt 7.20; Lk 6.44"},{"book":"MATTHEW","chapter":"12","verse":"34","text":"Naa kata! Kootou ma ki taratara peehea i naa mee taukalleka maa kootou ni tama e hakallika? I te aa, naa taratara te tama e pesi raa e tautari ki naa tiputipu tana hatumanava.12.34 Mt 3.7; 23.33; 15.18; Lk 3.7; 6.45"},{"book":"MATTHEW","chapter":"12","verse":"35","text":"Te tama e sosorina taukareka raa e hakasura te tiputipu e taukareka teelaa e takoto iloto tana hatumanava; te tama e sosorina hakallika raa e hakasura te tiputipu hakallika teelaa e takoto iloto tana hatumanava."},{"book":"MATTHEW","chapter":"12","verse":"36","text":"“Kootou ki illoa maa i te Aso te Hakatonu raa, te henua ma ki hakaari naa taratara vvare katoo teelaa ni tarataraina laatou."},{"book":"MATTHEW","chapter":"12","verse":"37","text":"TeAtua ma ki hakatonutonu kootou, tautari ki naa taratara kootou ni mee, teenaa ki mmata maa kootou e ttonu aa seai maa kootou e ssara.”"},{"book":"MATTHEW","chapter":"12","verse":"38","text":"Teenaa ki mee ake aaraa tisa naa Loo ma aaraa Faarisi ki Jesus, “Maatou e fiffai maa koe ki hakasura naa mahi TeAtua ki kkite maatou.”12.38 Mt 16.1; Mk 8.11; Lk 11.16"},{"book":"MATTHEW","chapter":"12","verse":"39","text":"Jesus ki mee ake, “Naa tama i te ssao nei ku hakallika iloo! Laatou e ssee ma ki kkite laatou ma ni mahi TeAtua, tevana iaa laatou ma ki see hai vana peenaa e kkite, teelaa ko naa mahi koi TeAtua ni hakasura i Jona.12.39 Mt 16.4; Mk 8.12"},{"book":"MATTHEW","chapter":"12","verse":"40","text":"Jona ni moe naa poo e toru ma naa aso e toru iloto te ika e lasi, teenaa te Tama te Henua raa hoki ma ki moe ana poo e toru ma naa aso e toru iloto te kava.12.40 Jon 1.17"},{"book":"MATTHEW","chapter":"12","verse":"41","text":"I te Aso te Hakatonu TeAtua raa, te kanohenua Niniveh raa ma ki massike no tuku haaeo ki naa tama e nnoho i te ssao nei, teenaa i laatou ni ffuri no tiiake naa haisara laatou i te saaita laatou ni llono i naa hakaea ake Jona i naa taratara TeAtua. Aa teenei nau ku taratara atu ki kootou: e mee te tama e noho hakamaatua iaa i Jona e noho ma kootou i te kina nei!12.41 Jon 3.5"},{"book":"MATTHEW","chapter":"12","verse":"42","text":"“I te Aso te Hakatonu TeAtua raa, te ffine e Tuku i Sheba raa ma ki masike mai no tuku haaeo ki naa tama e nnoho i te maarama i te ssao nei, i te aa i aa ia ni masike mai iloo i tana henua e mmao raa no hakannoo ki te atamai te Tuku Solomon. Aa teenei nau ku taratara atu ki kootou: e mee te tama e noho hakamaatua iaa i Solomon e noho ma kootou i te kina nei.”12.42 1 Kgs 10.1-10; 2 Chr 9.1-12"},{"book":"MATTHEW","chapter":"12","verse":"43","text":"“Te saaita te tipua hakallika e hakataha i te tama, te tipua naa ma ki hakataka vaaroto mouku ka sessee se kina maana ki noho. Aa ki mee see hai kina aana e lave,"},{"book":"MATTHEW","chapter":"12","verse":"44","text":"a ia ma ki taratara soko ia peelaa, ‘Nau ku ahe ki taku hare mua.’ Teenaa te tipua naa ku ahe no kite i naa tuu matahua ka maarama te hare."},{"book":"MATTHEW","chapter":"12","verse":"45","text":"A ia raa ku hano no toomai telaa takahitu tippua e hakallika iaa iaa ia, no nnoho laatou hakapaa. Teenaa te ora te tama e uruhia naa tippua naa ku hakallika iaa i tana noho ana imua. Teenei te ara ma ki sura ki naa tama e sosorina hakallika i te ssao nei.”"},{"book":"MATTHEW","chapter":"12","verse":"46","text":"Te saaita Jesus ni taratara ake ki naa tama naa raa, tana tinna aa ma ana taaina raa ku ttuu ake i haho no mee ma ki mmata laatou iaa Ia."},{"book":"MATTHEW","chapter":"12","verse":"47","text":"Teenaa te tama tokotasi iloto te hare raa ki mee ake ki Jesus, “Too tinna raa ma oo taaina raa e ttuu mai i haho, aa laatou e mee ma ki taratara atu kiaa koe.”"},{"book":"MATTHEW","chapter":"12","verse":"48","text":"Jesus ki mee ake, “Ko ai taku tinna, aa ko ai aku taaina?”"},{"book":"MATTHEW","chapter":"12","verse":"49","text":"Teenaa ssii iloo tana rima ki ana disaipol raa no mee ake, “Ttoka. Teenei taku tinna ma aku taaina."},{"book":"MATTHEW","chapter":"12","verse":"50","text":"Te tama e tautari ki naa vana taku Tamana i te lani e hiihai raa, teenaa ko taku taina, taku kave, aa taku tinna.”"}]}