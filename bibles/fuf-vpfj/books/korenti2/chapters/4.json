{"data":[{"book":"KORENTI 2","chapter":"4","verse":"1","text":"Ko ɗun waɗi, ɓay Alla yeɗii men ɗen golle e nder yurmeende makko nden, maayu ɓernde heɓataa men."},{"book":"KORENTI 2","chapter":"4","verse":"2","text":"Men sali kala ko suuɗii hersinii, men wuurirtaa kadi ƴoyre, men ɓoylataa kadi daaluyee Alla on, kono ko e nder ko men feɲɲinta goonga on kon, ɗun holnay kala ɓernde neɗɗanke fii amen yeeso Alla."},{"book":"KORENTI 2","chapter":"4","verse":"3","text":"Si tawii haa jooni Kibaaru Moƴƴo mo men waajotoo on no niɓɓitii, haray ko wonɓe mulude ɓen o niɓɓitani,"},{"book":"KORENTI 2","chapter":"4","verse":"4","text":"ɗun ko ɓen ɓe gomɗinaa, ɓe tawata alla nguu jamaanu wuminii miijooji mun, fii wota ɓe yi'u jalbeendi Kibaaru Moƴƴo ɓanginɗo mangu *Almasiihu on, on wonɗo mbaadi Alla."},{"book":"KORENTI 2","chapter":"4","verse":"5","text":"Hinaa fii amen tigi men woni waajaade, kono ko fii Iisaa Almasiihu Joomi on men woni waajaade, menen non ko men kurkaaɗi mon sabu Iisaa."},{"book":"KORENTI 2","chapter":"4","verse":"6","text":"Ko fii ko on Alla daaluɗo: «Yo ndaygu ngun jalbu ka nder niwre»,"},{"book":"KORENTI 2","chapter":"4","verse":"7","text":"Enen jogiiɓe ngun ngalu, hiɗen wa'i wa looɗe leydi, fii no andiree wonde ngal bawgal mawngal ko e Alla iwi, hinaa e amen."},{"book":"KORENTI 2","chapter":"4","verse":"8","text":"Men ɓittiraama nooneeji ɗin fow, kono men muncaaki. Men jiɓii, kono men taƴaaki."},{"book":"KORENTI 2","chapter":"4","verse":"9","text":"Men cukkaa, kono men hawkaaka. Men liɓaa, kono men hayraali."},{"book":"KORENTI 2","chapter":"4","verse":"10","text":"Meɗen wondi e mayde Iisaa nden saa'i kala ka ɓalli amen, fii no ngurndan Iisaa ɗan feeɲira ka ɓalli amen."},{"book":"KORENTI 2","chapter":"4","verse":"11","text":"Ko fii enen wurɓe ɓen soono woo, hiɗen weeɓitanaa mayde nden sabu Iisaa, fii no ngurndan Iisaa ɗan kadi feeɲira e ɓalli men maayooji ɗin."},{"book":"KORENTI 2","chapter":"4","verse":"12","text":"Ko non men weeɓitorani mayde nden fii no heɓiron ngurndan."},{"book":"KORENTI 2","chapter":"4","verse":"13","text":"Wano windori non: «Mi gomɗinii, ko ɗun waɗi si mi wowli.»"},{"book":"KORENTI 2","chapter":"4","verse":"14","text":"e nder andugol wonde, on Immintinɗo Iisaa Joomi on, o immintiniday en kadi e Iisaa, o weeɓitida men e mon yeeso makko."},{"book":"KORENTI 2","chapter":"4","verse":"15","text":"Ko fii, ɗun fow ko woni ardude ko fii mon, fii yo sulfu on ɓurtu hewtude yimɓe ɗuuɗuɓe, fii no yettooje ɗen ka mangu Alla laatora ɗuuɗuɗe."},{"book":"KORENTI 2","chapter":"4","verse":"16","text":"Ko ɗun waɗi si maayu ɓernde heɓataa men. Hay si ɓandu amen ndun ɲolii, kono haray nder amen on no heyɗitude ɲande woo ɲande."},{"book":"KORENTI 2","chapter":"4","verse":"17","text":"Ko fii oo saa'i satteende e fanɗude mun, o rimanay en darja tedduɗo poomayankeejo ɓurɗo oo saa'i satteende."},{"book":"KORENTI 2","chapter":"4","verse":"18","text":"Ko fii menen, wonaa ko yi'otoo kon men waɗi hakkilaaji amen ɗin e mun, kono ko ko yi'otaako kon men waɗi hakkillaaji amen e mun. Ko fii ko yi'otoo kon, ko ko feƴƴata, ko yi'otaako kon, ko ko luttata haa poomaa."}]}