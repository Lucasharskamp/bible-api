{"data":[{"book":"Галатів","chapter":"5","verse":"1","text":"Христос визволив нас, щоб ми були вільні. Тож стійте твердо й не підкоряйтеся знову ярму рабства."},{"book":"Галатів","chapter":"5","verse":"2","text":"Ось я, Павло, кажу вам: якщо ви будете обрізані, то не буде вам користі від Христа."},{"book":"Галатів","chapter":"5","verse":"3","text":"Я знову свідчу кожному чоловікові, який приймає обрізання, що він зобов’язаний виконувати весь Закон."},{"book":"Галатів","chapter":"5","verse":"4","text":"Ви, що намагаєтесь виправдатися Законом, стали відчуженими від Христа та відпали від благодаті."},{"book":"Галатів","chapter":"5","verse":"5","text":"А ми через Духа палко очікуємо виправдання з віри, на яке сподіваємось."},{"book":"Галатів","chapter":"5","verse":"6","text":"Бо в Христі Ісусі ні обрізання, ні необрізання не мають ніякого значення, важлива лише віра, яка діє через любов."},{"book":"Галатів","chapter":"5","verse":"7","text":"Ви бігли добре. Хто завадив вам дотримуватись істини?"},{"book":"Галатів","chapter":"5","verse":"8","text":"Таке переконання не від Того, Хто покликав вас."},{"book":"Галатів","chapter":"5","verse":"9","text":"Пам’ятайте, що трохи закваски заквашує все тісто."},{"book":"Галатів","chapter":"5","verse":"10","text":"Я впевнений у Господі, що ви не будете мислити інакше. А той, хто бентежить вас, – хто б це не був, – буде покараний."},{"book":"Галатів","chapter":"5","verse":"11","text":"Брати, якщо я все ще проповідую обрізання, чому мене досі переслідують? Адже тоді камінь спотикання – хрест – був би усунений."},{"book":"Галатів","chapter":"5","verse":"12","text":"Хай ті, хто засмучує вас питанням обрізання, взагалі себе скоплять!"},{"book":"Галатів","chapter":"5","verse":"13","text":"Брати, ви покликані до свободи. Тільки не використовуйте свободи, щоб догодити гріховній природі,5:13 Або: тілу, також і в 16, 17, 19, 24. а краще з любов’ю служіть одне одному."},{"book":"Галатів","chapter":"5","verse":"14","text":"Бо весь Закон міститься в одному слові, а саме: «Люби ближнього свого, як самого себе».5:14 Див. Лев. 19:18."},{"book":"Галатів","chapter":"5","verse":"15","text":"Але якщо ви гризете й пожираєте одне одного, стережіться, щоб ви не знищили одне одного."},{"book":"Галатів","chapter":"5","verse":"16","text":"Тож кажу вам: живіть Духом і не задовольняйте гріховних бажань тіла."},{"book":"Галатів","chapter":"5","verse":"17","text":"Бо воно бажає того, що суперечить Духові, а Дух – того, що суперечить гріховним бажанням тіла. Вони ворогують одне з одним, так що ви не робите того, що хочете."},{"book":"Галатів","chapter":"5","verse":"18","text":"Але якщо вами керує Дух, ви не під Законом."},{"book":"Галатів","chapter":"5","verse":"19","text":"Гріховні вчинки тіла відомі: це статева розпуста, нечистота, непристойність,"},{"book":"Галатів","chapter":"5","verse":"20","text":"ідолопоклонство, чаклунство, ворожнеча, сварка, ревнощі, гнів, егоїзм, розбрат, єресі,"},{"book":"Галатів","chapter":"5","verse":"21","text":"заздрість, пияцтво, гульня та подібні речі. Я попереджаю вас, як і раніше, що ті, хто так живе, не успадкують Царства Божого."},{"book":"Галатів","chapter":"5","verse":"22","text":"А плід Духа – це любов, радість, мир, терпіння, доброта, добросердечність, віра,"},{"book":"Галатів","chapter":"5","verse":"23","text":"лагідність і стриманість. Проти цього немає осуду Закону."},{"book":"Галатів","chapter":"5","verse":"24","text":"Ті, хто належить Христу Ісусу, розіп’яли своє тіло з його пристрастями та гріховними бажаннями."},{"book":"Галатів","chapter":"5","verse":"25","text":"Оскільки ми живемо Духом, то й далі поводьмося духовно."},{"book":"Галатів","chapter":"5","verse":"26","text":"Не будьмо зарозумілими, дратуючи одне одного та заздрячи одне одному."}]}