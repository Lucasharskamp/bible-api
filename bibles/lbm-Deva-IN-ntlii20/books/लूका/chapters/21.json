{"data":[{"book":"लूका","chapter":"21","verse":"1","text":"यीशु न चारयी तरफ आंखी उठाय क धनवानों ख मन्दिर को भण्डार म अपनो दान डालतो देख्यो।"},{"book":"लूका","chapter":"21","verse":"2","text":"ओन एक गरीब विधवा ख भी ओको म तांबा को दोय सिक्का डालतो देख्यो।"},{"book":"लूका","chapter":"21","verse":"3","text":"तब ओन कह्यो, “मय तुम सी सच कहू हय कि या गरीब विधवा न सब सी बढ़ क डाल्यो हय।"},{"book":"लूका","chapter":"21","verse":"4","text":"कहालीकि उन सब न अपनी अपनी बढ़ती म सी दान म कुछ डाल्यो हय, पर येन अपनी कमी म सी अपनी पूरी जीविका डाल दियो हय।”"},{"book":"लूका","chapter":"21","verse":"5","text":"जब चेला म सी कुछ लोग मन्दिर को बारे म कह्य रह्यो होतो, कि ऊ कसो सुन्दर गोटावों सी अऊर भेंट की चिजों सी सजायो गयो हय। त यीशु न कह्यो,"},{"book":"लूका","chapter":"21","verse":"6","text":"“ऊ दिन आयेंन, जिन्म यो सब जो तुम देखय हय, उन्म सी इत एक भी गोटा पर गोटा भी नहीं रहेंन जो गिरायो नहीं जायेंन।”"},{"book":"लूका","chapter":"21","verse":"7","text":"उन्न यीशु सी पुच्छ्यो, “हे गुरु, यो सब कब होयेंन? अऊर या बाते जब पूरी होन पर होयेंन, त ऊ समय को का चिन्ह होयेंन?”"},{"book":"लूका","chapter":"21","verse":"8","text":"यीशु न कह्यो, “चौकस रह कि भरमायो नहीं जावो, कहालीकि बहुत सी मोरो नाम सी आय क कहेंन, ‘मय उच आय!’ अऊर यो भी कि, ‘समय जवर आय गयो हय।’ तुम उन्को पीछू नहीं चली जावो।"},{"book":"लूका","chapter":"21","verse":"9","text":"जब तुम लड़ाईयों अऊर लड़ाईयों की चर्चा सुनो त घबराय नहीं जावो, कहालीकि इन्को पहिलो होनो जरूरी हय; पर ऊ समय तुरतच अन्त नहीं होयेंन।”"},{"book":"लूका","chapter":"21","verse":"10","text":"तब ओन उन्को सी कह्यो, “राष्ट्र पर राष्ट्र अऊर राज्य पर राज्य चढ़ायी करेंन,"},{"book":"लूका","chapter":"21","verse":"11","text":"अऊर कुछ जागा भूईडोल होयेंन, अऊर जागा–जागा अकाल अऊर महामारियां पड़ेंन, अऊर आसमान सी भयंकर घटना अऊर बड़ो–बड़ो चिन्ह प्रगट होयेंन।"},{"book":"लूका","chapter":"21","verse":"12","text":"पर इन सब बातों सी पहिले हि मोरो नाम को वजह तुम्ख पकड़ेंन, अऊर सतायेंन, अऊर सभावों म सौंपेंन, अऊर जेलखाना म डलवायेंन, अऊर राजावों अऊर शासकों को आगु लिजायेंन।"},{"book":"लूका","chapter":"21","verse":"13","text":"पर यो तुम्हरो लायी सुसमाचार की गवाही देन को अवसर होय जायेंन।"},{"book":"लूका","chapter":"21","verse":"14","text":"२१:१४ लूका १२:११,१२येकोलायी अपनो अपनो मन म ठान लेवो कि हम पहिलो सी अपनो आप ख बचायो जान कि चिन्ता नहीं करबोंन,"},{"book":"लूका","chapter":"21","verse":"15","text":"कहालीकि मय तुम्ख असो बोल अऊर बुद्धि देऊ कि तुम्हरो कोयी भी दुश्मन सामना या खण्डन नहीं कर सकेंन।"},{"book":"लूका","chapter":"21","verse":"16","text":"तुम्हरो माय-बाप, अऊर भाऊ, अऊर रिश्तेदार, अऊर संगी भी तुम्ख पकड़वायेंन; यो तक कि तुम म सी कुछ ख मरवाय डालेंन।"},{"book":"लूका","chapter":"21","verse":"17","text":"मोरो वजह सब लोग तुम सी दुश्मनी करेंन।"},{"book":"लूका","chapter":"21","verse":"18","text":"पर तुम्हरो मुंड को एक बाल भी नहीं निकाल सकेंन।"},{"book":"लूका","chapter":"21","verse":"19","text":"अपनो धीरज सी तुम अपनो जीव ख बचायो रखेंन।"},{"book":"लूका","chapter":"21","verse":"20","text":"“जब तुम यरूशलेम ख सेनावों सी घिरयो हुयो देखो, त जान लेजो कि ओको नाश होनो जवर हय।"},{"book":"लूका","chapter":"21","verse":"21","text":"तब जो यहूदिया म हय हि पहाड़ी पर भग जाव; अऊर जो यरूशलेम को अन्दर हय बाहेर निकल जाये; अऊर जो गांव म हय हि शहर को अन्दर नहीं जाये।"},{"book":"लूका","chapter":"21","verse":"22","text":"कहालीकि यो बदला लेन को असो दिन होयेंन, वचन म लिख्यो गयी सब बात पूरी होय जायेंन।"},{"book":"लूका","chapter":"21","verse":"23","text":"उन दिनो म जो गर्भवती अऊर दूध पिलाती होयेंन, उन्को लायी हाय, हाय! कहालीकि देश म बड़ो कठिनायी अऊर इन लोगों पर बड़ो सजा होयेंन।"},{"book":"लूका","chapter":"21","verse":"24","text":"हि तलवार सी मार दियो जायेंन, अऊर सब देशों म बन्दी बनाय क पहुंचायो जायेंन; अऊर जब तक गैरयहूदियों को समय पूरो नहीं होय, तब तक यरूशलेम गैरयहूदियों को पाय सी कुचल्यो जायेंन।"},{"book":"लूका","chapter":"21","verse":"25","text":"“सूरज, अऊर चन्दा, अऊर तारों म चिन्ह दिखायी देयेंन; अऊर धरती पर देश–देश को लोगों ख संकट होयेंन, कहालीकि हि समुन्दर को गरजनो अऊर लहरो की भयानक आवाज सी घबराय जायेंन।"},{"book":"लूका","chapter":"21","verse":"26","text":"डर को वजह अऊर जगत पर आवन वाली घटना की रस्ता देखत–देखत लोगों को जीव म जीव नहीं रहेंन, कहालीकि आसमान की शक्तियां हिलायी जायेंन।"},{"book":"लूका","chapter":"21","verse":"27","text":"२१:२७ प्रकाशितवाक्य १:७तब हि आदमी को बेटा ख बड़ी सामर्थ अऊर महिमा को संग बादर पर आवतो देखेंन।"},{"book":"लूका","chapter":"21","verse":"28","text":"जब या बाते होन लगी, त खड़ो होय क अपनी मुंड ऊपर उठायजो; कहालीकि तुम्हरो छुटकारा जवर होयेंन।”"},{"book":"लूका","chapter":"21","verse":"29","text":"यीशु न उन्को सी एक दृष्टान्त भी कह्यो: “अंजीर को झाड़ अऊर सब झाड़ों ख देखो।"},{"book":"लूका","chapter":"21","verse":"30","text":"जसोच उन्म सी नयी पोख निकलय हंय, त तुम देख क खुदच जान लेवय हय कि गरमी को मौसम जवर हय।"},{"book":"लूका","chapter":"21","verse":"31","text":"योच तरह सी जब तुम या बाते होतो देखो, तब जान लेवो कि परमेश्वर को राज्य जवर हय।"},{"book":"लूका","chapter":"21","verse":"32","text":"“मय तुम सी सच कहू हय कि जब तक यो सब बाते नहीं होय जाये, तब तक यो पीढ़ी को अन्त नहीं होयेंन।"},{"book":"लूका","chapter":"21","verse":"33","text":"आसमान अऊर धरती टल जायेंन, पर मोरी बाते कभी नहीं टलेंन।"},{"book":"लूका","chapter":"21","verse":"34","text":"“येकोलायी चौकस रहो, असो नहीं होय कि तुम्हरो दिल दुराचार, अऊर दारूबाजी, अऊर यो जीवन की चिन्ता सी दब जाये अऊर ऊ दिन तुम पर फन्दा को जसो अचानक आय पड़ेंन।"},{"book":"लूका","chapter":"21","verse":"35","text":"कहालीकि वा पूरी धरती को सब रहन वालो पर योच तरह सी आय पड़ेंन।"},{"book":"लूका","chapter":"21","verse":"36","text":"येकोलायी जागतो रहो अऊर हर समय प्रार्थना करतो रहो कि तुम इन सब आवन वाली घटना सी बचनो अऊर आदमी को बेटा को आगु खड़ो होन को लायक बनो।”"},{"book":"लूका","chapter":"21","verse":"37","text":"यीशु मन्दिर म हर दिन सिखावत होतो, अऊर रात ख बाहेर जाय क जैतून नाम को पहाड़ी पर रात बितावत होतो;"},{"book":"लूका","chapter":"21","verse":"38","text":"अऊर हर दिन भुन्सारो ख बहुत जल्दी सब लोग ओकी सुनन लायी मन्दिर म ओको जवर आवत होतो।"}]}