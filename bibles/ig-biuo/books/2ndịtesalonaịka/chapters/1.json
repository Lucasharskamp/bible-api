{"data":[{"book":"2 Ndị Tesalonaịka","chapter":"1","verse":"1","text":"Pọl, na Saịlas, na Timoti dere akwụkwọ a,"},{"book":"2 Ndị Tesalonaịka","chapter":"1","verse":"2","text":"Ka amara na udo nke sitere na Chineke Nna anyị, na Onyenwe anyị Jisọs Kraịst dịrị unu."},{"book":"2 Ndị Tesalonaịka","chapter":"1","verse":"3","text":"Ụmụnna, anyị aghaghị ikele Chineke ekele mgbe niile banyere unu. O kwesiri ka anyị mee otu a, nʼihi okwukwe unu na-abawanye. Ịhụnanya onye ọbụla nʼime unu nwere nʼebe ibe ya nọ na-abawanyekwa."},{"book":"2 Ndị Tesalonaịka","chapter":"1","verse":"4","text":"Nʼihi nke a, anyị na-eji unu na-anya isi nʼetiti nzukọ Chineke niile. Anyị na-akọrọ ha otu unu si jiri ntachiobi nọgidesie ike nʼime nsogbu niile dakwasịrị unu, na otu unu si nwee okwukwe dị ukwuu, ọ bụladị nʼetiti oke mkpagbu a na-akpagbu unu."},{"book":"2 Ndị Tesalonaịka","chapter":"1","verse":"5","text":"Ihe ndị a niile na-egosi na ikpe Chineke bụ nke ziri ezi, nke e ji eme unu ndị kwesiri alaeze Chineke, nke unu na-ata ahụhụ nʼihi ya."},{"book":"2 Ndị Tesalonaịka","chapter":"1","verse":"6","text":"Chineke bụ onye ezi omume nʼezie. Ọ ga-eji mkpagbu kwụghachi ndị na-akpagbu unu."},{"book":"2 Ndị Tesalonaịka","chapter":"1","verse":"7","text":"Ọ ga-enyekwa unu bụ ndị a na-akpagbu na anyị onwe anyị ezumike. Ọ ga-eme nke a mgbe a ga-eme ka Onyenwe anyị Jisọs ya na ndị mmụọ ozi si nʼeluigwe pụta ìhè."},{"book":"2 Ndị Tesalonaịka","chapter":"1","verse":"8","text":"Ọ ga-abịa nʼụdị ire ọkụ taa ndị ahụ na-amaghị Chineke ahụhụ na ndị jụrụ ịnabata oziọma nke Onyenwe anyị Jisọs Kraịst."},{"book":"2 Ndị Tesalonaịka","chapter":"1","verse":"9","text":"Ndị a ga-ata ahụhụ mbibi ruo ebighị ebi, ebe ha na-agaghị ahụ ihu Onyenwe anyị na ebube nke ike ya,"},{"book":"2 Ndị Tesalonaịka","chapter":"1","verse":"10","text":"nʼụbọchị ahụ ọ ga-abịa ịnara ịja mma na otuto, nʼime ndị nsọ ya, ya na ka ọ bụrụ ihe ịtụnanya nʼebe ndị kweerenụ nọ, nʼihi na unu kwenyere ama nke oziọma ahụ anyị gbaara unu."},{"book":"2 Ndị Tesalonaịka","chapter":"1","verse":"11","text":"Nʼihi nke a, anyị na-anọgide nʼekpere nʼihi unu, na-arịọ ka Chineke gụọ unu dịka ndị kwesiri ọkpụkpọ ọ kpọrọ unu, na-arịọkwa ka o site nʼike ya mee ka unu mezuo ebumnobi nke ihe dị mma, na ezi ọrụ niile nke okwukwe."},{"book":"2 Ndị Tesalonaịka","chapter":"1","verse":"12","text":"Ka e nye aha Onyenwe anyị Jisọs otuto nʼime unu, unu onwe unu nʼime ya kwa, dị ka amara nke Chineke anyị na nke Onyenwe anyị Jisọs Kraịst si dị."}]}