{"data":[{"book":"1 o Ukorintho","chapter":"2","verse":"1","text":"Ashilhoko aka, mii vaawilhe aka uwaninyu, akohimiachenreni nttenga uvithiye wa Nlhuku wo nulhumo noochiva, ama wo irusho ya ntu."},{"book":"1 o Ukorintho","chapter":"2","verse":"2","text":"Vaariaka uwaninyu kaholhakelha uhichuwelha ittu iriyoothe yaahikhalheru unchuwelha Yesu Kuristo aakhomelhelhiye vansalaabani."},{"book":"1 o Ukorintho","chapter":"2","verse":"3","text":"Vaari aka uwaninyu kaari ohuperiacha, koovaka ni uthukumelha chinene."},{"book":"1 o Ukorintho","chapter":"2","verse":"4","text":"Malhove koolhumachilhe aka ni meettuchiho aka, akoolhumachilhe wo uchivelhihani ni wo irusho, nansho wo uhimiecheshiya chinene ni machiri o Iphumu ya Nlhuku."},{"book":"1 o Ukorintho","chapter":"2","verse":"5","text":"Kaapangilhe chiicho wo nlhatu no wiira nrima winyu ukhulhuvelhe machiri a Nlhuku, mena kuhiwe irusho cha ntu."},{"book":"1 o Ukorintho","chapter":"2","verse":"6","text":"Inakhalhaka chiicho, hii ninohimiacha nttenga wo irusho cha attu akhomanlhe munnepani nansho chechiyo irusho chiyo khachihiwe cho velhaponi va, mena kachihena cha aholhelhi anotawara ilhapo ilha ari muupoterani."},{"book":"1 o Ukorintho","chapter":"2","verse":"7","text":"Ninouhimiacherani irusho chivithiye cha Nlhuku chaalhakenlhe awe toka machokholhelho, ilhapo ihinaya wuupiya wo nlhatu no nthimicho wihu."},{"book":"1 o Ukorintho","chapter":"2","verse":"8","text":"Khaawo aholhelhi o utawara o velhaponi va yaachuwenlhe chilha irusho chilha. Yakaachuwenlhe, khayaakhomelhelha Athithi o nthimicho vansalaabani."},{"book":"1 o Ukorintho","chapter":"2","verse":"9","text":"Nansho, thoko Malhove Matakatifu chinohimia aya,"},{"book":"1 o Ukorintho","chapter":"2","verse":"10","text":"Nansho Nlhuku ahonipatakulhelha hii wo iphiro yo Iphumu awe. Ukhalhawaya Iphumu ya Nlhuku nowaavia kila ittu ata malhove a Nlhuku avithiye nhina hinanini."},{"book":"1 o Ukorintho","chapter":"2","verse":"11","text":"Mpani munlhokoni mwinyu nooria uchuwelha mwaha wo nhina wa ntu ihikhalhe iphumu rii nhina mwa yoyo ntu uyo? Chiichammo etu, khaawo nochuwelha mwaha wa Nlhuku yaahikhalhe Iphumu ya Nlhuku vekha aya."},{"book":"1 o Ukorintho","chapter":"2","verse":"12","text":"Hii khanipochenre iphumu yo velhaponi, nansho nipochenre Iphumu irumiye ni Nlhuku, wiira nikhalhe nichuwelhaka nnema uvaheriye ihu ni Nlhuku ulhe."},{"book":"1 o Ukorintho","chapter":"2","verse":"13","text":"Paahi etu hii khaninoolhumacha wo malhove aneetuchihiya wo irusho cha ntu, nansho ninoolhumacha wo malhove anettuchihiya ni Iphumu ya Nlhuku nilhamulhaka ikeekhene yo munnepani wa attu arii ni Iphumu ya Nlhuku."},{"book":"1 o Ukorintho","chapter":"2","verse":"14","text":"Ntu riyoothe hirii ni Iphumu ya Nlhuku khanooria upochera mahalha anokhuma wa Iphumu ya Nlhuku. Attu thoko yayo khachuwenlhe mena uwannyawe yoyo ntu uyo malhove ayo anokhalha thoko ukumbafuru ukhalhawaya anochuwelhiya tu wo woorihiya ni Iphumu ya Nlhuku."},{"book":"1 o Ukorintho","chapter":"2","verse":"15","text":"Ntu riyoothe rinaa Iphumu ya Nlhuku, wo iphiro iriyoothe, nowooria uchuwelha ushichira wo kila ittu, nansho hikhalhaka ntu nooria unhukumulha."},{"book":"1 o Ukorintho","chapter":"2","verse":"16","text":"Malhove Matakatifu aneera,"}]}