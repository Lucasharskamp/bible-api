{"data":[{"book":"1 Corinthia","chapter":"13","verse":"1","text":"Kei'n manmasi khat-um marwaan tirton ngai chongnga karil innum, minriang kaneimak inchu, kei darkhuong rasa emakli sumsen kheeng rasa ka eii."},{"book":"1 Corinthia","chapter":"13","verse":"2","text":"Kei'n Pathianchong rilsuok matorna ranak kanei innun, inphuumma kaom khat-um jetna theina rakip kajet innum, halli kei'n chingngai minthootnasik ngamna kha kanei innum, minriang kaneimak inchu, kei iteii emong. Matt 17:20; 21:21; Mk 11:23"},{"book":"1 Corinthia","chapter":"13","verse":"3","text":"Kei'n kinei rakip kapewiak innum, kapum meiya inhaalsik-ah13:3. Inhaalsik-ah; Manuscripts lekkhat inchu in-orpui nasik. ka-inpesuok innum, minriang kaneimak inchu, keidiang iteii nemna ommak."},{"book":"1 Corinthia","chapter":"13","verse":"4","text":"Minriang chu kadei karaat eii, minriang chu inriang kajet eii, minriang khan enhalmak, lok ormak khat-um in-ormak,"},{"book":"1 Corinthia","chapter":"13","verse":"5","text":"kathamak-ah thomak, ama nemnasikbit entokmak, raangmak, kathamak ngaikha amalungnga ngaidonna damak;"},{"book":"1 Corinthia","chapter":"13","verse":"6","text":"Minriang chu kathamak-ah rokmak, takkha akadik-ah arok."},{"book":"1 Corinthia","chapter":"13","verse":"7","text":"Minriang in supmathan mathanmak, angrakip ngamna, angrakip ngaidon, angrakip adei."},{"book":"1 Corinthia","chapter":"13","verse":"8","text":"Minriang hektik ommak; Pathian chongkachoi ngaichu inlaheksik eii, chong inliak rilmatorna kutchoi ngaikha alamangsik eii; jetna theina kha-um alaheksik eii."},{"book":"1 Corinthia","chapter":"13","verse":"9","text":"Ajarchu eini jetnahi apum la-emak khat-um Pathian chongkha alek niril;"},{"book":"1 Corinthia","chapter":"13","verse":"10","text":"takkha puikatung aheiwa phakhan, alekkha alamangsik eii."},{"book":"1 Corinthia","chapter":"13","verse":"11","text":"Kei'n naipang ka-elai, naipang angnga karil, naipang angnga ka-ngaidon, naipang imanuom angnga kamanuom, takkha kei'n upa kahong eii khanchu, kei'n naipang omchan ngaikha kamathaan."},{"book":"1 Corinthia","chapter":"13","verse":"12","text":"Ajarchu tuun nimu hichu aziingna-ah meengsial ni in-en ka-ang eii, takkha meel li meel nila-inmusik eii. Tuunchu kei'n huui katungnga lajetmong, takkha kei huui katungnga inajet angnga kei'n huui katungnga kalajetsik eii."},{"book":"1 Corinthia","chapter":"13","verse":"13","text":"Tuun ngamna, ngaidonna khat-um minriang hiwa inthumhi mangmu; takkha hiwa ngai karra akalok khetkha minriang hi eii."}]}