{"data":[{"book":"मरकुस","chapter":"7","verse":"1","text":"एक दिन कुछ फरीसी अर शास्त्री जो यरुशलेम नगर तै आए थे, यीशु कै धोरै कठ्ठे होए,"},{"book":"मरकुस","chapter":"7","verse":"2","text":"अर उननै उसके कुछ चेल्यां ताहीं बिना सुच्चे होए यानिके बिना हाथ धोए रोट्टी खांदे देख्या।"},{"book":"मरकुस","chapter":"7","verse":"3","text":"क्यूँके फरीसी अर सारे यहूदी, बड़े बुजुर्गां के रीति-रिवाजां पै चाल्लै सै अर जिब ताहीं ठीक ढाळ हाथ न्ही धो लेंदे जद ताहीं कोनी खान्दे।"},{"book":"मरकुस","chapter":"7","verse":"4","text":"अर बजार तै आकै, जिब तक के अपणे हाथ न्ही धो लेते, जद ताहीं रोट्टी कोनी खान्दे; और घणीए बात सै, जो उनके रीति-रिवाजां का हिस्सा सै, जिस तरियां कटोरे, अर लोट्टे, अर ताम्बे के बरतनां ताहीं धोणा मान्जणा।"},{"book":"मरकुस","chapter":"7","verse":"5","text":"इस करकै उन फरीसियाँ अर शास्त्रियाँ नै यीशु तै बुझ्झया, “तेरे चेल्लें क्यांतै बड़े बुजुर्गां के रीति-रिवाजां पै कोनी चाल्दे, अर बिना हाथ धोए रोट्टी खावै सै?”"},{"book":"मरकुस","chapter":"7","verse":"6","text":"यीशु नै फरीसियाँ अर शास्त्रियाँ ताहीं कह्या, “यशायाह नबी नै थम कपटियाँ कै बारै म्ह घणी ठीक भविष्यवाणी करी; जिसा लिख्या सै:"},{"book":"मरकुस","chapter":"7","verse":"7","text":"वे खामखां मेरी पूजा करै सै,"},{"book":"मरकुस","chapter":"7","verse":"8","text":"“क्यूँके थम परमेसवर कै हुकम नै टाळकै माणसां कै रिवाजां ताहीं मान्नो सो।”"},{"book":"मरकुस","chapter":"7","verse":"9","text":"उसनै उन ताहीं कह्या, “थम अपणे रिवाजां नै मानण कै खात्तर परमेसवर का हुकम कितनी बढ़िया ढाळ टाळ द्यो सो।"},{"book":"मरकुस","chapter":"7","verse":"10","text":"क्यूँके मूसा नबी नै कह्या सै, ‘अपणे माँ-बाप की इज्जत कर’ अर ‘जो कोए अपणे माँ-बाप नै भुंडा बोल्लै, वो जरुर मारया जावै।’7:10 (निर्ग-20:12, व्य-5:16)"},{"book":"मरकुस","chapter":"7","verse":"11","text":"पर थम कहो सो के जै कोए अपणे माँ-बाप तै कहवै, ‘जो कुछ मन्नै थारे ताहीं अपणी सम्पत्ति म्ह तै देणा था, वो मन्नै परमेसवर ताहीं अर्पण कर दिया।’"},{"book":"मरकुस","chapter":"7","verse":"12","text":"तो थम उननै उसके माँ बाप की कुछ भी सेवा करण न्ही देन्दे।"},{"book":"मरकुस","chapter":"7","verse":"13","text":"इस तरियां थम अपणी रीत-रिवाजां तै, जिन ताहीं थमनै ठहराया सै, परमेसवर का वचन टाळ द्यो सो; अर इसे-इसे घणखरे काम करो सो।”"},{"book":"मरकुस","chapter":"7","verse":"14","text":"फेर यीशु नै माणसां ताहीं अपणे धोरै बुलाकै कह्या, “थम सारे मेरी सुणो, अर समझो।"},{"book":"मरकुस","chapter":"7","verse":"15","text":"इसी कोए चीज कोनी जो माणस म्ह बाहर तै बड़कै उस ताहीं अशुद्ध करै; पर जो चीज माणस कै भीत्त्तर तै लिकड़ै सै, वैए उस ताहीं अशुद्ध करै सै।"},{"book":"मरकुस","chapter":"7","verse":"16","text":"(जै किसे के कान हो तो वो ध्यान तै सुण ले।)”"},{"book":"मरकुस","chapter":"7","verse":"17","text":"जिब यीशु भीड़ नै छोड़कै घरां आया, तो उसके चेल्यां नै इस उदाहरण कै बारै म्ह उसतै बुझ्झया।"},{"book":"मरकुस","chapter":"7","verse":"18","text":"यीशु नै उनतै कह्या, “के थम भी इसे नासमझ सो? के थमनै न्ही बेरा के जो चीज बाहर तै माणस कै भीत्त्तर जावै सै वा उसनै अशुद्ध कोनी कर सकदी?"},{"book":"मरकुस","chapter":"7","verse":"19","text":"क्यूँके वा उसकै मन म्ह न्ही, पर पेट म्ह जावै सै, अर संडास म्ह लिकड़ जावै सै?” न्यू कहकै उसनै सारी खाणे की चिज्जां ताहीं शुद्ध ठहराया।"},{"book":"मरकुस","chapter":"7","verse":"20","text":"फेर उसनै कह्या, “जो माणस म्ह तै लिकड़ै सै, वोए माणस नै अशुद्ध करै सै।"},{"book":"मरकुस","chapter":"7","verse":"21","text":"क्यूँके भीत्त्तर तै, यानिके माणस कै मन तै, भुन्डे़-भुन्डे़ ख्याल, जारी, चोरी, हत्या, बिगान्नी बिरबान्नी कै धोरै जाणा,"},{"book":"मरकुस","chapter":"7","verse":"22","text":"लोभ, दुष्टता, छळ, लुचपण, जलन, बुराई, घमण्ड, अर बेअक्ली लिकड़ै सै।"},{"book":"मरकुस","chapter":"7","verse":"23","text":"ये सारी भुंडी बात भीत्त्तर तै ए लिकड़ै सै अर माणस नै अशुद्ध करै सै।”"},{"book":"मरकुस","chapter":"7","verse":"24","text":"फेर यीशु ओड़ै तै उठकै सूर अर सैदा के परदेस म्ह आया; जित्त एक घर म्ह गया अर वो चाहवै था ताके किसे नै उनके बारें म्ह बेरा न्ही लाग्गै, पर वो लुह्क न्ही सक्या।"},{"book":"मरकुस","chapter":"7","verse":"25","text":"अर जिब्बे एक बिरबान्नी जिसकी छोट्टी छोरी म्ह ओपरी आत्मा थी, उसका जिक्र सुणकै आई, अर उसकै पायां म्ह पड़गी।"},{"book":"मरकुस","chapter":"7","verse":"26","text":"वा सुरुफिनिकी परदेस के यूनानी जात की थी। बिरबान्नी नै उसतै बिनती करी के मेरी छोरी म्ह तै ओपरी आत्मा लिकाड़ दे।"},{"book":"मरकुस","chapter":"7","verse":"27","text":"उसनै उसतै कह्या, “पैहल्या मेरे बच्चें जो यहूदी सै उननै खा लेण दे, क्यूँके बाळकां की रोट्टी लेकै कुत्याँ कै आग्गै गेरणा ठीक कोनी।” (यहूदी दुसरी जात के माणसां नै कुत्याँ कै समान समझै थे)"},{"book":"मरकुस","chapter":"7","verse":"28","text":"उसनै उस ताहीं जवाब दिया, “साच्ची सै प्रभु; पर कुत्ते भी तो मेज कै तळै बाळकां की रोट्टी के टुकड़े खा लेवैं सै।”"},{"book":"मरकुस","chapter":"7","verse":"29","text":"यीशु नै उसतै कह्या, “तेरी बात सुणकै तेरे बिश्वास का बेरा पाट्टै सै इस कारण चली जा; ओपरी आत्मा तेरी छोरी म्ह तै लिकड़ग्यी सै।”"},{"book":"मरकुस","chapter":"7","verse":"30","text":"उसनै अपणे घरां आकै देख्या के छोरी खाट पै पड़ी सै, अर ओपरी आत्मा लिकड़ग्यी सै।"},{"book":"मरकुस","chapter":"7","verse":"31","text":"फेर यीशु सूर अर सैदा के परदेसां तै लिकड़कै दिकापुलिस नगर तै होंदा होड़ गलील समुन्दर पै पोंहच्या।"},{"book":"मरकुस","chapter":"7","verse":"32","text":"तो आदमियाँ नै एक बैहरै ताहीं जो हाकळा भी था, उसकै धोरै आकै उसतै बिनती करी के अपणा हाथ उसपै धरै।"},{"book":"मरकुस","chapter":"7","verse":"33","text":"फेर यीशु उसनै भीड़ तै न्यारा लेग्या, अपणी आन्गळी उसकै कान्ना म्ह घाल्ली, अर अपणी आन्गळी पै थूककै उसकी जीभ ताहीं छुया;"},{"book":"मरकुस","chapter":"7","verse":"34","text":"अर सुर्ग कान्ही देखकै आह भरी, अर उसतै कह्या, “इप्फत्तह!” यानिके “खुल ज्या!”"},{"book":"मरकुस","chapter":"7","verse":"35","text":"वो सही तरियां सुणण, अर वो सुथरी-ढाळ बोल्लण लाग्या।"},{"book":"मरकुस","chapter":"7","verse":"36","text":"फेर उसनै उन ताहीं चिताया कह्या के किसे तै ना कहियो; पर जितना यीशु नै उन ताहीं बताया उतनाए वे और प्रचार करण लाग्गे।"},{"book":"मरकुस","chapter":"7","verse":"37","text":"वे घणे हैरान होकै कहण लाग्गे, “उसनै जो कुछ करया सारा ठीक करया सै; वो बैहरया नै सुणण की, गूँगा नै बोल्लण की ताकत देवै सै।”"}]}