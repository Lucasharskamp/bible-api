{"data":[{"book":"Ezeekyeri","chapter":"6","verse":"1","text":"Awo ekigambo kya Mukama Katonda ne kinzijira nti,"},{"book":"Ezeekyeri","chapter":"6","verse":"2","text":"“Omwana w’omuntu tunuulira ensozi za Isirayiri,"},{"book":"Ezeekyeri","chapter":"6","verse":"3","text":"oyogere nti, ‘Mmwe ensozi za Isirayiri, muwulire ekigambo kya Mukama Katonda. Bw’ati bw’ayogera Mukama Katonda eri ensozi n’obusozi, eri emigga n’ebiwonvu, nti, Nze kennyini ndibaleetako ekitala ne nzikiriza n’ebifo byammwe ebigulumivu."},{"book":"Ezeekyeri","chapter":"6","verse":"4","text":"Ebyoto byammwe birimenyebwamenyebwa, n’ebyoto kwe mwotereza obubaane birimenyebwamenyebwa; ndittira abantu bo mu maaso ga bakatonda bo abalala."},{"book":"Ezeekyeri","chapter":"6","verse":"5","text":"Ndiddira emirambo gy’Abayisirayiri ne ngiteeka mu maaso ga bakatonda baabwe abalala, era ndisaasaanya amagumba go okwetooloola ebyoto byo."},{"book":"Ezeekyeri","chapter":"6","verse":"6","text":"Buli gye mubeera ebibuga biriyonoonebwa n’ebifo byammwe ebigulumivu birisaanyizibwawo, n’ebyoto byammwe ne byonoonebwa ne bimenyebwamenyebwa, ne bakatonda bammwe ne bamenyebwamenyebwa ne boonoonebwa, era n’ebyoto byammwe ebyokerwako obubaane ne bimenyebwa ne bye mukoze ne bisaanawo."},{"book":"Ezeekyeri","chapter":"6","verse":"7","text":"Abantu bo balittibwa wakati mu mmwe, ne mulyoka mumanya nga nze Mukama."},{"book":"Ezeekyeri","chapter":"6","verse":"8","text":"“ ‘Naye ndirekawo abamu ku mmwe, era muliba bakaawonawo nga musaasaanye mu nsi ne mu mawanga."},{"book":"Ezeekyeri","chapter":"6","verse":"9","text":"Era eyo mu mawanga bakaawonawo gye mwatwalibwa mu busibe, mulinzijukira, kubanga nnumwa olw’emitima gyabwe eginjeemedde egyegomba era egisinza bakatonda abalala. Balikyama olw’obutali butuukirivu bwabwe, n’olwebikolwa byabwe byonna ebigwenyufu."},{"book":"Ezeekyeri","chapter":"6","verse":"10","text":"Era balimanya nga nze Mukama; saabatiisiza bwereere okubaleetako akabi kano."},{"book":"Ezeekyeri","chapter":"6","verse":"11","text":"“ ‘Bw’ati bw’ayogera Mukama Katonda nti, Kuba mu ngalo zo, osambagale era okaabire waggulu oyogere nti, “Woowe”; olw’ebikolwa byonna ebitali bya butuukirivu n’ebintu byonna eby’ekkive eby’ennyumba ya Isirayiri; abamu baligwa n’ekitala, abalala balifa enjala, n’abalala balifa kawumpuli."},{"book":"Ezeekyeri","chapter":"6","verse":"12","text":"Ali ewala alifa kawumpuli, n’oyo ali okumpi aligwa n’ekitala, n’oyo alisigalawo alifa enjala. Bwe ntyo bwe ndiraga obusungu bwange."},{"book":"Ezeekyeri","chapter":"6","verse":"13","text":"Mulitegeera nga nze Mukama, abantu baabwe bwe balisangibwa nga bafiiridde wakati mu bakatonda baabwe be baakola n’emikono okwetooloola ebyoto byabwe, ne ku buli lusozi oluwanvu, ne ku buli ntikko ez’ensozi, ne buli wansi w’omuti oguliko ebikoola, n’omwera oguliko ebikoola, ebifo gye baali nga bootereza obubaane eri bakatonda baabwe be baakola n’emikono."},{"book":"Ezeekyeri","chapter":"6","verse":"14","text":"Era ndigolola omukono gwange ku bo, ensi ne yonooneka ne tebalamu kintu okuva ku ddungu okutuuka e Dibula, ne buli gye babeera. Olwo balimanya nga nze Mukama.’ ”"}]}