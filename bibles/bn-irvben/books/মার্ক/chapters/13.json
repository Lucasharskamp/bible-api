{"data":[{"book":"মার্ক","chapter":"13","verse":"1","text":"যীশু উপাসনা ঘর থেকে যখন বের হয়ে যাচ্ছিলেন তখন তাঁর হয়ে একজন শিষ্য তাঁকে বলল, হে গুরু, দেখুন কি সুন্দর সুন্দর পাথর ও কি সুন্দর বাড়ি!"},{"book":"মার্ক","chapter":"13","verse":"2","text":"যীশু তাকে বললেন, তুমি কি এই সব বড় বড় বাড়ি দেখছ? এর একটা পাথর ও আর একটা পাথরের ওপরে থাকবে না, সবই ধ্বংস হবে।"},{"book":"মার্ক","chapter":"13","verse":"3","text":"পরে যীশু যখন উপাসনা ঘরের সামনে জৈতুন পর্বতে বসেছিলেন তখন পিতর, যাকোব, যোহন ও আন্দ্রিয় তাঁকে গোপনে জিজ্ঞাসা করল,"},{"book":"মার্ক","chapter":"13","verse":"4","text":"আপনি আমাদের বলুন, কখন এই সব ঘটনা ঘটবে? আর কোন চিহ্ন দেখে আমরা বুঝতে পারবো যে এই সব ঘটার দিন হয়ে এসেছে?"},{"book":"মার্ক","chapter":"13","verse":"5","text":"যীশু এর উত্তরে তাদের বললেন, “সাবধান হও, কেউ যেন তোমাদের না ঠকায়।”"},{"book":"মার্ক","chapter":"13","verse":"6","text":"অনেকে আমার নাম ধরে আসবে, বলবে, আমিই সেই খ্রীষ্ট, আর অনেক লোককে ঠকাবে।"},{"book":"মার্ক","chapter":"13","verse":"7","text":"কিন্তু তোমরা যখন যুদ্ধের কথাও যুদ্ধের গুজব শুনবে, তখন ভয় পেয়ো না; এ সব অবশ্যই ঘটবে, কিন্তু তখনও শেষ নয়।"},{"book":"মার্ক","chapter":"13","verse":"8","text":"এক জাতি অন্য জাতির বিরুদ্ধে, ও এক রাজ্য অন্য রাজ্যের বিরুদ্ধে উঠবে। জায়গায় জায়গায় ভূমিকম্প ও দূর্ভিক্ষ হবে; এই সবই যন্ত্রণা আরম্ভ মাত্র।"},{"book":"মার্ক","chapter":"13","verse":"9","text":"তোমরা লোকদের থেকে সাবধান থাকো। লোকে তোমাদের বিচার সভার লোকেদের হাতে ধরিয়ে দেবে এবং সমাজঘরে তোমাদের মারা হবে; আর আমার জন্য তোমাদের দেশের রাজ্যপাল ও রাজাদের সামনে সাক্ষী দেবার জন্য দাঁড়াতে হবে।"},{"book":"মার্ক","chapter":"13","verse":"10","text":"কিন্তু তার আগে সব জাতির কাছে সুসমাচার প্রচার করতে হবে।"},{"book":"মার্ক","chapter":"13","verse":"11","text":"কিন্তু লোকে যখন তোমাদের ধরে বিচারের জন্য নিয়ে যাবে, তখন কি বলতে হবে তা নিয়ে ভেবো না; সেই দিন যে কথা তোমাদের বলে দেওয়া হবে, তোমরা তাই বলবে; কারণ তোমরাই যে কথা বলবে তা নয়, কিন্তু পবিত্র আত্মাই কথা বলবেন।"},{"book":"মার্ক","chapter":"13","verse":"12","text":"তখন ভাই ভাইকে ও বাবা সন্তানকে মৃত্যুতে সমর্পণ করবে; এবং সন্তানেরা মা বাবার বিপক্ষে উঠে তাদের হত্যা করাবে।"},{"book":"মার্ক","chapter":"13","verse":"13","text":"আর আমার নামের জন্য তোমাদের সবাই ঘৃণা করবে; কিন্তু যে কেউ শেষ পর্যন্ত স্থির থাকবে, সেই পরিত্রান পাবে।"},{"book":"মার্ক","chapter":"13","verse":"14","text":"যখন তোমরা দেখবে, সব শেষ করার সেই ঘৃণার জিনিস যেখানে থাকবার নয়, সেখানে রয়েছে যে পড়ে, সে বুঝুক, তখন যারা যিহূদিয়াতে থাকে তারা পাহাড়ি জায়গায় পালিয়ে যাক;"},{"book":"মার্ক","chapter":"13","verse":"15","text":"যে কেউ ছাদের উপরে থাকে, সে ঘর থেকে জিনিসপত্র নেবার জন্য নীচে না নামুক;"},{"book":"মার্ক","chapter":"13","verse":"16","text":"এবং যে জমিতে থাকে, সে নিজের পোশাক নেবার জন্য পিছনে ফিরে যেন না যায়।"},{"book":"মার্ক","chapter":"13","verse":"17","text":"সেই দিনের যারা গর্ভবতী এবং যারা সন্তানকে বুকের দুধ পান করায় সেই মহিলাদের অবস্থা কি খারাপই না হবে!"},{"book":"মার্ক","chapter":"13","verse":"18","text":"প্রার্থনা কর, যেন এসব শীতকালে না ঘটে।"},{"book":"মার্ক","chapter":"13","verse":"19","text":"কারণ সেই দিন এমন কষ্ট হবে যা ঈশ্বরের জগত সৃষ্টির শুরু থেকে এই পর্যন্ত হয়নি, আর কখন হবে না।"},{"book":"মার্ক","chapter":"13","verse":"20","text":"আর প্রভু যদি সেই দিন গুলির সংখ্যা কমিয়ে না দিতেন, তবে কোন মাংসই রক্ষা পেত না; কিন্তু ঈশ্বর যাদেরকে মনোনীত করে নিয়েছেন তাদের জন্য ঈশ্বর দিন গুলি কমিয়ে দিয়েছেন।"},{"book":"মার্ক","chapter":"13","verse":"21","text":"আর সেই দিন যদি কেউ তোমাদেরকে বলে, দেখ, সেই খ্রীষ্ট এখানে, কিম্বা দেখ, ওখানে, তোমরা বিশ্বাস কোর না।"},{"book":"মার্ক","chapter":"13","verse":"22","text":"কারণ ভণ্ড খ্রীষ্টেরা ও নকল ভাববাদীরা আসবে এবং অনেক আশ্চর্য্য কাজ করবে, যেন তারা ঈশ্বরের মনোনীত করা লোকদেরকেও ঠকাতে পারে।"},{"book":"মার্ক","chapter":"13","verse":"23","text":"তোমরা কিন্তু সাবধান থেকো। আমি তোমাদেরকে আগে থেকেই সব কিছু বলে রাখলাম।"},{"book":"মার্ক","chapter":"13","verse":"24","text":"সেই দিনের কষ্টের ঠিক পরেই,"},{"book":"মার্ক","chapter":"13","verse":"25","text":"তারাগুলো আকাশ থেকে খশে পড়ে যাবে"},{"book":"মার্ক","chapter":"13","verse":"26","text":"সেই দিন লোকেরা মনুষ্যপুত্রকে মহা শক্তি ও মহা প্রতাপে সঙ্গে মেঘের ভেতর দিয়ে আসতে দেখবে।"},{"book":"মার্ক","chapter":"13","verse":"27","text":"আর তিনি তাঁর দূতদের পাঠিয়ে পৃথিবীর এবং আকাশের এক সীমা থেকে অন্য সীমা পর্যন্ত চারিদিক থেকে ঈশ্বরের সব মনোনীত করা লোকদের জড়ো করবেন।"},{"book":"মার্ক","chapter":"13","verse":"28","text":"ডুমুরগাছের গল্প থেকে শিক্ষা নাও; যখন তার ডালপালা নরম হয়ে তাতে পাতা বের হয়, তখন তোমরা জানতে পার যে গরমকাল এসেছে;"},{"book":"মার্ক","chapter":"13","verse":"29","text":"সেইভাবে যখন তোমরা দেখবে এই সব ঘটছে তখন বুঝতে হবে যে, তাঁর আসার দিন এগিয়ে এসেছে, এমনকি, দরজায় হাজির।"},{"book":"মার্ক","chapter":"13","verse":"30","text":"আমি তোমাদের সত্যিই বলছি, যতক্ষণ না এই সব কিছু ঘটবে ততক্ষণ পর্যন্ত কিছু লোক বেঁচে থাকবে।"},{"book":"মার্ক","chapter":"13","verse":"31","text":"আকাশ ও পৃথিবী শেষ হয়ে যাবে কিন্তু আমার বাক্য চিরকাল থাকবে।"},{"book":"মার্ক","chapter":"13","verse":"32","text":"কিন্তু সেই দিন বা সেই দিনের কথা কেউ জানে না; স্বর্গের দূতেরাও না, ছেলে ও না, শুধু বাবাই জানেন।"},{"book":"মার্ক","chapter":"13","verse":"33","text":"সাবধান হও, জেগে থাক ও প্রার্থনা করো; কারণ সেই দিন কখন আসবে তা তোমরা জান না।"},{"book":"মার্ক","chapter":"13","verse":"34","text":"এটা ঠিক যেন, একজন লোক নিজের বাড়ি ছেড়ে কোথাও ভ্রমণে গিয়েছেন; আর তিনি নিজের চাকরদের ক্ষমতা বুঝিয়ে দিলেন এবং দারোয়ানকে জেগে থাকতে আদেশ দিলেন, এই ভাবে সেই দিন আসবে।"},{"book":"মার্ক","chapter":"13","verse":"35","text":"অতএব তোমরাও এই ভাবে জেগে থাকো, কারণ বাড়ির কর্তা সন্ধ্যায়, কি দুপুররাতে, কি মোরগ ডাকার দিন, কি সকালবেলায় আসবেন তোমরা তা জান না;"},{"book":"মার্ক","chapter":"13","verse":"36","text":"তিনি হঠাৎ এসে যেন না দেখেন তোমরা ঘুমিয়ে আছ।"},{"book":"মার্ক","chapter":"13","verse":"37","text":"আর আমি তোমাদের যা বলি, সবাইকেই তা বলি, জেগে থাকো।"}]}