{"data":[{"book":"يَيَ","chapter":"7","verse":"1","text":"نَ شَنبِ، عِسَ نَشَ فَلِلٍ بْشِ عِسَ قْلْ. عَ مُ نُ يُدَيَ تَن عِحّرّ مَ، بَرِ مَ يُوِقِ كُنتِفِيٍ نُ كَتَقٍ نّ عٍ شَ عَ قَشَ."},{"book":"يَيَ","chapter":"7","verse":"2","text":"يُوِقِيٍ شَ بَفٍ تِ سَلِ تٌ نُ بَرَ مَكْرّ،"},{"book":"يَيَ","chapter":"7","verse":"3","text":"عِسَ شُنيَيٍ نَشَ عَ قَلَ عَ بّ، «عَ لَن نّ عِ شَ كٍلِ يِ بْشِ مَ، عِ سِفَ يُدَيَ، عَلَكٌ عِ قْشِرَبِرّيٍ نَشٍيٍ سَ نَ نَا، عٍ قَن شَ عِ شَ وَلِيٍ تٌ، عِ نَشٍيٍ رَبَمَ."},{"book":"يَيَ","chapter":"7","verse":"4","text":"مِشِ مُ عَ شَ وَلِ نْشُنمَ شَ عَ وَ مَ دُنِحَ شَ عَ كٌلٌن. عِ تٌ يِ تْنشُمَيٍ رَبَمَ، عَ لَنمَ عِ شَ عٍ رَبَ كّنّ مَ.»"},{"book":"يَيَ","chapter":"7","verse":"5","text":"عٍ نَ قَلَ نّ، بَرِ مَ هَلِ عٍ تٌ قِندِشِ عَ شُنيَيٍ رَ، عٍ مُ نُ لَشِ عَ رَ."},{"book":"يَيَ","chapter":"7","verse":"6","text":"عِسَ نَشَ عَ مَسٍن عٍ بّ، «ﭑ مَ وَشَتِ مُ نُ عَ لِ سِندٍن، كْنْ وَشَتِ يٌ مُ نَ وٌ تَن شَ قٍ مَ."},{"book":"يَيَ","chapter":"7","verse":"7","text":"دُنِحَ مُ نْمَ وٌ تَن شْندٍ، كْنْ عٍ ﭑ تَن شْنمَ، بَرِ مَ ﭑ سٍيدٍحْشْيَ بَمَ عٍ شَ قٍ رَ، عَ عٍ شَ وَلِيٍ كٌبِ."},{"book":"يَيَ","chapter":"7","verse":"8","text":"وٌ تَن شَ تٍ دَرِ سَلَمُ، وٌ سَ سَلِ رَبَ نَا. ﭑ تَن مُ سِفَمَ، بَرِ مَ ﭑ مَ وَشَتِ مُ فّشِ عَ لِدٍ سِندٍن.»"},{"book":"يَيَ","chapter":"7","verse":"9","text":"عَ نَ قَلَ شَنبِ، عَ نَشَ لُ فَلِلٍ."},{"book":"يَيَ","chapter":"7","verse":"10","text":"عَ شُنيَيٍ تٌ تٍ سَلِ رَبَدٍ دَرِ سَلَمُ، عِسَ قَن نَشَ سِفَ، كْنْ عَ فُندٌ كِ مَ."},{"book":"يَيَ","chapter":"7","verse":"11","text":"سَلِ تٌ نُ رَبَقٍ، يُوِقِ كُنتِفِيٍ نُ عَ قٍنقٍ دَرِ سَلَمُ، عٍ نُ مَشْرِنيِ تِ، «عَ نَ مِندٍن؟»"},{"book":"يَيَ","chapter":"7","verse":"12","text":"مِشِيٍ نُ وْيّن فبٍفبٍ مَكْيِكْيِمَ عٍ بٌرٍ تُلِ عِسَ شَ قٍ رَ. ندٍيٍ عَ قَلَمَ عَ مِشِ قَنيِ نَن عَ رَ، ندٍيٍ عَ قَلَمَ عَ عَ نَ حَمَ رَتَنتَنقٍ نَن تُي."},{"book":"يَيَ","chapter":"7","verse":"13","text":"كْنْ عٍ تٌ نُ فَاشُشِ يُوِقِ كُنتِفِيٍ يَ رَ، مِشِ يٌ مُ نُ سُو سَمَ عَ شَ قٍ قَلَدٍ كّنّ مَ."},{"book":"يَيَ","chapter":"7","verse":"14","text":"يُوِقِيٍ نُ سَلِ نَشَن نَبَقٍ، لْشُن كٍرٍن نَ عَ رَ. نَ تٌ نُ بَرَ سِفَ هَن عَ تَفِ، عِسَ نَشَ تٍ هْرْ مْبَنشِ كُي، عَ كَوَندِ تِ قْلْ."},{"book":"يَيَ","chapter":"7","verse":"15","text":"يُوِقِ كُنتِفِيٍ نَشَ كَابَ، عٍ نُ عَ قَلَ، «يِ شّمّ لْننِشِ يِ مْولِ رَ دِ، عَ تٌ مُ شَرَنشِ؟»"},{"book":"يَيَ","chapter":"7","verse":"16","text":"عِسَ نَشَ عٍ يَابِ، «ﭑ كَوَندِ نَشَن تِمَ، عَ مُ كٍلِشِ ﭑ تَن شَ مَ. عَ كٍلِشِ ﭑ شّيمَ نَن مَ."},{"book":"يَيَ","chapter":"7","verse":"17","text":"مِشِ نَشَن وَ مَ عَلَ وَشْنقٍ رَبَقٍ، عَ نْمَ نّ عَ كٌلٌندٍ شَ يِ شَرَنيِ قَتَنشِ عَلَ نَن نَ. شَ ﭑ فبٍ فبَنسَن نَ عَ رَ، مِشِيٍ عَ كٌلٌنمَ نّ نُ."},{"book":"يَيَ","chapter":"7","verse":"18","text":"مِشِ نَشَن وْيّنمَ عَ يّتّ شَشِلِ مَ، عَ مَتْشْي قٍنقٍ عَ يّتّ نَن بّ. كْنْ نَشَن مَتْشْي قٍنقٍ عَ شّيمَ بّ، نْندِ قَلّ نَن نَ كَنيِ رَ، تِنشِنتَرٍيَ يٌ مُ نَشَن بْحّ مَ."},{"book":"يَيَ","chapter":"7","verse":"19","text":"عَننَبِ مُنسَ يَتِ نَن عَلَ شَ سّرِيّ سٌشِ وٌ يِ رَ، كْنْ وٌ مُ عَ رَتِنمّشِ. مُنقٍ رَ وٌ وَ مَ ﭑ قَشَقٍ؟»"},{"book":"يَيَ","chapter":"7","verse":"20","text":"حَمَ نَشَ عَ قَلَ، «حِننّ نَن نَ عِ قْشْ رَ! ندٍ كَتَقٍ عِ قَشَدٍ؟»"},{"book":"يَيَ","chapter":"7","verse":"21","text":"عِسَ نَشَ عٍ يَابِ، «ﭑ كَابَنَكٌ كٍرٍن نَن نَبَ، عَ قَ وٌ بِرِن دّ عِشَرَ."},{"book":"يَيَ","chapter":"7","verse":"22","text":"مُنسَ عَ بٍنبَيٍ شَ سّرِيّ قَلَشِ نّ وٌ بّ عَ وٌ شَ وٌ شَ دِ شّمّيٍ سُننَ. وٌ نَ رَبَمَ هَلِ مَلَبُ لْشْي."},{"book":"يَيَ","chapter":"7","verse":"23","text":"شَ شّمّ سُننَمَ مَلَبُ لْشْي عَلَكٌ عَننَبِ مُنسَ شَ سّرِيّ نَشَ قَ كَنَ، وٌ شْنْمَ ﭑ تَن مَ مُنقٍ رَ، ﭑ تٌ قُرٍ مَ قَتٍ بِرِن نَيَلَن مَلَبُ لْشْي مَ؟"},{"book":"يَيَ","chapter":"7","verse":"24","text":"وٌ شَ قٍيٍ كُي مَتٌ عَ قَنيِ رَ بٍينُن وٌ شَ كِيتِ سَ. كِيتِ شَ تِنشِن.»"},{"book":"يَيَ","chapter":"7","verse":"25","text":"دَرِ سَلَمُكَ ندٍيٍ نُ عَ قَلَقٍ، «كُنتِفِيٍ مُ نَ كَتَقٍ يِ شَ قَشَدٍ؟"},{"book":"يَيَ","chapter":"7","verse":"26","text":"عَ مَتٌ، عَ تَن نَن وْيّنقٍ كّنّ مَ يِ كِ، كْنْ عٍ مُ سٍسٍ قَلَمَ عَ بّ! كَ عٍ بَرَ لَ عَ رَ، عَ عَلَ شَ مِشِ سُفَندِشِ نَ عَ رَ؟"},{"book":"يَيَ","chapter":"7","verse":"27","text":"كْنْ وٌن بِرِن عِسَ بَرِدٍ كٌلٌن. عَلَ شَ مِشِ سُفَندِشِ تَن نَ قَ، عَ بَرِدٍ مُ كٌلٌنمَ.»"},{"book":"يَيَ","chapter":"7","verse":"28","text":"نَ كُي، عِسَ نَشَ كَوَندِ تِ عَ شُي عِتٍشِ رَ هْرْ مْبَنشِ كُي، «وٌ ﭑ كٌلٌن، وٌ ﭑ كٍلِدٍ قَن كٌلٌن؟ كْنْ ﭑ تَن مُ قَشِ ﭑ يّتّ كَن حَنِفٍ شَ مَ. نْندِ كَنيِ نَن ﭑ شّيشِ، كْنْ وٌ تَن مُ عَ كٌلٌن."},{"book":"يَيَ","chapter":"7","verse":"29","text":"ﭑ تَن عَ كٌلٌن، بَرِ مَ ﭑ قَتَنشِ عَ تَن نَن نَ. عَ تَن نَن ﭑ شّيشِ.»"},{"book":"يَيَ","chapter":"7","verse":"30","text":"نَ كُي، عٍ نَشَ كَتَ عَ سُشُدٍ، كْنْ عٍ مُ نْ، بَرِ مَ عَ شَ وَشَتِ مُ نُ عَ لِشِ سِندٍن."},{"book":"يَيَ","chapter":"7","verse":"31","text":"كْنْ حَمَ يَ مَ مِشِ فبٍفبٍ نَشَ دَنشَنِيَ عِسَ مَ، عٍ نُ عَ قَلَ، «عَلَ شَ مِشِ سُفَندِشِ نَ قَ، عَ تْنشُمَ مَكَابَشِيٍ رَبَمَ دَنفِ يِ شّمّ رَ؟»"},{"book":"يَيَ","chapter":"7","verse":"32","text":"قَرِ سّنِيٍ تٌ عَ مّ، حَمَ نُ نَشَن مَكْيِكْيِقٍ عِسَ شَ قٍ رَ، عٍ تَن نُن سّرّشّدُبّ كُنتِفِيٍ نَشَ هْرْ مْبَنشِ كْسِبِلِيٍ شّي، عٍ شَ سَ عِسَ سُشُ."},{"book":"يَيَ","chapter":"7","verse":"33","text":"عِسَ نَشَ عَ مَسٍن، «ﭑ نَ وٌ يَ مَ سِندٍن دٌندٌرٌنتِ، ﭑ قَ سِفَ ﭑ شّيمَ يِرٍ."},{"book":"يَيَ","chapter":"7","verse":"34","text":"وٌ قَمَ نّ ﭑ قٍندٍ، كْنْ وٌ مُ ﭑ تٌمَ. ﭑ سَ لُمَ دّننَشّ، وٌ مُ نْمَ نَا لِدٍ.»"},{"book":"يَيَ","chapter":"7","verse":"35","text":"يُوِقِ كُنتِفِيٍ نَشَ عٍ بٌرٍ مَشْرِن، «يِ وَ مَ سِفَقٍ مِندٍن، وٌن مُ سَ نْمَ عَ تٌدٍ دّننَشّ؟ كَ عَ وَشِ نّ عَ شَ سَ سَبَتِ حَمَنّ فبّتّ عَلْ مُشُ شَ مِشِ ندٍيٍ، عَلَكٌ عَ شَ سَ سِ فبّتّيٍ شَرَن؟"},{"book":"يَيَ","chapter":"7","verse":"36","text":"عَ تٌ عَ مَسٍنشِ عَ مُشُ قَمَ عَ قٍندٍ كْنْ مُشُ مُ عَ تٌمَ، عَ عَ سَ لُمَ دّننَشّ، مُشُ مُ نْمَ نَا لِدٍ، عَ وَشِ مُنسٍ قَلَقٍ؟»"},{"book":"يَيَ","chapter":"7","verse":"37","text":"نَ سَلِ وَشَتِ لْشْ دْنشْي مَ، نَشَن تِدٍ فبٌ بٌورٍ بِرِن بّ، عِسَ نَشَ كٍلِ، عَ عَ مَسٍن عَ شُي عِتٍشِ رَ، «يٍ شْلِ نَ نَشَن يٌ مَ، عَ شَ قَ ﭑ شْن، عَ شَ عَ مِن."},{"book":"يَيَ","chapter":"7","verse":"38","text":"عَلْ كِتَابُي عَ مَسٍنشِ كِ نَشّ، نَشَن يٌ نَ دَنشَنِيَ ﭑ مَ، كِسِ يٍ بُلَمَ نّ عَ بْحّ كُي، عَلْ شُرٍ نَشَن سُسُمَ.»"},{"book":"يَيَ","chapter":"7","verse":"39","text":"عَ نُ نَ عَلَ شَشِلِ نَن مَ قٍ مَسٍنقٍ، عَ شَ دَنشَنِيَتْييٍ نُ قَمَ نَشَن سْتْدٍ. نَ وَشَتِ، عَلَ شَشِلِ مُ نُ قَشِ سِندٍن، بَرِ مَ عِسَ شَ شُننَكٍلِ مُ نُ مَكّنّنشِ سِندٍن."},{"book":"يَيَ","chapter":"7","verse":"40","text":"حَمَ تٌ عَ شَ مَسٍنيِ مّ، ندٍيٍ نَشَ عَ قَلَ، «مُشُ نُ نَمِحْنمّ نَشَن مَمّشِ عَ شَ قَ، عَ تَن نَن يَتِ يِ كِ!»"},{"book":"يَيَ","chapter":"7","verse":"41","text":"فبّتّ قَن نَشَ عَ قَلَ، «عَلَ شَ مِشِ سُفَندِشِ نَن نَ يِ رَ!» كْنْ ندٍيٍ قَن نَشَ عَ قَلَ، «عَلَ شَ مِشِ سُفَندِشِ قِندِ مَ فَلِلٍكَ رَ؟"},{"book":"يَيَ","chapter":"7","verse":"42","text":"كِتَابُي مُ عَ مَسٍنشِ شّ، عَ عَلَ شَ مِشِ سُفَندِشِ كٍلِمَ دَوُدَ بْنسْي نّ، عَ كٍلِ بّتّلّيمُ، دَوُدَ شْنيِ؟»"},{"book":"يَيَ","chapter":"7","verse":"43","text":"نَ كُي، حَمَ مُ نُ لَنشِ عِسَ شَ قٍ مَ."},{"book":"يَيَ","chapter":"7","verse":"44","text":"ندٍيٍ نُ وَ مَ عَ سُشُقٍ، كْنْ مِشِ يٌ مُ نْ."},{"book":"يَيَ","chapter":"7","verse":"45","text":"نَ كُي، كْسِبِلِيٍ نَشَ فبِلٍن سّرّشّدُبّ كُنتِفِيٍ نُن قَرِ سّنِيٍ يِرٍ. نَ كُنتِفِيٍ نَشَ عٍ مَشْرِن، «مُنقٍ رَ وٌ مُ قَشِ عَ رَ بٍ؟»"},{"book":"يَيَ","chapter":"7","verse":"46","text":"كْسِبِلِيٍ نَشَ عٍ يَابِ، «عَ شَ مَسٍنيِ دَنفِ عَدَ مَدِيٍ شَ مَسٍنيِ بِرِن نَ.»"},{"book":"يَيَ","chapter":"7","verse":"47","text":"قَرِ سّنِيٍ قَن نَشَ عٍ يَابِ، «ثٍ، عَ بَرَ وٌ قَن مَدَشُ؟"},{"book":"يَيَ","chapter":"7","verse":"48","text":"مِشِ كٍرٍن نَ كُنتِفِيٍ شَ نَ مُ قَرِ سّنِيٍ يَ مَ نَشَن لَشِ عَ رَ؟"},{"book":"يَيَ","chapter":"7","verse":"49","text":"يِ حَمَ تَن مُ سّرِيّ كِتَابُي كٌلٌن. مِشِ دَنكَشِيٍ نَن عٍ رَ.»"},{"book":"يَيَ","chapter":"7","verse":"50","text":"كْنْ نِكٌدٍ مُ، نَشَن نُ بَرَ سِفَ عِسَ يِرٍ، عَ نَشَ عَ قَلَ عَ بٌورٍ كُنتِفِيٍ بّ،"},{"book":"يَيَ","chapter":"7","verse":"51","text":"«وٌن مَ سّرِيّ كِ مَ، مِشِ نّ مَكِيتِمَ، عَ مُ مَشْرِنمَ شّ عَلَكٌ عَ شَ كٌلٌن سِندٍن عَ قٍ نَشَن نَبَشِ؟»"},{"book":"يَيَ","chapter":"7","verse":"52","text":"عٍ نَشَ عَ يَابِ، «فَلِلٍكَ نَن نَ عِ قَن نَ؟ عَ مَتٌ كِتَابُي كُي، نَمِحْنمّ يٌ مُ كٍلِمَ فَلِلٍ بْشِ!»"},{"book":"يَيَ","chapter":"7","verse":"53","text":"نَ شَنبِ، كَنكَن نَشَ سِفَ عَ شْنيِ."}]}