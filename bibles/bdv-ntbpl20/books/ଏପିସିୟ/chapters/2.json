{"data":[{"book":"ଏପିସିୟ","chapter":"2","verse":"1","text":"ହଃର୍ତୁ ତୁମିମଃନ୍ ଆତ୍ମିକ୍‌ ହଃର୍କାରେ ତୁମିମଃନାର୍‌ ଅମାନ୍ୟାର୍‌ ଆର୍‌ ହାହାର୍‌ ଗିନେ ମଃରି ରିଲାସ୍‌ ।"},{"book":"ଏପିସିୟ","chapter":"2","verse":"2","text":"ବଃଲେକ୍‌ ଜୁୟ୍‌ ଆତ୍ମା ଅଃବେ ହେଁ ଅମାନ୍ୟାର୍‌ ହିଲାମଃନାର୍‌ ତଃୟ୍‌ କାମ୍‌ ସାଦୁନ୍ କଃରୁଲି, ଜଃଗତାର୍‌ ଅଃଦିକାରିମଃନାର୍‌ ଇଚା ହଃର୍କାରେ ତୁମିମଃନ୍‌ହେଁ ହୁର୍ବେ ଚାଲ୍‌ଚାଲ୍‌ତି କଃରି ହାହେ ମଃରି ରିଲାସ୍‌ ।"},{"book":"ଏପିସିୟ","chapter":"2","verse":"3","text":"ସେ ଅମାନ୍ୟାର୍‌ ହିଲାମଃନାର୍‌ ସଃଙ୍ଗ୍ ଅଃମିମଃନ୍‌ ସଃବୁଲକ୍‌ ହେଁ ଅଃକାବଃଳ୍‌ ଅଃମିମଃନାର୍‌ ଗଃଗାଳାର୍‌ ଇଚା ହଃର୍କାରେ ଜିବନ୍‌କାଟି ଗଃଗାଳାର୍‌ ଆର୍‌ ବାବ୍‌ନାର୍‌ ଇଚା ହୁରୁଣ୍ କଃର୍ତିରିଲୁ ଆର୍‌ ବିନ୍‌ଲକାର୍‌ ହର୍‌ ମାପ୍ରୁର୍‌ ବିରଦି ରିଲୁ ।"},{"book":"ଏପିସିୟ","chapter":"2","verse":"4","text":"ମଃତର୍‌ ଅଃମିମଃନ୍‌ ହାହେ ମଃରି ରିଲେକ୍‌ ହେଁ ଦଃୟାକାରି ଇସ୍ୱର୍‌, ସେ ଅଃମିମଃନ୍‌କ୍‌ ଜୁୟ୍‌ ବଃଡ୍ ଲାଡାର୍‌ ଗିନେ ଦଃୟା କଃଲା,"},{"book":"ଏପିସିୟ","chapter":"2","verse":"5","text":"ସେତାର୍‌ ଗିନେ ଅଃମିମଃନ୍‌କ୍‌ କ୍ରିସ୍ଟର୍‌ ସଃଙ୍ଗ୍ ଜିବନ୍ ହାଳାୟ୍‌ ଆଚେ, ଦଃୟାର୍‌ ଗିନେ ତୁମିମଃନ୍ ମୁକ୍ତି ହାୟ୍‌ ଆଚାସ୍‌ ।"},{"book":"ଏପିସିୟ","chapter":"2","verse":"6","text":"ଆରେକ୍‌ କ୍ରିସ୍ଟର୍‌ ସଃଙ୍ଗ୍ ଅଃମିମଃନ୍‌କ୍‌ ଉଟାୟ୍‌ କଃରି ତାର୍‌ ସଃଙ୍ଗ୍ ଅଃମିମଃନ୍‌କ୍‌ ସଃର୍ଗ୍‌ହୁରେ ବଃସାୟ୍‌ ଆଚେ ।"},{"book":"ଏପିସିୟ","chapter":"2","verse":"7","text":"ଜଃନ୍‌କଃରି କ୍ରିସ୍ଟଜିସୁର୍‌ ତଃୟ୍‌ ସେ ଅଃମିମଃନ୍‌କ୍‌ ଦଃୟାକଃରି ଆସୁଲା ଜଃଗତାର୍‌ ଗିନେ ନିଜାର୍‌ ଦଃୟାର୍‌ ଜଃବର୍‌ ଦଃନ୍ ଦଃକାଉଁକେ ସେ ଇରି କଃରିଆଚେ ।"},{"book":"ଏପିସିୟ","chapter":"2","verse":"8","text":"କାୟ୍‌ତାକ୍‌ ବଃଲେକ୍‌ ଦଃୟାର୍‌ ଗିନେ ବିସ୍ୱାସ୍‌ କଃଲାକ୍‌ ତୁମିମଃନ୍ ମୁକ୍ତି ହାୟ୍‌ ଆଚାସ୍‌; ସେରି ତୁମାର୍‌ ନିଜାର୍‌ ତଃୟ୍‌ ହୁଣି ଅୟ୍‌ ନଃକେରେ, ସେରି ଇସ୍ୱର୍‌ ଦିଲାର୍‌ ଦାନ୍‌,"},{"book":"ଏପିସିୟ","chapter":"2","verse":"9","text":"ଦଃର୍ମ୍‌ କଃର୍ମାର୍‌ ନାୟ୍‌, ସେତାକ୍‌ କେ ଇ ବିସୟେ ଗଃର୍ବ୍‌ ନଃକେର ।"},{"book":"ଏପିସିୟ","chapter":"2","verse":"10","text":"କାୟ୍‌ତାକ୍‌ ବଃଲେକ୍‌ ଅଃମିମଃନ୍‌ ଜୁୟ୍‌ରି ସେ ଗଃଳ୍‌ଲାର୍‌ ସଃବୁ ରଃକମ୍‌ ସଃତ୍‌କାମ୍‌ କଃରୁନ୍ଦ୍‌ ବଃଲି ଇସ୍ୱର୍‌ ଆଗ୍‌ତୁ ହୁଣି ତିର୍‌ କଃରିରିଲା, ଅଃମି କ୍ରିସ୍ଟ ଜିସୁର୍‌ ସଃଙ୍ଗ୍ ଚାଲାଚାଲ୍‌ତି କଃରି ମିସିରିଲାକେ ସେରି ସାଦୁନ୍‌ ଅୟ୍‌ଆଚେ ।"},{"book":"ଏପିସିୟ","chapter":"2","verse":"11","text":"ବଃଲେକ୍‌ ତୁମିମଃନ୍ ହୁର୍ବେ ଜଃଡ୍‌ବଃଳ୍‌ ଗଃଗାଳେ ଅଜିଉଦି ରିଲାସ୍‌ ଆର୍‌ ଗଃଗାଳାର୍‌ ଇସାବେ ସୁନତି ଅୟ୍‌ରିଲା ଲକ୍‌ମଃନାର୍‌ ହିସାବେ ଅସୁନତି ବଃଲାୟ୍‌ ଅଃଉତି ରିଲାସ୍‌ ।"},{"book":"ଏପିସିୟ","chapter":"2","verse":"12","text":"ସଃଡେବଃଳ୍‌ ତୁମିମଃନ୍ କ୍ରିସ୍ଟର୍‌ ତଃୟ୍‌ହୁଣି ବିନେ ରଃୟ୍‌ ଇସ୍ରାଏଲାର୍‌ ବଃଉଁସାର୍‌ ନଃୟ୍‌କଃରି, ସଃୟ୍‌ତ୍‌ କଃଲାର୍‌ ବିଦିର୍‌ ନଃରିଲାସ୍‌ ଆର୍‌ ଜଃଗତାର୍‌ ବଃର୍ସା ନୟ୍‌ଲାର୍‌ ଆର୍‌ ଇସ୍ୱର୍‌ ନୟ୍‌ଲାର୍‌ ଅୟ୍‌ରିଲାର୍‌ ସେରି ଏତାଉଆ ।"},{"book":"ଏପିସିୟ","chapter":"2","verse":"13","text":"ବଃଲେକ୍‌ ହୁର୍ବେ ତୁମି ଦୁରି ରିଲାସ୍‌ ମଃତର୍‌ ଅଃବେ କ୍ରିସ୍ଟ ଜିସୁର୍‌ ତଃୟ୍‌ ତାର୍‌ ବଃନିର୍‌ ଗିନେ ଲଃଗେ ଅୟ୍‌ ଆଚାସ୍‌ ।"},{"book":"ଏପିସିୟ","chapter":"2","verse":"14","text":"କ୍ରିସ୍ଟ ସେ ନିଜେ ଜିଉଦି ଆର୍‌ ଅଜିଉଦିକେ ମିସାୟ୍‌କଃରି ସୁସ୍ତା ଆଣିଆଚେ । ମଃଜାୟ୍‌ ରଃୟ୍‌ ଦୁୟ୍‌ବାଗ୍ କଃଲା କୁଡ୍‌କେ ନିଜାର୍‌ ଗଃଗାଳେ ବାଙ୍ଗାୟ୍‌ କଃରି ସଃତ୍ରୁ ନଃଉଁକେ ମିସାୟ୍‌ ଆଚେ ।"},{"book":"ଏପିସିୟ","chapter":"2","verse":"15","text":"୨:୧୫ କଲ ୨:୧୪.ଜିଉଦି ମଃନାର୍‌ ବିଦିକେ ଇତିର୍‌ ବଲ୍‌ ଆର୍‌ ନିୟମେ ଲିବାୟ୍‌ ଦଃୟ୍‌ଆଚେ, ଜଃନ୍‌କଃରି ସୁସ୍ତା ଆଣିକଃରି ଜିଉଦି ଆର୍‌ ଅଜିଉଦିମଃନ୍‌କେ ହେଁ ଅଃହ୍‌ଣାର୍‌ ତଃୟ୍‌ ଗଟେକ୍‌ ନଃଉଆଁ ଲକ୍‌ ହର୍‌ ଉବ୍‌ଜାଣ୍‌ କଃରେଦ୍‌ ।"},{"book":"ଏପିସିୟ","chapter":"2","verse":"16","text":"୨:୧୬ କଲ ୧:୨୦.ଆର୍‌ କ୍ରୁସେ କ୍ରିସ୍ଟ ମଃରିକଃରି ସେମଃନାର୍‌ ସଃତ୍ରୁକେ ନସ୍ଟ୍‌ କଃରି ଆଚେ; କ୍ରୁସାର୍‌ ଗିନେ ସେ ଦୁୟ୍‌ ଦଃଳ୍‌କେ ଗଟେକ୍‌ ଗଃଗାଳ୍‌ କଃରି ସେମଃନ୍‌କେ ଇସ୍ୱରାର୍‌ ତଃୟ୍‌ ମିସାୟ୍‌ ଆଚେ ।"},{"book":"ଏପିସିୟ","chapter":"2","verse":"17","text":"ଆର୍‌ ଦୁରି ରିଲା ଅଜିଉଦି ଲଃଗେ ରିଲା ଜିଉଦି, ସେମଃନ୍ ସେ ଦୁୟ୍‌ବାଟ୍ୟା ହେଁ ଆସିକଃରି ସୁସ୍ତାରି ନିକ କବୁର୍‌ ପର୍ଚାର୍‌ କଃଲା"},{"book":"ଏପିସିୟ","chapter":"2","verse":"18","text":"କାୟ୍‌ତାକ୍‌ ବଃଲେକ୍‌ ତାର୍‌ ଗିନେ ଅଃମିମଃନ୍‌ ସଃବୁ ଗଟେକ୍‌ ଆତ୍ମାୟ୍‌ ଉବାର୍‌ ଚଃମେ ଆସୁ ହାର୍‌ଲାୟ୍‌ ଆଚ୍‌ତି ।"},{"book":"ଏପିସିୟ","chapter":"2","verse":"19","text":"ବଃଲେକ୍‌ ତୁମିମଃନ୍ ଆର୍‌ ବିନ୍‌ଦେସାର୍‌ କି ହଃର୍‌ବାସି ନାୟ୍‌, ମଃତର୍‌ ସାଦୁମଃନାର୍‌ ସଃଙ୍ଗ୍ ରେତାର୍‌ ତାର୍‌ ରାଇଜାର୍‌ ଆର୍‌ ଇସ୍ୱରାର୍‌ ଗଃର୍‌ କୁଟୁମାର୍‌ ।"},{"book":"ଏପିସିୟ","chapter":"2","verse":"20","text":"ତୁମିମଃନ୍ ପେରିତ୍‌ ଆର୍‌ ବାବ୍‌ବାଦି ମଃନାର୍‌ କୁନାଦି ଉହ୍ରେ ତିଆର୍‌ ଅୟ୍‌ ଆଚାସ୍‌, କ୍ରିସ୍ଟ ଜିସୁ ସେତିର୍‌ ମୁଳ୍‌ଟେଳା ।"},{"book":"ଏପିସିୟ","chapter":"2","verse":"21","text":"ତାର୍‌ ତଃୟ୍‌ ସଃବୁ ଗଃର୍‌ ଗଟ୍‌ତଃୟ୍‌ ଜଳି ଅୟ୍‌କଃରି ମାପ୍ରୁ ତଃୟ୍‌ ଗଟେକ୍‌ ପବିତ୍ର ମନ୍ଦିର୍‌ ହର୍‌ ବାଡାୟ୍‌ଦ୍‌ ।"},{"book":"ଏପିସିୟ","chapter":"2","verse":"22","text":"ତାର୍‌ ତଃୟ୍‌ ତୁମିମଃନ୍ ହେଁ ଇସ୍ୱରାର୍‌ ଆତ୍ମାର୍‌ ବାସା କଃର୍ତାର୍‌ ଗିନେ ଗଟେକ୍‌ ତଃୟ୍‌ ହାଜି ଅୟ୍‌ ଆଚାସ୍‌ ।"}]}