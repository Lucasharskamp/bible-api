{"data":[{"book":"Mark","chapter":"15","verse":"1","text":"Ziingtiang ma-ah Thiampu Kalian ngai'n innottheiya upa ngai, Dan Karu ngai, khat-um uparup ngai khale intuup-ah chong inleiminsuuk. Jisu kha inkhit-ah inleiruoi, halli Pilate diang inleipeii."},{"book":"Mark","chapter":"15","verse":"2","text":"Pilate in Jisu diang aleirakel, “Nang Jihudi ngai Reng kha na-ebe?”"},{"book":"Mark","chapter":"15","verse":"3","text":"Thiampu Kalian ngai'n Jisu kha kheella inleirilsiat,"},{"book":"Mark","chapter":"15","verse":"4","text":"Pilate in Jisu diang inlet-ah aleirakel, “Nang namasang nutinbe? Rangairo inmani ngai rakip in nachungnga innarilsehi!”"},{"book":"Mark","chapter":"15","verse":"5","text":"Takkha Jisu'n chongbai inkhat-um leimasang nookmak, khawajarra Pilate in aleingak."},{"book":"Mark","chapter":"15","verse":"6","text":"Rakaanna kahoi inthoracham insurra indangai karra mipui imanuom miring inkhat kha Pilate in aleimasuo kachak."},{"book":"Mark","chapter":"15","verse":"7","text":"Barabbas inti raalruuk ngaile mikathat miring inkhat mikhumna ah aleiom."},{"book":"Mark","chapter":"15","verse":"8","text":"Mipui'n inhei intuup-ah inleithojol angnga thoritnasik-ah Pilate diang inhongti,"},{"book":"Mark","chapter":"15","verse":"9","text":"Pilate in mipui ngaidiang aleirakel, “Nangni sik-ah Jihudi Rengpa kimasuo ningmanuombe?”"},{"book":"Mark","chapter":"15","verse":"10","text":"Thiampu Kalian ngai'n Jisu injuopena ajarchu inmani ngai'n inleira-ot jarra eii tia Pilate in aleijet."},{"book":"Mark","chapter":"15","verse":"11","text":"Takkha Jisu rathuulla Barabbas kha masuonasik Pilate diang tiru tia Thiampu Kalian ngai'n mipui ngaidiang inleimasok."},{"book":"Mark","chapter":"15","verse":"12","text":"Mipui ngaidiang inlet-ah Pilate in aleiril, “Halle, nangni'n Jihudi ngai Reng tia ningkoi padiang kei angme ningnamin-thozoot?”"},{"book":"Mark","chapter":"15","verse":"13","text":"Mipui ngai'n inlet-ah inleikheek, “Cross-ah makai inlang thatro!”"},{"book":"Mark","chapter":"15","verse":"14","text":"Takkha Pilate in aleirakel, “Angjarra, ama'n angtak masialna aleithome?”"},{"book":"Mark","chapter":"15","verse":"15","text":"Pilate in mipui malungkha aleimintaizoot jarra Barabbas kha inmani sik-ah aleimasuo, Halli Jisu kha natheiya aminwuok suoli cross-ah makaili thatnasik-ah aleipeii."},{"book":"Mark","chapter":"15","verse":"16","text":"Raalmi ngai'n Jisu kha Ramkaroonpa inn tuollaidung suungnga inkeiluut khat-um raalmi rahooi rakip inlei inkoichun."},{"book":"Mark","chapter":"15","verse":"17","text":"Inmani'n purple puon inchuol kha Jisu inleiminsooi, raling lukhu kha inboolla ama lu-khan inleiminkhu."},{"book":"Mark","chapter":"15","verse":"18","text":"Halli inmani ngai'n “Jihudi rengpa naringkhuo seirase!” tia chubei inleitho."},{"book":"Mark","chapter":"15","verse":"19","text":"Inmani ngai'n Jisu lukha tuoitung pumma inleiwuok, halli ama kha inleimachilthuon, inkinbok-ah chubei inleitho."},{"book":"Mark","chapter":"15","verse":"20","text":"Inmani'n in-innuipui suoli, purple puon inchuol kha inliikpiya ama puondiar kha inleiminluknook, halli inmani'n cross-ah makaili thatsik-ah inleiruoi."},{"book":"Mark","chapter":"15","verse":"21","text":"Cyrene makheiya araming Simon inti Alexander li Rufus pa khuopuisuung kaluutsik-ah ram inkhat makheiya kaheiwa miring inkhat insina lamma inmani'n inkintongpui, halli raalmi ngai'n Simon kha Jisu cross kha azootmak pumma inleiminpuut. Rom 16:13"},{"book":"Mark","chapter":"15","verse":"22","text":"Inmani ngai'n Jisu kha Golgotha inti munkhan inleiruoi, khawa tinachu “Luruok reiina mun iti eii.”"},{"book":"Mark","chapter":"15","verse":"23","text":"Khawa khan inmani'n theibomju li myrrh inminchunna ama diang inleipeii, takkha Jisu'n inpimak."},{"book":"Mark","chapter":"15","verse":"24","text":"Halli inmani'n cross-ah inmakaiya ama puondiar kha inmani'n inlei insem, tu-in angkachang puonlek kha achangsikme intia rasi inlei-en. Minpkla 22:18"},{"book":"Mark","chapter":"15","verse":"25","text":"Ziingtiang phadan kuo chulpha khan Jisu kha cross-ah inleimakai."},{"book":"Mark","chapter":"15","verse":"26","text":"Ama enzootmakna jarkha hintia injia: “JIHUDI NGAI RENGPA.”"},{"book":"Mark","chapter":"15","verse":"27","text":"Jisu le inruup inni-um changtiang inkhat weitiang inkhat cross-ah inlei makaisuom. Isa 53:12"},{"book":"Mark","chapter":"15","verse":"28","text":"Raalruuk ngaikhale inteelchun suomma, Pathianchong inthiangkha huui mintung."},{"book":"Mark","chapter":"15","verse":"29","text":"Mi kasi kahong ngai'n inlu inkathuk-ah jakna kaom chongrilkha Jisu diang inleiril: “Oho! Biak-inn kaminmangsik, khat-um nithumma kasakrit sipa! Minpkla 22:7; 109:25; Mk 14:58; Jn 2:19"},{"book":"Mark","chapter":"15","verse":"30","text":"Tuun cross makheiya juochum inlang napumtak insanro!”"},{"book":"Mark","chapter":"15","verse":"31","text":"Khawale in-angrip chongkha Thiampu Kalian khat-um Dan Karu ngai'n Jisu diang indeiiya inlei innuipui, khatli khat inlei-inti, “Ma'n mi ngai khachu akatan, takkha apumtakchu intan matormak!"},{"book":"Mark","chapter":"15","verse":"32","text":"Christa Israel ngai Rengpa, cross-ah inphut tuun juochumro, halli nijuochum kha kinmuli keini'n na-ngamna kinte!”"},{"book":"Mark","chapter":"15","verse":"33","text":"Suunchim hong-epha makheiya phadan inthum katung ram rakipkha aleiziing."},{"book":"Mark","chapter":"15","verse":"34","text":"Phadan inthum juochul phakhan Jisu'n “Eloi, Eloi, lema sabachthani?”  tia inringnga akheek-ah aleiti, khachu “Kapathian, Kapathian, angjarra nangin keidiangnga inphut khattiang nina-inletdelme?” tina eii. Minpkla 22:1"},{"book":"Mark","chapter":"15","verse":"35","text":"Akoolla kangirra kaom Jisu iti kajet mi lekkhat ngai'n inleiti, “Enru, Elijah eii ikoi!”"},{"book":"Mark","chapter":"15","verse":"36","text":"Miring inkhat in ataanna tuipompuon kha theibomju kathur khan anoomma halli khuoichu ramol morra akathilla Jisu baiya ahongsoonna aleiti, “Ngaakdirui, Elijah ajuo ah cross-ah inphut akeithaakbe eini'n enrui!” Minpkla 69:21"},{"book":"Mark","chapter":"15","verse":"37","text":"Halli Jisu'n inringnga akheek-ah arang chatjei."},{"book":"Mark","chapter":"15","verse":"38","text":"Biak-inna induong puonkha, achung makheiya anuoikatung lekniya alei-inther. Suok 26:31-33"},{"book":"Mark","chapter":"15","verse":"39","text":"Cross kuungnga ngirra kaleiom raalmi rajakhat ngai Lamkakeipa'n Jisu ithi omchan amupha khan. 15:39. ithi; Manuscript lekkhat inchu hin thoa injia aleikheek ah halli aleithi. “Hi miring hi inthiangnga Pathian Sapa eii!” aleiti."},{"book":"Mark","chapter":"15","verse":"40","text":"Kalaak-ah numeisa lekkhat in in-enna inleiom, inmani ngai karra Mary Magdalene, Joses li anaipa James nu Mary, halli Salome inlei eii."},{"book":"Mark","chapter":"15","verse":"41","text":"Jisu'n Galilee ah aleiomlaiya inmani'n anuk inleijui khat-um sepa inleitho. Aleiilaak numeisa katamtak-um amale Jerusalemma inheiwa. Luk 8:2,3"},{"book":"Mark","chapter":"15","verse":"42","text":"Jihudi ngai Sernikhuo madet insuukna nikhuo kholei ejarra,"},{"book":"Mark","chapter":"15","verse":"43","text":"Arimathea makheiya Joseph, uparup ngai karra kaya kaom, khat-um Pathian Rengram kajuosik kangak, ama'n kachi omleiya Pilate diang asiya Jisu kaluong aleini."},{"book":"Mark","chapter":"15","verse":"44","text":"Jisu kha thijei ti aleijet phakhan Pilate in aleingak. Raalmi rajakhat lamkakeipa kha akoiya Jisu athitakbeyei tia aleirakel."},{"book":"Mark","chapter":"15","verse":"45","text":"Raalmi rajakhat lamkakeipa chong arangaisuo nuk-ah, Pilate in Joseph diang akaluong kha aleipeii."},{"book":"Mark","chapter":"15","verse":"46","text":"Joseph in akaluong kha cross makheiya ajuokeithak, linen puon kaneemma aleikatuomma lung makheiya inkawit thaanna aleireii. Halli lung kalok inkhat amalet-ah thaankha aleikhar."},{"book":"Mark","chapter":"15","verse":"47","text":"Mary Magdalene khat-um Joseph nu Mary in Jisu kaluong inreiikha inleimu."}]}