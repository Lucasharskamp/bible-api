{"data":[{"book":"Wakolosayi","chapter":"3","verse":"1","text":"Vinu handa mzyuka pamuhera na Kristu, muliholi ga kumpindi, kulii Kristu kwakawera, aku kankulivaga pahala pa wega wa uwezu wa Mlungu."},{"book":"Wakolosayi","chapter":"3","verse":"2","text":"Muliholeli vitwatira vya kumpindi, na vitwatira ndiri vyaviweri panu pasipanu."},{"book":"Wakolosayi","chapter":"3","verse":"3","text":"Toziya mwenga muhowa na ukomu wenu ufifwa pamuhera na Kristu mngati mwa Mlungu."},{"book":"Wakolosayi","chapter":"3","verse":"4","text":"Ukomu wenu ndo Kristu, na pakalawira, na mwenga viraa hamlawili pamuhera nayomberi muukwisa wakuwi."},{"book":"Wakolosayi","chapter":"3","verse":"5","text":"Hangu mshilagi kila shintu shikondola shashiwera mngati mwenu, uhumba na uhakata na lumatamata ludoda na shamata na maholu madoda aga galifana na kuguwira shinyagu."},{"book":"Wakolosayi","chapter":"3","verse":"6","text":"Toziya ya vitwatira avi maya ga Mlungu gawizira woseri yawamjimira ndiri."},{"book":"Wakolosayi","chapter":"3","verse":"7","text":"Makashu maweni mwenga mlikaliti hangu, patukolitwi mlima na yomberi."},{"book":"Wakolosayi","chapter":"3","verse":"8","text":"Kumbiti vinu mgaleki goseri aga, maya na shamata, na ukondola, kuhigilanga, na visoweru vidoda navilawa mumilomu mwenu."},{"book":"Wakolosayi","chapter":"3","verse":"9","text":"Namlipayira, toziya mwenga mvula kala uwuntu ugona, pamuhera na makondola gakuwi goseri,"},{"book":"Wakolosayi","chapter":"3","verse":"10","text":"mvala uwuntu wa syayi. Uwuntu awu wendereya kutendwa hweri na Mlungu, yakauwumbiti su tulifani nayomberi."},{"book":"Wakolosayi","chapter":"3","verse":"11","text":"Muntambu ayi, kwahera ntambu ya gweka kwa Mgiriki na Muyawudi, yakingiziwitwi jandu na yakingiziwitwi ndiri jandu, muhenga na mweni kaya, mmanda na muntu mlekeru. Kumbiti Kristu ndo kila shintu, na kamuvyoseri."},{"book":"Wakolosayi","chapter":"3","verse":"12","text":"Mwenga mwawantu wakuwi Mlungu, yomberi kawafiriti na kawasyagula, vinu muweri na moyu gwa lusungu na uheri na unanaga, na upoli na uhepelera."},{"book":"Wakolosayi","chapter":"3","verse":"13","text":"Mhepelerani na kulekiziyana vidoda, handa muntu kana toziya ya kumlawumu myaguwi. Mlekiziyani vidoda handa Mtuwa ntambu yakawalekiziyani mwenga."},{"book":"Wakolosayi","chapter":"3","verse":"14","text":"Kwa goseri aga ganongoleriti kulonga, muwongeri mafiliru, toziya mafiliru ganamataziya vintu vyoseri muwumu wawuwera mkamilika."},{"book":"Wakolosayi","chapter":"3","verse":"15","text":"Na ponga ya Kristu iyingira mumioyu mwenu, toziya ya aga mwenga mshemitwi munshimba yimu ayi. Kayi mlongi mayagashii!"},{"book":"Wakolosayi","chapter":"3","verse":"16","text":"Ujumbi wa Kristu ulikali mngati mwenu. Pamuhera na ulunda wakuwi woseri. Mulifundi na kalitakuziana kwa luhala loseri, mwimbi zaburi, na nyimbu za shirohu, mumwimbili Mlungu mumioyu kwa kulonga mayagashii."},{"book":"Wakolosayi","chapter":"3","verse":"17","text":"Na shoseri shamtenda ama shamtakula, mshitendi kwa litawu lya Mtuwa Yesu na kulonga mayagashii Mlungu Tati kupitira yomberi."},{"book":"Wakolosayi","chapter":"3","verse":"18","text":"Mwenga wadala, muwapikaniri wapalu wenu, ntambu yaimuherepeziya Mtuwa."},{"book":"Wakolosayi","chapter":"3","verse":"19","text":"Namwenga wapalu muwafiri wadala wenu, namuwera wakalipa kwa womberi."},{"book":"Wakolosayi","chapter":"3","verse":"20","text":"Namwenga mwananguta, muwapikaniri walera wenu mugoseri, toziya shitwatira ashi shimfirizia Mtuwa."},{"book":"Wakolosayi","chapter":"3","verse":"21","text":"Namwenga ashina tati namwasoziya wananguta wenu, nawiza kuwuya kumbeli."},{"book":"Wakolosayi","chapter":"3","verse":"22","text":"Namwenga wamanda muwapikaniri muvyoseri walii watuwa wa pasipanu pawawaloreni ndiri gweka yakuwi toziya mfira kuwoneka waherepa, kumbiti mtendi hangu kwa moyu guherepa, toziya ya kumguwira Mtuwa."},{"book":"Wakolosayi","chapter":"3","verse":"23","text":"Shoseri shamtenda, mtendi kwa moyu goseri, toziya mumtendera Mtuwa, mumtendera ndiri muntu."},{"book":"Wakolosayi","chapter":"3","verse":"24","text":"Muliholi Mtuwa hakawapanani lifupu lwa uhala lyakawatuliliti wantu wakuwi. Mumtenderi Kristu Mtuwa!"},{"book":"Wakolosayi","chapter":"3","verse":"25","text":"Toziya kila muntu yakatenda vidoda hakanki shibena mgongu sha ukondola wakuwi wala kwahera kubagula."}]}