{"data":[{"book":"Yohana","chapter":"9","verse":"1","text":"Yesu alipokuwa akipita, akamwona mtu aliyekuwa kipofu tangu kuzaliwa."},{"book":"Yohana","chapter":"9","verse":"2","text":"Wanafunzi wake wakamuuliza, “Rabi, ni nani aliyetenda dhambi, ni huyu mtu au wazazi wake hata azaliwe kipofu?”"},{"book":"Yohana","chapter":"9","verse":"3","text":"Yesu akawajibu, “Huyu mtu wala wazazi wake hawakutenda dhambi. Alizaliwa kipofu ili kazi za Mungu zidhihirishwe katika maisha yake."},{"book":"Yohana","chapter":"9","verse":"4","text":"Yanipasa kuzifanya kazi zake yeye aliyenituma wakati bado ni mchana, kwa kuwa usiku waja ambapo hakuna mtu awezaye kufanya kazi."},{"book":"Yohana","chapter":"9","verse":"5","text":"Wakati niko ulimwenguni, mimi ni nuru ya ulimwengu.”"},{"book":"Yohana","chapter":"9","verse":"6","text":"Baada ya kusema haya, akatema mate ardhini, akatengeneza tope kwa mate na kumpaka yule mtu kipofu machoni."},{"book":"Yohana","chapter":"9","verse":"7","text":"Kisha akamwambia, “Nenda ukanawe katika bwawa la Siloamu.” (Siloamu maana yake ni aliyetumwa.) Ndipo yule kipofu akaenda, akanawa, naye akarudi akiwa anaona."},{"book":"Yohana","chapter":"9","verse":"8","text":"Majirani zake na wale wote waliokuwa wamemwona hapo awali akiombaomba wakaanza kuuliza, “Je, huyu si yule aliyekuwa akiketi akiombaomba?”"},{"book":"Yohana","chapter":"9","verse":"9","text":"Wengine wakasema, “Ndiye.”"},{"book":"Yohana","chapter":"9","verse":"10","text":"Wakamuuliza, “Basi macho yako yalifumbuliwaje?”"},{"book":"Yohana","chapter":"9","verse":"11","text":"Yeye akawajibu, “Yule mtu aitwaye Yesu alitengeneza tope, akanipaka machoni mwangu, naye akaniambia nenda ukanawe katika Bwawa la Siloamu, ndipo nikanawa nami nikapata kuona!”"},{"book":"Yohana","chapter":"9","verse":"12","text":"Wale wakamuuliza, “Yeye huyo mtu yuko wapi?”"},{"book":"Yohana","chapter":"9","verse":"13","text":"Wakamleta kwa Mafarisayo yule mtu aliyekuwa kipofu hapo awali."},{"book":"Yohana","chapter":"9","verse":"14","text":"Basi siku hiyo Yesu alipotengeneza tope na kuyafungua macho ya huyo mtu ilikuwa Sabato."},{"book":"Yohana","chapter":"9","verse":"15","text":"Mafarisayo nao wakaanza kumuuliza alivyopata kuponywa. Naye akawaambia, “Alinipaka tope kwenye macho yangu, nikanawa na sasa ninaona.”"},{"book":"Yohana","chapter":"9","verse":"16","text":"Baadhi ya Mafarisayo wakasema, “Huyu mtu hatoki kwa Mungu, kwa sababu hashiki Sabato.”"},{"book":"Yohana","chapter":"9","verse":"17","text":"Hivyo wakamwambia tena yule mtu aliyekuwa kipofu, “Wewe ndiwe uliyefumbuliwa macho, wasemaje kuhusu mtu huyo?” Maana macho yako ndiyo yaliyofumbuliwa."},{"book":"Yohana","chapter":"9","verse":"18","text":"Wale Wayahudi hawakuamini ya kuwa mtu huyo alikuwa kipofu, akapata kuona, mpaka walipowaita wazazi wake."},{"book":"Yohana","chapter":"9","verse":"19","text":"Wakawauliza, “Je, huyu ni mtoto wenu, ambaye mnasema alizaliwa kipofu? Imekuwaje basi sasa anaona?”"},{"book":"Yohana","chapter":"9","verse":"20","text":"Wazazi wake wakajibu, “Tunajua ya kuwa huyu ni mtoto wetu na ya kuwa alizaliwa kipofu."},{"book":"Yohana","chapter":"9","verse":"21","text":"Lakini sisi hatujui ni kwa jinsi gani kwamba sasa anaona, wala hatujui ni nani aliyemfungua macho yake. Muulizeni, yeye ni mtu mzima na anaweza kujieleza mwenyewe.”"},{"book":"Yohana","chapter":"9","verse":"22","text":"Wazazi wake walisema hivi kwa sababu waliwaogopa Wayahudi kwani walikuwa wamekubaliana kuwa mtu yeyote atakayemkiri Yesu kuwa ndiye Kristo9:22 Kristo maana yake ni Masiya, yaani Aliyetiwa mafuta. atafukuzwa kutoka sinagogi."},{"book":"Yohana","chapter":"9","verse":"23","text":"Kwa hiyo wazazi wake wakasema, “Yeye ni mtu mzima. Muulizeni.”"},{"book":"Yohana","chapter":"9","verse":"24","text":"Hivyo kwa mara ya pili wakamwita yule aliyekuwa kipofu, nao wakamwambia, “Mpe Mungu utukufu! Sisi tunafahamu kuwa mtu huyu aliyekuponya ni mwenye dhambi.”"},{"book":"Yohana","chapter":"9","verse":"25","text":"Akawajibu, “Mimi sijui kama yeye ni mwenye dhambi. Lakini jambo moja ninalojua, nilikuwa kipofu na sasa ninaona.”"},{"book":"Yohana","chapter":"9","verse":"26","text":"Wakamuuliza, “Alikufanyia nini? Aliyafumbuaje macho yako?”"},{"book":"Yohana","chapter":"9","verse":"27","text":"Akawajibu, “Tayari nimekwisha kuwaambia, nanyi hamtaki kunisikiliza. Mbona mnataka kusikia tena? Je, ninyi nanyi mnataka kuwa wanafunzi wake?”"},{"book":"Yohana","chapter":"9","verse":"28","text":"Ndipo wakamtukana na kusema, “Wewe ndiwe mwanafunzi wake, Sisi ni wanafunzi wa Mose."},{"book":"Yohana","chapter":"9","verse":"29","text":"Tunajua kwamba Mungu alisema na Mose, lakini kwa habari ya mtu huyu hatujui atokako.”"},{"book":"Yohana","chapter":"9","verse":"30","text":"Yule mtu akawajibu, “Hili ni jambo la ajabu! Hamjui anakotoka, naye amenifungua macho yangu!"},{"book":"Yohana","chapter":"9","verse":"31","text":"Tunajua ya kuwa Mungu hawasikilizi wenye dhambi, lakini huwasikiliza wote wanaomcha na kumtii."},{"book":"Yohana","chapter":"9","verse":"32","text":"Tangu zamani hatujasikia kwamba mtu amemponya yeyote aliyezaliwa kipofu."},{"book":"Yohana","chapter":"9","verse":"33","text":"Kama huyu mtu hakutoka kwa Mungu, asingeweza kufanya lolote.”"},{"book":"Yohana","chapter":"9","verse":"34","text":"Wao wakamjibu, “Wewe ulizaliwa katika dhambi kabisa, nawe unajaribu kutufundisha?” Wakamfukuza atoke nje."},{"book":"Yohana","chapter":"9","verse":"35","text":"Yesu aliposikia kuwa wamemfukuzia nje yule mtu aliyemfumbua macho, alimkuta akamuuliza, “Je, unamwamini Mwana wa Adamu?”"},{"book":"Yohana","chapter":"9","verse":"36","text":"Yule mtu akamjibu, “Yeye ni nani, Bwana? Niambie ili nipate kumwamini.”"},{"book":"Yohana","chapter":"9","verse":"37","text":"Yesu akamjibu, “Umekwisha kumwona, naye anayezungumza nawe, ndiye.”"},{"book":"Yohana","chapter":"9","verse":"38","text":"Yule mtu akasema, “Bwana, naamini.” Naye akamwabudu."},{"book":"Yohana","chapter":"9","verse":"39","text":"Yesu akasema, “Nimekuja ulimwenguni humu kwa ajili ya kuhukumu, ili wale walio vipofu wapate kuona, nao wale wanaoona, wawe vipofu.”"},{"book":"Yohana","chapter":"9","verse":"40","text":"Baadhi ya Mafarisayo waliokuwa karibu naye wakamsikia na kumwambia, “Je, kweli sisi ni vipofu?”"},{"book":"Yohana","chapter":"9","verse":"41","text":"Yesu akawajibu, “Kama mngekuwa vipofu kweli, msingekuwa na hatia ya dhambi, lakini kwa kuwa mnasema, ‘Tunaona,’ basi mna hatia."}]}