{"data":[{"book":"1 कुरिन्थियों","chapter":"2","verse":"1","text":"हे ढ्लाव ते बेइनव, ज़ैखन मीं तुसन परमेशरेरे बारे मां सन्देश शुनव, त मीं बेड़ि गल्लां इस्तेमाल न की, कि अवं अपने आपे ज्ञानी हिरेईं।"},{"book":"1 कुरिन्थियों","chapter":"2","verse":"2","text":"किजोकि मीं इन थापेरू थियूं, कि तुसन मां यीशु मसीह, बल्के क्रूसे पुड़ च़ाढ़ोरे मसीहेरे अलावा होरि कोई गल न केरि।"},{"book":"1 कुरिन्थियों","chapter":"2","verse":"3","text":"ते कमज़ोरी ते डरे सेइं तुसन सेइं साथी, ते बड़ो थरकतो तुसन सेइं साथी राव।"},{"book":"1 कुरिन्थियों","chapter":"2","verse":"4","text":"ते मेरे शिक्षाई, ते मेरे प्रचारे मां ज्ञानेरी लालच़ानेरी बैली गल्लां न थी; पन पवित्र आत्मा शेक्ति सेइं इन हिरावं कि ज़ै सन्देश मीं शुनव तै सच़ थियो।"},{"book":"1 कुरिन्थियों","chapter":"2","verse":"5","text":"एल्हेरेलेइ की तुश्शो विश्वास मैन्हु केरे ज्ञाने सेइं नईं, पन परमेशरेरे शेक्ति पुड़ निर्भर भोए।"},{"book":"1 कुरिन्थियों","chapter":"2","verse":"6","text":"फिरी भी अवं आत्मिक सिद्ध लोकन ज्ञानेरो सन्देश शुनाताईं, पन इस दुनियारे लोकां केरो नईं, ते इस दुनियारे हाकिमां केरू नईं ज़ैना नाश भोनेन।"},{"book":"1 कुरिन्थियों","chapter":"2","verse":"7","text":"पन अस परमेशरेरू तैन छ़पोरू ज्ञान भेदेरे रीति पुड़ ज़ोतम, ज़ैन परमेशरे दुनिया बनाने करां पेइलू इश्शे महिमारे लेइ ठहराव।"},{"book":"1 कुरिन्थियों","chapter":"2","verse":"8","text":"परमेशरेरो ई मकसद इस दुनियारे हाकिमन मरां केन्चे भी न समझ़ो, किजोकि अगर समझ़ते भोथे, त महिमा बालो प्रभु क्रूसे पुड़ न च़ाढ़ेथे।"},{"book":"1 कुरिन्थियों","chapter":"2","verse":"9","text":"पन ज़ेन्च़रे पवित्रशास्त्रेरे मां लिखोरूए,"},{"book":"1 कुरिन्थियों","chapter":"2","verse":"10","text":"पन परमेशरे पवित्र आत्मारे ज़िरिये सेइं असन पुड़ बांदू कियूं; किजोकि पवित्र आत्मा सब गल्लां, बल्के परमेशरेरी डुगी गल्लां ज़ानते।"},{"book":"1 कुरिन्थियों","chapter":"2","verse":"11","text":"मैनन् मरां कौन केसेरी गल्लां ज़ानते, सिर्फ मैनेरी आत्मा ज़ै तैस मांए, तेन्च़रे परमेशरेरी गल्लां भी कोई न ज़ाने, सिर्रफ परमेशरेरो आत्मा।"},{"book":"1 कुरिन्थियों","chapter":"2","verse":"12","text":"पन असन दुनियारी आत्मा नईं, पन तै आत्मा मैलोरोए, ज़ै परमेशरेरे तरफांए, कि आस तैन गल्लन समझ़म, ज़ैना परमेशरे असन दित्तोरिन।"},{"book":"1 कुरिन्थियों","chapter":"2","verse":"13","text":"एल्हेरेलेइ अस मैन्हु केरे ज्ञानेरी शिखैलोरी गल्लन मरां नईं, पन पवित्र आत्मारे शिखैलोरी गल्लन मरां आत्मिक गल्लां आत्मिक ज्ञाने सेइं समझ़ातम।"},{"book":"1 कुरिन्थियों","chapter":"2","verse":"14","text":"पन जिसमानी मैन्हु परमेशरेरे आत्मारी सच़्च़ाई कबूल न केरे, किजोकि तैसेरेलेइ तै बेवकूफीए, ते न तै तैन सेमझ़ी सके, किजोकि तैना सिर्फ पवित्र आत्मारे ज़िरिये सेमझ़ी गैतिन।"},{"book":"1 कुरिन्थियों","chapter":"2","verse":"15","text":"पन ज़ैन लोकन पवित्र आत्मा मैलोरो तैना, तैन सैरी गल्लन परखतन ज़ैना पवित्र आत्मा शिखालते। पन ज़ैन लोकन पवित्र आत्मा नईं मैलोरो तैना, तैन न सेझ़ी बटन ज़ैन पवित्र आत्मा मैलोरोए।"},{"book":"1 कुरिन्थियों","chapter":"2","verse":"16","text":"इन सच़ आए, किजोकि पवित्रशास्त्र ज़ोते,"}]}