{"data":[{"book":"Rzymian","chapter":"5","verse":"1","text":"Teraz więc, gdy dzięki wierze zostaliśmy uniewinnieni przez Boga, żyjemy z Nim w pokoju. Stało się to możliwe dzięki naszemu Panu, Jezusowi Chrystusowi."},{"book":"Rzymian","chapter":"5","verse":"2","text":"Tylko dzięki Niemu—przez wiarę—dostąpiliśmy Bożej łaski! Ona postawiła nas na nogi i daje radość z oczekiwania na Bożą chwałę."},{"book":"Rzymian","chapter":"5","verse":"3","text":"Ale to nie wszystko! Jesteśmy również dumni ze spotykających nas trudności. Wiemy bowiem, że uczą nas one wytrwałości,"},{"book":"Rzymian","chapter":"5","verse":"4","text":"która owocuje wypróbowanym charakterem. On z kolei utrwala naszą nadzieję."},{"book":"Rzymian","chapter":"5","verse":"5","text":"A nadzieja ta jest niezawodna, bo opiera się na miłości samego Boga, którą Duch Święty—zesłany nam przez Boga—wlał w nasze serca."},{"book":"Rzymian","chapter":"5","verse":"6","text":"Jako grzesznicy nie mieliśmy przed Bogiem żadnych szans, jednak Chrystus w wyznaczonym przez Boga czasie umarł za nas."},{"book":"Rzymian","chapter":"5","verse":"7","text":"Nam trudno byłoby oddać życie nawet za kogoś szlachetnego. Być może chętniej oddalibyśmy je za kogoś bardzo dobrego."},{"book":"Rzymian","chapter":"5","verse":"8","text":"Ale Bóg dał dowód swojej wielkiej miłości do nas: Chrystus oddał za nas życie, gdy byliśmy jeszcze grzesznikami!"},{"book":"Rzymian","chapter":"5","verse":"9","text":"Jeśli więc dzięki Jego przelanej krwi zostaliśmy uniewinnieni, to tym bardziej ocali nas ona przed gniewem Boga."},{"book":"Rzymian","chapter":"5","verse":"10","text":"Skoro jako wrogowie Boga zostaliśmy z Nim pojednani przez śmierć Jego Syna, to tym bardziej będziemy uratowani dzięki Jego życiu!"},{"book":"Rzymian","chapter":"5","verse":"11","text":"Ale to nie wszystko! Możemy teraz być dumni z naszego Boga, który pojednał nas ze sobą przez Jezusa Chrystusa, naszego Pana."},{"book":"Rzymian","chapter":"5","verse":"12","text":"Z powodu jednego tylko człowieka, Adama, grzech wdarł się na świat, a wraz z nim śmierć. W ten sposób śmierć przeszła na wszystkich ludzi, bo wszyscy zgrzeszyli."},{"book":"Rzymian","chapter":"5","verse":"13","text":"Grzech był obecny jeszcze przed ustanowieniem Prawa Mojżesza, ale tam, gdzie nie ma Prawa, nie można stwierdzić grzechu."},{"book":"Rzymian","chapter":"5","verse":"14","text":"Śmierć zapanowała nad wszystkimi ludźmi—od Adama do Mojżesza—nawet nad tymi, którzy nie zgrzeszyli tak jak Adam, będący pod pewnym względem zapowiedzią Chrystusa."},{"book":"Rzymian","chapter":"5","verse":"15","text":"Istnieje jednak ogromna różnica pomiędzy grzechem a Bożym darem. Z powodu grzechu jednego człowieka wszyscy ludzie dostali się pod panowanie śmierci. Tym bardziej więc łaska Boga i jej dar przyniosą wspaniały owoc w życiu wszystkich ludzi, a stanie się to dzięki jednemu Człowiekowi—Jezusowi Chrystusowi."},{"book":"Rzymian","chapter":"5","verse":"16","text":"Jeden grzech Adama sprowadził karę śmierci na mnóstwo ludzi, natomiast Chrystus usuwa grzechy i daje nam wieczne życie."},{"book":"Rzymian","chapter":"5","verse":"17","text":"Z powodu grzechu jednego człowieka śmierć zapanowała nad wszystkimi ludźmi. Tym bardziej więc ci, którzy przyjmują Boże przebaczenie i uniewinnienie, staną się królami życia dzięki jednemu tylko Człowiekowi—Jezusowi Chrystusowi."},{"book":"Rzymian","chapter":"5","verse":"18","text":"Grzech jednego ściągnął na wszystkich potępienie. Dlatego prawość Jednego przynosi wszystkim uniewinnienie."},{"book":"Rzymian","chapter":"5","verse":"19","text":"Przez nieposłuszeństwo jednego mnóstwo ludzi stało się grzesznikami. Dzięki posłuszeństwu Jednego mnóstwo zostanie uniewinnionych."},{"book":"Rzymian","chapter":"5","verse":"20","text":"Natomiast Prawo Mojżesza zostało ustanowione po to, aby uwidocznić grzech. Tam zaś, gdzie się uwidocznił grzech, jeszcze bardziej objawiła się Boża łaska."},{"book":"Rzymian","chapter":"5","verse":"21","text":"Grzech zapanował nad wszystkimi ludźmi, niosąc śmierć. Natomiast Boża łaska przyniosła ludziom uniewinnienie i życie wieczne w Jezusie Chrystusie, naszym Panu."}]}