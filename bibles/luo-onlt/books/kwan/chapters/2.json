{"data":[{"book":"Kwan","chapter":"2","verse":"1","text":"Jehova Nyasaye nowacho ne Musa gi Harun niya,"},{"book":"Kwan","chapter":"2","verse":"2","text":"“Jo-Israel nyaka chokre kolworo Hemb Romo kochwalore matin kode, ka ngʼato ka ngʼato ni e bwo jatendgi kod gima ondikie nying dhoodgi.”"},{"book":"Kwan","chapter":"2","verse":"3","text":"Koa yo wuok chiengʼ,"},{"book":"Kwan","chapter":"2","verse":"4","text":"Migawo mar dhood Juda ne romo ji alufu piero abich gangʼwen gi mia angʼwen (74,600)."},{"book":"Kwan","chapter":"2","verse":"5","text":"Dhood Isakar nodag butgi. Jatend dhood Isakar ne en Nethanel wuod Zuar."},{"book":"Kwan","chapter":"2","verse":"6","text":"Migawo mar dhood Isakar ne romo ji alufu piero abich gangʼwen gi mia angʼwen (54,400)."},{"book":"Kwan","chapter":"2","verse":"7","text":"Dhood Zebulun noluwogi. Jatend dhood Zebulun ne en Eliab wuod Helon."},{"book":"Kwan","chapter":"2","verse":"8","text":"Migawo mar dhood Zebulun ne romo ji alufu piero abich gabiriyo gi mia angʼwen (57,400)."},{"book":"Kwan","chapter":"2","verse":"9","text":"Jogo duto mane odak e dala Juda, kaluwore gi migepegi, ne romo ji alufu mia achiel gi piero aboro gauchiel gi mia angʼwen (186,400). Gin e joma biro wuok motelo."},{"book":"Kwan","chapter":"2","verse":"10","text":"Koa yo milambo nobedie"},{"book":"Kwan","chapter":"2","verse":"11","text":"Migawo mar dhood Reuben ne romo ji alufu piero angʼwen gauchiel gi mia abich (46,500)."},{"book":"Kwan","chapter":"2","verse":"12","text":"Dhood Simeon nodag butgi. Jatend dhood Simeon ne en Shelumiel wuod Zurishadai."},{"book":"Kwan","chapter":"2","verse":"13","text":"Migawo mar dhood Simeon ne romo ji alufu piero abich gochiko gi mia adek (59,300)."},{"book":"Kwan","chapter":"2","verse":"14","text":"Maluwogi ne en dhood Gad. Jatend dhood Gad ne en Eliasaf wuod Reuel."},{"book":"Kwan","chapter":"2","verse":"15","text":"Migawo mar dhood Gad ne romo ji alufu piero angʼwen gabich gi mia auchiel gi piero abich (45,650)."},{"book":"Kwan","chapter":"2","verse":"16","text":"Jogo duto mane odak e dala Reuben, kaluwore gi migepe mag-gi, noromo ji alufu mia achiel gi piero abich gachiel, mia angʼwen gi piero abich (151,450). Gin ema giniwuogi mar ariyo."},{"book":"Kwan","chapter":"2","verse":"17","text":"Bangʼe Hemb Romo kod kar dak mar jo-Lawi noket e dier kambe mamoko. Ginichanre mana kaka kuondegi mag bworo ochanore ka jomoko ka jomoko ni kargi giwegi."},{"book":"Kwan","chapter":"2","verse":"18","text":"Koa yo podho chiengʼ nobedie"},{"book":"Kwan","chapter":"2","verse":"19","text":"Migawo mar dhood Efraim noromo ji alufu piero angʼwen gi mia abich (40,500)."},{"book":"Kwan","chapter":"2","verse":"20","text":"Dhood Manase ema nobed butgi. Jatend dhoodno ne en Gamaliel wuod Pedazur."},{"book":"Kwan","chapter":"2","verse":"21","text":"Migawo mar dhood Manase noromo ji alufu piero adek gariyo gi mia ariyo (32,200)."},{"book":"Kwan","chapter":"2","verse":"22","text":"Maluwogi ne en dhood Benjamin. Jatend dhood Benjamin ne en Abidan wuod Gideoni."},{"book":"Kwan","chapter":"2","verse":"23","text":"Migawo mar dhood Benjamin noromo ji alufu piero adek gabich gi mia angʼwen (35,400)."},{"book":"Kwan","chapter":"2","verse":"24","text":"Jogo duto mane odak e dala Efraim, kaluwore gi migepe mag-gi noromo ji alufu mia achiel gaboro gi mia achiel (108,100). Gin ema ne giwuok mar adek."},{"book":"Kwan","chapter":"2","verse":"25","text":"Koa yo nyandwat nobedi"},{"book":"Kwan","chapter":"2","verse":"26","text":"Migawo mar dhood Dan noromo ji alufu piero auchiel gariyo gi mia abiriyo (62,700)."},{"book":"Kwan","chapter":"2","verse":"27","text":"Maluwogi ne en dhood Asher. Jatend dhood Asher ne en Pagiel wuod Okran."},{"book":"Kwan","chapter":"2","verse":"28","text":"Migawo mar dhood Asher noromo ji alufu piero angʼwen gachiel gi mia abich (41,500)."},{"book":"Kwan","chapter":"2","verse":"29","text":"Maluwogi ne en dhood Naftali. Jatend dhood Naftali ne en Ahira wuod Enan."},{"book":"Kwan","chapter":"2","verse":"30","text":"Migawo mar dhood Naftali noromo ji alufu piero abich gadek gi mia angʼwen (53,400)."},{"book":"Kwan","chapter":"2","verse":"31","text":"Jogo duto mane odak e dala Dan noromo ji alufu mia achiel gi piero abich gabiriyo, gi mia auchiel (157,600). Gin ema giniwuogi mogik kaluwore gi rangʼiny moketi."},{"book":"Kwan","chapter":"2","verse":"32","text":"Magi e jo-Israel, mane okwan kaluwore gi dhoutgi. Jogo duto mane nitie kar dak, kaluwore gi migepe mag-gi noromo ji alufu mia auchiel gadek, mia abich gi piero abich (603,550)."},{"book":"Kwan","chapter":"2","verse":"33","text":"Kata kamano, jo-Lawi ne ok okwan gi jo-Israel mamoko, mana kaka Jehova Nyasaye nosechiko Musa."},{"book":"Kwan","chapter":"2","verse":"34","text":"Omiyo jo-Israel notimo gik moko duto mane Jehova Nyasaye ochiko Musa; mano e yo mane gichokore godo e rangʼiny mag-gi giwegi, kendo mano e kaka negichokore, moro ka moro gi dhoodgi kod joge."}]}