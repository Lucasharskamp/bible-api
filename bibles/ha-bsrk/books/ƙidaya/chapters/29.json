{"data":[{"book":"Ƙidaya","chapter":"29","verse":"1","text":"“ ‘A rana ta farko ga wata na bakwai, a yi tsattsarkan taro, kada kuma a yi aikin da aka saba na kullum. Rana ce don busa ƙahoni."},{"book":"Ƙidaya","chapter":"29","verse":"2","text":"Za a miƙa hadaya ta ƙonawa da bijimi guda, rago guda, ’yan raguna bakwai, bana ɗaya-ɗaya don daɗin ƙanshi ga Ubangiji, duka su kasance marasa lahani."},{"book":"Ƙidaya","chapter":"29","verse":"3","text":"Tare da bijimin za a kuma miƙa hadaya ta gari na kashi ɗaya bisa goma na efa na lallausan gari, kwaɓaɓɓe da mai; da rago guda, kashi biyu bisa goma na efa na lallausan gari, kwaɓaɓɓe da mai;"},{"book":"Ƙidaya","chapter":"29","verse":"4","text":"kowane ’yan raguna bakwai, kashi ɗaya bisa goma."},{"book":"Ƙidaya","chapter":"29","verse":"5","text":"A haɗa da bunsuru guda a matsayin hadaya don zunubi, don yin muku kafara."},{"book":"Ƙidaya","chapter":"29","verse":"6","text":"Waɗannan ƙari ne ga hadayun ƙonawa na wata-wata da na kullayaumi, tare da hadayun garinsu da hadayun sha yadda aka tsara. Hadayu ne da aka miƙa wa Ubangiji ta wuta don daɗin ƙanshi."},{"book":"Ƙidaya","chapter":"29","verse":"7","text":"“ ‘A rana ta goma ga wannan watan bakwai, za a yi tsattsarkan taro. Ba za ku ci abinci ba, ba kuma za ku yi aiki ba."},{"book":"Ƙidaya","chapter":"29","verse":"8","text":"Za a miƙa hadaya ta ƙonawa da bijimi guda, rago guda, da kuma ’yan raguna bakwai, ’yan bana ɗaya-ɗaya, dukansu marasa lahani don daɗin ƙanshi ga Ubangiji."},{"book":"Ƙidaya","chapter":"29","verse":"9","text":"Tare da bijimin a miƙa hadaya ta gari na kashi ɗaya bisa goma na efa, na lallausan gari kwaɓaɓɓe, da mai; da rago guda, kashi biyu bisa goma na efa, na lallausan gari kwaɓaɓɓe, da mai;"},{"book":"Ƙidaya","chapter":"29","verse":"10","text":"kowane ’yan raguna bakwai, kashi ɗaya bisa goma."},{"book":"Ƙidaya","chapter":"29","verse":"11","text":"A haɗa da bunsuru guda a matsayin hadaya don zunubi, don yin muku kafara da kuma hadaya ta ƙonawa ta kullum; tare da hadaya ta garinta, da kuma hadayu na shansu."},{"book":"Ƙidaya","chapter":"29","verse":"12","text":"“ ‘A rana ta goma sha biyar ga wata na bakwai, za a yi tsattsarkan taro, ba kuwa za a yi aikin da aka saba yi ba. Ku yi biki ga Ubangiji har kwana bakwai."},{"book":"Ƙidaya","chapter":"29","verse":"13","text":"A miƙa hadayar da aka yi da wuta, mai daɗin ƙanshi ga Ubangiji, hadaya ta ƙonawa ta bijimai guda sha uku, raguna biyu, da ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"14","text":"Da kowane bijimai goma sha uku nan, a miƙa hadaya ta gari, kashi uku bisa goma na efa, kwaɓaɓɓe da mai; da ragunan biyu ɗin, a miƙa hadaya ta gari kashi biyu bisa goma na efa, kwaɓaɓɓe da mai;"},{"book":"Ƙidaya","chapter":"29","verse":"15","text":"tare kuma da kowane ’yan raguna goma sha huɗu, kashi ɗaya bisa goma."},{"book":"Ƙidaya","chapter":"29","verse":"16","text":"A haɗa da bunsuru guda, a matsayin hadaya don zunubi, ban da hadaya ta ƙonawa na kullum tare da hadayarta, ta gari da kuma hadaya ta sha."},{"book":"Ƙidaya","chapter":"29","verse":"17","text":"“ ‘A rana ta biyu, a miƙa bijimai goma sha biyu, raguna biyu, da ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"18","text":"Tare da bijiman, ragunan da ’yan ragunan a miƙa hadayarsu da gari da hadaya ta sha, bisa ga adadin da aka ƙayyade."},{"book":"Ƙidaya","chapter":"29","verse":"19","text":"A haɗa da bunsuru guda a matsayin hadaya, don zunubi, ban da hadaya ta ƙonawa ta kullum, tare da hadayarta ta gari da hadayunsu ta sha."},{"book":"Ƙidaya","chapter":"29","verse":"20","text":"“ ‘A rana ta uku za a miƙa bijimai goma sha ɗaya, raguna biyu, da kuma ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"21","text":"Tare da bijiman, ragunan da ’yan raguna, a miƙa hadayun gari da hadayun sha, bisa ga adadin da aka ƙayyade."},{"book":"Ƙidaya","chapter":"29","verse":"22","text":"A haɗa da bunsuru guda a matsayin hadaya don zunubi, ban da hadaya ta ƙonawa ta kullum, tare da hadayarta ta gari da hadaya ta sha."},{"book":"Ƙidaya","chapter":"29","verse":"23","text":"“ ‘A rana ta huɗu a miƙa bijimai goma, raguna biyu, da ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"24","text":"Tare da bijiman, ragunan da kuma ’yan raguna, a miƙa hadayunsu na gari da hadayu na sha bisa ga adadin da aka ƙayyade."},{"book":"Ƙidaya","chapter":"29","verse":"25","text":"A haɗa da bunsuru guda, a matsayin hadaya don zunubi, ban da hadaya ta ƙonawa ta kullum, tare da hadayarta ta gari da hadaya ta sha."},{"book":"Ƙidaya","chapter":"29","verse":"26","text":"“ ‘A rana ta biyar a miƙa bijimai tara, raguna biyu, da ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"27","text":"Tare da bijiman, ragunan da kuma ’yan ragunan, a miƙa hadayu na gari, da hadayu na sha bisa ga adadin da aka ƙayyade."},{"book":"Ƙidaya","chapter":"29","verse":"28","text":"A haɗa da bunsuru guda a matsayin hadaya don zunubi, ban da hadaya ta ƙonawa ta kullum, tare da hadayarta ta gari da hadaya ta sha."},{"book":"Ƙidaya","chapter":"29","verse":"29","text":"“ ‘A rana ta shida a miƙa bijimai takwas, raguna biyu, da ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"30","text":"Tare da bijiman, ragunan da kuma ’yan raguna, a miƙa hadayunsu ta gari da hadayu na sha bisa adadin da a ƙayyade."},{"book":"Ƙidaya","chapter":"29","verse":"31","text":"A haɗa da bunsuru guda a matsayin hadaya don zunubi, ban da hadaya ta ƙonawa ta kullum tare da hadayarta ta hatsi da hadaya ta sha."},{"book":"Ƙidaya","chapter":"29","verse":"32","text":"“ ‘A rana ta bakwai a miƙa bijimai bakwai, raguna biyu da ’yan raguna goma sha huɗu, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"33","text":"Tare da bijiman, ragunan da kuma ’yan raguna, a miƙa hadayunsu na gari, da hadayun sha bisa ga adadin da a ƙayyade."},{"book":"Ƙidaya","chapter":"29","verse":"34","text":"A haɗa da bunsuru guda a matsayin hadaya don zunubi, ban da hadaya ta ƙonawa ta kullum tare da hadayarta ta hatsi da hadayarta ta sha."},{"book":"Ƙidaya","chapter":"29","verse":"35","text":"“ ‘A rana ta takwas kuwa za a yi tsattsarkan taro, ban da aikin da aka saba."},{"book":"Ƙidaya","chapter":"29","verse":"36","text":"A miƙa hadayar da aka yi da wuta mai daɗin ƙanshi ga Ubangiji, a yi hadaya ta ƙonawa da bijimi guda, rago guda, da ’yan raguna bakwai, bana ɗaya-ɗaya, dukansu marasa lahani."},{"book":"Ƙidaya","chapter":"29","verse":"37","text":"Tare da bijimin, ragon da kuma ’yan ragunan, a miƙa hadayunsu na gari da hadayu na sha bisa ga adadin da aka ƙayyade."},{"book":"Ƙidaya","chapter":"29","verse":"38","text":"A haɗa da bunsuru guda a matsayin hadaya don zunubi, ban da hadaya ta ƙonawa ta kullum, tare da hadayarta ta hatsi da hadayarta ta sha."},{"book":"Ƙidaya","chapter":"29","verse":"39","text":"“ ‘Ban da abin da kuka yi alkawari, da kuma sadakokinku na yardar rai, a miƙa waɗannan ga Ubangiji a lokacin bukukkuwanku, hadayunku na ƙonawa, hadayu na gari, hadayu na sha da hadayu na salama.’ ”"},{"book":"Ƙidaya","chapter":"29","verse":"40","text":"Musa ya faɗa wa Isra’ilawa dukan abin da Ubangiji ya umarce shi."}]}