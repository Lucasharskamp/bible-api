{"data":[{"book":"Máté","chapter":"25","verse":"1","text":"„Akkor hasonlatos lesz a mennyek országa a tíz szűzhöz, akik elővették lámpásaikat, és kimentek a vőlegény elé."},{"book":"Máté","chapter":"25","verse":"2","text":"Öt pedig közülük eszes volt, és öt bolond."},{"book":"Máté","chapter":"25","verse":"3","text":"Akik bolondok voltak, amikor lámpásaikat elővették, nem vittek magukkal olajat."},{"book":"Máté","chapter":"25","verse":"4","text":"Az eszesek pedig lámpásaikkal együtt olajat is vittek magukkal az edényeikben."},{"book":"Máté","chapter":"25","verse":"5","text":"Mivel pedig a vőlegény késett, mindannyian elszunnyadtak és elaludtak."},{"book":"Máté","chapter":"25","verse":"6","text":"Éjfélkor pedig kiáltás hallatszott: Íme, jön a vőlegény! Jöjjetek elé!"},{"book":"Máté","chapter":"25","verse":"7","text":"Akkor felkeltek a szüzek mind, és elkészítették lámpásaikat."},{"book":"Máté","chapter":"25","verse":"8","text":"A bolondok ezt mondták az eszeseknek: Adjatok nekünk olajotokból, mert a mi lámpásaink ki fognak aludni."},{"book":"Máté","chapter":"25","verse":"9","text":"Az eszesek pedig így feleltek: Nem lenne elegendő talán sem nekünk, sem nektek; menjetek inkább az árusokhoz, és vegyetek magatoknak."},{"book":"Máté","chapter":"25","verse":"10","text":"Mikor pedig elmentek vásárolni, megérkezett a vőlegény, és akik készen voltak, bementek vele a menyegzőre, és bezárták az ajtót."},{"book":"Máté","chapter":"25","verse":"11","text":"Később pedig a többi szűz is megjött, és ezt mondták: Uram, uram, nyisd ki nekünk."},{"book":"Máté","chapter":"25","verse":"12","text":"Ő pedig így felelt: Bizony mondom néktek, nem ismerlek titeket."},{"book":"Máté","chapter":"25","verse":"13","text":"Vigyázzatok azért, mert sem a napot, sem az órát nem tudjátok, amelyen az Emberfia eljön."},{"book":"Máté","chapter":"25","verse":"14","text":"„Mert éppen úgy van ez, mint az az ember, aki útra akart kelni, hívatta szolgáit, és amije volt, átadta nekik."},{"book":"Máté","chapter":"25","verse":"15","text":"Az egyiknek öt talentumot adott, a másiknak kettőt, a harmadiknak pedig egyet, kinek-kinek erejéhez képest, és azonnal útra kelt."},{"book":"Máté","chapter":"25","verse":"16","text":"Az, aki az öt talentumot kapta, elment, kereskedett azokkal, és szerzett másik öt talentumot."},{"book":"Máté","chapter":"25","verse":"17","text":"Ugyanígy, akié a kettő volt, az is másik kettőt nyert hozzá."},{"book":"Máté","chapter":"25","verse":"18","text":"Aki pedig az egyet kapta, elment, elásta azt a földbe, és elrejtette urának pénzét."},{"book":"Máté","chapter":"25","verse":"19","text":"Sok idő múlva pedig megjött a szolgáknak ura, és számadást tartott velük."},{"book":"Máté","chapter":"25","verse":"20","text":"Eljött az, aki az öt talentumot kapta, és hozott másik öt talentumot, és ezt mondta: Uram, öt talentumot adtál nekem, íme, másik öt talentumot nyertem azokon."},{"book":"Máté","chapter":"25","verse":"21","text":"Ura pedig ezt mondta neki: Jól van, jó és hű szolgám, kevésen voltál hű, sokra bízlak ezután, menj be uradnak örömébe."},{"book":"Máté","chapter":"25","verse":"22","text":"Eljött az is, ki a két talentumot kapta, és ezt mondta: Uram, két talentumot adtál nekem, íme, két másik talentumot nyertem rajta."},{"book":"Máté","chapter":"25","verse":"23","text":"Ura ezt mondta neki: Jól van, jó és hű szolgám, kevésen voltál hű, sokra bízlak ezután, menj be uradnak örömébe."},{"book":"Máté","chapter":"25","verse":"24","text":"Eljött az is, aki az egy talentumot kapta, és ezt mondta: Uram, tudtam, hogy te kegyetlen ember vagy, aki ott is aratsz, ahol nem vetettél, ott is gyűjtesz, ahol nem szórtál."},{"book":"Máté","chapter":"25","verse":"25","text":"Ezért félelmemben elmentem, és elástam a te talentumodat a földbe: Íme, itt van, ami a tied."},{"book":"Máté","chapter":"25","verse":"26","text":"Ura pedig így felelt neki: Gonosz és rest szolga, tudtad, hogy ott is aratok, ahol nem vetettem, és ott is gyűjtök, ahol nem szórtam."},{"book":"Máté","chapter":"25","verse":"27","text":"El kellett volna helyezned pénzemet a pénzváltóknál, és én megjőve nyereséggel kaptam volna meg a magamét."},{"book":"Máté","chapter":"25","verse":"28","text":"Vegyétek el ezért tőle a talentumot, és adjátok oda annak, akinek tíz talentuma van."},{"book":"Máté","chapter":"25","verse":"29","text":"Mert mindenkinek, akinek van, adatik, és megszaporíttatik; akinek pedig nincsen, attól az is elvétetik, amije van."},{"book":"Máté","chapter":"25","verse":"30","text":"A haszontalan szolgát vessétek a külső sötétségre: ott lesz sírás és fogcsikorgatás."},{"book":"Máté","chapter":"25","verse":"31","text":"„Amikor pedig eljön az Emberfia az ő dicsőségében és vele a szent angyalok mind, akkor majd beül dicsőségének királyi székébe."},{"book":"Máté","chapter":"25","verse":"32","text":"És eléje gyűjtenek minden népet, és elválasztják majd őket egymástól, ahogyan a pásztor elválasztja a juhokat a kecskéktől."},{"book":"Máté","chapter":"25","verse":"33","text":"És a juhokat jobb keze felől, a kecskéket pedig bal keze felől állítja."},{"book":"Máté","chapter":"25","verse":"34","text":"Akkor ezt mondja a király a jobb keze felől állóknak: Gyertek, Atyám áldottai, örököljétek ezt az országot, amelyet számotokra készített a világ megalapítása óta."},{"book":"Máté","chapter":"25","verse":"35","text":"Mert éheztem, és ennem adtatok, szomjaztam, és innom adtatok, jövevény voltam, és befogadtatok,"},{"book":"Máté","chapter":"25","verse":"36","text":"mezítelen voltam, és felruháztatok, beteg voltam, és meglátogattatok, fogoly voltam, és eljöttetek hozzám."},{"book":"Máté","chapter":"25","verse":"37","text":"Akkor így felelnek majd neki az igazak: Uram, mikor láttuk, hogy éheztél, és tápláltunk volna, vagy szomjaztál, és innod adtunk volna?"},{"book":"Máté","chapter":"25","verse":"38","text":"Mikor láttuk, hogy jövevény voltál, és befogadtunk volna, vagy mezítelen voltál, és felruháztunk volna?"},{"book":"Máté","chapter":"25","verse":"39","text":"Mikor láttuk, hogy beteg vagy fogoly voltál, és hozzád mentünk volna?"},{"book":"Máté","chapter":"25","verse":"40","text":"És így felel a király majd nekik: Bizony mondom néktek, amennyiben megcselekedtétek ezt eggyel az én legkisebb atyámfiai közül, velem cselekedtétek meg."},{"book":"Máté","chapter":"25","verse":"41","text":"Akkor szól majd a bal keze felől állókhoz is: Távozzatok tőlem, átkozottak, az ördögöknek és az ő angyalainak elkészített örök tűzre."},{"book":"Máté","chapter":"25","verse":"42","text":"Mert éheztem, és nem adtatok ennem, szomjaztam, és nem adtatok innom,"},{"book":"Máté","chapter":"25","verse":"43","text":"jövevény voltam, és nem fogadtatok be, mezítelen voltam, és nem ruháztatok fel, beteg és fogoly voltam, és nem látogattatok meg engem."},{"book":"Máté","chapter":"25","verse":"44","text":"Akkor ezek is így felelnek majd neki: Uram, mikor láttuk, hogy éheztél vagy szomjaztál, vagy hogy jövevény, vagy mezítelen, vagy beteg, vagy fogoly voltál, és nem szolgáltunk volna neked?"},{"book":"Máté","chapter":"25","verse":"45","text":"Akkor így felel majd nekik: Bizony mondom néktek, amennyiben nem cselekedtétek meg eggyel ezekkel a legkisebbek közül, velem nem cselekedtétek meg."},{"book":"Máté","chapter":"25","verse":"46","text":"És ezek elmennek az örök gyötrelemre, az igazak pedig az örök életre.“"}]}