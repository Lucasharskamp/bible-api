{"data":[{"book":"1 Timoti","chapter":"4","verse":"1","text":"Mweya anotaura pachena kuti panguva dzinouya vamwe vachatsauka kubva pakutenda vagotevera mweya inonyengera nedzidziso dzamadhimoni."},{"book":"1 Timoti","chapter":"4","verse":"2","text":"Dzidziso dzakadai dzinouya navaya vanoreva nhema, vane hana dzakapiswa sokunge nesimbi inopisa."},{"book":"1 Timoti","chapter":"4","verse":"3","text":"Vanodzivisa vanhu kuwanana uye vachivarayira kuti varege kudya zvimwe zvokudya, izvo zvakasikwa naMwari kuti zvigamuchirwe nokuvonga naavo vanotenda uye vanoziva chokwadi."},{"book":"1 Timoti","chapter":"4","verse":"4","text":"Nokuti chose chakasikwa naMwari chakanaka, uye hapana chinofanira kuraswa kana chichigamuchirwa nokuvonga,"},{"book":"1 Timoti","chapter":"4","verse":"5","text":"nokuti chinoitwa chitsvene neshoko raMwari nokunyengetera."},{"book":"1 Timoti","chapter":"4","verse":"6","text":"Kana ukadzidzisa hama zvinhu izvi, uchava mushumiri akanaka waKristu Jesu, akarerwa muzvokwadi yokutenda uye nedzidziso yakanaka yawakatevera."},{"book":"1 Timoti","chapter":"4","verse":"7","text":"Siyana nengano dzisina umwari uye nengano dzechembere; asi uzvirovedzere paumwari."},{"book":"1 Timoti","chapter":"4","verse":"8","text":"Nokuti kurovedza muviri kunobatsira zvishoma hako asi umwari hunokosha pazvinhu zvose, hune vimbiso kune zvose muupenyu huno uye nomuupenyu hunouya."},{"book":"1 Timoti","chapter":"4","verse":"9","text":"Iri ishoko rechokwadi rinofanira kutendwa zvizere"},{"book":"1 Timoti","chapter":"4","verse":"10","text":"uye nokuda kwaizvozvi tinoshingaira nokurwa, nokuti takaisa tariro yedu muna Mwari mupenyu, anova ndiye muponesi wavanhu vose uye zvikuru sei vaya vanotenda."},{"book":"1 Timoti","chapter":"4","verse":"11","text":"Rayira uye udzidzise zvinhu izvi."},{"book":"1 Timoti","chapter":"4","verse":"12","text":"Ngakurege kuva nomunhu anokuzvidza nokuda kwouduku hwako, asi uve muenzaniso kuvatendi mukutaura, muupenyu, murudo, mukutenda uye napakuchena kwomwoyo."},{"book":"1 Timoti","chapter":"4","verse":"13","text":"Kusvikira ndauya, shingaira pakuverenga Rugwaro kukereke, kuparidza nokudzidzisa."},{"book":"1 Timoti","chapter":"4","verse":"14","text":"Usarega kushandisa chipo chako, chakapiwa kwauri kubudikidza neshoko rechiprofita pawakaiswa maoko pamusoro navakuru."},{"book":"1 Timoti","chapter":"4","verse":"15","text":"Shingaira pazvinhu izvi, uzviite nomwoyo wako wose, kuitira kuti munhu wose aone kupfuurira mberi kwako."},{"book":"1 Timoti","chapter":"4","verse":"16","text":"Uzvichengete kwazvo iwe nedzidziso yako. Utsungirire pazviri, nokuti kana ukazviita, uchazviponesa iwe navanokunzwa."}]}