{"data":[{"book":"ପ୍ରକାସିତ୍‌","chapter":"22","verse":"1","text":"ତ୍ମି ଦର୍‌ତନିନ୍ନିଆ କାଞ୍ଚ୍ ସୁଗୁଆ ନିମାଣ୍ଡା ଜିବନ୍ ଣ୍ଡିଆନେ ମୁଇଙ୍ଗ୍ ଲଣ୍ଡିଆ ଦୁତ୍ ଆନିଂକେ ଆସୁଏକେ । ଆକେନ୍ ଲଣ୍ଡିଆ ଇସ୍‌ପର୍ ଆରି ଉଂମେଣ୍ଡାନେ ସିଂଆଁସନ୍‌ବାନ୍ ତାର୍‌ଲେଃକେ ।"},{"book":"ପ୍ରକାସିତ୍‌","chapter":"22","verse":"2","text":"ଇନିନେ ଇଃସାଙ୍ଗ୍‌ଗାଲି ବିତ୍ରେବାନ୍‌ ତରିଆଃ ଲେଃଗେ । ଲଣ୍ଡିଆନେ ମ୍ବାର୍ ପାକା ଜିବନ୍ ସ୍ଲା ଲେଃଗେ । ଆତେନ୍‌ ମେମୁଆଁନେ ସାପା ଆର୍‌କେ ଣ୍ଡୁଲା ମେମୁଆଁକେ ଗୋମ୍ବାର୍ ତର୍ ଚୁଚୁ ସାଏ ବାରି ଆକ୍‌ମେନେ ଉଲିଆ ରଗ୍ ନିମାଣ୍ଡା ଆଃଡିଙ୍ଗ୍ଏ ।"},{"book":"ପ୍ରକାସିତ୍‌","chapter":"22","verse":"3","text":"ଇସ୍‌ପର୍‌ନେ ଅବିସାପ୍‌ନେ ଙ୍କୁଇ ମେଃଡିଗ୍ ବିସ‍ଏ ଆତେନ୍‌ ଇନିନ୍ନିଆ କିକେନ୍‌ସା ଆମିଲେ ଣ୍ଡୁ । ଇସ୍‌ପର୍ ଆରି ଉଂମେଣ୍ଡାନେ ସିଂଆସନ ଆତେନ୍‌ ଇନି ବିତ୍ରେ ଲେଃଏ ବାରି ଆତ୍‌ଅରିଆ ମେଁନେ ସେବକ‍ଇଂ ମେଁନେ ଆରାଦନା ଡିଂଆର୍‌ଏ !"},{"book":"ପ୍ରକାସିତ୍‌","chapter":"22","verse":"4","text":"ମେଁଇଂ ମେଁନେ ସାର୍ମୁଆଁ କେଆର୍‌ଏ ବାରି ମେଁଇଂନେ କାପାଲେ ମେଁନେ ମ୍ନି ଗୁଆର୍‌ଏ ।"},{"book":"ପ୍ରକାସିତ୍‌","chapter":"22","verse":"5","text":"ଆତ୍‌ତେ ଆରି ମିଡିଗ୍ ଆଡିଂ ଣ୍ଡୁ ବାରି କୁପିସ ଣ୍ଡୁଲା ସ୍ନିତାର୍କିଗ୍ ମେଁଇଂନେ ଆରି ଦର୍‌କାର୍ ଆଡିଂ ଣ୍ଡୁ ଡାଗ୍‌ଲା ମାପ୍‌ରୁ ଇସ୍‌ପର୍ ମେଁଇଂନେ ତାର୍‌କିଗ୍ ଆର୍‌ଏ ବାରି ମେଁଇଂ ଇଃସାଙ୍ଗ୍‌ ରକମ୍ ମାଡାନେ କାଲ୍ ଜାକ ସାସନ୍ ଡିଂଆର୍‌ଏ ।"},{"book":"ପ୍ରକାସିତ୍‌","chapter":"22","verse":"6","text":"ଦୁତ୍ ଆନିଂକେ ବାସଙ୍ଗ୍‌କେ, “ଆକେନ୍ ସାପା ସାମୁଆଁ ସତ୍ ଆରି ଆସା ଡିଂନେ ଦର୍‌କାର୍‌ । ମେଃନେ ମେଃନେ ଗିଆ ଗଟେଏ ଆତେନ୍‌ ମେଁନେ ସେବକ‍ଇଂକେ ଆମ୍ୟା ନ୍‌ସା ବାବବାଦି‍ଇଂକେ ଆତ୍ମିକ ଗ୍ୟାନ୍ ବିମ୍ୟାକ୍ନେ ଇସ୍‌ପର୍ ମେଁନେ ଦୁତ୍ଇଂକେ ବେବକେ ।”"},{"book":"ପ୍ରକାସିତ୍‌","chapter":"22","verse":"7","text":"ଜିସୁ ବାସଙ୍ଗ୍‌ଡିଂକେ “ଅଁପା ! ନିଂ ଗିଆଃ ପାଙ୍ଗ୍‌ଣ୍ଡିଂକେ ! ଜାଣ୍ଡେଇଂ ଆକେନ୍ ଉଲିଆନ୍ନିଆ ବାସଙ୍ଗ୍‌ବକ୍ନେ ବାବବାନି ଆଡ଼ାତ୍ରା ମନ୍ ବିଚେ ସାମୁଆଁ ମାନେଆର୍‌ଏ, ମେଇଂ ନିମାଣ୍ଡା !”"},{"book":"ପ୍ରକାସିତ୍‌","chapter":"22","verse":"8","text":"ନିଂ ଜହନ୍‌ ଆକେନ୍ ସର୍ତେ ବିସ‍ଏ ନିଜେ ଅଁନ୍ଲେଃକେ ଆରି କେନ୍ଲେଃକେ । ସାପା ଅଁଚେ ବାରି କିକେ ଆଡାକ୍ନେ ଇଡ଼ିଂ ମୁଡ଼ି ଦୁତ୍ ନିଂ ଡାଗ୍ରା ଆତେନ୍‌ ଆତ୍ନାକେ ନିଂ ମେଁନେ ଞ୍ଚ ଆଲ ଲଃଚେ ଆମେକେ ପାର୍‌ତନା ଡିଂନ୍‌ସା ୱେଣ୍ଡିଂଗେ ।"},{"book":"ପ୍ରକାସିତ୍‌","chapter":"22","verse":"9","text":"ମାତର୍‌ ମେଁ ବାସଙ୍ଗ୍‌କେ “ଡେତ୍‌ରକମ୍ ଆଡିଙ୍ଗେ ଡାଗ୍ଲା ନିଂ ଣ୍ଡିଗ୍ ପେ ସୁଗୁଆ ମୁଇଂଡା । ପେନେ ମୁଡ଼ି ବାବବାଦି ବୟାଁଇଂ ଆରି ମୁଡ଼ି ସାପାରେ ଆକେନ୍ ଉଲିଆନେ ସାମୁଆଁ ଅନୁସାରେ ସାମୁଆଁ ମାନେଃଚେ ଲେଃଆର୍‌ଏ, ମେଇଂନେ ସୁଗୁଆ ନିଂ ମୁଇଙ୍ଗ୍ ସେବକ ମାତର୍‌ । ଇସ୍‌ପର୍‌ନେ ଆରାଦନା ଡିଙ୍ଗ୍‌ପା ।”"},{"book":"ପ୍ରକାସିତ୍‌","chapter":"22","verse":"10","text":"ମେଁ ଆନିଂ ବାରି ବାସଙ୍ଗ୍‌କେ “ଆକେନ୍ ଉଲିଆନେ ବବିସତ୍ ସାମୁଆଁଇଂକେ ବୁଃଡ଼ି ଆବଗେପା ଡାଗ୍ଲା ଏନ୍ ସାପା ବିସ‍ଏ ଗଟେନେ ବେଲା ଡାଗ୍ରା ଡିଙ୍ଗ୍ ପାଙ୍ଗ୍‌ଡିଂକେ ।"},{"book":"ପ୍ରକାସିତ୍‌","chapter":"22","verse":"11","text":"ତେନ୍‌ସା ଏନ୍ ସାମୁଆଁ ମ୍ୟାଚେ ଜା ମେଃନେ ଇକ୍‌ଚା ଆତେନ୍‌ ଡିଂଲେ । ଅଦରମ୍‌ଣ୍ଡ୍ରେ ଜଦି ଇକ୍‌ଚା ଡିଂଏ ଆରି ଅଦରମ୍ କାମ୍ ଡିଂଲେ; ଆବୁଲେ ରେମୁଆଁ ଆବୁଲେ ଡିଂଚେ ଲେଃଲେ; ମାତର୍‌ ଜା ନିମାଣ୍ଡା କାମ୍‌ଣ୍ଡ୍ରେ ମେଁ ସତ୍‌ କାମ୍‌ନ୍ନିଆ ଲିଗ୍ ଲେଃଲେ; ଜା ପବିତ୍ର ମେଁ ପବିତ୍ର ଡିଂଚେ ଲେଃଲେ ।”"},{"book":"ପ୍ରକାସିତ୍‌","chapter":"22","verse":"12","text":"ଜିସୁ ବାସଙ୍ଗ୍‌ଡିଂକେ “ଅଁପା ! ନିଂ ଦାପ୍ରେ ପାଙ୍ଗ୍‌ଣ୍ଡିଂକେ ! ସର୍‌ତେରେକେ ନିଜର୍ ନିଜର୍ କାମ୍ ଅନୁସାରେ ଚୁଚୁ ବିଃନ୍‌ସା ନିଂ ପୁରୁସ୍‌କାର୍ ସାଃଚେ ମ୍ପାଂଏ ।"},{"book":"ପ୍ରକାସିତ୍‌","chapter":"22","verse":"13","text":"୨୨:୧୩ ପ୍ରକାସିତ୍‌ ୧:୮; ପ୍ରକାସିତ୍‌ ୧:୧୭; ୨:୮.ନିଂ ମୁଲ୍ ଆରି ସାରାସାରି ସିସେ ଆରି ଇଡ଼ିଙ୍ଗ୍ ।”"},{"book":"ପ୍ରକାସିତ୍‌","chapter":"22","verse":"14","text":"ଜାଣ୍ଡେଇଂ ନିଜର୍ ନିଜର୍ ସକାପାଟାଇ ତାଣ୍ଡିଆଚେ ଆଃତ୍ଲୁଏ ଡିଂବ‍ଆର୍‌କେ, ମେଁଇଂ ନିମାଣ୍ଡା ରେମୁଆଁ ଜିବନ୍ ସ୍ଲାନେ ଚୁଚୁ ଚଂନ୍‌ସା ଆରି ଗାଲି ବିଚେ ଇନି ବିତ୍ରେ ଗାନେସା ମେଁଇଂନେ ଅଦିକାର୍ ଲେଃକେ ।"},{"book":"ପ୍ରକାସିତ୍‌","chapter":"22","verse":"15","text":"ମାତର୍‌ ଗୁସୁଃଇଂ, ଦଦ୍ୟା‌ ଗୁନ୍, ଜନ୍ତର୍‌ମନ୍ତର୍ ସାଦେଣ୍ଡ୍ରେ, ରେମୁଆଁ ବାଗୁଏଣ୍ଡ୍ରେ, ପୁଜା ଡିଂଣ୍ଡ୍ରେ, ନାଲେଣ୍ଡ୍ରେ, ବାଃଟଣ୍ଡ୍ରେ, ଗୁଲୁଏ ଦଦ୍ୟା‌ କାମ୍‌ଣ୍ଡ୍ରେ, ସାପାରେ ଇନି ବାଏରେ ଲେଃଆର୍‌ଏ ।"},{"book":"ପ୍ରକାସିତ୍‌","chapter":"22","verse":"16","text":"“ନିଂ ଜିସୁ । ମଣ୍ଡଲି‍ଇଂନ୍ନିଆ ପେଇଂନେ ନିମାଣ୍ଡାନ୍‌ସା ଏନ୍‌ସାପା ବିସ‍ଏ ବାସଙ୍ଗ୍‌ନେ ନ୍‌ସା ନିଂନେ ଦୁତ୍‌କେ ବେ ମ୍ବକେ । ନିଂ ଦାଉଦନେ ବଂସଣ୍ଡ୍ରେ । ନିଂ ଆତେନ୍‌ ତାର୍‌କିଗ୍ ଞ୍ଜିର୍‌ନେ ଚାଙ୍କୁଆ ।”"},{"book":"ପ୍ରକାସିତ୍‌","chapter":"22","verse":"17","text":"ପବିତ୍ର ଆତ୍ମା ଆରି ଆତେନ୍‌ ତ୍ମି ସେଲା ବାସଙ୍ଗ୍‌ଡିଂକେ, “ପାଙ୍ଗ୍‌ଲାପା !”"},{"book":"ପ୍ରକାସିତ୍‌","chapter":"22","verse":"18","text":"ନିଂ ଜହନ୍‌ । ଜାଣ୍ଡେଇଂ ଆକେନ୍ ଉଲିଆନେ ବବିସତ୍‌ ସାମୁଆଁ ସାପା ଅଁଆର୍‌ଏ ଆମେଇଂକେ ନିଂ ତରକ୍ ଆଡିଂବିଣ୍ଡିଂକେ: ଜଦି ଆକ୍‌ଅରିଆ ଜାଡିଗ୍ ଇତୁଡ଼ା ଆମିସୁଏ ତେଲା ଆକେନ୍ ଉଲିଆ ଆରେକ୍ନେ ମ୍ନାମରନ୍ ବାନ୍‌ ଇସ୍‌ପର୍ ଆମେକେ ସାସ୍ତି ବିଏ"},{"book":"ପ୍ରକାସିତ୍‌","chapter":"22","verse":"19","text":"ବାରି ଆକେନ୍ ଉଲିଆନେ ବବିସତ୍‌ ସାମୁଆଁବାନ୍ ଜାଣ୍ଡେ ଜଦି ମେଃଡିଗ୍ ଆତାର୍‌ବିଏ ତେଲା ଇସ୍‌ପର୍ ଆମେକେ ଆକେନ୍ ଉଲିଆ ଆରେକ୍ନେ ଜିବନ୍ ସ୍ଲାନେ ଚୁଚୁବାନ୍ ଆରି ପବିତ୍ର‍ ଇନିବାନ୍ ମ୍ବ୍ର ଆର୍‌ଏ ।"},{"book":"ପ୍ରକାସିତ୍‌","chapter":"22","verse":"20","text":"ଜା ଏନ୍ ସାପା ବିସ‍ଏରେ ସାକି ବିଡିଙ୍କେ ମେଁ ବାସଙ୍ଗ୍‌ଡିଂ “ଆକେନ୍ ସତ୍‌ । ନିଂ ଗିଆ ପାଙ୍ଗ୍‌ଣ୍ଡିଂକେ ।”"},{"book":"ପ୍ରକାସିତ୍‌","chapter":"22","verse":"21","text":"ମାପ୍‌ରୁ ଜିସୁନେ ଲିବିସ ସର୍ତେରେ ଏତେ ଲେଃଲେ । ଆମେନ୍ ।"}]}