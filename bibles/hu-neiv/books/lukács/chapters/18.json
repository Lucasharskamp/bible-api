{"data":[{"book":"Lukács","chapter":"18","verse":"1","text":"Egy példázatot is mondott nekik arról, hogy mindig imádkozni kell, és nem szabad belefáradni."},{"book":"Lukács","chapter":"18","verse":"2","text":"Ezt mondta: „Volt egy bíró egy városban, aki Istent nem félte, az embereket nem becsülte."},{"book":"Lukács","chapter":"18","verse":"3","text":"Abban a városban volt egy özvegyasszony is, aki elment hozzá, és ezt mondta: Szolgáltass nekem igazságot ellenfelemmel szemben."},{"book":"Lukács","chapter":"18","verse":"4","text":"Az egy ideig nem akarta, de azután ezt mondta magában: Noha Istent nem félem, az embereket sem becsülöm,"},{"book":"Lukács","chapter":"18","verse":"5","text":"mégis mivel terhemre van nekem ez az özvegyasszony, igazságot szolgáltatok neki, hogy ne járjon ide, és ne gyötörjön engem.“"},{"book":"Lukács","chapter":"18","verse":"6","text":"Ezt mondta az Úr: „Halljátok, mit mond a hamis bíró?"},{"book":"Lukács","chapter":"18","verse":"7","text":"Vajon Isten nem szolgáltat-e igazságot az ő választottainak, akik hozzá kiáltanak éjjel és nappal? És várakoztatja-e őket?"},{"book":"Lukács","chapter":"18","verse":"8","text":"Mondom néktek, hogy igazságot szolgáltat nekik hamar. De amikor eljön az Emberfia, talál-e hitet a földön?“"},{"book":"Lukács","chapter":"18","verse":"9","text":"Némelyeknek, akik elbizakodtak, hogy ők igazak, és a többieket semmibe se vették, ezt a példázatot mondta:"},{"book":"Lukács","chapter":"18","verse":"10","text":"„Két ember ment a templomba imádkozni. Az egyik farizeus, és a másik vámszedő."},{"book":"Lukács","chapter":"18","verse":"11","text":"A farizeus megállt, és így imádkozott magában: Isten! Hálát adok neked, hogy nem vagyok olyan, mint a többi ember, rabló, gonosz, parázna, vagy mint ez a vámszedő is."},{"book":"Lukács","chapter":"18","verse":"12","text":"Böjtölök kétszer egy héten, tizedet adok mindenből, amit szerzek."},{"book":"Lukács","chapter":"18","verse":"13","text":"A vámszedő pedig távol állva, még szemét sem akarta az égre emelni, hanem mellét verte, és ezt mondta: Isten, légy irgalmas nekem, bűnösnek."},{"book":"Lukács","chapter":"18","verse":"14","text":"Mondom nektek, ez megigazulva ment haza, nem úgy, mint amaz. Mert aki felmagasztalja magát, megaláztatik, aki pedig megalázza magát, felmagasztaltatik.“"},{"book":"Lukács","chapter":"18","verse":"15","text":"Kisgyermekeket is vittek hozzá, hogy kezét rájuk tegye. Amikor a tanítványok ezt látták, rájuk szóltak."},{"book":"Lukács","chapter":"18","verse":"16","text":"De Jézus magához hívta őket, és ezt mondta: „Engedjétek, hogy a kisgyermekek hozzám jöjjenek, és ne tiltsátok el őket, mert ilyeneké az Isten országa."},{"book":"Lukács","chapter":"18","verse":"17","text":"Bizony mondom néktek, aki nem úgy fogadja Isten országát, mint gyermek, semmiképpen nem megy be abba.“"},{"book":"Lukács","chapter":"18","verse":"18","text":"Egy előkelő ember megkérdezte őt: Jó Mester, mit cselekedjem, hogy az örök életet elnyerjem?"},{"book":"Lukács","chapter":"18","verse":"19","text":"Jézus ezt mondta neki: „Miért mondasz engem jónak? Senki sem jó, csak egy, az Isten."},{"book":"Lukács","chapter":"18","verse":"20","text":"A parancsolatokat tudod: »Ne paráználkodj, ne ölj, ne lopj, hamis tanúbizonyságot ne tégy, tiszteld atyádat, anyádat!«“"},{"book":"Lukács","chapter":"18","verse":"21","text":"Ő pedig ezt mondta: „Mindezeket ifjúságomtól fogva megtartottam.“"},{"book":"Lukács","chapter":"18","verse":"22","text":"Jézus ezt hallva, ezt mondta neki: „Még egy fogyatkozásod van: Add el minden vagyonodat, oszd szét a szegényeknek, és kincsed lesz a mennyben, jöjj, és kövess engem.“"},{"book":"Lukács","chapter":"18","verse":"23","text":"Az pedig, amikor ezt meghallotta, elszomorodott, mert igen gazdag volt."},{"book":"Lukács","chapter":"18","verse":"24","text":"Amikor Jézus látta, hogy elszomorodott, ezt mondta: „Milyen nehezen mennek be Isten országába azok, akik gazdagok."},{"book":"Lukács","chapter":"18","verse":"25","text":"Mert könnyebb a tevének a tű fokán átmenni, mint a gazdagnak Isten országába bejutni.“"},{"book":"Lukács","chapter":"18","verse":"26","text":"Akik pedig ezt hallották, ezt mondták: „Ki üdvözülhet akkor?“"},{"book":"Lukács","chapter":"18","verse":"27","text":"Ő pedig ezt mondta: „Ami embereknél lehetetlen, Istennél lehetséges!“"},{"book":"Lukács","chapter":"18","verse":"28","text":"Ekkor Péter így szólt: „Íme, mi mindent elhagytunk, és követtünk Téged!“"},{"book":"Lukács","chapter":"18","verse":"29","text":"Ő pedig ezt mondta nekik: „Bizony mondom nektek, hogy senki sincs, aki elhagyta házát vagy szüleit, vagy testvéreit, vagy feleségét, vagy gyermekeit az Isten országáért,"},{"book":"Lukács","chapter":"18","verse":"30","text":"hogy ne kapná vissza sokszorosan ebben az időben, a jövendő világban pedig az örök életet.“"},{"book":"Lukács","chapter":"18","verse":"31","text":"Maga mellé vette a tizenkettőt, és ezt mondta nekik: „Íme, felmegyünk Jeruzsálembe, és beteljesedik minden az Emberfián, amit a próféták megírtak."},{"book":"Lukács","chapter":"18","verse":"32","text":"Mert a pogányok kezébe adják, megcsúfolják, meggyalázzák és megköpdösik,"},{"book":"Lukács","chapter":"18","verse":"33","text":"és miután megostorozták, megölik, de harmadnap feltámad.“"},{"book":"Lukács","chapter":"18","verse":"34","text":"Ők azonban ezekből semmit sem értettek. Ez a beszéd rejtve maradt előttük, és nem fogták fel a mondottakat."},{"book":"Lukács","chapter":"18","verse":"35","text":"Történt pedig, hogy amikor Jerikóhoz közeledett, egy vak ült az út mellett, és koldult."},{"book":"Lukács","chapter":"18","verse":"36","text":"És amikor hallotta a mellette elmenő sokaságot, kérdezősködött, hogy mi az."},{"book":"Lukács","chapter":"18","verse":"37","text":"Megmondták neki, hogy a názáreti Jézus megy arra."},{"book":"Lukács","chapter":"18","verse":"38","text":"Ekkor így kiáltott: „Jézus, Dávid Fia, könyörülj rajtam!“"},{"book":"Lukács","chapter":"18","verse":"39","text":"Akik pedig elől mentek, rászóltak, hogy hallgasson. De ő annál inkább kiáltott: „Dávid Fia, könyörülj rajtam!“"},{"book":"Lukács","chapter":"18","verse":"40","text":"Jézus megállt, és megparancsolta, hogy vigyék hozzá. Amikor közelébe ért, megkérdezte tőle:"},{"book":"Lukács","chapter":"18","verse":"41","text":"„Mit akarsz, mit tegyek veled?“ Az így szólt: „Uram, hogy a szemem világa megjöjjön.“"},{"book":"Lukács","chapter":"18","verse":"42","text":"Jézus ezt mondta neki: „Láss, a te hited téged megtartott!“"},{"book":"Lukács","chapter":"18","verse":"43","text":"És azonnal megjött szeme világa, és követte őt, dicsőítve Istent. Az egész sokaság ezt látva dicsőséget adott Istennek."}]}