{"data":[{"book":"5 Mojžíšova","chapter":"1","verse":"1","text":"Tato jsou slova, kteráž mluvil Mojžíš ke všemu lidu Izraelskému před Jordánem na poušti, na rovinách proti moři Rudému, mezi Fáran a Tofel a Lában a Hazerot a Dizahab."},{"book":"5 Mojžíšova","chapter":"1","verse":"2","text":"Jedenácte dní cesty jest od Oréb přes hory Seir až do Kádesbarne."},{"book":"5 Mojžíšova","chapter":"1","verse":"3","text":"Stalo se pak čtyřidcátého léta, jedenáctého měsíce, v první den téhož měsíce, že mluvil Mojžíš synům Izraelským všecky věci, kteréž jemu byl přikázal Hospodin oznámiti jim,"},{"book":"5 Mojžíšova","chapter":"1","verse":"4","text":"Kdyžto již byl zabil Seona, krále Amorejského, kterýž bydlil v Ezebon, a Oga, krále Bázan, kterýž bydlil v Astarot, zabil v Edrei."},{"book":"5 Mojžíšova","chapter":"1","verse":"5","text":"Před Jordánem, v zemi Moábské, počal Mojžíš vysvětlovati zákona tohoto, řka:"},{"book":"5 Mojžíšova","chapter":"1","verse":"6","text":"Hospodin Bůh náš mluvil k nám na Orébě, řka: Dosti jste již na hoře této bydlili."},{"book":"5 Mojžíšova","chapter":"1","verse":"7","text":"Obraťte se, táhněte a jděte k hoře Amorejských, na všecko vůkolí její, buď na roviny, na hory, na údolí, na poledne, i na břehy mořské, k zemi Kananejské a k Libánu, až k řece veliké, k řece Eufrates."},{"book":"5 Mojžíšova","chapter":"1","verse":"8","text":"Ej, ukázal jsem vám tu zemi; vejdětež do ní, a dědičně vládněte jí, kterouž s přísahou zaslíbil dáti Hospodin otcům vašim, Abrahamovi, Izákovi a Jákobovi, i semeni jejich po nich."},{"book":"5 Mojžíšova","chapter":"1","verse":"9","text":"A mluvil jsem k vám toho času, řka: Nemohuť sám nésti vás."},{"book":"5 Mojžíšova","chapter":"1","verse":"10","text":"Hospodin Bůh váš rozmnožil vás, a hle, rozmnoženi jste dnes jako hvězdy nebeské."},{"book":"5 Mojžíšova","chapter":"1","verse":"11","text":"(Hospodin Bůh otců vašich rozmnožiž vás nad to, jakž jste nyní, tisíckrát více, a požehnej vám, jakož jest mluvil vám.)"},{"book":"5 Mojžíšova","chapter":"1","verse":"12","text":"Kterak bych nesl sám práci vaši, břímě vaše a nesnáze vaše?"},{"book":"5 Mojžíšova","chapter":"1","verse":"13","text":"Vydejte z sebe muže moudré a opatrné, a zkušené z pokolení svých, abych je vám představil."},{"book":"5 Mojžíšova","chapter":"1","verse":"14","text":"I odpověděli jste mi a řekli jste: Dobráť jest ta věc, kterouž jsi učiniti rozkázal."},{"book":"5 Mojžíšova","chapter":"1","verse":"15","text":"Vzav tedy přední z pokolení vašich, muže moudré a zkušené, ustanovil jsem je knížaty nad vámi, hejtmany nad tisíci, setníky, padesátníky, desátníky a správce v pokoleních vašich."},{"book":"5 Mojžíšova","chapter":"1","verse":"16","text":"Přikázal jsem také soudcům vašim toho času, řka: Vyslýchejte pře mezi bratřími svými, a suďte spravedlivě mezi mužem a bratrem jeho, i mezi příchozím jeho."},{"book":"5 Mojžíšova","chapter":"1","verse":"17","text":"Nebudete přijímati osoby v soudu; jakž malého tak i velikého slyšeti budete, nebudete se báti žádného, nebo Boží soud jest. Jestliže byste pak měli jakou věc nesnadnou, vznesete na mne, a vyslyším ji."},{"book":"5 Mojžíšova","chapter":"1","verse":"18","text":"Přikázal jsem vám, pravím, toho času všecko, co byste činiti měli."},{"book":"5 Mojžíšova","chapter":"1","verse":"19","text":"Potom pak hnuvše se z Oréb, přešli jsme všecku poušť tuto velikou a hroznou, kterouž jste viděli, jdouce cestou k hoře Amorejských, jakož nám byl přikázal Hospodin Bůh náš, a přišli jsme až do Kádesbarne."},{"book":"5 Mojžíšova","chapter":"1","verse":"20","text":"I řekl jsem vám: Přišli jste až k hoře Amorejské, kterouž Hospodin Bůh náš dává nám."},{"book":"5 Mojžíšova","chapter":"1","verse":"21","text":"Ej, dal Hospodin Bůh tvůj tu zemi tobě; vstupiž a vládni jí, jakož řekl Hospodin Bůh otců tvých tobě; neboj se, aniž se strachuj."},{"book":"5 Mojžíšova","chapter":"1","verse":"22","text":"Vy pak všickni přistoupili jste ke mně a řekli jste: Pošleme muže před sebou, kteříž by nám shlédli zemi, a oznámili by nám něco o cestě, kterouž bychom vstoupiti měli, i města, do nichž bychom přijíti měli."},{"book":"5 Mojžíšova","chapter":"1","verse":"23","text":"Kterážto řeč líbila se mně, a vzal jsem z vás dvanácte mužů, jednoho muže z každého pokolení."},{"book":"5 Mojžíšova","chapter":"1","verse":"24","text":"A oni obrátivše se a vstoupivše na horu, přišli až k údolí Eškol a shlédli zemi."},{"book":"5 Mojžíšova","chapter":"1","verse":"25","text":"Nabrali také s sebou ovoce země té, a přinesli nám, a oznámili nám o těch věcech, řkouce: Dobráť jest země, kterouž Hospodin Bůh náš dává nám."},{"book":"5 Mojžíšova","chapter":"1","verse":"26","text":"A však jste nechtěli jíti, ale odpírali jste řeči Hospodina Boha svého."},{"book":"5 Mojžíšova","chapter":"1","verse":"27","text":"A reptali jste v staních svých, řkouce: Proto že nás v nenávisti měl Hospodin, vyvedl nás z země Egyptské, aby nás vydal v ruce Amorejského, a zahladil nás."},{"book":"5 Mojžíšova","chapter":"1","verse":"28","text":"Kam bychom šli? Bratří naši zstrašili srdce naše, pravíce: Lid ten jest větší a vyšší nežli my, města veliká a hrazená až k nebi, ano i syny Enakovy tam jsme viděli."},{"book":"5 Mojžíšova","chapter":"1","verse":"29","text":"I řekl jsem vám: Nebojte se, ani se strachujte jich."},{"book":"5 Mojžíšova","chapter":"1","verse":"30","text":"Hospodin Bůh váš, kterýž jde před vámi, onť bojovati bude za vás rovně tak, jakž učinil s vámi v Egyptě, před očima vašima."},{"book":"5 Mojžíšova","chapter":"1","verse":"31","text":"Ano i na poušti viděl jsi, kterak nesl tebe Hospodin Bůh tvůj, jako nosí člověk syna svého, a to po vší cestě, kterouž jste šli, až jste přišli na toto místo."},{"book":"5 Mojžíšova","chapter":"1","verse":"32","text":"A ani tak uvěřili jste Hospodinu Bohu svému,"},{"book":"5 Mojžíšova","chapter":"1","verse":"33","text":"Kterýž k vyhledání vám místa, na kterémž byste se klásti měli, v noci předcházel vás cestou v ohni, aby vám ukázal cestu, kterouž byste měli jíti, a v oblace ve dne."},{"book":"5 Mojžíšova","chapter":"1","verse":"34","text":"Uslyšel pak Hospodin hlas řečí vašich, a rozhněval se, a přisáhl, řka:"},{"book":"5 Mojžíšova","chapter":"1","verse":"35","text":"Jistě že nižádný z lidí těchto pokolení zlého neuzří země té dobré, kterouž jsem s přísahou zaslíbil dáti otcům vašim,"},{"book":"5 Mojžíšova","chapter":"1","verse":"36","text":"Kromě Kálefa, syna Jefonova; tenť ji uzří, a jemu dám zemi, po níž chodil, i synům jeho, proto že cele následoval Hospodina."},{"book":"5 Mojžíšova","chapter":"1","verse":"37","text":"Ano i na mne rozhněval se Hospodin příčinou vaší, řka: Také ani ty nevejdeš tam."},{"book":"5 Mojžíšova","chapter":"1","verse":"38","text":"Jozue, syn Nun, kterýž stojí před tebou, onť vejde tam, jeho posilň, nebo on rozdělí ji losem Izraelovi."},{"book":"5 Mojžíšova","chapter":"1","verse":"39","text":"A dítky vaše, o kterýchž jste pravili, že v loupež budou, a synové vaši, kteříž ještě neznají dobrého ani zlého, oni vejdou do ní, a jim dám ji; oni dědičně ji obdrží."},{"book":"5 Mojžíšova","chapter":"1","verse":"40","text":"Vy pak obrátíce se, jděte na poušť cestou k moři Rudému."},{"book":"5 Mojžíšova","chapter":"1","verse":"41","text":"A odpověděvše, řekli jste ke mně: Zhřešiliť jsme Hospodinu. My vstoupíme a budeme bojovati podlé toho všeho, jakž rozkázal nám Hospodin Bůh náš. A vzavše všickni odění svá válečná na sebe, hotovi jste byli vstoupiti na horu."},{"book":"5 Mojžíšova","chapter":"1","verse":"42","text":"Hospodin pak řekl mi: Rci jim: Nevstupujte a nebojujte, neboť nejsem u prostřed vás, abyste nebyli poraženi před nepřátely svými."},{"book":"5 Mojžíšova","chapter":"1","verse":"43","text":"A když jsem vám to mluvil, neuposlechli jste, nýbrž odporni jste byli řeči Hospodinově, a všetečně vstoupili jste na horu."},{"book":"5 Mojžíšova","chapter":"1","verse":"44","text":"Tedy vytáhl Amorejský, kterýž bydlil na té hoře, proti vám, a honili vás, jako činívají včely, a potřeli vás na hoře Seir až do Horma."},{"book":"5 Mojžíšova","chapter":"1","verse":"45","text":"A navrátivše se, plakali jste před Hospodinem, ale neuslyšel Hospodin hlasu vašeho, a uší svých nenaklonil k vám."},{"book":"5 Mojžíšova","chapter":"1","verse":"46","text":"I zůstali jste v Kádes za mnohé dny, podlé počtu dnů, v nichž jste tam byli."}]}