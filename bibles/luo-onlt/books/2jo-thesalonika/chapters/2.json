{"data":[{"book":"2 Jo-Thesalonika","chapter":"2","verse":"1","text":"To koro owetewa, kuom wach biro mar Ruodhwa Yesu Kristo kendo kaka ibiro chokowa kanyakla mondo waromne,"},{"book":"2 Jo-Thesalonika","chapter":"2","verse":"2","text":"wakwayou mondo kik uparru kendo kik chunyu chandre ni weche mokor, kata weche mokelnu, kata baruwa moro miwacho ni oa irwa, mawacho ni odiechiengʼ mar Ruoth osechopo."},{"book":"2 Jo-Thesalonika","chapter":"2","verse":"3","text":"Kik uyie ngʼato wuondu e yo moro amora, nikech odiechiengʼno ok nobi nyaka ngʼanyo maduongʼ chopi, kendo nyaka ngʼat mochayo chik fwenyre, ma en jal mochanne tho e mach manyaka chiengʼ."},{"book":"2 Jo-Thesalonika","chapter":"2","verse":"4","text":"Obiro sungore kokwedo gimoro amora miluongo ni Nyasaye kata gimoro amora milamo. Bende nohedhre bet kata ei hekalu mar Nyasaye kolandore owuon ni en Nyasaye."},{"book":"2 Jo-Thesalonika","chapter":"2","verse":"5","text":"Donge unyalo paro ni ne anyisou gigi kane an kodu?"},{"book":"2 Jo-Thesalonika","chapter":"2","verse":"6","text":"To koro ungʼeyo gima pod omone fwenyore, ni nyaka obi mana e kinde moketne."},{"book":"2 Jo-Thesalonika","chapter":"2","verse":"7","text":"Teko mopondo mar tij chayo chik koro osechako tich. To ka jal motamo ngʼat mochayo chik ogol oko, to tekono nofwenyre."},{"book":"2 Jo-Thesalonika","chapter":"2","verse":"8","text":"Bangʼe jal mochayo chik nofwenyre, to Ruoth Yesu nobi gi duongʼne duto miwuoro, nonege gi muya moa e dhoge kendo notiek tekone duto."},{"book":"2 Jo-Thesalonika","chapter":"2","verse":"9","text":"Jal mochayo Chikno nobi kaluwore gi dwaro mar Satan ka en gi teko duto mar timo honni gi ranyisi mag miriambo,"},{"book":"2 Jo-Thesalonika","chapter":"2","verse":"10","text":"kokonyore gi kit wuond maricho duto mondo owitgo joma lal. Jogo lal nikech negitamore hero adiera makelo warruok."},{"book":"2 Jo-Thesalonika","chapter":"2","verse":"11","text":"Kuom mano Nyasaye ooronigi teko maduongʼ marundo pachgi mondo omi giyie gi weche mag miriambo,"},{"book":"2 Jo-Thesalonika","chapter":"2","verse":"12","text":"omiyo Ruoth nongʼad bura ni ji duto motamore yie adiera, ka gihero mana timo timbe maricho."},{"book":"2 Jo-Thesalonika","chapter":"2","verse":"13","text":"Owetewa ma Ruoth ohero, onego wadwokne Nyasaye erokamano kinde duto ka waparou nikech Nyasaye noyierou2:13 Loko moko machon wacho ni, “Nyasaye noyierou kaka nyak mar olemo mokwongo”. nyaka aa chakruok mondo owaru komiyo ngimau doko maler kuom teko mar Roho Maler kaachiel gi yie muyiego kuom adiera."},{"book":"2 Jo-Thesalonika","chapter":"2","verse":"14","text":"Mano emomiyo noluongou kane urwako Injili mane wayalonu mondo un bende uyud duongʼ mar Ruodhwa Yesu Kristo."},{"book":"2 Jo-Thesalonika","chapter":"2","verse":"15","text":"Kuom mano, jowetewa, chunguru motegno, kendo makuru matek puonj mane wapuonjou gi dhowa kata gi barupewa."},{"book":"2 Jo-Thesalonika","chapter":"2","verse":"16","text":"Mad Ruodhwa Yesu Kristo owuon kod Nyasaye Wuonwa, ma noherowa momiyowa jip mosiko kod geno maber, kuom ngʼwonone,"},{"book":"2 Jo-Thesalonika","chapter":"2","verse":"17","text":"ojiw chunyu kendo omiu teko e yore duto kendo e weche mabeyo."}]}