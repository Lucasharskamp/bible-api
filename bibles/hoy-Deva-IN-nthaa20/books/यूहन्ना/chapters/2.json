{"data":[{"book":"यूहन्ना","chapter":"2","verse":"1","text":"तिसरा दिशी गलील इन काना नगर दा यारदारा मदा ईरोद, अदिक यीशु उन मोय भी अल ईरोर."},{"book":"यूहन्ना","chapter":"2","verse":"2","text":"यीशु अदिक आऊन चेलागोळ भी आ मदा दा आमंत्रित ईरोर."},{"book":"यूहन्ना","chapter":"2","verse":"3","text":"याग अंगुर इन रास्सा खतम आगेत, रा यीशु उन मोय यीशु से अंदुर, “आंदुर हात्‍ती अंगुर इन रास्सा मिकिदिल.”"},{"book":"यूहन्ना","chapter":"2","verse":"4","text":"यीशु आकिन से अंदुन “हे आर्त, नानी नीन से येन क्याल्सा? ईगल्या नान समय बरली आद.”"},{"book":"यूहन्ना","chapter":"2","verse":"5","text":"आऊन मोय सेवकगोळ से अंदुर, “जो येनारा आव नीम से अंदान, अदा माळेतीर.”"},{"book":"यूहन्ना","chapter":"2","verse":"6","text":"अल यहूदीगोळ्द कय-काल तोळोद प्रथा अन्द अनुसार कल्लगोळ्द आर: माळका ईटकु ईरव, हर ऊंद माळका दा लगभग येढ्ढ-येढ्ढ, मुर-मुर मन तुमकु आगोद."},{"book":"यूहन्ना","chapter":"2","verse":"7","text":"यीशु सेवकगोळ से अंदुन, “माळकागोळ दा नीर तुम बुळी.” आंदुर अवरी सीगासीग तुम बुटुर."},{"book":"यूहन्ना","chapter":"2","verse":"8","text":"आग आव आंदुर से अंदुन, “ईग थ्वाळासा नीर तेगुकु सयपाक माळावाळा प्रधान उन हात्‍ती ओई.” अदिक आंदुर ओतुर."},{"book":"यूहन्ना","chapter":"2","verse":"9","text":"याग सयपाक माळावाळा प्रधान अद नीर इक नेकदुन, जो अंगुर इन रास्सा बनसेगित अदिक आव ईला अरोन कि अद यल टु बंदाद लेकीन जो सेवकगोळ नीर तेगदिदुर आंदुर अरोर, रा सयपाक माळावाळा प्रधान मंळगार उक कारूकु आऊन से अंदुन,"},{"book":"यूहन्ना","chapter":"2","verse":"10","text":"“हर ऊंद मंळसा पयले वळ्लीद अंगुर इन रास्सा कोळतान, अदिक याग लॉकुर कुडुकु संतुष्ट आगेगतार, आग थ्वाळासा मध्यम प्रकार इन रास्सा कोळतान; लेकीन नी रा वळ्लीद अंगुर इन रास्सा ईगासताका मिक्सकु ईट्या.” कल्ल इन बर्तनगोळ दा नीर तुमतेला मंळसा"},{"book":"यूहन्ना","chapter":"2","verse":"11","text":"यीशु गलील इन काना नगर दा तान ईद पयला चमत्कार तोर्सकु तान महिमा प्रगट माळदुन अदिक आऊन चेलागोळ आऊन मा विश्वास माळदुर."},{"book":"यूहन्ना","chapter":"2","verse":"12","text":"इदुर बाद्दा यीशु अदिक आऊन मोय अदिक आऊन वार्टुर अदिक आऊन चेलागोळ कफरनहूम नगर इक होदुर अदिक अल थ्वाळासा दिन ईत्‍तुर."},{"book":"यूहन्ना","chapter":"2","verse":"13","text":"यहूदीगोळ्द फसह अन्द हाब्ब हात्‍ती ईरोद, अदिक यीशु यरूशलेम इक होदुन."},{"book":"यूहन्ना","chapter":"2","verse":"14","text":"आव मंदिर दा वस्ता, म्यांडा अदिक कबूतर मारावाळेर अदिक व्हान्ना मारावाळेर लॉकुरी कुर्तकु नोळदुन."},{"book":"यूहन्ना","chapter":"2","verse":"15","text":"आग आव जाळीगोळ्द क्वाळा माळकु, सप्पा म्यांडागोळ अदिक वस्तागोळी मंदिर टु तेग्द बुट्टुन, अदिक व्हान्ना मारावाळेर लॉकुर्द पैस्या भिटकु सळा माळ बुट्टुन अदिक पांळ्सीगोळी उलटुस बुट्टुन,"},{"book":"यूहन्ना","chapter":"2","verse":"16","text":"अदिक कबूतरमारावाळेर से अंदुन, “इवरी ईल टु राटनेरी ओई. नान आप्प उन मान्ना अक व्यापार इन मान्ना माळबाळी.”"},{"book":"यूहन्ना","chapter":"2","verse":"17","text":"२:१७ भजन संहिता ६ ९:९ आग आऊन चेलागोळी याद बत्‍त कि लिख्सकु शास्त्र आद, “नीन मान्ना अन्द धुन नानी तिंद बुट्टीत.”"},{"book":"यूहन्ना","chapter":"2","verse":"18","text":"इदुर मा यहूदीगोळ आऊन से अंदुर, “नी जो ईद माळत्या रा नामी यातोद चमत्कार तोर्सत्या?”"},{"book":"यूहन्ना","chapter":"2","verse":"19","text":"यीशु आंदरी उत्‍तर कोट्टुन, “ई मंदिर इक केळ्द बुळी, अदिक ना इदरी मुर दिन दा निदरूस बुळाईन.”"},{"book":"यूहन्ना","chapter":"2","verse":"20","text":"यहूदीगोळ अंदुर, “ई मंदिर इक माळदुर दा छ्यालीस वर्ष हत्याव, अदिक येन नी ईदरी मुर दिन दा निदरूस बुट्या?”"},{"book":"यूहन्ना","chapter":"2","verse":"21","text":"लेकीन यीशु तान मय इन मंदिर इन बारा दा अंदिदुन."},{"book":"यूहन्ना","chapter":"2","verse":"22","text":"इदुरसाटी याग आव सोत्‍तुर दा टु जित्‍ता आदुन रा आऊन चेलागोळी याद बत्‍त कि आव ईद अंदिदुन; अदिक आंदुर पवित्रशास्त्र अदिक आ वचन इन जो यीशु अंदिदुन, विश्वास माळदुर."},{"book":"यूहन्ना","chapter":"2","verse":"23","text":"याग यीशु यरूशलेम दा फसह अन्द समय हाब्ब दा ईरोन, रा हापाळ मुंदुर आ चमत्कारगोळी जो आव तोर्सतोगोन नोळकु आऊन हेसुर मा विश्वास माळदुर."},{"book":"यूहन्ना","chapter":"2","verse":"24","text":"लेकीन यीशु तान तान इक आंदुर भरोसा मा बिटीदिल, यतिकी आव सप्पा मुंदुर मनगोळी अरूतोगोन;"},{"book":"यूहन्ना","chapter":"2","verse":"25","text":"अदिक आऊक जरवत ईला ईरोद कि मंळसा अन्द बारा दा यावारा गवाही कोळुल, यतिकी आव खुद अच अरोन कि मंळसा अन्द मन दा येन आद?"}]}