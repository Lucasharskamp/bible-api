{"data":[{"book":"ВЫХАД","chapter":"3","verse":"1","text":"Майсей пасьвіў авечкі ў Ётора, цесьця свайго, сьвятара Мадыямскага. Аднаго разу правёў ён статак далёка ў пустыню і прыйшоў да гары Божай, Харыва."},{"book":"ВЫХАД","chapter":"3","verse":"2","text":"І зьявіўся яму анёл Гасподні ў полымі агню зь сярэдзіны цярновага куста. І ўбачыў ён, што цярновы куст гарыць агнём, але куст не згарае."},{"book":"ВЫХАД","chapter":"3","verse":"3","text":"Майсей сказаў: пайду і падзіўлюся на гэтую вялікую зьяву, чаму куст не згарае."},{"book":"ВЫХАД","chapter":"3","verse":"4","text":"Гасподзь убачыў, што ён ідзе глядзець, і паклікаў яго Бог зь сярэдзіны куста, і сказаў: Майсею! Майсею! Ён сказаў: вось я!"},{"book":"ВЫХАД","chapter":"3","verse":"5","text":"І сказаў Бог: не падыходзь сюды: здымі абутак твой з ног тваіх, бо месца, на якім ты стаіш, ёсьць зямля сьвятая."},{"book":"ВЫХАД","chapter":"3","verse":"6","text":"І сказаў: Я Бог бацькі твайго, Бог Абрагама, Бог Ісаака і Бог Якава. Майсей засланіў твар свой, бо баяўся глянуць на Бога."},{"book":"ВЫХАД","chapter":"3","verse":"7","text":"І сказаў Гасподзь: Я ўбачыў пакуты народа Майго ў Егіпце і пачуў енк яго ад прыстаўнікаў ягоных; Я ведаю смуткі яго"},{"book":"ВЫХАД","chapter":"3","verse":"8","text":"і іду выратаваць яго ад рукі Егіпцянаў і вывесьці яго зь зямлі гэтай у зямлю добрую і прасторную, дзе цячэ малако і мёд, у зямлю Хананэяў, Хэтэяў, Амарэяў, Фэрэзэяў, Гэвэяў і Евусэяў."},{"book":"ВЫХАД","chapter":"3","verse":"9","text":"І вось, ужо енк сыноў Ізраілевых дайшоў да Мяне, і Я бачу прыгнёт, якім прыгнятаюць іх Егіпцяне."},{"book":"ВЫХАД","chapter":"3","verse":"10","text":"Дык вось ідзі: Я пашлю цябе да фараона; і выведзі зь Егіпта народ Мой, сыноў Ізраілевых."},{"book":"ВЫХАД","chapter":"3","verse":"11","text":"Майсей сказаў Богу: хто я, каб мне ісьці да фараона і вывесьці зь Егіпта сыноў Ізраілевых?"},{"book":"ВЫХАД","chapter":"3","verse":"12","text":"І сказаў: Я буду з табою, і вось табе азнака, што Я паслаў цябе: калі ты выведзеш народ зь Егіпта, вы ўчыніце служэньне Богу на гэтай гары."},{"book":"ВЫХАД","chapter":"3","verse":"13","text":"І сказаў Майсей Богу: вось, я прыйду да сыноў Ізраілевых і скажу ім: Бог бацькоў вашых паслаў мяне да вас. А яны скажуць мне: як Яго імя? Што я скажу ім?"},{"book":"ВЫХАД","chapter":"3","verse":"14","text":"Бог сказаў Майсею: Я - Сутны. І сказаў: так скажы сынам Ізраілевым: Сутны паслаў мяне да вас."},{"book":"ВЫХАД","chapter":"3","verse":"15","text":"І сказаў яшчэ Бог Майсею: так скажы сынам Ізраілевым: Гасподзь Бог бацькоў вашых, Бог Абрагама, Бог Ісаака і Бог Якава паслаў мяне да вас. Вось імя Маё навекі, і памятаньне пра Мяне з роду ў род."},{"book":"ВЫХАД","chapter":"3","verse":"16","text":"Ідзі, зьбяры старэйшынаў Ізраілевых і скажы ім: Гасподзь, Бог бацькоў вашых, зьявіўся мне, Бог Абрагама, Ісаака і Якава, і сказаў: Я наведаў вас і ўбачыў, што робіцца з вамі ў Егіпце."},{"book":"ВЫХАД","chapter":"3","verse":"17","text":"І сказаў: Я выведу вас ад прыгнёту Егіпецкага ў зямлю Хананэяў, Хэтэяў, Амарэяў, Фэрэзэяў, Гэвэяў і Евусэяў, у зямлю, дзе цячэ малако і мёд."},{"book":"ВЫХАД","chapter":"3","verse":"18","text":"І яны паслухаюць голасу твайго, і пойдзеш ты і старэйшыны Ізраілевыя да цара Егіпецкага, і скажаце яму: Госпадзе, Бог Габрэяў, паклікаў нас; дык вось адпусьці нас у пустыню, на тры дні дарогі, каб прынесьці ахвяру Госпаду Богу нашаму."},{"book":"ВЫХАД","chapter":"3","verse":"19","text":"Але Я ведаю, што цар Егіпецкі не дазволіць вам ісьці, калі ня прымусіць яго рукою моцнаю;"},{"book":"ВЫХАД","chapter":"3","verse":"20","text":"і працягну руку Маю і ўражу Егіпет усімі дзівосамі Маімі, якія ўчыню сярод яго; і пасьля таго ён пусьціць вас."},{"book":"ВЫХАД","chapter":"3","verse":"21","text":"І дам народу гэтаму літасьць у вачах Егіпцянаў; і калі пойдзеце, дык пойдзеце ня з пустымі рукамі;"},{"book":"ВЫХАД","chapter":"3","verse":"22","text":"кожная жанчына выпрасіць у суседкі сваёй і ў той, што жыве ў доме ў яе, рэчаў срэбраных і рэчаў залатых і вопраткі, і вы адзеньце ў іх сыноў вашых і дочак вашых і спустошыце Егіпет."}]}