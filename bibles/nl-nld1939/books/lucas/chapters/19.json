{"data":[{"book":"Lucas","chapter":"19","verse":"1","text":"Nu kwam Hij Jericho binnen, en trok er doorheen."},{"book":"Lucas","chapter":"19","verse":"2","text":"En zie, daar was een man, Zacheüs geheten; hij was oppertolbeambte en rijk."},{"book":"Lucas","chapter":"19","verse":"3","text":"Hij wilde graag zien, wat voor een man Jesus was; maar door de menigte kon hij dat niet, want hij was klein van gestalte."},{"book":"Lucas","chapter":"19","verse":"4","text":"Om Hem toch te kunnen zien, liep hij vooruit, en klom in een vijgeboom; want Hij moest daar voorbij."},{"book":"Lucas","chapter":"19","verse":"5","text":"Toen Jesus daar langs kwam, keek Hij omhoog, en zei Hem: Zacheüs, kom vlug naar beneden; want vandaag moet Ik in uw huis verblijven."},{"book":"Lucas","chapter":"19","verse":"6","text":"En hij kwam vlug naar beneden, en ontving Hem met vreugde."},{"book":"Lucas","chapter":"19","verse":"7","text":"Allen zagen het; ze begonnen te morren, en zeiden: Bij een zondaar heeft Hij zijn intrek genomen."},{"book":"Lucas","chapter":"19","verse":"8","text":"Maar Zacheüs kwam bij den Heer staan, en sprak: Zie Heer, de helft van mijn vermogen schenk ik aan de armen; en zo ik iemand te kort heb gedaan, geef ik het vierdubbel terug."},{"book":"Lucas","chapter":"19","verse":"9","text":"Jesus zeide tot hem: Heden is er heil over dit huis gekomen; ook hij is een kind van Abraham."},{"book":"Lucas","chapter":"19","verse":"10","text":"Want de Mensenzoon is gekomen, om te zoeken en te redden wat verloren was."},{"book":"Lucas","chapter":"19","verse":"11","text":"Daar ook de anderen dit hoorden, voegde Hij er een gelijkenis aan toe, omdat Hij dicht bij Jerusalem was, en men nu dacht, dat het koninkrijk Gods terstond zou verschijnen."},{"book":"Lucas","chapter":"19","verse":"12","text":"Hij sprak dus: Een man van hoge geboorte reisde eens naar een ver land, om er de koninklijke waardigheid te ontvangen, en dan terug te keren."},{"book":"Lucas","chapter":"19","verse":"13","text":"Hij riep tien van zijn dienaars, gaf hun tien ponden, en zei hun:Drijft er handel mee, tot ik terugkom."},{"book":"Lucas","chapter":"19","verse":"14","text":"Zijn landgenoten haatten hem echter, en zonden hem een gezantschap achterna met de opdracht: We willen hem niet als koning over ons."},{"book":"Lucas","chapter":"19","verse":"15","text":"Toen hij nu de koninklijke waardigheid had ontvangen, keerde hij terug, en liet de dienaars ontbieden, wien hij het geld had gegeven, om te vernemen, wat voor zaken ze hadden gedreven."},{"book":"Lucas","chapter":"19","verse":"16","text":"De eerste verscheen en sprak: Heer, uw pond heeft tien pond winst opgeleverd."},{"book":"Lucas","chapter":"19","verse":"17","text":"Hij zei hem: Heel best, goede knecht; omdat ge over weinig getrouw zijt geweest, ontvang het bestuur over tien steden."},{"book":"Lucas","chapter":"19","verse":"18","text":"De tweede kwam, en sprak: Heer, uw pond heeft vijf pond opgebracht."},{"book":"Lucas","chapter":"19","verse":"19","text":"Tot hem zeide hij: Voer ook gij het bewind over vijf steden."},{"book":"Lucas","chapter":"19","verse":"20","text":"Nu kwam ook de derde en sprak: Heer, hier is uw pond; ik heb het zorgvuldig in een doek opgeborgen."},{"book":"Lucas","chapter":"19","verse":"21","text":"Want ik was bang voor u, omdat ge een streng man zijt. Ge vordert op, wat ge niet hebt gegeven, en ge maait wat ge niet hebt gezaaid."},{"book":"Lucas","chapter":"19","verse":"22","text":"Hij zei hem: Met uw eigen woorden zal ik u oordelen, boze knecht. Ge wist, dat ik een streng man ben; dat ik opvorder wat ik niet heb gegeven, en maai wat ik niet heb gezaaid."},{"book":"Lucas","chapter":"19","verse":"23","text":"Waarom hebt ge dan mijn geld niet uitgezet op de bank; dan zou ik het bij mijn komst met rente hebben teruggekregen."},{"book":"Lucas","chapter":"19","verse":"24","text":"En tot de omstanders zeide hij: Neemt hem het pond af, en geeft het aan hem, die de tien ponden heeft."},{"book":"Lucas","chapter":"19","verse":"25","text":"Ze zeiden hem: Heer, hij heeft reeds tien pond."},{"book":"Lucas","chapter":"19","verse":"26","text":"Ik zeg u: Wie heeft, aan hem zal worden gegeven; maar wie niet heeft, hem zal nog ontnomen worden wat hij bezit."},{"book":"Lucas","chapter":"19","verse":"27","text":"En wat mijn vijanden aangaat, die me niet tot koning over zich wilden, brengt ze hier, en steekt ze voor mijn ogen neer."},{"book":"Lucas","chapter":"19","verse":"28","text":"Na deze woorden ging Hij voorop, en trok naar Jerusalem."},{"book":"Lucas","chapter":"19","verse":"29","text":"En toen Hij Bétfage en Betánië was genaderd, op de berg, die de Olijfberg heet, zond Hij twee van zijn leerlingen vooruit,"},{"book":"Lucas","chapter":"19","verse":"30","text":"en sprak: Gaat naar het dorp hier tegenover; zodra gij er binnen komt, zult gij er een veulen vinden, dat vastgebonden is, en waarop nog geen mens heeft gezeten; maakt het los, en brengt het hier."},{"book":"Lucas","chapter":"19","verse":"31","text":"En zo iemand u vraagt: Waarom maakt gij het los? moet gij hem zeggen: De Heer heeft het nodig."},{"book":"Lucas","chapter":"19","verse":"32","text":"Zij die vooruit werden gezonden, gingen er heen, en vonden het, zoals Hij het hun had gezegd."},{"book":"Lucas","chapter":"19","verse":"33","text":"Toen ze het veulen losmaakten, zeiden de eigenaars tot hen: Waarom maakt gij het veulen los?"},{"book":"Lucas","chapter":"19","verse":"34","text":"Ze zeiden: De Heer heeft het nodig."},{"book":"Lucas","chapter":"19","verse":"35","text":"En ze brachten het veulen bij Jesus, legden er hun mantels over heen, en hielpen Jesus er op."},{"book":"Lucas","chapter":"19","verse":"36","text":"Terwijl Hij voortreed, spreidden ze hun mantels uit over de weg."},{"book":"Lucas","chapter":"19","verse":"37","text":"En toen Hij reeds aan de helling van de Olijfberg was gekomen, begon heel de groep van leerlingen vol blijdschap met luider stem God te verheerlijken om al de wonderen, die ze hadden aanschouwd;"},{"book":"Lucas","chapter":"19","verse":"38","text":"en ze zeiden: Gezegend de Koning, Die komt in de naam des Heren! Vrede in de hemel, En glorie in den hogen!"},{"book":"Lucas","chapter":"19","verse":"39","text":"Enige farizeën uit de menigte zeiden tot Hem: Meester, breng uw leerlingen tot bezinning."},{"book":"Lucas","chapter":"19","verse":"40","text":"Maar Hij gaf hun ten antwoord: Ik zeg u: Als zij zwijgen, dan zullen de stenen gaan roepen."},{"book":"Lucas","chapter":"19","verse":"41","text":"En toen Hij de stad naderde en haar zag, weende Hij over haar, en sprak:"},{"book":"Lucas","chapter":"19","verse":"42","text":"Ach, mocht ook gij op deze dag nog erkennen, wat u tot vrede strekt; maar dat is thans voor uw ogen verborgen!"},{"book":"Lucas","chapter":"19","verse":"43","text":"Waarachtig, er zullen dagen over u komen, dat uw vijanden een wal om u werpen, u omsingelen, en u van alle kanten benauwen;"},{"book":"Lucas","chapter":"19","verse":"44","text":"dat ze u zullen verdelgen, u en uw kinderen, die in u wonen; en dat ze bij u geen steen op de andere zullen laten, omdat ge uw tijd van ontferming niet hebt erkend."},{"book":"Lucas","chapter":"19","verse":"45","text":"Toen trad Hij de tempel binnen, en begon er de kooplieden uit te drijven."},{"book":"Lucas","chapter":"19","verse":"46","text":"Hij zei hun: Er staat geschreven: “Mijn huis is een huis van gebed; maar gij hebt er een rovershol van gemaakt”."},{"book":"Lucas","chapter":"19","verse":"47","text":"Nu leerde Hij dagelijks in de tempel. Maar de opperpriesters, schriftgeleerden en de hoofden van het volk zochten Hem te doden."},{"book":"Lucas","chapter":"19","verse":"48","text":"Ze vonden echter geen middel, om hun plan ten uitvoer te brengen; want al het volk hing Hem aan, en luisterde naar Hem."}]}