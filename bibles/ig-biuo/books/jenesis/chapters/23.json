{"data":[{"book":"Jenesis","chapter":"23","verse":"1","text":"Sera dị ndụ ruo narị afọ na iri afọ abụọ na asaa."},{"book":"Jenesis","chapter":"23","verse":"2","text":"Ọ nwụrụ na Kiriat Arba (nke bụ Hebrọn), nʼala Kenan. Ebraham ruru ụjụ nʼihi Sera, kwaa akwa nke ukwuu nʼihi ọnwụ ya."},{"book":"Jenesis","chapter":"23","verse":"3","text":"Ebraham sitere nʼebe ozu nwunye ya dị pụọ, jekwuru ụmụ Het gwa ha sị,"},{"book":"Jenesis","chapter":"23","verse":"4","text":"“Abụ m ọbịa na onye obodo ọzọ nʼetiti unu. Resinụ m ala m ji eme ebe olili nʼebe a, ka m nwee ike lie onye m nwụrụ anwụ.”"},{"book":"Jenesis","chapter":"23","verse":"5","text":"Ụmụ Het zara Ebraham sị,"},{"book":"Jenesis","chapter":"23","verse":"6","text":"“Nna anyị ukwu, gee anyị ntị. Nwa eze dị ukwu ka ị bụ nʼetiti anyị, lie onye gị nwụrụ anwụ nʼili ahụ nke kachasị mma nʼime ili anyị nwere. O nweghị onye ọbụla nʼime anyị ga-ajụ inye gị ala olili ya maka ili onye gị nwụrụ anwụ.”"},{"book":"Jenesis","chapter":"23","verse":"7","text":"Mgbe ahụ, Ebraham biliri kpọọ isiala nʼihu ndị nwe ala, bụ ndị Het,"},{"book":"Jenesis","chapter":"23","verse":"8","text":"sị ha, “Ọ bụrụ ọchịchọ unu ka m lie onye m nwụrụ anwụ, geenụ m ntị ma rịọrọ m Efrọn nwa Zoha,"},{"book":"Jenesis","chapter":"23","verse":"9","text":"ka o resi m ọgba Makipela, nke bụ nke ya, nke dị na ngwụsị ọhịa ya. Gwa ya ka o resi m ya nʼọnụ ahịa o ruru ka ọ bụrụ ebe olili m nwere nʼetiti unu.”"},{"book":"Jenesis","chapter":"23","verse":"10","text":"Efrọn onye Het nʼonwe ya so nọdụ nʼebe ahụ nʼetiti ndị ya. Ọ zara Ebraham nʼihu ndị Het niile bịara nʼọnụ ụzọ ama obodo"},{"book":"Jenesis","chapter":"23","verse":"11","text":"sị ya, “Mba! Nna m ukwu, gee m ntị. Ana m enye gị ala ahụ na ọgba dị nʼime ya nʼihu ndị a niile bụ ndị m. Gaa lie onye gị nwụrụ anwụ nʼime ya.”"},{"book":"Jenesis","chapter":"23","verse":"12","text":"Ọzọ Ebraham kpọrọ isiala nye ndị nwe ala,"},{"book":"Jenesis","chapter":"23","verse":"13","text":"ọ sịrị Efrọn, nʼihu ha niile, “Biko gee m ntị, aga m akwụ gị ọnụahịa iji zụọ ala ahụ. Nara m ya ka m nwee ike lie onye m nwụrụ anwụ nʼime ya.”"},{"book":"Jenesis","chapter":"23","verse":"14","text":"Efrọn zara Ebraham,"},{"book":"Jenesis","chapter":"23","verse":"15","text":"“Gee m ntị, nna m ukwu, ọ bụ ezie na ala ahụ ruru narị shekel ọlaọcha anọ, ma gịnị ka nke a bụ nʼetiti mụ na gị? Gaa lie onye gị nwụrụ anwụ nʼime ya.”"},{"book":"Jenesis","chapter":"23","verse":"16","text":"Ebraham kwenyere nʼego ole Efrọn chọrọ ka ọ kwụọ. O ji ihe ọtụtụ tụpụtara Efrọn ego ruru ọnụahịa ọ kpọrọ aha nʼihu ndị Het niile, narị shekel ọlaọcha anọ, dịka ihe ọtụtụ nke dị nʼoge ahụ nʼetiti ndị na-azụ ahịa."},{"book":"Jenesis","chapter":"23","verse":"17","text":"Site nʼoge ahụ, ala ahụ Efrọn nwere na Makipela, nke dị nso na Mamre, ala ahụ na ọgba dị nʼime ya, na osisi niile dị nʼime ala ahụ niile gburugburu,"},{"book":"Jenesis","chapter":"23","verse":"18","text":"ghọrọ nke Ebraham dịka ihe nzụta ya nʼihu ụmụ Het, nʼihu ndị niile ndị bịara nʼọnụ ụzọ e si abata obodo ahụ."},{"book":"Jenesis","chapter":"23","verse":"19","text":"Emesịa, Ebraham liri Sera nwunye ya nʼime ọgba ahụ dị nʼala dị na Makipela na nso Mamre (nke dị na Hebrọn) nʼala ndị Kenan."},{"book":"Jenesis","chapter":"23","verse":"20","text":"Ya mere, ala ahụ na ọgba dị nʼime ya ka ndị Het resiri Ebraham ka ọ bụrụ nke ya, ebe a na-eli ozu."}]}