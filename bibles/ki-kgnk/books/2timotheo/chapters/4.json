{"data":[{"book":"2 Timotheo","chapter":"4","verse":"1","text":"Atĩrĩrĩ, niĩ ndĩ mbere ya Ngai na ya Kristũ Jesũ, ũrĩa ũgaatuĩra ciira andũ arĩa marĩ muoyo na arĩa makuĩte, na nĩ ũndũ wa gũũka gwake na ũthamaki wake-rĩ, ngũgũtaara atĩrĩ:"},{"book":"2 Timotheo","chapter":"4","verse":"2","text":"Hunjagia Ũhoro wa Ngai; ikaraga wĩhaarĩirie hĩndĩ ĩrĩa yagĩrĩire na ĩrĩa ĩtagĩrĩire; ningĩ rũithagĩria andũ mahĩtia mao, na ũmakaanagie, na ũmomagĩrĩrie, wĩ na ũkirĩrĩria mũnene na ũrutani mũbarĩrĩre."},{"book":"2 Timotheo","chapter":"4","verse":"3","text":"Nĩgũkorwo ihinda nĩrĩgooka rĩrĩa andũ makaaregana na ũrutani ũrĩa wagĩrĩire. No nĩguo mahingie merirĩria mao-rĩ, nĩmakeyũnganĩria arutani aingĩ nĩguo mameerage maũndũ marĩa matũ mao mekwenda kũigua."},{"book":"2 Timotheo","chapter":"4","verse":"4","text":"Nĩmakahũgũra matũ mao matige kũigua ũhoro wa ma, na magarũrũkĩre ngʼano cia tũhũ."},{"book":"2 Timotheo","chapter":"4","verse":"5","text":"No wee-rĩ, ikaraga wĩiguĩte maũndũ-inĩ mothe, na ũmĩrĩrie kũnyariirwo, ningĩ rutaga wĩra wa kũhunjia ũhoro wa Ngai, na ũhingagie mawĩra mothe ma ũtungata waku."},{"book":"2 Timotheo","chapter":"4","verse":"6","text":"Nĩgũkorwo nĩnyambĩrĩirie gũitwo thĩ ta iruta rĩa kũnyuuo, narĩo ihinda rĩakwa rĩa kuuma gũkũ nĩrĩkinyu."},{"book":"2 Timotheo","chapter":"4","verse":"7","text":"Nĩndũĩte mbaara ĩrĩa njega, narĩo ihenya rĩakwa rĩgakinya mũthia, o na nĩndũũrĩte menyereire wĩtĩkio wakwa."},{"book":"2 Timotheo","chapter":"4","verse":"8","text":"Rĩu nĩnjigĩirwo thũmbĩ ĩrĩa ya ũthingu, ĩrĩa Mwathani, ũrĩa ũtuaga ciira na kĩhooto, akaahe mũthenya ũcio, na to niĩ nyiki akaahe, no ningĩ nĩ andũ othe arĩa makoretwo merirĩirie kũguũranĩrio gwake."},{"book":"2 Timotheo","chapter":"4","verse":"9","text":"Geria mũno o ũrĩa wahota ũũke kũrĩ niĩ na ihenya,"},{"book":"2 Timotheo","chapter":"4","verse":"10","text":"nĩgũkorwo Dema, tondũ wa kwenda maũndũ ma thĩ ĩno, nĩandiganĩirie na agathiĩ Thesalonike. Nake Keresike nĩathiĩte Galatia, na Tito agathiĩ Dalamatia."},{"book":"2 Timotheo","chapter":"4","verse":"11","text":"Luka nowe tũrĩ nake gũkũ. Oya Mariko mũũke nake, tondũ nĩ ũteithio harĩ niĩ ũtungata-inĩ wakwa."},{"book":"2 Timotheo","chapter":"4","verse":"12","text":"Nĩndatũmire Tukiko kũu Efeso."},{"book":"2 Timotheo","chapter":"4","verse":"13","text":"Ũgĩũka-rĩ, ndehera kabuti karĩa ndatigire gwa Karipo kũrĩa Teroa, na ũndehere mabuku makwa ma gĩkũnjo, na makĩria njũa iria cia kwandĩkwo."},{"book":"2 Timotheo","chapter":"4","verse":"14","text":"Alekisandero ũrĩa mũturi wa indo cia rũthuku nĩanjĩkire ũũru mũno. Mwathani nĩwe ũkaamũrĩha kũringana na ciĩko ciake."},{"book":"2 Timotheo","chapter":"4","verse":"15","text":"O nawe mwĩmenyerere, tondũ nĩakararirie ndũmĩrĩri iitũ na hinya."},{"book":"2 Timotheo","chapter":"4","verse":"16","text":"Hĩndĩ ĩrĩa ndaciirithirio rĩa mbere-rĩ, gũtirĩ mũndũ wokire kũndeithia, andũ othe nĩmandiganĩirie. Maroaga gũtuĩrwo ũũru."},{"book":"2 Timotheo","chapter":"4","verse":"17","text":"No Mwathani nĩarũgamire na niĩ na akĩnjĩkĩra hinya, nĩgeetha ndũmĩrĩri ĩhunjio biũ nĩ ũndũ wakwa na andũ-a-Ndũrĩrĩ othe mamĩigue. Na niĩ ngĩhonokio kuuma kanua ka mũrũũthi."},{"book":"2 Timotheo","chapter":"4","verse":"18","text":"Mwathani nĩakahonokia ũũru-inĩ o wothe, na andware ũthamaki-inĩ wake wa igũrũ, nake arogoocagwo tene na tene. Ameni."},{"book":"2 Timotheo","chapter":"4","verse":"19","text":"Geithia Pirisila na Akula, na andũ a nyũmba ya Onesiforo."},{"book":"2 Timotheo","chapter":"4","verse":"20","text":"Erasito aatigirwo Korinitho, na niĩ ngĩtiga Terefimo kũu Mileto arĩ mũrũaru."},{"book":"2 Timotheo","chapter":"4","verse":"21","text":"Geria ũkinye gũkũ mbere ya ihinda rĩa heho. Nĩwageithio nĩ Eubulu, o na Pudene, na Lino, na Kilaudia, na ariũ na aarĩ a Ithe witũ othe."},{"book":"2 Timotheo","chapter":"4","verse":"22","text":"Mwathani aroikaria roho waku. Wega wa Ngai ũroikara hamwe nawe."}]}