{"data":[{"book":"WAKOLOSAI","chapter":"2","verse":"1","text":"Nolonda m'vitange vija nie vunigaya sama yenu mweye, na sama ya awo wali mdiwambo da Laodikia, na sama ya waja wose walekile kunimanya nie mkunyona mkihanga."},{"book":"WAKOLOSAI","chapter":"2","verse":"2","text":"Nia yangu iyo ino, mweye na hewo mgangamizwe mmioyo na kuilumba hamoja mdinoge, giladi kupata ugoli wose wa ilimu na kuitanga nyong'onyo ya Mulungu, ayo yali Kilisto mwenyego,"},{"book":"WAKOLOSAI","chapter":"2","verse":"3","text":"mwa ayo ngama zose za ng'hungwe na ilimu kuzifisigwe."},{"book":"WAKOLOSAI","chapter":"2","verse":"4","text":"Nowalongela mweye gano giladi munhu sambiyawavwizile na mbuli zilimwilile."},{"book":"WAKOLOSAI","chapter":"2","verse":"5","text":"Kwavija hata kamba na kutali na mweye mulukuli, ila na hamoja na mweye muloho, na ninogelwa ng'hani kuwona vija vumkala kamba viilondigwa na nhamanila yenu mwa Kilisto vuigangamale."},{"book":"WAKOLOSAI","chapter":"2","verse":"6","text":"Vija vumumtogole Yesu Kilisto kamba Mndewa, gendeleleni kumkweleleza."},{"book":"WAKOLOSAI","chapter":"2","verse":"7","text":"Muwe na mizizi inanahile ng'hani mmwake heyo, muizenge mgati yake, na mgangamale muinhamanila kamba vumfundizigwe. Na mmemezwe na mioyo ya hewela."},{"book":"WAKOLOSAI","chapter":"2","verse":"8","text":"Loleni! Munhu sambiyawanamate kubitila mbuli zake zilibule kinhu na za uvwizi zilawa mngelegeza za wanhu na kulawa mmhiko za loho wa ulumwengu uno na sio kulawa ha Kilisto."},{"book":"WAKOLOSAI","chapter":"2","verse":"9","text":"Mulungu kokala mgati ya Kilisto,"},{"book":"WAKOLOSAI","chapter":"2","verse":"10","text":"na mweye muwa wanhu walekile kuhungula hanhu kubitila kuilumba kumwenu na Kilisto, ayo yali mkulu wa loho zose zitawala na zili na udaho."},{"book":"WAKOLOSAI","chapter":"2","verse":"11","text":"Mkuilumba hamoja na Kilisto mwingizigwa kumbi, sio kumbi dija dingizigwa na wanhu, ila kumbi dingizigwa na Kilisto, disegeza vilozo vose."},{"book":"WAKOLOSAI","chapter":"2","verse":"12","text":"Vum'batizigwe, mzikigwa hamoja na Kilisto, na mzuka na heyo kubitila nhamanila mmhiko za Mulungu yamzusile heyo kulawa mkudanganhika."},{"book":"WAKOLOSAI","chapter":"2","verse":"13","text":"Umwaka mkala mdanganhike sama ya vilozo venu kwavija vilozo venu vikala havinasegezwa. Avo sambi Mulungu kawagwaa ugima hamoja na Kilisto. Kavigela kumgongo vilozo vetu vose."},{"book":"WAKOLOSAI","chapter":"2","verse":"14","text":"Kasegeza msululu wa nhaguso zetu na kuzisegeza mkuzigongomela mumsalaba."},{"book":"WAKOLOSAI","chapter":"2","verse":"15","text":"Mkutenda vino, kawasegezela mhiko watawala wa muloho na wene udaho. Kawagela kinyala haulongozi wa wanhu wose kubitila kuhuma kuyahumile mumsalaba."},{"book":"WAKOLOSAI","chapter":"2","verse":"16","text":"Avo munhu sambiyawataguse sama ya kija chumja ama chumng'wa ama sama ya kuleka kugasamhukila mazua ga sona za Wayahudi, kamba vija sona za mwandamo wa mulenge ama sona za Zua da Mhumulo."},{"book":"WAKOLOSAI","chapter":"2","verse":"17","text":"Vinhu vino vose vivo sisila da vinhu vikwiza. Ila Kilisto mwenyego iyo ikweli."},{"book":"WAKOLOSAI","chapter":"2","verse":"18","text":"Sambimmuleke munhu yoyose yawataguse mkuwagong'ondeza mmbuli za kuwa wende wa uvwizi ama kutambikila wasenga wa Mulungu wa kuulanga, wolonga wagweleligwa nzozi mmbuli zino ngelegeza zao zimemile vilozo zowatenda waitope,"},{"book":"WAKOLOSAI","chapter":"2","verse":"19","text":"na waleka kugendelela kumgoga Kilisto ayo yali pala da lukuli. Hasi ya wimilizi wa Kilisto lukuli lose lopata mandia na kuilumba hamoja m'vipindi na vifundo vake na lokula kamba voyolonda Mulungu."},{"book":"WAKOLOSAI","chapter":"2","verse":"20","text":"Kwavija mdanganhika hamoja na Kilisto, na mkomboligwa kulawa mmakono ga vinyamkela wotawala ulumwengu uno. Habali mkala kamba vija mng'hali wanhu wa muulumwengu uno? Habali mzigoga ndagizi kamba vija,"},{"book":"WAKOLOSAI","chapter":"2","verse":"21","text":"“Sambiugoge kino!” “Sambiulanze kija!” “Sambiukwase kija!”?"},{"book":"WAKOLOSAI","chapter":"2","verse":"22","text":"Ndagizi zino zose zikigwa sama ya vinhu vibanangika, nazo zose zimema ndagizi za wanhu na mafundo gao."},{"book":"WAKOLOSAI","chapter":"2","verse":"23","text":"Kweli ndagizi zino zokoneka zina ng'hungwe kwavija zimema mbuli zilibule mzihaka kamba vija kuishulutiza kuwatambikila wasenga wa Mulungu wa kuulanga, zimema wende wa uvwizi, na kuzigaza ng'hani ng'huli, ila zabule mhiko za kuzihuma sulukila za lukuli."}]}