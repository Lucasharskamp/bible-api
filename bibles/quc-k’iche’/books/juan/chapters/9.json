{"data":[{"book":"Juan","chapter":"9","verse":"1","text":"Tajin kikꞌow bꞌik ri Jesús are xril jun achi moy wi pa ri ukꞌojiꞌkal."},{"book":"Juan","chapter":"9","verse":"2","text":"Ri utijoxelabꞌ xkita che: Jas che wa moy we achi ri pa ri ukꞌojiꞌkal ¿jachin chike waꞌ xmakunik, la areꞌ o aꞌreꞌ ri utat unan?"},{"book":"Juan","chapter":"9","verse":"3","text":"Ri Jesús xubꞌij chike: Man areꞌ taj xmakunik, xuqujeꞌ man are ta ri utat unan. Xkꞌulmatajik we riꞌ rech kaqꞌalajin na ri kwinem ri Dios pa ri ukꞌaslemal."},{"book":"Juan","chapter":"9","verse":"4","text":"Choqꞌaqꞌ kꞌut kinbꞌan ri uchak ri xintaqow loq, utz chi kꞌo na ri qꞌij, jeriꞌ rumal are kape ri aqꞌabꞌ maj jun kakwinik kachakunik."},{"book":"Juan","chapter":"9","verse":"5","text":"Are in kꞌo in cho ri uwachulew, in riꞌ ri qꞌaqꞌ ri katunanik rech ri uwachulew."},{"book":"Juan","chapter":"9","verse":"6","text":"Are xbꞌiꞌtaj we tzij riꞌ rumal, xchubꞌan pa ri ulew, kꞌa te riꞌ xubꞌan xaqꞌoꞌl rukꞌ ri uchubꞌ, kꞌa te riꞌ xuqibꞌ che ri ubꞌoqꞌoch ri moy, xubꞌij che:"},{"book":"Juan","chapter":"9","verse":"7","text":"Jat jaꞌchꞌaja awibꞌ pa le jaꞌ chonolik ubꞌiꞌnam Siloé, ri kel kubꞌij Taqoꞌn."},{"book":"Juan","chapter":"9","verse":"8","text":"Ri uꞌkꞌulja ja ri achi xuqujeꞌ ri iꞌlowinaq kan nabꞌe chi kubꞌan ulimoxna xkibꞌij: ¿La man kꞌu are waꞌ ri achi ri katꞌuyiꞌk chutayik ulimoxna?"},{"book":"Juan","chapter":"9","verse":"9","text":"Jujun chike xkibꞌij: Jeꞌ areꞌ."},{"book":"Juan","chapter":"9","verse":"10","text":"Xkita kꞌu che: ¿Jas che kꞌut katkaꞌy chik?"},{"book":"Juan","chapter":"9","verse":"11","text":"Ri achi xubꞌij: Ri achi ubꞌiꞌnam Jesús, xubꞌan jubꞌiqꞌ xaqꞌoꞌl xuqibꞌ che ri nubꞌoqꞌoch kꞌa te riꞌ xubꞌij chwe: “Jat jaꞌchꞌaja awibꞌ pa le jaꞌ chonolik ubꞌiꞌnam Siloé.” Jeriꞌ xineꞌek, xeꞌnchꞌaja wibꞌ kꞌa te riꞌ xinkwinik xinkaꞌyik."},{"book":"Juan","chapter":"9","verse":"12","text":"Ri winaq xkita che ri achi: ¿Jawjeꞌ kꞌo wi ri achi riꞌ?"},{"book":"Juan","chapter":"9","verse":"13","text":"Ri winaq xkikꞌam bꞌik ri achi ri xkunatajik chikiwach ri fariseos."},{"book":"Juan","chapter":"9","verse":"14","text":"Ri Jesús xubꞌan ri xaqꞌoꞌl rech xujaq ri ubꞌoqꞌoch ri achi pa jun qꞌij rech uxlanem."},{"book":"Juan","chapter":"9","verse":"15","text":"Rumal riꞌ ri fariseos xkita che ri achi jas xubꞌano rech xkaꞌy chik junmul. Ri achi xubꞌij: Xuqibꞌ xaqꞌoꞌl che ri nubꞌoqꞌoch, xinchꞌaj wibꞌ, chanim kꞌut kinkaꞌy chik."},{"book":"Juan","chapter":"9","verse":"16","text":"E jujun chike ri fariseos xkibꞌij: We achi riꞌ man che ta ri Dios petinaq wi, jeriꞌ rumal man kunimaj taj ri qꞌij rech uxlanem."},{"book":"Juan","chapter":"9","verse":"17","text":"Xkita chi kꞌu junmul che ri moy achi: ¿Jas kꞌu kabꞌij at che we achi ri xjaqow ri abꞌoqꞌoch?"},{"book":"Juan","chapter":"9","verse":"18","text":"Ri winaq aꞌj Israel man kakikoj ta kꞌut chi ri achi moy kan nabꞌe kamik kꞌut kakaꞌy chik, jeriꞌ xeꞌkisikꞌij ri utat unan."},{"book":"Juan","chapter":"9","verse":"19","text":"Xkita chike: ¿La are waꞌ ri iwal ri kibꞌij chi moy pa ri ukꞌojiꞌkal? ¿Jas kꞌu che kakaꞌy chik kamik?"},{"book":"Juan","chapter":"9","verse":"20","text":"Ri utat unan ri achi xkibꞌij: Qetaꞌm chi qal, xuqujeꞌ qetaꞌm chi moy are xkꞌojiꞌk."},{"book":"Juan","chapter":"9","verse":"21","text":"Ri man qetaꞌm taj are jas che kakaꞌy chik kamik. Chita che, riꞌj chik kakwin laꞌ kubꞌij chiꞌwe jas ri kiwaj che."},{"book":"Juan","chapter":"9","verse":"22","text":"Jewaꞌ xkibꞌij ri utat unan rumal kakixiꞌj kibꞌ chike ri winaq aꞌj Israel, jeriꞌ rumal kichomanik kakesaj bꞌik pa ri Sinagoga ri winaq ri kubꞌij chi ri Jesús are Cristo."},{"book":"Juan","chapter":"9","verse":"23","text":"Rumal riꞌ xkibꞌij ri utat unan: “Chita che. Riꞌj chik.”"},{"book":"Juan","chapter":"9","verse":"24","text":"Chukabꞌ mul ri e winaq aꞌj Israel xkisikꞌij ri achi ri moy kan nabꞌe xkibꞌij che: Chaya uqꞌij ri Dios. Qetaꞌm uj chi ri achi ri xatkunanik, ajmak."},{"book":"Juan","chapter":"9","verse":"25","text":"Ri achi xubꞌij chike: Man wetaꞌm taj we ajmak. Xaq xwi wetaꞌm chi in moy kan nabꞌe chanim kꞌut kinkaꞌy chik."},{"book":"Juan","chapter":"9","verse":"26","text":"Ri winaq xkita che: ¿Jas kꞌu xubꞌan chawe? ¿Jas xubꞌan chujaqik ri abꞌoqꞌoch?"},{"book":"Juan","chapter":"9","verse":"27","text":"Ri achi xubꞌij: Man xita ta kꞌu ri xinbꞌij. ¿Jas che kiwaj kita chi junmul? ¿La xa kꞌu kiwaj kixok che utijoxelabꞌ?"},{"book":"Juan","chapter":"9","verse":"28","text":"Ri winaq xkibꞌij che rukꞌ oyawal: At riꞌ at utijoxel, uj uj utijoxelabꞌ ri Moisés."},{"book":"Juan","chapter":"9","verse":"29","text":"Qetaꞌm uj chi xchꞌabꞌex ri Moisés rumal ri Dios, we achi kꞌut riꞌ man ketaꞌm taj jawjeꞌ upetik wi. Ri uj qetaꞌm chi ri Dios xchꞌaw rukꞌ ri qamam Moisés."},{"book":"Juan","chapter":"9","verse":"30","text":"Ri achi xubꞌij: Jeꞌ, are kꞌu la ri mayijabꞌal chi man iwetaꞌm taj jawjeꞌ upetik wi we achi riꞌ, xujaq kꞌu ri nubꞌoqꞌoch in."},{"book":"Juan","chapter":"9","verse":"31","text":"Qetaꞌm chi ri Dios man kuꞌta ta ri kichꞌawem ri aꞌjmakibꞌ xaq xwi kuꞌta ri e utz taq winaq xuqujeꞌ ri kakibꞌan ri urayibꞌal ukꞌuꞌx."},{"book":"Juan","chapter":"9","verse":"32","text":"Man tatal ta wi junmul we kꞌo jun achi ujaqom ubꞌoqꞌoch jun ri moy pa ri ukꞌojiꞌkal."},{"book":"Juan","chapter":"9","verse":"33","text":"We ta mat che ri Dios petinaq wi we achi riꞌ, maj kakwin laꞌ kubꞌano."},{"book":"Juan","chapter":"9","verse":"34","text":"Ri winaq xkibꞌij che: At pa makaj xatalax wi, kꞌa te riꞌ kawaj ¿kaya kꞌutuꞌn chaqe?"},{"book":"Juan","chapter":"9","verse":"35","text":"Ri Jesús xretaꞌmaj chi xesax bꞌik ri achi pa ri Sinagoga, xaq jeriꞌ are xuriqo xuta che: ¿La katkojon che ri uKꞌojol ri Achi?"},{"book":"Juan","chapter":"9","verse":"36","text":"Ri achi xubꞌij: Ajawxel, bꞌij la chwe jachin riꞌ, rech kinkojon che."},{"book":"Juan","chapter":"9","verse":"37","text":"Ri Jesús xubꞌij che: Awilom chik uwach, are waꞌ ri tajin katzijon awukꞌ."},{"book":"Juan","chapter":"9","verse":"38","text":"Ri achi xubꞌij: Kinkojo, Wajaw."},{"book":"Juan","chapter":"9","verse":"39","text":"Ri Jesús xubꞌij che: In in petinaq chuqꞌatik tzij puꞌwiꞌ we uwachulew riꞌ, rech jeriꞌ kekaꞌy na ri e moyabꞌ are kꞌu ri kekaꞌyik kemoyir na."},{"book":"Juan","chapter":"9","verse":"40","text":"Jujun fariseos kꞌut are xkita ri xubꞌij, xkita che: ¿La uj moy kꞌu uj?"},{"book":"Juan","chapter":"9","verse":"41","text":"Ri Jesús xubꞌij chike: We ta ix moy, man kꞌo ta imak riꞌ, xa kꞌu rumal kibꞌij chi kixkaꞌyik rumal riꞌ kꞌo imak."}]}