{"data":[{"book":"ዮሓኒሴ ኪኢቶ'' 1","chapter":"4","verse":"1","text":"ዒጊኖንሢዮቴ! ዓጮ''ይዳ ሚርጌ፥ ሉኡዙሞና ፆኦሲ ማሊሢ ኬኤዛያ ማላ ዓሲ ኬስኬሢሮ ዓያኖ ቢያ ጎኔ ዓያናኬ ጌይፖቴ፤ ዬያይዳፓ ዺቦ'' ዓያና'' ፆኦሲፓታቴያ ቱዋቴያ ዱማሲ ዔራኒ ዛጉዋቴ።"},{"book":"ዮሓኒሴ ኪኢቶ'' 1","chapter":"4","verse":"2","text":"ፆኦሲ ዓያኖ ዱማሲ ዒንሢ ዔራኒ ዳንዳዓሢ ያዺኬ፤ ዬይያ፦ ዬሱስ ኪሪስቶሴ ዓሲ ማዒ ጴዼሢ ማርካዻ ዓያና ፆኦሲ ዓያናኬ፤"},{"book":"ዮሓኒሴ ኪኢቶ'' 1","chapter":"4","verse":"3","text":"ዬሱስ ኪሪስቶሴ ዓሲ ማዒ ጴዼሢ ማርካዹዋ ዓያና ፆኦሲ ዓያናቱዋሴ፤ ዬይ ዓያና'' «ሙካንዳኔ» ጌይንቴም ዒንሢ ዋይዜ፥ ኪሪስቶሴ ዒፃሢ ዓያኖኬ፤ ዬይ ሃሢያ ዓጮ''ይዳ ዓኣኔ።"},{"book":"ዮሓኒሴ ኪኢቶ'' 1","chapter":"4","verse":"4","text":"ታ ናይዮቴ! ዒንሢ ፆኦሲሮኬ፤ ዒንሢዳ ዓኣ ዓያና'' ዓጮ''ይዳ ዓኣ ዓያኖይዳፓ ባሼኬ፤ ዬያሮ ሉኡቂ ፆኦሲ ማሊፆ ኬኤዛያ ማላ ዓሶ ዒንሢ ባሼኔ።"},{"book":"ዮሓኒሴ ኪኢቶ'' 1","chapter":"4","verse":"5","text":"ዔያታ ሃያ ዓጮ''ሮ ማዔሢሮ ዔያታ ኬኤዛሢ ሃያ ዓጮ'' ባኣዚ''ኬ፤ ሃይ ዓጫ''ኣ ዔያቶሲ ዋዋይዛኔ።"},{"book":"ዮሓኒሴ ኪኢቶ'' 1","chapter":"4","verse":"6","text":"ኑኡኒ ጋዓንቴ ፆኦሲሮኬ፤ ፆኦሲ ዔራሢ ቢያ ኑኡሲ'' ዋይዛንዳኔ፤ ፆኦሲሮ ማዒባኣሢ ኑ ጋዓሢ ዋይዛዓኬ። ጎኑሞ ዓያኖና ሉኡዙሞ ዓያኖና ዱማሲ ኑ ዔራንዳሢ ዬያናኬ።"},{"book":"ዮሓኒሴ ኪኢቶ'' 1","chapter":"4","verse":"7","text":"ታ ዒጊኖንሢዮቴ! ናሹሞ ፆኦሲዳፓ ማዔሢሮ ዎሊ ኑ ናሽኮም፤ ዬያይዴቴ ኑ ፆኦሲ ናይኬ፤ ፆኦሲያ ኑ ዔራኔ።"},{"book":"ዮሓኒሴ ኪኢቶ'' 1","chapter":"4","verse":"8","text":"ፆኦሲ፡ ዓሲ ናሽካያታሢሮ ናሹሞ ባኣሢ ፆኦሲ ዔሩዋያኬ።"},{"book":"ዮሓኒሴ ኪኢቶ'' 1","chapter":"4","verse":"9","text":"ፔኤኮ ናዓሢ ዛሎ''ና ናንጊ ኑ ዴንቃንዳጉዲ ፆኦሲ ፔቴ'' ናዖ ዓጮ'' ዳኬኔ፤ ዬያና ፆኦሲኮ ናሹማ ዎዚጉዴያታቴያ ኑም ፔጋዺ ዔርቴኔ።"},{"book":"ዮሓኒሴ ኪኢቶ'' 1","chapter":"4","verse":"10","text":"ኑኡኒ ፆኦሲ ናሽኬሢሮቱዋንቴ ዒዚ ኑና ናሽኪ፥ ጎማ ኑኡኮ ዓቶም ጌይንታንዳጉዲ ፔኤኮ ናዖ ዳኬኔ፤ ናሹሞ ጌይፃ ያዺኬ።"},{"book":"ዮሓኒሴ ኪኢቶ'' 1","chapter":"4","verse":"11","text":"ታ ዒጊኖንሢዮቴ! ፆኦሲ ኑና ዬያይዲ ናሽኬያ ማዔቴ ኑ ዎሊ ናሽካንዳያ ኮይሳኔ።"},{"book":"ዮሓኒሴ ኪኢቶ'' 1","chapter":"4","verse":"12","text":"ፆኦሲ ዛጌ ዓሲ ፔቴ''ታዖ ባኣሴ። ኑኡኒ ዎሊ ናሽኬቴ ፆኦሲ ኑኡና ዎላ'' ናንጋንዳኔ፤ ዒዛ ናሹማኣ ጎኔና ኑ ዒና'' ዓኣያ ማዓንዳኔ።"},{"book":"ዮሓኒሴ ኪኢቶ'' 1","chapter":"4","verse":"13","text":"ፆኦሲ ፔኤኮ ዓያኖ ኑማኣ ዒንጌሢሮ ኑኡኒ ዒዛና ናንጋሢንታ ዒዚያ ኑኡና ናንጋሢ ኑ ዔራኔ።"},{"book":"ዮሓኒሴ ኪኢቶ'' 1","chapter":"4","verse":"14","text":"ፆኦሲ፥ ዓዳሢ ዓጮ'' ዻቂሻሢ ማሂ ፔ ናዓሢ ዳኬሢ ኑ ዛጌኔ፤ ሃሣ ኑ ማርካዻኔ።"},{"book":"ዮሓኒሴ ኪኢቶ'' 1","chapter":"4","verse":"15","text":"ዬሱሴ ፆኦሲ ናይ ማዔሢ፡ ማርካዻ ዓሲዳ ቢያ ፆኦሲ ናንጋኔ፤ ዒዚያ ፆኦሲና ናንጋኔ።"},{"book":"ዮሓኒሴ ኪኢቶ'' 1","chapter":"4","verse":"16","text":"ዬያሮ ፆኦሲ ኑና ናሽካ ናሹሞ ኑ ዔራኔ፤ ሃሣ ኑ ጉሙርቃኔ። ፆኦሲ ዓሲ ናሽካያኬ፤ ናሹሞ ዓኣ ዓሲ ፆኦሲና ናንጋኔ፤ ፆኦሲያ ዒዛና ናንጋኔ።"},{"book":"ዮሓኒሴ ኪኢቶ'' 1","chapter":"4","verse":"17","text":"ኑኡኒ ጎኔና ዎሊ ናሽኬቴ፥ ሃሣ ኪሪስቶሴ ናንጌ ጎይፆ ሃያ ዓጮ''ይዳ ኑ ናንጌቴ ጋፒንፆ ዎጎ ኬሎ''ና ኑ ሂርጉዋዖ ዒዛ ቤርቶ ሺኢካንዳኔ።"},{"book":"ዮሓኒሴ ኪኢቶ'' 1","chapter":"4","verse":"18","text":"ናሹሞ ዓኣያታቴ ሂርጋ ባኣሴ፤ ጎኔ ናሹሞ ዒዞ ኬሎ''ና ሂርጎ ባይዛንዳኔ፤ ሂርጋ «ፑርታና ዎጊሳንዳኔ» ጌይ ማሊሢዳፓ ሙካሢሮ ሂርጋ ዓሶኮ ናሹማ ኩሙሢ ናሹሞቱዋሴ።"},{"book":"ዮሓኒሴ ኪኢቶ'' 1","chapter":"4","verse":"19","text":"ፆኦሲ ቤርታዺ ኑና ናሽኬሢሮ ኑ ዒዛ ናሽካኔ።"},{"book":"ዮሓኒሴ ኪኢቶ'' 1","chapter":"4","verse":"20","text":"«ፆኦሲ ታ ናሽካኔ» ጌይ ጌይ ፔ ዒሻሢና ፔ ሚሼሎና ዒፃሢ ሉኡዚ ዓሲኬ፤ ዒ ዴንቃ ፔ ዒሻሢና ፔ ሚሼሎና ናሽኪባኣያ ማዔቴ ዒ ዴንቁዋ ፆኦዛሢ ናሽካኒ ዳንዳዑዋሴ።"},{"book":"ዮሓኒሴ ኪኢቶ'' 1","chapter":"4","verse":"21","text":"ዬያሮ ኪሪስቶሴ ኑም ዓይሤ ዓይሢፃ፦ «ፆኦሲ ናሽካሢ ፔ ዒሻሢንታ ፔ ሚሼሎንታ ናሽኮንጎ» ጋዓያኬ።"}]}