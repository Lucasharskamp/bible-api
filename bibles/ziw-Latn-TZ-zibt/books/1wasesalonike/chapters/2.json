{"data":[{"book":"1 Wasesalonike","chapter":"2","verse":"1","text":"Walukolo, nyuwe wenye mmanya kugamba utafi wetu kwenyu hautendile wa bule."},{"book":"1 Wasesalonike","chapter":"2","verse":"2","text":"Saviya mmanyize chisulumizwa na kuhulutwa komzi wa Filipi hechinati kubula kwenyu. Hata hegu uhigani nautendesa, Chohile ywetu kachitenda chilonge Mbuli Yedi hechina nkama."},{"book":"1 Wasesalonike","chapter":"2","verse":"3","text":"Mbuli chikulonga suwo udanti hegu fanyanyi zihiye, naho hachikunga kumdanta mntu yoyose."},{"book":"1 Wasesalonike","chapter":"2","verse":"4","text":"Mna mazuwa yose chalonga viya Chohile akunga, kwaviya kachiwona chawagila, niyo achinka ndima ya kulonga Mbuli Yedi. Suwe hachikulonda kuwabwedeza wantu mna Chohile amanyize chinyele che myoyo ya wantu."},{"book":"1 Wasesalonike","chapter":"2","verse":"5","text":"Chohile ni mukuzi ywetu saviya mmanyize mazuwa yose hachilongile milosi ya kwekomba kwa wantu hegu kumeilamate ugoli wa wantu kwa chinyele."},{"book":"1 Wasesalonike","chapter":"2","verse":"6","text":"Hachungile ntogozi ya wantu hegu yenyu, hegu kulaila kwenyu hegu mntu mtuhu yoyose,"},{"book":"1 Wasesalonike","chapter":"2","verse":"7","text":"hata hegu suwe chiwasigilwa wa Kulisito, nachikadaha kunga vintu visiku kwenyu. Mna suwe nachitenda wahoile mgati mwenyu enga mwelesi akudima wanawe."},{"book":"1 Wasesalonike","chapter":"2","verse":"8","text":"Suwe chawaungisani, chemalanya sukodu kwehanga mwe Mbuli Yedi ilaile kwa Chohile, mna hata kulavya ujima wetu kwachausa chenyu. Kwaviya nyuwe mchungisa chindedi."},{"book":"1 Wasesalonike","chapter":"2","verse":"9","text":"Walukolo wetu, nyuwe mwakumbuka viya chidamanye ndima na kutumbwazika. Umo chikawagambilani Mbuli Yedi ya Chohile chidamanya ndima chilo na msi chani chisekumwegamila mntu yeyose mwenyu."},{"book":"1 Wasesalonike","chapter":"2","verse":"10","text":"Nyuwe mwi waukuzi wetu, naho Chohile naye alonga kugamba lujendo lwetu mgati mwenyu wazumizi, chekalaga mwe wedi na ukuka, naho hehena lema."},{"book":"1 Wasesalonike","chapter":"2","verse":"11","text":"Mmanya kugamba suwe chimtendela chila yumwenga ywenyu saviya tate akuwatendela wanawe."},{"book":"1 Wasesalonike","chapter":"2","verse":"12","text":"Suwe chiwafundani na kuwahozani naho chiweilani chani mwikale vyedi vikumwelela Chohile, yudya akuwagonekani kutenda hamwenga naye mo useuta na ukulu wakwe."},{"book":"1 Wasesalonike","chapter":"2","verse":"13","text":"Naho chamhongeza Chohile mazuwa yose mwe imbuli ino kugamba aho mwevaga ulosi wa Chohile kulaila kwetu, hamuzumile saviya ulosi wa mntu, mna saviya ulosi wa chindedi wa Chohile. Naho ulosi uwo nuwo ukudamanya ndima mwenyu nyuwe mkuzumila."},{"book":"1 Wasesalonike","chapter":"2","verse":"14","text":"Walukolo, mbuli iziya ziwalaile nyuwe nizo ziyalaile amabunga ya wamzumile Chohile ya Yudeya ya kulungana Yesu Kulisito, nizo ziwalaileni nyuwe nanywi. Kwaviya nyuwe msulumizwa ni wikazi wenyu saviya wowo wasulumizwe ni weyawe Wayahudi."},{"book":"1 Wasesalonike","chapter":"2","verse":"15","text":"Nawo wamkomile Zumbe Yesu na wawoni, niyo wachisulumiza suwe naswi. Wantu awo hawakumwelela Chohile, awo ni wehi wa chila mntu."},{"book":"1 Wasesalonike","chapter":"2","verse":"16","text":"Wajeza kuchichinda chisekulonga Mbuli Yedi ya Yesu Kulisito kwa wantu wa si ntuhu chani wasekwambulwa. Nivyo wongezeza masa yawo yalozize watendile mazuwa yose. Mna ko uhelo maya ya Chohile yawemukila."},{"book":"1 Wasesalonike","chapter":"2","verse":"17","text":"Walukolo, kulekana kwetu na nyuwe kwendaga kwa chipindi du, nachilekana chimwili du mna siyo kwa moyo. Nyumani hadodo nachina nkwina vitendese za kuwawona vituhu."},{"book":"1 Wasesalonike","chapter":"2","verse":"18","text":"Nachunga chiwatalamkileni vituhu. Vitendese miye Paolo, nasijeza kwinula ntambo nkanana imwenga hegu mbili, mna Shetani kachichinda."},{"book":"1 Wasesalonike","chapter":"2","verse":"19","text":"Nyuwe du ni nyuwe msuhi naho chinyemi naho chilemba cha uhuda chikunga cheduvile umo Zumbe Yesu Kulisito akauya vituhu."},{"book":"1 Wasesalonike","chapter":"2","verse":"20","text":"Kwaviya nyuwe mwi ukuka wetu na chinyemi chetu!."}]}