{"data":[{"book":"Efɛsi Kaane","chapter":"6","verse":"1","text":"Diine, ɛ ɛ sɔtɔ muxune fala xuiin suxu Marigina fe ra, amasɔtɔ na nan tinxin."},{"book":"Efɛsi Kaane","chapter":"6","verse":"2","text":"Yamari singen nan ito ra tuli saan saxi naxan fari, a naxa, “I baba nun i nga binya"},{"book":"Efɛsi Kaane","chapter":"6","verse":"3","text":"alogo i xa hɛrin nun siimaya xunkuyen sɔtɔ dunuɲa yi.”6.3 A mato Xɔrɔyaan 20.12 nun Sariyane 5.16 kui."},{"book":"Efɛsi Kaane","chapter":"6","verse":"4","text":"Dii fafane, ɛ nama ɛ diine raxɔlɔ. Koni ɛ e xuru, ɛ yi e maxadi Marigina kiraan xɔn."},{"book":"Efɛsi Kaane","chapter":"6","verse":"5","text":"Konyine, ɛ kanne fala xuiin suxu naxanye ɛ xun na dunuɲa yi, ɛ yi e binya, ɛ gaxu e yɛɛ ra. Ɛ e sagoon liga ɛ bɔɲɛ faɲin na alo ɛ a ligama Alaa Muxu Sugandixin xa kii naxan yi."},{"book":"Efɛsi Kaane","chapter":"6","verse":"6","text":"Ɛ nama a liga e yɛ xɔnna gbansan xan yi, alogo ɛ xa rafan e ma, koni alo Alaa Muxu Sugandixin yɛtɛna konyine, ɛ Ala sagoon liga ɛ bɔɲɛn birin na."},{"book":"Efɛsi Kaane","chapter":"6","verse":"7","text":"Ɛ wali e xa ɲɛnige faɲini, alo ɛ walima Marigin nan xa, muxune mi a ra."},{"book":"Efɛsi Kaane","chapter":"6","verse":"8","text":"Bayo ɛ a kolon fa fala Marigin muxun birin saranma nɛn a wali faɲin na, xa a findi konyin na hanma xɔrɔna."},{"book":"Efɛsi Kaane","chapter":"6","verse":"9","text":"Konyi kanne, ɛ fan xa a liga ɛ konyine xa na kiini. Ɛ nama ɛ kɔnkɔ e ma. Ɛ xa a kolon, a ɛ nun ɛ konyine birin kari keden peen sa ariyanna yi, naxan mi muxune rafisama a bode xa."},{"book":"Efɛsi Kaane","chapter":"6","verse":"10","text":"Falani soxin naxan na, ɛ sɔbɛ so Marigina fe yi a sɛnbɛn barakaxini."},{"book":"Efɛsi Kaane","chapter":"6","verse":"11","text":"Ɛ Alaa yɛngɛ so seene birin tongo alogo ɛ xa nɔ tiyɛ Yinna Manga Setanaa kɔtɛne birin yɛɛ ra."},{"book":"Efɛsi Kaane","chapter":"6","verse":"12","text":"Amasɔtɔ en mi adamadiine xan yɛngɛma, koni kuntigine nun nɔ kanne nun sɛnbɛ kanna naxanye dunuɲa yidimixini ito xun na, e nun yinna ɲaxin naxanye koren nun bɔxɔn lan tagini."},{"book":"Efɛsi Kaane","chapter":"6","verse":"13","text":"Nanara, iki ɛ xa Alaa yɛngɛ so seene birin tongo alogo waxati ɲaxin na a li, ɛ xa nɔ tiyɛ na yaxune yɛɛ ra, ɛ yi nɔɔn ti feen birin yi, ɛ yi lu ɛ funfuni ken!"},{"book":"Efɛsi Kaane","chapter":"6","verse":"14","text":"Nanara, ɛ xa ti ken! Ɲɔndin yi findi ɛ tagi xidin na, tinxinyaan yi findi ɛ kanke yɛ masansanna ra."},{"book":"Efɛsi Kaane","chapter":"6","verse":"15","text":"Ɛ mayitɔnna nun ɛ wɛkilɛn xa lu alo ɛ sankidina ɛ sanni Yesu a fe Xibaru Faɲin nalideni naxan bɔɲɛ xunbenla fima."},{"book":"Efɛsi Kaane","chapter":"6","verse":"16","text":"Ɛ dɛnkɛlɛyaan xa lu ɛ yi alo ɛ yɛ masansan wure lefana ɛ yii ɛ Fe Ɲaxin Kanna xalimakuli radɛgɛxine birin natuun naxan na."},{"book":"Efɛsi Kaane","chapter":"6","verse":"17","text":"Ɛ xa kisi feen nasuxu alo xunna makantan wure kɔmɔtina, ɛ Alaa falan lu ɛ yii Alaa Nii Sariɲanxina silanfanna ra.6.17 Silanfanna: Sofane yɛngɛso dɛgɛmana."},{"book":"Efɛsi Kaane","chapter":"6","verse":"18","text":"Ɛ Ala maxandi waxatin birin Alaa Nii Sariɲanxin barakani Ala maxandin sifan birin yi. Ɛ lu ɛ yɛɛ ra yi na ma, ɛ tunnafan Ala maxandin ma yama sariɲanxin birin ma fe ra waxatin birin."},{"book":"Efɛsi Kaane","chapter":"6","verse":"19","text":"Ɛ Ala maxandi n fan xa, alogo n na keli fala tideni waxatin naxan yi, Ala xa falan so n yii, n yi n wɛkilɛ Xibaru Faɲin wundo feen makɛnɛndeni yamaan xa,"},{"book":"Efɛsi Kaane","chapter":"6","verse":"20","text":"n findixi xɛraan na naxan ma fe ra hali n to xidixi yɔlɔnxɔnna ra iki. Ɛ Ala maxandi, alogo n xa n wɛkilɛ falan tideni alo n daxa kii naxan yi."},{"book":"Efɛsi Kaane","chapter":"6","verse":"21","text":"En nafan ngaxakedenna nun en walikɛ bode tɔgɔndiyaxin Tikiko naxan walima Marigin xa, na n ma fe birin yɛbama nɛn ɛ xa, alogo ɛ fan xa n ma fe xibarune kolon e nun n feen naxanye ligama."},{"book":"Efɛsi Kaane","chapter":"6","verse":"22","text":"N na a rasigama ɛ ma na nan ma alogo ɛ xa nxɔ fe kolon, a yi ɛ ralimaniya."},{"book":"Efɛsi Kaane","chapter":"6","verse":"23","text":"Fafe Ala nun Marigi Yesu a Muxu Sugandixin xa bɔɲɛ xunbenla nun xanuntenyaan nun dɛnkɛlɛyaan fi en ngaxakedenne birin ma."},{"book":"Efɛsi Kaane","chapter":"6","verse":"24","text":"Naxanye xanuntenyaan mi ɲanma en Marigi Yesu Alaa Muxu Sugandixin xa, Ala xa hinan ne ra."}]}