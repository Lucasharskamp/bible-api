{"data":[{"book":"Yakobu","chapter":"1","verse":"1","text":"Nene Jakobu, imtumwa we Imulungu na we Imtwatsa Yesu Kiristu. Nomwandikilani mwemwe ghamakabila kumi na meli yampwililike muisi. Nomlamsani."},{"book":"Yakobu","chapter":"1","verse":"2","text":"Ndughu tsangu, hamghetsighwa mna maghayo ghoghose ghala mdeng'elele ghendo,"},{"book":"Yakobu","chapter":"1","verse":"3","text":"kwaapfila mwomanya hamghetsighwa mne ukutoghola kwenu, mwotendighwa mdudumile."},{"book":"Yakobu","chapter":"1","verse":"4","text":"Mwalangitse ukududumila kwenu kuleke kutsigha, ili mkomale na mtimile na mleke kuhungukighwa ne ichinu chochose."},{"book":"Yakobu","chapter":"1","verse":"5","text":"Ka yumwe wenu kahungukighwa ihekima, alombe kwe Imulungu, Imulungu iyoweng'a iwanu wose kwa uluso bila ukukembela, naye katsakwing'ighwa."},{"book":"Yakobu","chapter":"1","verse":"6","text":"Lekeni alombe kwa ukutoghola bila ukwalangula chochose. Kwaapfila imunu iyakwalangula keghala ne ghamawimbi ghe ibahali, ghotowighwa na kwasighwa ne libeho."},{"book":"Yakobu","chapter":"1","verse":"7","text":"Imunu ka ayo aleke kwipfikitsa ka katsobokela ichinu chochose kulawa kwe Imtwatsa,"},{"book":"Yakobu","chapter":"1","verse":"8","text":"imunu yakwalangula ipfinu pfibili mmoyo mwake, ng'akwima ghoya bae mna ghose ghayotenda."},{"book":"Yakobu","chapter":"1","verse":"9","text":"Ndughu iyali mhingwa kobamighwa adeng'elele ahala hakwinulighwa ne Imulungu."},{"book":"Yakobu","chapter":"1","verse":"10","text":"Naye imunu iyane mali kobamighwa adeng'elele hayatsohulumsighwa ne Imulungu, kwaapfila katsohupa ka luwa lwa kwibagho."},{"book":"Yakobu","chapter":"1","verse":"11","text":"Kwaapfila litsuwa lyolawa na kunyatsa imimeya, maluwa ghake gholaghala ne ukunogha kwake kwohupa. Apfo pfipfo kwe imunu yane mali, naye katsohupa mne sang'ano tsake."},{"book":"Yakobu","chapter":"1","verse":"12","text":"Kabweda imunu yula iyodudumila hayoghetsighwa, kwaapfila hatsoluta mne ukughetsighwa katsobokela ghweko lya ughima, lila Imulungu lyawalongele katsoweng'a awala iwomnoghela."},{"book":"Yakobu","chapter":"1","verse":"13","text":"Imunu ang'aghetsighwa, aleke kulonga, “Imulungu konighetsa.” Kwaapfila Imulungu ng'oghetsighwa bae kwa ghehile, wala ng'omghetsa imunu wowose atende ghehile."},{"book":"Yakobu","chapter":"1","verse":"14","text":"Chila imunu koghetsighwa atende ghehile kwa tsitamaa tsake mwenyegho aku kokweghighwa na ukwonzighwa."},{"book":"Yakobu","chapter":"1","verse":"15","text":"Kuya, itamaa ila ing'akomala, yakweleka nzambi, na nzambi nayo haikomala, yakweleka lifwa."},{"book":"Yakobu","chapter":"1","verse":"16","text":"Ndughu tsangu, mleke kubughighwa."},{"book":"Yakobu","chapter":"1","verse":"17","text":"Chila ghweko linoghile na ilikamilike lyolawa kuchanya, lyolawa kwa Aba we imimwanga ya kulanga, yeye ng'oghaluka bae na ng'olangusa chitango chochose cha uchigheugheu."},{"book":"Yakobu","chapter":"1","verse":"18","text":"Kwa ukubama kwake mwenyegho katweleka kubitila usenga wa ukweli ili tuwe wa mwanduso mna pfilumbe wose yawalumbile."},{"book":"Yakobu","chapter":"1","verse":"19","text":"Ndughu tsangu wanoghelighwa, mkumbuke chinu chino, chila imunu asumke kutegheletsa, lekeni aleke kuwa chilabilabi, wala kusumka kwona maya,"},{"book":"Yakobu","chapter":"1","verse":"20","text":"kwaapfila munu yane maya ng'odaha bae kutenda aghala ighamnoghelesa Imulungu."},{"book":"Yakobu","chapter":"1","verse":"21","text":"Apfo mghaleke ghose ghehile na nzila tsenu tsose itsihile ghendo. Muibokele kwa uhole imbuli iihandighwe mghati mwenu iidaha kuwakombolani."},{"book":"Yakobu","chapter":"1","verse":"22","text":"Mleke kwighutsukila kwa kuhulika hela imbuli yake, ila muitendele sang'ano."},{"book":"Yakobu","chapter":"1","verse":"23","text":"Imunu wowose iyohulika mbuli lekeni ng'oitendela sang'ano bae, imunu ayo keghala ne imunu iyelola chihanga chake mne chilolelo,"},{"book":"Yakobu","chapter":"1","verse":"24","text":"na homalitsa kwilola, kakuka na baho kesemwa pfali."},{"book":"Yakobu","chapter":"1","verse":"25","text":"Lekeni imunu iyolola ghoya laghitso ilitimile ilitenda iwanu weyanzale, na koghendelela kulikinda, ng'esemwa bae chayahulike, ila kochisang'ana, imunu ayo katsobweda mne chila chinu choyotenda."},{"book":"Yakobu","chapter":"1","verse":"26","text":"Imunu wowose ang'ebona ka imunu wa dini na ng'olughoma bae lulimi lwake, imunu ayo keghutsukila imwenyegho, na dini yake yahela sang'ano."},{"book":"Yakobu","chapter":"1","verse":"27","text":"Dini inoghile na ilihela totso hachinga ha Aba wetu Imulungu, iyo ino ano, kuwapfila iwachuwa ne pfitsuka mne maghayo ghawo, na kukala kutali na ghehile ighali muisi."}]}