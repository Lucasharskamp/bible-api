{"data":[{"book":"Galatians","chapter":"5","verse":"1","text":"Kelemane Khrista pora moi khan ke ajad kori dise.Thik pora khara hoi jabi, etu nimite, aru paap laga kaam ke aru bhi sewa nokoribi."},{"book":"Galatians","chapter":"5","verse":"2","text":"Sabi, moi, Paul, apuni khan ke koi ase, jodi apuni khan bhi sunnot korise koile, etu kora nimite apuni khan Khrista ke luwa to eku labh nai."},{"book":"Galatians","chapter":"5","verse":"3","text":"Kintu moi sob manu khan ke etu gawahi di ase kun manu nijorke sunnot kori loise, tai to pura niyom mani kene thakibo lage."},{"book":"Galatians","chapter":"5","verse":"4","text":"Apuni khan Khrista usor pora kati dise, apuni khan ke niyom laga niyom pora he bisar koribo; apuni khan Tai laga anugrah pora giri jaise."},{"book":"Galatians","chapter":"5","verse":"5","text":"Kelemane Isor laga Atma pora, aru biswas pora, amikhan dharmikta nimite asha kori kene rukhi ase."},{"book":"Galatians","chapter":"5","verse":"6","text":"Kelemane Jisu Khrista nimite sunnot kora aru nakora laga eku motlob nai, kintu morom dwara he biswas to kaam kore."},{"book":"Galatians","chapter":"5","verse":"7","text":"Apuni bhal pora polai thakisele. Kun pora apuni ke hosa kotha mani kene thaki bole nimite rukhai rakhise?"},{"book":"Galatians","chapter":"5","verse":"8","text":"Isor, jun pora apuni ke matise Tai eneka kaam nakore!"},{"book":"Galatians","chapter":"5","verse":"9","text":"Ekta chutu khomir pora pura roti to dangor phuli bole diye."},{"book":"Galatians","chapter":"5","verse":"10","text":"Moi apuni khan uporte Probhu laga naam te pura biswas ase apuni khan dusra phale nasabo. Kintu, kun manu apuni ke digdar kori ase tai sajai pabo, tai kun hoile bhi."},{"book":"Galatians","chapter":"5","verse":"11","text":"Kintu bhai khan, jodi moi etiya bhi apuni khan sunnot kori bole laga kotha koi ase, titia hoile moi kele dukh kosto pai ase? Eneka ase koile Cross usorte ahibole laga rasta bondh kori kene thaka to hatai dise."},{"book":"Galatians","chapter":"5","verse":"12","text":"Kun manu apuni khan ke digdar kori ase, moi itcha kori ase taikhan nijorke sunnot koribo nimite!"},{"book":"Galatians","chapter":"5","verse":"13","text":"Kelemane apuni khan ke ajad thaki bole nimite mati loise, bhai khan. Kintu apuni khan ke ki nimite matise etu biya aru paap laga kaam pora nacholabi, hoilebi, morom dwara ekjon-ekjon ke sewa kori bhi."},{"book":"Galatians","chapter":"5","verse":"14","text":"Kelemane pura niyom to ekta hukum pora he pura kori kene ase, etu hoile, “Apuni nijorke morom kora nisena apuni laga ghor usor manu ke bhi morom koribi.”"},{"book":"Galatians","chapter":"5","verse":"15","text":"Kintu jodi apuni khan ekjon-ekjon logote biya kori bole bisare, titia hoile sai lobi apuni khan ekjon-ekjon ke khotom kori nadibo nimite5.15 Lev. 19:18; Mat. 22:39-40 ."},{"book":"Galatians","chapter":"5","verse":"16","text":"Kintu moi koi ase, Pobitro Atma pora berabi titia apuni paap laga kaam aru itcha khan nabukhibo."},{"book":"Galatians","chapter":"5","verse":"17","text":"Kelemane beya kaam laga itcha khan Pobitro Atma logote namile, aru Pobitro Atma laga kaam khan paap laga kaam ke bhirodh kore. Kelemane etu duita ekjon-ekjon logote namile, etu pora apuni ki kori bole mon jai etu kori bole napare."},{"book":"Galatians","chapter":"5","verse":"18","text":"Kintu jodi apuni ke Pobitro Atma pora cholai kene loijai, titia apuni niyom laga nichete nai."},{"book":"Galatians","chapter":"5","verse":"19","text":"Etiya paap laga kaam eneka khan ase: bebichari, sapha nathaka kaam,"},{"book":"Galatians","chapter":"5","verse":"20","text":"murti puja kora, jadu tona kora, hinsa kora, suku jola, khong uthi thaka, manu pora bhi bisi bhal kori bole mon juwa, aru, bhag kori diya,"},{"book":"Galatians","chapter":"5","verse":"21","text":"nisa hoi thaka, nisa te khushi kora, eneka khan ase. Apuni khan ke etu kaam pora hoshiar kori ase, moi poila bhi koi dise, kun manu etu kaam khan kori thake taikhan Isor laga rajyote jabole na paribo."},{"book":"Galatians","chapter":"5","verse":"22","text":"Kintu Pobitro Atma laga phol ase morom, khushi, shanti, dhorjo, bhal niyom, aru biswas,"},{"book":"Galatians","chapter":"5","verse":"23","text":"nomro, aru nijorke biya kaam pora rukhai kene rakha; eitu khan nimite eku niyom nai."},{"book":"Galatians","chapter":"5","verse":"24","text":"Kintu, kun manu Jisu Khrista laga ase taikhan laga sob paap laga itcha khan Cross te morai dise."},{"book":"Galatians","chapter":"5","verse":"25","text":"Jodi amikhan Atma te thake, titia hoile amikhan bhi Atma te bera bole lage."},{"book":"Galatians","chapter":"5","verse":"26","text":"Amikhan nijor uporte phutani nokorile, dusra ke biya nokobo, aru ekjon-ekjon logote suku nojolibo."}]}