{"data":[{"book":"ІСАІ","chapter":"34","verse":"1","text":"Падыдзеце, народы, слухайце і ўважайце, плямёны! Хай чуе зямля і ўсё, што яе напаўняе, сусьвет і ўсё, што нараджаецца ў ім!"},{"book":"ІСАІ","chapter":"34","verse":"2","text":"Бо гнеў Госпада на ўсе народы, і лютасьць Яго на ўсё воінства іхняе. Ён аддаў іх на закляцьце, аддаў іх на закол."},{"book":"ІСАІ","chapter":"34","verse":"3","text":"І забітыя іхнія будуць раскіданы, і ад трупаў іх падымецца смурод, і горы размокнуць ад іхняй крыві."},{"book":"ІСАІ","chapter":"34","verse":"4","text":"І сатлее ўсё нябеснае воінства: і нябёсы згорнуцца, як сувой кніжны; і ўсё воінства іхняе ўпадзе, як ападае лісьце зь вінаграднай лазы, і як завялае лісьце - са смакоўніцы."},{"book":"ІСАІ","chapter":"34","verse":"5","text":"Бо ўпіўся меч Мой на нябёсах: вось, дзеля суду сыходзіць ён на Эдом і на народ, аддадзены Мною на закляцьце."},{"book":"ІСАІ","chapter":"34","verse":"6","text":"Меч Госпада напоўніцца крывёю, атлусьцее ад тлушчу, ад крыві ягнят і казлоў, ад тлушчу з нырак авечых: бо ахвяра ў Госпада ў Васоры і вялікі закол у зямлі Эдома."},{"book":"ІСАІ","chapter":"34","verse":"7","text":"І буйвалы ўпадуць зь імі, і цяляты разам з валамі, і ўп'ецца зямля іх крывёю, і прах іх разбухне ад тлушчу."},{"book":"ІСАІ","chapter":"34","verse":"8","text":"Бо дзень помсты ў Госпада, год помсты за Сіён."},{"book":"ІСАІ","chapter":"34","verse":"9","text":"І ператворацца рэкі яго ў смалу, і прах яго - у серку, і будзе зямля яго палкаю смалою:"},{"book":"ІСАІ","chapter":"34","verse":"10","text":"ня будзе гаснуць ні ўдзень, ані ўночы; вечна будзе ўзьвівацца дым ад яе; будзе з роду ў род заставацца апусьцелаю; вавекі вякоў ніхто ня пройдзе па ёй;"},{"book":"ІСАІ","chapter":"34","verse":"11","text":"і завалодаюць ёю пелікан і вожык; і сава і груган паселяцца ў ёй; і працягнуць па ёй вяроўку спусташэньня і адвес зьнішчэньня."},{"book":"ІСАІ","chapter":"34","verse":"12","text":"Нікога не застанецца там са знакамітых яе, каго можна было б заклікаць на царства, і ўсе князі яе будуць нішто."},{"book":"ІСАІ","chapter":"34","verse":"13","text":"І зарастуць палацы яе калючымі расьлінамі, крапівою і дзядоўнікам - цьвярдыня яе; і будзе яна селішчам шакалаў, прыстанішчам страўсам."},{"book":"ІСАІ","chapter":"34","verse":"14","text":"І зьвяры пустыні будуць сустракацца зь дзікімі катамі, і лясуны будуць перагукацца адзін з адным; там будзе адпачываць начны прывід і знаходзіць сабе спакой."},{"book":"ІСАІ","chapter":"34","verse":"15","text":"Там угняздуецца лятучы зьмей, будзе класьці яйкі і выводзіць дзяцей і зьбіраць іх пад цень свой; там і каршуны будуць зьбірацца адзін да аднаго."},{"book":"ІСАІ","chapter":"34","verse":"16","text":"Знайдзеце ў кнізе Гасподняй і прачытайце; ніводнае з гэтых не забавіцца прыйсьці, і адно адным не заменіцца. Бо самі вусны Яго загадалі, і сам дух Яго зьбярэ іх."},{"book":"ІСАІ","chapter":"34","verse":"17","text":"І Сам Ён кінуў ім жэрабя, і Яго рука падзяліла яе меркаю; вечна будуць яны валодаць ёю, род у род на ёй жыцьмуць."}]}