{"data":[{"book":"Yakobo","chapter":"2","verse":"1","text":"Ndugu zangu, mweye mumtogola Mndewa Yesu Kilisito, Mndewa wa ukulu, avo sekemuwabagule wanhu."},{"book":"Yakobo","chapter":"2","verse":"2","text":"Geseni kamba munhu imoja yavalile pete ya zahabu na viwalo vinogile ng'hani keza mumting'hano wenu, vivija keza munhu mkiwa yavalile viwalo vifitile,"},{"book":"Yakobo","chapter":"2","verse":"3","text":"kamba mwahamtonga munhu ayo yavalile viwalo vinogile ng'hani na kumulongela, “Kala hano hanogile,” lakini momulongela munhu ija mkiwa, “Gweye ima haja, hebu kala hasi mmagulu gangu,”"},{"book":"Yakobo","chapter":"2","verse":"4","text":"baho moibagula wenyego na motagusa kwa magesa genu gehile."},{"book":"Yakobo","chapter":"2","verse":"5","text":"Ndugu zangu niwanogela, tegelezeni! Mulungu kawasagula wanhu wokoneka wakiwa mwiisi muladi wawe wagoli mditamanilo na wengile muundewa uja uyawalongele kowagwaa wanhu womnogela."},{"book":"Yakobo","chapter":"2","verse":"6","text":"Lakini mweye mowabeza wanhu wakiwa. Vino si hewo bule wanhu wagoli wowonela na kuwagala mkitala?"},{"book":"Yakobo","chapter":"2","verse":"7","text":"Vino si hewo bule wodiliga twaga dinogile da Kilisito ija imumtamanila?"},{"book":"Yakobo","chapter":"2","verse":"8","text":"Motenda goya kamba modigoga lagizo da undewa wa Mulungu dili mna Gamaandiko Gang'alile, “Mnogele miyago kamba viuinogela mwenyego.”"},{"book":"Yakobo","chapter":"2","verse":"9","text":"Lakini mwahaibagula motenda nzambi na motagusigwa mubananga kwa kugabena malagizo."},{"book":"Yakobo","chapter":"2","verse":"10","text":"Kwavija munhu yoyose yogagoga malagizo gose ga Mulungu yahabena lagizo dimoja, kana kitala cha kubena malagizo gose."},{"book":"Yakobo","chapter":"2","verse":"11","text":"Kwavija heyo yalongile, “Sekeutende ugoni,” vivija kalonga, “Sekeukome.” Avo kamba hutenda ugoni lakini kokoma, gweye kubena malagizo."},{"book":"Yakobo","chapter":"2","verse":"12","text":"Longeni na sang'haneni kamba wanhu wonda watagusigwe na malagizo gotenda wanhu walekesigwe."},{"book":"Yakobo","chapter":"2","verse":"13","text":"Kwavija Mulungu kotagusa bila bazi kwa munhu yoyose yeliduhu bazi. Lakini munhu yeli na bazi hadumba kutagusigwa."},{"book":"Yakobo","chapter":"2","verse":"14","text":"Ndugu zangu, vino munhu kopata choni yahalonga kana tamanilo lakini halagusa kwa kusang'hana? Vino tamanilo jake dodaha kumkombola?"},{"book":"Yakobo","chapter":"2","verse":"15","text":"Tulonge mkulu wako hebu lumbu jako kaduhu viwalo hebu lujo."},{"book":"Yakobo","chapter":"2","verse":"16","text":"Vino chofaya choni mweye kuwalongela, “Gendeni moyo uholile mkote moto na kwiguta,” lakini hamuwagwaa vija vilondeka kwa ugima wao?"},{"book":"Yakobo","chapter":"2","verse":"17","text":"Vivo ili, tamanilo bila sang'hano difa."},{"book":"Yakobo","chapter":"2","verse":"18","text":"Lakini munhu kodaha kulonga, “Gweye kuna tamanilo, niye nosang'hana.” Ndagusile tamanilo jako bila kusang'hana na niye nikulagusile tamanilo jangu kwa kusang'hana."},{"book":"Yakobo","chapter":"2","verse":"19","text":"Gweye kotogola kamba hana Mulungu imoja yaiyeka! Ona hata vinyamkela vivija wotogola na wodumba na kugwaya."},{"book":"Yakobo","chapter":"2","verse":"20","text":"Gweye kwa mbozi! Vino kolonda kulagusiligwa tamanilo bila sang'hano hadifaya?"},{"book":"Yakobo","chapter":"2","verse":"21","text":"Vino muhenga wetu Abulahamu katendigwa vilihi kanoga mgameso ga Mulungu? Kubitila sang'hano zake, viyamulavile nhosa mwanage Isaka muupango."},{"book":"Yakobo","chapter":"2","verse":"22","text":"Mokona! Tamanilo jake na sang'hano vigenda hamoja, na tamanilo jake ditelela kwa kusang'hana."},{"book":"Yakobo","chapter":"2","verse":"23","text":"Avo galawilila Maandiko Gang'alile galongile, “Abulahamu kamtogola Mulungu, na katendigwa kanoga mgameso gake.” Avo Abulahamu kakemigwa mbwigake Mulungu."},{"book":"Yakobo","chapter":"2","verse":"24","text":"Avo mokona, munhu kotendigwa kanoga mgameso ga Mulungu kwa kusang'hana na siyo kwa kutamanila kwiiyeka."},{"book":"Yakobo","chapter":"2","verse":"25","text":"Vivija vivo ikalile kwa Lahabu ija imgoni, katendigwa kanoga mgameso ga Mulungu kwa kija kiyasang'hane viyawabokele waja wacholile kusepa na kawataza walawanye kubitila nzila iyagwe."},{"book":"Yakobo","chapter":"2","verse":"26","text":"Kamba viili kwa lukuli bila loho lufa, vivo ili kwa kutamanila bila kusang'hana kufa."}]}