{"data":[{"book":"Ruku","chapter":"24","verse":"1","text":"Hanki ese knazupa Sonta nanterana rumsa osu'nege'za, mananentake'zama tro hu'nazaza eri'za Jisasi afufga'ama havegampi ome ante'narega vu'naze."},{"book":"Ruku","chapter":"24","verse":"2","text":"Hagi zamagrama vu'za ome kazana, ana havegante'ma runkanire'nea havea rezahe hutrenage'za ke'naze."},{"book":"Ruku","chapter":"24","verse":"3","text":"Hianagi zamagrama havegampima ufre'za kazana, Ramofo Jisasi avufga omnenege'za ome ke'naze."},{"book":"Ruku","chapter":"24","verse":"4","text":"Avufa'a nonke'za tusi zamagesa nentahizageno, masanentake huno efeke kukena hu'na'a netremoke ame hu'ne anante otinake'za,"},{"book":"Ruku","chapter":"24","verse":"5","text":"ana a'nemo'za zamagogogu nehu'za, kepri hu'za mani'nageno, ana netremoke anage hu'ne zamasami'na'e. Na'a higeta kasefa huno mani'nea vahekura, fri vahe kumapina nehakraze?"},{"book":"Ruku","chapter":"24","verse":"6","text":"Amafina Agra omanine, frinefintira ko oti'ne. Hanki tamagranema Galili mani'neno tamasami'nea kegu tamagesa antahiho."},{"book":"Ruku","chapter":"24","verse":"7","text":"Vahe'mofo Mofavrea kumike vahe'mofo zamazampi avrentena, rugeka zafare ahesnageno friteno, tagufa kna manino otigahie, huno hu'nea kegu tamagesa antahiho,"},{"book":"Ruku","chapter":"24","verse":"8","text":"hu'ne nehake'za ana a'nemo'za Jisasi'ma hu'nea kegu zamagesa nentahi'za,"},{"book":"Ruku","chapter":"24","verse":"9","text":"ana havegana atre'za rukrehe hu'za vu'za, 11ni'a amagema nentaza naga'ane, ruga'amokizminena maka nanekea ome zamasmi vagare'naze."},{"book":"Ruku","chapter":"24","verse":"10","text":"Hanki ana a'nemokizmi zamagi'a, Makdala kumateti' a' Mariaki, magora Joanaki, Jemisi nerera agi'a Maria ene, mago'a a'nemo'zane, ana nanekea aposolo nagara ome zmasami'naze."},{"book":"Ruku","chapter":"24","verse":"11","text":"Hianagi anankema nentahiza amne kehaze nehu'za, anankegura zamentinti osu'naze."},{"book":"Ruku","chapter":"24","verse":"12","text":"Hianagi Pita'a otino agareno vuno havegante ome kepri huno agu'afi keana, efeke tavravema ana kinte'naza tavravege me'negeno negeno, rukrahe huno anazanku tusiza huno agesa antahime vu'ne."},{"book":"Ruku","chapter":"24","verse":"13","text":"Ana zupage tare amagema nenta'a disaipol netremokea Emeus nehaza kumate vu'na'e. Ana kumateti Jerusalemi vanazana 11 kilomitanaza me'ne."},{"book":"Ruku","chapter":"24","verse":"14","text":"Zanagra maka'za fore'ma hu'nea zanku naneke hume nevakeno,"},{"book":"Ruku","chapter":"24","verse":"15","text":"Jisasi'a Agra'a ehanatige'za magoka ana netrene vu'naze."},{"book":"Ruku","chapter":"24","verse":"16","text":"Hianagi zanavurgamofona rehiza higene Jisasi'e huke ke anke orena'e."},{"book":"Ruku","chapter":"24","verse":"17","text":"Jisasi'a anage huno zanasami'ne, Na'anku ama nanekea tanagra hugantugma hutna nea'e? huno znantahigegene anante zanasunku nehuke uoti'na'e."},{"book":"Ruku","chapter":"24","verse":"18","text":"Hagi magomofo agi'a Kriopasi'e nehaza ne'mo ana kemofo nona'a huno, kagrake'za Jerusalemi nantu antenka ne-enka amagnafima fore hu'nea zana ontahi'nano?"},{"book":"Ruku","chapter":"24","verse":"19","text":"Jisasi'a anage huno zanasami'ne, Nanknaza fore hu'negeta neha'e? Higeno Nazareti Jisasinte'ma fore hu'nea zanku nehu'e. Agra kasnampa ne'kino, Anumzamofo avure'ene, maka vahe'mofo avurera, eri'zama'amo'ene keamo'enana hanavenentake hu'nea ne'ma,"},{"book":"Ruku","chapter":"24","verse":"20","text":"ugagota pristi vahe'mo'zane, kva vahetimo'zane ahesageno frisniegu, avarezamizage'za ahe'za keka zafare hantinaza ne'ku nehu'e."},{"book":"Ruku","chapter":"24","verse":"21","text":"Hianagi tagrama tagesa antahunana, Israeli vahe'mota knazantifinti tahoke ahesia nere huta nentahune. Tamage, ama anazama fore'ma hu'neana 3'a zagegna evu'ne."},{"book":"Ruku","chapter":"24","verse":"22","text":"Hianagi tagripinti ana havegante nanterame ome ke'naza, a'nemo'za antri hu'na ke eme tasamiza,"},{"book":"Ruku","chapter":"24","verse":"23","text":"avufa'a omne'nege'za ome negazageno, avana kazankna huke, tare ankero netremoke, kasefa huno Jisasi'a mani'ne huke huna'a naneke eme tasami'naze."},{"book":"Ruku","chapter":"24","verse":"24","text":"Hagi tagripinti mago'amo'za havegantega anaza ome kenaku vu'naze. Mika zanku'ma ana anemo'za hu'nazaza ome kazanagi, Jisasina onke'naze."},{"book":"Ruku","chapter":"24","verse":"25","text":"Jisasi'a amanage huno zanasami'ne, Kasnampa vahe'mo'za hu'naza maka nanekegura negi nenetma tamagu'afina tamentintia nosaze!"},{"book":"Ruku","chapter":"24","verse":"26","text":"Kraisi'a ataza eriteno, masa'afi ufresiana, knarera osugahio? I'o."},{"book":"Ruku","chapter":"24","verse":"27","text":"Huteno anante agafa huno, Mosesinteti vuno maka kasnampa vahe'mo'zama, Agrikuma hu'za krente'naza kea eriama huno zanasamime vu'ne."},{"book":"Ruku","chapter":"24","verse":"28","text":"Hagi zanagrama vunaku'ma hu'na'a kumate unehanatizageno, Jisasi'a ana kumara agatereno vaniaza hu'ne."},{"book":"Ruku","chapter":"24","verse":"29","text":"Hianagi hanavetike agaterenka ovugahane huke zanagra nehuke, hani huza nehianki masetenka vanane hu'ne kazigazi hakeno, ana nompi zanagrane umareri'ne."},{"book":"Ruku","chapter":"24","verse":"30","text":"Jisasima nezama nenaku trate umanineno breti erino, Anumzamofo susu hunteteno, tamanasino agafa huno neznamigeno,"},{"book":"Ruku","chapter":"24","verse":"31","text":"zanavurgamo hari higeke Jisasi'e huke ke ankenerakeno, Jisasi'a ru fanane hu'ne."},{"book":"Ruku","chapter":"24","verse":"32","text":"Zanagra zanagra anage hu'na'e, kantegama neokenoma keagama nerasamino, Anumzamofo avontafepinti kema eriama nehigeno'a, tagu'amo'a otianagi, keta antahita osu'no'e."},{"book":"Ruku","chapter":"24","verse":"33","text":"Zanagra anage nehuke, ame huke rukrehe huke Jerusalemi kumate vu'na'e. Jisasima amage'ma nentaza 11ni'a disaipol naga'mo'zane, mago'a naga'moza'nena eri atru hu'nage'za ome nezmagake'za,"},{"book":"Ruku","chapter":"24","verse":"34","text":"Zamagra anage hu'naze, tamage Ramo'a otino, Saimoninte ufore hu'ne! Hu'za nehazageke,"},{"book":"Ruku","chapter":"24","verse":"35","text":"ana amagema nenta'a disaipol netremoke kantega fore hu'neazane, breti erino tamanasino znamigeke, Jisasina ke ankerena'a agenke huama hu'na'e."},{"book":"Ruku","chapter":"24","verse":"36","text":"Ana zanku'ma naneke nehazageno'a, Jisasi'a amu'nozimifi efore huno otineno anage hu'ne, Tamarimpa frune maniho."},{"book":"Ruku","chapter":"24","verse":"37","text":"Hianagi zamagra havi avamu negone hu'za zamagesa nentahi'za, antri hu'za koro hu'naze."},{"book":"Ruku","chapter":"24","verse":"38","text":"Ana nehazageno Jisasi'a anage huno zmasamine. Nahigeta korera nehuta, tare tamagutmagesa nentahize?"},{"book":"Ruku","chapter":"24","verse":"39","text":"Ama Nagrani'a mani'noanki nagane, nazanena navako hutma keho. Na'ankure Nagrima hu'neaza huno, hankromofona avufgane zaferinanena omane'ne."},{"book":"Ruku","chapter":"24","verse":"40","text":"Anagema huteno'a, agane, azane anamokizmi zameri hu'ne."},{"book":"Ruku","chapter":"24","verse":"41","text":"Na'ankure zamagra tusi muse nehu'za, antri nehu'za zamentinti nosazageno, Jisasi'a anage hu'ne, Tamagra mago'a ne'zana ante'nazafi?"},{"book":"Ruku","chapter":"24","verse":"42","text":"Zamagra kre hagege hunte'nea nozame eri amizageno,"},{"book":"Ruku","chapter":"24","verse":"43","text":"anamokizmi zamure erino nenege'za ke'naze."},{"book":"Ruku","chapter":"24","verse":"44","text":"Jisasi'a anage huno zamasmi'ne, Nagra tamagrane mani'nena, anage hu'noe, maka kema Nagrikuma hu'za Mosese kasegefine, kasnampa vahe'mo'za krenaza kefine, zagame avontafepima krente'nea zamo'a nena'a fore hugahie."},{"book":"Ruku","chapter":"24","verse":"45","text":"Anante Jisasi'a zamaza huno antahintahizmia zamazeri ama hige'za, maka Anumzamofo avontafepima krente'nea kea antahini hu'naze."},{"book":"Ruku","chapter":"24","verse":"46","text":"Agra anage huno zamasami'ne, Avontafepina amanage huno krente'ne, Kraisina ahesageno ata erino friteno, tagufa knare otigahie."},{"book":"Ruku","chapter":"24","verse":"47","text":"Vahe'mo'za Agri agifi, zamagu'a rukrahe hanageno, Anumzamo'a kefozazimi eritrezamantesia kea, Jerusalemi kumate erigafa hute'za, mika kokankoka vahete vugahaze."},{"book":"Ruku","chapter":"24","verse":"48","text":"Tamagra Nagritema fore higetma ke'naza zana huama hugahaze."},{"book":"Ruku","chapter":"24","verse":"49","text":"Hanki antahiho, Nafa'nimo huvempa huno tamigahue hu'nemofona, huntesugeno tamagrite egahie. Hu'neanagi tamagra (Jerusalemi) rankumapi manineta monafinti hanavea eriteta vuta eta hiho."},{"book":"Ruku","chapter":"24","verse":"50","text":"Jisasi'a anage huteno zamavareno Betani vuno azana erisaga hunagamuteno, asomu ke huzmante'ne."},{"book":"Ruku","chapter":"24","verse":"51","text":"Anama hunezmantegeno, Anumzamo'a avregeno zmatreno monafi mareri'ne."},{"book":"Ruku","chapter":"24","verse":"52","text":"Zamagra mono huntete'za, tusi musenkase hume Jerusalemi kumate ete vu'naze."},{"book":"Ruku","chapter":"24","verse":"53","text":"Ana hute'za ra mono nompi mareri'za Anumzamofo agi erisaga huvava hu'naze."}]}