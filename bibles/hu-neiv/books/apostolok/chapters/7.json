{"data":[{"book":"Apostolok","chapter":"7","verse":"1","text":"A főpap pedig megkérdezte: „Vajon tényleg így vannak-e ezek a dolgok?“"},{"book":"Apostolok","chapter":"7","verse":"2","text":"Ő pedig ezt mondta: „Férfiak, atyámfiai és atyák, halljátok meg! A dicsőségnek Istene megjelent a mi atyánknak, Ábrahámnak, amikor Mezopotámiában volt, mielőtt Háránban lakott,"},{"book":"Apostolok","chapter":"7","verse":"3","text":"és mondta neki: »Eredj ki a földedből és a te nemzetséged közül, és gyere arra a földre, amelyet mutatok neked.«"},{"book":"Apostolok","chapter":"7","verse":"4","text":"Akkor kiment a káldeusok földjéből, és Háránban lakott. Miután pedig meghalt az atyja, kihozta onnan erre a földre, amelyen ti most laktok."},{"book":"Apostolok","chapter":"7","verse":"5","text":"Nem adott neki abban örökséget, még egy talpalatnyi földet sem, de azt ígérte, hogy neki adja azt birtokul, és utódainak, holott nem is volt neki gyermeke."},{"book":"Apostolok","chapter":"7","verse":"6","text":"Az Isten pedig azt mondta neki, hogy az utódai zsellérek lesznek idegen földön, és szolgaság alá vetik, és nyomorgatják négyszáz esztendeig őket."},{"book":"Apostolok","chapter":"7","verse":"7","text":"De azt a népet, amelynek szolgálnak, megítélem, mondta az Isten, ők pedig ezek után kijönnek, és szolgálnak nekem ezen a helyen."},{"book":"Apostolok","chapter":"7","verse":"8","text":"És a körülmetélés szövetségét adta neki: és így nemzette Izsákot, és körülmetélte őt a nyolcadik napon, és Izsák Jákobot, és Jákob a tizenkét pátriárkát."},{"book":"Apostolok","chapter":"7","verse":"9","text":"A pátriárkák pedig irigységből eladták Józsefet Egyiptomba, de Isten vele volt,"},{"book":"Apostolok","chapter":"7","verse":"10","text":"megszabadította őt minden nyomorúságából, kedvességet és bölcsességet adott neki a fáraó, Egyiptom királya előtt, aki őt Egyiptom fölé és az ő egész háza fölé kormányzóul állította."},{"book":"Apostolok","chapter":"7","verse":"11","text":"Egyiptom és Kánaán egész földjére pedig éhínség következett, és nagy nyomorúság, és a mi atyáink nem találtak eledelt."},{"book":"Apostolok","chapter":"7","verse":"12","text":"Amikor pedig meghallotta Jákob, hogy Egyiptomban van gabona, elküldte először a mi atyáinkat."},{"book":"Apostolok","chapter":"7","verse":"13","text":"Második alkalommal fölismerték Józsefet testvérei, és a fáraó megtudta József származását."},{"book":"Apostolok","chapter":"7","verse":"14","text":"József elküldve, magához hívatta atyját, Jákobot és az egész hetvenöt lélekből álló rokonságát."},{"book":"Apostolok","chapter":"7","verse":"15","text":"Elment tehát Jákob Egyiptomba, és meghalt ő és a mi atyáink is."},{"book":"Apostolok","chapter":"7","verse":"16","text":"Elvitték őket Sikembe, és abba a sírba helyezték el, melyet Ábrahám vett ezüstpénzen, Emórnak, a Sikem atyjának fiaitól."},{"book":"Apostolok","chapter":"7","verse":"17","text":"Amikor pedig közeledett az ígéret ideje, melyet Isten esküvel ígért Ábrahámnak, megnövekedett a nép, és megsokasodott Egyiptomban."},{"book":"Apostolok","chapter":"7","verse":"18","text":"Egészen addig, míg egy másik király nem lett, aki nem ismerte Józsefet."},{"book":"Apostolok","chapter":"7","verse":"19","text":"Ez a mi nemzetségünkkel álnokul bánt, nyomorgatta atyáinkat, hogy csecsemőiket tegyék ki, hogy életben ne maradjanak."},{"book":"Apostolok","chapter":"7","verse":"20","text":"Ekkor született Mózes, aki ékes volt az Isten előtt. Három hónapig atyja házában tartották."},{"book":"Apostolok","chapter":"7","verse":"21","text":"Amikor pedig kitették, a fáraó leánya vette fel, és nevelte fel őt a saját fia gyanánt."},{"book":"Apostolok","chapter":"7","verse":"22","text":"Mózest az egyiptomiak minden bölcsességére megtanították, és hatalmas volt beszédben és cselekedetben."},{"book":"Apostolok","chapter":"7","verse":"23","text":"Amikor pedig a negyvenedik évét betöltötte, eszébe jutott, hogy meglátogassa atyjafiait, az Izrael fiait."},{"book":"Apostolok","chapter":"7","verse":"24","text":"Amikor látta, hogy egyiket bántalmazzák, oltalmába vette, és az egyiptomi embert megölve, bosszút állt azért, akit bántottak."},{"book":"Apostolok","chapter":"7","verse":"25","text":"Azt gondolta, hogy atyjafiai megértik, hogy az Isten az ő keze által ad nekik szabadulást, de azok nem értették meg."},{"book":"Apostolok","chapter":"7","verse":"26","text":"Másnap meg olyankor jelent meg köztük, mikor összevesztek, és békességre intette őket: Férfiak, ti testvérek vagytok, miért bosszantjátok egymást?"},{"book":"Apostolok","chapter":"7","verse":"27","text":"De az, aki felebarátját bántalmazta, elutasította őt magától, ezt mondva: »Kicsoda tett téged fejedelemmé és bíróvá mi rajtunk?"},{"book":"Apostolok","chapter":"7","verse":"28","text":"Csak nem akarsz engem is megölni, ahogyan megölted tegnap az egyiptomit?«"},{"book":"Apostolok","chapter":"7","verse":"29","text":"Erre a beszédre azután Mózes elmenekült, és jövevény lett Midján földjén, ahol két fia született."},{"book":"Apostolok","chapter":"7","verse":"30","text":"Negyven esztendő elteltével az Úr angyala megjelent neki a Sínai hegy pusztájában csipkebokornak tüzes lángjában."},{"book":"Apostolok","chapter":"7","verse":"31","text":"Mózes pedig mikor meglátta, elcsodálkozott azon, amit látott. Amikor pedig oda ment, hogy megszemlélje, az Úr szava szólt hozzá:"},{"book":"Apostolok","chapter":"7","verse":"32","text":"»Én vagyok a te atyáidnak Istene, Ábrahámnak Istene, Izsáknak Istene, és Jákobnak Istene.« Mózes pedig megrémült, és nem mert odanézni."},{"book":"Apostolok","chapter":"7","verse":"33","text":"Az Úr pedig ezt mondta neki: »Oldozd le sarudat lábaidról, mert a hely, amelyen állsz, szent föld."},{"book":"Apostolok","chapter":"7","verse":"34","text":"Megláttam népemnek nyomorúságát, mely Egyiptomban van, és fohászkodásukat meghallgattam, és azért szálltam le, hogy őket megszabadítsam. Most azért jöjj, elküldelek téged Egyiptomba.«"},{"book":"Apostolok","chapter":"7","verse":"35","text":"Ezt a Mózest, akit megtagadtak ezt mondva: Ki tett téged fejedelemmé és bíróvá? – ezt az Isten fejedelmül és szabadítóul küldte el angyala által, aki megjelent neki a csipkebokorban."},{"book":"Apostolok","chapter":"7","verse":"36","text":"Ez hozta ki őket, csodákat és jeleket téve Egyiptom földjén, és a Vörös tengeren és a pusztában negyven esztendeig."},{"book":"Apostolok","chapter":"7","verse":"37","text":"Ez az a Mózes, aki Izrael fiainak ezt mondta: »Prófétát támaszt nektek az Úr, a ti Istenetek, testvéreitek közül, mint engem: őt hallgassátok.«"},{"book":"Apostolok","chapter":"7","verse":"38","text":"Ez az, aki ott volt a gyülekezetben, a pusztában a Sínai hegyen vele beszélő angyallal és atyáinkkal, aki az élő igéket vette át, hogy nekünk adja."},{"book":"Apostolok","chapter":"7","verse":"39","text":"Neki nem akartak engedni atyáink, hanem eltaszították maguktól, és szívükben Egyiptom felé fordultak,"},{"book":"Apostolok","chapter":"7","verse":"40","text":"és ezt mondták Áronnak: »Csinálj nekünk isteneket, akik előttünk járjanak, mert ezzel a Mózessel, aki minket Egyiptom földjéről kihozott, nem tudjuk, mi történt.«"},{"book":"Apostolok","chapter":"7","verse":"41","text":"És borjút csináltak azokban a napokban, és áldozatot vittek a bálványnak, és gyönyörködtek kezeik alkotásában."},{"book":"Apostolok","chapter":"7","verse":"42","text":"Az Isten pedig elfordult tőlük, és hagyta, hogy az ég seregének szolgáljanak, amint meg van írva a próféták könyvében:"},{"book":"Apostolok","chapter":"7","verse":"43","text":"Ellenkezőleg, inkább hordoztátok"},{"book":"Apostolok","chapter":"7","verse":"44","text":"A Szövetség sátra a mi atyáinknál volt a pusztában, amint parancsolta az, aki azt mondta Mózesnek, hogy azt arra a mintára csinálja, amelyet látott."},{"book":"Apostolok","chapter":"7","verse":"45","text":"Amelyet atyáink átvéve, be is hoztak Józsuéval, mikor birtokba vették a pogányok földjét, akiket kiűzött az Isten atyáink színe elől, egészen Dávid idejéig."},{"book":"Apostolok","chapter":"7","verse":"46","text":"Ő kegyelmet talált az Isten előtt, és könyörgött, hogy hajlékot találhasson Jákób Istenének,"},{"book":"Apostolok","chapter":"7","verse":"47","text":"de a házat Salamon építette neki."},{"book":"Apostolok","chapter":"7","verse":"48","text":"A Magasságos azonban nem kézzel épített templomokban lakik, amint a próféta mondja:"},{"book":"Apostolok","chapter":"7","verse":"49","text":"»A menny nékem a trónom,"},{"book":"Apostolok","chapter":"7","verse":"50","text":"Nem az én kezem alkotta-e mindezeket?«"},{"book":"Apostolok","chapter":"7","verse":"51","text":"Kemény nyakú és körülmetéletlen szívű és fülű emberek, ti mindenkor ellenálltok a Szentléleknek, ugyan úgy, mint atyáitok."},{"book":"Apostolok","chapter":"7","verse":"52","text":"A próféták közül kit nem üldöztek atyáitok? Megölték azokat, akik eleve hirdették annak az Igaznak eljövetelét, akinek most árulóivá és gyilkosaivá lettetek."},{"book":"Apostolok","chapter":"7","verse":"53","text":"A törvényt angyalok közvetítésével vettétek, de nem tartottátok meg.“"},{"book":"Apostolok","chapter":"7","verse":"54","text":"Amikor pedig ezeket hallották, szívüket elöntötte a düh, és fogaikat vicsorgatták ellene."},{"book":"Apostolok","chapter":"7","verse":"55","text":"Mivel pedig eltelt Szentlélekkel, föltekintett a mennybe, és látta Isten dicsőségét, és Jézust az Istennek jobbja felől állni,"},{"book":"Apostolok","chapter":"7","verse":"56","text":"és ezt mondta: „Íme, látom az egeket megnyílni, és az Emberfiát az Isten jobbja felől állni.“"},{"book":"Apostolok","chapter":"7","verse":"57","text":"Ekkor hangosan felkiáltottak, füleiket bedugták, és egy akarattal rárohantak,"},{"book":"Apostolok","chapter":"7","verse":"58","text":"kiűzték a városon kívül, és megkövezték. A tanúk pedig felsőruháikat egy Saul nevezetű ifjú lábaihoz rakták le."},{"book":"Apostolok","chapter":"7","verse":"59","text":"Megkövezték tehát Istvánt, aki így imádkozott: „Uram Jézus, vedd magadhoz az én lelkemet!“"},{"book":"Apostolok","chapter":"7","verse":"60","text":"Térdre esett, és hangosan felkiáltott: „Uram, ne tulajdonítsd nekik ezt a bűnt! És ezt mondva, elaludt.“"}]}