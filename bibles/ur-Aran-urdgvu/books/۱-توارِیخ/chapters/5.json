{"data":[{"book":"۱-توارِیخ","chapter":"5","verse":"1","text":"اسرائیل کا پہلوٹھا روبن تھا۔ لیکن چونکہ اُس نے اپنے باپ کی داشتہ سے ہم بستر ہونے سے باپ کی بےحرمتی کی تھی اِس لئے پہلوٹھے کا موروثی حق اُس کے بھائی یوسف کے بیٹوں کو دیا گیا۔ اِسی وجہ سے نسب ناموں میں روبن کو پہلوٹھے کی حیثیت سے بیان نہیں کیا گیا۔"},{"book":"۱-توارِیخ","chapter":"5","verse":"2","text":"یہوداہ دیگر بھائیوں کی نسبت زیادہ طاقت ور تھا، اور اُس سے قوم کا بادشاہ نکلا۔ توبھی یوسف کو پہلوٹھے کا موروثی حق حاصل تھا۔"},{"book":"۱-توارِیخ","chapter":"5","verse":"3","text":"اسرائیل کے پہلوٹھے روبن کے چار بیٹے حنوک، فلّو، حصرون اور کرمی تھے۔"},{"book":"۱-توارِیخ","chapter":"5","verse":"4","text":"یوایل کے ہاں سمعیاہ پیدا ہوا، سمعیاہ کے جوج، جوج کے سِمعی،"},{"book":"۱-توارِیخ","chapter":"5","verse":"5","text":"سِمعی کے میکاہ، میکاہ کے ریایاہ، ریایاہ کے بعل اور"},{"book":"۱-توارِیخ","chapter":"5","verse":"6","text":"بعل کے بئیرہ۔ بئیرہ کو اسور کے بادشاہ تِگلت پِل ایسر نے جلاوطن کر دیا۔ بئیرہ روبن کے قبیلے کا سرپرست تھا۔"},{"book":"۱-توارِیخ","chapter":"5","verse":"7","text":"اُن کے نسب ناموں میں اُس کے بھائی اُن کے خاندانوں کے مطابق درج کئے گئے ہیں، سرِفہرست یعی ایل، پھر زکریاہ"},{"book":"۱-توارِیخ","chapter":"5","verse":"8","text":"اور بالع بن عزز بن سمع بن یوایل۔"},{"book":"۱-توارِیخ","chapter":"5","verse":"9","text":"مشرق کی طرف وہ اُس ریگستان کے کنارے تک پھیل گئے جو دریائے فرات سے شروع ہوتا ہے۔ کیونکہ جِلعاد میں اُن کے ریوڑوں کی تعداد بہت بڑھ گئی تھی۔"},{"book":"۱-توارِیخ","chapter":"5","verse":"10","text":"ساؤل کے ایام میں اُنہوں نے ہاجریوں سے لڑ کر اُنہیں ہلاک کر دیا اور خود اُن کی آبادیوں میں رہنے لگے۔ یوں جِلعاد کے مشرق کا پورا علاقہ روبن کے قبیلے کی ملکیت میں آ گیا۔"},{"book":"۱-توارِیخ","chapter":"5","verse":"11","text":"جد کا قبیلہ روبن کے قبیلے کے پڑوسی ملک بسن میں سلکہ تک آباد تھا۔"},{"book":"۱-توارِیخ","chapter":"5","verse":"12","text":"اُس کا سربراہ یوایل تھا، پھر سافم، یعنی اور سافط۔ وہ سب بسن میں آباد تھے۔"},{"book":"۱-توارِیخ","chapter":"5","verse":"13","text":"اُن کے بھائی اُن کے خاندانوں سمیت میکائیل، مسُلّام، سبع، یوری، یعکان، زیع اور عِبر تھے۔"},{"book":"۱-توارِیخ","chapter":"5","verse":"14","text":"یہ سات آدمی ابی خیل بن حوری بن یاروح بن جِلعاد بن میکائیل بن یسیسی بن یحدو بن بوز کے بیٹے تھے۔"},{"book":"۱-توارِیخ","chapter":"5","verse":"15","text":"اخی بن عبدی ایل بن جونی اِن خاندانوں کا سرپرست تھا۔"},{"book":"۱-توارِیخ","chapter":"5","verse":"16","text":"جد کا قبیلہ جِلعاد اور بسن کے علاقوں کی آبادیوں میں آباد تھا۔ شارون سے لے کر سرحد تک کی پوری چراگاہیں بھی اُن کے قبضے میں تھیں۔"},{"book":"۱-توارِیخ","chapter":"5","verse":"17","text":"یہ تمام خاندان یہوداہ کے بادشاہ یوتام اور اسرائیل کے بادشاہ یرُبعام کے زمانے میں نسب ناموں میں درج کئے گئے۔"},{"book":"۱-توارِیخ","chapter":"5","verse":"18","text":"روبن، جد اور منسّی کے آدھے قبیلے کے 44,760 فوجی تھے۔ سب لڑنے کے قابل اور تجربہ کار آدمی تھے، ایسے لوگ جو تیر چلا سکتے اور ڈھال اور تلوار سے لیس تھے۔"},{"book":"۱-توارِیخ","chapter":"5","verse":"19","text":"اُنہوں نے ہاجریوں، یطور، نفیس اور نودب سے جنگ کی۔"},{"book":"۱-توارِیخ","chapter":"5","verse":"20","text":"لڑتے وقت اُنہوں نے اللہ سے مدد کے لئے فریاد کی، تو اُس نے اُن کی سن کر ہاجریوں کو اُن کے اتحادیوں سمیت اُن کے حوالے کر دیا۔"},{"book":"۱-توارِیخ","chapter":"5","verse":"21","text":"اُنہوں نے اُن سے بہت کچھ لُوٹ لیا: 50,000 اونٹ، 2,50,000 بھیڑبکریاں اور 2,000 گدھے۔ ساتھ ساتھ اُنہوں نے 1,00,000 لوگوں کو قید بھی کر لیا۔"},{"book":"۱-توارِیخ","chapter":"5","verse":"22","text":"میدانِ جنگ میں بےشمار دشمن مارے گئے، کیونکہ جنگ اللہ کی تھی۔ جب تک اسرائیلیوں کو اسور میں جلاوطن نہ کر دیا گیا وہ اِس علاقے میں آباد رہے۔"},{"book":"۱-توارِیخ","chapter":"5","verse":"23","text":"منسّی کا آدھا قبیلہ بہت بڑا تھا۔ اُس کے لوگ بسن سے لے کر بعل حرمون اور سنیر یعنی حرمون کے پہاڑی سلسلے تک پھیل گئے۔"},{"book":"۱-توارِیخ","chapter":"5","verse":"24","text":"اُن کے خاندانی سرپرست عِفر، یِسعی، اِلی ایل، عزری ایل، یرمیاہ، ہوداویاہ اور یحدی ایل تھے۔ سب ماہر فوجی، مشہور آدمی اور خاندانی سربراہ تھے۔"},{"book":"۱-توارِیخ","chapter":"5","verse":"25","text":"لیکن یہ مشرقی قبیلے اپنے باپ دادا کے خدا سے بےوفا ہو گئے۔ وہ زنا کر کے ملک کے اُن اقوام کے دیوتاؤں کے پیچھے لگ گئے جن کو اللہ نے اُن کے آگے سے مٹا دیا تھا۔"},{"book":"۱-توارِیخ","chapter":"5","verse":"26","text":"یہ دیکھ کر اسرائیل کے خدا نے اسور کے بادشاہ تِگلت پِل ایسر کو اُن کے خلاف برپا کیا جس نے روبن، جد اور منسّی کے آدھے قبیلے کو جلاوطن کر دیا۔ وہ اُنہیں خلح، دریائے خابور، ہارا اور دریائے جوزان کو لے گیا جہاں وہ آج تک آباد ہیں۔"}]}