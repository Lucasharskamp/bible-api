{"data":[{"book":"Roomlased","chapter":"11","verse":"1","text":"Aga ma küsin siis: „Kas Jumal on oma rahva hüljanud?“ Muidugi mitte! Mina ise olen iisraellane, Benjamini suguharust."},{"book":"Roomlased","chapter":"11","verse":"2","text":"Jumal ei ole oma valitud rahvast hüljanud. Kas te ei mäleta, mida Pühakiri ütleb Eelija kohta? Kuidas ta kurtis Jumalale Iisraeli pärast ja ütles:"},{"book":"Roomlased","chapter":"11","verse":"3","text":"„Issand, nad on tapnud su prohvetid ja hävitanud su altarid. Mina olen ainus, kes on järele jäänud, ja nad püüavad ka mind tappa!“"},{"book":"Roomlased","chapter":"11","verse":"4","text":"Kuidas Jumal talle vastas? „Mul on veel alles seitse tuhat, kes ei ole Baali kummardanud.“11:4. Tsiteeritud 1. Kuningate 19:10−18."},{"book":"Roomlased","chapter":"11","verse":"5","text":"Tänapäeval on olukord täpselt sama: ikka veel on alles mõned ustavad inimesed, kes on Jumala armust valitud."},{"book":"Roomlased","chapter":"11","verse":"6","text":"Ja kuna see on armust, siis ilmselgelt ei põhine see inimeste tegudel, muidu arm ei oleks arm!"},{"book":"Roomlased","chapter":"11","verse":"7","text":"Mida me siis järeldame? Et Iisraeli rahvas ei saavutanud seda, mille poole nad püüdlesid, vaid ainult valitud saavutasid, kuna ülejäänute süda muutus kõvaks."},{"book":"Roomlased","chapter":"11","verse":"8","text":"Nagu Pühakiri ütleb: „Jumal nüristas nende mõistuse, nii et nende silmad ei näinud ja kõrvad ei kuulnud kuni sellesama päevani.“11:8. Viidatud tekstile kas 5. Moosese 29:3, Jesaja 6:9−10 või Jesaja 29:10."},{"book":"Roomlased","chapter":"11","verse":"9","text":"Taavet lisab: „Saagu nende peod neile lõksuks, võrguks, mis nad kinni püüab, kiusatuseks, mis toob karistuse."},{"book":"Roomlased","chapter":"11","verse":"10","text":"Saagu nende silmad pimedaks, et nad ei näeks, ja olgu nad alati rõhutud meeleolu tõttu küüru vajunud.“11:10. Tsiteeritud Psalmid 69:23−24."},{"book":"Roomlased","chapter":"11","verse":"11","text":"Kas ma siis ütlen, et nad komistasid ja kukkusid seetõttu täielikult läbi? Üldsegi mitte! Aga nende vigade tagajärjel tuli pääste teistele rahvastele ja „muutis nad kiivaks“."},{"book":"Roomlased","chapter":"11","verse":"12","text":"Kui nüüd isegi nende läbikukkumisest on maailmale kasu ja nende kahjust on tulu võõramaalastele, kui palju kasulikum oleks olnud, kui nad oleksid täitnud täielikult selle, missugused nad oleksid pidanud olema.11:12. Mitte otsesõnu."},{"book":"Roomlased","chapter":"11","verse":"13","text":"Lubage, ma kõnelen nüüd teile, võõramaalased. Niivõrd kui ma olen võõramaalaste misjonär, kiitlen ma oma tegevusest,"},{"book":"Roomlased","chapter":"11","verse":"14","text":"et ma kuidagi saaksin muuta oma rahva kadedaks ja päästa mõned neist."},{"book":"Roomlased","chapter":"11","verse":"15","text":"Kui seetõttu, et nemad hülgavad Jumala, saab maailm Jumalaga sõbraks, siis ärkaksid surnud ellu seetõttu, kui nad Jumala vastu võtaksid!"},{"book":"Roomlased","chapter":"11","verse":"16","text":"Kui ohvrianniks antud leivataigna esimene osa on püha, siis on ka ülejäänu püha; kui puu juured on pühad, on pühad ka oksad."},{"book":"Roomlased","chapter":"11","verse":"17","text":"Kui nüüd mõni oks on ära murtud ja teie − metsik õlipuuvõsu − olete külge poogitud ja saate koos nendega kasulikku toidust õlipuu juurtest,"},{"book":"Roomlased","chapter":"11","verse":"18","text":"siis ei tohi te teisi oksi põlata. Kui teil on kiusatus kiidelda, tuletage meelde, et teie ei hoia üleval juuri, vaid juured teid."},{"book":"Roomlased","chapter":"11","verse":"19","text":"Te võite väita: „Oksad murti ära, et mind saaks külge pookida.“"},{"book":"Roomlased","chapter":"11","verse":"20","text":"Olgu pealegi, aga nad murti ära, sest nad ei uskunud Jumalasse, ja teie püsite, sest usute Jumalasse. Ärge olge endast heal arvamusel, vaid olge aupaklikud,"},{"book":"Roomlased","chapter":"11","verse":"21","text":"sest kui Jumal ei säästnud algseid oksi, ei säästa ta teidki."},{"book":"Roomlased","chapter":"11","verse":"22","text":"Te peaksite tunnustama Jumala headust ja karmust − ta oli karm langenutega, kuid Jumal on hea teiega, kuni usute tema headusesse −, muidu eemaldatakse ka teid."},{"book":"Roomlased","chapter":"11","verse":"23","text":"Kui nad enam ei keeldu Jumalasse uskumast, võivad ka nemad külge poogitud saada, sest Jumal suudab nad taas puu külge pookida."},{"book":"Roomlased","chapter":"11","verse":"24","text":"Kui teid oli võimalik metsõlipuu küljest ära lõigata ja siis kultuurõlipuu külge pookida, kui palju kergem oleks neid tagasi pookida puu külge, mis oli loomult nende enda puu."},{"book":"Roomlased","chapter":"11","verse":"25","text":"Ma ei taha, et teie, mu vennad ja õed, jätaksite tähelepanuta selle varasemalt varjatud tõe, muidu võite upsakaks muutuda. Osa Iisraeli rahvast muutus kõvasüdameliseks, kuni võõramaalaste sissetulemine on lõpetatud."},{"book":"Roomlased","chapter":"11","verse":"26","text":"Nii saab päästetud kogu Iisrael.11:26. See ei ole universaalse pääste õpetus, vaid see, et siis saab päästetud kogu Iisrael (mis koosneb nii võõramaalastest kui ka juutidest, kes võtavad vastu pääste Jumala armu läbi). Nagu Pühakiri ütleb: „Päästja tuleb Siionist ja tema pöörab Jaakobi ära vastuhakust Jumalale."},{"book":"Roomlased","chapter":"11","verse":"27","text":"Minu tõotus neile on, et ma võtan ära nende patud.“11:27. Kombineeritud tekstid Jesaja 59:20−21 ja Jesaja 27:9."},{"book":"Roomlased","chapter":"11","verse":"28","text":"Kuigi nad on hea sõnumi vaenlased − ja seda teie kasuks −, on nad ikkagi valitud rahvas ja nende esiisade tõttu armastatud."},{"book":"Roomlased","chapter":"11","verse":"29","text":"Jumala ande ja tema kutsumist ei saa tagasi võtta."},{"book":"Roomlased","chapter":"11","verse":"30","text":"Kunagi olite Jumalale sõnakuulmatud, aga nüüd on Jumal osutanud teile teie sõnakuulmatuse tulemusena halastust."},{"book":"Roomlased","chapter":"11","verse":"31","text":"Täpselt samamoodi, nagu nad on praegu sõnakuulmatud, nagu olite teie, ilmutatakse ka neile samasugust halastust, mis sai teie osaks."},{"book":"Roomlased","chapter":"11","verse":"32","text":"Sest Jumal kohtles kõiki vangidena nende sõnakuulmatuse tõttu, et ta saaks kõigi peale halastada."},{"book":"Roomlased","chapter":"11","verse":"33","text":"Oh kui sügavad on Jumala küllus, tarkus ja teadmine! Kui hämmastavad on tema otsused, kui kujuteldamatud tema teguviisid!"},{"book":"Roomlased","chapter":"11","verse":"34","text":"Kes saab teada Jumala mõtteid? Kes saab talle nõu anda?11:34. Tsiteeritud Jesaja 40:13."},{"book":"Roomlased","chapter":"11","verse":"35","text":"Kes on kunagi andnud Jumalale midagi, mida Jumalal on kohustus tagasi maksta?11:35. Tsiteeritud Iiobi 41:3."},{"book":"Roomlased","chapter":"11","verse":"36","text":"Kõik tuleb temalt, kõik eksisteerib tema kaudu ja kõik on tema jaoks. Au olgu talle igavesti, aamen!"}]}