{"data":[{"book":"1 Koryntian","chapter":"9","verse":"1","text":"Czy nie jestem zupełnie wolny? Czy nie jestem apostołem? Czy nie widziałem na własne oczy Jezusa, naszego Pana? Czy to nie dzięki mojej służbie należycie do Niego?"},{"book":"1 Koryntian","chapter":"9","verse":"2","text":"Nawet jeśli inni nie uważają mnie za apostoła, to wy jesteście żywym dowodem tego, że jako apostoł służę Panu."},{"book":"1 Koryntian","chapter":"9","verse":"3","text":"Moja linia obrony wobec oskarżających mnie będzie taka:"},{"book":"1 Koryntian","chapter":"9","verse":"4","text":"Czy nie wolno nam korzystać z waszej gościnności?"},{"book":"1 Koryntian","chapter":"9","verse":"5","text":"Czy nie wolno nam poślubić wierzącej kobiety i zabrać jej ze sobą w podróż? Tak przecież czynią inni apostołowie oraz bracia naszego Pana. Podobnie postąpił również Piotr."},{"book":"1 Koryntian","chapter":"9","verse":"6","text":"Czy tylko ja i Barnaba musimy zarabiać na własne utrzymanie?"},{"book":"1 Koryntian","chapter":"9","verse":"7","text":"Czy żołnierz, pełniący służbę, utrzymuje się za własne pieniądze? Czy rolnik nie korzysta z owoców swojej pracy? Czy pasterz doglądający owiec nie może napić się ich mleka?"},{"book":"1 Koryntian","chapter":"9","verse":"8","text":"Nie jest to mój wymysł, ale nakaz Prawa Mojżesza."},{"book":"1 Koryntian","chapter":"9","verse":"9","text":"Czytamy w nim: „Nie będziesz zawiązywał pyska wołowi, który młóci zboże”. Czy Bóg miał na myśli tylko woła?"},{"book":"1 Koryntian","chapter":"9","verse":"10","text":"To, że ci, którzy orzą i młócą, mogą spodziewać się udziału w zbiorach, zostało zapisane również ze względu na nas."},{"book":"1 Koryntian","chapter":"9","verse":"11","text":"Skoro zasialiśmy w waszych sercach dobra duchowe, to co w tym dziwnego, że będziemy korzystać z waszych dóbr materialnych?"},{"book":"1 Koryntian","chapter":"9","verse":"12","text":"Skoro inni z nich korzystają, to dlaczego my byśmy nie mogli? My jednak nie skorzystaliśmy z tego prawa, ale sami pracujemy na własne utrzymanie, aby nie stwarzać przeszkód dobrej nowinie o Chrystusie."},{"book":"1 Koryntian","chapter":"9","verse":"13","text":"Czy nie wiecie, że pracownicy świątyni korzystają z przynoszonej tam żywności? Podobnie jest z tymi, którzy pracują przy ołtarzu Bożym—korzystają z tego, co ludzie przynoszą w ofierze."},{"book":"1 Koryntian","chapter":"9","verse":"14","text":"Pan ustalił również, żeby ci, którzy głoszą dobrą nowinę, byli utrzymywani przez innych wierzących."},{"book":"1 Koryntian","chapter":"9","verse":"15","text":"Ale ja nie korzystałem z tego prawa! Nie piszę tego teraz, ponieważ czegoś od was chcę. Wolałbym umrzeć z głodu niż pozbawić się satysfakcji z tego, że pełnię służbę bez zapłaty."},{"book":"1 Koryntian","chapter":"9","verse":"16","text":"To, że opowiadam ludziom dobrą nowinę, nie jest żadną moją zasługą. To po prostu mój obowiązek! Marny byłby bowiem mój los, gdybym tego nie robił."},{"book":"1 Koryntian","chapter":"9","verse":"17","text":"Jeśli opowiadałbym ją z własnej dobrej woli, zasługiwałbym na zapłatę. Ale ja otrzymałem to zadanie od Pana."},{"book":"1 Koryntian","chapter":"9","verse":"18","text":"Jaką więc mam zapłatę? Moją nagrodą jest właśnie to, że głoszę dobrą nowinę bez zapłaty i nie korzystam z należnego mi prawa."},{"book":"1 Koryntian","chapter":"9","verse":"19","text":"Jestem wolny, ale stałem się sługą wszystkich, aby w ten sposób pozyskać dla Chrystusa jak najwięcej osób."},{"book":"1 Koryntian","chapter":"9","verse":"20","text":"Gdy jestem wśród Żydów, postępuję jak Żyd, aby pozyskać Żydów. Gdy jestem wśród przestrzegających Prawa Mojżesza, również przestrzegam go, choć mu nie podlegam. Chcę jednak w ten sposób pozyskać ich."},{"book":"1 Koryntian","chapter":"9","verse":"21","text":"Gdy jestem wśród pogan, którzy nie przestrzegają tego Prawa, również żyję bez niego, chcąc pozyskać pogan. Postępując tak, oczywiście nie odrzucam Bożego prawa, bo podlegam prawu Chrystusa."},{"book":"1 Koryntian","chapter":"9","verse":"22","text":"Gdy jestem wśród ludzi, których wiara jest jeszcze słaba, również okazuję moją słabość, chcę bowiem pozyskać także ich. Szukam ze wszystkimi wspólnego języka, aby choć niektórych doprowadzić do zbawienia."},{"book":"1 Koryntian","chapter":"9","verse":"23","text":"Wszystko to robię ze względu na dobrą nowinę, aby mieć udział w jej głoszeniu."},{"book":"1 Koryntian","chapter":"9","verse":"24","text":"Na stadionie biegnie wielu zawodników, ale wygrywa tylko pierwszy. Wy również biegnijcie tak, aby wygrać!"},{"book":"1 Koryntian","chapter":"9","verse":"25","text":"Każdy zawodnik, pragnąc zwycięstwa, odmawia sobie wielu rzeczy. Czyni to, ponieważ chce zdobyć nagrodę. Jego nagroda jest jednak przemijająca, nasza zaś—wieczna!"},{"book":"1 Koryntian","chapter":"9","verse":"26","text":"Dlatego ja nie biegnę na oślep i nie zadaję ciosów w powietrze."},{"book":"1 Koryntian","chapter":"9","verse":"27","text":"Panuję nad własnym ciałem i podporządkowuję je sobie, abym głosząc dobrą nowinę innym, sam nie został zdyskwalifikowany."}]}