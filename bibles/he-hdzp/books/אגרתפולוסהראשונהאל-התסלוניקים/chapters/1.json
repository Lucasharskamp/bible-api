{"data":[{"book":"אגרת פולוס הראשונה אל-התסלוניקים","chapter":"1","verse":"1","text":"אל קהילת תסלוניקי, ששייכת לאלוהים אבינו ולישוע המשיח אדוננו."},{"book":"אגרת פולוס הראשונה אל-התסלוניקים","chapter":"1","verse":"2","text":"בכל פעם שאנו מתפללים בעדכם אנו מודים לאלוהים על כולכם,"},{"book":"אגרת פולוס הראשונה אל-התסלוניקים","chapter":"1","verse":"3","text":"ומזכירים לפניו תמיד את מעשיכם הטובים, את אמונתכם החזקה, את אהבתכם ואת ציפייתכם הסבלנית לשובו של ישוע המשיח אדוננו."},{"book":"אגרת פולוס הראשונה אל-התסלוניקים","chapter":"1","verse":"4","text":"אחים יקרים ואהובי האדון, אנחנו יודעים שאלוהים בחר בכם,"},{"book":"אגרת פולוס הראשונה אל-התסלוניקים","chapter":"1","verse":"5","text":"שהרי כאשר בישרנו לכם את בשורת האלוהים לא המילים שלנו שכנעו אתכם, אלא רוח הקודש הוא ששכנע אתכם ועזר לכם להאמין בבשורה בהתלהבות ובדבקות. גם אורח חיינו שימש הוכחה חותכת לאמיתות הבשורה שבישרנו לכם."},{"book":"אגרת פולוס הראשונה אל-התסלוניקים","chapter":"1","verse":"6","text":"וכך הלכתם בעקבותינו כשם שאנו הלכנו בעקבות האדון. למרות שאמונתכם בבשורה הביאה עליכם צרות וסבל מאויביכם, מילא אתכם רוח הקודש שמחה,"},{"book":"אגרת פולוס הראשונה אל-התסלוניקים","chapter":"1","verse":"7","text":"ותוך זמן קצר הפכתם בעצמכם לדוגמה ועשיתם שם בין כל המאמינים ביוון."},{"book":"אגרת פולוס הראשונה אל-התסלוניקים","chapter":"1","verse":"8","text":"בינתיים פרסמתם את דבר־אלוהים בכל מקום, ואנו שומעים על אמונתכם הנפלאה באלוהים בכל מקום שאנו הולכים. לנו לא נותר מה לספר!"},{"book":"אגרת פולוס הראשונה אל-התסלוניקים","chapter":"1","verse":"9","text":"אנשים מספרים לנו על קבלת־הפנים החמה שערכתם לנו, וכיצד עזבתם את האלילים והאמנתם באלוהים החי והאמיתי."},{"book":"אגרת פולוס הראשונה אל-התסלוניקים","chapter":"1","verse":"10","text":"הם גם סיפרו לנו על ציפייתכם לשובו של בן־האלוהים מהשמים, הלא הוא ישוע המשיח שקם לתחייה והושיענו מזעם אלוהים על החטא."}]}