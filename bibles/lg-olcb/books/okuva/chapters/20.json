{"data":[{"book":"Okuva","chapter":"20","verse":"1","text":"Awo Katonda n’ayogera ebigambo bino, n’agamba nti:"},{"book":"Okuva","chapter":"20","verse":"2","text":"“Nze Mukama Katonda wo, eyakuggya mu Misiri, mu nsi gye mwafuulibwa abaddu."},{"book":"Okuva","chapter":"20","verse":"3","text":"“Tobeeranga na bakatonda balala wabula Nze nzekka."},{"book":"Okuva","chapter":"20","verse":"4","text":"Teweekoleranga kintu kyonna ekyole ekifaanana n’ekintu kyonna ekiri waggulu mu ggulu, oba wansi ku nsi, oba ekiri mu mazzi agali wansi w’ensi."},{"book":"Okuva","chapter":"20","verse":"5","text":"Tobivuunamiranga so tobisinzanga. Kubanga, nze Mukama Katonda wo ndi Katonda wa buggya; mbonereza abaana olw’ebibi bya bakitaabwe n’ebya bajjajjaabwe okutuusa ku mulembe ogwokusatu n’ogwokuna ogw’abo abankyawa."},{"book":"Okuva","chapter":"20","verse":"6","text":"Naye abo enkumi n’enkumi abanjagala era abakwata amateeka gange, mbalaga okwagala kwange okutaggwaawo."},{"book":"Okuva","chapter":"20","verse":"7","text":"Tokozesanga linnya lya Mukama Katonda wo ng’olayira ebitaliimu nsa; kubanga Mukama talirema kumusalira musango ne gumusinga omuntu oyo alayirira obwereere erinnya lye."},{"book":"Okuva","chapter":"20","verse":"8","text":"Olunaku lwa Ssabbiiti lujjukirenga era olutukuzenga."},{"book":"Okuva","chapter":"20","verse":"9","text":"Kolanga emirimu gyo, ofaabiine mu nnaku omukaaga,"},{"book":"Okuva","chapter":"20","verse":"10","text":"naye olunaku olw’omusanvu ye Ssabbiiti ya Mukama Katonda wo. Ku lunaku olwo tokolerangako mulimu gwonna; ggwe, wadde mutabani wo, wadde muwala wo, wadde omuweereza wo omusajja, oba omuweereza wo omukazi, wadde ensolo zo, wadde omugenyi ali omumwo."},{"book":"Okuva","chapter":"20","verse":"11","text":"Kubanga mu nnaku omukaaga Mukama Katonda mwe yakolera eggulu n’ensi, n’ennyanja, ne byonna ebibirimu, n’awummulira ku lunaku olw’omusanvu. Mukama kyeyava awa omukisa olunaku olwa Ssabbiiti n’alutukuza."},{"book":"Okuva","chapter":"20","verse":"12","text":"Kitaawo ne nnyoko obassangamu ekitiibwa, olyoke owangaale mu nsi Mukama Katonda wo gy’akuwa."},{"book":"Okuva","chapter":"20","verse":"13","text":"Tottanga."},{"book":"Okuva","chapter":"20","verse":"14","text":"Toyendanga."},{"book":"Okuva","chapter":"20","verse":"15","text":"Tobbanga."},{"book":"Okuva","chapter":"20","verse":"16","text":"Towaayirizanga muntu munno."},{"book":"Okuva","chapter":"20","verse":"17","text":"Teweegombanga nnyumba ya muliraanwa wo. Teweegombanga mukazi wa muliraanwa wo, newaakubadde omuweereza we omusajja, newaakubadde omuweereza we omukazi, wadde ente ye, oba endogoyi ye, oba ekintu kyonna ekya muntu munno.”"},{"book":"Okuva","chapter":"20","verse":"18","text":"Awo abantu bwe baalaba okumyansa kw’eraddu, ne bawulira n’okubwatuka kw’eggulu awamu n’eddoboozi ly’akagombe, ne balaba n’olusozi nga lunyooka ne bakankana nga batidde nnyo. Ne bayimirira walako,"},{"book":"Okuva","chapter":"20","verse":"19","text":"ne bagamba Musa nti, “Ggwe yogera naffe, tujja kubiwuliriza. Naye Katonda aleme kwogera naffe tuleme okufa.”"},{"book":"Okuva","chapter":"20","verse":"20","text":"Musa n’agamba abantu nti, “Temutya, kubanga Katonda azze kubagezesa, mumutyenga bulijjo, mulyoke muleme okwonoona.”"},{"book":"Okuva","chapter":"20","verse":"21","text":"Abantu ne basigala nga bayimiridde walako, naye Musa n’asembera mu kizikiza ekikwafu Katonda mwe yali."},{"book":"Okuva","chapter":"20","verse":"22","text":"Mukama n’agamba Musa nti, “Bw’oti bw’oba otegeeza abaana ba Isirayiri nti, ‘Mmwe bennyini mwerabiddeko nga njogera nammwe nga nsinziira mu ggulu."},{"book":"Okuva","chapter":"20","verse":"23","text":"Temwekoleranga bakatonda balala wendi; temwekoleranga bakatonda ba ffeeza oba bakatonda ba zaabu."},{"book":"Okuva","chapter":"20","verse":"24","text":"“ ‘Munkolere ekyoto eky’ettaka, muweereyo okwo ssaddaaka zammwe ezookebwa, n’essaddaaka olw’emirembe, ey’endiga zo n’ente zo. Mu buli kifo mwe nnaaleeteranga erinnya lyange okuweebwa ekitiibwa, nnajjanga ne mbaweera omwo omukisa."},{"book":"Okuva","chapter":"20","verse":"25","text":"Bwe munzimbiranga ekyoto eky’amayinja, temukizimbisanga mayinja mayooyoote, kubanga ekyuma bwe kirigakoonako kirigafuula agatasaanira kyoto kyange."},{"book":"Okuva","chapter":"20","verse":"26","text":"Ekyoto kyange temukizimbangako madaala, muleme okukiweebuula nga mulinnya amadaala.’ ”"}]}