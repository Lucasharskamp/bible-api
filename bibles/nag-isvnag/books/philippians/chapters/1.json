{"data":[{"book":"Philippians","chapter":"1","verse":"1","text":"Paul aru Timothy, Jisu Khrista laga noukar khan, kun Khrista nimite alag kori kene Philippi sheher te thaki ase, aru taikhan logote thaka cholawta aru porisharok khan."},{"book":"Philippians","chapter":"1","verse":"2","text":"Probhu Jisu Khrista laga anugraha aru Baba Isor laga shanti apuni khan logote thakibo dibi."},{"book":"Philippians","chapter":"1","verse":"3","text":"Moi apuni khan ke yaad kori kene Isor ke ami laga dhanyavad diye,"},{"book":"Philippians","chapter":"1","verse":"4","text":"hodai, moi apuni khan nimite prathana kori thake, aru bisi khushi pora prathana kore."},{"book":"Philippians","chapter":"1","verse":"5","text":"Kelemane apnikhan Isor laga kotha nimite moi logote shuru pora aji tak ase."},{"book":"Philippians","chapter":"1","verse":"6","text":"Etu nimite, moi sob kaam te mon dangor hoi kene ase, Tai kun apuni khan logote bhal kaam korise Jisu Khrista wapas naha tak etu sob kaam pura koribo."},{"book":"Philippians","chapter":"1","verse":"7","text":"Moi eneka bhabona kora to bhal ase kelemane ami laga monte apuni khan ase. Apuni khan moi logote Isor laga susamachar prochar kora kaam te hodai thakise aru Tai nimite dukh paikene koidi ekta thaka homoi te, moike nachari kene hodai prathana pora modot kori thakise."},{"book":"Philippians","chapter":"1","verse":"8","text":"Kelemane Isor ami laga sakhi ase, Jisu Khrista pora morom kora nisena moi apuni khan ke hodai yaad kori thake."},{"book":"Philippians","chapter":"1","verse":"9","text":"Etu he ami laga prathana ase: apuni khan laga morom bisi hoi kene Isor laga gyaan aru sob bujhi bole thaka to bujhi paribole nimite."},{"book":"Philippians","chapter":"1","verse":"10","text":"Etu pora ki bhal ase, etu apnikhan bujibo, aru Khrista wapas naha tak, apuni khan hosa thakibo aru mon dikene pobitro thakibo,"},{"book":"Philippians","chapter":"1","verse":"11","text":"aru Jisu Khrista pora aha laga dharmikta laga phol pora bhorta hoi jabo aru Isor laga mohima aru aradhana hodai kori thakibo1.11 Isa. 15:8.."},{"book":"Philippians","chapter":"1","verse":"12","text":"Moi apuni khan ke etu janai dibole mon ase, bhai khan, moi logote ki hoise etu sob susamachar ke age loi jabole nimite hoise1.12 2 Tim. 2:9.."},{"book":"Philippians","chapter":"1","verse":"13","text":"Aru etu nisena, Khrista nimite moike luha pora bandi kene rakha homoi te sipahi aru sob manu khan ujala aha to dikhise."},{"book":"Philippians","chapter":"1","verse":"14","text":"Biswasi bhai khan moike luha pora bandhi kene rakha to dikhi kene Probhu uporte bharosa korise aru taikhan dusra manu khan ke bhoi nakori kene Isor laga kotha kobole nimite mon dangor hoise."},{"book":"Philippians","chapter":"1","verse":"15","text":"Kunba to suku jola pora Khrista laga prochar kori ase, aru kunba khan bhal mon loi kene Khrista laga kaam kori kene jai ase1.15 Phil. 2:3.."},{"book":"Philippians","chapter":"1","verse":"16","text":"Kunba manu khan morom pora etu kaam korise, kelemane taikhan jane Isor laga kotha nimite moike yate khara kori rakha ase."},{"book":"Philippians","chapter":"1","verse":"17","text":"Kintu kunba manu khan nijor laga labh nimite Khrista laga kaam kori ase, mon dikena nohoi. Taikhan bhabe moi yate koidi thaka homoi te moike dukh dibo paribo."},{"book":"Philippians","chapter":"1","verse":"18","text":"Titia hoile ki? Kotha to etu he ase, ki rasta pora hoile bhi Khrista ke prochar kori diya te he moi khushi kori ase. Hoi, moi khushi koribo,"},{"book":"Philippians","chapter":"1","verse":"19","text":"kelemane moi jani ase apuni khan laga prathana aru Jisu Khrista laga Atma laga modot pora moi bachi jabo."},{"book":"Philippians","chapter":"1","verse":"20","text":"Moi laga monte itcha thaka aru asha kora to moi kitia bhi sorom nakhabo, aru moi mon dangor kori kene thaki ase, etiya bhi aru hodai, Khrista ke moi laga gaw pora hodai untcha te uthai thakibo, jinda thakile bhi aru mori jaile bhi."},{"book":"Philippians","chapter":"1","verse":"21","text":"Kelemane moi jinda thakile Khrista nimite aru mori jaile etu moi laga labh ase."},{"book":"Philippians","chapter":"1","verse":"22","text":"Kintu jodi moi gaw mangso te jinda thake, titia hoile etu moi nimite bhal phol ulabo nimite moi kaam kori bole laga ase. Kintu moi ki to basi lobo? Moi najane."},{"book":"Philippians","chapter":"1","verse":"23","text":"Kelemane moi etu duita majote phasi kene ase. Moi laga itcha etu gaw chari kene Khrista logote thaki bole mon ase, etu he sob pora bhal ase,"},{"book":"Philippians","chapter":"1","verse":"24","text":"kintu gaw mangso te thaki bole dorkar thaka to apnikhan nimite he ase."},{"book":"Philippians","chapter":"1","verse":"25","text":"Aru eitu khan sob bhabona kora pichete, moi jane apuni khan logote thaki kene Isor laga kaam kori kene jabo, khushi pora apuni khan laga biswas dangor hobole nimite,"},{"book":"Philippians","chapter":"1","verse":"26","text":"etu pora apuni khan moike saikene Jisu Khrista uporte biswas kori kene Tai laga naam te phutani kori bole paribo jitia moi apuni khan ke lok kori bole aru ahibo."},{"book":"Philippians","chapter":"1","verse":"27","text":"Apuni khan laga jibon laga niyom khan to Khrista laga susamachar logot milaikena thakibi, titia moi apuni khan logote thakile bhi nathakile bhi, moi apuni khan to biswas te bhal pora khara kori ase, aru ekjon-ekjon logote mili kene susamachar laga biswas nimite kaam kori ase koi kene moi hunibo nimite."},{"book":"Philippians","chapter":"1","verse":"28","text":"Aru apnikhan laga dushman khan ke kitia bhi bhoi nokoribi. Taikhan eneka kora to taikhan khotom hoi jabole laga chihna ase, kintu apuni khan nimite te etu to poritran pabole laga ase, juntu Isor pora diye."},{"book":"Philippians","chapter":"1","verse":"29","text":"Kelemane etu apuni ke eku daam noloikene Jisu Khrista nimite dise, khali Taike biswas kori bole nimite nohoi, kintu Tai nimite dukh kosto kori bole,"},{"book":"Philippians","chapter":"1","verse":"30","text":"apuni khan dikhise moi ki logote lorai kori ase, aru etiya apuni khan moi pora eitu khan sob huni ase."}]}