{"data":[{"book":"Soromoni' mago' ara hunte'nea zgamere","chapter":"2","verse":"1","text":"Nagra Saroni agupofi flaua kna nehu'na, agupofima nehagea lili flaua kna hu'noe."},{"book":"Soromoni' mago' ara hunte'nea zgamere","chapter":"2","verse":"2","text":"Mofa'neramimofo amunompina navesima negantoa mofamoka, ave'ave trazampi me'nea lili flauamofo amosregna hu'nane."},{"book":"Soromoni' mago' ara hunte'nea zgamere","chapter":"2","verse":"3","text":"Navesima negantoa ne'moka zafaramimofo amu'nompina mareri agatere epoli zafagna hunka mago'a vene'ne amu'nompina mani'nane. Ana zafamofo tonapi mani'nena haganentake raga'a tagi'na nenoe."},{"book":"Soromoni' mago' ara hunte'nea zgamere","chapter":"2","verse":"4","text":"Tusi neza retro hunte'nea ra nontega navareno nevuno, agu'areti'ma huno avesima nante'nea avu'avamo'a tavravereti refite nanteankna hu'ne."},{"book":"Soromoni' mago' ara hunte'nea zgamere","chapter":"2","verse":"5","text":"Anante hagegema hu zafargareti'ma kre'nea bretia namige'na ne'na, hankavea eri'na mani'na nevu'na, epoli zafa raga namige'na nenavuna ha'neno. Na'ankure kagrikura tusiza hu'na navesi negante'na kria e'nerue."},{"book":"Soromoni' mago' ara hunte'nea zgamere","chapter":"2","verse":"6","text":"Hagi hoga'a azante nanuna ante harage nehugeno, tamaga azanura nanuki'ne."},{"book":"Soromoni' mago' ara hunte'nea zgamere","chapter":"2","verse":"7","text":"Jerusalemi mofaneramimota gazeline afi dia afu'mo'za nentahisageta nagritera huvempa hutma tamavesi'zana ame huta eri o'otinkeno kna fatgore eno."},{"book":"Soromoni' mago' ara hunte'nea zgamere","chapter":"2","verse":"8","text":"Hagi avesima nentoa ne'mo'a, agonarega ne-ege'na agasasanke'a nentahue. Takaure takaure huno agona kreneramino, vagri vagri huno ne'one agona kreramino ne-e."},{"book":"Soromoni' mago' ara hunte'nea zgamere","chapter":"2","verse":"9","text":"Avesima nentoa ne'mo'a gazeliema nehaza afukna huge, agaho dia afukna hu'ne. Nosika mani'neno zaho eri kampinti mase nompinka rentragino nege."},{"book":"Soromoni' mago' ara hunte'nea zgamere","chapter":"2","verse":"10","text":"Nevesima nentoa ne'mo'a amanage huno nagrikura hu'ne, navesi navesima hunegantoa mofamoka otinka eno. Hentofa zagani'a mani'nananki egeta nagrane va'mneno."},{"book":"Soromoni' mago' ara hunte'nea zgamere","chapter":"2","verse":"11","text":"Hagi zasi'ma nehianknamo'a vagaregeno kora aruse'ne."},{"book":"Soromoni' mago' ara hunte'nea zgamere","chapter":"2","verse":"12","text":"Flaua trazamo'a hageno amosrea ahegeno, wainia taga huno eri fatgo nehigeno, namaramimo'a zanontera tusiza hu'za nani'nani nehazage'za, kugofa namaramimo'za kugokugo nehaze."},{"book":"Soromoni' mago' ara hunte'nea zgamere","chapter":"2","verse":"13","text":"Fiki zafamo'a agafa huno raga neregeno, grepi zafamo'a amosre nehegeno, mna'amo'a antaguntagu nehie. Navesima negantoa mofamoka otinka eno. Hentofa zaganimoka nagri'ene eno huno navesima nentoa ne'mo'a hu'ne!"},{"book":"Soromoni' mago' ara hunte'nea zgamere","chapter":"2","verse":"14","text":"Maho namanimo'a fra'ma nekia havegampimka agonafi frakino mani'ne. Kavugosa naveri nehunka, kagerura aruge'na antahi'neno. Na'ankure kagerumo'a haga nehigeno, kavugosamo'a hentofaza hu'ne."},{"book":"Soromoni' mago' ara hunte'nea zgamere","chapter":"2","verse":"15","text":"Avesima nentankeno kavesima negantea grepi hozatani'a eri haviza hanagi, maka neone afi kraramina zamazeri hana huo. Na'ankure grepi zafamo'a amosre ahente'ne."},{"book":"Soromoni' mago' ara hunte'nea zgamere","chapter":"2","verse":"16","text":"Navesima nentoa ne'mo'a nagri su'a manige'na, nagra agri su'a mani'noe. Ana hu'neankino liliema nehaza flaua hozamofo amu'nompi vano nehuno, amosrema ahente'neana nene."},{"book":"Soromoni' mago' ara hunte'nea zgamere","chapter":"2","verse":"17","text":"Rumasama osu'nenire gazeliema nehaza dia afumo'ma agonaregati'ma ne-eaza hunka, navesima negantoa ne'moka ete nagritega eno."}]}