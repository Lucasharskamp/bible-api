{"data":[{"book":"БЫЦЦЁ","chapter":"49","verse":"1","text":"І паклікаў Якаў сыноў сваіх і сказаў: зьбярэцеся, і я абвяшчу вам, што будзе з вамі ў апошнія дні;"},{"book":"БЫЦЦЁ","chapter":"49","verse":"2","text":"сыдзецеся і паслухайце, сыны Якава, паслухайце Ізраіля, бацьку вашага."},{"book":"БЫЦЦЁ","chapter":"49","verse":"3","text":"Рувім, першынец мой! ты - цьвярдыня мая і пачатак сілы маёй, вяршыня годнасьці і вяршыня магутнасьці;"},{"book":"БЫЦЦЁ","chapter":"49","verse":"4","text":"але ты бушаваў, як вада; ды ня ўтрымаешся; бо ты ўзышоў на ложак бацькі твайго, ты апаганіў пасьцель маю, на якую ўзышоў."},{"book":"БЫЦЦЁ","chapter":"49","verse":"5","text":"Сымон і Левій браты, прылады жорсткасьці мячы іхнія;"},{"book":"БЫЦЦЁ","chapter":"49","verse":"6","text":"у раду іхнюю хай ня ўвойдзе душа мая, і ў зборы іхнія хай ня ўлучыцца слава мая; бо яны ў гневе сваім забілі мужа і ў сваволі сваёй перарэзалі жылы цяльцу;"},{"book":"БЫЦЦЁ","chapter":"49","verse":"7","text":"праклён гневу іхняму, бо ён жорсткі, і лютасьці іхняй, бо шалёная; падзялю іх у Якаве і расьсею іх у Ізраілі."},{"book":"БЫЦЦЁ","chapter":"49","verse":"8","text":"Юда! цябе праславяць браты твае. Рука твая на хрыбце тваіх ворагаў; паклоняцца табе сыны бацькі твайго."},{"book":"БЫЦЦЁ","chapter":"49","verse":"9","text":"Малады леў Юда, са здабычы, сыне мой, ты вяртаешся. Схіліўся ён, лёг, як леў і як ільвіца: хто падыме яго?"},{"book":"БЫЦЦЁ","chapter":"49","verse":"10","text":"Не адыдзе скіпетр ад Юды і заканадаўца ад сьцёгнаў ягоных, пакуль ня прыйдзе Прымірэнец, і Яму пакорлівасьць народаў."},{"book":"БЫЦЦЁ","chapter":"49","verse":"11","text":"Ён прывязвае да вінаграднай лазы асьляня сваё і да лазы лепшага вінаграду сына асьліцы сваёй; мые ў віне вопратку сваю і ў крыві гронак адзеньне сваё;"},{"book":"БЫЦЦЁ","chapter":"49","verse":"12","text":"бліскучыя вочы ад віна, і белыя зубы ад малака."},{"book":"БЫЦЦЁ","chapter":"49","verse":"13","text":"Завулон каля берага марскога будзе жыць і каля прыстані карабельнай, і межы яго да Сідона."},{"book":"БЫЦЦЁ","chapter":"49","verse":"14","text":"Ты, Ісахар, як дужы ўючны асёл, на якога цяжар пакладзены."},{"book":"БЫЦЦЁ","chapter":"49","verse":"15","text":"І ўбачыш ты, што спакой табе добры і зямля корміць: схіліш сьпіну сваю пад цяжарам і будзеш насіць, каб жыць бяз клопату, - такая плата твая."},{"book":"БЫЦЦЁ","chapter":"49","verse":"16","text":"Дан будзе судзіць народ свой, як адно з каленаў Ізраіля;"},{"book":"БЫЦЦЁ","chapter":"49","verse":"17","text":"Дан будзе зьмеем на дарозе, асьпідам на шляху, што раніць ногу каню, так што верхавец яго ўпадзе ніцма."},{"book":"БЫЦЦЁ","chapter":"49","verse":"18","text":"На дапамогу тваю спадзяюся, Госпадзе!"},{"book":"БЫЦЦЁ","chapter":"49","verse":"19","text":"Гад, - натоўп будзе цясьніць яго, але ён адцісьне яго па пятах."},{"book":"БЫЦЦЁ","chapter":"49","verse":"20","text":"Асіру - занадта тлусты хлеб ягоны, і ён будзе дастаўляць царскія прысмакі."},{"book":"БЫЦЦЁ","chapter":"49","verse":"21","text":"Напталім - вольная касуля, гаварыцьмеш прыгожыя словы."},{"book":"БЫЦЦЁ","chapter":"49","verse":"22","text":"Язэп - парастак пладаноснага дрэва, парастак пладаноснага дрэва над крыніцай; гольле яго раскінулася над сьцяною."},{"book":"БЫЦЦЁ","chapter":"49","verse":"23","text":"Немарасьцілі яго, і стралялі ў яго і варагавалі супроць яго лучнікі;"},{"book":"БЫЦЦЁ","chapter":"49","verse":"24","text":"але цьвёрды застаўся лук ягоны, і моцныя мышцы рук ягоных, ад рук магутнага Бога Якаўлевага. Адтуль Пастыр і цьвярдыня Ізраілевая,"},{"book":"БЫЦЦЁ","chapter":"49","verse":"25","text":"ад Бога бацькі твайго, Які хай дапаможа табе, і ад Усемагутнага, Які і хай дабраславіць цябе дабраславеньнямі нябеснымі згары, дабраславеньнямі бездані, якая ляжыць унізе, дабраславеньнямі саскоў і ўлоньня,"},{"book":"БЫЦЦЁ","chapter":"49","verse":"26","text":"дабраславеньнямі бацькі твайго, якія перавышаюць дабраславеньні гор старадаўніх і даброты пагоркаў вечных; хай будуць яны на галаве ў Язэпа і на цемені выбранага спаміж братоў сваіх."},{"book":"БЫЦЦЁ","chapter":"49","verse":"27","text":"Веньямін драпежны воўк, раніцай будзе есьці лавітву і ўвечары будзе дзяліць здабычу."},{"book":"БЫЦЦЁ","chapter":"49","verse":"28","text":"Вось усе дванаццаць каленаў Ізраілевых; і вось, што сказаў ім бацька іхні; і дабраславіў іх, і даў ім дабраславеньне, кожнаму сваё."},{"book":"БЫЦЦЁ","chapter":"49","verse":"29","text":"І наказаў ён ім і сказаў ім: я прыкладаюся да народу майго; пахавайце мяне з бацькамі маімі ў пячоры, якая на полі Эфрона Хэтэяніна,"},{"book":"БЫЦЦЁ","chapter":"49","verse":"30","text":"у пячоры, якая на полі Махпэла, што перад Мамрэ, у зямлі Ханаанскай, якую купіў Абрагам з полем у Эфрона Хэтэяніна ва ўласнасьць для пахаваньня;"},{"book":"БЫЦЦЁ","chapter":"49","verse":"31","text":"Там пахавалі Абрагама і Сарру, жонку ягоную; там пахавалі Ісаака і Рэбэку, жонку ягоную; і там пахаваў я Лію;"},{"book":"БЫЦЦЁ","chapter":"49","verse":"32","text":"гэта поле і пячора, якая на ім, куплена ў сыноў Хэтэевых."},{"book":"БЫЦЦЁ","chapter":"49","verse":"33","text":"І скончыў Якаў наказы сынам сваім, і згарнуў ногі свае ў ложак, і сканаў, і прылучаны быў да народу свайго."}]}