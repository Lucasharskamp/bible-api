{"data":[{"book":"Kwan","chapter":"3","verse":"1","text":"Ma e nonro mar joka Harun kod Musa e kinde mane Jehova Nyasaye owuoyo gi Musa e Got Sinai."},{"book":"Kwan","chapter":"3","verse":"2","text":"Nying yawuot Harun ne gin Nadab ma wuowi makayo kod Abihu, Eliazar kod Ithamar."},{"book":"Kwan","chapter":"3","verse":"3","text":"Mago ema ne nying yawuot Harun, mane gin jodolo mowir kendo mopwodhi mondo obed jodolo."},{"book":"Kwan","chapter":"3","verse":"4","text":"Kata kamano Nadab kod Abihu, notho e nyim Jehova Nyasaye e kinde mane gichiwo misango ma ok opwodhi e Thim mar Sinai. Ne gionge yawuowi; omiyo Eliazar gi Ithamar kende ema nobedo jodolo e ndalo mane Harun wuon-gi pod ngima."},{"book":"Kwan","chapter":"3","verse":"5","text":"Jehova Nyasaye nowacho ne Musa niya,"},{"book":"Kwan","chapter":"3","verse":"6","text":"“Kel dhood jo-Lawi kendo ichiwgi e nyim jadolo Harun mondo gikonye tich."},{"book":"Kwan","chapter":"3","verse":"7","text":"Nyaka gitine kaachiel gi oganda duto e nyim Hemb Romo ka gitiyo tije mag kama ler."},{"book":"Kwan","chapter":"3","verse":"8","text":"Nyaka girit malongʼo gige Hemb Romo duto, ka gichopo chike duto mag jo-Israel monego gitim e Hemb Romo."},{"book":"Kwan","chapter":"3","verse":"9","text":"Chiw jo-Lawi e lwet Harun gi yawuote nikech gin e joma owal e dhood Israel mondo okonye tich."},{"book":"Kwan","chapter":"3","verse":"10","text":"Yier Harun kod yawuote mondo obed jodolo; ngʼato angʼata mosudo machiegni gi kama ler mar lemo nyaka negi.”"},{"book":"Kwan","chapter":"3","verse":"11","text":"Jehova Nyasaye nomedo wachone Musa niya,"},{"book":"Kwan","chapter":"3","verse":"12","text":"“Asekawo jo-Lawi koa ei jo-Israel e lo wuowi makayo mar chi ja-Israel moro ka moro. Jo-Lawi gin meka,"},{"book":"Kwan","chapter":"3","verse":"13","text":"nimar yawuowi makayo duto gin meka. Kane anego yawuowi makayo duto e piny Misri, ne awalo ne an awuon kayo moro amora e Israel, obed mar dhano kata mar le mondo gibed maga. An e Jehova Nyasaye.”"},{"book":"Kwan","chapter":"3","verse":"14","text":"Jehova Nyasaye nowacho ne Musa e Thim mar Sinai niya,"},{"book":"Kwan","chapter":"3","verse":"15","text":"“Kwan jo-Lawi kaluwore gi joutgi kod anywolagi. Kwan chwo duto chakre ja-dwe achiel kadhi nyime.”"},{"book":"Kwan","chapter":"3","verse":"16","text":"Omiyo Musa nokwanogi, mana kaka Jehova Nyasaye nomiye chik."},{"book":"Kwan","chapter":"3","verse":"17","text":"Magi ema ne nyinge yawuot jo-Lawi:"},{"book":"Kwan","chapter":"3","verse":"18","text":"Magi ema ne nying joka Gershon:"},{"book":"Kwan","chapter":"3","verse":"19","text":"Joka Kohath ne gin:"},{"book":"Kwan","chapter":"3","verse":"20","text":"Joka Merari ne gin:"},{"book":"Kwan","chapter":"3","verse":"21","text":"Koa e dhood Gershon, ne nitiere jo-Libni gi Shimei; mago ema ne joka Gershon."},{"book":"Kwan","chapter":"3","verse":"22","text":"Kar romb chwo duto kochakore ja-dwe achiel kadhi nyime noromo ji alufu abiriyo mia abich (7,500)."},{"book":"Kwan","chapter":"3","verse":"23","text":"Dhout jo-Gershon nonego dag yo podho chiengʼ mar kama ler."},{"book":"Kwan","chapter":"3","verse":"24","text":"Jatend Gershon ne en Eliasaf wuod Lael."},{"book":"Kwan","chapter":"3","verse":"25","text":"Tij jo-Gershon e Kar Hemb Romo ne en rito Kama Ler mar Lemo kod hema, kaachiel gi gik moumego, kaka pasia mantiere e dhorangach mar Hemb Romo."},{"book":"Kwan","chapter":"3","verse":"26","text":"Bende negirito pasia mag laru, pasia mar dhorangach mar laru molworo kama ler gi kendo mar misango kod tonde, kaachiel gi gik moko duto mitwechogo."},{"book":"Kwan","chapter":"3","verse":"27","text":"E dhood Kohath ne nitiere jo-Amram, jo-Izhar, jo-Hebron, jo-Uziel; magi ema ne anywola joka Kohath."},{"book":"Kwan","chapter":"3","verse":"28","text":"Kar romb chwo duto kochakore ja-dwe achiel kadhi nyime ne romo ji alufu aboro mia auchiel (8,600)."},{"book":"Kwan","chapter":"3","verse":"29","text":"Dhood Kohath nonego dagi yo milambo mar kama ler."},{"book":"Kwan","chapter":"3","verse":"30","text":"Jatend dhout jo-Kohath ne en Elizafan wuod Uziel."},{"book":"Kwan","chapter":"3","verse":"31","text":"Tijgi ne en rito Sandug Muma, mesa, rachungi mar taya, kende mag misengini, gige kama ler mar lemo mitiyogo tije dolo, pasia, kod gik moko duto mitiyogo tijego."},{"book":"Kwan","chapter":"3","verse":"32","text":"Jatelo maduongʼ mar jo-Lawi ne en Eliazar wuod Harun jadolo. En ema ne oyiere bedo jatelo mag joma rito kama ler mar lemo."},{"book":"Kwan","chapter":"3","verse":"33","text":"E dhood Merari ne nitiere jo-Mali kod jo-Mushi; magi ema anywola joka Merari."},{"book":"Kwan","chapter":"3","verse":"34","text":"Kar romb chwo duto kochakore ja-dwe achiel kata moloyo dwe achiel mane okwan ne romo ji alufu auchiel mia ariyo (6,200)."},{"book":"Kwan","chapter":"3","verse":"35","text":"Jatend dhout Merari ne en Zuriel wuod Abihail."},{"book":"Kwan","chapter":"3","verse":"36","text":"Joka Merari noyier mondo orit sirni mag kama ler mar lemo, yiend reru, sirni mamoko, mise, kaachiel gi gige duto kod gik moko duto mitiyogo kanyo,"},{"book":"Kwan","chapter":"3","verse":"37","text":"kaachiel gi sirni mochungʼ molworo laru man-gi mise, sigingi mag hema kod tonde."},{"book":"Kwan","chapter":"3","verse":"38","text":"Musa kod Harun gi yawuote nonego dagi yo wuok chiengʼ mar Hemb Romo."},{"book":"Kwan","chapter":"3","verse":"39","text":"Kar romb jo-Lawi duto mane okwan kaluwore gi chik mane Jehova Nyasaye ogolo kokadho kuom Musa kod Harun kaluwore gi anywolagi ne gin ji alufu piero ariyo gariyo (22,000), magi ne gin kaachiel gi nyithindo duto ma yawuowi kochakore ja-dwe achiel kadhi nyime."},{"book":"Kwan","chapter":"3","verse":"40","text":"Jehova Nyasaye nowacho ne Musa niya, “Kwan nyithindo ma yawuowi makayo duto mag Israel kochakore ja-dwe achiel kadhi nyime kendo indik nyingegi piny."},{"book":"Kwan","chapter":"3","verse":"41","text":"Ket jo-Lawi obedna kaka kayo e lo kayo duto mag jo-Israel, kendo kaw jamb jo-Lawi obed e lo kweth makayo mag jamb jo-Israel. An e Jehova Nyasaye.”"},{"book":"Kwan","chapter":"3","verse":"42","text":"Omiyo Musa nokwano nyithindo makayo duto mag jo-Israel, mana kaka Jehova Nyasaye nochike."},{"book":"Kwan","chapter":"3","verse":"43","text":"Kar romb nyithindo ma yawuowi duto makayo ma ja-dwe achiel kadhi nyime, kondik nying-gi moro ka moro ne romo ji alufu piero ariyo gariyo, mia ariyo gi piero abiriyo gadek (22,273)."},{"book":"Kwan","chapter":"3","verse":"44","text":"Jehova Nyasaye nochako owachone Musa niya,"},{"book":"Kwan","chapter":"3","verse":"45","text":"“Ket jo-Lawi mondo obedna kaka kayo e lo jo-Israel, kendo jamni mag jo-Lawi e lo jambgi. Jo-Lawi nyaka bed maga. An e Jehova Nyasaye."},{"book":"Kwan","chapter":"3","verse":"46","text":"Mondo omi ires jo-Israel makayo ji mia ariyo piero adek gabiriyo ma kwan-gi ohewo kwan midwaro mar jo-Lawi,"},{"book":"Kwan","chapter":"3","verse":"47","text":"chok shekel abich ne ngʼato ka ngʼato, kaluwore gi shekel mar kama ler mar lemo, ma pekne romo gera piero ariyo."},{"book":"Kwan","chapter":"3","verse":"48","text":"Mi Harun kod yawuote pesa miwarogo jo-Israel momedore.”"},{"book":"Kwan","chapter":"3","verse":"49","text":"Omiyo Musa nochoko pesa kuom joma ne omedore e kwan mane jo-Lawi oreso."},{"book":"Kwan","chapter":"3","verse":"50","text":"Koa kuom kayo mag jo-Israel nochoko fedha ma pekne en shekel alufu mia achiel mia adek gi piero auchiel gabich (1,365), kaluwore gi shekel mar kama ler mar lemo."},{"book":"Kwan","chapter":"3","verse":"51","text":"Musa nochiwo ne Harun kod yawuote pesa miwarogo jo-Israel momedore mana kaka Jehova Nyasaye nochike."}]}