{"data":[{"book":"2 కొరింతీ పత్రిక","chapter":"10","verse":"1","text":"స్వయంగా పౌలు అనే నేను క్రీస్తులో ఉన్న సాత్వీకంతో, మృదుత్వంతో మీకు విన్నపం చేస్తున్నాను. మీతో ఉన్నపుడు దీనునిగా, మీతో లేనపుడు ధైర్యశాలిగా ఉన్నాను గదా!"},{"book":"2 కొరింతీ పత్రిక","chapter":"10","verse":"2","text":"మేము శరీరానుసారంగా నడుస్తున్నామని కొందరంటున్నారు. అలాంటి వారితో నేను విభేధించి ధైర్యంతో వ్యవహరించాలని అనుకుంటున్నాను. అయితే మీతో ఉన్నపుడు నేనలా ఉండకుండాా చేయమని మిమ్మల్ని బతిమాలుతున్నాను."},{"book":"2 కొరింతీ పత్రిక","chapter":"10","verse":"3","text":"మేము శరీరంతో జీవిస్తున్నా శరీరానుసారంగా యుద్ధం చేయం."},{"book":"2 కొరింతీ పత్రిక","chapter":"10","verse":"4","text":"మా యుద్ధ పరికరాలు లోక సంబంధమైనవి కావు. కోటలను ధ్వంసం చేసి, మనుషులను పక్కదోవ పట్టించే వాదాలను ఓడించే దైవ శక్తి వాటికి ఉంది."},{"book":"2 కొరింతీ పత్రిక","chapter":"10","verse":"5","text":"వాటితో దేవుని జ్ఞానాన్ని అడ్డగించే ప్రతి ఆటంకాన్నీ నాశనం చేసి, ప్రతి ఆలోచననూ వశపరచుకుని క్రీస్తుకు లోబడేలా చేస్తున్నాం."},{"book":"2 కొరింతీ పత్రిక","chapter":"10","verse":"6","text":"మీ విధేయత పూర్తి అయినప్పుడు అవిధేయతనంతటినీ శిక్షించడానికి సిద్ధపడి ఉన్నాం."},{"book":"2 కొరింతీ పత్రిక","chapter":"10","verse":"7","text":"మీ ముందున్న వాటిని స్పష్టంగా చూడండి. మీలో ఎవరైనా తాను క్రీస్తు వాడినని నమ్మకం కుదిరితే, అతనెలా క్రీస్తు వాడో మేము కూడా అలానే క్రీస్తు వారిమని తాను గుర్తుంచుకోవాలి."},{"book":"2 కొరింతీ పత్రిక","chapter":"10","verse":"8","text":"మీ నాశనం కోసం కాక మిమ్మల్ని కట్టడానికే ప్రభువు ఇచ్చిన అధికారాన్ని గురించి కాస్త ఎక్కువ అతిశయంగా చెప్పుకున్నా సిగ్గుపడను."},{"book":"2 కొరింతీ పత్రిక","chapter":"10","verse":"9","text":"నేను రాసే ఉత్తరాలతో మిమ్మల్ని భయపెట్టే వాడిలాగా ఉండకూడదు."},{"book":"2 కొరింతీ పత్రిక","chapter":"10","verse":"10","text":"కొందరు ఇలా అంటారు, “అతని ఉత్తరాలు గంభీరంగా బలీయంగా ఉన్నాయి, కానీ శరీరం బలహీనం, మాటలు చప్పగా ఉంటాయి.”"},{"book":"2 కొరింతీ పత్రిక","chapter":"10","verse":"11","text":"అలాంటి వారు తెలుసుకోవలసింది ఏంటంటే మేమక్కడ లేనపుడు ఉత్తరాల్లో రాసిన మాటల ప్రకారం ఏమి చెప్పామో మేమక్కడ ఉన్నప్పుడూ అలానే చేస్తాము."},{"book":"2 కొరింతీ పత్రిక","chapter":"10","verse":"12","text":"తమను తామే మెచ్చుకొనే వారిలో ఒకరిగా ఉండడానికి గానీ వారితో పోల్చుకోడానికి గానీ మేము తెగించం. అయితే వారు తమకు తాము ఒకరిని బట్టి మరొకరు బేరీజు వేసుకుంటూ ఒకరితో ఒకరు పోల్చుకుంటూ ఉంటే వారు తెలివిలేని పని చేస్తున్నట్టు."},{"book":"2 కొరింతీ పత్రిక","chapter":"10","verse":"13","text":"మేమైతే మా స్థాయికి మించి అతిశయపడం, మిమ్మల్ని చేరగలిగేలా దేవుడు మాకు ఏర్పరచిన హద్దుల్లోనే ఉంటాం."},{"book":"2 కొరింతీ పత్రిక","chapter":"10","verse":"14","text":"మేము మీ దగ్గరికి వచ్చినపుడు మా హద్దులు మీరలేదు. క్రీస్తు సువార్త మోసుకుంటూ మీ దాకా మొట్టమొదట వచ్చింది మేమే."},{"book":"2 కొరింతీ పత్రిక","chapter":"10","verse":"15","text":"మేము మా హద్దు మీరి ఇతరుల కష్ట ఫలంలో మాకు వంతు ఉన్నట్టు అతిశయపడము. అయితే మీ విశ్వాసం అభివృద్ధి అయ్యే కొద్దీ మా పరిధిలో పని ఇంకా ఎక్కువగా అభివృద్ది అవుతుందనీ, దాని వలన"},{"book":"2 కొరింతీ పత్రిక","chapter":"10","verse":"16","text":"మీకు అవతల ఉన్న ప్రాంతాల్లో కూడా సువార్త ప్రకటించాలనీ మా ఆశ. మరొకరి పరిధిలో జరుగుతున్న పని గురించి మేము అతిశయించం."},{"book":"2 కొరింతీ పత్రిక","chapter":"10","verse":"17","text":"అయితే, “అతిశయించేవాడు ప్రభువులోనే అతిశయించాలి.”"},{"book":"2 కొరింతీ పత్రిక","chapter":"10","verse":"18","text":"ప్రభువు మెచ్చుకొనే వాడే యోగ్యుడు గానీ తనను తానే మెచ్చుకొనేవాడు యోగ్యుడు కాడు."}]}