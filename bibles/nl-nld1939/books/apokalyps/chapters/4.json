{"data":[{"book":"Apokalyps","chapter":"4","verse":"1","text":"Daarna had ik een visioen; en zie, een deur stond open in de hemel. En de stem, die ik vroeger als een bazuin tot mij had horen spreken, zeide: Stijg op hierheen, en ik zal u tonen, wat hierna geschieden moet."},{"book":"Apokalyps","chapter":"4","verse":"2","text":"Aanstonds was ik in geestverrukking. En zie: een troon stond in de hemel, en Iemand was op de troon gezeten."},{"book":"Apokalyps","chapter":"4","verse":"3","text":"En Die er op was gezeten, geleek op jaspis-steen en sardium; en rond de troon was een regenboog, gelijkend op smaragd."},{"book":"Apokalyps","chapter":"4","verse":"4","text":"Rondom de troon zag ik vier en twintig tronen, en op de tronen vier en twintig Oudsten gezeten, in witte klederen gehuld, met gouden kronen op het hoofd."},{"book":"Apokalyps","chapter":"4","verse":"5","text":"Van de troon gingen bliksemstralen uit, geraas en donderslagen. Vóór de troon brandden zeven gloeiende lampen; dat zijn de zeven Geesten Gods."},{"book":"Apokalyps","chapter":"4","verse":"6","text":"En vóór de troon was een glazen zee, gelijk kristal. Midden voor de troon en rond de troon zag ik vier Dieren, vol ogen van voren en achter:"},{"book":"Apokalyps","chapter":"4","verse":"7","text":"het eerste Dier als een leeuw, het tweede Dier als een rund, het derde Dier als met een mensengelaat, het vierde Dier als een vliegende adelaar."},{"book":"Apokalyps","chapter":"4","verse":"8","text":"En de vier Dieren hadden allen zes vleugels, van buiten en binnen vol ogen. Rusteloos riepen ze dag en nacht: “Heilig, Heilig, Heilig, De Heer, de almachtige God, Die wàs, en die is, en die kòmt!”"},{"book":"Apokalyps","chapter":"4","verse":"9","text":"En toen de Dieren roem, en eer en dank hadden gebracht aan Hem, die op de troon is gezeten: den Levende in de eeuwen der eeuwen:"},{"book":"Apokalyps","chapter":"4","verse":"10","text":"vielen de vier en twintig Oudsten neer voor Hem, die op de troon is gezeten, aanbaden den Levende in de eeuwen der eeuwen, legden hun kronen neer voor de troon, en riepen:"},{"book":"Apokalyps","chapter":"4","verse":"11","text":"“Waardig zijt Gij, onze Heer, onze God, De roem en de eer en de macht te ontvangen. Want Gij, Gij hebt alle wezens geschapen, Door uw Wil bestaan ze, en zijn ze geschapen.”"}]}