{"data":[{"book":"Matteus","chapter":"24","verse":"1","text":"Toen verliet Jesus de tempel, en ging heen. Zijn leerlingen kwamen naar Hem toe, en wezen Hem op de tempelgebouwen."},{"book":"Matteus","chapter":"24","verse":"2","text":"Maar Hij antwoordde hun: Ziet gij dit alles? Voorwaar, Ik zeg u: Hier zal geen steen op de andere blijven, maar alles zal worden verwoest."},{"book":"Matteus","chapter":"24","verse":"3","text":"Terwijl Hij neerzat op de Olijfberg, kwamen de leerlingen alleen naar Hem toe, en zeiden: Zeg ons, wanneer dit gebeuren zal, en wat het teken zal zijn van uw komst en van het einde der wereld?"},{"book":"Matteus","chapter":"24","verse":"4","text":"Jesus antwoordde hun: Past op, dat niemand u misleidt."},{"book":"Matteus","chapter":"24","verse":"5","text":"Want velen zullen met mijn Naam optreden, en zeggen: Ik ben de Christus; en ze zullen er velen misleiden."},{"book":"Matteus","chapter":"24","verse":"6","text":"En gij zult horen van oorlogen en van oorlogsgeruchten. Past op, verschrikt er niet van; want dit moet allemaal gebeuren. maar het is het einde nog niet."},{"book":"Matteus","chapter":"24","verse":"7","text":"Volk zal opstaan tegen volk, en rijk tegen rijk; en er zal hongersnood zijn en aardbevingen hier en elders."},{"book":"Matteus","chapter":"24","verse":"8","text":"Maar dit alles is slechts het begin van de weeën."},{"book":"Matteus","chapter":"24","verse":"9","text":"Dan zal men u overleveren, om u te mishandelen en te doden; en gij zult een voorwerp zijn van haat bij alle volken terwille van mijn Naam."},{"book":"Matteus","chapter":"24","verse":"10","text":"Dan zullen velen zich ergeren, elkander verraden en haten."},{"book":"Matteus","chapter":"24","verse":"11","text":"Ook tal van valse profeten zullen opstaan, en velen verleiden."},{"book":"Matteus","chapter":"24","verse":"12","text":"En omdat de ongerechtigheid dan de overhand neemt, zal de liefde van velen verkoelen."},{"book":"Matteus","chapter":"24","verse":"13","text":"Maar wie tot het einde toe heeft volhard, hij zal behouden worden."},{"book":"Matteus","chapter":"24","verse":"14","text":"Doch eerst zal dit Evangelie van het rijk over heel de wereld worden verkondigd tot een getuigenis voor alle volkeren; dan zal het einde komen."},{"book":"Matteus","chapter":"24","verse":"15","text":"Wanneer gij dus de gruwel der ontheiliging. waarvan de profeet Daniël heeft gesproken, in de heilige plaats zult zien staan—die het leest, begrijpe het! —"},{"book":"Matteus","chapter":"24","verse":"16","text":"laten zij die in Judea zijn, dan naar de bergen vluchten;"},{"book":"Matteus","chapter":"24","verse":"17","text":"en wie op het dakterras is, dale niet af, om iets uit zijn huis mee te nemen;"},{"book":"Matteus","chapter":"24","verse":"18","text":"en wie op het veld is, kere niet terug, om zijn kleed te gaan halen."},{"book":"Matteus","chapter":"24","verse":"19","text":"Wee in die dagen de zwangere en zogende vrouwen!"},{"book":"Matteus","chapter":"24","verse":"20","text":"Bidt toch, dat uw vlucht niet in de winter geschiedt, of op een sabbat."},{"book":"Matteus","chapter":"24","verse":"21","text":"Want er zal grote ellende zijn, zoals er nog nooit is geweest van het begin der wereld af tot heden toe, en zoals er ook nooit meer zal zijn."},{"book":"Matteus","chapter":"24","verse":"22","text":"En zo die dagen niet werden verkort, geen mens bleef behouden; maar om de uitverkorenen zullen die dagen worden verkort."},{"book":"Matteus","chapter":"24","verse":"23","text":"Als dan iemand u zegt: Ziet, hier is de Christus, of ginds; gelooft het niet."},{"book":"Matteus","chapter":"24","verse":"24","text":"Want er zal menig valse-christus opstaan en tal van valse profeten. Ze zullen grote tekenen en wonderen verrichten, zodat, als het mogelijk was, ze zelfs de uitverkorenen zouden misleiden."},{"book":"Matteus","chapter":"24","verse":"25","text":"Ziet, Ik heb het u voorspeld."},{"book":"Matteus","chapter":"24","verse":"26","text":"Dus, als men u zegt: Ziet, hij is in de woestijn, gaat er niet heen; ziet, hij is in de binnenkamers, gelooft het niet."},{"book":"Matteus","chapter":"24","verse":"27","text":"Want zooals de bliksem uitschiet van het oosten, en flitst tot het westen: zo zal ook de komst van den Menschenzoon zijn."},{"book":"Matteus","chapter":"24","verse":"28","text":"En waar dan het aas ligt, daar zullen zich ook de gieren verzamelen."},{"book":"Matteus","chapter":"24","verse":"29","text":"En terstond na de kwelling dier dagen zal de zon worden verduisterd, en de maan geen licht meer geven; de sterren zullen van de hemel vallen, en de krachten der hemelen zullen worden geschokt."},{"book":"Matteus","chapter":"24","verse":"30","text":"Dan zal het teken van den Mensenzoon aan de hemel verschijnen; dan zullen alle geslachten der aarde jammeren, en den Mensenzoon op de wolken des hemels zien komen met grote macht en majesteit."},{"book":"Matteus","chapter":"24","verse":"31","text":"Dan zal Hij zijn engelen zenden met luid schallende bazuinen; en ze zullen van de vier windstreken zijn uitverkorenen verzamelen, van het éne einde des hemels tot aan het andere."},{"book":"Matteus","chapter":"24","verse":"32","text":"Leert van de vijgeboom deze gelijkenis: wanneer zijn tak al zacht is geworden en de bladeren al ontspruiten, dan weet ge, dat de zomer nabij is;"},{"book":"Matteus","chapter":"24","verse":"33","text":"zo ook wanneer gij dit alles ziet, weet dan, dat het dicht voor de deur staat."},{"book":"Matteus","chapter":"24","verse":"34","text":"Voorwaar, Ik zeg u: Dit geslacht gaat niet voorbij, eer dit alles is geschied."},{"book":"Matteus","chapter":"24","verse":"35","text":"Hemel en aarde zullen voorbijgaan, maar mijn woorden zullen niet voorbijgaan."},{"book":"Matteus","chapter":"24","verse":"36","text":"Maar van die dag en dat uur weet niemand iets af, zelfs de engelen in de hemel niet; maar de Vader alleen."},{"book":"Matteus","chapter":"24","verse":"37","text":"Zoals het was in de dagen van Noë, zo zal ook de komst van den Mensenzoon zijn."},{"book":"Matteus","chapter":"24","verse":"38","text":"Zoals men toch in de dagen vóór de zondvloed at en dronk, huwde en uithuwde, tot op de dag, waarop Noë de ark binnenging:"},{"book":"Matteus","chapter":"24","verse":"39","text":"en zoals men er geen acht op sloeg, totdat de zondvloed kwam en allen verzwolg, zo zal ook de komst van den Mensenzoon zijn."},{"book":"Matteus","chapter":"24","verse":"40","text":"Dan zullen er twee zijn op de akker: de één wordt opgenomen, de ander achtergelaten;"},{"book":"Matteus","chapter":"24","verse":"41","text":"twee zullen er met de handmolen malen, de één wordt opgenomen, de ander achtergelaten."},{"book":"Matteus","chapter":"24","verse":"42","text":"Waakt dus, omdat gij niet weet, op welke dag uw Heer zal komen."},{"book":"Matteus","chapter":"24","verse":"43","text":"Dit weet gij wel: zo een huisvader wist, op welk uur de dief zou komen, dan zou hij zeker wakker blijven en niet laten inbreken in zijn huis."},{"book":"Matteus","chapter":"24","verse":"44","text":"Weest ook gij dus bereid, want de Mensenzoon komt op een onverwacht uur."},{"book":"Matteus","chapter":"24","verse":"45","text":"Wie is nu de trouwe en voorzichtige knecht, dien de meester over zijn ondergeschikten heeft gesteld. om hun spijs te geven te rechter tijd?"},{"book":"Matteus","chapter":"24","verse":"46","text":"Gelukkig de knecht, dien de heer bij zijn komst daarmee bezig zal vinden."},{"book":"Matteus","chapter":"24","verse":"47","text":"Voorwaar, Ik zeg u: Hij zal hem stellen over heel zijn bezit."},{"book":"Matteus","chapter":"24","verse":"48","text":"Maar zo die dienaar slecht is, en denkt bij zichzelf:"},{"book":"Matteus","chapter":"24","verse":"49","text":"“Mijn heer komt nog lang niet,” zo hij zijn medeknechten gaat slaan, en met de dronkaards eet en drinkt,"},{"book":"Matteus","chapter":"24","verse":"50","text":"dan zal de heer van dien knecht komen op een dag, waarop hij het niet verwacht, en op een uur, dat hij niet kent."},{"book":"Matteus","chapter":"24","verse":"51","text":"En hij zal hem in stukken houwen, en hem het lot der huichelaars doen delen: daar zal geween zijn en gekners der tanden."}]}