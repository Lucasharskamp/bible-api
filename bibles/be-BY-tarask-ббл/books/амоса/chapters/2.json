{"data":[{"book":"АМОСА","chapter":"2","verse":"1","text":"Так кажа Гасподзь: за тры злачынствы Маава і за чатыры не пашкадую яго, бо ён перапаліў косткі цара Эдомскага на вапну."},{"book":"АМОСА","chapter":"2","verse":"2","text":"І пашлю агонь на Маава, - і зжарэ харомы Карыота, і загіне Мааў сярод разгрому з шумам пад гук трубы."},{"book":"АМОСА","chapter":"2","verse":"3","text":"Зьнішчу судзьдзю з асяродзьдзя яго і ўсьмерчу ўсіх князёў яго разам зь ім, кажа Гасподзь."},{"book":"АМОСА","chapter":"2","verse":"4","text":"Так кажа Гасподзь: за тры злачынствы Юды і за чатыры не пашкадую яго, бо адкінулі закон Гасподні і пастановаў Яго не захавалі, і ідалы іхнія, сьледам за якімі хадзілі бацькі іхнія, зьвярнулі іх з дарогі."},{"book":"АМОСА","chapter":"2","verse":"5","text":"І пашлю агонь на Юду, - і зжарэ харомы Ерусаліма."},{"book":"АМОСА","chapter":"2","verse":"6","text":"Так кажа Гасподзь: за тры злачынствы Ізраіля і за чатыры не пашкадую яго, бо прадаюць праўдзівага за срэбра і беднага - за пару сандаляў."},{"book":"АМОСА","chapter":"2","verse":"7","text":"Прагнуць, каб пыл зямны быў на галаве ў бедных, і шлях паслухмяных скрыўляюць; нават бацька і сын ходзяць да адной жанчыны, каб няславіць сьвятое імя Маё."},{"book":"АМОСА","chapter":"2","verse":"8","text":"На вопратцы, узятай пад заклад, ляжаць каля кожнага ахвярніка, і віно, спаганянае з абвінавачаных, п'юць у доме багоў сваіх."},{"book":"АМОСА","chapter":"2","verse":"9","text":"А Я зьнішчыў перад абліччам іх Амарэя, вышыня якога была як вышыня кедра, і які быў моцны як дуб; Я зьнішчыў плод яго наверсе і карэньне яго ўнізе."},{"book":"АМОСА","chapter":"2","verse":"10","text":"А вас Я вывеў зь зямлі Егіпецкай і вадзіў вас у пустыні сорак гадоў, каб вы ўспадкавалі зямлю Амарэйскую."},{"book":"АМОСА","chapter":"2","verse":"11","text":"З сыноў вашых Я выбіраў у прарокі і з хлопцаў вашых - у назарэі; ці ж ня так гэта, сыны Ізраіля? кажа Гасподзь."},{"book":"АМОСА","chapter":"2","verse":"12","text":"А вы назарэяў паілі віном і прарокам загадвалі, кажучы: не прарочце."},{"book":"АМОСА","chapter":"2","verse":"13","text":"Вось, Я прыцісну вас, як цісьне калясьніца, накладзеная снапамі, -"},{"book":"АМОСА","chapter":"2","verse":"14","text":"і ва ўвішнага ня станецца сілы бегчы, і моцны ня ўтрымае крэпасьці сваёй і адважны не ўратуе свайго жыцьця,"},{"book":"АМОСА","chapter":"2","verse":"15","text":"ні стралец з лука ня ўстоіць, ні скараход не ўцячэ, ні кожны верхавец не ўратуе свайго жыцьця."},{"book":"АМОСА","chapter":"2","verse":"16","text":"І самы адважны з адважных уцячэ голы ў той дзень, кажа Гасподзь."}]}