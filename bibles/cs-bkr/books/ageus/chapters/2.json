{"data":[{"book":"Ageus","chapter":"2","verse":"1","text":"Dne dvadcátého čtvrtého, měsíce šestého, léta druhého Daria krále."},{"book":"Ageus","chapter":"2","verse":"2","text":"Měsíce sedmého, dvadcátého prvního dne téhož měsíce, stalo se slovo Hospodinovo skrze Aggea proroka, řkoucí:"},{"book":"Ageus","chapter":"2","verse":"3","text":"Mluv nyní k Zorobábelovi synu Salatielovu, knížeti Judskému, a Jozue synu Jozadakovu, knězi nejvyššímu, i k ostatkům lidu, řka:"},{"book":"Ageus","chapter":"2","verse":"4","text":"Kdo jest mezi vámi pozůstalý, ješto viděl dům ten v slávě jeho první? A jaký vy jej nyní vidíte? Zdaliž není proti onomu jako nic před očima vašima?"},{"book":"Ageus","chapter":"2","verse":"5","text":"A však nyní posilň se Zorobábeli, praví Hospodin, posilň se i Jozue synu Jozadakův, kněže nejvyšší, a posilň se všecken lide země této, praví Hospodin, a dodělejte; nebo já s vámi jsem, praví Hospodin zástupů,"},{"book":"Ageus","chapter":"2","verse":"6","text":"Podlé slova, jímž jsem smlouvu učinil s vámi, když jste vycházeli z Egypta. Duch také můj stane u prostřed vás, nebojtež se."},{"book":"Ageus","chapter":"2","verse":"7","text":"Nebo takto praví Hospodin zástupů: Po malém času, aj, já ještě jednou pohnu nebem i zemí, a mořem i suchostí."},{"book":"Ageus","chapter":"2","verse":"8","text":"Pohnu, pravím, všemi národy, a přijdou k Žádoucímu všechněm národům, i naplním dům tento slávou, praví Hospodin zástupů."},{"book":"Ageus","chapter":"2","verse":"9","text":"Méť jest stříbro a mé jest zlato, praví Hospodin zástupů."},{"book":"Ageus","chapter":"2","verse":"10","text":"Větší bude sláva domu tohoto posledního, než onoho prvního, praví Hospodin zástupů; nebo na tomto místě způsobím pokoj, praví Hospodin zástupů."},{"book":"Ageus","chapter":"2","verse":"11","text":"Dvadcátého čtvrtého dne, devátého měsíce, léta druhého Daria, stalo se slovo Hospodinovo skrze Aggea proroka, řkoucí:"},{"book":"Ageus","chapter":"2","verse":"12","text":"Takto praví Hospodin zástupů: Vzeptej se nyní kněží na zákon, řka:"},{"book":"Ageus","chapter":"2","verse":"13","text":"Ej, kdyby někdo nesl maso svaté v křídle sukně své, aneb dotkl by se křídlem svým chleba, neb vaření, neb vína, neb oleje, neb jakéžkoli krmě, zdali bude posvěcen? I odpověděli kněží a řekli: Nikoli."},{"book":"Ageus","chapter":"2","verse":"14","text":"Tedy řekl Aggeus: Jestliže někdo jsa nečistý od těla mrtvého, dotkl by se něčeho z těch věcí, bude-li nečisté? I odpověděli kněží a řekli: Nečisté bude."},{"book":"Ageus","chapter":"2","verse":"15","text":"Tedy odpovídaje Aggeus, řekl: Tak lid tento a tak národ tento před tváří mou, praví Hospodin, a tak všecko dílo rukou jejich, i cožkoli obětovali tam, nečisté bylo."},{"book":"Ageus","chapter":"2","verse":"16","text":"Nyní tedy přiložte medle srdce své od tohoto dne až do onoho, jakž přestal kladen býti kámen na kameni v domě Hospodinově,"},{"book":"Ageus","chapter":"2","verse":"17","text":"Od toho času, když přišel někdo k hromadě dvadcíti, bylo jen deset; když přišel k kádi, aby nabral padesáte z presu, bylo jen dvadcet."},{"book":"Ageus","chapter":"2","verse":"18","text":"Bil jsem vás suchem a rzí, i krupobitím všecko dílo rukou vašich, však žádný z vás neobrátil se ke mně, praví Hospodin."},{"book":"Ageus","chapter":"2","verse":"19","text":"Přiložte již srdce své od tohoto dne až do onoho, ode dne dvadcátého čtvrtého, měsíce devátého, až do dne, v kterémž založen byl chrám Hospodinův, (přiložte srdce své)."},{"book":"Ageus","chapter":"2","verse":"20","text":"Zdali již jest semeno v obilnici? Anobrž ani vinný kmen, ani fík, ani strom jablek zrnatých, ani strom olivový nevydal ovoce. Od tohoto dne požehnám."},{"book":"Ageus","chapter":"2","verse":"21","text":"Potom stalo se slovo Hospodinovo po druhé k Aggeovi, dvadcátého čtvrtého dne téhož měsíce, řkoucí:"},{"book":"Ageus","chapter":"2","verse":"22","text":"Mluv k Zorobábelovi knížeti Judskému, řka: Já pohnu nebem i zemí,"},{"book":"Ageus","chapter":"2","verse":"23","text":"A podvrátím stolici království, a zkazím sílu království pohanských; podvrátím, pravím, vůz i ty, kteříž na něm jezdí, a sejdou koni i jezdci jejich jeden každý od meče bratra svého."},{"book":"Ageus","chapter":"2","verse":"24","text":"V ten den, praví Hospodin zástupů, vezmu tebe, Zorobábeli synu Salatielův, služebníče můj, praví Hospodin, a učiním tě jako pečetní prsten; nebo jsem tě vyvolil, praví Hospodin zástupů."}]}