{"data":[{"book":"Tich Joote","chapter":"6","verse":"1","text":"E kindeno kar kwan mar jopuonjre ne medore, omiyo jo-Yahudi mane wacho dho jo-Yunani nochako ngʼur gi jo-Yahudi wetegi mane wacho dho Hibrania. Jo-Yahudi mane wacho dho jo-Yunani ne ywak ni mon ma chwogi othogi ne ojwangʼ kaluwore gi kony mar chiemo mane ipogo mon ma chwogi otho."},{"book":"Tich Joote","chapter":"6","verse":"2","text":"Wachno nomiyo joote apar gariyo ochoko jopuonjre duto kanyakla, mi giwachonegi niya, “Ok ber mondo wajwangʼ tich mar yalo Wach Nyasaye mondo wapog chiemo."},{"book":"Tich Joote","chapter":"6","verse":"3","text":"Kuom mano, owetewa, yieruru ji abiriyo e dieru ka; joma ongʼere ni opongʼ gi Roho Maler kod rieko mondo waket tijni e lwetgi,"},{"book":"Tich Joote","chapter":"6","verse":"4","text":"eka wan wachiwre chuth ni tijwa mar lamo gi yalo Wach Nyasaye.”"},{"book":"Tich Joote","chapter":"6","verse":"5","text":"Paroni nomoro joma oyie kuom Kristo duto kanyakla, omiyo ne giyiero Stefano, ngʼat mopongʼ gi yie kendo gi Roho Maler, gi Filipo, kod Prokoro, gi Nikanor, gi Timon, gi Parmenas, kod Nikolao ja-Antiokia, ngʼat mane olokore oluwo din jo-Yahudi."},{"book":"Tich Joote","chapter":"6","verse":"6","text":"Negikelo jogi mi joote oyieyo lwetgi kuomgi kendo olamonegi."},{"book":"Tich Joote","chapter":"6","verse":"7","text":"Omiyo Wach Nyasaye nomedo landore, kendo kwan jopuonjre mane ni Jerusalem nomedore ahinya, kendo ji mangʼeny kuom jodolo nolokore moluwo yieno."},{"book":"Tich Joote","chapter":"6","verse":"8","text":"To Stefano mane en ngʼat mopongʼ gi ngʼwono kod teko mar Nyasaye, notimo ranyisi madongo miwuoro kod honni e dier ji."},{"book":"Tich Joote","chapter":"6","verse":"9","text":"Kata kamano, jomoko nochako kedo kode. Jogi ne gin jokanyo mar oganda mane iluongo ni sinagogi mar wasumbini mogony. Ne gin jo-Yahudi modak Kurene, gi Aleksandria kod gwenge mag Kilikia kod Asia. Jogi nochako mino wach gi Stefano,"},{"book":"Tich Joote","chapter":"6","verse":"10","text":"to ne ok ginyal loyo riekone kod teko mar Roho mane owuoyogo."},{"book":"Tich Joote","chapter":"6","verse":"11","text":"Bangʼe ne gisemo jomoko lingʼ-lingʼ mondo owach niya, “Ne wawinjo Stefano kawacho weche mag ayany kuom Musa gi Nyasaye.”"},{"book":"Tich Joote","chapter":"6","verse":"12","text":"Omiyo negitugo mirimb ji kaachiel gi jodong oganda kod jopuonj chik. Negimako Stefano mi gikele e nyim buch Sanhedrin."},{"book":"Tich Joote","chapter":"6","verse":"13","text":"Eka negichiwo joneno mag miriambo, mane ojimbo wach kuome kawacho niya, “Ngʼatni osiko wuoyo marach kuom kama ler, kendo kuom Chik."},{"book":"Tich Joote","chapter":"6","verse":"14","text":"Nikech ne wawinje gi itwa kowacho ni Yesu ma ja-Nazarethni biro ketho hekaluni mi olok tim mane Musa omiyowa mondo waluw.”"},{"book":"Tich Joote","chapter":"6","verse":"15","text":"Ji duto mane obedo e buch Sanhedrin ne ngʼiyo Stefano ma wengegi ok diemre, kendo negineno ka lela wangʼe chal gi lend wangʼ malaika."}]}