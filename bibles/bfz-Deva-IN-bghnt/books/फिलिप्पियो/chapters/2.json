{"data":[{"book":"फिलिप्पियो","chapter":"2","verse":"1","text":"तेबेई जे तुसा लोका बीचे मसीह रे कुछ बी औंसला, प्यारो रे जरिए पैदा इम्मत, आत्मा री सहभागिता और कुछ करूणा और दया ए,"},{"book":"फिलिप्पियो","chapter":"2","verse":"2","text":"तो मेरी ये खुशी पूरी करो कि एकी दूजे ते सहमत रओ और एक जेड़ा प्यार राखो, एकी दूजे ते मेलजोल राखो और एक ई इच्छा राखो।"},{"book":"फिलिप्पियो","chapter":"2","verse":"3","text":"आपणे फाईदे या कमण्डो ते कुछ नि करो, पर दीनता ते एकी-दूजे रा आपू ते जादा त्यान राखो।"},{"book":"फिलिप्पियो","chapter":"2","verse":"4","text":"हर एक आपणे ई पलाईया री नि, बल्कि दूजे री पलाईया री बी चिन्ता करेया करो।"},{"book":"फिलिप्पियो","chapter":"2","verse":"5","text":"जेड़ा यीशु मसीह रा सबाओ था, तिंयाँ ई तुसा रा सबाओ बी एकी-दूजे साथे ऊणा चाइयो।"},{"book":"फिलिप्पियो","chapter":"2","verse":"6","text":"हालाँकि मसीह सच्ची परमेशर था तेबे बी तिने लोक एसा गल्ला खे मजबूर नि कित्ते कि सेयो तेस साथे परमेशरो जेड़ा बर्ताव करो,"},{"book":"फिलिप्पियो","chapter":"2","verse":"7","text":"बल्कि आपणे आपू खे एड़ा शून्य करी ता और दासो जेड़ा बणीगा"},{"book":"फिलिप्पियो","chapter":"2","verse":"8","text":"और मांणूए रे रूपो रे आयी की आपू खे दीन कित्तेया"},{"book":"फिलिप्पियो","chapter":"2","verse":"9","text":"इजी बजअ ते परमेशरे तेसखे सबी ते ऊच्ची पदवी दित्ती"},{"book":"फिलिप्पियो","chapter":"2","verse":"10","text":"ताकि जो स्वर्गो रे ए और तरतिया रे ए और तरतिया ते थाले ए,"},{"book":"फिलिप्पियो","chapter":"2","verse":"11","text":"और पिता परमेशरो री महिमा खे हर माणूं आपणे मुंए ये मानी लओ कि"},{"book":"फिलिप्पियो","chapter":"2","verse":"12","text":"तो ओ प्यारे साथी विश्वासियो! जिंयाँ तुसे सदा ते आज्ञा मानदे आयी रे, तिंयाँ ई एबे बी, ना बस मां साथे रंदे ऊए, पर खास करी की एबे मेरे दूर रंदे ऊए बी डरदे और थरथरांदे ऊए लगातार अच्छे काम करो जो तुसा रे उद्धारो ते आओए।"},{"book":"फिलिप्पियो","chapter":"2","verse":"13","text":"कऊँकि ये परमेशर ईए, जो आपणी पवित्र आत्मा रे जरिए तुसा रे मनो रे तेसरी खरी इच्छा और खरे काम करने री इम्मत देओआ।"},{"book":"फिलिप्पियो","chapter":"2","verse":"14","text":"सारे काम बिना कुड़कुड़ाए और बिना बईसा ते करेया करो।"},{"book":"फिलिप्पियो","chapter":"2","verse":"15","text":"ताकि तुसे निर्दोष और पोल़े ऊई की टेडे और टीठ लोका बीचे परमेशरो री निष्कलंक ल्वाद बणे रे रओ, जिना बीचे तुसे जीवनो रा वचन लयी की दुनिया रे सर्गो रे चमकीले तारेया जेड़े दिशोए।"},{"book":"फिलिप्पियो","chapter":"2","verse":"16","text":"ताकि मसीह रे वापस आऊणे रे दिने माखे कमण्ड करने री बजअ ओ कि ना मेरी दौड़-तूप और ना ई मेरी कड़ी मईणत करना बेकार ऊआ।"},{"book":"फिलिप्पियो","chapter":"2","verse":"17","text":"तुसा रा मसीह रे विश्वास और तुसा री सेवा परमेशरो खे चढ़ाई री बल़िया जेड़े ए। जे सेयो माखे मारी बी देओ तेबे बी आऊँ खुश ए और तुसा सबी साथे खुशी मनाऊँआ।"},{"book":"फिलिप्पियो","chapter":"2","verse":"18","text":"तिंयाँ ईं तुसे बी खुश ओ और मां साथे खुशी मनाओ।"},{"book":"फिलिप्पियो","chapter":"2","verse":"19","text":"माखे प्रभु यीशुए रे उम्मीद ए कि मां तीमुथियुस तुसा गे चट ई पेजणा ताकि तुसा रा आल सुणी की मेरा औंसला बड़ो।"},{"book":"फिलिप्पियो","chapter":"2","verse":"20","text":"कऊँकि मांगे एड़े सबाओ रा कोई निए जो साफ मनो ते तुसा री चिन्ता करो।"},{"book":"फिलिप्पियो","chapter":"2","verse":"21","text":"कऊँकि सब आपणे स्वार्थ निकाल़ने री खोजा रे रओए, ना कि यीशु मसीह री।"},{"book":"फिलिप्पियो","chapter":"2","verse":"22","text":"पर तुसे तो तीमुथियुसो री योग्यता खे जाणोए कि जेड़ा पाऊ पिते साथे करोआ, तेड़ा ई तिने एस सुसमाचारो खे फैलाणे दे, मां साथे कड़ी मईणत कित्ती।"},{"book":"फिलिप्पियो","chapter":"2","verse":"23","text":"तो माखे उम्मीद ए कि जिंयाँ ई माखे पता लगणा कि मेरी क्या दशा ऊणी, तिंयाँ ई मां से फटाफट पेजी देणा।"},{"book":"फिलिप्पियो","chapter":"2","verse":"24","text":"और माखे प्रभुए पाँदे विश्वास ए कि मां आपू बी चट आऊणा।"},{"book":"फिलिप्पियो","chapter":"2","verse":"25","text":"पर मैं इपफ्रुदीतुसो खे तुसा गे वापस पेजणा जरूरी समजेया। ये मेरा पाई और मेरा सहकर्मी और मां साथे संगी सिपाई और तुसा रा संदेश पऊँछाणे वाल़ा और जरूरी गल्ला रे मेरी सेवा करने वाल़ा ए।"},{"book":"फिलिप्पियो","chapter":"2","verse":"26","text":"कऊँकि तेसरा मन तुसा सबी रे लगी रा था, और से बेचैन रओ था, कऊँकि तुसे तेसरी बमारिया रा आल सुणेया था।"},{"book":"फिलिप्पियो","chapter":"2","verse":"27","text":"पक्का से तो बमार ऊईगा था, एथो तक कि मरने वाल़ा था। पर परमेशरे तेस पाँदे दया कित्ती और बस तेस ई पाँदे नि, पर मां पाँदे बी कित्ती ताकि माखे दु:खो पाँदे दु:ख नि ओ।"},{"book":"फिलिप्पियो","chapter":"2","verse":"28","text":"इजी री खातर मैं तेसखे पेजणे री ओर बी कोशिश कित्ती ताकि तुसे तेस साथे फेर प्रभुए रे मिली कि खुश ऊई जाओ और मेरी चिन्ता बी कम ऊई जाओ।"},{"book":"फिलिप्पियो","chapter":"2","verse":"29","text":"इजी री खातर तुसे प्रभुए रे, तेस साथे बऊत खुशिया ते मिलेओ और एड़ेया री आओ-बैठ करेया करनी।"},{"book":"फिलिप्पियो","chapter":"2","verse":"30","text":"कऊँकि सेई मसीह रे कामो खे आपणे प्राणो खे मुसीबता रे पाई की मरने जोगा ऊईगा था, ताकि जो कमी तुसा री तरफा ते मेरी सेवा रे ऊई, तिजी खे पूरी करो।"}]}