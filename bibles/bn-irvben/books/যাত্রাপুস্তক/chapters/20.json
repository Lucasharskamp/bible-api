{"data":[{"book":"যাত্রাপুস্তক","chapter":"20","verse":"1","text":"ঈশ্বর এই সব কথা বললেন,"},{"book":"যাত্রাপুস্তক","chapter":"20","verse":"2","text":"আমি তোমার ঈশ্বর সদাপ্রভু, যিনি মিশর দেশ থেকে, দাসত্বের ঘর থেকে তোমাকে বের করে আনলেন।"},{"book":"যাত্রাপুস্তক","chapter":"20","verse":"3","text":"আমার সাক্ষাৎে তোমার অন্য দেবতা না থাকুক।"},{"book":"যাত্রাপুস্তক","chapter":"20","verse":"4","text":"তুমি আমার জন্য ক্ষোদিত প্রতিমা তৈরী কোরো না; উপরের স্বর্গে, নীচের পৃথিবীতে ও পৃথিবীর নীচে জলের মধ্যে যা যা আছে, তাদের কোনো মূর্ত্তি তৈরী কোরো না,"},{"book":"যাত্রাপুস্তক","chapter":"20","verse":"5","text":"তুমি তাদের কাছে প্রণাম কোরো না এবং তাদের সেবা কোরো না; কারণ আমি সদাপ্রভু তোমার ঈশ্বর, আমি ঈর্ষাপরায়ণ ঈশ্বর; আমি পূর্বপুরুষদের অপরাধের শাস্তি সন্তানদের উপরে দিই, যারা আমাকে ঘৃণা করে, তাদের তৃতীয় চতুর্থ পুরুষ পর্যন্ত দিই;"},{"book":"যাত্রাপুস্তক","chapter":"20","verse":"6","text":"কিন্তু যারা আমাকে ভালবাসে ও আমার সমস্ত আদেশ পালন করে, আমি তাদের হাজার পুরুষ পর্যন্ত দয়া করি।"},{"book":"যাত্রাপুস্তক","chapter":"20","verse":"7","text":"তোমার ঈশ্বর সদাপ্রভুর নাম বিনা কারণে নিও না, কারণ যে তাঁর নাম বিনা কারণে নেবে, সদাপ্রভু তাঁকে নির্দোষ হিসাবে ধরবেন না।"},{"book":"যাত্রাপুস্তক","chapter":"20","verse":"8","text":"তুমি আমার জন্য বিশ্রামবার পবিত্র রাখতে তা স্মরণ কোরো।"},{"book":"যাত্রাপুস্তক","chapter":"20","verse":"9","text":"ছদিন কাজ কোরো, নিজের সমস্ত কাজ কোরো;"},{"book":"যাত্রাপুস্তক","chapter":"20","verse":"10","text":"কিন্তু সপ্তম দিন তোমার ঈশ্বর সদাপ্রভুর উদ্দেশ্যে বিশ্রামদিন; সে দিন তুমি কি তোমার ছেলে কি মেয়ে, কি তোমার দাস কি দাসী, কি তোমার পশু, কি তোমার ফটকের কাছে থাকা বিদেশী, কেউ কোনো কাজ কোরো না;"},{"book":"যাত্রাপুস্তক","chapter":"20","verse":"11","text":"কারণ আমি, সদাপ্রভু, আকাশমণ্ডল ও পৃথিবী, সমুদ্র ও সেই সবের মধ্যে সব জিনিস ছয় দিনের তৈরী করে সপ্তম দিনের বিশ্রাম করেছি; সেইজন্য আমি, সদাপ্রভু, বিশ্রামদিন কে আশীর্বাদ করলাম এবং পবিত্র করে নিজের জন্য সংরক্ষণ করলাম।"},{"book":"যাত্রাপুস্তক","chapter":"20","verse":"12","text":"তোমার বাবাকে ও তোমার মাকে সম্মান কোরো, যেন তোমার ঈশ্বর সদাপ্রভু তোমাকে যে দেশ দেবেন, সেই দেশে তুমি দীর্ঘদিন বাস করতে পারো।"},{"book":"যাত্রাপুস্তক","chapter":"20","verse":"13","text":"তোমরা নরহত্যা করো না।"},{"book":"যাত্রাপুস্তক","chapter":"20","verse":"14","text":"তোমরা কারও সঙ্গে ব্যভিচার কোরো না।"},{"book":"যাত্রাপুস্তক","chapter":"20","verse":"15","text":"তোমরা কারও থেকে কিছু চুরি কোরো না।"},{"book":"যাত্রাপুস্তক","chapter":"20","verse":"16","text":"তোমরা তোমার প্রতিবেশীর বিরুদ্ধে মিথ্যা সাক্ষ্য দিও না।"},{"book":"যাত্রাপুস্তক","chapter":"20","verse":"17","text":"তোমার প্রতিবেশীর বাড়িতে তোমরা লোভ কোরো না; প্রতিবেশীর স্ত্রীতে, কিম্বা তার দাসে কি দাসীতে, অথবা তাঁর গরুতে কি গাধাতে, প্রতিবেশীর কোনো জিনিসেই লোভ কোরো না।"},{"book":"যাত্রাপুস্তক","chapter":"20","verse":"18","text":"তখন সব লোক মেঘগর্জ্জন, বিদ্যুৎ, তূরীধ্বনি ও ধোঁয়ায় পরিপূর্ণ পর্বত দেখল; যখন লোকেরা সেটি দেখল, তারা ভীত হল এবং দূরে দাঁড়িয়ে থাকলো।"},{"book":"যাত্রাপুস্তক","chapter":"20","verse":"19","text":"আর তারা মোশিকে বলল, “তুমিই আমাদের সঙ্গে কথা বল, আমরা শুনব; কিন্তু ঈশ্বর আমাদের সঙ্গে যেন কথা না বলেন, না হলে আমরা মারা যাবো।”"},{"book":"যাত্রাপুস্তক","chapter":"20","verse":"20","text":"মোশি লোকদেরকে বললেন, “ভয় কোরো না; কারণ তোমাদের পরীক্ষার জন্য এবং তোমরা যেন পাপ না কর, এই জন্য নিজের ভয়ানকতা তোমাদের চক্ষুগোচর করার জন্য ঈশ্বর এসেছেন।”"},{"book":"যাত্রাপুস্তক","chapter":"20","verse":"21","text":"তখন লোকেরা দূরে দাঁড়িয়ে থাকলো; আর মোশি ঘন অন্ধকারের কাছে চলে গেলেন, যেখানে ঈশ্বর ছিলেন।"},{"book":"যাত্রাপুস্তক","chapter":"20","verse":"22","text":"পরে সদাপ্রভু মোশিকে বললেন, “তুমি ইস্রায়েল সন্তানদের এই কথা গুলি অবশ্যই বলবে, তোমরা নিজেরাই দেখলে যে, আমি স্বর্গ থেকে তোমাদের সঙ্গে কথা বললাম।"},{"book":"যাত্রাপুস্তক","chapter":"20","verse":"23","text":"তোমরা আমার পাশাপাশি অন্য দেবতা তৈরী কর না; নিজেদের জন্য রূপার দেবতা কি সোনা দিয়ে দেবতা তৈরী কোরো না।"},{"book":"যাত্রাপুস্তক","chapter":"20","verse":"24","text":"তুমি আমার জন্যে মাটি দিয়ে এক বেদি তৈরী করবে এবং তার উপরে তোমার হোমবলি ও মঙ্গলের জন্য বলি, তোমার ভেড়া ও তোমার গরু উৎসর্গ করবে। আমি যে যে জায়গায় আমার নাম মনে করাব, সে জায়গায় তোমার কাছে এসে তোমাকে আশীর্বাদ করব।"},{"book":"যাত্রাপুস্তক","chapter":"20","verse":"25","text":"তুমি যদি আমার জন্য পাথর দিয়ে বেদি তৈরী কর, তবে খোদাই করা পাথরে তা তৈরী কোরো না, কারণ তার উপরে অস্ত্র তুললে তুমি তা অপবিত্র করবে।"},{"book":"যাত্রাপুস্তক","chapter":"20","verse":"26","text":"আর আমার বেদির উপরে সিঁড়ি দিয়ে উঠ না, না হলে তার উপরে তোমার উলঙ্গতা অনাবৃত হবে।”"}]}