{"data":[{"book":"Mahukunta","chapter":"15","verse":"1","text":"Daga baya, a lokacin girbin alkama, Samson ya ɗauki ɗan akuya ya tafi yă ziyarci matarsa. Sai ya ce, “Zan in shiga ɗakin matata.” Amma mahaifinta ya hana shi shiga."},{"book":"Mahukunta","chapter":"15","verse":"2","text":"Ya ce wa, “Na tabbata ba ka sonta sam-sam, don haka na ba da ita ga abokinka. Ba ƙanuwarta ta fi kyau ba? Ka ɗauke ta a maimako.”"},{"book":"Mahukunta","chapter":"15","verse":"3","text":"Samson kuwa ya ce musu, “A wannan lokaci ina da iko in rama a kan Filistiyawa; tabbatacce zan ji musu.”"},{"book":"Mahukunta","chapter":"15","verse":"4","text":"Saboda haka ya tafi ya kama yanyawa ɗari uku ya ɗaura wutsiyoyinsu wutsiya da wutsiya. Sa’an nan ya daure acibalbal a tsakanin ko waɗanne wutsiya biyu,"},{"book":"Mahukunta","chapter":"15","verse":"5","text":"sai ya sa wa acibalbal wuta, ya saki yanyawan suka shiga gonakin Filistiyawa. Suka ƙone dammunan hatsi da hatsin da yake tsaye, tare da gonakin inabi da na zaitun."},{"book":"Mahukunta","chapter":"15","verse":"6","text":"Filistiyawa suka yi tambaya suka ce, “Wane ne ya yi wannan abu?” Sai aka ce musu, “Ai, Samson ne surukin mutumin Timna, domin an ba wa abokinsa matarsa.”"},{"book":"Mahukunta","chapter":"15","verse":"7","text":"Samson ya ce musu, “Tun da kun aikata wannan, ba zan bari ba har sai na ɗau fansa a kanku.”"},{"book":"Mahukunta","chapter":"15","verse":"8","text":"Ya kuwa fāɗa musu ya kuma karkashe su da yawa. Sa’an nan ya gangara ya zauna a kogo a dutsen Etam."},{"book":"Mahukunta","chapter":"15","verse":"9","text":"Filistiyawa suka haura suka yi sansani a Yahuda, suka bazu kusa da Lehi."},{"book":"Mahukunta","chapter":"15","verse":"10","text":"Mutanen Yahuda suka ce, “Me ya sa kuka zo mana da yaƙi?”"},{"book":"Mahukunta","chapter":"15","verse":"11","text":"Sa’an nan mutane dubu uku daga Yahuda suka gangara wajen Samson a kogo a dutsen Etam. Suka ce masa, “Ba ka san cewa Filistiyawa ne suke mulkinmu ba? Me ke nan ka yi mana?”"},{"book":"Mahukunta","chapter":"15","verse":"12","text":"Suka ce masa, “To, mun zo ne mu daure ka mu kai wa Filistiyawa.”"},{"book":"Mahukunta","chapter":"15","verse":"13","text":"Suka ce, “Mun yarda, za mu dai daure ka mu ba da kai gare su. Ba za mu kashe ka ba.” Saboda haka suka daure shi da sababbin igiyoyi biyu, suka saukar da shi daga dutsen."},{"book":"Mahukunta","chapter":"15","verse":"14","text":"Yayinda ya zo gab da Lehi, sai Filistiyawa suka sheƙo a guje da ihu suka nufo shi. Ruhun Ubangiji kuwa ya sauko da iko a kansa. Igiyoyin da suke daure a hannuwansa kuwa suka zama kamar abin da wuta ta babbaka, suka tsintsinke suka zuba daga hannuwansa."},{"book":"Mahukunta","chapter":"15","verse":"15","text":"Da ya samo muƙamuƙin jaki, ya ɗauka, sai ya karkashe mutane dubu ɗaya."},{"book":"Mahukunta","chapter":"15","verse":"16","text":"Sa’an nan Samson ya ce,"},{"book":"Mahukunta","chapter":"15","verse":"17","text":"Da ya gama magana, sai ya jefar da muƙamuƙin; aka ba wa wannan wuri suna Ramat Lehi.15.17 Ramat Lehi yana nufin tudun muƙamuƙi."},{"book":"Mahukunta","chapter":"15","verse":"18","text":"Saboda ƙishirwa ta kama shi ƙwarai, sai ya ce wa Ubangiji, “Ka ba bawanka wannan babbar nasara. To, sai in mutu da ƙishirwa, har in shiga a hannun marasa kaciyan nan su kashe ni?”"},{"book":"Mahukunta","chapter":"15","verse":"19","text":"Sa’an nan Allah ya buɗe wani rami a Lehi, ruwa kuwa ya fito daga ciki. Da Samson ya sha, sai ƙarfinsa ya dawo, ya kuma wartsake. Aka sa wa wannan maɓulɓula suna En Hakkore,15.19 En Hakkore yana nufin maɓulɓular mai kira. yana nan a Lehi har wa yau."},{"book":"Mahukunta","chapter":"15","verse":"20","text":"Samson kuwa ya shugabanci Isra’ila shekara ashirin a zamanin Filistiyawa."}]}