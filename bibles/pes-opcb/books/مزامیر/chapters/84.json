{"data":[{"book":"مزامیر","chapter":"84","verse":"1","text":"ای خداوند لشکرهای آسمان، چه دلپذیر است خانهٔ تو!"},{"book":"مزامیر","chapter":"84","verse":"2","text":"دلم هوای صحنهای تو را کرده است! تمام وجودم مشتاق ملاقات توست، ای خدای زنده!"},{"book":"مزامیر","chapter":"84","verse":"3","text":"ای خداوند لشکرهای آسمان که پادشاه من هستی! در کنار مذبحهای خانهٔ تو، حتی گنجشکها نیز برای خود خانه یافته‌اند و پرستوها آشیانه ساخته‌اند تا بچه‌های خود را در آن بگذارند."},{"book":"مزامیر","chapter":"84","verse":"4","text":"خوشا به حال آنانی که در خانهٔ تو ساکنند و پیوسته تو را سپاس می‌گویند!"},{"book":"مزامیر","chapter":"84","verse":"5","text":"خوشا به حال کسانی که از تو قوت می‌یابند و از صمیم قلب تو را پیروی می‌کنند."},{"book":"مزامیر","chapter":"84","verse":"6","text":"وقتی آنان از بیابان خشک عبور کنند در آنجا چشمه‌ها به وجود خواهند آورد و باران رحمت و برکات بر آن زمین خواهد بارید."},{"book":"مزامیر","chapter":"84","verse":"7","text":"آنان از قدرت به قدرت منتقل خواهند شد و سرانجام بر کوه صهیون در حضور تو، ای خدا خواهند ایستاد."},{"book":"مزامیر","chapter":"84","verse":"8","text":"ای خداوند، خدای لشکرهای آسمان، دعای مرا اجابت فرما! ای خدای یعقوب، تقاضای مرا بشنو!"},{"book":"مزامیر","chapter":"84","verse":"9","text":"ای خدایی که سپر ما هستی، بر پادشاه برگزیدهٔ خود نظر لطف بیفکن."},{"book":"مزامیر","chapter":"84","verse":"10","text":"یک روز در صحنهای خانهٔ تو بودن بهتر است از هزار سال در هر جای دیگر در این دنیا! نوکری در خانهٔ تو را بیشتر می‌پسندم تا اربابی در کاخهای شریران."},{"book":"مزامیر","chapter":"84","verse":"11","text":"زیرا تو ای خداوند، نور ما هستی! تو حافظ و نگهدارندهٔ ما هستی! تو به ما فیض و جلال خواهی داد و هیچ چیز نیکو را منع نخواهی کرد از آنانی که به راستی عمل می‌کنند."},{"book":"مزامیر","chapter":"84","verse":"12","text":"ای خداوند لشکرهای آسمان، خوشا به حال کسی که بر تو توکل دارد!"}]}