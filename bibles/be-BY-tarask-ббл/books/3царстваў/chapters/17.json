{"data":[{"book":"3 ЦАРСТВАЎ","chapter":"17","verse":"1","text":"І сказаў Ільля Фэсьвіцянін, з жыхароў Галаадскіх, Ахаву: жывы Гасподзь Бог Ізраілеў, прад Якім я стаю! у гэтыя гады ня будзе ні расы, ні дажджу, хіба толькі па маім слове."},{"book":"3 ЦАРСТВАЎ","chapter":"17","verse":"2","text":"І было яму слова Гасподняе:"},{"book":"3 ЦАРСТВАЎ","chapter":"17","verse":"3","text":"ідзі адгэтуль і абярніся на ўсход і схавайся каля патока Харата, што насупраць Ярдана;"},{"book":"3 ЦАРСТВАЎ","chapter":"17","verse":"4","text":"з гэтага патока ты будзеш піць, а крумкачам Я загадаў карміць цябе там."},{"book":"3 ЦАРСТВАЎ","chapter":"17","verse":"5","text":"І пайшоў ён і зрабіў паводле слова Гасподняга; пайшоў і застаўся каля патока Харата, што насупраць Ярдана."},{"book":"3 ЦАРСТВАЎ","chapter":"17","verse":"6","text":"І крумкачы прыносілі яму хлеб і ваду раніцай і хлеб і мяса ўвечары, а з патока ён піў."},{"book":"3 ЦАРСТВАЎ","chapter":"17","verse":"7","text":"Як прайшоў нейкі час, гэты паток высах, бо ня было дажджу на зямлю."},{"book":"3 ЦАРСТВАЎ","chapter":"17","verse":"8","text":"І было яму слова Гасподняе:"},{"book":"3 ЦАРСТВАЎ","chapter":"17","verse":"9","text":"устань і йдзі ў Сарэпта Сідонскую і заставайся там; Я загадаў там жанчыне ўдаве карміць цябе."},{"book":"3 ЦАРСТВАЎ","chapter":"17","verse":"10","text":"І ўстаў ён і пайшоў у Сарэпта. І калі прыйшоў да брамы горада, вось, там жанчына ўдава зьбірае дровы. І паклікаў ён яе і сказаў: дай мне крыху вады ў посудзе напіцца."},{"book":"3 ЦАРСТВАЎ","chapter":"17","verse":"11","text":"І пайшла яна, каб узяць; а ён закрычаў усьлед ёй і сказаў: вазьмі дзеля мяне і кавалак хлеба ў рукі свае."},{"book":"3 ЦАРСТВАЎ","chapter":"17","verse":"12","text":"Яна сказала: жывы Гасподзь Бог твой! у мяне нічога няма печанага, а толькі ёсьць прыгаршчы мукі ў кадушцы і крыху алею ў збанку; і вось, я зьбяру палена-другое дроў, і пайду, і прыгатую гэта сабе і сыну майму; зьямо гэта і памром."},{"book":"3 ЦАРСТВАЎ","chapter":"17","verse":"13","text":"І сказаў ёй Ільля: ня бойся, ідзі, зрабі, што сказала; але раней з гэтага зрабі невялікі праснак мне і прынясі мне; а сабе і сыну свайму зробіш пасьля;"},{"book":"3 ЦАРСТВАЎ","chapter":"17","verse":"14","text":"бо так кажа Гасподзь Бог Ізраілеў: мука ў кадушцы ня кончыцца, і алей у збанку ня ўбудзе да таго дня, калі Гасподзь дасьць дождж на зямлю."},{"book":"3 ЦАРСТВАЎ","chapter":"17","verse":"15","text":"І пайшла яна і зрабіла так, як сказаў Ільля; і кармілася яна, і ён, і дом яе некаторы час."},{"book":"3 ЦАРСТВАЎ","chapter":"17","verse":"16","text":"Мука ў кадушцы ня кончылася, і алею ў збанку ня ўбывала, паводле слова Госпада, якое Ён сказаў празь Ільлю."},{"book":"3 ЦАРСТВАЎ","chapter":"17","verse":"17","text":"Пасьля гэтага захварэў сын гэтай жанчыны, гаспадыні дома, і хвароба яго была такая моцная, што не засталося ў ім дыханьня."},{"book":"3 ЦАРСТВАЎ","chapter":"17","verse":"18","text":"І сказала яна Ільлю: што мне і табе, чалавеча Божы? ты прыйшоў да мяне нагадаць грахі мае і ўсьмерціць сына майго."},{"book":"3 ЦАРСТВАЎ","chapter":"17","verse":"19","text":"І сказаў ён ёй: дай мне сына твайго. І ўзяў яго з рук яе, і панёс яго ў сьвяцёлку, дзе ён жыў, і паклаў яго на сваю пасьцель;"},{"book":"3 ЦАРСТВАЎ","chapter":"17","verse":"20","text":"і зьвярнуўся да Госпада і сказаў: Госпадзе Божа мой! няўжо Ты і ўдаве, у якой я жыву, зробіш благое, усьмерціўшы сына яе?"},{"book":"3 ЦАРСТВАЎ","chapter":"17","verse":"21","text":"І схіліўшыся над хлопчыкам тры разы, ён зьвярнуўся да Госпада і сказаў: Госпадзе Божа мой! хай вернецца душа хлопца гэтага ў яго!"},{"book":"3 ЦАРСТВАЎ","chapter":"17","verse":"22","text":"І пачуў Гасподзь голас Ільлі, і вярнулася душа хлопца гэтага ў яго, і ён ажыў."},{"book":"3 ЦАРСТВАЎ","chapter":"17","verse":"23","text":"І ўзяў Ільля хлопца, і адвёў яго з сьвяцёлкі ў дом, і аддаў яго маці ягонай, і сказаў Ільля: глядзі, сын твой жывы."},{"book":"3 ЦАРСТВАЎ","chapter":"17","verse":"24","text":"І сказала тая жанчына Ільлю: вось цяпер я ўведала, што ты чалавек Божы і што слова Гасподняе ў вуснах тваіх праўдзівае."}]}