{"data":[{"book":"Ufunuo","chapter":"8","verse":"1","text":"Mwana-Kondoo alipoivunja ile lakiri ya saba, pakawa kimya mbinguni kwa muda wa nusu saa."},{"book":"Ufunuo","chapter":"8","verse":"2","text":"Nami nikawaona wale malaika saba wanaosimama mbele za Mungu, nao wakapewa tarumbeta saba."},{"book":"Ufunuo","chapter":"8","verse":"3","text":"Malaika mwingine aliyekuwa na chetezo cha dhahabu, akaja na kusimama mbele ya madhabahu. Akapewa uvumba mwingi ili autoe pamoja na maombi ya watakatifu wote, juu ya yale madhabahu ya dhahabu yaliyo mbele ya kile kiti cha enzi."},{"book":"Ufunuo","chapter":"8","verse":"4","text":"Ule moshi wa uvumba pamoja na yale maombi ya watakatifu, vikapanda juu mbele za Mungu, kutoka mkononi mwa huyo malaika."},{"book":"Ufunuo","chapter":"8","verse":"5","text":"Kisha yule malaika akachukua kile chetezo, akakijaza moto kutoka kwa yale madhabahu, akautupa juu ya dunia. Pakatokea sauti za radi, ngurumo, umeme wa radi na tetemeko la ardhi."},{"book":"Ufunuo","chapter":"8","verse":"6","text":"Basi wale malaika saba waliokuwa na zile tarumbeta saba wakajiandaa kuzipiga."},{"book":"Ufunuo","chapter":"8","verse":"7","text":"Malaika wa kwanza akaipiga tarumbeta yake, pakatokea mvua ya mawe na moto uliochanganyika na damu, navyo vikatupwa kwa nguvu juu ya nchi. Na theluthi ya dunia ikateketea, theluthi ya miti ikateketea, na nyasi yote mbichi ikateketea."},{"book":"Ufunuo","chapter":"8","verse":"8","text":"Malaika wa pili akaipiga tarumbeta yake na kitu kama mlima mkubwa unaowaka moto kikatupwa baharini. Theluthi ya bahari ikawa damu,"},{"book":"Ufunuo","chapter":"8","verse":"9","text":"theluthi ya viumbe vyenye uhai viishivyo baharini vikafa na theluthi ya meli zikaharibiwa."},{"book":"Ufunuo","chapter":"8","verse":"10","text":"Malaika wa tatu akaipiga tarumbeta yake, na nyota kubwa iliyokuwa ikiwaka kama taa ikaanguka toka angani, ikaangukia theluthi ya mito na chemchemi za maji."},{"book":"Ufunuo","chapter":"8","verse":"11","text":"Nyota hiyo inaitwa Uchungu. Theluthi ya maji yakawa machungu na watu wengi wakafa kutokana na maji hayo kwa maana yalikuwa machungu."},{"book":"Ufunuo","chapter":"8","verse":"12","text":"Kisha malaika wa nne akaipiga tarumbeta yake, na theluthi ya jua, theluthi ya mwezi na theluthi ya nyota zikapigwa. Kwa hiyo theluthi moja ya mwanga ikawa giza. Theluthi ya mchana ikawa haina mwanga na pia theluthi ya usiku."},{"book":"Ufunuo","chapter":"8","verse":"13","text":"Nilipokuwa tena nikitazama, nikamsikia tai mmoja akipiga kelele kwa sauti kuu wakati akiruka katikati ya mbingu, akisema, “Ole! Ole! Ole wa watu waishio duniani, kwa sababu ya tarumbeta ambazo malaika hao wengine watatu wanakaribia kuzipiga!”"}]}