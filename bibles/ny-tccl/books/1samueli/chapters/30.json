{"data":[{"book":"1 Samueli","chapter":"30","verse":"1","text":"Pa tsiku lachitatu, Davide ndi anthu ake anakafika ku Zikilagi. Tsono anapeza Aamaleki atawononga kale dera la Negevi ndi Zikilagi. Anathira nkhondo mzinda wa Zikilagi ndi kuwutentha ndi moto."},{"book":"1 Samueli","chapter":"30","verse":"2","text":"Anatenga akazi ndi onse amene anali mʼmenemo akuluakulu ndi angʼono omwe kuti akakhale akapolo. Sanaphe aliyense koma anawatenga amoyo napita nawo."},{"book":"1 Samueli","chapter":"30","verse":"3","text":"Davide ndi anthu ake atafika ku Zikilagi anapeza kuti mzindawo watenthedwa ndi moto ndipo akazi awo, ana awo, amuna ndi akazi atengedwa ukapolo."},{"book":"1 Samueli","chapter":"30","verse":"4","text":"Kotero Davide ndi anthu ake analira mofuwula mpaka analibenso mphamvu zolirira."},{"book":"1 Samueli","chapter":"30","verse":"5","text":"Akazi awiri a Davide, Ahinoamu wa ku Yezireeli ndi Abigayeli mkazi wa Nabala wa ku Karimeli anatengedwanso."},{"book":"1 Samueli","chapter":"30","verse":"6","text":"Davide anavutika kwambiri mu mtima mwake chifukwa anthu amakamba zoti amuponye miyala popeza aliyense anali ndi chisoni pokumbukira ana ake aamuna ndi aakazi. Koma Davide anapeza mphamvu mwa Yehova Mulungu wake."},{"book":"1 Samueli","chapter":"30","verse":"7","text":"Kenaka Davide anawuza wansembe Abiatara, mwana wa Ahimeleki kuti, “Ndipatse efodi ija.” Abiatara anabwera nayo efodiyo."},{"book":"1 Samueli","chapter":"30","verse":"8","text":"Tsono Davide anapempha nzeru kwa Yehova nati, “Kodi ndilitsatire gulu lankhondoli? Kodi ndidzawapambana?”"},{"book":"1 Samueli","chapter":"30","verse":"9","text":"Davide pamodzi ndi anthu ake 600 aja ananyamuka nafika ku mtsinje wa Besori. Kumeneko anasiyako anthu ena."},{"book":"1 Samueli","chapter":"30","verse":"10","text":"Davide ndi anthu ake 400 anapitirira kuwalondola Aamaleki aja. Koma anthu ena 200 anatsala popeza anatopa moti sakanatha kuwoloka mtsinje wa Besori uja."},{"book":"1 Samueli","chapter":"30","verse":"11","text":"Anthu amene anali ndi Davide anapeza Mwigupto mʼmunda wina ndipo anabwera naye kwa Davide. Iwo anamupatsa madzi kuti amwe ndi chakudya kuti adye."},{"book":"1 Samueli","chapter":"30","verse":"12","text":"Anamupatsanso chidutswa cha keke yankhuyu ndi makeke awiri a mphesa zowumika kuti adye. Atadya anapezanso mphamvu popeza anakhala masiku atatu wosadya kapena kumwa kanthu kalikonse."},{"book":"1 Samueli","chapter":"30","verse":"13","text":"Davide anafunsa kuti, “Kodi ndiwe yani, ndipo ukuchokera kuti?”"},{"book":"1 Samueli","chapter":"30","verse":"14","text":"Ife tinathira nkhondo dera la kummwera kwa mayiko a Akereti, dera la Yuda, ndi dera la kummwera kwa mayiko a Kalebe. Mzinda wa Zikilagi tinawutentha ndi moto.”"},{"book":"1 Samueli","chapter":"30","verse":"15","text":"Davide anamupempha kuti, “Kodi unganditsogolere kumene kuli gulu lankhondoli?”"},{"book":"1 Samueli","chapter":"30","verse":"16","text":"Mwigupto uja anaperekeza Davide. Tsono Aamaleki anali atamwazikana ponseponse. Iwo ankadya, kumwa ndi kuvina chifukwa cha zofunkha zambiri zimene anatenga ku dziko la Afilisti ndi ku dziko la Ayuda."},{"book":"1 Samueli","chapter":"30","verse":"17","text":"Tsono Davide anawakantha kuyambira madzulo atsikulo mpaka madzulo a tsiku linalo. Palibe anapulumuka kupatula anyamata 400 amene anakwera pa ngamira nʼkuthawa."},{"book":"1 Samueli","chapter":"30","verse":"18","text":"Choncho Davide analanditsa zinthu zonse zimene Aamaleki aja anatenga. Anapulumutsanso akazi ake awiri aja."},{"book":"1 Samueli","chapter":"30","verse":"19","text":"Palibe chimene chinasowa anthu onse, kuyambira wamngʼono mpaka wamkulu, mnyamata mpaka mtsikana anapulumutsidwa. Davide anapulumutsa chilichonse chimene anafunkha Aamaleki aja."},{"book":"1 Samueli","chapter":"30","verse":"20","text":"Anapulumutsanso nkhosa ndi ngʼombe zonse. Tsono anthu ankakusa ziwetozo namati, “Izi ndizo zofunkha za Davide.”"},{"book":"1 Samueli","chapter":"30","verse":"21","text":"Davide anafika ku malo kumene kunali anthu 200 otopa kwambiri aja amene sanathe kutsagana naye koma anangokhala ku mtsinje wa Besori. Tsono ananyamuka kuti akumane ndi Davide pamodzi ndi anthu amene anali naye. Davide anawayandikira nawalonjera."},{"book":"1 Samueli","chapter":"30","verse":"22","text":"Tsono anthu ena oyipa mtima achabechabe mwa amene anatsagana ndi Davide aja anati, “Popeza awa sanapite nafe, sitiwapatsako zofunkha zimene tapulumutsazi, kupatula kuti aliyense atenge mkazi wake ndi ana ake azipita.”"},{"book":"1 Samueli","chapter":"30","verse":"23","text":"Koma Davide anawayankha kuti, “Ayi, abale anga, musachite zimenezi ndi zinthu zimene Yehova watipatsa. Iye watisunga ndi kupereka mʼmanja mwathu gulu la ankhondo limene linabwera kudzalimbana nafe."},{"book":"1 Samueli","chapter":"30","verse":"24","text":"Ndani angakumvereni zimene mukunenazi? Gawo la munthu amene anapita kukamenya nkhondo likhale lofanana ndi la munthu amene anatsala pano kuyangʼanira katundu wathu. Pasakhale kusiyana kulikonse.”"},{"book":"1 Samueli","chapter":"30","verse":"25","text":"Choncho Davide anakhazikitsa ngati lamulo mʼchitidwe woterewu pakati pa Aisraeli kuyambira tsiku limenelo mpaka lero."},{"book":"1 Samueli","chapter":"30","verse":"26","text":"Davide atafika ku Zikilagi, anatumiza zina mwa zofunkhazo kwa akuluakulu a Yuda, amene anali abwenzi ake. Anati, “Nayi mphatso yanu yochokera pa zofunkha za adani a Yehova.”"},{"book":"1 Samueli","chapter":"30","verse":"27","text":"Iye anatumiza mphatsozo kwa anthu a ku Beteli, Ramoti-Negavi, Yatiri,"},{"book":"1 Samueli","chapter":"30","verse":"28","text":"Aroeri, Sifimoti, Esitemowa"},{"book":"1 Samueli","chapter":"30","verse":"29","text":"Rakala, mizinda ya fuko la Ayerahimeeli, mizinda ya fuko la Akeni,"},{"book":"1 Samueli","chapter":"30","verse":"30","text":"a ku Horima, Borasani, Ataki,"},{"book":"1 Samueli","chapter":"30","verse":"31","text":"Hebroni pamodzi ndi onse a kumalo kumene Davide ndi anthu ake anakhala akuyendayendako."}]}