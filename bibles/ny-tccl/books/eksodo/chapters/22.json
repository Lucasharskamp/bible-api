{"data":[{"book":"Eksodo","chapter":"22","verse":"1","text":"“Ngati munthu aba ngʼombe kapena nkhosa ndi kuyipha kapena kuyigulitsa, iye abweze ngʼombe zisanu pa ngʼombe imodzi ndi nkhosa zinayi pa nkhosa imodzi."},{"book":"Eksodo","chapter":"22","verse":"2","text":"“Ngati mbala ipezeka ikuthyola nyumba ndipo imenyedwa nʼkufa, amene wapha mbalayo sanalakwe."},{"book":"Eksodo","chapter":"22","verse":"3","text":"Koma akayipha dzuwa litatuluka, woyiphayo ali ndi mlandu wakupha."},{"book":"Eksodo","chapter":"22","verse":"4","text":"“Ngati chiweto chobedwacho chipezeka chamoyo mʼmanja mwake, kaya ndi ngʼombe kapena bulu kapena nkhosa, mbalayo ibwezere ziweto ziwiri pa chiweto chobedwacho."},{"book":"Eksodo","chapter":"22","verse":"5","text":"“Ngati munthu alekerera ziweto zake kukalowa mʼmunda wa munthu wina kukadya mbewu zake, munthuyo amubwezere mwini mundawo mbewu zina zabwino kapena mpesa wina wabwino kwambiri."},{"book":"Eksodo","chapter":"22","verse":"6","text":"“Ngati munthu ayatsa moto, motowo ndikukafika mpaka ku munda ndi kuwotcha mulu wa tirigu kapena tirigu wosadula, kapena munda wonse, ndiye kuti munthu amene anayatsa motoyo alipire."},{"book":"Eksodo","chapter":"22","verse":"7","text":"“Ngati munthu asungitsidwa ndi mnzake ndalama kapena katundu, ndipo zinthu zija nʼkubedwa mʼnyumba mwake, wakubayo ngati agwidwa, ayenera kubwezera kawiri chobedwacho."},{"book":"Eksodo","chapter":"22","verse":"8","text":"Koma ngati mbalayo sipezeka, mwini nyumbayo ayenera kukaonekera ku bwalo lamilandu kuti akamve ngati anaba katundu wa mnzakeyo."},{"book":"Eksodo","chapter":"22","verse":"9","text":"Ngati pali kukangana kokhudza ngʼombe, bulu, nkhosa, zovala kapena kanthu kalikonse kotayika, ndipo mmodzi ndikunena kuti chinthucho nʼchake, awiriwo abwere nawo mlandu wawowo pamaso pa Mulungu ndipo amene mlandu umugomere adzayenera kumulipira mnzakeyo kawiri."},{"book":"Eksodo","chapter":"22","verse":"10","text":"“Ngati munthu wina anasungitsa mnzake bulu, ngʼombe, nkhosa, kapena chiweto chilichonse ndipo chiweto chija nʼkufa kapena kupweteka kapena kutengedwa popanda wina kuona,"},{"book":"Eksodo","chapter":"22","verse":"11","text":"ndiye kuti anthu awiriwo ayenera kulumbira pamaso pa Mulungu kuti asatenge chinthu cha mnzake. Zikatero mwini katundu uja avomereze zimenezi ndipo asabwezeredwe kanthu."},{"book":"Eksodo","chapter":"22","verse":"12","text":"Koma ngati chiwetocho chinabedwa, iye ayenera kubwezera mwini wakeyo."},{"book":"Eksodo","chapter":"22","verse":"13","text":"Ngati chinagwidwa ndi zirombo, iye ayenera kubweretsa zotsalira ngati umboni ndipo sadzalipira kanthu."},{"book":"Eksodo","chapter":"22","verse":"14","text":"“Ngati munthu abwereka chiweto cha mnzake ndipo chiweto chija nʼkuvulala kapena kufa chikanali ndi iyebe, wobwerekayo ayenera kulipira."},{"book":"Eksodo","chapter":"22","verse":"15","text":"Koma ngati mwini wakeyo ali ndi chiwetocho, wobwerekayo sadzalipira. Ngati anapereka ndalama pobwereka chiwetocho, ndalama anaperekazo zilowa mʼmalo mwa chiweto chakufacho."},{"book":"Eksodo","chapter":"22","verse":"16","text":"“Ngati munthu anyenga namwali wosadziwa mwamuna amene sanapalidwe ubwenzi ndi kugona naye, munthuyo ayenera kulipira malowolo ndipo adzakhala mkazi wake."},{"book":"Eksodo","chapter":"22","verse":"17","text":"Ngati abambo ake akanitsitsa kwamtuwagalu kumupereka kuti amukwatire, munthuyo aperekebe malowolo woyenera namwaliyo."},{"book":"Eksodo","chapter":"22","verse":"18","text":"“Musayilole mfiti yayikazi kuti ikhale ndi moyo."},{"book":"Eksodo","chapter":"22","verse":"19","text":"“Aliyense wogonana ndi chiweto ayenera kuphedwa."},{"book":"Eksodo","chapter":"22","verse":"20","text":"“Aliyense wopereka nsembe kwa mulungu wina osati Yehova awonongedwe."},{"book":"Eksodo","chapter":"22","verse":"21","text":"“Musazunze mlendo kapena kumuchitira nkhanza, pakuti inu munali alendo mʼdziko la Igupto."},{"book":"Eksodo","chapter":"22","verse":"22","text":"“Musazunze mkazi wamasiye kapena mwana wamasiye."},{"book":"Eksodo","chapter":"22","verse":"23","text":"Ngati muwazunza ndipo iwo nʼkulirira kwa Ine, ndidzamva kulira kwawo."},{"book":"Eksodo","chapter":"22","verse":"24","text":"Ine ndidzakukwiyirani ndipo ndidzakuphani ndi lupanga. Akazi anu adzakhala amasiye ndiponso ana anu adzakhala wopanda abambo."},{"book":"Eksodo","chapter":"22","verse":"25","text":"“Ngati mukongoza ndalama kwa mʼbale wanu amene ndi mʼmphawi pakati panu, musadzamuchite monga zimene amachita wokongoza ndalama. Musadzamuyikire chiwongoladzanja."},{"book":"Eksodo","chapter":"22","verse":"26","text":"Mukatenga chovala cha mnzanu kuti chikhale chikole mumubwezere dzuwa lisanalowe"},{"book":"Eksodo","chapter":"22","verse":"27","text":"chifukwa chovala chimene amadzifundira nacho nʼchomwecho. Nanga usiku adzafunda chiyani? Tsonotu ngati adzandilirira, Ine ndidzamva pakuti ndine wachifundo."},{"book":"Eksodo","chapter":"22","verse":"28","text":"“Musachite chipongwe Mulungu wanu kapena kutemberera mtsogoleri wa anthu anu."},{"book":"Eksodo","chapter":"22","verse":"29","text":"“Musachedwe kupereka kwa Ine zokolola zanu zochuluka ndi vinyo wanu wochuluka."},{"book":"Eksodo","chapter":"22","verse":"30","text":"Muchite chimodzimodzi ndi ngʼombe zanu ndi nkhosa zanu. Mwana woyamba kubadwa azikhala ndi amayi ake masiku asanu ndi awiri. Koma pa tsiku lachisanu ndi chitatu mwanayo muzimupereka kwa Ine."},{"book":"Eksodo","chapter":"22","verse":"31","text":"“Inu mukhale anthu anga opatulika. Choncho musadye nyama ya chiweto chimene chaphedwa ndi zirombo. Nyamayo muwaponyere agalu.”"}]}