{"data":[{"book":"Luka","chapter":"16","verse":"1","text":"Yesu alobaki na bayekoli na Ye :"},{"book":"Luka","chapter":"16","verse":"2","text":"Mozwi abengaki ye mpo na kotuna ye : « Makambo nini nazali koyoka na tina na yo ? Yebisa ngai ndenge nini obateli bomengo na ngai ; pamba te, kobanda lelo, okozala lisusu mobateli bomengo na ngai te. »"},{"book":"Luka","chapter":"16","verse":"3","text":"Mobateli bomengo amilobelaki : « Nasala nini sik’oyo ? Mokonzi na ngai azali kolongola ngai na mosala ? Nazali na makasi te ya kotimola mabele, mpe nakoyoka soni mpo na kokoma kosenga-senga."},{"book":"Luka","chapter":"16","verse":"4","text":"Ah ! Nasosoli sik’oyo likambo oyo nakoki kosala mpo ete, tango nakozala lisusu na mosala te, bato bayamba ngai kati na bandako na bango. »"},{"book":"Luka","chapter":"16","verse":"5","text":"Boye, abengaki bato nyonso oyo bazalaki na niongo ya mokonzi na ye ; atunaki na moto ya liboso : « Osengeli kofuta boni lokola niongo epai ya mokonzi na ngai ? »"},{"book":"Luka","chapter":"16","verse":"6","text":"Moto yango azongisaki : « Batono tuku mibale ya mafuta. »"},{"book":"Luka","chapter":"16","verse":"7","text":"Atunaki na moto mosusu : « Osengeli kofuta boni lokola niongo epai ya mokonzi na ngai ? »"},{"book":"Luka","chapter":"16","verse":"8","text":"Mokonzi akumisaki mobateli mabe wana ya bomengo mpo na mayele oyo asalaki na yango. Pamba te bato ya mokili oyo, bazali na mayele koleka bana ya pole."},{"book":"Luka","chapter":"16","verse":"9","text":"Nalobi na bino : bosalela bomengo ya mabe mpo na kotonga bondeko na bato mosusu ; mpo ete tango ekosila, bayamba bino kati na bivandelo ya seko."},{"book":"Luka","chapter":"16","verse":"10","text":"Moto oyo azali sembo na makambo mike, akoki mpe kozala sembo na makambo minene ; mpe moto oyo azali sembo te na makambo mike, akozala mpe sembo te na makambo minene."},{"book":"Luka","chapter":"16","verse":"11","text":"Boye soki bozali sembo te na bobateli bomengo oyo ezwami na banzela ya lokuta, nani akopesa bino bomengo ya solo ?"},{"book":"Luka","chapter":"16","verse":"12","text":"Mpe soki bozali sembo te na bobateli biloko ya moto mosusu, nani akopesa bino biloko oyo esengeli kozala ya bino moko ?"},{"book":"Luka","chapter":"16","verse":"13","text":"Mosali moko te akoki kosalela bankolo mibale, pamba te akoyina moko mpe akolinga mosusu to akokangama na moko mpe akoboya mosusu. Bokoki te kosalela mbala moko Nzambe mpe mbongo."},{"book":"Luka","chapter":"16","verse":"14","text":"Wana Bafarizeo bazalaki koyoka Yesu koloba makambo wana nyonso, bazalaki koseka Ye, pamba te bazalaki na lokoso ya mbongo."},{"book":"Luka","chapter":"16","verse":"15","text":"Kasi Yesu alobaki na bango :"},{"book":"Luka","chapter":"16","verse":"16","text":"Tango ya Mibeko mpe ya Basakoli ewumelaki kino na Yoane Mobatisi ; kasi wuta Yoane Mobatisi ayaki, Sango Malamu ya Bokonzi ya Nzambe ezali koteyama, mpe moto nyonso azali kobunda na kondima mpo na kokota kuna."},{"book":"Luka","chapter":"16","verse":"17","text":"Ezali penza pete mpo na Likolo mpe mabele kolimwa ; kasi mpo na Mibeko, ezali penza pasi mpo na nkoma na yango oyo eleki moke kolongwa."},{"book":"Luka","chapter":"16","verse":"18","text":"Mobali nyonso oyo alongoli mwasi na ye na libala mpe abali mwasi mosusu asali ekobo, mpe mobali oyo abali mwasi oyo balongoli na libala asali mpe ekobo."},{"book":"Luka","chapter":"16","verse":"19","text":"Ezalaki na mozwi moko oyo azalaki kolata bilamba ya motane makasi mpe ya lino ya kitoko, bongo azalaki kobika bomoi ya bisengo mikolo nyonso."},{"book":"Luka","chapter":"16","verse":"20","text":"Na liboso ya ekuke ya ndako na ye, mobola moko atandamaki wana, kombo na ye ezalaki Lazare, nzoto na ye mobimba etonda na bapota ;"},{"book":"Luka","chapter":"16","verse":"21","text":"azalaki koluka ata kolia biloko oyo ezalaki kokweya longwa na mesa ya mozwi, kasi ezalaki bambwa nde ezalaki koya kolembola bapota na ye."},{"book":"Luka","chapter":"16","verse":"22","text":"Mokolo moko, mobola yango akufaki, mpe ba-anjelu bamemaki ye epai ya Abrayami. Mozwi mpe akufaki, mpe bakundaki ye."},{"book":"Luka","chapter":"16","verse":"23","text":"Kati na mboka ya bakufi, mozwi azalaki konyokwama na pasi makasi ; boye atombolaki miso mpe amonaki, na mosika, Abrayami elongo na Lazare avanda pembeni na ye."},{"book":"Luka","chapter":"16","verse":"24","text":"Mozwi akomaki koganga : « Tata Abrayami, yokela ngai mawa ! Tinda Lazare ete atia songe ya mosapi na ye kati na mayi mpo ete atangisela ngai mayi na lolemo, pamba te nazali koyoka pasi makasi kati na moto oyo. »"},{"book":"Luka","chapter":"16","verse":"25","text":"Kasi Abrayami azongisaki : « Mwana na ngai, kanisa ete, wana ozalaki na bomoi, ozwaki bolamu ebele, kasi Lazare azwaki nde pasi ebele. Sik’oyo awa, azali kozwa kobondisama na ye ; kasi yo, okomi na pasi."},{"book":"Luka","chapter":"16","verse":"26","text":"Lisusu, libulu moko monene ekaboli biso mpe bino, mpo ete moto nyonso oyo alingi kolongwa awa epai biso tozali mpo na kokende epai na bino, akoka te ; mpe ete moto nyonso oyo alingi kokatisa libulu yango longwa kuna epai bino bozali mpo na koya awa epai na biso, akoka mpe te. »"},{"book":"Luka","chapter":"16","verse":"27","text":"Mozwi alobaki : « Tata, nasengi na yo, tinda Lazare epai ya libota na ngai,"},{"book":"Luka","chapter":"16","verse":"28","text":"pamba te nazali na bandeko mitano. Tika ete akende kokebisa bango mpo ete, bango mpe, bakoma awa te, kati na esika oyo ya pasi ! »"},{"book":"Luka","chapter":"16","verse":"29","text":"Abrayami azongisaki : « Bandeko na yo bazali na Moyize mpe basakoli ; tika ete bayoka bango ! »"},{"book":"Luka","chapter":"16","verse":"30","text":"Mozwi alobaki lisusu : « Te, tata Abrayami ! Kasi soki moto moko awuti na mboka ya bakufi mpe akei epai na bango, bakobongola mitema ! »"},{"book":"Luka","chapter":"16","verse":"31","text":"Abrayami alobaki na ye : « Soki baboyi koyoka Moyize mpe basakoli, bakondima mpe kaka te ata soki moto moko alamuki kati na bakufi. »"}]}