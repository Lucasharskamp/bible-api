{"data":[{"book":"Apokalipsa","chapter":"12","verse":"1","text":"Potem na niebie ukazał się niezwykły obraz: Kobieta, której ubraniem było słońce, podnóżkiem—księżyc, a wieńcem okrywającym głowę—dwanaście gwiazd."},{"book":"Apokalipsa","chapter":"12","verse":"2","text":"Oczekiwała ona dziecka i krzyczała z bólu, czekając na poród."},{"book":"Apokalipsa","chapter":"12","verse":"3","text":"Nagle na niebie pojawił się kolejny obraz: Ogromny czerwony smok o siedmiu głowach i dziesięciu rogach. Na każdej głowie miał koronę."},{"book":"Apokalipsa","chapter":"12","verse":"4","text":"Swoim ogonem zmiótł z nieba jedną trzecią gwiazd i zrzucił je na ziemię. Następnie stanął przed kobietą, aby pożreć jej dziecko, gdy tylko je urodzi."},{"book":"Apokalipsa","chapter":"12","verse":"5","text":"I urodziła Syna, który będzie potężnym przywódcą, rządzącym wszystkimi narodami. Chłopiec ten został zabrany do Boga, przed Jego tron."},{"book":"Apokalipsa","chapter":"12","verse":"6","text":"Kobieta zaś uciekła na pustynię, gdzie Bóg przygotował jej schronienie, w którym będzie mogła bezpiecznie przebywać przez tysiąc dwieście sześćdziesiąt dni."},{"book":"Apokalipsa","chapter":"12","verse":"7","text":"Potem wybuchła w niebie wojna. Michał i jego aniołowie walczyli ze smokiem oraz jego aniołami."},{"book":"Apokalipsa","chapter":"12","verse":"8-9","text":"Potężny smok przegrał jednak walkę i musiał opuścić niebo. Razem ze swoim aniołami został strącony na ziemię. Smok ten, zwany diabłem oraz szatanem, jest tym pradawnym wężem, który od samego początku zwodził cały świat."},{"book":"Apokalipsa","chapter":"12","verse":"10","text":"I usłyszałem z niebios donośny głos, mówiący:"},{"book":"Apokalipsa","chapter":"12","verse":"11","text":"Oni jednak pokonali go"},{"book":"Apokalipsa","chapter":"12","verse":"12","text":"Jest to radość dla całego nieba"},{"book":"Apokalipsa","chapter":"12","verse":"13","text":"Gdy smok uświadomił sobie, że został zrzucony na ziemię, zaczął prześladować kobietę, która urodziła Syna."},{"book":"Apokalipsa","chapter":"12","verse":"14","text":"Ona jednak otrzymała dwa skrzydła—jak u wielkiego orła—i odleciała na przygotowane dla niej miejsce na pustyni, gdzie przez trzy i pół roku miała opiekę i ochronę przed wężem."},{"book":"Apokalipsa","chapter":"12","verse":"15","text":"Wtedy wąż wyrzucił ze swojej paszczy strumień wody, chcąc, aby woda pochłonęła kobietę."},{"book":"Apokalipsa","chapter":"12","verse":"16","text":"Z pomocą przyszła jej jednak ziemia, która wchłonęła wodę wyrzuconą z paszczy smoka."},{"book":"Apokalipsa","chapter":"12","verse":"17","text":"Wtedy smok, rozgniewany na kobietę, odszedł i stanął na brzegu morza, aby walczyć z jej dziećmi, które przestrzegają Bożych przykazań i są wierne Jezusowi."}]}