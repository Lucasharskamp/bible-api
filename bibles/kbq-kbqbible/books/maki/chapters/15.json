{"data":[{"book":"Maki","chapter":"15","verse":"1","text":"Hagi nanterame ranra pristi mono kva vahe'mo'zane, ranra kva vahe'mo'zane, kasegere ugagota hu'naza vahe'mo'zane, maka kanisol vahe'mo'za, ome atru hute'za, Jisasina nofi kinte'za avre'za Paeroti ome ami'naze."},{"book":"Maki","chapter":"15","verse":"2","text":"Paeroti'a agenoka huno, Kagra Jiu vahe'mokizmi kini mani'nano? huno Jisasina antahige'ne. E'i kagra nehanane  huno Jisasi'a hu'ne."},{"book":"Maki","chapter":"15","verse":"3","text":"Anante ranra pristi kva vahe'mo'za, Jisasinkura rama'a haviza hu'ne hu'za hunte'naze."},{"book":"Maki","chapter":"15","verse":"4","text":"Paeroti'a mago'ane agenoka huno, Ko, Kagrira rama'a ke hunegantazanki, Kagra ke zamirera kenona hugahampi?"},{"book":"Maki","chapter":"15","verse":"5","text":"Hianagi Jisasi'a ana kemofo nona'a osu mani'negeno, Paeroti'a tusiza huno antri nehuno agogogu hu'ne."},{"book":"Maki","chapter":"15","verse":"6","text":"Kafune kafune Anumzamo kinafinti zmavre'nea knama egeno'a, Paeroti'a kina vahepintima zmavesimofonku hazageno kazufe netrea kna e'ne."},{"book":"Maki","chapter":"15","verse":"7","text":"Hagi ana knafina mago nera Barabasi'e nehia ne'ene, mago'a kamani vahe'mo'zane ha' hu'naza knafi, vahe zamahe fri'naza zanku kina huzmante'naza vahe'ene anampina mani'naze."},{"book":"Maki","chapter":"15","verse":"8","text":"Hagi maka veamo'za Paerotinte e'za, ana kna'ma egeno nehiaza huno kina vahe katufe atresnigu antahige'naze."},{"book":"Maki","chapter":"15","verse":"9","text":"Anante Paeroti'a kenona huno anage hu'ne, Jiu vahe kini ne' katufe tamisuegu tamave'nesio?"},{"book":"Maki","chapter":"15","verse":"10","text":"Na'ankure agra, ranra pristi kva vahe'mo'za kanive renente'za, avare'za eme ami'zama'a ko antahi'ne."},{"book":"Maki","chapter":"15","verse":"11","text":"Hianagi ranra pristi kva vahe'mo'za maka vahe zamarimpa rekehu'za, Barabasi kazufe tamio hutma hiho hu'za zmasami'naze."},{"book":"Maki","chapter":"15","verse":"12","text":"Anante Paeroti'a mago'ene kenona huno, Jiu vahe kinie hutma nehaza nera, na'a huntesuegu tmave'nesie?"},{"book":"Maki","chapter":"15","verse":"13","text":"Hige'za ete mago'ane kezati'za, Aheta kekazafare hantiho hu'naze."},{"book":"Maki","chapter":"15","verse":"14","text":"Hianagi Paeroti'a anage huno zamasami'ne, na'a kefoza hune, inankna kefoza hu'negeta aheta hantiho nehaze? Hianagi zamagra mago'ene ranke hu'za, ahe friho hu'naze."},{"book":"Maki","chapter":"15","verse":"15","text":"Na'ankure Paeroti'a ana maka veamokizmi zamarimpamo so'e hania kazigati, Barabasi kazufe nezamino, Jisasina sefu amiho hige'za, sefu amitazageno keka zafare ahe'za hantisagu avrezmi'ne."},{"book":"Maki","chapter":"15","verse":"16","text":"Anante sondia vahe'mo'za avare'za marerisa kumapi ufre'naze. (E'i ana kumara Gavana ne'mofo kumapi) maka Romu sondia vahetamina ome ke hutru hu'naze."},{"book":"Maki","chapter":"15","verse":"17","text":"Zamagra fitunke kukena hunente'za, ave'ave nofite kini vahe'mokizmi fetorikna huza fetori tro hu'za asenire antaninte'naze."},{"book":"Maki","chapter":"15","verse":"18","text":"Kezanke hunte'za, Jiu vahe'mofo kinimokagura ferure hugantone."},{"book":"Maki","chapter":"15","verse":"19","text":"Mago'ane kno eriza asenire nemasagi'za, zmavetu ahenente'za, zmarena renamagiza, pri hu'za havi mono hunte'naze."},{"book":"Maki","chapter":"15","verse":"20","text":"Zamagrama azanava anteteza fitunke kukena erizafi netre'za, ete Agri kukena eri huntete'za, keka zafare aheza hantinaku megi'a avare'za vu'naze."},{"book":"Maki","chapter":"15","verse":"21","text":"Hagi Sairini kumateti ne' Saimoni, (Aleksendane Rufusikizni neznafa) fegu'ati rankumapi evu frenaku enevige'za, Jisasi keka zafa'a erio hu'za hunente'za kofintageno eri'ne."},{"book":"Maki","chapter":"15","verse":"22","text":"Hagi Jisasina avare'za Golgote nehaza agonare uhanati'naze. (Tagri kefima rukrahe'ma hanunana, anu zaferine hu'ne.)"},{"book":"Maki","chapter":"15","verse":"23","text":"Anante waini tine mere zafa arima'ane magopi taginte'za eri havia hute'za tagiami'zana, one atre'ne."},{"book":"Maki","chapter":"15","verse":"24","text":"Hagi Jisasina rugeka zafare ahe'za hantite'za, mago'mo tagatere simo erisie nehu'za taisi zokogo re'za kukena'a refko hu'naze."},{"book":"Maki","chapter":"15","verse":"25","text":"Nanterama zage hanatino 9 kiloki hige'za, Jisasina rugeka zafare ahe'za hanti'naze."},{"book":"Maki","chapter":"15","verse":"26","text":"Ahe'naza nanekemofo agafa'ama avoma krente'nazana, JIU VAHE'MOKIZMI KINI NERE, hu'za krente'naze."},{"book":"Maki","chapter":"15","verse":"27","text":"Ana nehu'za tare kumzafa netrena magoka zanahete'za, magomofona azantmaga'a nehantiza, magomofona hoga'a hanti'naze."},{"book":"Maki","chapter":"15","verse":"28","text":"[Ana hazageno korapa'ma Anumzamofo avontafepima kre'nea kemofo avufga'a efore' hu'ne. Ana kemo'a, hazenke vahe'kna hugahie hu'ne (Ais 53:12)]."},{"book":"Maki","chapter":"15","verse":"29","text":"Hagi anante'ma vute ete nehu'za vahe'mo'za azanva ke hu'za, Oho! Kagra ra mono nona tapage hunka tagufa knafi kigahue hu'nana nere, nehu'za zmage'na ru'naze."},{"book":"Maki","chapter":"15","verse":"30","text":"Kagra ka'a kaza hunka keka zafaretira eramio, hu'naze!"},{"book":"Maki","chapter":"15","verse":"31","text":"Anahukna hu'za ranra pristi kva vahe'mo'zane kasegere ugagota hu'naza vahe'mo'za, azanva ke hunte'za, Ru vahe azama nehiaza huno Agra'a aza osugahifi?"},{"book":"Maki","chapter":"15","verse":"32","text":"Atregeno Kraisi'a Israeli vahe'mokizmi kini ne'mo'a, keka zafaretira menina eraminketa negeta, tamentinti hamaneno! Tare ne'trema keka zafare'ma ahe'za hanti'naza ne'tremokea, anazanke huke Jisasina azanava ke hunte'na'e."},{"book":"Maki","chapter":"15","verse":"33","text":"Hagi ana knazupa zagemo'a feru trage higeno, maka ana mopafina hanimo refitegeno vuno kinaga 3 kiloki higeno rumasa hu'ne."},{"book":"Maki","chapter":"15","verse":"34","text":"Tri (3) kiloki higeno Jisasi'a Arami kefinti ranke huno kezatino, ELOI ELOI LEMA SABATANI? Anankemofo agafa'amo'a anage hu'ne, ANUMZANIMOKE ANUMZANIMOKE, NAHIGENKA KAMAGENA HUNENAMINE?  (Sam-Zga 22:1.)"},{"book":"Maki","chapter":"15","verse":"35","text":"Hanki tava'onte mani'naza vahe'mo'za nentahi'za, anage hu'naze, Antahiho, Elaijanku ke nehie hu'za hu'naze."},{"book":"Maki","chapter":"15","verse":"36","text":"Hagi mago'mo aga reno vuno mi'mi'tata hu'nea waini timpi kapukua ome reteno, zotare vazigase huno erino Jisasi'ma nesigu eme nemino anage hu'ne, Atrenenketa Elaijama eme avarefenka atresigura kamneno!"},{"book":"Maki","chapter":"15","verse":"37","text":"Hianagi Jisasi'a rankrafa nehuno, vagare asimu anteteno fri'ne."},{"book":"Maki","chapter":"15","verse":"38","text":"Ana nehigeno ra mono nomofo agu'afi hanti'naza tavaravemo, anagamuti ruhakeke hutare huno henkamu erami'ne."},{"book":"Maki","chapter":"15","verse":"39","text":"Hanki 100'a sondia vahete kva (centurian) ne'mo Jisasina avuga mani'neno Jisasima nefrinoma hiazana keteno anage huno hu'ne. Tamage ama nera Anumzamofo Mofavre mani'ne huno hu'ne!"},{"book":"Maki","chapter":"15","verse":"40","text":"Hagi mago'a a'nemo'za ogantu'a mani'ne'za uruha ke'naze. Ana a'nefina, Makdala kumateti Mariaki, Saromeki mago Mariaki (osi Jemisine, Josefekizni neznareraki) hu'za mani'naze."},{"book":"Maki","chapter":"15","verse":"41","text":"Ana a'ne zagamo'za Jisasi Galili mopare mani'nege'za amage nente'za aza nehaza ane zagane, mago'a anampina Jerusalemi ne-ege'za avaririza e'naza ane zagane mani'naze."},{"book":"Maki","chapter":"15","verse":"42","text":"Hagi anazama fore hu'neana Frante zupa kinage. Mani fru hukna esigu (Sabat) retro tra nehaza kna e'ne."},{"book":"Maki","chapter":"15","verse":"43","text":"Arimatia kumateti ne' Josefe'a koro osu hanave enerino, Jisasi avufa'ama erisigu Paeroti ome antahige'ne. (Ana nera kanisol vahepina agi me'negeno, Anumzamofo Kuma esigu nentahino aveganentea nere.)"},{"book":"Maki","chapter":"15","verse":"44","text":"Hagi Jisasi'ma frine higeno'a, Paeroti'a antri nehuno, 100'a sondia vahete kva (centurian) ne' ke huno frinesigu antahige'ne."},{"book":"Maki","chapter":"15","verse":"45","text":"Ana sondia kva ne'mo hago fri'ne huno Paerotina asmigeno, Knareki avufga'a erinka vuo huno Josefena hunte'ne."},{"book":"Maki","chapter":"15","verse":"46","text":"Higeno Josefe'ma efeke tavrave miza huno avufa'a eri mopafi atreno, ana efeke tavravenu kazrinteno, havefi frage'za tro hunte'naza kerifi ome asenteteno, have rekrehe huno kama ufrete runkanire'ne."},{"book":"Maki","chapter":"15","verse":"47","text":"Makdala kumateti Mariaki, mago Mariaki Josefe nereraki huke anama asentea kumara ke'na'e."}]}