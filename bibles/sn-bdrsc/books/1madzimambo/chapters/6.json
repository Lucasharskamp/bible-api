{"data":[{"book":"1 Madzimambo","chapter":"6","verse":"1","text":"Zvino mugore ramazana mana namakumi masere mushure mokubuda kwavaIsraeri munyika yeIjipiti, mugore rechina rokubata ushe kwaSoromoni pamusoro peIsraeri, mumwedzi waZivhi, unova mwedzi wechipiri, akatanga kuvaka temberi yaJehovha."},{"book":"1 Madzimambo","chapter":"6","verse":"2","text":"Temberi yakavakirwa Jehovha naMambo Soromoni yakanga yakareba makubhiti makumi matanhatu6:2 mamita angaita 27 , ina makubhiti makumi maviri6:2 mamita angaita 9 paupamhi hwayo, ina makubhiti makumi matatu6:2 mamita angaita 13.5 pakukwirira kwayo kumusoro."},{"book":"1 Madzimambo","chapter":"6","verse":"3","text":"Biravira raiva mberi kweimba huru yetemberi rakawedzera upamhi hwetemberi hwamakubhiti makumi maviri6:3 mamita angaita 9 uye rakanga rakapfuurira mberi kwetemberi namakubhiti gumi6:3 mamita angaita 4.5 ."},{"book":"1 Madzimambo","chapter":"6","verse":"4","text":"Akaitira temberi iyi mawindo ane upamhi hudiki."},{"book":"1 Madzimambo","chapter":"6","verse":"5","text":"Pamadziro eimba huru neeimba tsvene yomukati akavaka chivakwa chakapoteredza imba, chaiva nedzimwe dzimba kumativi."},{"book":"1 Madzimambo","chapter":"6","verse":"6","text":"Imba yapasi yaiva noupamhi hwamakubhiti mashanu6:6 mamita angaita 2.3, uyewo nomundima 10 ne 24 , imba yapakati yaiva noupamhi hwamakubhiti matanhatu6:6 mamita angaita 2.7 uye imba yechitatu yaiva namakubhiti manomwe6:6 mamita angaita 3.2. Nechokunze akavaka zvitakuriso kumativi kuti matanda arege kupinda mukati mamadziro etemberi."},{"book":"1 Madzimambo","chapter":"6","verse":"7","text":"Pakuvaka madziro etemberi mabwe akanga avezwa chete ndiwo akashandiswa, uye hapana kunzwikwa kurira kwesando kana mbezo kana mumwe mudziyo patemberi payakanga ichivakwa."},{"book":"1 Madzimambo","chapter":"6","verse":"8","text":"Musuo weimba yapakati waiva kuchamhembe kwetemberi, paiva namatanho aienda kuimba yapasi, achizobva kuimba yapakati achienda kune yechitatu."},{"book":"1 Madzimambo","chapter":"6","verse":"9","text":"Naizvozvo akavaka temberi, uye akaipedza, akaturika denga ramatanda namapuranga emisidhari."},{"book":"1 Madzimambo","chapter":"6","verse":"10","text":"Uye akavaka dzimba pamadziro etemberi yose. Imwe neimwe yakanga yakareba makubhiti mashanu, uye dzakanga dzakabatanidzwa netemberi namatanda emisidhari."},{"book":"1 Madzimambo","chapter":"6","verse":"11","text":"Zvino shoko raJehovha rakasvika kuna Soromoni richiti,"},{"book":"1 Madzimambo","chapter":"6","verse":"12","text":"“Pane zvetemberi iyi yauri kuvaka, kana ukatevera mitemo yangu, ukaita zvandakatema, uye ukachengeta mirayiro yangu yose nokuiteerera, ipapo ndichazadzisa chivimbiso changu newe, chandakavimbisa baba vako Dhavhidhi."},{"book":"1 Madzimambo","chapter":"6","verse":"13","text":"Uye ndichagara pakati pavaIsraeri, uye handizorasi vanhu vangu vaIsraeri.”"},{"book":"1 Madzimambo","chapter":"6","verse":"14","text":"Saka Soromoni akavaka temberi akaipedza."},{"book":"1 Madzimambo","chapter":"6","verse":"15","text":"Akaisa mapuranga emisidhari pamadziro etemberi nomukati, akaaroverera kubvira pasi kusvikira kumusoro, uye pasi pose pakanga pane mapuranga emusipuresi."},{"book":"1 Madzimambo","chapter":"6","verse":"16","text":"Akakamura necheshure kwetemberi chimwe chikamu chakanga chakareba makubhiti makumi maviri6:16 mamita angaita 9, namapuranga emusidhari kubva pasi kusvika kumusoro kuti chive nzvimbo tsvene yomukati metemberi, Nzvimbo Tsvene-tsvene."},{"book":"1 Madzimambo","chapter":"6","verse":"17","text":"Imba huru yakanga iri pamberi peimba iyi yakanga yakareba makubhiti makumi mana6:17 mamita angaita 18 ."},{"book":"1 Madzimambo","chapter":"6","verse":"18","text":"Mukati metemberi makaitwa nemisidhari yakavezwa mifananidzo yemikombe namaruva akazaruka. Zvose zvaiva misidhari chete, hapana dombo raionekwa."},{"book":"1 Madzimambo","chapter":"6","verse":"19","text":"Akagadzira nzvimbo tsvene yomukati, mukatikati metemberi, kuti agogadzikapo areka yesungano yaJehovha."},{"book":"1 Madzimambo","chapter":"6","verse":"20","text":"Mukati menzvimbo tsvene yomukati makanga makareba makubhiti makumi maviri, uye upamhi hwayo makubhiti makumi maviri6:20 mamita angaita 9, uye makareba makubhiti makumi maviri pakukwirira kwamo mudenga. Akafukidza mukati mose negoridhe rakaisvonaka, uye akafukidzawo aritari namapuranga omusidhari."},{"book":"1 Madzimambo","chapter":"6","verse":"21","text":"Soromoni akafukidza mukati metemberi yose negoridhe rakaisvonaka, uye akaisa ngetani dzegoridhe dzakachinjika pamberi penzvimbo tsvene yomukati, iyo yakanga yakafukidzwa mukati mose negoridhe."},{"book":"1 Madzimambo","chapter":"6","verse":"22","text":"Saka akafukidza mukati mose negoridhe. Akafukidzawo aritari yenzvimbo tsvene yomukati negoridhe."},{"book":"1 Madzimambo","chapter":"6","verse":"23","text":"Akaita makerubhi maviri omuti womuorivhi, rimwe nerimwe rakareba makubhiti gumi6:23 mamita angaita 4.5 , munzvimbo tsvene yomukati."},{"book":"1 Madzimambo","chapter":"6","verse":"24","text":"Bapiro rimwe chete rekerubhi rokutanga rakanga rakareba makubhiti mashanu, uye rimwe bapiro rakanga rakareba makubhiti mashanu, makubhiti gumi kubva pamuromo perimwe bapiro kusvika pamuromo perimwe bapiro."},{"book":"1 Madzimambo","chapter":"6","verse":"25","text":"Kerubhi rechipiri rakanga rakarebawo makubhiti gumi, nokuti makerubhi maviri aya akanga akafanana pakukura namaumbirwo."},{"book":"1 Madzimambo","chapter":"6","verse":"26","text":"Kerubhi rimwe nerimwe rakanga rakareba makubhiti gumi."},{"book":"1 Madzimambo","chapter":"6","verse":"27","text":"Akaisa makerubhi munzvimbo yomukatikati metemberi, mapapiro amakerubhi akatambanudzwa. Bapiro rerimwe kerubhi raiguma mamwe madziro, bapiro rerimwe richiguma mamwe madziro uye mamwe mapapiro awo aigumana pakati peimba."},{"book":"1 Madzimambo","chapter":"6","verse":"28","text":"Akafukidza makerubhi negoridhe."},{"book":"1 Madzimambo","chapter":"6","verse":"29","text":"Akaveza mifananidzo yamakerubhi, yemiti yemichindwe neyamaruva akazaruka, pamadziro ose akatenderedza mudzimba dzomukati nedzimba dzokunze."},{"book":"1 Madzimambo","chapter":"6","verse":"30","text":"Akafukidzawo pasi pedzimba dzomukati nedzimba dzokunze dzetemberi negoridhe."},{"book":"1 Madzimambo","chapter":"6","verse":"31","text":"Akagadzirira musuo wenzvimbo tsvene yomukati makonhi omuti womuorivhi; chivivo chapamusoro namagwatidziro zvaiva namativi mashanu."},{"book":"1 Madzimambo","chapter":"6","verse":"32","text":"Pamakonhi maviri aya omuti womuorivhi akaveza mifananidzo yamakerubhi, yemiti yemichindwe neyamaruva akazaruka, akafukidza makerubhi nemiti yemichindwe negoridhe rakarohwa."},{"book":"1 Madzimambo","chapter":"6","verse":"33","text":"Nenzira imwe cheteyo akagadzirirawo musuo weimba huru chivivo namagwatidziro zvomuti womuorivhi zvakanga zvine mativi mana."},{"book":"1 Madzimambo","chapter":"6","verse":"34","text":"Akaitawo makonhi maviri omuti womusipuresi, mapenga maviri egonhi rimwe aigona kupetwa, uye mapenga maviri erimwe gonhi aigona kupetwa."},{"book":"1 Madzimambo","chapter":"6","verse":"35","text":"Akaveza makerubhi, miti yemichindwe namaruva akazaruka paari, akazvifukidza negoridhe rakarohwa zvakaenzanirana pamusoro pezvakavezwa."},{"book":"1 Madzimambo","chapter":"6","verse":"36","text":"Uye akavaka chivanze chomukati chine hwaro hutatu hwamatombo akavezwa, nehwaro humwe chete hwamatanda omusidhari."},{"book":"1 Madzimambo","chapter":"6","verse":"37","text":"Hwaro hwetemberi yaJehovha hwakavakwa mugore rechina, mumwedzi waZivhi."},{"book":"1 Madzimambo","chapter":"6","verse":"38","text":"Mugore regumi nerimwe mumwedzi waBhuri, mwedzi worusere, temberi yakapera kuvakwa yose sezvayakanga yakafanira kuitwa. Akapedza makore manomwe achiivaka."}]}