{"data":[{"book":"1 Samuel","chapter":"27","verse":"1","text":"Maar David dacht bij zichzelf: Op een of andere dag val ik toch nog in handen van Saul. Er blijft voor mij dus niets anders over, dan dat ik de wijk neem naar het Filistijnenland; dan zal Saul het wel opgeven, nog langer heel Israël naar mij af te zoeken, en ben ik uit zijn greep gered."},{"book":"1 Samuel","chapter":"27","verse":"2","text":"Dus trok David op, en met de zeshonderd man die bij hem waren, liep hij over naar Akisj, den zoon van Maok, en koning van Gat."},{"book":"1 Samuel","chapter":"27","verse":"3","text":"Zo vestigde David zich bij Akisj in Gat, hij en zijn mannen, elk met zijn gezin, en David met zijn twee vrouwen: Achinóam uit Jizreël, en Abigáil, de vrouw van Nabal uit Karmel."},{"book":"1 Samuel","chapter":"27","verse":"4","text":"En toen Saul vernam, dat David naar Gat was gevlucht, vervolgde hij hem niet langer."},{"book":"1 Samuel","chapter":"27","verse":"5","text":"Nu deed David aan Akisj het voorstel: Als ik bij u in de gunst sta, laat men mij dan een woonplaats aanwijzen in een van de steden van het platteland, om mij daar te vestigen; want waarom zou uw dienaar bij u in de hofstad wonen?"},{"book":"1 Samuel","chapter":"27","verse":"6","text":"Akisj wees hem toen Sikelag aan; vandaar dat Sikelag tot op heden toe aan de koningen van Juda behoort."},{"book":"1 Samuel","chapter":"27","verse":"7","text":"De tijd, die David in het land der Filistijnen doorbracht, bedroeg een jaar en vier maanden. Gedurende die tijd"},{"book":"1 Samuel","chapter":"27","verse":"8","text":"trok David er met zijn mannen geregeld op uit, om strooptochten te houden bij de Gesjoerieten, de Girzieten en de Amalekieten, die de bewoners van de landstreek waren, welke zich uitstrekt van Télem tot Sjoer, en verder naar Egypte."},{"book":"1 Samuel","chapter":"27","verse":"9","text":"Had David het land geteisterd, dan liet hij man noch vrouw in leven, maar met een buit van schapen, runderen, ezels, kamelen en kledingstukken keerde hij terug, en meldde zich bij Akisj."},{"book":"1 Samuel","chapter":"27","verse":"10","text":"Vroeg Akisj dan: “Bij wie hebt ge vandaag een inval gedaan?” dan zeide David: In de Négeb van Juda, of in de Négeb van Jerachmeël, of in de Négeb van de Kenieten."},{"book":"1 Samuel","chapter":"27","verse":"11","text":"Mannen en vrouwen, die hij anders naar Gat moest brengen, liet David dus niet in leven; want hij dacht: Anders verraden ze mij en zeggen: Dat en dat heeft David gedaan! Zo ging hij al de tijd te werk, dat hij op Filistijnse bodem vertoefde."},{"book":"1 Samuel","chapter":"27","verse":"12","text":"En Akisj had veel vertrouwen in David; want hij dacht: Hij heeft zich gehaat gemaakt bij zijn volk Israël; hij zal nu altijd mijn dienaar blijven."}]}