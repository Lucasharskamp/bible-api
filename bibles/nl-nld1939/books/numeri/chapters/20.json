{"data":[{"book":"Numeri","chapter":"20","verse":"1","text":"Toen in de eerste maand heel de gemeenschap der Israëlieten in de woestijn Sin was gekomen, vestigde het volk zich te Kadesj. Daar stierf Mirjam, en werd zij begraven."},{"book":"Numeri","chapter":"20","verse":"2","text":"Eens toen de gemeenschap geen water had, liep men tegen Moses en Aäron te hoop."},{"book":"Numeri","chapter":"20","verse":"3","text":"Het volk zocht twist met Moses, en zei: Ach, waren we maar gestorven, toen onze broeders omkwamen voor het aanschijn van Jahweh!"},{"book":"Numeri","chapter":"20","verse":"4","text":"Waarom hebt gij de gemeente van Jahweh naar deze woestijn gevoerd, om ons hier met ons vee te doen omkomen!"},{"book":"Numeri","chapter":"20","verse":"5","text":"Waarom hebt gij ons uit Egypte geleid, om ons naar deze dorre streek te brengen, waar geen plek is, om te zaaien, waar geen vijg is, geen wijnstok of granaat, zelfs geen water om te drinken!"},{"book":"Numeri","chapter":"20","verse":"6","text":"Toen liepen Moses en Aäron van de gemeente weg naar de ingang van de openbaringstent, en vielen op hun aangezicht neer. De heerlijkheid van Jahweh verscheen hun,"},{"book":"Numeri","chapter":"20","verse":"7","text":"en Jahweh sprak tot Moses:"},{"book":"Numeri","chapter":"20","verse":"8","text":"Neem de staf, en roep met uw broeder Aäron de gemeenschap bijeen, en gebied in hun bijzijn de rots, water te geven. Gij moet voor hen water uit de rots doen vloeien, en de gemeente en haar vee te drinken geven."},{"book":"Numeri","chapter":"20","verse":"9","text":"Moses nam dus de staf voor het aanschijn van Jahweh weg, zoals Hij hem bevolen had,"},{"book":"Numeri","chapter":"20","verse":"10","text":"riep met Aäron de gemeente bijeen voor de rots en sprak tot haar: Luistert, rebellen! Kunnen wij wel uit deze rots voor u water doen vloeien!"},{"book":"Numeri","chapter":"20","verse":"11","text":"Daarbij hief Moses zijn hand op, en sloeg twee maal met zijn staf op de rots; toen vloeide er water in overvloed uit, zodat de gemeenschap met haar vee kon drinken."},{"book":"Numeri","chapter":"20","verse":"12","text":"Maar Jahweh sprak tot Moses en Aäron: Omdat gij Mij niet hebt geloofd, en Mij voor de ogen van de Israëlieten niet als heilig behandeld hebt, zult gij deze gemeente niet binnenleiden in het land, dat Ik hun heb geschonken."},{"book":"Numeri","chapter":"20","verse":"13","text":"Dit is het water van Meriba, waar de Israëlieten met Jahweh hebben getwist, en Hij Zich aan hen als heilig toonde."},{"book":"Numeri","chapter":"20","verse":"14","text":"Van Kadesj uit zond Moses gezanten naar den koning van Edom met de boodschap: Zo spreekt uw broeder Israël! Gij kent alle wederwaardigheden, die wij hebben ondervonden."},{"book":"Numeri","chapter":"20","verse":"15","text":"Onze vaderen zijn naar Egypte getrokken, en wij hebben lange tijd in Egypte gewoond. Maar de Egyptenaren hebben ons evenals onze vaderen mishandeld."},{"book":"Numeri","chapter":"20","verse":"16","text":"Wij hebben tot Jahweh geroepen, en Hij heeft ons gehoord, en zijn engel gezonden, om ons uit Egypte te leiden. Nu zijn wij in Kadesj, een stad aan de grens van uw gebied,"},{"book":"Numeri","chapter":"20","verse":"17","text":"en wij zouden graag door uw land trekken. Wij zullen niet door uw velden en wijngaarden gaan, en geen water drinken uit uw putten, maar de koninklijke weg blijven houden, zonder rechts of links af te wijken, zolang wij door uw gebied trekken."},{"book":"Numeri","chapter":"20","verse":"18","text":"Maar Edom gaf hem ten antwoord: Gij moogt er bij mij niet door; anders trek ik u met het zwaard tegemoet."},{"book":"Numeri","chapter":"20","verse":"19","text":"De Israëlieten drongen bij hem aan: Wij zullen de gebaande wegen houden, en mocht ik of mijn vee van uw water drinken, dan zal ik daarvoor betalen. Het heeft toch niets te betekenen, dat ik te voet er doorheen trek."},{"book":"Numeri","chapter":"20","verse":"20","text":"Hij antwoordde: Ge komt er niet door! En Edom trok hem met veel volk en sterk gewapend tegemoet."},{"book":"Numeri","chapter":"20","verse":"21","text":"Daar Edom dus aan Israël de doortocht weigerde door zijn gebied, moest Israël om hem heen trekken."},{"book":"Numeri","chapter":"20","verse":"22","text":"Toen heel de gemeenschap der Israëlieten van Kadesj was opgetrokken, bereikten zij de berg Hor."},{"book":"Numeri","chapter":"20","verse":"23","text":"En op de berg Hor, aan de grens van het land van Edom, sprak Jahweh tot Moses en Aäron:"},{"book":"Numeri","chapter":"20","verse":"24","text":"Aäron zal bij zijn volk worden verzameld; want hij zal het land, dat Ik de Israëlieten heb gegeven, niet binnengaan, omdat gij beiden u bij het water van Meriba tegen mijn bevel hebt verzet."},{"book":"Numeri","chapter":"20","verse":"25","text":"Neem Aäron en zijn zoon Elazar met u mee, en laat ze de berg Hor bestijgen."},{"book":"Numeri","chapter":"20","verse":"26","text":"Ontdoe Aäron van zijn gewaden, en bekleed er zijn zoon Elazar mee. Dan zal Aäron daar bij zijn volk worden verzameld en daar sterven."},{"book":"Numeri","chapter":"20","verse":"27","text":"Moses deed, wat Jahweh hem had bevolen, en ten aanschouwen van heel de gemeenschap bestegen zij de berg Hor."},{"book":"Numeri","chapter":"20","verse":"28","text":"Moses ontdeed Aäron van zijn gewaden, en bekleedde er zijn zoon Elazar mee. En Aäron stierf daar op de top van de berg. Toen Moses en Elazar van de berg afdaalden,"},{"book":"Numeri","chapter":"20","verse":"29","text":"en heel de gemeenschap zag, dat Aäron gestorven was, beweende heel het huis van Israël Aäron dertig dagen lang."}]}