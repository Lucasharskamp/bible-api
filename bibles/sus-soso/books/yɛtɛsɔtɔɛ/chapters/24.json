{"data":[{"book":"Yɛtɛ sɔtɔɛ","chapter":"24","verse":"1","text":"Alatala naxa a masen Munsa bɛ, «Te n yire be geya fari, i tan, Haruna, Nadabo, Abihu, nun Isirayila forie mixi tongo solofere. Wo xa suyidi yire naxan makuya n na."},{"book":"Yɛtɛ sɔtɔɛ","chapter":"24","verse":"2","text":"Munsa, i gbansan xa makɔrɛ n na, booree xa lu yire makuye. Ɲama fan naxa te i tan Munsa fɔxɔ ra.»"},{"book":"Yɛtɛ sɔtɔɛ","chapter":"24","verse":"3","text":"Munsa naxa Alatala xa masenyi nun a xa yaamari birin nadangi ɲama ma. Ɲama birin naxa a yaabi xui keren na, «Muxu Alatala xui birin suxuma nɛ.»"},{"book":"Yɛtɛ sɔtɔɛ","chapter":"24","verse":"4","text":"Munsa naxa Alatala xa masenyi birin sɛbɛ. Na kuye iba, Munsa naxa sɛrɛxɛbade ti geya bunyi, a naxa gɛmɛ tundenyi fu nun firin ti mɛnni, naxee Isirayila bɔnsɔɛ fu nun firinyi misaalixi."},{"book":"Yɛtɛ sɔtɔɛ","chapter":"24","verse":"5","text":"A naxa Isirayila fonike ndee xɛɛ e xa sɛrɛxɛ gan daaxie ba. E man xa tuurae ba Ala bɛ xanunteya sɛrɛxɛ ra."},{"book":"Yɛtɛ sɔtɔɛ","chapter":"24","verse":"6","text":"Munsa naxa na wuli tagi sa fɛɲɛ die kui, a naxa na dɔnxɔɛ kasan sɛrɛxɛbade ma."},{"book":"Yɛtɛ sɔtɔɛ","chapter":"24","verse":"7","text":"A naxa saatɛ kitaabui tongo, a a xaran ɲama birin bɛ. E naxa a yaabi, «Muxu Alatala xui birin suxuma nɛ. Muxu a ratinmɛma nɛ.»"},{"book":"Yɛtɛ sɔtɔɛ","chapter":"24","verse":"8","text":"Munsa naxa na wuli tongo, a a kasan ɲama ma. A naxa a masen, «Saatɛ wuli nan ya. Alatala yi saatɛ nan tongoxi wo bɛ a xa masenyi fari.»"},{"book":"Yɛtɛ sɔtɔɛ","chapter":"24","verse":"9","text":"Munsa naxa te, a tan nun Haruna, Nadabo, Abihu, nun Isirayila forie, mixi tongo solofere."},{"book":"Yɛtɛ sɔtɔɛ","chapter":"24","verse":"10","text":"E naxa Isirayila Marigi Ala to. A nu tixi gɛmɛ nɔrɔxi fari."},{"book":"Yɛtɛ sɔtɔɛ","chapter":"24","verse":"11","text":"Na Isirayila kuntigie naxa Ala to, kɔnɔ a mu e ɲaxankata na ma. E birin naxa e dɛge, e naxa e min."},{"book":"Yɛtɛ sɔtɔɛ","chapter":"24","verse":"12","text":"Alatala naxa a masen Munsa bɛ, «Te geya fari n yire, i xa fa lu be sinden. N xa gɛmɛ walaxɛe so i yi ra, n nan n ma sɛriyɛ nun n ma yaamarie sɛbɛxi naxee ma. I xa Isirayilakae xaran nee ra.»"},{"book":"Yɛtɛ sɔtɔɛ","chapter":"24","verse":"13","text":"Munsa nun a malima Yosuwe naxa te Ala xa geya ma."},{"book":"Yɛtɛ sɔtɔɛ","chapter":"24","verse":"14","text":"Munsa naxa a fala forie bɛ, «Wo xa muxu mɛmɛ be. Muxu fafe. Haruna nun Xuru xa lu wo fɛ ma be. Xa fe nde bira a i wo tagi, wo xa a masen e bɛ.»"},{"book":"Yɛtɛ sɔtɔɛ","chapter":"24","verse":"15","text":"Munsa to te geya fari, nuxui naxa dusu a xun na."},{"book":"Yɛtɛ sɔtɔɛ","chapter":"24","verse":"16","text":"Alatala xa nɔrɛ naxa lu Turusinina geya xun na. Nuxui naxa geya makoto xi senni. A xi solofere nde, Alatala naxa Munsa xili na nuxui kui."},{"book":"Yɛtɛ sɔtɔɛ","chapter":"24","verse":"17","text":"Alatala xa nɔrɛ nu luxi nɛ Isirayilakae bɛ, alɔ tɛ xungbe geya fari."},{"book":"Yɛtɛ sɔtɔɛ","chapter":"24","verse":"18","text":"Munsa to nu tema, a naxa so na nuxui kui, a naxa lu geya fari xi tongo naani kɔɛ nun yanyi."}]}