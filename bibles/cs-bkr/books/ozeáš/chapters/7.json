{"data":[{"book":"Ozeáš","chapter":"7","verse":"1","text":"Když léčím Izraele, tedy zjevuje se nepravost Efraimova a zlosti Samařské; nebo provodí faleš. Vnitř zlodějství, a vně provozují loupežnictví."},{"book":"Ozeáš","chapter":"7","verse":"2","text":"Aniž na to pomýšlejí v srdci svém, že na všecku nešlechetnost jejich pamatují; již je obkličují skutkové jejich, a před mým oblíčejem jsou."},{"book":"Ozeáš","chapter":"7","verse":"3","text":"Nešlechetností svou obveselují krále, a klamy svými knížata."},{"book":"Ozeáš","chapter":"7","verse":"4","text":"Všickni napořád cizoloží, podobni jsouce peci zanícené od pekaře, kterýž přestává bdíti, jen ažby zadělané těsto zkynulo."},{"book":"Ozeáš","chapter":"7","verse":"5","text":"V den krále našeho k nemoci jej přivodí knížata láhvicí vína; vztahuje ruku svou s posměvači."},{"book":"Ozeáš","chapter":"7","verse":"6","text":"Nebo přiložili k úkladům svým srdce své podobné peci; celou noc spí pekař jejich, v jitře hoří jako plamen ohně."},{"book":"Ozeáš","chapter":"7","verse":"7","text":"Všickni napořád rozpáleni jsou jako pec, a zžírají soudce své; všickni králové jejich padají, aniž kdo z nich volá ke mně."},{"book":"Ozeáš","chapter":"7","verse":"8","text":"Efraim s národy smísil se, Efraim bude chléb podpopelný neobrácený."},{"book":"Ozeáš","chapter":"7","verse":"9","text":"Cizozemci zžírají sílu jeho, ačkoli on toho nezná; i šedinami prokvítaje, však vždy toho nezná."},{"book":"Ozeáš","chapter":"7","verse":"10","text":"A ačkoli pýcha Izraelova svědčí vůči proti němu, však se nenavracují k Hospodinu Bohu svému, aniž ho hledají s tím se vším."},{"book":"Ozeáš","chapter":"7","verse":"11","text":"A Efraim jest jako holubice hloupá bez srdce; k Egyptskému králi volají, k Assyrskému se utíkají."},{"book":"Ozeáš","chapter":"7","verse":"12","text":"Když odejdou, roztáhnu na ně sítku svou, a jako ptactvo nebeské přitrhnu je; kárati je budu tak, jakž slýcháno bylo o tom v shromáždění jejich."},{"book":"Ozeáš","chapter":"7","verse":"13","text":"Běda jim, že jsou poběhli mne. Zpuštění na ně, proto že se mi zpronevěřili, ješto jsem já je vykoupil, ale oni mluvili proti mně lži."},{"book":"Ozeáš","chapter":"7","verse":"14","text":"Aniž volají ke mně z srdce svého, když kvílí na ložcích svých, a když pro obilé a mest shromažďujíce se, obracejí se ke mně,"},{"book":"Ozeáš","chapter":"7","verse":"15","text":"Ješto já potrestav, posiloval jsem ramen jejich, ale oni proti mně zlé vymýšlejí."},{"book":"Ozeáš","chapter":"7","verse":"16","text":"Navracujíť se, ale ne k Nejvyššímu, jsou jako lučiště omylné, padají od meče knížata jejich, od rozhněvání jazyka jejich, což jim ku posměchu jest v zemi Egyptské."}]}