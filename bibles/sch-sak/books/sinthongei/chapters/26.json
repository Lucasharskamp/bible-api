{"data":[{"book":"Sinthongei","chapter":"26","verse":"1","text":"Agrippa'n Paul kôma, “Ni dikna thurchi misîr thei rangin phal ni nih,” a tipea. Paul'n a kut a phara a dikna thurchi, hi anghin a misîra:"},{"book":"Sinthongei","chapter":"26","verse":"2","text":"“Rêng Agrippa! Judangei min nônna murdia ki dikna thurchi avien hin no kôm ki misîr rang sikin asân ka râlvân asa okin ki riet,"},{"book":"Sinthongei","chapter":"26","verse":"3","text":"mahin, Judangei balam le ânjêlna omngei murdi ni riet minthâr sikin rangâihoitakin ko chong hi ni lei rangâi pe rangin nang ko hong ngên ani."},{"book":"Sinthongei","chapter":"26","verse":"4","text":"“Judangei murdi'n nâipang ka chang lâia ko omlam le ku nunchan, motona kin rama, masuole Jerusalema khom an rêngin an riet."},{"book":"Sinthongei","chapter":"26","verse":"5","text":"An misîr nuom ngânin chu, ku thurchi hi aphut renga an riet let, ei sakhuo tienga pâl inngartak Pharisee ngei lâia ke lei omngei hah.26:5: Sin 23:6; Phili 3:5"},{"book":"Sinthongei","chapter":"26","verse":"6","text":"Male atûn ei richibulngei kôm Pathien chong a lei khâmsai hah sabeina sikin hima mun hin kên ding ani."},{"book":"Sinthongei","chapter":"26","verse":"7","text":"Ma chonginkhâm sika han ei jât sômleinik ngeiin sûn le jânin Pathien chubai an lei mûk ngâi ani, male ma sabeina sika han Pumapa, hima sikin kêng Judangei hin min nôn ani."},{"book":"Sinthongei","chapter":"26","verse":"8","text":"Pathien'n mithi a kaithoi ngei thei ani, tiin hi taka omngei hin ithomo nin iem theiloi?"},{"book":"Sinthongei","chapter":"26","verse":"9","text":"“Keima nanâk khom hih Nazareth Jisua riming doiin neinunngei murdi tho ngâi ke lei ni."},{"book":"Sinthongei","chapter":"26","verse":"10","text":"Maha Jerusalema ke lei tho ngâi. Ochaisingei renga rachamneina ngei ka mana, male Pathien mingei tamtak intângna ina ke lei khum ngâi; male that rang an ti zora khomin, asa ke lei ti pui ngei ngâi."},{"book":"Sinthongei","chapter":"26","verse":"11","text":"Synagogngeia khom voi tamtak dûk ke lei mintong ngei ngâi, an taksônna ngei min mâk rangin ke lei pût ngâia, ka takasi rei sikin ram dang khopuilienngei khom ku nunuom lo rangin ke se ngâi."},{"book":"Sinthongei","chapter":"26","verse":"12","text":"“Ma rang sik piel han ochaisingei renga rachamneina le phalna chôiin Damascus khuoa ke sea."},{"book":"Sinthongei","chapter":"26","verse":"13","text":"Pu Mirit-omtak, lampuia ke se lâitak sûnchimripa, O Rêngpa, invân renga juong vâr, nisa nêka vâr uol hah, keima le ka champuingei revêla hin ajuong êl ku mua."},{"book":"Sinthongei","chapter":"26","verse":"14","text":"Kin rêngin nuoia kin inleta, male Hebrew chongin ‘Saul, Saul! ithomo nangman nu nunuom mini loa? Nangmananâk kêng nang minna rang, serâtchalin a pumapa tôkmola doiin athâi anghan’ kêng ani rang."},{"book":"Sinthongei","chapter":"26","verse":"15","text":"Keiman, ‘Puma tumo ni ni?’ tiin ke rekela, male Pumapa han, ‘Keima hih Jisua, dûk ni mintong bângpu hah ki ni, tiin a thuona."},{"book":"Sinthongei","chapter":"26","verse":"16","text":"Aniatachu, inthoi inla ne ke leh inding roh, ki sinthopua nang phun rangin no kôm ku juong inlâr ani. Avien sûna keima renga nu mu ngei le sûnmoton tienga nang ki min mu rang ngei murdi hi midangngei khom ril roh."},{"book":"Sinthongei","chapter":"26","verse":"17","text":"Israelngei le Jentailngei renga nang kêlsuo ki tih, nang ki tîrna rang ngei kôm renga."},{"book":"Sinthongei","chapter":"26","verse":"18","text":"An mitngei minvâr pe ngei na ta, hanchu ijîng renga avâr tieng hong inhei an ta, soitan kut renga Pathien tieng hong inhei an tih, masikin ku chunga taksônna an dôn sika an sietnangei ngâidam an changna rang le Pathien mi thang ngei lâia mun an manna rangin.’ a tia."},{"book":"Sinthongei","chapter":"26","verse":"19","text":"“Male, Rêng Agrippa, invân renga inlârna ku mu jômloiin tho mu-ung."},{"book":"Sinthongei","chapter":"26","verse":"20","text":"26:20: Sin 9:20,28,29 Motontaka Damascus sûnga male Jerusalem sûnga male chu Judea ram murdi le Jentailngei lâia khom, an sietnangei renga insîrin, male Pathien tieng an nin hei zoi ti riet theina rangin thurchi ki misîr pe ngâi ani."},{"book":"Sinthongei","chapter":"26","verse":"21","text":"Masik taka han hi Judangei Biekin sûnga ko om han min sûra, male ma that rang an pût ani."},{"book":"Sinthongei","chapter":"26","verse":"22","text":"Aniatachu avien sûnten hin Pathien'n ni sana, male mi chîn le mi lien ngei kôm indingin rietpuipu nina hih nin rêngin nin kôm ka la misîr thei ani, ki ti ngâi ngei chu, Moses le dêipungeiin la juong tung atih, an ti bang ngâi hah ani:"},{"book":"Sinthongei","chapter":"26","verse":"23","text":"26:23: 1 Kor 15:20; Isa 42:6; 49:6 Messiah han dûktong ngêt a ta, male thina renga inthoinôk masatak nîng atih, Sanminringna vâr thurchi Judangei le Jentialngei kôm muphuong atih,” a tia."},{"book":"Sinthongei","chapter":"26","verse":"24","text":"Ma anghan, Paul'n a dikna thurchi a misîr lâitakin, Festus hah a hong hêtsana, “Paul, na châng ke ani zoi! nên chu mintam rei sikin na châng zoi!” a tia."},{"book":"Sinthongei","chapter":"26","verse":"25","text":"Paul'n, châng mu-ung, Festus mirit omtak hangvangin adiktak ki misîr ani."},{"book":"Sinthongei","chapter":"26","verse":"26","text":"Rêng Agrippa! hâitakin no kôm ko chong thei, hi neinunngei chungroi hih ni riet sikin, hi thurchi hih inkila tho nimaka a kôm hin ite ip rang ommak ti ki riet mindik ani."},{"book":"Sinthongei","chapter":"26","verse":"27","text":"“Rêng Agrippa dêipungei ni iem mo? ni iem ti ki riet ani!”"},{"book":"Sinthongei","chapter":"26","verse":"28","text":"Agrippa han Paul kôm, ma zora bongte sûng hin Khristien mi min chang rang no bôk mini? a tia."},{"book":"Sinthongei","chapter":"26","verse":"29","text":"Paul'n, “zora bongtên mo, aseiin mo, nangma vai nang ti mu unga, avien sûna ko chong rangâi ngei murdi hih keima anga om rangin Pathien kôm ke ngên bang ngâi hi zingjirûi hi chu bun uol loi rangin!” tiin athuona."},{"book":"Sinthongei","chapter":"26","verse":"30","text":"Hanchu Rêng, le Râiôt, le Bernice, le adangngei murdi an inthoi leta,"},{"book":"Sinthongei","chapter":"26","verse":"31","text":"Male an mâk suole anni le anni a nin tia, “Hima miriem hin a thina rang dôra le intângna ina khum rang dôra minchâina dôn mak.”"},{"book":"Sinthongei","chapter":"26","verse":"32","text":"Male Agrippa han Festus kôm, “Hi miriem hin Caesar kôm tung rangin lei inzong no rese chu, ma reng hin mojôk thei rang piel ani,” a tia."}]}