{"data":[{"book":"2 Samuelova","chapter":"9","verse":"1","text":"Tedy řekl David: Jest-li ještě kdo pozůstalý z domu Saulova, abych jemu učinil milosrdenství pro Jonatu?"},{"book":"2 Samuelova","chapter":"9","verse":"2","text":"Byl pak služebník domu Saulova, jehož jméno bylo Síba. I zavolali ho k Davidovi. I řekl král jemu: Ty-li jsi Síba? Odpověděl: Jsem služebník tvůj."},{"book":"2 Samuelova","chapter":"9","verse":"3","text":"Řekl jemu král: Jest-liž ještě kdo z domu Saulova, abych jemu učinil milosrdenství Boží? Odpověděl Síba králi: Ještě jest syn Jonatův chromý na nohy."},{"book":"2 Samuelova","chapter":"9","verse":"4","text":"I řekl jemu král: Kdež jest? Odpověděl Síba králi: Tam jest v domě Machiry, syna Amielova v Lodebar."},{"book":"2 Samuelova","chapter":"9","verse":"5","text":"Protož poslav král David, vzal ho z domu Machiry, syna Amielova z Lodebar."},{"book":"2 Samuelova","chapter":"9","verse":"6","text":"A když přišel Mifibozet syn Jonaty, syna Saulova, k Davidovi, padl na tvář svou a poklonil se. I řekl David: Mifibozete. Kterýž odpověděl: Aj, služebník tvůj."},{"book":"2 Samuelova","chapter":"9","verse":"7","text":"Řekl jemu David: Neboj se, nebo jistě učiním s tebou milosrdenství pro Jonatu otce tvého, a navrátím tobě všecka pole Saule otce tvého, a ty jídati budeš za stolem mým vždycky."},{"book":"2 Samuelova","chapter":"9","verse":"8","text":"Kterýž pokloniv se, řekl: Co jest služebník tvůj, že jsi se ohlédl na psa mrtvého, jakýž jsem já?"},{"book":"2 Samuelova","chapter":"9","verse":"9","text":"Zatím povolal král Síby, služebníka Saulova a řekl jemu: Cožkoli měl Saul i všecka čeled jeho, to jsem dal synu pána tvého."},{"book":"2 Samuelova","chapter":"9","verse":"10","text":"Budeš tedy jemu spravovati rolí, ty i synové tvoji i služebníci tvoji, a snášeti budeš, aby měl syn pána tvého pokrm, kterýž by jedl, ale Mifibozet syn pána tvého jídati bude vždycky za stolem mým. (Měl pak Síba patnácte synů a dvadceti služebníků.)"},{"book":"2 Samuelova","chapter":"9","verse":"11","text":"Odpověděl Síba králi: Vedlé všeho, jakž přikázal pán můj král služebníku svému, tak učiní služebník tvůj, ačkoli i Mifibozet mohl by jídati za stolem mým jako jeden z synů královských."},{"book":"2 Samuelova","chapter":"9","verse":"12","text":"Měl také Mifibozet syna malého, jemuž jméno bylo Mícha; a všickni, kteříž bydlili v domě Síbově, byli za služebníky Mifibozetovi."},{"book":"2 Samuelova","chapter":"9","verse":"13","text":"A tak Mifibozet zůstával v Jeruzalémě, proto že vždycky za stolem královským jídal; a byl kulhavý na obě noze."}]}