{"data":[{"book":"1 Timotheo","chapter":"3","verse":"1","text":"Hili ni neno la kuaminiwa, kwamba mtu akitamani kazi ya uangalizi, atamani kazi nzuri."},{"book":"1 Timotheo","chapter":"3","verse":"2","text":"Basi, imempasa mwangalizi awe mtu asiye na lawama, mume wa mke mmoja, mwenye kiasi, anayejitawala, anayeheshimika, mkarimu, ajuaye kufundisha,"},{"book":"1 Timotheo","chapter":"3","verse":"3","text":"asiwe mlevi, wala mkali bali awe mpole, asiwe mgomvi wala mpenda fedha."},{"book":"1 Timotheo","chapter":"3","verse":"4","text":"Lazima aweze kuisimamia nyumba yake mwenyewe vizuri na kuhakikisha kwamba watoto wake wanamtii na kuwa na heshima kwa kila njia."},{"book":"1 Timotheo","chapter":"3","verse":"5","text":"(Kwa maana kama mtu hajui jinsi ya kusimamia nyumba yake mwenyewe, atawezaje kuliangalia kanisa la Mungu?)"},{"book":"1 Timotheo","chapter":"3","verse":"6","text":"Asiwe mtu aliyeokoka karibuni asije akajivuna na kuangukia kwenye hukumu ile ile ya ibilisi."},{"book":"1 Timotheo","chapter":"3","verse":"7","text":"Inampasa pia awe na sifa njema kwa watu walio nje, ili asije akalaumiwa na kuanguka kwenye mtego wa ibilisi."},{"book":"1 Timotheo","chapter":"3","verse":"8","text":"Vivyo hivyo, mashemasi nao wawe watu wanaostahili heshima, wasiwe wenye kauli mbili au wenye kujifurahisha kwa mvinyo, wala wanaotamani faida isiyo halali."},{"book":"1 Timotheo","chapter":"3","verse":"9","text":"Inawapasa kushikamana sana na ile siri ya imani kwa dhamiri safi."},{"book":"1 Timotheo","chapter":"3","verse":"10","text":"Ni lazima wapimwe kwanza; kisha kama hakuna neno dhidi yao, basi na waruhusiwe kuhudumu kama mashemasi."},{"book":"1 Timotheo","chapter":"3","verse":"11","text":"Vivyo hivyo, wake zao wawe wanawake wanaostahili heshima, wasio wasingiziaji, bali wawe na kiasi na waaminifu katika kila jambo."},{"book":"1 Timotheo","chapter":"3","verse":"12","text":"Shemasi awe mume wa mke mmoja na inampasa aweze kusimamia watoto wake na watu wa nyumbani mwake vyema."},{"book":"1 Timotheo","chapter":"3","verse":"13","text":"Wale ambao wamehudumu vyema katika huduma ya ushemasi hujipatia msimamo bora na ujasiri mkubwa katika imani yao ndani ya Kristo Yesu."},{"book":"1 Timotheo","chapter":"3","verse":"14","text":"Ingawa ninatarajia kuja kwako hivi karibuni, ninakuandikia maagizo haya sasa ili kwamba,"},{"book":"1 Timotheo","chapter":"3","verse":"15","text":"kama nikikawia, utajua jinsi iwapasavyo watu kuenenda katika nyumba ya Mungu, ambayo ndiyo kanisa la Mungu aliye hai, lililo nguzo na msingi wa kweli."},{"book":"1 Timotheo","chapter":"3","verse":"16","text":"Bila shaka yoyote, siri ya utauwa ni kubwa:"}]}