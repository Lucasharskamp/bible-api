{"data":[{"book":"2 Kronieken","chapter":"4","verse":"1","text":"Hij liet een bronzen altaar vervaardigen van twintig el lengte, twintig el breedte, en tien el hoogte."},{"book":"2 Kronieken","chapter":"4","verse":"2","text":"Ook maakte hij de gegoten zee. Haar kom was tien el breed, van rand tot rand gemeten. Zij was helemaal rond en vijf el diep; men kon haar slechts met een koord van dertig el omspannen."},{"book":"2 Kronieken","chapter":"4","verse":"3","text":"Onder de rand waren over de gehele omtrek van dertig el twee rijen ontloken bloemen aangebracht, die in de gietvorm zelf gegoten waren."},{"book":"2 Kronieken","chapter":"4","verse":"4","text":"Zij werd gedragen door twaalf ossen, waarvan er drie naar het noorden, drie naar het westen, drie naar het zuiden en drie naar het oosten keken, terwijl hun achterdelen naar de binnenkant waren gekeerd."},{"book":"2 Kronieken","chapter":"4","verse":"5","text":"Haar wand was een handbreed dik; haar rand was als die van een beker, en had de vorm van een lotuskelk. Ze had een inhoud van drieduizend bat."},{"book":"2 Kronieken","chapter":"4","verse":"6","text":"Verder liet hij tien wasbekkens gieten, waar van er vijf aan de rechter- en vijf aan de linkerzijde geplaatst werden; zij dienden voor de wassingen. Men spoelde daarin de benodigdheden voor het offer af, terwijl de priesters zich in de zee reinigden."},{"book":"2 Kronieken","chapter":"4","verse":"7","text":"Ook liet hij tien gouden luchters vervaardigen, het voorgeschreven aantal, en in het Heilige zetten: vijf aan de rechter- en vijf aan de linkerkant."},{"book":"2 Kronieken","chapter":"4","verse":"8","text":"Eveneens tien tafels, die in het Heilige geplaatst werden: vijf aan de rechter- en vijf aan de linkerzijde. Bovendien honderd gouden plengschalen."},{"book":"2 Kronieken","chapter":"4","verse":"9","text":"Hij liet de voorhof der priesters bouwen en de grote voorhof met de poorten naar die voorhof, wier deuren met brons werden overtrokken."},{"book":"2 Kronieken","chapter":"4","verse":"10","text":"De zee zette hij rechts van de tempel in het zuidoosten."},{"book":"2 Kronieken","chapter":"4","verse":"11","text":"Nadat Choeram ook nog potten, schoppen en offerschalen gemaakt had, was al het werk voltooid, dat hij in opdracht van koning Salomon voor het Godshuis had moeten vervaardigen."},{"book":"2 Kronieken","chapter":"4","verse":"12","text":"Het bestond uit: twee zuilen met bolvormige kapitelen aan de kop der zuilen; twee vlechtwerken rondom de bolvormige kapitelen der zuilen;"},{"book":"2 Kronieken","chapter":"4","verse":"13","text":"vierhonderd granaatappels voor de twee vlechtwerken, die in dubbele rijen om de vlechtwerken hingen, welke de beide bolvormige kapitelen op de zuilen bedekten."},{"book":"2 Kronieken","chapter":"4","verse":"14","text":"Verder tien wagentjes, met bekkens er op;"},{"book":"2 Kronieken","chapter":"4","verse":"15","text":"en één zee, door twaalf runderen gedragen."},{"book":"2 Kronieken","chapter":"4","verse":"16","text":"Tenslotte de potten, schoppen en offerschalen. Al deze voorwerpen, die Choeram-Abi in opdracht van koning Salomon voor de tempel van Jahweh had vervaardigd, waren van echt brons."},{"book":"2 Kronieken","chapter":"4","verse":"17","text":"In de Jordaanvlakte, tussen Soekkot en Sereda, had de koning alles in lemen vormen laten gieten;"},{"book":"2 Kronieken","chapter":"4","verse":"18","text":"en Salomon liet al die voorwerpen in zo’n groot aantal vervaardigen, dat het gewicht van het brons niet vast te stellen was."},{"book":"2 Kronieken","chapter":"4","verse":"19","text":"Bovendien liet Salomon al de verdere benodigdheden voor de tempel vervaardigen: het gouden altaar met de gouden tafels voor de toonbroden;"},{"book":"2 Kronieken","chapter":"4","verse":"20","text":"de luchters van zuiver goud met de gouden lampen, die volgens voorschrift voor het Allerheiligste moesten branden;"},{"book":"2 Kronieken","chapter":"4","verse":"21","text":"verder de gouden bloemkelken, lampen en snuiters, alles van het fijnste goud;"},{"book":"2 Kronieken","chapter":"4","verse":"22","text":"de messen, offerschalen, pannen en bekkens, alles van zuiver goud. En tenslotte het gouden beslag aan de deuren van het binnenste tempelvertrek, namelijk van het Allerheiligste, en aan de deuren van het Heilige."}]}