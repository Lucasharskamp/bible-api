{"data":[{"book":"Ezekiyɛle","chapter":"31","verse":"1","text":"Yeeɠɛɠalai gi ɠɛni la Ɓaɓilɔne, naama ɠona puugɔ maazu ɠilasiɛi (11) ma, alugi zaʋasiɛi ma volo mɔungi ma, Ɠɔoɠɔ GALAGI ɓɔɛni pɔ̀, é ɠɛ mà:"},{"book":"Ezekiyɛle","chapter":"31","verse":"2","text":"«Ɗa ʋe, zunui, bo Ezipete masagi Falaɠɔn ma ta ná-nuɓusɛiti:"},{"book":"Ezekiyɛle","chapter":"31","verse":"3","text":"Asiili ɠulaʋɛ ga Liɓan sɛdele gului,"},{"book":"Ezekiyɛle","chapter":"31","verse":"4","text":"Tona ɗɛi ɠa é bɔɔlɔni,"},{"book":"Ezekiyɛle","chapter":"31","verse":"5","text":"Naa ɠa é kɛɛni gaaɠoozani"},{"book":"Ezekiyɛle","chapter":"31","verse":"6","text":"Wɔni ma zii pɛ ge ɠɛni laɠagi losu su,"},{"book":"Ezekiyɛle","chapter":"31","verse":"7","text":"É ʋani ná-maayikii zu,"},{"book":"Ezekiyɛle","chapter":"31","verse":"8","text":"GALA ná-kpelei zu,"},{"book":"Ezekiyɛle","chapter":"31","verse":"9","text":"Gè kpɛtɛni ga ma ɓeke pagɔiti."},{"book":"Ezekiyɛle","chapter":"31","verse":"10","text":"« ‹Naa ɠa é ba, Maliɠii Ɠɔoɠɔ GALAGI wooi ɠaa: Tɔɔzei é ɓɔɠɔ ɠaaɠooza, é nɔungi wuzeɠea é zeeli tonaɓiingiti saama, é waso ziimaʋɛ ga ná-koozai."},{"book":"Ezekiyɛle","chapter":"31","verse":"11","text":"Naa ɠa é ba, gè dɔa ziiti ta-masagi naa ná-zobogi wu, nii sɛbɛi wola wɔɔlɔai, ga naa so é zoloo ná-topele ɲɔi ma. Gè kpɛɛni."},{"book":"Ezekiyɛle","chapter":"31","verse":"12","text":"Wɛɛinti ti wola zuɲɔuɗai ziiti saama, naati ti pɔni, ti zɛ ná. Ma ɓekegiti ti looni gizeiti ma ta nɛmɛiti pɛ su. Ma ɓekegiti suɠaleɠaleni eteai zu ʋɛtugiti pɛ su. Etea nuɓusɛiti pɛ ti ɠulani ná-niinigi wu, ti ɠɛlɛni ba."},{"book":"Ezekiyɛle","chapter":"31","verse":"13","text":"Wɔniiti ta ʋa, ti zei ma unkpulugi ɠa pɔgai, dɔɓɔ zuaiti pɛ ti ʋa, ti ɗa lɔɔɠu ma ɓekegiti bu."},{"book":"Ezekiyɛle","chapter":"31","verse":"14","text":"Naa pɛ ka ɠɛ, naa ɠa a kɛ gului nɔpɛ é ɓɛtɛzu ziɛlaʋɛ, é mina waso ná-gaaɠoozai maaʋele ma, é mina nɔungi wuzeɠe é ʋa zei tonaɓiingi ʋa, nii a kɛ gulu wola nɔpɛ ziɛi zɛɓɛzu gaa mina ɠooza ná-wasogi zu. Tɔɔzei gulu wolaiti ta nuɓusɛiti, saai leʋeʋɛ ti pɛ ma, ga ti yei gɔvɛalaazu zooi wu, naati pɔ bɛ ti yeizu kabai zu."},{"book":"Ezekiyɛle","chapter":"31","verse":"15","text":"« ‹Maliɠii Ɠɔoɠɔ GALAGI wooi ɠaa: Voloi sɛdele gului yeini la gɔvɛalaazu, gè gɔlɔɗɛi lɔɔni ɛsɛ pɛ gaazu. Ná-faa zu, gè zou ɗɛiti soni, ti la yeiɗa, ti loni ti yei ʋeleiti su. Ná-faa zu, gè kpidii ʋɛɛni Liɓan ɠizeiti ma, gè guluiti pɛ fɔɔni dɔɓɔiti su."},{"book":"Ezekiyɛle","chapter":"31","verse":"16","text":"Gè nuɓusɛiti sasuɓalini ga gului tɛi too lugi, siɛgi zu gè zeini la gɔvɛalaazu, naati pɔ bɛ ti kabaiti su. Zooi wu, Edɛn wulu wolaiti kpein, gulu maanɛɛgiti, ti ʋagai ti pɛ ba Liɓan ɠizei ma, ti wola vizɔgai, ti ziɛi zɔlɔɔsu ga pagɔ, ti ɠoozunɛɛni."},{"book":"Ezekiyɛle","chapter":"31","verse":"17","text":"Tiya ɓalaagi, ti ɓɔ tɔun ba, ti yeini gɔvɛalaazu, naati pɔ bɛ niiti ti zaani ga boɠa zɔkpɔi, tiya ɠa ti ɠɛni ga poluzeigiti, ti zeini ná-niinigiti bu ziiti saama."},{"book":"Ezekiyɛle","chapter":"31","verse":"18","text":"Edɛn wulu gila kpalaa la ɠɛni ʋokɔɠɔga è ma pagi zu, bɔɔlɔi zu. Anɛɛ naa ʋe, ɗa ɓɔsu ti ʋa, wo ʋili ya zooi wu, è la tatipɛlɛʋolulala nuiti saama ti undaaʋilini ga boɠa zɔkpɔi. Naa ɠa é ga Falaɠɔn ná-kulanumai ta ná-nuɓusɛiti, Ezipete nuiti,› » Maliɠii Ɠɔoɠɔ GALAGI wooi ɠana."}]}