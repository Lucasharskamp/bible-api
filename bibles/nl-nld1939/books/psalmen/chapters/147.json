{"data":[{"book":"Psalmen","chapter":"147","verse":"1","text":"Halleluja! Looft Jahweh: want het is goed, Hem te prijzen, Onzen God: want het is lieflijk en schoon, Hem te roemen!"},{"book":"Psalmen","chapter":"147","verse":"2","text":"Jahweh bouwt Jerusalem weer op, En brengt de verstrooiden van Israël bijeen."},{"book":"Psalmen","chapter":"147","verse":"3","text":"Hij is het, die de gebroken harten geneest, En hun wonden verbindt;"},{"book":"Psalmen","chapter":"147","verse":"4","text":"Die het getal van de sterren bepaalt, En ze allen roept bij haar naam."},{"book":"Psalmen","chapter":"147","verse":"5","text":"Groot is onze Heer, geweldig zijn macht, Zijn wijsheid oneindig;"},{"book":"Psalmen","chapter":"147","verse":"6","text":"Jahweh richt de nederigen op, Maar de bozen werpt Hij ter aarde."},{"book":"Psalmen","chapter":"147","verse":"7","text":"Heft Jahweh een jubelzang aan Speelt op de citer voor onzen God:"},{"book":"Psalmen","chapter":"147","verse":"8","text":"Die de hemel met wolken bedekt, En de regen bereidt voor de aarde. Die op de bergen gras doet ontspruiten, En groen voor de beesten, die den mens moeten dienen;"},{"book":"Psalmen","chapter":"147","verse":"9","text":"Die aan het vee zijn voedsel geeft, En aan de jonge raven, die er om roepen."},{"book":"Psalmen","chapter":"147","verse":"10","text":"Hij vindt geen vreugde in de sterkte der paarden, Hem verheugen geen krachtige schenkels;"},{"book":"Psalmen","chapter":"147","verse":"11","text":"Maar Jahweh heeft behagen in hen, die Hem vrezen, En die smachten naar zijn genade!"},{"book":"Psalmen","chapter":"147","verse":"12","text":"Breng Jahweh lof, Jerusalem; Sion, loof uw God!"},{"book":"Psalmen","chapter":"147","verse":"13","text":"Want Hij heeft de grendels van uw poorten versterkt, Uw zonen binnen uw muren gezegend,"},{"book":"Psalmen","chapter":"147","verse":"14","text":"De vrede aan uw grenzen geschonken, U met de bloem der tarwe verzadigd."},{"book":"Psalmen","chapter":"147","verse":"15","text":"Hij is het, die de aarde zijn bevelen stuurt, En haastig rept zich zijn woord:"},{"book":"Psalmen","chapter":"147","verse":"16","text":"Die sneeuw als wolvlokken zendt, Zijn ijzel rondstrooit als as."},{"book":"Psalmen","chapter":"147","verse":"17","text":"Hij werpt zijn hagel bij brokken, En voor zijn koude stollen de wateren;"},{"book":"Psalmen","chapter":"147","verse":"18","text":"Maar Hij stuurt zijn bevel, en ze smelten: Zijn winden waaien, weer stromen de wateren."},{"book":"Psalmen","chapter":"147","verse":"19","text":"Hij maakte Jakob zijn geboden bekend, Israël zijn bevelen en wetten:"},{"book":"Psalmen","chapter":"147","verse":"20","text":"Zo deed Hij voor geen ander volk, Nooit heeft Hij hùn zijn wetten geleerd! Halleluja!"}]}