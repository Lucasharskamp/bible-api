{"data":[{"book":"निर्गमन","chapter":"22","verse":"1","text":"“यदि कोई व्यक्ति किसी बैल अथवा भेड़-बकरी की चोरी कर उसको मार दे अथवा उसको बेच दे, तो उसे उस बैल के बदले पांच बैल तथा भेड़-बकरी के बदले चार भेड़-बकरी देने होंगे."},{"book":"निर्गमन","chapter":"22","verse":"2","text":"“यदि चोर चोरी करते हुए पकड़ा जाए और उसे मारते समय उसकी मृत्यु हो जाए, तब उस स्थिति में उसकी मृत्यु का दोष किसी पर न आए."},{"book":"निर्गमन","chapter":"22","verse":"3","text":"किंतु सूर्य निकलने के बाद उसने चोरी की हो तो मृत्यु का दोष लगेगा."},{"book":"निर्गमन","chapter":"22","verse":"4","text":"यदि चोरी की गई वस्तु—बैल, गधा, अथवा भेड़-बकरी—ज़िंदा उसके पास है तो, उसे उसका दो गुणा दाम देना होगा."},{"book":"निर्गमन","chapter":"22","verse":"5","text":"“यदि कोई व्यक्ति अपना पशु खुला छोड़ दे, और वह किसी का खेत अथवा दाख की बारी खा जाएं, तो वह अपने ही खेत तथा दाख की बारी में से सबसे अच्छा हिस्सा उन्हें दे."},{"book":"निर्गमन","chapter":"22","verse":"6","text":"“यदि कोई आग जलाए और आग फैलकर झाड़ियों में लग जाये और जमा किया हुआ अनाज, तथा पूरी उपज और खेत जलकर राख हो जाए, तो जिस व्यक्ति ने आग लगाई, वह खेत के नुकसान को चुकाए."},{"book":"निर्गमन","chapter":"22","verse":"7","text":"“यदि कोई अपने पड़ोसी को धन अथवा सोना-चांदी संभालने के लिये देता है और कोई इन चीज़ों की चोरी कर लेता है, और चोर पकड़ा जाता है, तो चोर को उसका दो गुणा धन देना होगा"},{"book":"निर्गमन","chapter":"22","verse":"8","text":"यदि चोर पकड़ा न जाये, तब उस घर के मालिक को फैसला करनेवालों के सामने लाया जाये, ताकि यह मालूम हो जाये कि कहीं उसने ही पड़ोसी के धन पर हाथ न धरा हो."},{"book":"निर्गमन","chapter":"22","verse":"9","text":"चाहे वह बैल, गधे, भेड़-बकरी, वस्त्र अथवा किसी भी खोई हुई वस्तु के संबंध में हो, जिसके विषय में कोई यह कहे, ‘यह तो मेरा है!’ जब किसी चीज़ को लेकर आपस में झगड़ा करें कि यह मेरा है तब फैसला करनेवाले सही फैसला करके दोषी को सजा दें और दोषी व्यक्ति दो गुणा दाम उसको लौटाये."},{"book":"निर्गमन","chapter":"22","verse":"10","text":"“यदि कोई व्यक्ति अपने पड़ोसी को गधा, बैल, भेड़-बकरी अथवा अन्य कोई भी पशु उसके घर रखने के लिए देता है, और तब उस पशु की मृत्यु हो जाती है, और किसी ने नहीं देखा कि कैसे मरा था, और क्या हुआ"},{"book":"निर्गमन","chapter":"22","verse":"11","text":"तब याहवेह के सामने उन दोनों से पूछें कि उसने अपने पड़ोसी की संपत्ति पर अधिकार तो नहीं कर लिया है, तब उस पशु के मालिक को उसकी बात पर विश्वास करना होगा. और उसे कोई दाम नहीं चुकाना होगा."},{"book":"निर्गमन","chapter":"22","verse":"12","text":"किंतु यदि वास्तव में चोरी की गई है, तब उसे अपने पड़ोसी को दाम चुकाना होगा."},{"book":"निर्गमन","chapter":"22","verse":"13","text":"यदि पशु को कोई जंगली जानवर मारकर टुकड़े-टुकड़े कर दे तो उस पशु के लिए किसी को भी दाम नहीं चुकाना होगा."},{"book":"निर्गमन","chapter":"22","verse":"14","text":"“यदि कोई व्यक्ति अपने पड़ोसी से कोई पशु अपनी मदद के लिए लेता है, और जब उसका मालिक वहां नहीं हो और तब उस पशु को चोट लगे या उसकी मृत्यु हो जाये तो उसे उसका दाम चुकाना होगा."},{"book":"निर्गमन","chapter":"22","verse":"15","text":"और यदि मालिक के सामने ही पशु को कुछ भी होता है तो पशु का दाम चुकाने की ज़रूरत नहीं है."},{"book":"निर्गमन","chapter":"22","verse":"16","text":"“यदि कोई पुरुष किसी कुंवारी को भ्रष्‍ट करता है, और उसके साथ संभोग करता है, तो वह उसका मोल देकर उसके साथ विवाह करे."},{"book":"निर्गमन","chapter":"22","verse":"17","text":"और यदि उस लड़की का पिता विवाह के लिए तैयार नहीं होता है, तब उस पुरुष को कुंवारियों के लिए तय किया गया दाम देना होगा."},{"book":"निर्गमन","chapter":"22","verse":"18","text":"“तुम तांत्रिक स्त्री को जीवित न रहने देना."},{"book":"निर्गमन","chapter":"22","verse":"19","text":"“यदि कोई व्यक्ति किसी पशु के साथ मैथुन करे, निश्चयतः उस व्यक्ति को मार दिया जाए."},{"book":"निर्गमन","chapter":"22","verse":"20","text":"“जो कोई याहवेह को छोड़े और किसी और देवता को बलि चढ़ाये उसे नष्ट कर दिया जाए."},{"book":"निर्गमन","chapter":"22","verse":"21","text":"“तुम किसी अनजान व्यक्ति को परेशान न करना और न उस पर अत्याचार करना—क्योंकि तुम भी मिस्र देश में अनजान थे."},{"book":"निर्गमन","chapter":"22","verse":"22","text":"“तुम किसी विधवा अथवा अनाथ बालक को दुःख न देना."},{"book":"निर्गमन","chapter":"22","verse":"23","text":"यदि तुम उन्हें किसी भी तरह से दुःख दोगे और उस दुःख में वे मुझे पुकारेंगे, तो मैं निश्चयतः उन्हीं की पुकार सुनूंगा."},{"book":"निर्गमन","chapter":"22","verse":"24","text":"और मैं बहुत क्रोधित होऊंगा और तुम्हें तलवार से मार दूंगा और तुम्हारी पत्नी विधवा तथा तुम्हारे बच्‍चे अनाथ हो जाएंगे."},{"book":"निर्गमन","chapter":"22","verse":"25","text":"“यदि तुम मेरे लोगों में से किसी को रकम उधार में दोगे तो उनसे ब्याज मत लेना."},{"book":"निर्गमन","chapter":"22","verse":"26","text":"यदि तुम कभी अपने पड़ोसी या भाई बहनों से पहनने के लिए कपड़ा मांगो तो शाम से पहले उन्हें वापस दे देना."},{"book":"निर्गमन","chapter":"22","verse":"27","text":"क्योंकि हो सकता हैं उसके पास पहनने के लिए एक ही जोड़ा कपड़ा हो और, यदि वह मुझे पुकारे तब, मैं उसी की सुनूंगा, क्योंकि मैं दयालु परमेश्वर हूं."},{"book":"निर्गमन","chapter":"22","verse":"28","text":"“तुम परमेश्वर की निंदा न करना, और न अपने प्रधानों को शाप देना."},{"book":"निर्गमन","chapter":"22","verse":"29","text":"“अपनी उपज तथा अपने फलों में से भेंट अर्पण करने में देरी न करना."},{"book":"निर्गमन","chapter":"22","verse":"30","text":"और बैलों तथा गायों के पहलौंठे भी मुझे अर्पण करना, बच्चा सात दिन तक मां के साथ रहें और आठवें दिन वह मुझे अर्पण किया जाए."},{"book":"निर्गमन","chapter":"22","verse":"31","text":"“तुम लोग मेरे लिए अपने आपको पवित्र रखना. जो पशु मैदान में मरा हुआ मिले, उसका मांस न खाना; तुम उसे कुत्तों को खिला देना."}]}