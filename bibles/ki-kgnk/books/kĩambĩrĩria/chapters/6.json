{"data":[{"book":"Kĩambĩrĩria","chapter":"6","verse":"1","text":"Rĩrĩa andũ maambĩrĩirie kũingĩha thĩ na magĩciarĩrwo airĩtu-rĩ,"},{"book":"Kĩambĩrĩria","chapter":"6","verse":"2","text":"ariũ a Ngai makĩona atĩ airĩtu a andũ maarĩ athaka, nao makĩhikia o ũrĩa mũndũ ethuuragĩra."},{"book":"Kĩambĩrĩria","chapter":"6","verse":"3","text":"Nake Jehova akiuga atĩrĩ, “Roho wakwa ndegũtũũra agianaga na mũndũ nginya tene, tondũ mũndũ nĩ wa gũkua; matukũ make marĩkoragwo marĩ mĩaka igana na mĩrongo ĩĩrĩ.”"},{"book":"Kĩambĩrĩria","chapter":"6","verse":"4","text":"Na rĩrĩ, matukũ-inĩ macio, o na thuutha ũcio, rĩrĩa Anefili matũũraga gũkũ thĩ, nĩrĩo ariũ a Ngai maakomire na airĩtu a andũ na magĩciara ciana nao. Ciana icio nĩcio ciarĩ njamba cia tene na andũ arĩa maarĩ igweta."},{"book":"Kĩambĩrĩria","chapter":"6","verse":"5","text":"Jehova akĩona ũrĩa waganu wa andũ waingĩhĩte gũkũ thĩ, na atĩ merirĩria ma meciiria ma ngoro ciao maarĩ mooru hĩndĩ ciothe."},{"book":"Kĩambĩrĩria","chapter":"6","verse":"6","text":"Jehova akĩnyiitwo nĩ kĩeha nĩ ũndũ wa kũũmba mũndũ gũkũ thĩ, na ngoro yake ĩkĩiyũrwo nĩ ruo."},{"book":"Kĩambĩrĩria","chapter":"6","verse":"7","text":"Nĩ ũndũ ũcio Jehova akiuga atĩrĩ, “Nĩngũniina andũ, o arĩa niĩ ndombire, mathire kuuma thĩ, andũ na nyamũ, na ciũmbe iria ithiiagĩra thĩ, o na nyoni cia rĩera-inĩ, nĩgũkorwo ndĩ na kĩeha nĩ ũndũ wa gũciũmba.”"},{"book":"Kĩambĩrĩria","chapter":"6","verse":"8","text":"No Nuhu agĩĩtĩkĩrĩka maitho-inĩ ma Jehova."},{"book":"Kĩambĩrĩria","chapter":"6","verse":"9","text":"Ũyũ nĩguo ũhoro wa Nuhu."},{"book":"Kĩambĩrĩria","chapter":"6","verse":"10","text":"Nuhu aarĩ na ariũ atatũ: nĩo Shemu, na Hamu na Jafethu."},{"book":"Kĩambĩrĩria","chapter":"6","verse":"11","text":"Thĩ nayo yarĩ thũku maitho-inĩ ma Jehova na yaiyũrĩtwo nĩ maũndũ ma ũhinya."},{"book":"Kĩambĩrĩria","chapter":"6","verse":"12","text":"Ngai nĩonire ũrĩa thĩ yathũkĩte, nĩgũkorwo andũ othe a thĩ nĩmathũkĩtie mĩthiĩre yao."},{"book":"Kĩambĩrĩria","chapter":"6","verse":"13","text":"Nĩ ũndũ ũcio Jehova akĩĩra Nuhu atĩrĩ, “Nĩnduĩte itua kũniina andũ aya othe, nĩgũkorwo thĩ nĩ ĩiyũrĩtwo nĩ maũndũ ma ũhinya nĩ ũndũ wao. Ti-itherũ nĩngũmaniinanĩria hamwe na thĩ."},{"book":"Kĩambĩrĩria","chapter":"6","verse":"14","text":"Nĩ ũndũ ũcio-rĩ, wĩyakĩre thabina ya mĩtĩ ya mĩthithinda; na ũthondeke tũnyũmba thĩinĩ, na ũmĩhake rami thĩinĩ na nja."},{"book":"Kĩambĩrĩria","chapter":"6","verse":"15","text":"Na ũkũmĩaka ũũ: Ũraihu wa thabina ũkorwo ũrĩ buti magana mana na mĩrongo ĩtano, na wariĩ wa buti mĩrongo mũgwanja na ithano na buti mĩrongo ĩna na ithano, kũraiha na igũrũ.6:15 nĩ ta mita 140 kũraiha, mita 23 kwarama, na mita 13.5 kũraiha na igũrũ."},{"book":"Kĩambĩrĩria","chapter":"6","verse":"16","text":"Ũmĩgite igũrũ, no ũtigie buti ĩmwe na nuthu mwena wa igũrũ wa thingo. Wĩkĩre mũrango mwena-inĩ wa thabina, na ũmĩake ĩrĩ na ngoroba ya thĩ, na ya gatagatĩ, na ya igũrũ."},{"book":"Kĩambĩrĩria","chapter":"6","verse":"17","text":"Nĩngũrehe mũiyũro wa maaĩ gũkũ thĩ wa kũniina kĩndũ gĩothe kĩrĩ muoyo gũkũ thĩ, kĩũmbe o gĩothe kĩrĩ na mĩhũmũ ya muoyo thĩinĩ wakĩo. Indo ciothe irĩ thĩ nĩikũniinwo."},{"book":"Kĩambĩrĩria","chapter":"6","verse":"18","text":"No nĩngũthondeka kĩrĩkanĩro nawe. Wee nĩũgatoonya thabina, wee mwene na ariũ aku na mũtumia waku, na atumia a ariũ aku."},{"book":"Kĩambĩrĩria","chapter":"6","verse":"19","text":"Ningĩ nĩũkaingĩria ciũmbe cia mĩthemba yothe thĩinĩ wa thabina, o mũthemba ciũmbe igĩrĩ, wa njamba na wa nga, nĩguo itũũre muoyo, o hamwe nawe."},{"book":"Kĩambĩrĩria","chapter":"6","verse":"20","text":"O mũthemba wa nyoni, na o mũthemba wa nyamũ ciothe na ciũmbe ciothe iria ithiiagĩra thĩ, nĩigooka kũrĩ we igĩrĩ igĩrĩ nĩguo itũũre muoyo."},{"book":"Kĩambĩrĩria","chapter":"6","verse":"21","text":"Nĩũkamaatha mĩthemba yothe ya irio iria irĩĩagwo, ũciige irĩ irio ciaku na ciacio.”"},{"book":"Kĩambĩrĩria","chapter":"6","verse":"22","text":"Nuhu agĩĩka maũndũ mothe o ta ũrĩa Ngai aamwathĩte eeke."}]}