{"data":[{"book":"4 Mose","chapter":"33","verse":"1","text":"Yei ne akwantuo nhyehyɛeɛ a Israelfoɔ dii so ɛberɛ a Mose ne Aaron de wɔn firi Misraim no."},{"book":"4 Mose","chapter":"33","verse":"2","text":"Mose twerɛɛ faako a wɔfaeɛ nyinaa sɛdeɛ Awurade kyerɛɛ no sɛ ɔnyɛ no. Yeinom ne mmea mmea a wɔsoɛɛ wɔ wɔn akwantuo no mu."},{"book":"4 Mose","chapter":"33","verse":"3","text":"Wɔsiim firii Rameses kuropɔn no mu wɔ Twam Afahyɛ a ɛdi ɛkan no akyi bosome a ɛdi ɛkan ɛda a ɛtɔ so dunum. Wɔde akokoɔduru firii hɔ a Misraimfoɔ no rehwɛ wɔn."},{"book":"4 Mose","chapter":"33","verse":"4","text":"Saa ɛberɛ no, na Misraimfoɔ no resie wɔn mmakan a Awurade kunkumm wɔn anadwo a adeɛ rebɛkye ama wɔatu ɛkwan no no. Awurade nam atemmuo nnwuma akɛseɛ yi so dii Misraimfoɔ anyame no nyinaa so nkonim."},{"book":"4 Mose","chapter":"33","verse":"5","text":"Wɔfirii Rameses no, wɔbaa Sukot."},{"book":"4 Mose","chapter":"33","verse":"6","text":"Wɔfirii Sukot bɛbɔɔ atenaeɛ wɔ Etam, ɛserɛ no ano."},{"book":"4 Mose","chapter":"33","verse":"7","text":"Wɔfirii Etam sane wɔn akyi baa Pihahirot a ɛne Baal-Sefon di nhwɛanimu, na wɔbɔɔ atenaeɛ wɔ bepɔ Migdol ho."},{"book":"4 Mose","chapter":"33","verse":"8","text":"Wɔfiri Pihahirot, na wɔtwaa Ɛpo Kɔkɔɔ no kɔɔ ɛserɛ so. Wɔde nnansa nante kɔɔ Etam ɛserɛ so kɔbɔɔ atenaeɛ wɔ Mara."},{"book":"4 Mose","chapter":"33","verse":"9","text":"Wɔfirii Mara no, wɔbaa Elim; baabi a na nsuwa dumienu ne mmɛdua aduɔson wɔ hɔ."},{"book":"4 Mose","chapter":"33","verse":"10","text":"Wɔfirii Elim no, wɔbɔɔ atenaeɛ wɔ Ɛpo Kɔkɔɔ no ho."},{"book":"4 Mose","chapter":"33","verse":"11","text":"Wɔfirii Ɛpo Kɔkɔɔ no ho, kɔbɔɔ atenaeɛ wɔ Sin anweatam so."},{"book":"4 Mose","chapter":"33","verse":"12","text":"Wɔtu firii Sin kɔɔ Dofka."},{"book":"4 Mose","chapter":"33","verse":"13","text":"Wɔfirii Dofka kɔbɔɔ atenaeɛ wɔ Alus."},{"book":"4 Mose","chapter":"33","verse":"14","text":"Wɔfirii Alus kɔbɔɔ atenaeɛ wɔ Refidim, baabi a na wɔnnya nsuo mma nnipa no nnom."},{"book":"4 Mose","chapter":"33","verse":"15","text":"Wɔfirii Refidim no, wɔkɔɔ Sinai ɛserɛ so."},{"book":"4 Mose","chapter":"33","verse":"16","text":"Wɔfirii Sinai ɛserɛ so no, wɔkɔɔ atenaeɛ wɔ Kibrot-Hataawa."},{"book":"4 Mose","chapter":"33","verse":"17","text":"Wɔfirii Kibrot-Hataawa kɔɔ Haserot."},{"book":"4 Mose","chapter":"33","verse":"18","text":"Wɔfirii Haserot kɔɔ Ritma."},{"book":"4 Mose","chapter":"33","verse":"19","text":"Wɔfirii Ritma kɔɔ Rimon Peres."},{"book":"4 Mose","chapter":"33","verse":"20","text":"Wɔfirii Rimon Peres kɔɔ Libna."},{"book":"4 Mose","chapter":"33","verse":"21","text":"Wɔfirii Libna kɔɔ Risa."},{"book":"4 Mose","chapter":"33","verse":"22","text":"Wɔfirii Risa kɔɔ Kahelata."},{"book":"4 Mose","chapter":"33","verse":"23","text":"Wɔfirii Kahelata kɔbɔɔ atenaeɛ wɔ Sefer Bepɔ so."},{"book":"4 Mose","chapter":"33","verse":"24","text":"Wɔfirii Sefer Bepɔ so kɔɔ Harada."},{"book":"4 Mose","chapter":"33","verse":"25","text":"Wɔfirii Harada kɔɔ Makhelot."},{"book":"4 Mose","chapter":"33","verse":"26","text":"Wɔfirii Makhelot kɔɔ Tahat."},{"book":"4 Mose","chapter":"33","verse":"27","text":"Wɔfirii Tahat kɔbɔɔ atenaeɛ wɔ Tera."},{"book":"4 Mose","chapter":"33","verse":"28","text":"Wɔfirii Tera kɔɔ Mitka."},{"book":"4 Mose","chapter":"33","verse":"29","text":"Wɔfirii Mitka kɔɔ Hasmona."},{"book":"4 Mose","chapter":"33","verse":"30","text":"Wɔfirii Hasmona kɔɔ Moserot."},{"book":"4 Mose","chapter":"33","verse":"31","text":"Wɔfirii Moserot kɔɔ Beneyaakan."},{"book":"4 Mose","chapter":"33","verse":"32","text":"Wɔfirii Beneyaakan kɔɔ Horhagidgad."},{"book":"4 Mose","chapter":"33","verse":"33","text":"Wɔfirii Horhagidgad kɔɔ Yotbata."},{"book":"4 Mose","chapter":"33","verse":"34","text":"Wɔfirii Yotbata kɔɔ Abrona."},{"book":"4 Mose","chapter":"33","verse":"35","text":"Wɔfirii Abrona kɔɔ Esion-Geber."},{"book":"4 Mose","chapter":"33","verse":"36","text":"Wɔfirii Esion-Geber kɔbɔɔ atenaeɛ wɔ Kades, wɔ Sin ɛserɛ so."},{"book":"4 Mose","chapter":"33","verse":"37","text":"Wɔfirii Kades kɔbɔɔ atenaeɛ wɔ Bepɔ Hor so, wɔ Edom hyeɛ ano."},{"book":"4 Mose","chapter":"33","verse":"38","text":"Ɛberɛ a wɔduruu Bepɔ Hor ase no, Awurade ka kyerɛɛ ɔsɔfoɔ Aaron sɛ ɔnkɔ bepɔ no atifi, na ɛhɔ na ɔkɔwuiɛ. Asɛm yi sii mfeɛ aduanan so a Israelfoɔ tu firii Misraim no."},{"book":"4 Mose","chapter":"33","verse":"39","text":"Aaron dii mfeɛ ɔha aduonu mmiɛnsa, na ɔwuiɛ wɔ Bepɔ Hor so."},{"book":"4 Mose","chapter":"33","verse":"40","text":"Saa ɛberɛ no ara mu na Kanaanhene Arad a ɔtenaa Negeb wɔ Kanaan asase so no tee sɛ Israelfoɔ no reba nʼasase so."},{"book":"4 Mose","chapter":"33","verse":"41","text":"Israelfoɔ no toaa wɔn akwantuo no so firi Bepɔ Hor so kɔbɔɔ atenaeɛ wɔ Salmona."},{"book":"4 Mose","chapter":"33","verse":"42","text":"Wɔfirii Salmona kɔtenaa Punon."},{"book":"4 Mose","chapter":"33","verse":"43","text":"Wɔfirii Punon kɔtenaa Obot."},{"book":"4 Mose","chapter":"33","verse":"44","text":"Wɔtoaa so kɔɔ Iye-Abarim, Moab hyeɛ so."},{"book":"4 Mose","chapter":"33","verse":"45","text":"Wɔfirii hɔ no, wɔkɔɔ Dibon Gad."},{"book":"4 Mose","chapter":"33","verse":"46","text":"Wɔfirii Dibon Gad kɔɔ Almon Diblataim."},{"book":"4 Mose","chapter":"33","verse":"47","text":"Wɔfirii Almon Diblataim kɔtenaa Abarim mmepɔ a ɛbɛn Nebo no so."},{"book":"4 Mose","chapter":"33","verse":"48","text":"Na akyire no, wɔtu kɔbɔɔ atenaeɛ wɔ Moab tata so a ɛbɛn Asubɔnten Yordan a ɛne Yeriko di nhwɛanimu no."},{"book":"4 Mose","chapter":"33","verse":"49","text":"Wɔwɔ saa beaeɛ hɔ no, wɔtenaa mmeaeɛ bebree a ɛbɛn Asubɔnten Yordan ho—ɛfiri Bet-Yesimot kɔsi Abel Sitim a ɛwɔ Moab tata so no."},{"book":"4 Mose","chapter":"33","verse":"50","text":"Ɛberɛ a wɔabɔ atenaseɛ hɔ no na Awurade nam Mose so kasa kyerɛɛ Israelfoɔ no sɛ,"},{"book":"4 Mose","chapter":"33","verse":"51","text":"“Sɛ motwam Asubɔnten Yordan kɔduru Kanaan asase so a,"},{"book":"4 Mose","chapter":"33","verse":"52","text":"mompam nnipa a wɔte hɔ no nyinaa na monsɛe wɔn abosom ne ahoni a wɔde aboɔ ayɛ ne asɔreeɛ a wɔasisi no petee mu wɔ mmepɔ so ne beaeɛ a wɔsom wɔn ahoni no nyinaa."},{"book":"4 Mose","chapter":"33","verse":"53","text":"Mede asase no ama mo. Momfa na montena so."},{"book":"4 Mose","chapter":"33","verse":"54","text":"Mo mmusua mu nnipa dodoɔ so na wɔbɛhwɛ ama mo asase. Wɔn a wɔdɔɔso no, wɔbɛma wɔn asase kɛseɛ na wɔn a wɔsua no nso bɛnya asase ketewa."},{"book":"4 Mose","chapter":"33","verse":"55","text":"“Sɛ moampam nnipa a wɔte hɔ no a, wɔbɛyɛ mo ani ase mpe ne mo honam mu nkasɛɛ. Wɔbɛha mo wɔ asase no so."},{"book":"4 Mose","chapter":"33","verse":"56","text":"Na mede deɛ mahyɛ sɛ mɛyɛ wɔn no bɛyɛ mo.”"}]}