{"data":[{"book":"Лукастар","chapter":"8","verse":"1","text":"Тунчи Исусо жыля пай фороря и гава, пхэнэлас Радосаво Лав палав Тхагаримос лэ Дэвлэско. Лэса сас дэшудуй"},{"book":"Лукастар","chapter":"8","verse":"2","text":"и кадя ж сас жувля, савэн Вов састярдя холятирэ духонэндар и насвалимастар: Мария, проакхарди Магдалина, савятар выжыле эхта бэнга,"},{"book":"Лукастар","chapter":"8","verse":"3","text":"Иоана, ромни лэ Хузастири, саво сас пхурэдэр андо чер Иродоско, Сусана и бут авэр. Кала жувля поможысарэнас Исусости и Лэстирэ сытярнэнди андай кода, со лэндэ сас."},{"book":"Лукастар","chapter":"8","verse":"4","text":"Кав Исусо авэнас мануша андай бут фороря. Сар стидиле бут мануша, Вов роспхэндя лэнди дума:"},{"book":"Лукастар","chapter":"8","verse":"5","text":"— Мануш выжыля тэ шол ворзо андэ пхув. Кала вов шолас, екх ворзо пэля пашав дром, и мануша пэрнэнца потасадэ, ай чирикля упралимастирэ похале лэс."},{"book":"Лукастар","chapter":"8","verse":"6","text":"Авэр, со пэля пэ баруи пхув, подбариля тай зашутиля, колэстар со котэ на сас паи."},{"book":"Лукастар","chapter":"8","verse":"7","text":"Трито пэля андэ чяр, и кодья розбариляпэ тай замардя лэс."},{"book":"Лукастар","chapter":"8","verse":"8","text":"Авэр пэля пэ лащи пхув, бариля и андя андэ шэл молоря майбут колэстар, со сас шуто."},{"book":"Лукастар","chapter":"8","verse":"9","text":"Лэстирэ сытярнэ пушле Лэстар:"},{"book":"Лукастар","chapter":"8","verse":"10","text":"Исусо пхэндя:"},{"book":"Лукастар","chapter":"8","verse":"11","text":"Акэ, сар тэ полэ кадья дума: ворзо — када лав Дэвлэско."},{"book":"Лукастар","chapter":"8","verse":"12","text":"Кодва, саво пэля паша дром, исин кола, савэ ашунэн лав, нэ тунчи авэл Бэнг и чёрэл лав андай лэнго води, соб онэ тэ на патян и тэ на фэрисарэнпэ."},{"book":"Лукастар","chapter":"8","verse":"13","text":"Ворзо, саво пэля пэ баруи пхув, исин кола, ко радомаса прилэл лав, кала ашунэл лэс. Нэ лэндэ нинай корнё. Сави-то вряма патян, нэ сар авэл зумавимос, онэ отпэрэн."},{"book":"Лукастар","chapter":"8","verse":"14","text":"Ворзо, саво пэля андэ чяр, исин кола мануша, савэ ашунэн лав. Нэ авэн жувимастирэ рындоря, тай лэнди камэлпэ тэ авэн барвалэнца и шукар тэ жувэн. Вся када на дэл тэ барёл лавэсти, и вов на анэл плодо."},{"book":"Лукастар","chapter":"8","verse":"15","text":"Ворзо, саво пэля пэ лащи пхув, — када мануша, савэ ашунэн лав, ритярэн лэс андо лашо и жужо води и анэн плодо, тэрписаримаса андэ вся вряма."},{"book":"Лукастар","chapter":"8","verse":"16","text":"Нико на запхабарэл каганцо и на тховэл лэс талай пири или талав пато, а тховэл лэс упрэ пэ вучё тхан. Тунчи, ко зажала, дикхэла удуд."},{"book":"Лукастар","chapter":"8","verse":"17","text":"Нинай нисо чёрэхано, со на авэла удикхло, и гарадо, со на ужанэна и со на выжала аври."},{"book":"Лукастар","chapter":"8","verse":"18","text":"Дикхэн, сар тумэ ашунэн. Кастэ исин, колэсти инке авэла дино, а кастэ нинай, колэстар отлэлапэ и кода, со, сар лэсти гындолпэ, лэстэ исин."},{"book":"Лукастар","chapter":"8","verse":"19","text":"Кав Исусо авиле Лэстири дэй и пхрала, и на сас сар тэ поджан, колэстар со паша Лэстэ сас фартэ бут мануша."},{"book":"Лукастар","chapter":"8","verse":"20","text":"Исусости роспхэндэ:"},{"book":"Лукастар","chapter":"8","verse":"21","text":"Исусо пхэндя лэнди:"},{"book":"Лукастар","chapter":"8","verse":"22","text":"Екхвар Исусо пхэндя Пэстирэ сытярнэнди:"},{"book":"Лукастар","chapter":"8","verse":"23","text":"Сар онэ плывисарэнас, Исусо засутя. Вазгляпэ по паи бари балвал, и чёвно ля тэ зашол паеса кадя, со лэнди авэлас бида."},{"book":"Лукастар","chapter":"8","verse":"24","text":"Сытярнэ поджыле кав Исусо, вазгле Лэс и пхэндэ:"},{"book":"Лукастар","chapter":"8","verse":"25","text":"— Кай патимос тумаро? — пхэндя Исусо сытярнэнди. Онэ ж пэрэдарайле тай дивосайле, и пушэнас екх екхэстар:"},{"book":"Лукастар","chapter":"8","verse":"26","text":"Онэ приплывисардэ андэ пхув Гераса, сави сас англай Галилея."},{"book":"Лукастар","chapter":"8","verse":"27","text":"Кала Исусо авиля по бэрэго, Лэсти по дром выжыля мануш андав форо, андэр лэстэ сас бут бэнга. Пэр лэстэ дэлмут на сас йида, жувэлас на андо чер, а андэ склэпоря важ мулэ."},{"book":"Лукастар","chapter":"8","verse":"28","text":"Кала вов удикхля Исусос, вов пэля кай Лэсти пэрнэ и фартэ зацыписайля:"},{"book":"Лукастар","chapter":"8","verse":"29","text":"Исусо припхэндя найжужэ духости тэ выжал андав кадва мануш. Бэнг бут вряма хасарэлас лэс. Лэсти спхандэнас лэпунзэнца васт и пэрнэ, нэ вов росшынэлас лэн, и бэнг затрадэлас лэс андэ мал."},{"book":"Лукастар","chapter":"8","verse":"30","text":"Исусо пушля лэс:"},{"book":"Лукастар","chapter":"8","verse":"31","text":"Онэ линэ тэ мангэнпэ Исусостар тэ на бишалэл лэн андэ бездна."},{"book":"Лукастар","chapter":"8","verse":"32","text":"Найдур котар по плай пасынаспэ бут балэ, и бэнга мангэнас Исусос, кай онэ тэ вжан андэр лэндэ. Вов пхэндя лэнди: «Жан»."},{"book":"Лукастар","chapter":"8","verse":"33","text":"Кала бэнга выжыле андав мануш и вжыле андэ балэ, и кола всаворэ шутэпэ пай кручя андо паи и тасиле."},{"book":"Лукастар","chapter":"8","verse":"34","text":"Пасымаря, савэ сас пашай балэ, дикхле, со тердяпэ, прастае и роспхэндэ вся андо форо и андэ гава."},{"book":"Лукастар","chapter":"8","verse":"35","text":"Сжылепэ мануша тэ дикхэн, со тердяпэ. Онэ поджыле кав Исусо и удикхле, со кодва мануш, андэ савэстэ сас бэнга, бэшэл пашай пэрнэ кав Исусо, урявдо и андэ пэсти годи, и авиля пэр лэндэ дар."},{"book":"Лукастар","chapter":"8","verse":"36","text":"Кола, савэ вся дикхле, роспхэндэ лэнди, сар сас састярдо мануш андэ савэстэ сас бэнга."},{"book":"Лукастар","chapter":"8","verse":"37","text":"Тунчи всаворэ мануша, савэ жувэнас андэ пхув Гераса, линэ тэ мангэн Исусос тэ ужал лэндар, колэстар со онэ фартэ здарайле. Исусо бэшля андэ чёвно и рисайля палпалэ."},{"book":"Лукастар","chapter":"8","verse":"38","text":"Мануш, савэстар выжыле бэнга, мангля Исусос тэ лэл лэс Пэса. Но Исусо отмэкля лэс и пхэндя:"},{"book":"Лукастар","chapter":"8","verse":"39","text":"— Рисав пэстэ черэ и роспхэн, со тердя важ тути Дэл."},{"book":"Лукастар","chapter":"8","verse":"40","text":"Кала Исусо рисайля палпалэ, Лэс радомаса прилинэ бут мануша, колэстар со всаворэ ажутярэнас Лэс."},{"book":"Лукастар","chapter":"8","verse":"41","text":"Тунчи Лэстэ поджыля мануш, савэс акхарэнас Иаиро, саво сас пхурэдэр андэ синагога, и пэля кай Исусостирэ пэрнэ, ля тэ мангэл Лэс, кай тэ авэл лэстэ черэ."},{"book":"Лукастар","chapter":"8","verse":"42","text":"Лэстэ сас екх щей, савяти сас дэшудуй бэрш, и вой мэрэлас. Исусо жыля лэса, и Лэс всаворэ ригэндар стасавэнас мануша."},{"book":"Лукастар","chapter":"8","verse":"43","text":"Машкар лэндэ сас жувли, савятэ дэшудуй бэрш жалас рат. Вой отдя вся, со латэ сас, врачёнэнди, и никастэ на сас зор тэ састярэл ла."},{"book":"Лукастар","chapter":"8","verse":"44","text":"Вой поджыля палал кав Исусо и ляпэ кай риг Лэстиря йидатэ. Рат андэ кодья ж вряма пэрэашыля тэ жал."},{"book":"Лукастар","chapter":"8","verse":"45","text":"— Ко Мандэ ляпэ? — пушля Исусо. Нико на прижандёлас. Пэтро пхэндя:"},{"book":"Лукастар","chapter":"8","verse":"46","text":"Исусо пхэндя:"},{"book":"Лукастар","chapter":"8","verse":"47","text":"Тунчи кадья жувли поля, со вой на гарадёла, тиносайля, поджыля и пэля англав Исусо. Англай всаворэ мануша роспхэндя, состар вой Лэстэ ляпэ, и сар вой састярдяпэ."},{"book":"Лукастар","chapter":"8","verse":"48","text":"Тунчи Исусо пхэндя лати:"},{"book":"Лукастар","chapter":"8","verse":"49","text":"Кала Исусо инкэ на допхэндя када, авиля мануш андав чер пхурэдэр синагогако."},{"book":"Лукастар","chapter":"8","verse":"50","text":"Ашундя када, Исусо пхэндя Иаирости:"},{"book":"Лукастар","chapter":"8","verse":"51","text":"Сар Вов зажыля андо чер, на дя никасти тэ зажан Лэса, качи о Пэтро, Иоано, Иаково, дад и дэй щиёратирэ."},{"book":"Лукастар","chapter":"8","verse":"52","text":"Всаворэ ровэнас и грыжонаспэ пала щиёры."},{"book":"Лукастар","chapter":"8","verse":"53","text":"Онэ линэ тэ асан Лэстар, колэстар со жанэнас: вой муля."},{"book":"Лукастар","chapter":"8","verse":"54","text":"Исусо ля ла палав васт и пхэндя:"},{"book":"Лукастар","chapter":"8","verse":"55","text":"Духо щиёрако рисайля латэ, и андэ кодья вряма вой вщиля. Исусо пхэндя тэ дэн лати тэ хас."},{"book":"Лукастар","chapter":"8","verse":"56","text":"О дад и дэй латирэ дивосайле. Исусо пхэндя лэнди, никасти тэ на роспхэнэн пала када, со тердяпэ."}]}