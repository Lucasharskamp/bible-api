{"data":[{"book":"Jeremia","chapter":"17","verse":"1","text":"De zonde van Juda staat opgeschreven Met ijzeren stift, Met diamanten spits gegrift Op de tafel van hun hart. Op de hoornen van hun altaren,"},{"book":"Jeremia","chapter":"17","verse":"2","text":"Als een gedachtenis voor hun zonen: Op hun altaren, heilige stammen, groene bomen,"},{"book":"Jeremia","chapter":"17","verse":"3","text":"Op hun hoge heuvels en bergen in de vlakte. Uw rijkdom en al uw schatten geef Ik prijs Tot straf voor uw zonde in heel uw gebied,"},{"book":"Jeremia","chapter":"17","verse":"4","text":"En uw erfdeel zal u ontvallen, Dat Ik u had geschonken. Dan maak Ik u tot slaaf van uw vijanden In een land, dat ge niet hebt gekend; Want ge hebt het vuur van mijn gramschap ontstoken, Dat eeuwig blijft branden."},{"book":"Jeremia","chapter":"17","verse":"5","text":"Zo spreekt Jahweh! Vervloekt de man, die op mensen vertrouwt, En steun zoekt bij vlees, Maar wiens hart zich afwendt van Jahweh."},{"book":"Jeremia","chapter":"17","verse":"6","text":"Hij is als een struik in de woestijn, Die nimmer zegen ziet komen, Maar op de verschroeide bodem der steppe blijft staan, Op brak en onbewoonbaar land."},{"book":"Jeremia","chapter":"17","verse":"7","text":"Maar gezegend de man, die op Jahweh vertrouwt, En die zijn hoop stelt op Jahweh."},{"book":"Jeremia","chapter":"17","verse":"8","text":"Hij is als een boom, aan het water geplant, Die zijn wortels schiet in de beek; Die dreigende hitte niet vreest, Wiens blad niet verwelkt; Die in droge jaren niet kwijnt, Maar altijd vruchten blijft dragen."},{"book":"Jeremia","chapter":"17","verse":"9","text":"Het hart is het listigst van allen, Vol boosheid, wie kan het kennen?"},{"book":"Jeremia","chapter":"17","verse":"10","text":"Ik, Jahweh, doorgrond het hart, En peil de nieren, Om iedereen naar zijn gedrag te vergelden, En naar de vrucht van zijn werken."},{"book":"Jeremia","chapter":"17","verse":"11","text":"Een veldhoen legt eieren, die ze niet uitbroedt: Die onrechtvaardige schatten verzamelt, Moet ze midden in zijn leven verlaten, En aan het eind van zijn leven blijkt hij een dwaas."},{"book":"Jeremia","chapter":"17","verse":"12","text":"Troon der heerlijkheid, voor eeuwig verheven, In onze heilige stede:"},{"book":"Jeremia","chapter":"17","verse":"13","text":"Jahweh, hoop van Israël! Die U verlaten, komen te schande, Die tegen mij zich verzetten, staan opgeschreven ten dode, Omdat ze Jahweh verzaken, de bron van de levende wateren!"},{"book":"Jeremia","chapter":"17","verse":"14","text":"Genees mij, Jahweh, dan word ik gezond; Kom mij te hulp, dan word ik gered: Want Gij zijt mijn glorie!"},{"book":"Jeremia","chapter":"17","verse":"15","text":"Zie, ze zeggen tot mij: Waar blijft dan toch het woord van Jahweh? Ach, laat het in vervulling gaan!"},{"book":"Jeremia","chapter":"17","verse":"16","text":"Ik heb niet aangedrongen Op onheil bij U, Naar de dag van jammer niet verlangd, Gij weet het! Wat mij over de lippen kwam, Was afkomstig van U!"},{"book":"Jeremia","chapter":"17","verse":"17","text":"Wees Gij dan mijn ondergang niet, Gij mijn toevlucht op de dag van jammer."},{"book":"Jeremia","chapter":"17","verse":"18","text":"Laat mijn vervolgers beschaamd staan, niet ik; Zij worden gebroken, niet ik. Breng over hen de dag van jammer, Verpletter ze ten einde toe."},{"book":"Jeremia","chapter":"17","verse":"19","text":"Jahweh sprak tot mij: Ga in de “poort van de kinderen van het volk” staan, waardoor de koningen van Juda in- en uitgaan, en in alle andere poorten van Jerusalem."},{"book":"Jeremia","chapter":"17","verse":"20","text":"Dan moet ge hun zeggen: Hoort het woord van Jahweh, koningen van Juda en heel Juda, en gij allen, bewoners van Jerusalem, die door deze poorten komt!"},{"book":"Jeremia","chapter":"17","verse":"21","text":"Zo spreekt Jahweh: Neemt u angstvallig in acht, op de sabbatdag geen lasten te dragen en door Jerusalems poorten naar binnen te brengen."},{"book":"Jeremia","chapter":"17","verse":"22","text":"Ge moogt op de dag van de sabbat geen lasten ook uit uw huizen dragen, en geen andere arbeid verrichten. Neen, ge moet de sabbatdag heiligen, zoals Ik uw vaderen heb bevolen."},{"book":"Jeremia","chapter":"17","verse":"23","text":"Maar die hebben niet gehoord en niet willen luisteren; ze waren hardnekkig, gehoorzaamden niet, en lieten zich niet gezeggen."},{"book":"Jeremia","chapter":"17","verse":"24","text":"Welnu, indien ge Mij gehoorzaamt, spreekt Jahweh, en op de sabbatdag geen lasten door deze stadspoorten draagt, maar de sabbatdag heiligt en op die dag geen arbeid verricht:"},{"book":"Jeremia","chapter":"17","verse":"25","text":"dan zullen de koningen en vorsten, die op Davids troon zijn gezeten, door deze stadspoorten op wagens en paarden komen gereden: zijzelf en hun vorsten met de mannen van Juda en de bewoners van Jerusalem; en dan blijft deze stad voor immer bewoond."},{"book":"Jeremia","chapter":"17","verse":"26","text":"Dan zal men ook uit de steden van Juda, uit de omtrek van Jerusalem en uit het land van Benjamin blijven komen: uit de vlakten en bergen en Négeb, om brand- en slachtoffers, spijsoffers en wierook te brengen, en dankoffers op te dragen in het huis van Jahweh."},{"book":"Jeremia","chapter":"17","verse":"27","text":"Maar zo ge niet naar Mij luistert, de sabbat niet heiligt, en met lasten beladen op de dag van de sabbat door de poorten van Jerusalem trekt, dan zal Ik een vuur in zijn poorten ontsteken, dat Jerusalems burchten verslindt, en dat niet wordt geblust."}]}