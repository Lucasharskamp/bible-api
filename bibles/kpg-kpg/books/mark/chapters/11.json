{"data":[{"book":"Mark","chapter":"11","verse":"1","text":"I di nadau lloo adu gi Jerusalem, hoohoo gi nia waahale Bethphage mo Bethany, digaula ne dau i di Gonduu Olib, gei Jesus ga hagau ana dama agoago dogolua gii hula gi mua,"},{"book":"Mark","chapter":"11","verse":"2","text":"ga helekai gi meemaa, “Hula gi di waahale dela i golo i gulu mua. Goolua ma gaa dau i golo, ga gidee tama ‘donkey’, digi hana tangada nonua, e daula i golo. Wwedee ina, dagia mai."},{"book":"Mark","chapter":"11","verse":"3","text":"Maa tangada ga heeu boloo, ‘Goolua e hai di gulu aha?’ Gei goolua helekai boloo, ‘Tagi e hiihai e hai hegau ai di maa, ga laha mai laa hagalee duai.’”"},{"book":"Mark","chapter":"11","verse":"4","text":"Gei meemaa gaa hula, ga gidee di ‘donkey’ digi madua loo e daula i di ngudu di bontai di hale i taalinga di ala, gaa wwede di maa."},{"book":"Mark","chapter":"11","verse":"5","text":"Hunu daangada i digaula nogo tuu i golo ga heeu gi meemaa, “Goolua e wwede di ‘donkey’ eimaha?”"},{"book":"Mark","chapter":"11","verse":"6","text":"Gei meemaa ga helekai nia helekai a Jesus ne hai, gei nia daane aalaa ga dumaalia gi meemaa gii hula ginaadou.Jesus e ulu i Jerusalem"},{"book":"Mark","chapter":"11","verse":"7","text":"Gei meemaa gaa dagi tama ‘donkey’ gi Jesus, gaa gahu di manu gi di gahu, gei Jesus gaa gaga gi hongo di maa."},{"book":"Mark","chapter":"11","verse":"8","text":"Digau dogologo gaa holo nadau gahu gi hongo di ala, gei hunu daangada e duuduu mai nadau manga laagau, e magamaga laa hongo di ala, e haaligi di ala."},{"book":"Mark","chapter":"11","verse":"9","text":"Digau ala e hula i mua mono gau ala e dagi mai muli, ga momoogo,"},{"book":"Mark","chapter":"11","verse":"10","text":"God gi hagahumalia ina"},{"book":"Mark","chapter":"11","verse":"11","text":"Jesus ga ulu gi lodo Jerusalem, gaa hana gi lodo di Hale Daumaha, ga madamada gi nia mee huogodoo ala i lodo. Ga hiahi ia di mee, gei Mee gaa hana gi daha mo di gowaa deelaa, gaa hana gi Bethany mo ana dama agoago dilongoholu maa lua."},{"book":"Mark","chapter":"11","verse":"12","text":"Dono daiaa, gei digaula ga hagatanga labelaa i Bethany, gei Jesus gu hiigai."},{"book":"Mark","chapter":"11","verse":"13","text":"Gei Mee ga gidee di laagau ‘fig’ haga mogowaa, e dau logo ono lau, ga hanadu ginai belee mmada be Ia e gida ana golee i di maa. Gei dono dau adu, nia lau hua ala i golo, idimaa, ma hagalee di madagoaa e huwa ai nia ‘fig’."},{"book":"Mark","chapter":"11","verse":"14","text":"Jesus ga helekai gi di laagau ‘fig’, “Tangada e gai labelaa dana golee mai i di goe ai.”"},{"book":"Mark","chapter":"11","verse":"15","text":"I di nadau dau adu hua gi Jerusalem, gei Jesus gaa hana gi lodo di Hale Daumaha, ga hagabagi digau huogodoo ala e huihui mo di huihui gi daha nadau mee. Mee ga hulihuli gi lala nia deebele digau wawaaheei bahihadu, mo nia lohongo o digau huihui mwuroi."},{"book":"Mark","chapter":"11","verse":"16","text":"Gei Mee gu hagalee dumaalia gi tei dangada gi dagidagia ana mee i lodo di Hale Daumaha."},{"book":"Mark","chapter":"11","verse":"17","text":"Mee ga agoago gi digaula, “Ma guu hihi i lodo di Beebaa Dabu bolo God gu helekai,"},{"book":"Mark","chapter":"11","verse":"18","text":"Nia dagi hai mee dabu, mono gau haga donudonu haganoho ga longono ginaadou nnelekai aanei, gei digaula ga daamada ga halahala di nadau hai belee daaligi a Jesus. Gei digaula e mmaadagu, idimaa, nia daangada dogologo e hagalabagau huoloo nia agoago a Maa."},{"book":"Mark","chapter":"11","verse":"19","text":"Ga hiahi ia di mee, Jesus mo ana dama agoago ga hagatanga gi daha mo di waahale."},{"book":"Mark","chapter":"11","verse":"20","text":"Hagaluada loo dono daiaa, i di nadau hula i hongo di ala, ga gidee di laagau ‘fig’ deelaa, la guu mae aga i lala."},{"book":"Mark","chapter":"11","verse":"21","text":"Peter ga langahia ga helekai gi Jesus, “Tangada Agoago, mmada gi di laagau dela ne haga halauwa Kooe, guu mae!”"},{"book":"Mark","chapter":"11","verse":"22","text":"Jesus ga helekai, “Hagadonu ina a God."},{"book":"Mark","chapter":"11","verse":"23","text":"Au e hagi adu gii donu goodou bolo tangada ma ga helekai gi di gonduu deenei boloo, ‘Hana, doo gi lodo di moana,’ geia hagalee manawa logo, e haga donu hua bolo ma gaa hai hua be ana helekai, gei di maa gaa gila.11.23 Matthew 17.20; 1 Corinthians 13.2"},{"book":"Mark","chapter":"11","verse":"24","text":"Deenei laa, Au e hagi adu bolo goodou ma ga dalodalo e madau di godou mee, hagadonu ina bolo goodou ga hai mee gi di mee dela e madau ai, gei di maa ga dugu adu gi goodou."},{"book":"Mark","chapter":"11","verse":"25","text":"Malaa, goodou ma gaa tuu ga dalodalo, dumaalia gi nia hala o tangada ne hai adu. Gei di godou Damana i di langi ga dumaalia adu gi godou ihala.11.25 Matthew 6.14-15"},{"book":"Mark","chapter":"11","verse":"26","text":"[Maa goodou hagalee dumaalia gi nia hala digau ala i golo, di godou Damana dela i di langi hagalee dumaalia gi godou ihala.”]"},{"book":"Mark","chapter":"11","verse":"27","text":"Digaula gaa dau adu labelaa gi Jerusalem. Di madagoaa hua o Jesus e hanadu gi lodo di Hale Daumaha, gei nia dagi aamua hai mee dabu, mo digau haga donudonu haganoho, mo nia dagi mmaadua ga lloomoi,"},{"book":"Mark","chapter":"11","verse":"28","text":"ga heeu, “Ma di mogobuna dagi mai hee dela e hai ai au mee aanei? Ma koai ne dugu adu di mogobuna deenei?”"},{"book":"Mark","chapter":"11","verse":"29","text":"Jesus ga helekai, “Au gaa hai dagu heeu hua e dahi, maa goodou ga hagi mai, gei Au ga hagi adu di mogobuna dagi ni ooi dela e hai ai agu mee aanei:"},{"book":"Mark","chapter":"11","verse":"30","text":"Hagia mai, di mogobuna a John dela e hai ana babdais, la mai baahi o God, be mai baahi nia daangada?”"},{"book":"Mark","chapter":"11","verse":"31","text":"Digaula ga daamada ga lagamaaloo i nadau mehanga boloo, “Gidaadou la ga helekai bolo aha? Maa gidaadou ga helekai, ‘Mai baahi o God’, gei Mee ga helekai, ‘Malaa e aha goodou hagalee hagadonu a John?’"},{"book":"Mark","chapter":"11","verse":"32","text":"Maa gidaadou ga helekai boloo, ‘Mai hua nia daangada...’” (Digaula e mmaadagu i nia daangada, idimaa, e dogologo e hagadonu bolo John la di soukohp e donu.)"},{"book":"Mark","chapter":"11","verse":"33","text":"Malaa, digaula ga helekai gi Jesus, “Gimaadou e de iloo.”"}]}