{"data":[{"book":"Mavanga","chapter":"11","verse":"1","text":"Bamvuala ayi bakhomba baba mu Yuda ziwa ti batu bobo bakambulu Bayuda mamvawu batambula mambu ma Nzambi."},{"book":"Mavanga","chapter":"11","verse":"2","text":"Vayi Piela bu kavutuka ku Yelusalemi, Bayuda bobo bawilukila bafindana yandi ziphaka"},{"book":"Mavanga","chapter":"11","verse":"3","text":"ayi bankamba :"},{"book":"Mavanga","chapter":"11","verse":"4","text":"Vayi Piela wuba sudikisa mambu moso boso bu malandikinina ; Wuba kamba :"},{"book":"Mavanga","chapter":"11","verse":"5","text":"—Bu ndiba sambila ku Yope, ndizamuka mu Pheve, ndimona tsongolo. Ndimona kima kimosi kiba banga nledi wunneni kikangu mu zitsongi ziya, kiba nkuluka tona ku diyilu nate va ndiba."},{"book":"Mavanga","chapter":"11","verse":"6","text":"Bu ndikitala, ndikifiongunina, buna ndimona bibulu bi malu maya, bibulu bi nsitu, bibulu bindiatilanga mu bivumu ayi zinuni."},{"book":"Mavanga","chapter":"11","verse":"7","text":"Ayi ndiwa mbembo yikhamba : “Piela, telama, vonda ayi dia”."},{"book":"Mavanga","chapter":"11","verse":"8","text":"Vayi ndivutula : “Nana Pfumu, bila kadi kima kisumuka ayi kimvindu kikotidi ko mu munu ama.”"},{"book":"Mavanga","chapter":"11","verse":"9","text":"Mbembo yiwakana diaka mu khumbu yimmuadi mu diyilu : “Kioki Nzambi kavedisa ngeyo kadi kukitala kisumuka”."},{"book":"Mavanga","chapter":"11","verse":"10","text":"Mu zikhumbu zitatu diambu diodi divangimina bosi bima bioso bikuma ku diyilu."},{"book":"Mavanga","chapter":"11","verse":"11","text":"Muna thangu beni ndimona batu batatu baba ku Sezali bafidusu kuidi minu, batelama va ntuala nzo yoyi ndiba."},{"book":"Mavanga","chapter":"11","verse":"12","text":"Pheve yikhamba ndienda yawu mu kambu memata. Bakhomba basambanu ziazi ziyiza yama ayi tukota mu nzo yi mutu wuna."},{"book":"Mavanga","chapter":"11","verse":"13","text":"Mutu beni wutukamba buevi kamonina mbasi mu nzoꞌandi, yimmonikina ayi yinkamba : “fidisa batu ku Yope, tumisa Simoni beti tedila Piela."},{"book":"Mavanga","chapter":"11","verse":"14","text":"Niandi wela kukamba mambu malenda kuvukisa ngeyo ayi nzoꞌaku yimvimba.”"},{"book":"Mavanga","chapter":"11","verse":"15","text":"Bu nditona yoluka, Pheve Yinlongo yikuluka mu bawu banga bu yikulukila mu beto vana thonono."},{"book":"Mavanga","chapter":"11","verse":"16","text":"Bosi nditebukila moyo mambu ma Pfumu mu thangu katuba ti :"},{"book":"Mavanga","chapter":"11","verse":"17","text":"Enati niandi veka Nzambi wuba vana dikaba dimosi ayi beto mu thangu beto tuwilukila Pfumu Yesu Klisto, buna minu ndidi nani mu diambu di kandika Nzambi e ?"},{"book":"Mavanga","chapter":"11","verse":"18","text":"Bu bawa mambu mama, baba dio sui, bakembisa Nzambi ayi batuba :"},{"book":"Mavanga","chapter":"11","verse":"19","text":"Bobo basasakana, mu thangu bayamisa dibundu mu diambu di lufua lu Etieni bayenda nate ku Fenisi, Sipeli ayi ku Antioshi. Vayi basia longa Nsamu Wumboti kadi kuidi mutu ko botula kaka Bayuda."},{"book":"Mavanga","chapter":"11","verse":"20","text":"Muaki mu batu bankaka, bayenda ku Antioshi muba basi Sipeli ayi basi Silene basolula ayi balonga Nsamu Wumboti wu Pfumu Yesu kuidi basi Ngelesi."},{"book":"Mavanga","chapter":"11","verse":"21","text":"Lulendo lu Pfumu luba yawu, batu bawombo bawilukila ayi babaluka kuidi Pfumu."},{"book":"Mavanga","chapter":"11","verse":"22","text":"Tsangu beni yitula mu matu ma basi dibundu di Yelusalemi. Diawu bafidisila Balinabasi nate ku Antioshi."},{"book":"Mavanga","chapter":"11","verse":"23","text":"Bu katula, wumona nlemvo wu Nzambi. Buna wumona khini bosi wukindisa batu boso muingi baba bakuikama mu Pfumu."},{"book":"Mavanga","chapter":"11","verse":"24","text":"Bila Balinabasi wuba mutu wumboti, wuba wuwala mu Pheve Yinlongo ayi mu minu. Nkangu wunnene wu batu wuwilukila Pfumu."},{"book":"Mavanga","chapter":"11","verse":"25","text":"Bosi Balinabasi wuyenda ku Talisi mu tomba Sawuli."},{"book":"Mavanga","chapter":"11","verse":"26","text":"Buna kammona, wunnata ku Antioshi. Mvu wu mvimba bawu buadibakutikinina ayi dibundu, balonga nkangu wunneni. Ku Antioshi kuawu minlonguki mitedolo “Bankua Klisto” voti “Baklisto” mu khumbu yitheti."},{"book":"Mavanga","chapter":"11","verse":"27","text":"Muna bilumbu beni mimbikudi miba ku Yelusalemi miyenda ku Antioshi,"},{"book":"Mavanga","chapter":"11","verse":"28","text":"wumosi mu bawu, dizina diandi Agabusi, wutelama ayi wubikula mu Pheve ti kanda kingolo kiela ba mu tsi yimvimba. Kanda beni kiba mu thangu ntinu Klode."},{"book":"Mavanga","chapter":"11","verse":"29","text":"Diawu minlonguki mizenga, kadika mutu boso bubela diluaku diandi, mu fidisa lusadusu kuidi bakhomba baba kalanga mu Yuda."},{"book":"Mavanga","chapter":"11","verse":"30","text":"Buawu bobo mivangila. Mifidisa makaba mawu kuidi bakulutu ba dibundu mu mioko mi Balinabasi ayi Sawuli."}]}