{"data":[{"book":"Yoni","chapter":"2","verse":"1","text":"Soge firin danguxina, e siga ɲaxalandi tideni Kana taani, Galile yamanani. Yesu nga yi na nun."},{"book":"Yoni","chapter":"2","verse":"2","text":"E yi Yesu nun a xarandiine fan xili na ɲaxalandi tiini."},{"book":"Yoni","chapter":"2","verse":"3","text":"Manpaan to dasa, Yesu nga yi a fala a xa, a naxa, “Manpaan bata ɲan e yii.”"},{"book":"Yoni","chapter":"2","verse":"4","text":"Yesu yi a yabi, a naxa, “N na, en ma fe na yi? N ma waxatin munma a li singen.”"},{"book":"Yoni","chapter":"2","verse":"5","text":"Yesu nga yi a fala walikɛne xa, a naxa, “A na naxan fala ɛ xa, ɛ na liga.”"},{"book":"Yoni","chapter":"2","verse":"6","text":"Awa, ige fɛɲɛ sennin yi dɔxi na nun, naxanye yi findixi Yahudiyane marasariɲan ige sa seen na, litiri yɛ kɛmɛ nan yi sama e keden kedenna birin kui."},{"book":"Yoni","chapter":"2","verse":"7","text":"Yesu yi a fala walikɛne xa, a naxa, “Ɛ ige fɛɲɛni itoe rafe igen na.” E yi e rafe igen na pen!"},{"book":"Yoni","chapter":"2","verse":"8","text":"Na xanbi ra, a yi a fala e xa, a naxa, “Ɛ igena nde sɛgɛ, ɛ siga a ra ɲaxalandi ti sumunna kuntigin fɛma.” E yi siga a ra a xa."},{"book":"Yoni","chapter":"2","verse":"9","text":"Ɲaxalandi ti sumunna kuntigin yi igen mato, a bata maxɛtɛ manpaan na, koni a mi yi a keliden kolon. Anu, walikɛɛn naxanye igen sɛgɛ, ne yi a kolon. Nanara, kuntigin yi ɲaxalandi kanna xili,"},{"book":"Yoni","chapter":"2","verse":"10","text":"a yi a fala a xa, a naxa, “Manpa faɲin nan soma muxune yii singen, na xanbi ra, manpaan na muxune suxu waxatin naxan yi, i yi nde gbɛtɛ ramini naxan mi fan ɲaxi ra. Koni i bata manpa faɲin namara han iki!”"},{"book":"Yoni","chapter":"2","verse":"11","text":"Yesu a kabanako fe singen ni ito ra, a naxan liga Kana taani Galile yamanani. A yi a binyen mayita a xarandiine ra, ne yi la a ra."},{"book":"Yoni","chapter":"2","verse":"12","text":"Na xanbi ra, Yesu nun a nga nun a xunyɛne nun a xarandiine yi siga Kapɛrunan yi, e yi sa xi dando ti na."},{"book":"Yoni","chapter":"2","verse":"13","text":"Waxatin bata yi maso Yahudiyane Halagi Tiin Dangu Lɔxɔn Sanla2.13 Halagi Tiin Dangu Lɔxɔn Sanla: Musaa waxatini, Ala fitina feen nafa nɛn Firawona yamaan ma, malekan yi fa e dii singene birin faxa kɔɛ kedenna ra. Koni, Isirayila kaane yi saraxa wunla xuya e banxine dɛ wudine ma, saya malekan yi dangu e xun ma. Na feen sanla ni ito ra. A mato Xɔrɔyaan 12.1-13 kui. yi rabama waxatin naxan yi nun, Yesu yi siga Yerusalɛn taani."},{"book":"Yoni","chapter":"2","verse":"14","text":"A yi muxune li Ala Batu Banxin tanden ma, e ɲingene nun yɛxɛɛne nun ganbane matima na. Gbeti masarana ndee fan yi dɔxi na nun."},{"book":"Yoni","chapter":"2","verse":"15","text":"Nayi, a yi fɔsɔnna rafala, a yi e birin kedi Ala Batu Banxini, ɲingene nun yɛxɛɛne, a yi gbeti masarane gbeti gbananne raxuya ayi bɔxɔni, a yi e tabanle rafelen."},{"book":"Yoni","chapter":"2","verse":"16","text":"Muxun naxanye yi ganba matini, a yi a fala ne xa, a naxa, “Ɛ itoe birin ba be. Ɛ nama n Fafe Alaa banxin findi sare soden na!”"},{"book":"Yoni","chapter":"2","verse":"17","text":"Naxan sɛbɛxi Kitabuni, na feen yi rabira a xarandiine ma, a naxa, “I ya banxina fe xaminna n na han a n ganma alo tɛɛna!”"},{"book":"Yoni","chapter":"2","verse":"18","text":"Yahudiyane yi a maxɔdin, e naxa, “I nɔɛ taxamasenna mundun yitɛ nxu ra fa fala sɛnbɛna i yii, i yi na birin liga?”"},{"book":"Yoni","chapter":"2","verse":"19","text":"Yesu yi e yabi, a naxa, “Ɛ Alaa banxini ito kala, n mɔn a tiyɛ soge saxanna bun.”"},{"book":"Yoni","chapter":"2","verse":"20","text":"Yahudiyane yi a fala a xa, e naxa, “Ala Batu Banxini ito tixi ɲɛɛ tonge naanin e nun ɲɛɛ sennin nan bun ma. I tan nɔɛ na tiyɛ soge saxanna bun?”"},{"book":"Yoni","chapter":"2","verse":"21","text":"Koni Yesu yi Ala Batu Banxin naxan ma fe falama, a yɛtɛɛn fati bɛndɛn nan yi na ra."},{"book":"Yoni","chapter":"2","verse":"22","text":"Nanara, Yesu to keli sayani, a falan yi rabira a xarandiine ma. E yi la Kitabun na e nun Yesu a fala tixine."},{"book":"Yoni","chapter":"2","verse":"23","text":"Yesu yi Yerusalɛn taani waxatin naxan yi Halagi Tiin Dangu Lɔxɔn Sanla waxatini, muxu wuyaxi yi a kabanako feene to, e dɛnkɛlɛya a ma."},{"book":"Yoni","chapter":"2","verse":"24","text":"Koni Yesu mi yi a lannayaan saxi e yi, bayo a yi adamadiine birin kui feene kolon."},{"book":"Yoni","chapter":"2","verse":"25","text":"A mako mi yi a ma, e xa muxu yo a fe fala a xa, bayo a tan yɛtɛɛn yi adamadiin kui feene kolon."}]}