{"data":[{"book":"Mukāshafā","chapter":"5","verse":"1","text":"Phir maiṅ ne taḳht par baiṭhne wāle ke dahne hāth meṅ ek tūmār dekhā jis par donoṅ taraf likhā huā thā aur jis par sāt muhreṅ lagī thīṅ."},{"book":"Mukāshafā","chapter":"5","verse":"2","text":"Aur maiṅ ne ek tāqatwar farishtā dekhā jis ne ūṅchī āwāz se elān kiyā, “Kaun muhroṅ ko toṛ kar tūmār ko kholne ke lāyq hai?”"},{"book":"Mukāshafā","chapter":"5","verse":"3","text":"Lekin na āsmān par, na zamīn par aur na zamīn ke nīche koī thā jo tūmār ko khol kar us meṅ nazar ḍāl saktā."},{"book":"Mukāshafā","chapter":"5","verse":"4","text":"Maiṅ ḳhūb ro paṛā, kyoṅki koī is lāyq na pāyā gayā ki wuh tūmār ko khol kar us meṅ nazar ḍāl saktā."},{"book":"Mukāshafā","chapter":"5","verse":"5","text":"Lekin buzurgoṅ meṅ se ek ne mujh se kahā, “Mat ro. Dekh, Yahūdāh qabīle ke Sherbabar aur Dāūd kī Jaṛ ne fatah pāī hai, aur wuhī tūmār kī sāt muhroṅ ko khol saktā hai.”"},{"book":"Mukāshafā","chapter":"5","verse":"6","text":"Phir maiṅ ne ek Lelā dekhā jo taḳht ke darmiyān khaṛā thā. Wuh chār jāndāroṅ aur buzurgoṅ se ghirā huā thā aur yoṅ lagtā thā ki use zabah kiyā gayā ho. Us ke sāt sīṅg aur sāt āṅkheṅ thīṅ. In se murād Allāh kī wuh sāt rūh haiṅ jinheṅ duniyā kī har jagah bhejā gayā hai."},{"book":"Mukāshafā","chapter":"5","verse":"7","text":"Lele ne ā kar taḳht par baiṭhne wāle ke dahne hāth se tūmār ko le liyā."},{"book":"Mukāshafā","chapter":"5","verse":"8","text":"Aur lete waqt chār jāndār aur 24 buzurg Lele ke sāmne muṅh ke bal gir gae. Har ek ke pās ek sarod aur baḳhūr se bhare sone ke pyāle the. In se murād muqaddasīn kī duāeṅ haiṅ."},{"book":"Mukāshafā","chapter":"5","verse":"9","text":"Sāth sāth wuh ek nayā gīt gāne lage,"},{"book":"Mukāshafā","chapter":"5","verse":"10","text":"Tū ne unheṅ shāhī iḳhtiyār de kar"},{"book":"Mukāshafā","chapter":"5","verse":"11","text":"Maiṅ ne dubārā dekhā to beshumār farishtoṅ kī āwāz sunī. Wuh taḳht, chār jāndāroṅ aur buzurgoṅ ke irdgird khaṛe"},{"book":"Mukāshafā","chapter":"5","verse":"12","text":"ūṅchī āwāz se kah rahe the,"},{"book":"Mukāshafā","chapter":"5","verse":"13","text":"Phir maiṅ ne āsmān par, zamīn par, zamīn ke nīche aur samundar kī har maḳhlūq kī āwāzeṅ sunīṅ. Hāṅ, kāynāt kī sab maḳhlūqāt yih gā rahe the,"},{"book":"Mukāshafā","chapter":"5","verse":"14","text":"Chār jāndāroṅ ne jawāb meṅ “Āmīn” kahā, aur buzurgoṅ ne gir kar sijdā kiyā."}]}