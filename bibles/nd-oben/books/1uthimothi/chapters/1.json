{"data":[{"book":"1 UThimothi","chapter":"1","verse":"1","text":"Mina Phawuli, umpostoli kaKhristu uJesu ngokulaya kukaNkulunkulu uMsindisi wethu lokukaKhristu uJesu ithemba lethu,"},{"book":"1 UThimothi","chapter":"1","verse":"2","text":"KuThimothi indodana yami eqotho ekukholweni ngithi:"},{"book":"1 UThimothi","chapter":"1","verse":"3","text":"Njengoba ngakukhuthaza ekuyeni kwami eMasedoniya, hlala khonapho e-Efesu ukuze ulaye abantu abathile ukuba bangafundisi imfundiso yamanga futhi"},{"book":"1 UThimothi","chapter":"1","verse":"4","text":"loba ukuchitha isikhathi ngezinganekwane langezimbali zensendo ezingapheliyo. Lokhu kubanga ukuphikisana hatshi umsebenzi kaNkulunkulu wokukholwa."},{"book":"1 UThimothi","chapter":"1","verse":"5","text":"Inhloso yalo umlayo luthando oluvela enhliziyweni emhlophe, lesazela esihle lokholo oluqotho."},{"book":"1 UThimothi","chapter":"1","verse":"6","text":"Abanye sebedukile kulokhu baphendukela ekukhulumeni okuyize."},{"book":"1 UThimothi","chapter":"1","verse":"7","text":"Bafuna ukuba ngabafundisi bomthetho kodwa kabakwazi abakhuluma ngakho loba lokhu abakuqinisa kangaka ngesibindi."},{"book":"1 UThimothi","chapter":"1","verse":"8","text":"Siyakwazi ukuthi umthetho ulungile nxa umuntu ewusebenzisa kuhle."},{"book":"1 UThimothi","chapter":"1","verse":"9","text":"Siyakwazi lokuthi umthetho kawenzelwanga abantu abalungileyo kodwa wenzelwa abeqa imithetho labahlamuki, abangamaziyo uNkulunkulu labayizoni, abangalunganga labangakholwayo; wenzelwa ababulala oyise labonina, lababulali,"},{"book":"1 UThimothi","chapter":"1","verse":"10","text":"lezifebe, izitabane, abathengisa izigqili labaqamba amanga kanye labafakazela amanga kanye lokunye okuphambene lemfundiso eqotho"},{"book":"1 UThimothi","chapter":"1","verse":"11","text":"evumelana levangeli elilenkazimulo kaNkulunkulu obusisekileyo, enginika lona."},{"book":"1 UThimothi","chapter":"1","verse":"12","text":"Ngiyambonga uKhristu uJesu iNkosi yethu onginike amandla, wangibona ngithembekile njalo wangibeka emsebenzini wakhe."},{"book":"1 UThimothi","chapter":"1","verse":"13","text":"Lanxa ngake ngaba ngumhlambazi, lomhlukuluzi, lesidlwangudlwangu, ngenzelwa isihawu ngoba ngakwenza ngokungazi langokungakholwa."},{"book":"1 UThimothi","chapter":"1","verse":"14","text":"Umusa weNkosi wathululelwa phezu kwami ngokwanda okukhulu, ndawonye lokukholwa kanye lothando olukuKhristu uJesu."},{"book":"1 UThimothi","chapter":"1","verse":"15","text":"Nansi isitsho esiqotho esifanele ukwamukelwa esithi: UKhristu uJesu weza emhlabeni ukuba asindise izoni, mina ngingesibi kakhulu kulazo."},{"book":"1 UThimothi","chapter":"1","verse":"16","text":"Kodwa ngenxa yalesosizatho ngenzelwa isihawu ukuze kuthi ngami isoni esibi kakhulu uJesu Khristu abonakalise ukubekezela kwakhe okungelamkhawulo njengesibonelo kulabo abakholwa kuye bamukele lokuphila okungapheliyo."},{"book":"1 UThimothi","chapter":"1","verse":"17","text":"Manje kuyo iNkosi yaphakade engafiyo, engabonakaliyo, uNkulunkulu yedwa, udumo lenkazimulo akube kuye kuze kube nini lanini. Ameni."},{"book":"1 UThimothi","chapter":"1","verse":"18","text":"Thimothi ndodana yami, ngikunika umlayo lo ekulondolozeni iziphrofethi ezake zenziwa ngawe ukuze uthi ngokuzikhumbula ulwe ukulwa okuhle,"},{"book":"1 UThimothi","chapter":"1","verse":"19","text":"ubambelele ekukholweni lesazeleni esihle. Abanye bakwalile lokhu, ngakho-ke, babhidliza ukukholwa kwabo."},{"book":"1 UThimothi","chapter":"1","verse":"20","text":"Phakathi kwabo kuloHimeniyasi lo-Alekizanda esengibanikele kuSathane ukuba bafundiswe ukungahlambazi uNkulunkulu."}]}