{"data":[{"book":"ΑΣΜΑ","chapter":"1","verse":"1","text":"ἌΣΜΑ ᾀσμάτων, ὅ ἐστι Σαλωμών."},{"book":"ΑΣΜΑ","chapter":"1","verse":"2","text":"Φιλησάτω με ἀπὸ φιλημάτων στόματος αὐτοῦ· ὅτι ἀγαθοὶ μαστοί σου ὑπὲρ οἶνον, καὶ ὀσμὴ μύρων σου ὑπὲρ πάντα τὰ ἀρώματα·"},{"book":"ΑΣΜΑ","chapter":"1","verse":"3","text":"μῦρον ἐκκενωθὲν ὄνομά σου· διὰ τοῦτο νεάνιδες ἠγάπησάν σε,"},{"book":"ΑΣΜΑ","chapter":"1","verse":"4","text":"εἵλκυσάν σε· ὀπίσω σου εἰς ὀσμὴν μύρων σου δραμοῦμεν· εἰσήνεγκέ με ὁ βασιλεὺς εἰς τὸ ταμεῖον αὐτοῦ· ἀγαλλιασώμεθα καὶ εὐφρανθῶμεν ἐν σοί· ἀγαπήσομεν μαστούς σου ὑπὲρ οἶνον· εὐθύτης ἠγάπησέ σε."},{"book":"ΑΣΜΑ","chapter":"1","verse":"5","text":"Μέλαινά εἰμι ἐγὼ καὶ καλὴ, θυγατέρες Ἱερουσαλὴμ, ὡς σκηνώματα Κηδὰρ, ὡς δέῤῥεις Σαλωμών."},{"book":"ΑΣΜΑ","chapter":"1","verse":"6","text":"Μὴ βλέψητέ με ὅτι ἐγώ εἰμι μεμελανωμένη, ὅτι παρέβλεψέ με ὁ ἥλιος· υἱοὶ μητρός μου ἐμαχέσαντο ἐν ἐμοὶ, ἔθεντό με φυλάκισσαν ἐν ἀμπελῶσιν, ἀμπελῶνα ἐμὸν οὐκ ἐφύλαξα."},{"book":"ΑΣΜΑ","chapter":"1","verse":"7","text":"Ἀπάγγειλόν μοι ὃν ἠγάπησεν ἡ ψυχή μου, ποῦ ποιμαίνεις, ποῦ κοιτάζεις ἐν μεσημβρίᾳ, μήποτε γένωμαι ὡς περιβαλλομένη ἐπʼ ἀγέλαις ἑταίρων σου."},{"book":"ΑΣΜΑ","chapter":"1","verse":"8","text":"Ἐὰν μὴ γνῷς σεαυτὴν ἡ καλὴ ἐν γυναιξὶν, ἔξελθε σὺ ἐν πτέρναις τῶν ποιμνίων, καὶ ποίμαινε τὰς ἐρίφους σου ἐπὶ σκηνώμασι τῶν ποιμένων."},{"book":"ΑΣΜΑ","chapter":"1","verse":"9","text":"Τῇ ἵππῳ μου ἐν ἅρμασε Φαραὼ ὡμοίωσά σε ἡ πλησίον μου."},{"book":"ΑΣΜΑ","chapter":"1","verse":"10","text":"Τί ὡραιώθησαν σιαγόνες σου ὡς τρυγόνος, τράχηλός σου ὡς ὁρμίσκοι;"},{"book":"ΑΣΜΑ","chapter":"1","verse":"11","text":"Ὁμοιώματα χρυσίου ποιήσομέν σοι μετὰ στιγμάτων τοῦ ἀργυρίου."},{"book":"ΑΣΜΑ","chapter":"1","verse":"12","text":"Ἕως οὗ ὁ βασιλεὺς ἐν ἀνακλίσει αὐτοῦ· νάρδος μου ἔδωκεν ὀσμὴν αὐτοῦ."},{"book":"ΑΣΜΑ","chapter":"1","verse":"13","text":"Ἀπόδεσμος τῆς στακτῆς ἀδελφιδός μου ἐμοὶ, ἀυαμέσου τῶν μαστῶν μου αὐλισθήσεται."},{"book":"ΑΣΜΑ","chapter":"1","verse":"14","text":"Βότρυς τῆς κύπρου ἀδελφιδός μου ἐμοὶ, ἐν ἀμπελῶσιν Ἐνγαδδί."},{"book":"ΑΣΜΑ","chapter":"1","verse":"15","text":"Ἰδοὺ εἶ καλὴ ἡ πλησίον μου, ἰδοὺ εἶ καλὴ· ὀφθαλμοί σου περιστεραί."},{"book":"ΑΣΜΑ","chapter":"1","verse":"16","text":"Ἰδοὺ εἶ καλὸς ἀδελφιδός μου, καί γε ὡραῖος πρὸς κλίνῃ ἡμῶν σύσκιος·"},{"book":"ΑΣΜΑ","chapter":"1","verse":"17","text":"Δοκοὶ οἴκων ἡμῶν κέδροι, φατνώματα ἡμῶν κυπάρισσοι."}]}