{"data":[{"book":"2 Královská","chapter":"13","verse":"1","text":"Léta třimecítmého Joasa syna Ochoziáše, krále Judského, kraloval Joachaz syn Jéhu nad Izraelem v Samaří sedmnácte let."},{"book":"2 Královská","chapter":"13","verse":"2","text":"A činil to, což jest zlého před očima Hospodinovýma; nebo následoval hříchů Jeroboáma syna Nebatova, kterýž přivedl k hřešení Izraele, a neuchýlil se od nich."},{"book":"2 Královská","chapter":"13","verse":"3","text":"I rozhněvala se prchlivost Hospodinova na Izraele, a vydal je v ruku Hazaele krále Syrského, a v ruku Benadada syna Hazaelova po všecky ty dny."},{"book":"2 Královská","chapter":"13","verse":"4","text":"Ale když se modlil Joachaz Hospodinu, vyslyšel jej Hospodin. Viděl zajisté trápení Izraelské, že je ssužoval král Syrský."},{"book":"2 Královská","chapter":"13","verse":"5","text":"Protož dal Hospodin Izraelovi vysvoboditele, a vyšli z ruky Syrských, i bydlili synové Izraelští v příbytcích svých jako kdy prvé."},{"book":"2 Královská","chapter":"13","verse":"6","text":"Však proto neodstoupili od hříchů domu Jeroboámova, kterýž přivedl k hřešení Izraele, nýbrž v nich chodili, ano i háj ještě zůstával v Samaří,"},{"book":"2 Královská","chapter":"13","verse":"7","text":"Ačkoli nezanechal Joachazovi lidu, kromě padesáti jízdných a desíti vozů a desíti tisíců pěších; nebo je pohubil král Syrský, a setřel je jako prach při mlácení."},{"book":"2 Královská","chapter":"13","verse":"8","text":"O jiných pak činech Joachazových, a cožkoli činil, i o síle jeho zapsáno jest v knize o králích Izraelských."},{"book":"2 Královská","chapter":"13","verse":"9","text":"I usnul Joachaz s otci svými, a pochovali ho v Samaří. Kraloval pak Joas syn jeho místo něho."},{"book":"2 Královská","chapter":"13","verse":"10","text":"Léta třidcátého sedmého Joasa krále Judského kraloval Joas syn Joachazův nad Izraelem v Samaří šestnácte let."},{"book":"2 Královská","chapter":"13","verse":"11","text":"A činil to, což jest zlého před očima Hospodinovýma, neuchýliv se od žádných hříchů Jeroboáma syna Nebatova, kterýž přivedl k hřešení Izraele, ale chodil v nich."},{"book":"2 Královská","chapter":"13","verse":"12","text":"O jiných pak činech Joasových, i cožkoli činil, i o síle jeho, kterouž bojoval proti Amaziášovi králi Judskému, zapsáno jest v knize o králích Izraelských."},{"book":"2 Královská","chapter":"13","verse":"13","text":"I usnul Joas s otci svými, a sedl Jeroboám na stolici jeho. I pochován jest Joas v Samaří s králi Izraelskými."},{"book":"2 Královská","chapter":"13","verse":"14","text":"Elizeus pak roznemohl se nemocí těžkou, v kteréž i umřel. A přišel byl k němu Joas král Izraelský, a pláče nad ním, řekl: Otče můj, otče můj, vozové Izraelští a jízdo jeho!"},{"book":"2 Královská","chapter":"13","verse":"15","text":"Ale Elizeus řekl jemu: Vezmi lučiště a střely. I vzav, přinesl k němu lučiště a střely."},{"book":"2 Královská","chapter":"13","verse":"16","text":"Řekl dále králi Izraelskému: Vezmi v ruku svou lučiště. I vzal je v ruku svou. Vložil také Elizeus ruce své na ruce královy."},{"book":"2 Královská","chapter":"13","verse":"17","text":"A řekl: Otevři to okno k východu. A když otevřel, řekl Elizeus: Střeliž. I střelil. Tedy řekl: Střela spasení Hospodinova a střela vysvobození proti Syrským; nebo porazíš Syrské v Afeku, až i do konce vyhladíš je."},{"book":"2 Královská","chapter":"13","verse":"18","text":"Opět řekl: Vezmi střely. I vzal. Tedy řekl králi Izraelskému: Střílej k zemi. I střelil po třikrát, potom tak nechal."},{"book":"2 Královská","chapter":"13","verse":"19","text":"Pročež rozhněvav se na něj muž Boží, řekl: Měls pětkrát neb šestkrát střeliti, ješto bys byl porazil Syrské, ažbys je i do konce byl vyhladil; nyní pak jen po třikrát porazíš Syrské."},{"book":"2 Královská","chapter":"13","verse":"20","text":"Potom umřel Elizeus, a pochovali ho. Lotříkové pak Moábští vtrhli do země nastávajícího roku."},{"book":"2 Královská","chapter":"13","verse":"21","text":"I stalo se, když pochovávali jednoho, že uzřevše ty lotříky, uvrhli muže toho do hrobu Elizeova. Kterýžto muž, jakž tam padl, a dotekl se kostí Elizeových, ožil a vstal na nohy své."},{"book":"2 Královská","chapter":"13","verse":"22","text":"Hazael pak král Syrský, ssužoval Izraele po všecky dny Joachaza."},{"book":"2 Královská","chapter":"13","verse":"23","text":"A milostiv jsa jim Hospodin, slitoval se nad nimi, a popatřil na ně, pro smlouvu svou s Abrahamem, s Izákem a s Jákobem, a nechtěl jich zahladiti, aniž zavrhl jich od tváři své až do tohoto času."},{"book":"2 Královská","chapter":"13","verse":"24","text":"I umřel Hazael král Syrský, a kraloval Benadad syn jeho místo něho."},{"book":"2 Královská","chapter":"13","verse":"25","text":"Protož Joas syn Joachazův pobral zase města z ruky Benadada syna Hazaelova, kteráž byl vzal z ruky Joachaza otce jeho válečně; nebo po třikrát porazil ho Joas, a navrátil města Izraelská."}]}