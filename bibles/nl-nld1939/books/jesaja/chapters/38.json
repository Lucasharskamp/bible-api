{"data":[{"book":"Jesaja","chapter":"38","verse":"1","text":"In die dagen werd Ezekias dodelijk ziek. De profeet Isaias, de zoon van Amos, ging naar hem toe, en sprak tot hem: Dit zegt Jahweh! Maak uw zaken in orde; ge moet sterven, en zult niet langer leven."},{"book":"Jesaja","chapter":"38","verse":"2","text":"Toen keerde Ezekias zijn gezicht naar de muur, en bad tot Jahweh:"},{"book":"Jesaja","chapter":"38","verse":"3","text":"Ach Jahweh, denk er toch aan, hoe ik trouw en in oprechtheid des harten voor U heb geleefd, en steeds heb gedaan wat U aangenaam was. En Ezekias barstte in tranen uit."},{"book":"Jesaja","chapter":"38","verse":"4","text":"Toen sprak Jahweh tot Isaias:"},{"book":"Jesaja","chapter":"38","verse":"5","text":"Ga Ezekias zeggen: Zo spreekt Jahweh, de God van David, uw vader! Ik heb uw smeken gehoord, uw tranen gezien. Zie, Ik zal uw leven met vijftien jaren verlengen;"},{"book":"Jesaja","chapter":"38","verse":"6","text":"ook zal Ik u en deze stad uit de macht van den assyrischen koning bevrijden, en deze stad in bescherming nemen."},{"book":"Jesaja","chapter":"38","verse":"7","text":"Hij zeide: Dit is voor u het teken van Jahweh, dat Jahweh, wat Hij beloofd heeft, zal doen."},{"book":"Jesaja","chapter":"38","verse":"8","text":"Zie, Ik zal de schaduw tien graden doen teruggaan, evenveel als zij op de zonnewijzer van Achab reeds afgelegd heeft. En de zon ging op de zonnewijzer de tien graden terug, die zij reeds afgelegd had."},{"book":"Jesaja","chapter":"38","verse":"9","text":"Gedicht van Ezekias, den koning van Juda, toen hij van zijn ziekte hersteld was:"},{"book":"Jesaja","chapter":"38","verse":"10","text":"Ik had al gezegd: In de bloei van mijn leven ga ik heen, Binnen de poorten van het rijk der doden ontboden Voor de rest van mijn jaren."},{"book":"Jesaja","chapter":"38","verse":"11","text":"Ik dacht: Niet langer zal ik Jahweh aanschouwen In het land der levenden, Geen mensen meer zien Onder de bewoners der wereld."},{"book":"Jesaja","chapter":"38","verse":"12","text":"Mijn levensloop is afgebroken, Opgerold als een herderstent; Als een wever heb ik mijn leven gesponnen, Van de schering snijdt Hij mij af. Dag en nacht put Gij mij uit,"},{"book":"Jesaja","chapter":"38","verse":"13","text":"En ik kerm tot de morgen; Als een leeuw hebt Gij Al mijn beenderen vermorzeld."},{"book":"Jesaja","chapter":"38","verse":"14","text":"Ik tjilp als een zwaluw, En kir als een duif; Mijn ogen zien smachtend omhoog: Ach Jahweh, sta mij toch bij in mijn nood."},{"book":"Jesaja","chapter":"38","verse":"15","text":"Wat zal ik zeggen, en nog tot Hem spreken: Hij heeft het zelf toch gedaan! Troosteloos sleep ik al mijn jaren voort, Om de smart van mijn ziel."},{"book":"Jesaja","chapter":"38","verse":"16","text":"Heer, toch blijft mijn hart op U hopen, Mijn geest naar U zuchten: Gij maakt mij gezond en doet mij weer leven,"},{"book":"Jesaja","chapter":"38","verse":"17","text":"Zie, mijn smart is in vrede verkeerd! Gij hebt mijn leven behoed Voor de kuil der vernieling; Ja, achter uw rug Al mijn zonden geworpen."},{"book":"Jesaja","chapter":"38","verse":"18","text":"Want het dodenrijk zal U niet prijzen, De dood U niet roemen; Die in het graf is gedaald Op uw trouw niet meer hopen!"},{"book":"Jesaja","chapter":"38","verse":"19","text":"Neen, alleen de levenden zullen U prijzen, Zoals ik het heden nog doe; En de vader zal uw trouw Aan zijn zonen verkonden."},{"book":"Jesaja","chapter":"38","verse":"20","text":"Ach Jahweh, wil mij toch redden! Dan slaan wij de harpen Al de dagen van ons leven Bij de tempel van Jahweh!"},{"book":"Jesaja","chapter":"38","verse":"21","text":"Daarop liet Isaias een vijgenkoek brengen, om hem op het gezwel te leggen. En Ezekias genas."},{"book":"Jesaja","chapter":"38","verse":"22","text":"Ezekias vroeg: Wat is het teken, dat ik naar de tempel van Jahweh zal opgaan?"}]}