{"data":[{"book":"Kɔrɛnti Singena","chapter":"1","verse":"1","text":"N tan Pɔli, Ala naxan xilixi a sagoni, a yi n findi Yesu Alaa Muxu Sugandixina xɛraan na, nxu nun en ngaxakedenna Sosaten nan ito sɛbɛma ɛ ma."},{"book":"Kɔrɛnti Singena","chapter":"1","verse":"2","text":"Nxu yi a rasiga Alaa dɛnkɛlɛya yamaan ma Kɔrɛnti taani, muxun naxanye bata rasariɲan Yesu Alaa Muxu Sugandixin barakani, naxanye xilixi alogo e xa findi yama sariɲanxin na, e nun muxun naxanye birin Ala maxandima yiren birin yi en Marigi Yesu Alaa Muxu Sugandixin xinli, e Marigina, e nun nxu fan gbeena."},{"book":"Kɔrɛnti Singena","chapter":"1","verse":"3","text":"En Fafe Ala nun en Marigin Yesu Alaa Muxu Sugandixin xa hinanna nun bɔɲɛ xunbenla fi ɛ ma."},{"book":"Kɔrɛnti Singena","chapter":"1","verse":"4","text":"N barikan birama Ala xa ɛ fe ra waxatin birin amasɔtɔ a bata hinanna fi ɛ ma Yesu Alaa Muxu Sugandixin barakani."},{"book":"Kɔrɛnti Singena","chapter":"1","verse":"5","text":"Amasɔtɔ ɛ feene birin bata sabati Yesu barakani, a yi ɛ mali falan nun ɛ fe kolonni."},{"book":"Kɔrɛnti Singena","chapter":"1","verse":"6","text":"Amasɔtɔ nxɔ sereyaan bata rakamali ɛ yi Alaa Muxu Sugandixina fe ra."},{"book":"Kɔrɛnti Singena","chapter":"1","verse":"7","text":"Nayi, Alaa kise yo mi dasaxi ɛ ma ɛ nɛma en Marigi Yesu Alaa Muxu Sugandixin mamɛ han a mini kɛnɛnni."},{"book":"Kɔrɛnti Singena","chapter":"1","verse":"8","text":"A mɔn ɛ marama nɛn ken, han waxati raɲanna alogo en Marigi Yesu Alaa Muxu Sugandixin nama fɛ yo li ɛ ra a Fa Lɔxɔni."},{"book":"Kɔrɛnti Singena","chapter":"1","verse":"9","text":"Ala naxan ɛ xilixi alogo ɛ nun en Marigi Yesu Alaa Muxu Sugandixin xa lan ɛ bode ma, na tinxin."},{"book":"Kɔrɛnti Singena","chapter":"1","verse":"10","text":"Ngaxakedenne, n na ɛ mafanma en Marigi Yesu Alaa Muxu Sugandixin xinli, ɛ birin xa lan ɛ bode ma, alogo ɛ nama yitaxun. Ɛ findi muxu kedenna ra, ɛ miriyane nun ɛ kui feene yi findi kedenna ra."},{"book":"Kɔrɛnti Singena","chapter":"1","verse":"11","text":"Amasɔtɔ ngaxakedenne, n bata a kolon Kilowe kon kaane xɔn, a lantareyana ɛ tagi."},{"book":"Kɔrɛnti Singena","chapter":"1","verse":"12","text":"N waxi naxan fala feni, na ni i ra: muxuna ndee a falama ɛ yɛ, e naxa, “N tan Pɔli nan fɔxɔ ra.” Bonna naxa, “N tan Apolosi nan fɔxɔ ra.” Bonna fan naxa, “N tan Piyɛri nan fɔxɔ ra.” Nde gbɛtɛ fan naxa, “N tan Alaa Muxu Sugandixin nan fɔxɔ ra.”"},{"book":"Kɔrɛnti Singena","chapter":"1","verse":"13","text":"Alaa Muxu Sugandixini taxunxin na a ra ba? Pɔli nan gbangban wudin ma ɛ xa ba? Ɛ rafuxi igeni Pɔli nan xili yi ba?"},{"book":"Kɔrɛnti Singena","chapter":"1","verse":"14","text":"N barikan birama Ala xa fa fala n mi ɛ sese rafuxi igeni ɛ tubi xinla ma fɔ Kirisipu nun Gayi"},{"book":"Kɔrɛnti Singena","chapter":"1","verse":"15","text":"alogo muxu yo nama a fala fa fala ɛ rafuxi n xinla nin."},{"book":"Kɔrɛnti Singena","chapter":"1","verse":"16","text":"N bata yi Esitefana nun a kon kaane fan nafu. Koni n mi fa a kolon xa n bata muxu gbɛtɛ rafu."},{"book":"Kɔrɛnti Singena","chapter":"1","verse":"17","text":"Alaa Muxu Sugandixin mi n xɛxi, a n xa marafuun ti. A n xɛxi nɛn, a n xa sa Yesu a fe Xibaru Faɲin nali, anu, n mi na ligama adamadiine lɔnni falane xɔn alogo Alaa Muxu Sugandixin faxa wudin1.17 Romi kaane yi muxune gbangbanma wudin nan ma, e yi e faxa. Yesu sayaan findixi sɛnbɛn nan na naxan habadan nii rakisin fima muxune ma. Yesu gbangban wudin naxan ma, na bata findi kisin taxamasenna ra. sɛnbɛn nama ba a ra na yi."},{"book":"Kɔrɛnti Singena","chapter":"1","verse":"18","text":"Yesu faxa fena wudin ma, na findixi xaxilitareyaan nan na muxune xa naxanye halagima. Koni Ala en tan naxanye rakisima, a findixi Ala sɛnbɛn nan na en tan xa."},{"book":"Kɔrɛnti Singena","chapter":"1","verse":"19","text":"Ito nan sɛbɛxi Kitabun kui: “N fe kolonne fe kolonna kalama nɛn, n yi xaxilimane xaxilimayani fu.”1.19 Esayi 29.14"},{"book":"Kɔrɛnti Singena","chapter":"1","verse":"20","text":"Fe kolonna minɛn yi? Sariya karamɔxɔn minɛn yi? Waxatini ito muxu lɔnnixin minɛn yi? Dunuɲa muxune nun e fe kolonna mi Ala kolonxi a fe kolonni. Ala mi dunuɲa fe kolonna findixi daxuyaan na ba?"},{"book":"Kɔrɛnti Singena","chapter":"1","verse":"21","text":"Amasɔtɔ Alaa fe kolonna mi tinxi dunuɲa muxune xa Ala kolon e fe kolonni. A Ala kɛnɛnxi nɛn a xa muxu dɛnkɛlɛyaxine rakisi kawandini ito xɔn naxan luxi alo daxuyana yamaan xa."},{"book":"Kɔrɛnti Singena","chapter":"1","verse":"22","text":"Yahudiyane taxamasenne maxɔdinma, Girɛkine fe kolonna fenma."},{"book":"Kɔrɛnti Singena","chapter":"1","verse":"23","text":"Koni Alaa Muxu Sugandixin gbangban feen wudin ma, en na nan ma fe kawandi bama. Yahudiyane mi tinma na nan mɛ, e nun daxuyaan na a ra siya gbɛtɛne xa."},{"book":"Kɔrɛnti Singena","chapter":"1","verse":"24","text":"Koni Ala bata naxanye xili, xa a findi Yahudiyan na hanma Girɛkina, Alaa Muxu Sugandixin findixi Ala sɛnbɛn nun a fe kolonna nan na, na kanne xa."},{"book":"Kɔrɛnti Singena","chapter":"1","verse":"25","text":"Amasɔtɔ hali Alaa fena ndee nun daxuyaan maliga, na daxuyaan dangu muxune fe kolonna ra. Hali Alaa fena ndee nun sɛnbɛtareyaan maliga, na sɛnbɛtareyaan gbo muxune sɛnbɛn xa."},{"book":"Kɔrɛnti Singena","chapter":"1","verse":"26","text":"Ngaxakedenne, ɛ miri a ma, ɛ yi findixi muxun sifan naxanye ra Ala ɛ xilixi waxatin naxan yi. Fe kolon wuyaxi mi yi ɛ yɛ adamadiine yɛɛ ra yi. Sɛnbɛma wuyaxi mi yi ɛ yɛ, denbaya barakaxi wuyaxi mi yi ɛ yɛ."},{"book":"Kɔrɛnti Singena","chapter":"1","verse":"27","text":"Koni naxan ma fe findixi daxuyaan na dunuɲa muxune xa, Ala na nan sugandixi a xa fe kolonne rayagi. Naxan findixi sɛnbɛtaren na dunuɲa muxune xa, a na nan sugandixi alogo a xa sɛnbɛmane rayagi."},{"book":"Kɔrɛnti Singena","chapter":"1","verse":"28","text":"Dunuɲa muxune yoxi naxan ma, e yi a raɲaxu, e yi a bɔtɛ raba, e mi naxan yatɛxi se ra, Ala na nan sugandixi a xa dunuɲa se yatɛxine halagi."},{"book":"Kɔrɛnti Singena","chapter":"1","verse":"29","text":"Nayi, adamadi yo mi nɔɛ a yɛtɛ matɔxɛ Ala yɛtagi."},{"book":"Kɔrɛnti Singena","chapter":"1","verse":"30","text":"Koni Ala bata ɛ kafu a Muxu Sugandixin Yesu ma, a yi a findi en ma fe kolonna ra fata Ala ra, e nun en ma tinxinna nun sariɲanna nun xunbana."},{"book":"Kɔrɛnti Singena","chapter":"1","verse":"31","text":"Nanara, a sɛbɛxi Kitabun kui, a naxa, “Xa muxun naxan a yɛtɛ matɔxɔma, a xa a yɛtɛ matɔxɔ Marigina fe ra.”1.31 A mato Yeremi 9.22-23 kui."}]}