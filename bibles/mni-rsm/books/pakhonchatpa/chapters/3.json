{"data":[{"book":"Pakhonchatpa","chapter":"3","verse":"1","text":"Nongma Peter amadi John-na haijabagi pungpham haibadi numit yungba matung pung ahum tabada Mapugi Sanglenda chatlammi."},{"book":"Pakhonchatpa","chapter":"3","verse":"2","text":"Ningthijaba haina kouba Mapugi Sanglen-gi thonggal aduda mama puknungdagi makhong soinairaklaba nupa ama Mapugi Sanglenda lakpa misingdagi sel ninanaba numit khudinggi maphamduda puraktuna thamlammi."},{"book":"Pakhonchatpa","chapter":"3","verse":"3","text":"Peter amadi John-na changlakpa adu mahakna ubada makhoida sel pibinaba nijarammi."},{"book":"Pakhonchatpa","chapter":"3","verse":"4","text":"Maduda makhoina mangonda munna yenglammi aduga Peter-na mangonda hairak-i, “Eikhoida yenglak-u”"},{"book":"Pakhonchatpa","chapter":"3","verse":"5","text":"Maram aduna mahakna makhoidagi karigumba khara phanglagani khanduna makhoida yenglammi."},{"book":"Pakhonchatpa","chapter":"3","verse":"6","text":"Adubu Peter-na mangonda hairak-i, “Eingonda sana lupa amata leite adubu eigi areiba adu nangonda piri. Nazareth-ki Jisu Christtagi mingda nahak hougattuna chatlu”"},{"book":"Pakhonchatpa","chapter":"3","verse":"7","text":"Adudagi Peter-na mahakpu makhut yet paiduna chingkhatpirammi. Khudak aduda nupa adugi khong amadi khujeng kankhatkhi."},{"book":"Pakhonchatpa","chapter":"3","verse":"8","text":"Maduda mahakna chongkhatlaga leplammi aduga koichat chatpa hourammi. Mahakna chattuna chongduna amadi Tengban Mapubu thagattuna Peter amadi John-ga loinana Mapugi Sanglenda changlammi."},{"book":"Pakhonchatpa","chapter":"3","verse":"9","text":"Mahakna chatliba amadi Tengban Mapubu thagatliba adu mi pumnamakna ubada,"},{"book":"Pakhonchatpa","chapter":"3","verse":"10","text":"mahak asi Mapugi Sanglen-gi Ningthijaba Thonggal kouba maphamda phamduna sel niba mi aduni haiba makhoina khangle aduga mangonda thokpa thoudok aduda makhoi angakpana amadi changaknabana thallammi."},{"book":"Pakhonchatpa","chapter":"3","verse":"11","text":"Solomon-gi Hojang kouba mapham aduda nupa aduna Peter amadi John-da paiduna leiba aduda mi pumnamakna ngakladuna makhoigi manakta chensillaklammi."},{"book":"Pakhonchatpa","chapter":"3","verse":"12","text":"Peter-na madu ubada makhoida hairak-i, “Israel-gi misa, thoudok asida nakhoi karigi ngaklibano? Eikhoigi panggalna nattraga eikhoigi Tengban Mapu ningbagi mapanna nupa asi chat-hanbani haina khanduna eikhoida munna karigi yenglibano?"},{"book":"Pakhonchatpa","chapter":"3","verse":"13","text":"3:13 Khong 3:15Abraham, Isaac, Jacob amadi eikhoigi ipa-ipugi Tengban Mapu mahakna Ibungo mahakki manai Jisubu matik mangal chaohanbire. Adubu nakhoinadi Ibungo Jisubu hatnanaba pithokle aduga Pilate-na Ibungobu thadoknaba leplabasu nakhoina Pilate-ki mangda Ibungobu yakhide."},{"book":"Pakhonchatpa","chapter":"3","verse":"14","text":"3:14 Mat 27:15-23; Mrk 15:6-14; Luk 23:13-23; Jn 19:12-15Aduga nakhoina achumba chatpa amasung asengba Ibungo mahakpu yadre aduga mihatpa amabu thadoknaba nakhoina nijare."},{"book":"Pakhonchatpa","chapter":"3","verse":"15","text":"Nakhoina hingbagi mapubu hatle adubu Tengban Mapuna Ibungo mahakpu amuk hinggat-hanbire. Eikhoi madugi sakhini."},{"book":"Pakhonchatpa","chapter":"3","verse":"16","text":"Jisugi mingda thajabagi mapanna nakhoina uriba amadi khangba nupa asibu kalhanbire. Aduga nakhoina ubagumna mahakna pumpha phajariba asi Jisugi ming amadi mangonda thajaba adugi mapalnani.”"},{"book":"Pakhonchatpa","chapter":"3","verse":"17","text":"“Ichil-inaosa, nakhoi amadi nakhoigi luchingbasingna Jisuda toukhiba adu nakhoina khangdabagi toukhibani haiba ei khang-i."},{"book":"Pakhonchatpa","chapter":"3","verse":"18","text":"Christta adu awa-ana khanggani haina Tengban Mapugi wa phongdokpiba maichousinggi mapanna Tengban Mapuna khanghankhiba adu thunghanbire."},{"book":"Pakhonchatpa","chapter":"3","verse":"19","text":"Ibungona nakhoigi napapsing adu kokpinanaba pukning hong-u aduga Tengban Mapuda onsillak-u. Nakhoina madu tourabadi,"},{"book":"Pakhonchatpa","chapter":"3","verse":"20","text":"thawaigi oiba panggal adu Ibungodagi lakkani aduga nakhoigidamak khandokpiraba Jisu haibadi Christtabu mahakna thabirakkani."},{"book":"Pakhonchatpa","chapter":"3","verse":"21","text":"Tengban Mapugi asengba maichousinggi mapanna kuirabagi mamangda khanghanbikhibagumna, Tengban Mapuna pot pumnamakpu hanjinhanbibagi matam adu laktriba phaoba Jisudi swargada leiba tai."},{"book":"Pakhonchatpa","chapter":"3","verse":"22","text":"3:22 Aniwa 18:15,18 (LXX)Maramdi Moses-na haikhi, ‘Nakhoigi Tengban Mapu, MAPU IBUNGO-na nakhoigi maraktagi eiga manaba Tengban Mapugi wa phongdokpiba maichou ama thok-hanbirakkani, mahakna haiba pumnamak nakhoina in-gadabani."},{"book":"Pakhonchatpa","chapter":"3","verse":"23","text":"3:23 Aniwa 18:19Maichou aduna haiba indaba mi khudingmak Tengban Mapugi misinggi maraktagi khaidoktuna mang-hangani.’"},{"book":"Pakhonchatpa","chapter":"3","verse":"24","text":"Samuel-dagi houraga Tengban Mapugi wa phongdokpiba maichou pumnamakna numitsing asigi matangda mangjounana haikhi."},{"book":"Pakhonchatpa","chapter":"3","verse":"25","text":"3:25 Meihou 22:18 Maichousinggi mapanna Tengban Mapuna pibikhiba wasaksing adu nakhoigini aduga Tengban Mapuna nakhoigi napa napusingga walepnakhiba aduda nakhoigi saruk yao-i. Ibungo mahakna Abraham-da haibikhiba, ‘Nahakki charol-surolgi mapanna malemda leiba mioi kanglup pumnamak yaipha thoujal phangjagani.’"},{"book":"Pakhonchatpa","chapter":"3","verse":"26","text":"Maram aduna Tengban Mapuna mahakki manai Jisubu khanbiduna nakhoi pumnamak ayol arandagi pukning hong-handuna yaipha thoujal pibinaba nakhoigi narakta hanna thabire.”"}]}