{"data":[{"book":"Nayohana","chapter":"12","verse":"1","text":"Mahuku sita nihinaaya nihuku no Pasaka, Yesu ahorwaa Ubethaniya uwannyaya Nalazaro aahihimushiye ni Yesu ukhuma nnookhwani."},{"book":"Nayohana","chapter":"12","verse":"2","text":"Wowo ahoterekelhiya yolhia yo uchechilho, yaaterekhiye ni Namatha, Nalazaro ni ayo ahokhalha vamezani vamoka ni Yesu."},{"book":"Nayohana","chapter":"12","verse":"3","text":"Paahi etu Amariamu nkayaawia ntikha ilita yo makhura o unukhelha chinene o uhithakanihiya aathumihiya wo nchurukhu mwinchi, nkayanhika makhura Yesu mmietoni ni umpoholha wo ikharari chaya. Nihiriri nkanaachara mpaani mwonkhaye."},{"book":"Nayohana","chapter":"12","verse":"4","text":"Yuda Isikariote, owiittucha mmoka aya khumi ni elhi, nohalha unthumiha Yesu, nkeera,"},{"book":"Nayohana","chapter":"12","verse":"5","text":"“Wo nlhatu waani etu alha makhura alha uhithumihiya wo nchurukhu idinari imia taaru, ni uvahiya amashikini?”"},{"book":"Nayohana","chapter":"12","verse":"6","text":"olhumanche chiicho, kuhena wiira anaachukulhelha amashikini, nansho ukhalhawaya aari ntu owiiya. Eiyaka munrupani mwo ushungelha nchurukhu weetana awe."},{"book":"Nayohana","chapter":"12","verse":"7","text":"Nansho Yesu nkeera, “Nhaahuvihe amanyi alha! Mwaahiyeke akeesheke tayari wo nihuku naka no uvithiya."},{"book":"Nayohana","chapter":"12","verse":"8","text":"Amashikini nnowaakhalhana mahuku onkhaye, nansho khannokhalha ni mii wo mahuku onkhaye.”"},{"book":"Nayohana","chapter":"12","verse":"9","text":"Attu enchi munlhokoni mwa Ayahudi nkayeewa wiira Yesu rii Ubethaniya, paahi etu, nkayaarwaa wowo, kuhiwe nansho wo nlhatu noomwona Yesu, nansho woona Nalazaro yaahihimushiye ni Yesu ukhuma nnookhwani."},{"book":"Nayohana","chapter":"12","verse":"10","text":"Opochera ishaani olhupalhe nkayaapanga miruku cho weeva Nalazaro,"},{"book":"Nayohana","chapter":"12","verse":"11","text":"ukhalhawaya wo nlhatu naya Ayahudi enchi yahohiya weewelhelha, nkayanrumelhelha Yesu."},{"book":"Nayohana","chapter":"12","verse":"12","text":"Waashelhe waya, milhoko chinchi cha attu chaawilhe usikuukuni chaheewa wiira Yesu aari mphironi uwa Uyerusalemu."},{"book":"Nayohana","chapter":"12","verse":"13","text":"Paahi etu, nkayakushacha maritta o mitende, nkayaarwaa umwiikamelhani, akhuwelhaka eeraka,"},{"book":"Nayohana","chapter":"12","verse":"14","text":"Yesu nkaawiiheriya mwaaphuta mmoka, nkaawelha vachulhu vawe thoko chinohimiya aya ni Malhove Matakatifu,"},{"book":"Nayohana","chapter":"12","verse":"15","text":"“Nhoove iwani yo Sayuni!"},{"book":"Nayohana","chapter":"12","verse":"16","text":"Owiittucha awe yaari ahichuwelhaka yoyo mwaha uyo, nansho Yesu amalheke uthimichiya, phi opuwenlhe aya wiira Malhove Matakatifu yaholhepiya, amwaachaka wiira attu yahompangelha yayo."},{"book":"Nayohana","chapter":"12","verse":"17","text":"Attu yaari vamoka ni Yesu nihuku yeehanne awe Nalazaro ukhuma nnihiyeni, aahihimushaka ukhuma nnookhwani, yahonhimiechesha."},{"book":"Nayohana","chapter":"12","verse":"18","text":"Nenno etu phi nlhatu no wiikamelhiya ni nlhoko mwinchi wa attu, ukhalhawaya yaheewa wiira Yesu ahopanga yeyo yo ushangiha iyo."},{"book":"Nayohana","chapter":"12","verse":"19","text":"Paahi, Amafarisayo nkayeerelhana, “Nnowoona vano? Khaninooria upanga ittu iriyoothe! Mmweheke, ilhapo yonkhaye inonttwara!”"},{"book":"Nayohana","chapter":"12","verse":"20","text":"Ahokhalha Ayunani mumphingoni mwa attu yaarwelhe Uyerusalemu uuthimichani nihuku no Pasaka nno."},{"book":"Nayohana","chapter":"12","verse":"21","text":"Nkayarwaa u Nafilipo, anenchi o Ubethsaida yo Galilaya, ni wiira, “Pwiiya, ninothanana umwoona Yesu.”"},{"book":"Nayohana","chapter":"12","verse":"22","text":"Nafilipo nkayaarwaa, nkayeerelha Naandorea, ni ayo oyelhi nkayaarwaa unhimeriani Yesu."},{"book":"Nayohana","chapter":"12","verse":"23","text":"Yesu nkeera, “Isaa yo uthimichiya Mwaana a Ntu ihophiya!"},{"book":"Nayohana","chapter":"12","verse":"24","text":"Ikekheene kinouhimeriani, imbeyu yo marupi inohalha imbeyuru yaahimoreke vattayani ni ukhwa. Yakhwaaka, phi noyara aya marupi menchi."},{"book":"Nayohana","chapter":"12","verse":"25","text":"Attu anottuna ukumi aya anoopoteriha, anovenga makhalhelho o ukumi wo velhaponi va, anoshungerera wo nlhatu wo ukumi wo mahuku o uhimalha."},{"book":"Nayohana","chapter":"12","verse":"26","text":"Ntu nothanana ukikaviha ntheko, hothananiya ukittwara, ikhalhe wiira variyoothe variaka miyaano ni akarumiya aka anottuna ukhalha vavawo. Ntu nokikaviha, Athumwanaka anonvaha nthimicho."},{"book":"Nayohana","chapter":"12","verse":"27","text":"“Vano nnepa aka unoohuperia, ni mii kuulhumachekeni etu? Chani kiire, ‘Thithi, nkoopolhe ilha ikatema ilha ihikiphiyelhe?’ Nansho phi nlhatu wo uwa waka, wiira kivire ilha ikatema yo uweria ilha."},{"book":"Nayohana","chapter":"12","verse":"28","text":"Thithi, nthimicheke vano nchina ninyu.” Vavawo nlhove nkaneewaniaa ukhuma wiirimu, “Kihothimicha, ni vavawo kinoothimicha tho.”"},{"book":"Nayohana","chapter":"12","verse":"29","text":"Attu yaari aneemenlhe vavawo yaheewa nenno nlhove nno, ni attu akina aya nkaanyihera ithari nansho akina aya nkayolhumacha, “Nnepa wo wiirimu uholhumacha umuulhumana!”"},{"book":"Nayohana","chapter":"12","verse":"30","text":"Nansho Yesu nkeerelha, “Nenno nlhove nno khaniiwanelhe wo nlhatu aka miyaano, ila wo nlhatu ninyu."},{"book":"Nayohana","chapter":"12","verse":"31","text":"Vanova phi ikatema yo uhukumulhiya ilhapo, vanova Nakare nholhelhi o ilhapo ilha noopikhulhiya."},{"book":"Nayohana","chapter":"12","verse":"32","text":"Ni mii kennulhiyaka vachulhu ilhapo kinommwiiha kila ntu uwannyaka.”"},{"book":"Nayohana","chapter":"12","verse":"33","text":"Wo wulhumacha chiicho ahooniha naakhweke nookhwa ani."},{"book":"Nayohana","chapter":"12","verse":"34","text":"Paahi yoyo nlhoko uyo nkawaamwaakhulha, “Hiyaano ninoohimeriya ni Malhehero ihu wiira Kuristo khaawa aakhwa nookhalha nkumi mahuku o uhimalha. Nnooria chani etu wiira, Mwaana a Ntu nowiinulhiya? Yoyo Mwaana a Ntu uyo phi mpani?”"},{"book":"Nayohana","chapter":"12","verse":"35","text":"Yesu nkaakhulha, “Nthuko bado urii ni inyu wo mahuku vakani. Mweeteke nnari ni yoyo nthuko uyo ipiphi ihuupatteni, ukhalhawaya aneeta mpiiphini khanochuwelha unokelha aya."},{"book":"Nayohana","chapter":"12","verse":"36","text":"Paahi etu, ikatema nnari ni yoyo nthuko uyo nrumelhelheke nkhalhe attu o nthuko.”"},{"book":"Nayohana","chapter":"12","verse":"37","text":"Anakhalhaka Yesu ahopangacha cho ushangiha chonkhaye chiyo yoonaka, khayaanrumelhenlhe."},{"book":"Nayohana","chapter":"12","verse":"38","text":"Chiichammo etu malhove yoolhumanche aya anamilhohi ashinna Isaya nkayatimira,"},{"book":"Nayohana","chapter":"12","verse":"39","text":"Chiicho khayoonrie urumelhelha, ukhalhawaya ashinna Isaya yahoolhumacha tho wiira,"},{"book":"Nayohana","chapter":"12","verse":"40","text":"“Nlhuku hotiyelhelha miitho aya ahoone,"},{"book":"Nayohana","chapter":"12","verse":"41","text":"Ashinna Isaya yoolhumanche yayo malhove ayo ukhalhawaya yahoona nthimicho wa Yesu, nkayaahimiacha mwaha wawe."},{"book":"Nayohana","chapter":"12","verse":"42","text":"Hata chiicho, aholhelhi enchi Ayahudi yahonrumelhelha Yesu. Nansho wo nlhatu ni Amafarisayo, khayolhumanche mwaha wo unrumelhenlha Yesu voonene, yaari yoovaka wiira anowoomolhiya nnupani mwo unlhapelha Nlhuku."},{"book":"Nayohana","chapter":"12","verse":"43","text":"Yaathanana uthimichiya ni attu kuhiwe utotopelhiya ni Nlhuku."},{"book":"Nayohana","chapter":"12","verse":"44","text":"Yamalhekeru Yesu nkaawelhiha nlhove nkaahimia wiira, “Ntu nokirumelhelha, khanokirumelhelha mii tu, ila nowaarumelhelha ni ayo akirumme."},{"book":"Nayohana","chapter":"12","verse":"45","text":"Attu anokoona miyaano anoowona akirumme."},{"book":"Nayohana","chapter":"12","verse":"46","text":"Miyaano kiwiilhe velhaponi kikhalhe nthuko, attu onkhaye anokirumelhelha ahihalhe mwiipiphini."},{"book":"Nayohana","chapter":"12","verse":"47","text":"Ntu neewa malhove aka nansho wo uhivarelhelha, miyaano khakinonhukumulha, ukhalhawaya khakiwilhe uhukumulhani ilhapo nansho woopolhani attu o velhaponi."},{"book":"Nayohana","chapter":"12","verse":"48","text":"Attu ahinovarelhelha malhove aka ahana ntu mmoka owahukumulha. Nlhove nuulhumachilhe aka phinottuna waahukumulha nihuku no umalhelha!"},{"book":"Nayohana","chapter":"12","verse":"49","text":"Miyaano khakuulhumanche wo ikuru aka kimwanene, Athithi akilhehenre malheheriyo ayo phi kivanhe yo wulhumacha."},{"book":"Nayohana","chapter":"12","verse":"50","text":"Ni mii kinoochuwelha wiira malhehero aya anoowiha ukumi wo uhimalha. Paahi etu, miyaano kinohimiacha Athithi akilheehenre aya.”"}]}