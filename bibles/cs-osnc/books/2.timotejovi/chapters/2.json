{"data":[{"book":"2. Timotejovi","chapter":"2","verse":"1","text":"Tvou silou, můj synu, ať je Kristova moc."},{"book":"2. Timotejovi","chapter":"2","verse":"2","text":"Co jsi se naučil ode mne, předávej spolehlivým a schopným lidem, kteří budou šířit pravdu dál."},{"book":"2. Timotejovi","chapter":"2","verse":"3","text":"Jako řádný bojovník Ježíše Krista ochotně snášej nepohodlí a útrapy."},{"book":"2. Timotejovi","chapter":"2","verse":"4","text":"Kdo stojí v boji, nemá čas na soukromé záležitosti, nechce-li upadnout v nelibost u velitele."},{"book":"2. Timotejovi","chapter":"2","verse":"5","text":"I sportovec musí dodržovat pravidla, nemá-li být diskvalifikován."},{"book":"2. Timotejovi","chapter":"2","verse":"6","text":"Pracuj pilně jako rolník, který sklidí úrodu jen tehdy, když ji zaléval svým potem."},{"book":"2. Timotejovi","chapter":"2","verse":"7","text":"Přemýšlej, co tím chci říci. Pán ti jistě pomůže zaujmout ke všemu správný postoj."},{"book":"2. Timotejovi","chapter":"2","verse":"8","text":"Nikdy nezapomeň, že Ježíš Kristus jako člověk pochází z královského Davidova rodu. Zároveň však svým zmrtvýchvstáním dokázal, že je Bohem."},{"book":"2. Timotejovi","chapter":"2","verse":"9-10","text":"Jenom proto, že jsem tyto velké pravdy hlásal, jsem teď přikován ve vězení jako nějaký zločinec. Ale Boží slovo nikdo neuváže na řetěz jako mne. A tak to s radostí snáším pro ty, kterým chce Bůh dát záchranu a věčnou slávu v Kristu Ježíši."},{"book":"2. Timotejovi","chapter":"2","verse":"11","text":"Utěšuje mne vědomí, že trpět a zemřít pro Krista znamená taky žít s ním na věčnosti,"},{"book":"2. Timotejovi","chapter":"2","verse":"12","text":"a kdo vydrží s ním všechna utrpení zde, bude s ním jednou vládnout. Kdo se ho však tady zřekne, toho se zřekne i on."},{"book":"2. Timotejovi","chapter":"2","verse":"13","text":"Ale i když my zklameme jeho důvěru, on nám věrně stojí po boku, protože neumí být nevěrný."},{"book":"2. Timotejovi","chapter":"2","verse":"14","text":"Připomínej to vždycky znovu a v Boží autoritě umlčuj hádky o slovíčka; nepřispívají k ničemu, leda ke zmatku u posluchačů."},{"book":"2. Timotejovi","chapter":"2","verse":"15","text":"Snaž se být užitečným Božím pracovníkem, Boží pravdy hlásej čistě a jasně, abys mohl své dílo odevzdat bez obav, že propadne."},{"book":"2. Timotejovi","chapter":"2","verse":"16","text":"Vyhýbej se lidem, kteří si libují v planých diskusích a tím odvádějí od Boha."},{"book":"2. Timotejovi","chapter":"2","verse":"17","text":"Jejich bludy působí zhoubně jako rakovina. Patří k nim i Hymenaios a Filétos,"},{"book":"2. Timotejovi","chapter":"2","verse":"18","text":"kteří řadu křesťanů pomátli učením, že vzkříšení mrtvých už nastalo."},{"book":"2. Timotejovi","chapter":"2","verse":"19","text":"Ale Boží pravda stojí pevně jako skála, kterou nic neotřese, jako základní kámen, na němž je napsáno: „Bůh zná ty, kdo mu patří“ a „Kdo vyznává Boha, odvrať se od bezbožností“."},{"book":"2. Timotejovi","chapter":"2","verse":"20","text":"V zámožných domácnostech bývá zlaté a stříbrné nádobí pro slavnostní příležitosti; dřevěné a hliněné se užívá jen v kuchyni nebo na odpadky."},{"book":"2. Timotejovi","chapter":"2","verse":"21","text":"Když si s těmi bludaři nezadáš, zůstaneš vzácnou nádobou, kterou bude sám Kristus moci použít pro své vznešené účely."},{"book":"2. Timotejovi","chapter":"2","verse":"22","text":"Buď na stráži před nebezpečími, která obkličují mladého člověka. Pěstuj v sobě víru a lásku ve společenství s těmi, kdo Pána milují z čistého srdce."},{"book":"2. Timotejovi","chapter":"2","verse":"23","text":"Znovu ti připomínám, nepouštěj se do takových debat, které lidi jen rozeštvávají."},{"book":"2. Timotejovi","chapter":"2","verse":"24","text":"Kristův služebník se nesmí hádat; musí být taktní a trpělivě"},{"book":"2. Timotejovi","chapter":"2","verse":"25","text":"poučovat toho, kdo se mýlí. Když ti někdo odporuje, zůstaň přesto vlídný;"},{"book":"2. Timotejovi","chapter":"2","verse":"26","text":"možná, že ho tím s Boží pomocí snáze přesvědčíš o jeho omylu a on unikne z ďábelské léčky."}]}