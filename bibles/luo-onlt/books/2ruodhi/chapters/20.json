{"data":[{"book":"2 Ruodhi","chapter":"20","verse":"1","text":"E ndalogo Hezekia nobedo matuo kendo nohewore. Janabi Isaya wuod Amoz nodhi ire mowachone niya, “Ma e gima Jehova Nyasaye wacho: Los weche mag dalani maber nikech ndaloni mar tho ochopo kendo ok inichangi.”"},{"book":"2 Ruodhi","chapter":"20","verse":"2","text":"Hezekia nolokore kongʼiyo kor ot mi olamo Jehova Nyasaye kama."},{"book":"2 Ruodhi","chapter":"20","verse":"3","text":"“Yaye Jehova Nyasaye, parie kaka asewuotho e nyimi gi adiera kod chuny modimbore kendo asetimo gigo makare e nyim wangʼi.” Bangʼe Hezekia noywak malit."},{"book":"2 Ruodhi","chapter":"20","verse":"4","text":"Kane pok Isaya owuok e laru madiere wach Jehova Nyasaye nobirone mawacho niya,"},{"book":"2 Ruodhi","chapter":"20","verse":"5","text":"“Dhi mondo inyis Hezekia ma jatend joga ni, ‘Ma e gima Jehova Nyasaye ma Nyasach Daudi kwaru wacho: Asewinjo lemoni kendo aseneno pi wangʼi omiyo abiro changi. E odiechiengʼ mar adek kochakore sani, ibiro dhi e hekalu mar Jehova Nyasaye."},{"book":"2 Ruodhi","chapter":"20","verse":"6","text":"Abiro medi ngima moromo higni apar gabich kendo abiro resi kaachiel gi dala maduongʼni e lwet ruodh Asuria. Abiro rito dala maduongʼni nikech nyinga kod nying Daudi jatichna.’ ”"},{"book":"2 Ruodhi","chapter":"20","verse":"7","text":"Eka Isaya nowacho niya, “Swag ngʼowu.” Negitimo kamano mi gimuone kama ne bur okuodono, bangʼe nochango."},{"book":"2 Ruodhi","chapter":"20","verse":"8","text":"Hezekia noyudo osepenjo Isaya niya, “Ere gima biro bedona ranyisi ni Jehova Nyasaye biro changa kendo ni abiro dhi e hekalu mar Jehova Nyasaye e odiechiengʼ mar adek kochakore kawuono?”"},{"book":"2 Ruodhi","chapter":"20","verse":"9","text":"Isaya nodwoke niya, “Ranyisi ma Jehova Nyasaye biro timoni kuom chopo singruokne ema: Diher mondo tipo odhi nyime ondamo apar kata odog chien ondamo apar?”"},{"book":"2 Ruodhi","chapter":"20","verse":"10","text":"Hezekia nodwoke niya, “En gima yot ahinya mondo tipo odhi nyime tielo apar, maloyo duogo chien tielo apar.”"},{"book":"2 Ruodhi","chapter":"20","verse":"11","text":"Eka janabi Isaya noluongo Jehova Nyasaye kendo Jehova Nyasaye nomiyo tipo odok chien ondamo apar e kar raidhi mar Ahaz."},{"book":"2 Ruodhi","chapter":"20","verse":"12","text":"E kindeno Marduk-Baladan wuod Baladan ruodh Babulon nooro joote ir Hezekia gi barupe kod mich nikech ne osewinjo tuone."},{"book":"2 Ruodhi","chapter":"20","verse":"13","text":"Hezekia norwako joote mi onyisogi gik moko duto mane nitiere utege mag keno kaka fedha, dhahabu, gik mangʼwe ngʼar kod modhi ma nengogi tek kaachiel gi kar kenone mar gige lweny duto kod gik moko duto mane yudore kuom mwandune. Onge gimoro amora mane odongʼ e ode kata e pinye mane ok onyisogi."},{"book":"2 Ruodhi","chapter":"20","verse":"14","text":"Eka Isaya janabi nodhi ir ruoth Hezekia mopenje niya, “Angʼo mane jogo owacho kendo negia kanye?”"},{"book":"2 Ruodhi","chapter":"20","verse":"15","text":"Janabi nopenjo niya, “Angʼo mane gineno e odi?”"},{"book":"2 Ruodhi","chapter":"20","verse":"16","text":"Eka Isaya nowachone Hezekia niya, “Wach Jehova Nyasaye wacho kama:"},{"book":"2 Ruodhi","chapter":"20","verse":"17","text":"Ndalo biro chopo adier ma gik moko duto manie odi kod gik moko duto mane kwereni osekano nyaka chil kawuono, noter Babulon. Onge gimoro amora mane odongʼ, Jehova Nyasaye owacho."},{"book":"2 Ruodhi","chapter":"20","verse":"18","text":"Kendo nyikwayi moko mowuok e ringri kendo rembi iwuon, noter e twech mi nolokgi wasumbini mabwoch e od ruoth mar ruodh Babulon.”"},{"book":"2 Ruodhi","chapter":"20","verse":"19","text":"Hezekia nodwoke niya, “Wach Jehova Nyasaye misewacho ber.” Nodwoke kamano koparo niya, “Bende kwe kod rit makare nobedi e ndalo mar ngimana?”"},{"book":"2 Ruodhi","chapter":"20","verse":"20","text":"To kuom gik mamoko duto mag ndalo loch Hezekia, gi gik moko duto mane otimo kod kaka ne oloso soko kod kuonde pi mokelo e dala maduongʼ, donge ondikgi e kitepe mag weche ruodhi mag Juda?"},{"book":"2 Ruodhi","chapter":"20","verse":"21","text":"Hezekia notho moyweyo kaka kwerene kendo Manase wuode nobedo ruoth kare."}]}