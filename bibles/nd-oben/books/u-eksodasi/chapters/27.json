{"data":[{"book":"U-Eksodasi","chapter":"27","verse":"1","text":"“Lakhe i-alithari ngezigodo zesihlahla somʼakhakhiya libe zingalo ezintathu ukudepha, kumele lilingane inxa zonke, ubude balo bube zingalo ezinhlanu lobubanzi balo bube zingalo ezinhlanu."},{"book":"U-Eksodasi","chapter":"27","verse":"2","text":"Egumbini linye ngalinye le-alithari uzakwenza uphondo, kuthi impondo le-alithari kube yinto yinye, ubusulihuqa ngethusi."},{"book":"U-Eksodasi","chapter":"27","verse":"3","text":"Izinto zonke ezizasetshenziswa kulo uzazenza ngethusi, imbiza zalo zokubutha umlotha, amafotsholo alo, imiganu yokuchela, amafologwe enyama kanye lezindengezi zokubasela umlilo."},{"book":"U-Eksodasi","chapter":"27","verse":"4","text":"Lenzele iminxibo yokosa ngethusi njalo wenze isongo lethusi emagumbini wonke womane."},{"book":"U-Eksodasi","chapter":"27","verse":"5","text":"Libeke ngaphansi komphetho we-alithare okuyingxenye yokuya phezulu."},{"book":"U-Eksodasi","chapter":"27","verse":"6","text":"Libaze imijabo ye-alithare ngezigodo zesihlahla somʼakhakhiya liyihuqe ngethusi."},{"book":"U-Eksodasi","chapter":"27","verse":"7","text":"Lihlome imijabo le emasongweni asemaceleni womabili e-alithare ukuze ibe yizibambo nxa selithwalwa."},{"book":"U-Eksodasi","chapter":"27","verse":"8","text":"Beselithatha amapulanka lenze ngawo i-alithari libe ngumhome. Lenze njengalokhu owakutshengiswayo entabeni.”"},{"book":"U-Eksodasi","chapter":"27","verse":"9","text":"“Lilungise iguma lethabanikeli. Ubude becele lezansi bube zingalo ezilikhulu njalo libe lamakhetheni elembu eliphethwe kuhle,"},{"book":"U-Eksodasi","chapter":"27","verse":"10","text":"lensika ezingamatshumi amabili lezisekelo ezingamatshumi amabili konke kwenziwe ngethusi kanye lengwegwe zesiliva lamabhanti ensikeni."},{"book":"U-Eksodasi","chapter":"27","verse":"11","text":"Icele lenyakatho lalo lizakuba yizingalo ezilikhulu ubude njalo libe lamakhetheni, libe lensika ezingamatshumi amabili lezisekelo ezingamatshumi amabili ethusi futhi kube lengwegwana lezibopho zesiliva ensikeni."},{"book":"U-Eksodasi","chapter":"27","verse":"12","text":"Icele lentshonalanga yeguma lizakuba zingalo ezingamatshumi amahlanu ububanzi, lilamakhetheni, lensika ezilitshumi kanye lezisekelo ezilitshumi."},{"book":"U-Eksodasi","chapter":"27","verse":"13","text":"Eceleni elisempumalanga, kusiya okuphuma khona ilanga, iguma lizakuba banzi okuzingalo ezingamatshumi amahlanu."},{"book":"U-Eksodasi","chapter":"27","verse":"14","text":"Amakhetheni azingalo ezilitshumi lanhlanu ubude azakuba nganxanye kwesango, elezinsika ezintathu kanye lezisekelo ezintathu."},{"book":"U-Eksodasi","chapter":"27","verse":"15","text":"Ngakwelinye icele lakho kuzakuba lamakhetheni azingalo ezilitshumi lanhlanu ubude kanye lezinsika ezintathu lezisekelo ezintathu."},{"book":"U-Eksodasi","chapter":"27","verse":"16","text":"Esangweni leguma, lifake ikhetheni elizingalo ezingamatshumi amabili ubude, elelukwe laphethwa kuhle ngentambo eluhlaza, eyibubende kanye lebomvu, kube ngumsebenzi wombalazi ngokuthunga, kube lezinsika ezine lezisekelo ezine."},{"book":"U-Eksodasi","chapter":"27","verse":"17","text":"Zonke izinsika ezihonqolozele iguma zibe lamabhanti lengwegwe zesiliva kanye lezisekelo zethusi."},{"book":"U-Eksodasi","chapter":"27","verse":"18","text":"Ubude beguma buzakuba zingalo ezilikhulu lobubanzi obuzingalo ezingamatshumi amahlanu lamakhetheni elembu elelukwe kuhle libe lide okuzingalo ezinhlanu, lezisekelo zethusi."},{"book":"U-Eksodasi","chapter":"27","verse":"19","text":"Zonke izinto ezizasetshenziswa emsebenzini wethabanikeli loba kuyini okwenziwayo kuhlanganisa lazozonke izikhonkwane zalo kanye lezeguma, kumele kube ngokwethusi.”"},{"book":"U-Eksodasi","chapter":"27","verse":"20","text":"“Laya abantu bako-Israyeli bakulethele amafutha acengekileyo, ahluzwe ema-oliveni, abe ngawokukhanyisa ukuze izibane zihlale zikhanyisa kokuphela."},{"book":"U-Eksodasi","chapter":"27","verse":"21","text":"Ethenteni lokuhlangana, ngaphandle kwekhetheni eligudle umtshokotsho wobufakazi, u-Aroni lamadodana akhe bazagcina izibane phambi kukaThixo zibhebha kusukela ntambama kuze kuse. Lokhu kuzakuba yisimiso saphakade phakathi kwabako-Israyeli lakuzizukulwane ezizayo.”"}]}