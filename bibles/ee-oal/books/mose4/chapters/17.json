{"data":[{"book":"Mose 4","chapter":"17","verse":"1","text":"Emegbe la, Yehowa gblɔ na Mose be,"},{"book":"Mose 4","chapter":"17","verse":"2","text":"“Gblɔ na Israelviwo be, ‘Ele be toawo ƒe kplɔla ɖe sia ɖe natsɔ atikplɔ si dzi wòŋlɔ eƒe ŋkɔ ɖo la vɛ na wò."},{"book":"Mose 4","chapter":"17","verse":"3","text":"Ele be Aron ƒe ŋkɔ nanɔ Levi ƒe viwo ƒe to la tɔ dzi."},{"book":"Mose 4","chapter":"17","verse":"4","text":"Tsɔ atikplɔ siawo da ɖe agbadɔ la ƒe xɔ emetɔ me, afi si medoa go wò le, le nubablaɖaka la ŋgɔ."},{"book":"Mose 4","chapter":"17","verse":"5","text":"Mawɔ atikplɔ siawo ŋu dɔ be made dzesi ame si metia, elabena amea ƒe atikplɔ azu ati gbagbe, eye wòadze! Ekema Israelviwo ƒe liʋĩliʋĩlilĩ ɖe mia ŋu nu atso!’ ”"},{"book":"Mose 4","chapter":"17","verse":"6","text":"Ale Mose gblɔ nya la na Israelviwo. Kplɔlawo dometɔ ɖe sia ɖe, ame siwo dome Aron hã nɔ la, tsɔ atikplɔ ɖeka vɛ."},{"book":"Mose 4","chapter":"17","verse":"7","text":"Mose tsɔ atikplɔawo da ɖe Yehowa ŋkume le agbadɔ la ƒe xɔ emetɔ me."},{"book":"Mose 4","chapter":"17","verse":"8","text":"Esi ŋu ke wòyi la, ekpɔ be Aron ƒe atikplɔ si nye Levi ƒe to la tɔ la dze, eye seƒoƒowo de asi keke me le eŋu!"},{"book":"Mose 4","chapter":"17","verse":"9","text":"Esi Mose kɔ atikplɔawo tso Yehowa ƒe ŋkume do goe va fia Israelviwo la, wotsi yaa kple dzimaxɔse! Ame sia ame xɔ eƒe atikplɔ negbe Aron ko."},{"book":"Mose 4","chapter":"17","verse":"10","text":"Yehowa gblɔ na Mose be wòatsɔ Aron ƒe atikplɔ la ada ɖe nubablaɖaka la xa, wòanɔ afi ma tegbetegbe be wòaɖo ŋku aglãdzedze sia dzi na ameawo. Ne ame aɖe galĩ liʋĩliʋĩ tso Aron ƒe nɔƒe ŋu la, ekema ele be Mose nahe atikplɔ la do goe, atsɔ afia ameawo. Nu sia ana be dzɔgbevɔ̃e bubu magava ameawo dzi o."},{"book":"Mose 4","chapter":"17","verse":"11","text":"Ale Mose wɔ nu siwo Yehowa ɖo nɛ."},{"book":"Mose 4","chapter":"17","verse":"12","text":"Israelviwo gblɔ na Mose be, “Míaku! Míebu, mí katã míebu!"},{"book":"Mose 4","chapter":"17","verse":"13","text":"Ame sia ame si ate ɖe Yehowa ƒe agbadɔ la ŋu la, aku. Ɖe mí katã míele kuku gea?”"}]}