{"data":[{"book":"Zekaria","chapter":"11","verse":"1","text":"Yaye Lebanon, yaw dhorangeyeni,"},{"book":"Zekaria","chapter":"11","verse":"2","text":"Yaye yiend obudo, go nduru,"},{"book":"Zekaria","chapter":"11","verse":"3","text":"Winjeuru ywak mar jokwath;"},{"book":"Zekaria","chapter":"11","verse":"4","text":"Ma e gima Jehova Nyasaye ma Nyasacha wacho: “Kwa rombe moiki ne yengʼo."},{"book":"Zekaria","chapter":"11","verse":"5","text":"Joma ngʼiewogi negogi kendo gidhi ma ok okumgi. Giloko ring-gi pesa kendo giwacho ni, ‘Opak Jehova Nyasaye nikech wasemewo!’ Jokwadhgi giwegi bende ok kechgi.”"},{"book":"Zekaria","chapter":"11","verse":"6","text":"Jehova Nyasaye wacho niya, “Nikech koro ok abi kecho joma odak e piny, abiro chiwo ngʼato ka ngʼato e lwet ngʼat ma gidakgo machiegni kaachiel gi ruodhe. Gibiro sando piny, kendo ok anaresgi e lwetgi.”"},{"book":"Zekaria","chapter":"11","verse":"7","text":"Omiyo, ne adoko jakwadh rombe mane oiki ne yengʼo, to moloyo, rombe mago mane isando. Eka nakawo ludhe ariyo, ma achiel kuomgi nachako ni Ngʼwono, to machielo nachako ni Riwruok, kendo nadoko jakwadh rombego."},{"book":"Zekaria","chapter":"11","verse":"8","text":"E dwe achiel nariembo jokwath adekgo."},{"book":"Zekaria","chapter":"11","verse":"9","text":"mi awacho niya, “Ok abi bedo jakwadhu. We joma tho otho, kendo we joma lal olal. Joma odongʼ to mondo ocham ringre jowetegi.”"},{"book":"Zekaria","chapter":"11","verse":"10","text":"Eka nakawo ludha miluongo ni Ngʼwono mine ature, ka aketho winjruok mane asetimo motelo gi pinje duto."},{"book":"Zekaria","chapter":"11","verse":"11","text":"Ne oketh winjruokno chiengʼno, kendo mano nomiyo joma ne isando mane ranga nongʼeyo ni ne en wach Jehova Nyasaye."},{"book":"Zekaria","chapter":"11","verse":"12","text":"Nanyisogi niya, “Ka uparo ni en gima ber, to miyauru misacha, to ka ok kamano to beduru kode.” Omiyo ne gichula pesa mamingli mag fedha moromo piero adek."},{"book":"Zekaria","chapter":"11","verse":"13","text":"Eka Jehova Nyasaye nowachona niya, “Chiw pok mar fedha piero adekgo mane giparo ni ema oromo gi jachwe agulni!” Omiyo nakawo fedha piero adekgo mi amiyo jachwe agulni e od Jehova Nyasaye."},{"book":"Zekaria","chapter":"11","verse":"14","text":"Eka naturo ludha machielo miluongo ni riwruok, mi wat manie kind Juda gi Israel nokethore."},{"book":"Zekaria","chapter":"11","verse":"15","text":"Bangʼ mano Jehova Nyasaye nowacho niya, “Kaw kendo ludheni mag kwath mondo ibed jakwath mofuwo."},{"book":"Zekaria","chapter":"11","verse":"16","text":"Nimar abiro kelo jakwath moro machielo e piny ma ok bi dewo rombe molal, kata manyo rombe matindo, kata thiedho mago matuo, kata pidho mago ma dendgi ber, to kar timo kamano, to obiro chamo mago machwe kochamo nyaka orenge mag-gi."},{"book":"Zekaria","chapter":"11","verse":"17","text":"“Inine malit in jakwath manono"}]}