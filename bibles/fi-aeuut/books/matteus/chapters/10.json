{"data":[{"book":"Matteus","chapter":"10","verse":"1","text":"Jeesus kutsui kaksitoista oppilastaan luokseen ja antoi heille voiman ajaa pois pahoja henkiä ja parantaa kaikkia sairauksia."},{"book":"Matteus","chapter":"10","verse":"2","text":"Oppilaat olivat Simon, jota sanottiin myös Pietariksi, hänen veljensä Andreas, Sebedeuksen pojat Jaakob ja Johannes,"},{"book":"Matteus","chapter":"10","verse":"3","text":"Filippus, Bartolomeus, Tuomas, veronkantaja Matteus, Alfeuksen poika Jaakob, Taddeus, vapautusliikkeen mies10:3 »Kiivailijoiksi» kutsutun poliittisen puolueen jäsen.,"},{"book":"Matteus","chapter":"10","verse":"4","text":"Simon sekä Juudas Iskariot, joka petti Jeesuksen."},{"book":"Matteus","chapter":"10","verse":"5","text":"Jeesus valmisti oppilaitaan matkalle: »Älkää menkö pakanoiden tai samarialaisten luo,"},{"book":"Matteus","chapter":"10","verse":"6","text":"vaan israelilaisten luo. He ovat Jumalan kadonneita lampaita."},{"book":"Matteus","chapter":"10","verse":"7","text":"Ilmoittakaa heille, että Jumalan valtakunta on nyt hyvin lähellä."},{"book":"Matteus","chapter":"10","verse":"8","text":"Parantakaa sairaita, herättäkää kuolleita, puhdistakaa lepratautisia ja ajakaa ihmisistä pahoja henkiä. Antakaa ilmaiseksi niin kuin olette itsekin saaneet!"},{"book":"Matteus","chapter":"10","verse":"9,10","text":"Älkää ottako mukaanne rahaa, eväslaukkua, ylimääräisiä vaatteita, kenkiä tai edes matkasauvaa. Ne ihmiset, joita autatte, pitävät teistä huolta."},{"book":"Matteus","chapter":"10","verse":"11","text":"Kun tulette johonkin kaupunkiin tai kylään, etsiytykää kotiin, joka ottaa teidät vastaan, ja asukaa siellä siihen asti, kunnes on aika jatkaa matkaa."},{"book":"Matteus","chapter":"10","verse":"12","text":"Tullessanne taloon toivottakaa siunausta ja osoittakaa ystävällisyyttä talonväelle."},{"book":"Matteus","chapter":"10","verse":"13","text":"Jos teidät otetaan siellä vastaan, teidän siunauksenne tulee kodille – ellei, niin siunauksenne palaa teille."},{"book":"Matteus","chapter":"10","verse":"14","text":"Jos teitä ei oteta vastaan jossakin kaupungissa tai kodissa, pudistakaa paikan tomut jaloistanne ja lähtekää eteenpäin."},{"book":"Matteus","chapter":"10","verse":"15","text":"Tuomiopäivänä on Sodomalla ja Gomorrallakin helpompaa kuin sillä."},{"book":"Matteus","chapter":"10","verse":"16","text":"Lähetän teidät kuin lampaat susien keskelle. Olkaa harkitsevia kuin käärme ja viattomia kuin kyyhkynen."},{"book":"Matteus","chapter":"10","verse":"17","text":"Pitäkää varanne, sillä teitä vangitaan, viedään oikeuteen ja ruoskitaan synagogissa."},{"book":"Matteus","chapter":"10","verse":"18","text":"Minun takiani joudutte maaherrojen ja hallitsijoiden kuulusteltaviksi. Silloin saatte tilaisuuden kertoa minusta heille – ja samalla todistatte koko maailmalle."},{"book":"Matteus","chapter":"10","verse":"19","text":"Kun teidät pidätetään, älkää olko huolissanne siitä, mitä sanoisitte oikeudessa. Teille annetaan oikeat sanat oikeana hetkenä."},{"book":"Matteus","chapter":"10","verse":"20","text":"Teidän ei tarvitse itse osata puhua, vaan Jumalan Henki puhuu teidän välityksellänne."},{"book":"Matteus","chapter":"10","verse":"21","text":"Veli ilmiantaa veljensä ja isät lähettävät lapsensa kuolemaan. Lapset nousevat vanhempiaan vastaan ja vievät heidät kuolemaan."},{"book":"Matteus","chapter":"10","verse":"22","text":"Kaikki vihaavat teitä siksi, että olette minun omiani. Mutta jokainen, joka kestää loppuun asti, pelastuu."},{"book":"Matteus","chapter":"10","verse":"23","text":"Kun teitä vainotaan jossakin kaupungissa, paetkaa toiseen. Tulen10:23 Sananmukaisesti: »Ihmisen Poika tulee». takaisin, ennen kuin olette ehtineet viedä ilosanoman kaikkiin Israelin kaupunkeihin!"},{"book":"Matteus","chapter":"10","verse":"24","text":"Oppilas ei ole suurempi opettajaansa eikä palvelija isäntäänsä."},{"book":"Matteus","chapter":"10","verse":"25","text":"Oppilas saa saman kohtalon kuin opettajansa. Palvelijan käy samalla tavoin kuin isäntänsä. Jos minua on sanottu paholaiseksi, varmasti teitäkin sanotaan.10:25 Ks. Matt. 9:34."},{"book":"Matteus","chapter":"10","verse":"26","text":"Älkää pelätkö ihmisten uhkailuja. Totuus paljastuu aikanaan, ja vastustajienne salajuonet tulevat ilmi."},{"book":"Matteus","chapter":"10","verse":"27","text":"Kertokaa ihmisille päivän tultua se, minkä sanon teille nyt, kun vielä on hämärä. Julistakaa katoilta, mitä kuiskaan korvaanne."},{"book":"Matteus","chapter":"10","verse":"28","text":"Älkää pelätkö ihmisiä, jotka voivat tappaa ruumiinne, mutta eivät voi viedä teiltä ikuista elämää. Pelätkää sen sijaan Jumalaa, joka voi sulkea kadotukseen sekä sielun että ruumiin."},{"book":"Matteus","chapter":"10","verse":"29","text":"Mikä on varpusen hinta? Puoli penniä? Yksikään lintu ei putoa maahan Isänne tietämättä."},{"book":"Matteus","chapter":"10","verse":"30","text":"Hän jopa tietää hiustenne luvun."},{"book":"Matteus","chapter":"10","verse":"31","text":"Älkää siis huolehtiko mistään, sillä olettehan te toki hänelle varpusia arvokkaammat."},{"book":"Matteus","chapter":"10","verse":"32","text":"Jos joku tunnustaa julkisesti minut ystäväkseen, minäkin tunnustan hänet ystäväkseni Isäni edessä."},{"book":"Matteus","chapter":"10","verse":"33","text":"Jos taas joku julkisesti kieltää minut, minäkin kiellän tuntevani häntä Isäni edessä, joka on taivaassa."},{"book":"Matteus","chapter":"10","verse":"34","text":"Älkää kuvitelko, että minä olen tullut tuomaan maailmaan rauhaa – paremminkin päinvastoin!"},{"book":"Matteus","chapter":"10","verse":"35","text":"Minun takiani poika riitaantuu isänsä kanssa, tytär äitinsä ja miniä anoppinsa kanssa."},{"book":"Matteus","chapter":"10","verse":"36","text":"Monen ihmisen pahimmiksi vihamiehiksi tulevat hänen omaisensa."},{"book":"Matteus","chapter":"10","verse":"37","text":"Jos rakastat isääsi ja äitiäsi enemmän kuin minua, et sovi minulle. Jos rakastat poikaasi tai tytärtäsi enemmän kuin minua, et myöskään sovi minulle."},{"book":"Matteus","chapter":"10","verse":"38","text":"Ellet suostu kantamaan ristiäsi ja seuraamaan minua, et ole sopiva oppilaakseni."},{"book":"Matteus","chapter":"10","verse":"39","text":"Jos yrität pitää kiinni omasta elämästäsi, menetät sen, mutta jos luovut siitä minun takiani, pelastat sen."},{"book":"Matteus","chapter":"10","verse":"40","text":"Joka ottaa vastaan teidät, ottaa samalla vastaan minut. Joka taas ottaa vastaan minut, ottaa vastaan Jumalan, joka minut lähetti."},{"book":"Matteus","chapter":"10","verse":"41","text":"Jos otatte luoksenne profeetan siksi, että hän on Jumalan palvelija, saatte saman palkan kuin profeetta. Jos otatte luoksenne Jumalan ihmisen siksi, että hän elää Jumalan tahdon mukaan, teille annetaan sama palkka kuin hänelle."},{"book":"Matteus","chapter":"10","verse":"42","text":"Jos annatte vaikkapa vain lasillisen kylmää vettä jollekin vähäiselle seuraajalleni, saatte siitä varmasti palkan.»"}]}