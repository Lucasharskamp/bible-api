{"data":[{"book":"2 Weche Mag Ndalo","chapter":"19","verse":"1","text":"Kane Jehoshafat ruodh Juda noduogo ode Jerusalem kongima,"},{"book":"2 Weche Mag Ndalo","chapter":"19","verse":"2","text":"Jehu janen ma wuod Hanani nodhi mondo orom kode kendo nonyiso ruoth niya, “Bende dikony joricho kendo iher jogo mochayo Jehova Nyasaye? Mirimb Jehova Nyasaye ni kuomi nikech isetimo ma."},{"book":"2 Weche Mag Ndalo","chapter":"19","verse":"3","text":"Kata kama nitiere ber moko kuomi nikech isegolo e piny sirni milamo mag Ashera kendo chunyi bende iseketo mondo omany Nyasaye.”"},{"book":"2 Weche Mag Ndalo","chapter":"19","verse":"4","text":"Jehoshafat nodak Jerusalem, nochako owuok kendo kolimo joge koa Bersheba nyaka chop piny gode matindo mag Efraim kendo kojiwo chunygi mondo gidwog ir Jehova Nyasaye ma Nyasach kweregi."},{"book":"2 Weche Mag Ndalo","chapter":"19","verse":"5","text":"Noketo jongʼad bura e piny, e mier duto madongo mag Juda mochiel gohinga."},{"book":"2 Weche Mag Ndalo","chapter":"19","verse":"6","text":"Nonyisogi niya, “Paruru malongʼo gima utimo, nikech ok ungʼad bura gi nying dhano to ungʼado e nying Jehova Nyasaye man kodu e seche mungʼadoe bura."},{"book":"2 Weche Mag Ndalo","chapter":"19","verse":"7","text":"Emomiyo tiuru ka luoro mar Nyasaye ni kodu. Ritreuru ka ungʼado bura nimar kuom Jehova Nyasaye ma Nyasachwa onge tim marach kata dewo wangʼ kata chulo asoya.”"},{"book":"2 Weche Mag Ndalo","chapter":"19","verse":"8","text":"Bende e Jerusalem, Jehoshafat noketo jo-Lawi, jodolo kaachiel gi jotend anywola moko mag jo-Israel mondo ongʼad bura e nying Jehova Nyasaye kendo mondo gikel kwe e tungni. Kendo negidak Jerusalem."},{"book":"2 Weche Mag Ndalo","chapter":"19","verse":"9","text":"Nochikogi kama, Nyaka uti tijeu gi adiera kendo gi chunyu duto ka uluoro Jehova Nyasaye."},{"book":"2 Weche Mag Ndalo","chapter":"19","verse":"10","text":"Kuom wach moro amora mane okel e nyimu gi joweteu modak e mier, bedni en wach nek kata weche moko mag chik, yorene kata weche mag buchene to nyaka usiemgi ni kik giketh e nyim Jehova Nyasaye, ka ok kamano to mirimbe nobi kuomu kod kuom joweteu. Kutimo ma, to ok unutim richo."},{"book":"2 Weche Mag Ndalo","chapter":"19","verse":"11","text":"“Amaria jadolo maduongʼ ema notelnu e weche duto mag Jehova Nyasaye, to Zebadia wuod Ishmael ma jatend dhood Juda to notelnu e weche duto mag ruoth, to jo-Lawi noti kaka jotelo kuomu. Tiuru ka un gi chir, kendo Jehova Nyasaye obed gi jogo matimo maber.”"}]}