{"data":[{"book":"ሌዊ ዓሶ ማፃኣፖ","chapter":"18","verse":"1","text":"ናንጊና ናንጋ ጎዳ ሙሴም፦"},{"book":"ሌዊ ዓሶ ማፃኣፖ","chapter":"18","verse":"2","text":"«ዒስራዔኤሌ ዴሮም ሂዚ ጌዔ፤ ‹ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ፤"},{"book":"ሌዊ ዓሶ ማፃኣፖ","chapter":"18","verse":"3","text":"ቤርታ ዒንሢ ናንጌ፥ ጊብፄ ዓጮ ዓሳ ማዻ ጎይፆ ማዺፖቴ፤ ሃሣ ታ ዒንሢ ጌልዛኒ ዔኪ ዓኣዻ፥ ካኣናኔ ዓጮ ዓሳ ማዻ ጎይፆ ጊኢጉዋ ማዾ ማዺፖቴ፤"},{"book":"ሌዊ ዓሶ ማፃኣፖ","chapter":"18","verse":"4","text":"ታኣኮ ዎጎ ቢያ ካፑዋቴ፤ ታ ዓይሢፆዋ ኩንሡዋቴ፤ ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ።"},{"book":"ሌዊ ዓሶ ማፃኣፖ","chapter":"18","verse":"5","text":"ታኣኒ ዒንሢም ዒንጋ ዳምቦና ዎጎና ጎይፆ ማዹዋቴ፤ ዬያይዴቴ ዒንሢ ሼምፓሢ ዒንሢኮ ዓውሳንዳኔ፤ ታኣኒ ናንጊና ናንጋ ጎዳኬ› » ጌዔኔ። 18፡5 ኔሄ. 9፡29፤ ሂዚ. 18፡9፤ 20፡11-13፤ ሉቃ. 10፡28፤ ሮሜ 10፡5፤ ጋላ. 3፡12።"},{"book":"ሌዊ ዓሶ ማፃኣፖ","chapter":"18","verse":"6","text":"ናንጊና ናንጋ ጎዳ ኬኤዛዖ፦ «ዒንሢዳፓ ዖና ማዔቴያ ዒጊኒና ላሃንዳያ ኮይሱዋሴ፤ ታኣኒ ናንጊና ናንጋ ጎዳኬ።"},{"book":"ሌዊ ዓሶ ማፃኣፖ","chapter":"18","verse":"7","text":"ኔ ዒንዶና ላሂ ኔ ዓዶ ቦርሲሲፖ፤ ኔ ዒንዶዋ ዻውሲሲፖ።"},{"book":"ሌዊ ዓሶ ማፃኣፖ","chapter":"18","verse":"8","text":"ኔኤኮ ዒንዶ ሌጎንሢናኣ ላሂ ኔ ዓዶ ቦርሲሲፖ፤"},{"book":"ሌዊ ዓሶ ማፃኣፖ","chapter":"18","verse":"9","text":"ኔ ጌሮናኣ ላሂፖ፤ ሃሣ ኔኤና ዎላ ዲጬ፥ ኔ ዒንዳ ሜሌ ዓሲፓ ሾዔያ ማዔቴያ ኔ ዓዴ ሜሌ ዓሲፓ ሾዔያ ማዔ ኔ ጌሮና ላሂፖ። 18፡9 ሌዊ. ዓኬ 20፡17፤ ላሚ. ዎማ 27፡22።"},{"book":"ሌዊ ዓሶ ማፃኣፖ","chapter":"18","verse":"10","text":"ዻውሲንቲ ኔኤኮ ማዑዋጉዲ ኔኤኮ ናኣዚ ናዎና ላሂፖ፤ ሃሣ ኔ ናዎኮ ናዖና ማዔቴያ ላሂፖ።"},{"book":"ሌዊ ዓሶ ማፃኣፖ","chapter":"18","verse":"11","text":"ኔ ዒንዶ ሌጋ ሾዔ ዉዱሮ ናይ ኔኤኮ ጌሮታሢሮ ዒዞና ላሂፖ።"},{"book":"ሌዊ ዓሶ ማፃኣፖ","chapter":"18","verse":"12-13","text":"ኔኤኮ ዓዶ ጌሮና ዒንዶ ጌሮና ኔ ዓዶና ኔ ዒንዶናኮ ዑኬ ዒጊኒ ማዔሢሮ ዬያቶናኣ ላሂፖ።"},{"book":"ሌዊ ዓሶ ማፃኣፖ","chapter":"18","verse":"14","text":"ኔ ዓዶ ዒሾ ማቾናታቴያ ኔ ዓዶ ጌኤዚ ማቻ ኔኤኮ ዒንዶ ማዔያታሢሮ ዔያቶና ላሂፖ። 18፡14 ሌዊ. ዓኬ 20፡19-20።"},{"book":"ሌዊ ዓሶ ማፃኣፖ","chapter":"18","verse":"15","text":"ኔኤኮ ናኣዚ ማቾናኣ ላሂፖ። 18፡15 ሌዊ. ዓኬ 20፡1።"},{"book":"ሌዊ ዓሶ ማፃኣፖ","chapter":"18","verse":"16","text":"ሃሣ ጌርሲ ማቾ ማዔ፥ ዎይሞናኣ ላሂፖ። 18፡16 ሌዊ. ዓኬ 20፡21።"},{"book":"ሌዊ ዓሶ ማፃኣፖ","chapter":"18","verse":"17","text":"ኔ ዞኦስካ ዎላ ኮኦማ ላኣሊኮ ናዎ ማዔቴያ ዒዞኮ ናኣዚ ናኣ ኔኤና ዒጊንቴያታሢሮ ዔያቶና ላሂፖ። 18፡17 ሌዊ. ዓኬ 20፡14፤ ላሚ. ዎማ 27፡23።"},{"book":"ሌዊ ዓሶ ማፃኣፖ","chapter":"18","verse":"18","text":"ማቻ ኔኤኮ ሳዛና ዓኣንቴ ኔኤኮ ማቾኮ ጌሮ ጊንፃኣ ማቾ ማሂ ዔኪፖ፤ ዒዞና ላሂያ ላሂፖ።"},{"book":"ሌዊ ዓሶ ማፃኣፖ","chapter":"18","verse":"19","text":"«ሻቱሞ ሙኪ ዓኣ፥ ላኣሊና ላሂፖ፤ ዓይጎሮ ጌዔቴ ዎጎ ጎይፆና ዒዛ ዒኢቴያታሢሮኬ።"},{"book":"ሌዊ ዓሶ ማፃኣፖ","chapter":"18","verse":"20","text":"ሜሌ ዓሲኮ ላኣሊና ላሂ ኔና ዒኢሲፖ። 18፡20 ሌዊ. ዓኬ 20፡10።"},{"book":"ሌዊ ዓሶ ማፃኣፖ","chapter":"18","verse":"21","text":"ናኣቶይዳፓ ኔኤኮ ዓይጎ ናይያ ማዖም ሞሎኬ ጌይንታ ፆኦዞም ሚቺ ዒንጎ ባኣዚ ማሂ ዒንጊ ኔ ፆኦሲኮ ሱንፆ ዒኢሲፖ፤ ታኣኒ ናንጊና ናንጋ ጎዳኬ። 18፡21 ሌዊ. ዓኬ 20፡1-5።"},{"book":"ሌዊ ዓሶ ማፃኣፖ","chapter":"18","verse":"22","text":"ፆኦሲ ዒፃ ባኣዚታሢሮ ላኣሊና ላሃ ጎይፆ ዓቲንቄና ላሂፖ፤ 18፡22 ሌዊ. ዓኬ 20፡13።"},{"book":"ሌዊ ዓሶ ማፃኣፖ","chapter":"18","verse":"23","text":"ዓይጎ ዓሲ ዓቲንቄታቴያ ላኣሊ ቆልሞና ላሆፓ፤ ዬያጉዴ ዻውሲሳ ባኣዚ ማዺፃ ዳምቦ ጎይፆና ዒኢቴያ ማሃኔ። 18፡23 ኬሲ. ማፃ 22፡19፤ ሌዊ. ዓኬ 20፡15-16፤ ላሚ. ዎማ 27፡21።"},{"book":"ሌዊ ዓሶ ማፃኣፖ","chapter":"18","verse":"24","text":"«ዔያቶኮ ዓጮ ዔኪ ኔና ጌልዛኒ ታኣኒ ዳውሴ፥ ሜሌ ዴራ ፔና ዬያ ባኮና ዒኢሴያታሢሮ ኔኤኒ ዬያ ባካፓ ፔቴማታዎ ማዺ ኔና ዒኢሲፖ።"},{"book":"ሌዊ ዓሶ ማፃኣፖ","chapter":"18","verse":"25","text":"ዔያቶኮ ማዻ ሳዖ ዒኢቴያ ማሄሢሮ ታኣኒ ዬኖ ሳዖም ሜቶ ዓጌኔ፤ ዬያሮ ዬና ሳዓ ዒኢካ ናንጋ ዓሶ ፔ ዻንጋፓ ጩቴኔ።"},{"book":"ሌዊ ዓሶ ማፃኣፖ","chapter":"18","verse":"26-27","text":"ዔያታ ዬያ ፑርቶ ባኮ ቢያ ማዺፆና ሳዖ ዒኢሴኔ፤ ዒንሢ ጋዓንቴ ዬያ ባኮ ቢያ ማዺፖቴ፤ ዒስራዔኤሌ ዓሶዋ ማዖም ዒኢካ ናንጋ ሜሌ ዓሲ ማዔቴያ ቢያሢ ዬያ ዎጎና ዳምቦና ዒንሢ ካፓንዳያ ኮይሳኔ።"},{"book":"ሌዊ ዓሶ ማፃኣፖ","chapter":"18","verse":"28","text":"ዒንሢያ ዔያቶ ጎይፆ ሳዖ ዒኢሴያ ማዔቴ ዒንሢኮ ቤርታ ዓኣ ዓይሁዴ ማዒባኣ ዓሶ ሳዓ ፔ ዻንጋፓ ጩቴ ጎይፆ ዒንሢያ ጩታንዳኔ።"},{"book":"ሌዊ ዓሶ ማፃኣፖ","chapter":"18","verse":"29","text":"ዬንሢ ቦርሲሳ ባኮይዳፓ ፔቴማታዖ ማዻሢ ታኣኮ ዴሮ ባኣካ ማዒ ፓይዲንታኒ ኮይሱዋሴ።"},{"book":"ሌዊ ዓሶ ማፃኣፖ","chapter":"18","verse":"30","text":"«ታኣኮ ዓይሢፆ ቢያ ኩንሡዋቴ፤ ዬያኮ ቤርታ ሳዔሎይዳ ናንጋ ዓሳ ማዻ ፑርቶ ማዾ ፔቴታዖ ማዺፖቴ፤ ዬያ ማዺሢና ዒንሢ ዒኢሲፖቴ፤ ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ» ጌዔኔ።"}]}