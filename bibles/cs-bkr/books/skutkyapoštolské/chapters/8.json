{"data":[{"book":"Skutky apoštolské","chapter":"8","verse":"1","text":"Saul pak také přivolil k usmrcení jeho. I přišlo v ten čas veliké protivenství na církev, kteráž byla v Jeruzalémě, a všickni se rozprchli po krajinách Judských a Samařských, kromě apoštolů."},{"book":"Skutky apoštolské","chapter":"8","verse":"2","text":"I pochovali Štěpána muži pobožní, a plakali velmi nad ním."},{"book":"Skutky apoštolské","chapter":"8","verse":"3","text":"Saul pak hubil církev, do domů vcházeje, a jímaje muže i ženy, dával je do žaláře."},{"book":"Skutky apoštolské","chapter":"8","verse":"4","text":"Ti pak, kteříž se byli rozprchli, chodili, kážíce slovo Boží."},{"book":"Skutky apoštolské","chapter":"8","verse":"5","text":"A Filip všed do města Samaří, kázal jim Krista."},{"book":"Skutky apoštolské","chapter":"8","verse":"6","text":"I pozorovali zástupové s pilností jednomyslně toho, což se pravilo od Filipa, slyšíce a vidouce divy, kteréž činil."},{"book":"Skutky apoštolské","chapter":"8","verse":"7","text":"Nebo duchové nečistí z mnohých, kteříž je měli, křičíce hlasem velikým, vycházeli, a mnozí šlakem poražení a kulhaví uzdraveni jsou."},{"book":"Skutky apoštolské","chapter":"8","verse":"8","text":"A stala se radost veliká v tom městě."},{"book":"Skutky apoštolské","chapter":"8","verse":"9","text":"Muž pak nějaký, jménem Šimon, před tím v tom městě čáry provodil, a lid Samařský mámil, pravě se býti nějakým velikým."},{"book":"Skutky apoštolské","chapter":"8","verse":"10","text":"Na něhož pozor měli všickni, od nejmenšího až do největšího, říkajíce: Tentoť jest Boží moc veliká."},{"book":"Skutky apoštolské","chapter":"8","verse":"11","text":"Pozor pak měli na něho, protože je za mnohý čas mámil svými čáry."},{"book":"Skutky apoštolské","chapter":"8","verse":"12","text":"A když, uvěřivše Filipovi zvěstujícímu o království Božím a o jménu Ježíše Krista, křtili se muži i ženy,"},{"book":"Skutky apoštolské","chapter":"8","verse":"13","text":"Tedy i ten Šimon také uvěřil, a pokřtěn byv, přídržel se Filipa, a vida zázraky a moci veliké činěné, děsil se."},{"book":"Skutky apoštolské","chapter":"8","verse":"14","text":"Uslyšavše pak v Jeruzalémě apoštolé, že by Samaří přijala slovo Boží, poslali k nim Petra a Jana."},{"book":"Skutky apoštolské","chapter":"8","verse":"15","text":"Kteříž přišedše k nim, modlili se za ně, aby přijali Ducha svatého."},{"book":"Skutky apoštolské","chapter":"8","verse":"16","text":"(Nebo ještě byl na žádného z nich nesstoupil, ale pokřtěni toliko byli ve jménu Pána Ježíše.)"},{"book":"Skutky apoštolské","chapter":"8","verse":"17","text":"Tedy vzkládali na ně ruce, a oni přijali Ducha svatého."},{"book":"Skutky apoštolské","chapter":"8","verse":"18","text":"I uzřev Šimon, že skrze vzkládání rukou apoštolských dává se Duch svatý, přinesl jim peníze,"},{"book":"Skutky apoštolské","chapter":"8","verse":"19","text":"Řka: Dejte i mně tu moc, ať, na kohož bych koli vzložil ruce, přijme Ducha svatého."},{"book":"Skutky apoštolské","chapter":"8","verse":"20","text":"I řekl k němu Petr: Peníze tvé buďtež s tebou na zatracení, protože jsi se domníval, že by dar Boží mohl býti zjednán za peníze."},{"book":"Skutky apoštolské","chapter":"8","verse":"21","text":"Nemáš dílu ani losu v této věci; nebo srdce tvé není upřímé před Bohem."},{"book":"Skutky apoštolské","chapter":"8","verse":"22","text":"Protož čiň pokání z této své nešlechetnosti, a pros Boha, zda by odpuštěno bylo tobě to myšlení srdce tvého."},{"book":"Skutky apoštolské","chapter":"8","verse":"23","text":"Nebo v žluči hořkosti a v svazku nepravosti tebe býti vidím."},{"book":"Skutky apoštolské","chapter":"8","verse":"24","text":"I odpověděv Šimon, řekl: Modltež vy se za mne Pánu, aby na mne nepřišlo něco z těch věcí, kteréž jste mluvili."},{"book":"Skutky apoštolské","chapter":"8","verse":"25","text":"Oni pak osvědčovavše a mluvivše slovo Páně, navrátili se do Jeruzaléma, a ve mnohých městečkách Samaritánských kázali evangelium."},{"book":"Skutky apoštolské","chapter":"8","verse":"26","text":"V tom anděl Páně mluvil k Filipovi, řka: Vstaň a jdi ku polední straně na cestu, kteráž vede od Jeruzaléma do města Gázy, kteréž jest pusté."},{"book":"Skutky apoštolské","chapter":"8","verse":"27","text":"A on vstav, i šel. A aj, muž Mouřenín, kleštěnec, komorník královny Mouřenínské Kandáces, kterýž vládl všemi poklady jejími, a byl přijel do Jeruzaléma, aby se modlil,"},{"book":"Skutky apoštolské","chapter":"8","verse":"28","text":"Již se navracoval zase, sedě na voze svém, a četl Izaiáše proroka."},{"book":"Skutky apoštolské","chapter":"8","verse":"29","text":"I řekl Duch k Filipovi: Přistup a přiviň se k vozu tomu."},{"book":"Skutky apoštolské","chapter":"8","verse":"30","text":"A přiběh Filip, slyšel jej, an čte Izaiáše proroka. I řekl: Rozumíš-liž, co čteš?"},{"book":"Skutky apoštolské","chapter":"8","verse":"31","text":"A on řekl: Kterakž bych mohl rozuměti, leč by mi kdo vyložil? I prosil Filipa, aby vstoupil na vůz, a seděl s ním."},{"book":"Skutky apoštolské","chapter":"8","verse":"32","text":"Místo pak toho Písma, kteréž četl, toto bylo: Jako ovce k zabití veden jest, a jako beránek němý před tím, kdož jej střiže, tak neotevřel úst svých."},{"book":"Skutky apoštolské","chapter":"8","verse":"33","text":"V ponížení jeho odsouzení jeho vyhlazeno jest, rod pak jeho kdo vypraví, ačkoli zahlazen byl z země život jeho?"},{"book":"Skutky apoštolské","chapter":"8","verse":"34","text":"A odpovídaje komorník Filipovi, dí: Prosím tebe, o kom toto mluví prorok? Sám-li o sobě, čili o někom jiném?"},{"book":"Skutky apoštolské","chapter":"8","verse":"35","text":"Tedy otevřev Filip ústa svá, a počav od toho Písma, zvěstoval jemu Ježíše."},{"book":"Skutky apoštolské","chapter":"8","verse":"36","text":"A když jeli cestou, přijeli k jedné vodě. I řekl komorník: Aj, teď voda. Proč nemám býti pokřtěn?"},{"book":"Skutky apoštolské","chapter":"8","verse":"37","text":"I řekl Filip: Věříš-li celým srdcem, slušíť. A on odpověděv, řekl: Věřím, že Ježíš Kristus jest Syn Boží."},{"book":"Skutky apoštolské","chapter":"8","verse":"38","text":"I rozkázal státi vozu, a sstoupili oba do vody, i Filip i komorník. I pokřtil ho."},{"book":"Skutky apoštolské","chapter":"8","verse":"39","text":"A když vystoupili z vody, Duch Páně pochopil Filipa, a neviděl ho více komorník; i jel cestou svou, raduje se."},{"book":"Skutky apoštolské","chapter":"8","verse":"40","text":"Filip pak nalezen jest v Azotu; a chodě, kázal evangelium všem městům, až přišel do Cesaree."}]}