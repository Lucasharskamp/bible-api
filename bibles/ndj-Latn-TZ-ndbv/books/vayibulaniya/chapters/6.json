{"data":[{"book":"Vayibulaniya","chapter":"6","verse":"1","text":"Topi, tukotoo kusighala mung'ulilu ya kwaa yimwilata Kilistu, ila tuyendileli kudindala chimfuki na tukotoo kuyendilela kuwula kuleka figoli fingajila kujakwa na yiilata kumjumila Chapanga,"},{"book":"Vayibulaniya","chapter":"6","verse":"2","text":"ng'ulilu ya ubatishu na ng'ulilu ya kuvikiwa mawoku kumutwi na ng'ulilu ya ushukushu wa vandu yivasovili pamu na ng'ulilu ya highilu ya jola."},{"book":"Vayibulaniya","chapter":"6","verse":"3","text":"Datuyendileli kudindala mung'ulilu na datuyendileli kukula padayila Chapanga."},{"book":"Vayibulaniya","chapter":"6","verse":"4","text":"Nongwa yikuweshikana ha kuvawuyisha vandu yivagolili sambi vapomeli na vala chipindi chiutunga vamanyili unakaka wa Chapanga na vala yivayonjili fupu sha kumbindi kwa Chapanga na vala yivamuyangili Mfuki Mng'alili"},{"book":"Vayibulaniya","chapter":"6","verse":"5","text":"na vala yivayonjili unofu wa filongu fya Chapanga na liwovi lya mlima wisawu."},{"book":"Vayibulaniya","chapter":"6","verse":"6","text":"Pambeli vawuleka ujumilwa wawu, yikuweshikana kandi ha kuvagola veni vapomeli kandi. Ava vakumvangilila kandi Mwana wa Chapanga na kumupa chindipa pawelu."},{"book":"Vayibulaniya","chapter":"6","verse":"7","text":"Chitava chitonyiwa ndonya tepu tepu na kuyigola mihali yivi yikuvajakwa kwa valimi uganga awu wunemiliwa na Chapanga."},{"book":"Vayibulaniya","chapter":"6","verse":"8","text":"Lakini chitava pachimela mibiki yivelili na misomi na miwuwuti, yivahela mota, chitava achi chiva pabehi kulapiliwa."},{"book":"Vayibulaniya","chapter":"6","verse":"9","text":"Vaghanja vetu hata leki yufwi tukudeta nahawu, tuva na unakaka kwa yumwi kucha mukukovikela milandu minofu nendu, yivavalongosha kuwulowolu."},{"book":"Vayibulaniya","chapter":"6","verse":"10","text":"Chapanga kava telatela, mweni dachivasughi ha chichuku chimugolili awu utami wumulangushili kwanongwa ya mweni na kwanongwa ya utangi wumutawulili na wula wumutawula ponopa kwa vandu va Chapanga."},{"book":"Vayibulaniya","chapter":"6","verse":"11","text":"Bayililu yetu ndi ayi, kila mundu gati ya yumwi alangushi nguvilishu yiyila yila mbaka mbelu, ili fila fimushuvilila fivi."},{"book":"Vayibulaniya","chapter":"6","verse":"12","text":"Topi, mukotoo kuva vagata, muvi kucha vala kupitila ujumilwa wawu na uwunilifu wawu, vagayiliwi fila fyavajangili Chapanga."},{"book":"Vayibulaniya","chapter":"6","verse":"13","text":"Chapanga pamugayilili Ibulahimu jangi, ayilapili kwa litawa lyaki mweni, nongwa kwahela mkomi pitu Chapanga kupitila mweni angaweshili kwilapa."},{"book":"Vayibulaniya","chapter":"6","verse":"14","text":"Chapanga ayilapili kadeta, “Kukunemela dandikunemeli na nakaka dandikugayili fileli fitangalili.”"},{"book":"Vayibulaniya","chapter":"6","verse":"15","text":"Ibulahimu avetilili kwa kuyiwunishila, pambeli ayangili chila chajangiwili na Chapanga."},{"book":"Vayibulaniya","chapter":"6","verse":"16","text":"Vandu pavayilapa, vakwilapa kwa yumu yula yaveli mkomi pitu veni na napilu yikulapiwa ili kulangusha unakaka wa filongu yifiywangiwa, topi yikumalila malimbu vosi."},{"book":"Vayibulaniya","chapter":"6","verse":"17","text":"Wuwula wula Chapanga padayilili kuvalangusha vapali vaki kucha jangi yaki yighalambuki ng'odu, alangushili kwa kwilapa."},{"book":"Vayibulaniya","chapter":"6","verse":"18","text":"Kupitila findu fivili chilapu na jangi fyeni fiweshi ha kughalambuka, Chapanga alangushili kucha aweshi ha kudeta ufyangu. Topi yufwi yitumtuvilili mweni tukuwesha kukoliwa liwoku na kukola na shuvililu yivelili pawulongolu yetu."},{"book":"Vayibulaniya","chapter":"6","verse":"19","text":"Tuva na shuvililu ayi, ndi mambu yanakaka ya ngalilu yetu. Shuvililu ayi yidindala na yingajila kutikanyika yikwingila mbaka kupita lupayi na kufika mahali pang'alili."},{"book":"Vayibulaniya","chapter":"6","verse":"20","text":"Badili ya yufwi Yesu alongulili kwingila mula nongwa ya yufwi kava mtambika mkomi jola, ngimu wuuvelili utambika wa Mekisadeki."}]}