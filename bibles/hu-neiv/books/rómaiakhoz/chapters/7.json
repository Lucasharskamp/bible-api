{"data":[{"book":"Rómaiakhoz","chapter":"7","verse":"1","text":"Vagy nem tudjátok, atyámfiai, – mert a törvényt ismerőkhöz szólok – hogy a törvény uralkodik az emberen, amíg él?"},{"book":"Rómaiakhoz","chapter":"7","verse":"2","text":"Mert a férjes asszony, amíg él férje, hozzá van kötve a törvény szerint, de ha meghal a férje, felszabadul az asszony a törvény alól, amely férjéhez kötötte."},{"book":"Rómaiakhoz","chapter":"7","verse":"3","text":"Azért tehát paráznának mondják, ha férje életében más férfihoz megy, ha azonban a férje meghal, szabaddá lesz a törvénytől, úgy hogy nem lesz parázna, ha más férfihoz megy."},{"book":"Rómaiakhoz","chapter":"7","verse":"4","text":"Azért, atyámfiai, ti is meghaltatok a törvénynek a Krisztus teste által, hogy máséi legyetek, azéi, aki a halálból feltámasztatott, hogy gyümölcsöt teremjünk Istennek."},{"book":"Rómaiakhoz","chapter":"7","verse":"5","text":"Mert amikor testben voltunk, a törvény által ébresztett bűnös indulatok uralkodtak rajtunk, hogy a halálnak gyümölcsözzenek."},{"book":"Rómaiakhoz","chapter":"7","verse":"6","text":"Most pedig megszabadultunk a törvénytől, minthogy meghaltunk arra nézve, ami eddig fogva tartott, hogy szolgáljunk a Lélek újságában és nem a betű óságában."},{"book":"Rómaiakhoz","chapter":"7","verse":"7","text":"Mit mondunk tehát? A törvény bűn? Semmiképpen! Hiszen a bűnt csak a törvény által ismertem meg, mert a gonosz kívánságról sem tudtam volna, ha a törvény nem mondaná: „Ne kívánd!“"},{"book":"Rómaiakhoz","chapter":"7","verse":"8","text":"De a bűn a parancsolat által alkalmat talált arra, hogy bennem gonosz kívánságot ébresszen, mert törvény nélkül a bűn halott."},{"book":"Rómaiakhoz","chapter":"7","verse":"9","text":"Régen törvény nélkül éltem, de a parancsolat eljöttével, felelevenedett a bűn,"},{"book":"Rómaiakhoz","chapter":"7","verse":"10","text":"én pedig meghaltam. Így az a parancsolat, amely életre való, nekem halálomra lett."},{"book":"Rómaiakhoz","chapter":"7","verse":"11","text":"Mert a bűn felhasználta az alkalmat és a parancsolat által megcsalt és megölt."},{"book":"Rómaiakhoz","chapter":"7","verse":"12","text":"De azért a törvény szent, és a parancsolat is szent és igaz és jó."},{"book":"Rómaiakhoz","chapter":"7","verse":"13","text":"Tehát ami jó, az lett halálommá? Semmiképpen! Inkább a bűn, hogy bűn volta nyilvánvalóvá legyen, hogy a jó által szerez nekem halált, hogy felettébb bűnös legyen a bűn a parancsolat által."},{"book":"Rómaiakhoz","chapter":"7","verse":"14","text":"Mert tudjuk, hogy a törvény lelki, de én testi vagyok a bűn alá rekesztve."},{"book":"Rómaiakhoz","chapter":"7","verse":"15","text":"Mert amit cselekszem, nem ismerem. Mert nem azt teszem, amit akarok, hanem amit gyűlölök, azt cselekszem."},{"book":"Rómaiakhoz","chapter":"7","verse":"16","text":"Ha pedig azt cselekszem, amit nem akarok, megegyezem a törvénnyel, hogy jó."},{"book":"Rómaiakhoz","chapter":"7","verse":"17","text":"Most azért már nem én cselekszem azt, hanem a bennem lakozó bűn."},{"book":"Rómaiakhoz","chapter":"7","verse":"18","text":"Mert tudom, hogy nem lakik bennem, azaz az én testemben jó. Mert az akarás megvan ugyan bennem, de a jót véghez vinni nem tudom."},{"book":"Rómaiakhoz","chapter":"7","verse":"19","text":"Mert nem a jót cselekszem, amit akarok, hanem a gonoszt cselekszem, amit nem akarok."},{"book":"Rómaiakhoz","chapter":"7","verse":"20","text":"Ha pedig azt cselekszem, amit nem akarok, nem én teszem azt, hanem a bennem lakó bűn."},{"book":"Rómaiakhoz","chapter":"7","verse":"21","text":"Megtalálom azért magamban ezt a törvényt: noha a jót akarom cselekedni, mégis a rosszat teszem."},{"book":"Rómaiakhoz","chapter":"7","verse":"22","text":"Mert gyönyörködöm ugyan Isten törvényében a belső ember szerint,"},{"book":"Rómaiakhoz","chapter":"7","verse":"23","text":"de látok egy másik törvényt tagjaimban, amely ellenkezik elmém törvényével és rabul ad a bűn törvényének, amely tagjaimban van."},{"book":"Rómaiakhoz","chapter":"7","verse":"24","text":"Ó, én nyomorult ember! Kicsoda szabadít meg engem e halálra ítélt testből?"},{"book":"Rómaiakhoz","chapter":"7","verse":"25","text":"De hálát adok Istennek, a mi Urunk Jézus Krisztus által."}]}