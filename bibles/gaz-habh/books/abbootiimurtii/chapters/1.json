{"data":[{"book":"Abbootii Murtii","chapter":"1","verse":"1","text":"Erga Iyyaasuun duʼee booddee Israaʼeloonni, “Kanaʼaanota loluudhaaf eenyu dursee nuuf haa baʼu?” jedhanii Waaqayyoon gaafatan."},{"book":"Abbootii Murtii","chapter":"1","verse":"2","text":"Waaqayyos, “Yihuudaan dursee haa baʼu; kunoo, ani biyyattii dabarsee harka isaatti kenneera” jedhee deebiseef."},{"book":"Abbootii Murtii","chapter":"1","verse":"3","text":"Namoonni Yihuudaas obboloota isaanii ilmaan Simiʼooniin, “Kottaa gara lafa qooda keenyaatti Kanaʼaanota loluuf wajjin baanaa; nus gama keenyaan gara lafa qooda keessaniitti isin wajjin ni baanaa” jedhan. Kanaafuu namoonni Simiʼoon isaan wajjin baʼan."},{"book":"Abbootii Murtii","chapter":"1","verse":"4","text":"Yommuu Yihuudaan baʼettis Waaqayyo Kanaʼaanotaa fi Feerzota dabarsee harka isaaniitti kenne; isaanis iddoo Bezeq jedhamutti nama kuma kudhan fixan."},{"book":"Abbootii Murtii","chapter":"1","verse":"5","text":"Achittis Adoonii-Bezeq arganii isa lolan; Kanaʼaanotaa fi Feerzotas moʼatan."},{"book":"Abbootii Murtii","chapter":"1","verse":"6","text":"Adoonii-Bezeq achii baqate; isaan garuu ariʼanii isa qaban; quba abbuudduu harkaatii fi quba abbuudduu miilla isaa irraa kutan."},{"book":"Abbootii Murtii","chapter":"1","verse":"7","text":"Ergasiis Adoonii-Bezeq, “Mootonni qubni abbuudduun harka isaaniitii fi qubni abbuudduun miilla isaanii irraa cirame torbaatamni waan maaddii koo jalatti harcaʼe funaannachaa turan. Amma garuu Waaqni waanuma ani isaanitti hojjedhe naa deebise” jedhe. Isaanis Yerusaalemitti isa fidan; innis achitti duʼe."},{"book":"Abbootii Murtii","chapter":"1","verse":"8","text":"Namoonni Yihuudaa Yerusaalemiinis akkasuma dhaʼanii qabatan. Magaalattiis goraadeedhaan dhaʼanii ibidda itti qabsiisan."},{"book":"Abbootii Murtii","chapter":"1","verse":"9","text":"Ergasiis namoonni Yihuudaa Kanaʼaanota biyya gaaraa, Negeebii fi gammoojjii karaa lixa biiftuu keessa jiraatan loluudhaaf gad buʼan."},{"book":"Abbootii Murtii","chapter":"1","verse":"10","text":"Namoota Kanaʼaan kanneen Kebroon ishee dur Kiriyaati Arbaaq jedhamtu keessa jiraatanittis duulanii Sheeshaayiin, Ahiimanii fi Talmaayin moʼatan."},{"book":"Abbootii Murtii","chapter":"1","verse":"11","text":"Achiis namoota biyya Debiir ishee dur Kiriyaati Seefer jedhamaa turte sana keessa jiraatanitti duulan."},{"book":"Abbootii Murtii","chapter":"1","verse":"12","text":"Kaalebis, “Ani nama Kiriyaati Seefer lolee qabatutti intala koo Aaksaa nan heerumsiisa” jedhe."},{"book":"Abbootii Murtii","chapter":"1","verse":"13","text":"Obboleessi Kaaleb quxisuun, Otniiʼeel ilmi Qenaz magaalattii qabate; Kaalebis intala isaa Aaksaa isatti heerumsiise."},{"book":"Abbootii Murtii","chapter":"1","verse":"14","text":"Isheenis yeroo gara Otniiʼeel dhuftetti, akka inni abbaa ishee lafa qotiisaa kadhatu isa kakaafte. Kaalebis yommuu isheen harree ishee irraa buutetti, “Ani maal siif godhu?” jedhee ishee gaafate."},{"book":"Abbootii Murtii","chapter":"1","verse":"15","text":"Isheenis deebiftee, “Waan addaa tokko naa godhi. Akkuma Negeeb keessatti lafa naa kennite sana burqaawwan bishaaniis naa kenni” jetteen. Kaalebis burqaawwan oliitii fi gadii kenneef."},{"book":"Abbootii Murtii","chapter":"1","verse":"16","text":"Sanyiiwwan Qeenii namicha abbaa niitii Musee sanaa namoota gammoojjii Yihuudaa keessa Negeeb ishee Aaraad biratti argamtu keessa jiraatan gidduu jiraachuuf jedhanii namoota Yihuudaa wajjin Magaalaa Meexxiitii ol baʼan."},{"book":"Abbootii Murtii","chapter":"1","verse":"17","text":"Namoonni Yihuudaa obboloota isaanii ilmaan Simiʼoon wajjin dhaqanii Kanaʼaanota Zefaati keessa jiraatan waraanan; magaalattiis guutumaan guutuutti barbadeessan. Kanaafuu magaalattiin Hormaa jedhamtee waamamte."},{"book":"Abbootii Murtii","chapter":"1","verse":"18","text":"Akkasumas namoonni Yihuudaa Gaazaa gandoota naannoo ishee wajjin, Ashqaloon gandoota naannoo ishee wajjin, Eqroon naannoo ishee wajjin qabatan."},{"book":"Abbootii Murtii","chapter":"1","verse":"19","text":"Waaqayyo namoota Yihuudaa wajjin ture. Kanaafuu isaan biyya gaaraa sana qabatan; garuu sababii namoonni dirree irra jiraatan gaariiwwan sibiilaa qabaniif achii isaan baasuu hin dandeenye."},{"book":"Abbootii Murtii","chapter":"1","verse":"20","text":"Akkuma Museen abdachiisee turetti Kebroon Kaalebiif kennamte; innis ilmaan Anaaq sadan achii ariʼee baase."},{"book":"Abbootii Murtii","chapter":"1","verse":"21","text":"Ijoolleen Beniyaam garuu Yebuusota Yerusaalem keessa jiraachaa turan sana achii baasuu hin dandeenye; hamma ammaatti Yebuusonni Beniyaamota wajjin iddoo sana jiraatan."},{"book":"Abbootii Murtii","chapter":"1","verse":"22","text":"Gosti Yoosef immoo Beetʼeel waraanan; Waaqayyos isaan wajjin ture."},{"book":"Abbootii Murtii","chapter":"1","verse":"23","text":"Yommuu isaan gara Beetʼeel ishee dur Luuzi jedhamtutti basaastota erganitti,"},{"book":"Abbootii Murtii","chapter":"1","verse":"24","text":"basaastonni sun namicha magaalaadhaa baʼee dhufu tokko arganii, “Karaa ittiin magaalaa seenan nu argisiisi; nus waan gaarii siif goona” jedhaniin."},{"book":"Abbootii Murtii","chapter":"1","verse":"25","text":"Innis itti argisiise; isaanis namicha sanaa fi maatii isaa guutuu dhiisanii magaalaa sana goraadeedhaan dhaʼan."},{"book":"Abbootii Murtii","chapter":"1","verse":"26","text":"Namichis gara Heetotaa deemee magaalaa Loozaa jedhamtu hundeesse; isheenis hamma ammaatti Luuzi jedhamtee waamamti."},{"book":"Abbootii Murtii","chapter":"1","verse":"27","text":"Minaaseen garuu namoota Beet Sheʼaaniitii fi gandoota naannoo ishee yookaan Taʼanaakii fi gandoota naannoo ishee yookaan Doorii fi gandoota naannoo ishee yookaan Yibleʼaamii fi gandoota naannoo ishee yookaan Megidoo fi gandoota naannoo ishee jiraatan achii hin baafne; kanaafuu Kanaʼaanonni ittuma fufanii achi jiraachuuf murteeffatan."},{"book":"Abbootii Murtii","chapter":"1","verse":"28","text":"Israaʼeloonni yommuu jabaachaa dhufanitti akka isaan hojii humnaa hojjetan isaan dirqisiisan malee Kanaʼaanota guutumaan guutuutti achii hin baafne."},{"book":"Abbootii Murtii","chapter":"1","verse":"29","text":"Efreemis Kanaʼaanota Geezir keessa jiraatan achii hin baafne; Kanaʼaanonni garuu ittuma fufanii achuma isaan gidduu jiraatan."},{"book":"Abbootii Murtii","chapter":"1","verse":"30","text":"Zebuuloonis Kanaʼaanota Qixroon yookaan Nahalol keessa jiraatan kanneen gidduu isaaniitti hafan hin baafne; garuu akka isaan hojii humnaa hojjetan godhan."},{"book":"Abbootii Murtii","chapter":"1","verse":"31","text":"Aasheeris warra Akoo yookaan Siidoon yookaan Ahilaab yookaan Akziib yookaan Helbaa yookaan Afiiqii fi Rehoob keessa jiraatan hin baafne;"},{"book":"Abbootii Murtii","chapter":"1","verse":"32","text":"namoonni Aasheer sababii isaan jara ariʼanii hin baasiniif Kanaʼaanota biyya sana jiran gidduu jiraatan."},{"book":"Abbootii Murtii","chapter":"1","verse":"33","text":"Niftaalem warra Beet Shemeshii fi Beet Anaati keessa jiraatan hin baafne; namoonni Niftaalem garuu Kanaʼaanota biyya sana turan gidduu jiraatan; warri Beet Shemeshii fi Beet Anaati dirqamsiifamanii hojii humnaa hojjechaafii turan."},{"book":"Abbootii Murtii","chapter":"1","verse":"34","text":"Amooronni immoo warra Daan gara biyya gaaraatti dhiiban malee akka isaan sululatti gad buʼan hin eeyyamneef ture."},{"book":"Abbootii Murtii","chapter":"1","verse":"35","text":"Amooronnis itti fufanii Tulluu Herees irra, Ayaaloonii fi Shaʼalbiim keessa jiraatan; garuu yommuu humni mana Yoosef jabaachaa dhufetti isaanis hojii humnaa isaanii hojjechuuf dirqisiifaman."},{"book":"Abbootii Murtii","chapter":"1","verse":"36","text":"Daariin Amoorotaa Aqrabiimii jalqabee karaa Seelaatiin ol baʼa ture."}]}