{"data":[{"book":"Mathayo","chapter":"14","verse":"1","text":"Wakati huo, Mfalme Herode, mtawala wa Galilaya, alisikia habari za Yesu,"},{"book":"Mathayo","chapter":"14","verse":"2","text":"akawaambia watumishi wake, “Huyu ni Yohana Mbatizaji; amefufuka kutoka kwa wafu! Hii ndiyo sababu nguvu za kutenda miujiza zinafanya kazi ndani yake.”"},{"book":"Mathayo","chapter":"14","verse":"3","text":"Herode alikuwa amemkamata Yohana, akamfunga na kumweka gerezani kwa sababu ya Herodia, mke wa Filipo, ndugu yake,"},{"book":"Mathayo","chapter":"14","verse":"4","text":"kwa kuwa Yohana alikuwa amemwambia Herode: “Si halali kwako kuwa na huyo mwanamke.”"},{"book":"Mathayo","chapter":"14","verse":"5","text":"Herode alitaka sana kumuua Yohana, lakini akaogopa watu, kwa maana walimtambua kuwa ni nabii."},{"book":"Mathayo","chapter":"14","verse":"6","text":"Katika siku ya kuadhimisha sikukuu ya kuzaliwa kwa Herode, binti wa Herodia alicheza mbele ya watu waliohudhuria, akamfurahisha sana Herode,"},{"book":"Mathayo","chapter":"14","verse":"7","text":"kiasi kwamba aliahidi kwa kiapo kumpa huyo binti chochote angeomba."},{"book":"Mathayo","chapter":"14","verse":"8","text":"Huyo binti, akiwa amechochewa na mama yake, akasema, “Nipe kichwa cha Yohana Mbatizaji kwenye sinia.”"},{"book":"Mathayo","chapter":"14","verse":"9","text":"Mfalme akasikitika, lakini kwa sababu ya viapo alivyoapa mbele ya wageni, akaamuru kwamba apatiwe ombi lake."},{"book":"Mathayo","chapter":"14","verse":"10","text":"Hivyo akaagiza Yohana Mbatizaji akatwe kichwa mle gerezani."},{"book":"Mathayo","chapter":"14","verse":"11","text":"Kichwa chake kikaletwa kwenye sinia, akapewa yule binti, naye akampelekea mama yake."},{"book":"Mathayo","chapter":"14","verse":"12","text":"Wanafunzi wa Yohana wakaja na kuuchukua mwili wake kwenda kuuzika. Kisha wakaenda wakamwambia Yesu."},{"book":"Mathayo","chapter":"14","verse":"13","text":"Yesu aliposikia yaliyokuwa yametukia, aliondoka kwa chombo akaenda mahali pasipo na watu ili awe peke yake. Lakini watu walipopata habari, wakamfuata kwa miguu kupitia nchi kavu kutoka miji."},{"book":"Mathayo","chapter":"14","verse":"14","text":"Yesu alipofika kando ya bahari, aliona makutano makubwa ya watu, akawahurumia na akawaponya wagonjwa wao."},{"book":"Mathayo","chapter":"14","verse":"15","text":"Ilipofika jioni, wanafunzi wake walienda kwake, wakamwambia, “Mahali hapa ni nyikani, na muda sasa umekwisha. Waage makutano ili waende zao vijijini wakajinunulie chakula.”"},{"book":"Mathayo","chapter":"14","verse":"16","text":"Yesu akawaambia, “Hakuna sababu ya wao kuondoka. Ninyi wapeni chakula.”"},{"book":"Mathayo","chapter":"14","verse":"17","text":"Wakamjibu, “Tuna mikate mitano na samaki wawili tu.”"},{"book":"Mathayo","chapter":"14","verse":"18","text":"Akawaambia, “Nileteeni hivyo vitu hapa.”"},{"book":"Mathayo","chapter":"14","verse":"19","text":"Yesu akaagiza makutano wakae chini kwenye nyasi. Akaichukua ile mikate mitano na wale samaki wawili, akainua macho yake akatazama mbinguni, akavibariki na kuimega ile mikate. Kisha akawapa wanafunzi, nao wanafunzi wakawagawia makutano."},{"book":"Mathayo","chapter":"14","verse":"20","text":"Wote wakala, wakashiba. Nao wanafunzi wakakusanya vipande vilivyosalia, wakajaza vikapu kumi na viwili."},{"book":"Mathayo","chapter":"14","verse":"21","text":"Idadi ya watu waliokula walikuwa wanaume wapatao 5,000, bila kuhesabu wanawake na watoto."},{"book":"Mathayo","chapter":"14","verse":"22","text":"Mara Yesu akawaambia wanafunzi wake waingie kwenye mashua watangulie kwenda ngʼambo ya bahari, wakati yeye alikuwa akiwaaga wale makutano."},{"book":"Mathayo","chapter":"14","verse":"23","text":"Baada ya kuwaaga, akaenda zake mlimani peke yake kuomba. Jioni ilipofika, Yesu alikuwa huko peke yake."},{"book":"Mathayo","chapter":"14","verse":"24","text":"Wakati huo ile mashua ilikuwa mbali kutoka nchi kavu ikisukwasukwa na mawimbi, kwa sababu upepo ulikuwa wa mbisho."},{"book":"Mathayo","chapter":"14","verse":"25","text":"Wakati wa zamu ya nne ya usiku,14:25 Zamu ya nne ya usiku ni kati ya saa tisa na saa kumi na mbili asubuhi. Yesu akawaendea wanafunzi wake akiwa anatembea juu ya maji."},{"book":"Mathayo","chapter":"14","verse":"26","text":"Wanafunzi wake walipomwona akitembea juu ya maji, waliingiwa na hofu kuu, wakasema, “Ni mzimu.” Wakapiga yowe kwa kuogopa."},{"book":"Mathayo","chapter":"14","verse":"27","text":"Lakini mara Yesu akasema nao, akawaambia, “Jipeni moyo! Ni mimi. Msiogope.”"},{"book":"Mathayo","chapter":"14","verse":"28","text":"Petro akamjibu, “Bwana, ikiwa ni wewe, niambie nije kwako nikitembea juu ya maji.”"},{"book":"Mathayo","chapter":"14","verse":"29","text":"Yesu akamwambia, “Njoo.”"},{"book":"Mathayo","chapter":"14","verse":"30","text":"Lakini alipoona upepo mkali aliingiwa na hofu, naye akaanza kuzama, huku akipiga kelele, “Bwana, niokoe!”"},{"book":"Mathayo","chapter":"14","verse":"31","text":"Mara Yesu akaunyoosha mkono wake na kumshika, akamwambia, “Wewe mwenye imani haba, kwa nini uliona shaka?”"},{"book":"Mathayo","chapter":"14","verse":"32","text":"Nao walipoingia ndani ya mashua, upepo ukakoma."},{"book":"Mathayo","chapter":"14","verse":"33","text":"Ndipo wote waliokuwa ndani ya ile mashua wakamwabudu Yesu, wakisema, “Hakika, wewe ndiwe Mwana wa Mungu.”"},{"book":"Mathayo","chapter":"14","verse":"34","text":"Walipokwisha kuvuka, wakafika nchi ya Genesareti."},{"book":"Mathayo","chapter":"14","verse":"35","text":"Watu wa eneo lile walipomtambua Yesu, walipeleka habari sehemu zote za jirani. Watu wakamletea wagonjwa wao wote,"},{"book":"Mathayo","chapter":"14","verse":"36","text":"wakamsihi awaruhusu wagonjwa waguse tu pindo la vazi lake, nao wote waliomgusa, wakaponywa."}]}