{"data":[{"book":"Misala ya Bantoma","chapter":"21","verse":"1","text":"Sima na biso kokabwana na bango, tokotaki na masuwa mpe tokendeki kino na esanga ya Kosi ; bongo mokolo oyo elandaki, tokendeki na Roda mpe, longwa wana, tokomaki na Patara."},{"book":"Misala ya Bantoma","chapter":"21","verse":"2","text":"Kuna, tomonaki masuwa moko oyo ezalaki kokende na Fenisi ; tomataki kati na yango mpe tokendeki."},{"book":"Misala ya Bantoma","chapter":"21","verse":"3","text":"Tango tomonaki esanga ya Shipre, totikaki yango na ngambo ya loboko ya mwasi mpe tokobaki mobembo na biso na mopanzi ya Siri. Totelemaki na Tiri epai wapi masuwa esengelaki kokitisa biloko oyo ememaki."},{"book":"Misala ya Bantoma","chapter":"21","verse":"4","text":"Lokola tokutaki bayekoli kuna, tovandaki elongo na bango mikolo sambo. Nzokande Molimo asololaki na Bayekoli, mpe balobaki na Polo ete akende na Yelusalemi te."},{"book":"Misala ya Bantoma","chapter":"21","verse":"5","text":"Atako bongo, tango mikolo na biso ekokaki, tolongwaki wana mpe tokobaki mobembo na biso. Bayekoli nyonso elongo na basi na bango mpe bana na bango bakendeki kotika biso kino na libanda ya engumba. Tango tokomaki na libongo, tofukamaki mpo na kosambela."},{"book":"Misala ya Bantoma","chapter":"21","verse":"6","text":"Sima na kopesana mbote ya suka, tomataki na masuwa, mpe bango bazongaki na bandako na bango."},{"book":"Misala ya Bantoma","chapter":"21","verse":"7","text":"Tosukisaki mobembo na biso ya mayi, kolongwa na Tiri kino na Pitolemayisi epai wapi topesaki bandeko mbote mpe tovandaki elongo na bango mokolo moko."},{"book":"Misala ya Bantoma","chapter":"21","verse":"8","text":"Mokolo oyo elandaki, tokendeki na Sezarea mpe tovandaki na ndako ya Filipo, mopanzi Sango Malamu. Azalaki moko kati na bato sambo oyo Lingomba eponaki."},{"book":"Misala ya Bantoma","chapter":"21","verse":"9","text":"Azalaki na bana basi minei oyo bayebaki nanu nzoto ya mibali te, mpe bazalaki na likabo ya kosakola."},{"book":"Misala ya Bantoma","chapter":"21","verse":"10","text":"Lokola tovandaki wana mikolo ebele, mosakoli moko, kombo na ye ezalaki Agabisi, awutaki na Yuda"},{"book":"Misala ya Bantoma","chapter":"21","verse":"11","text":"mpe ayaki kokutana na biso ; azwaki mokaba ya Polo mpe amikangaki na yango makolo mpe maboko. Alobaki :"},{"book":"Misala ya Bantoma","chapter":"21","verse":"12","text":"Tango toyokaki maloba wana, biso mpe bandimi ya Sezarea tobondelaki Polo ete akende na Yelusalemi te."},{"book":"Misala ya Bantoma","chapter":"21","verse":"13","text":"Kasi Polo azongiselaki biso :"},{"book":"Misala ya Bantoma","chapter":"21","verse":"14","text":"Lokola tolongaki te kobongola makanisi na ye, totikaki kobondela ye mpe tolobaki :"},{"book":"Misala ya Bantoma","chapter":"21","verse":"15","text":"Sima na biso kolekisa mikolo wana na Sezarea, tobongisaki biloko na biso mpe tokendeki na Yelusalemi."},{"book":"Misala ya Bantoma","chapter":"21","verse":"16","text":"Bayekoli mosusu ya Sezarea bakendeki kotika biso ; bamemaki biso na ndako ya Minaso, epai wapi tovandaki. Azalaki moto ya Shipre, mpe akomaki moyekoli wuta kala."},{"book":"Misala ya Bantoma","chapter":"21","verse":"17","text":"Tango tokomaki na Yelusalemi, bandeko bayambaki biso na esengo."},{"book":"Misala ya Bantoma","chapter":"21","verse":"18","text":"Mokolo oyo elandaki, Polo amemaki biso epai ya Jake, mpe bakambi nyonso ya Lingomba bayaki kuna."},{"book":"Misala ya Bantoma","chapter":"21","verse":"19","text":"Sima na ye kopesa bango mbote, Polo akomaki koyebisa bango likambo moko na moko, oyo Nzambe asalaki kati na bato ya bikolo ya bapaya, na nzela ya lotomo na ye."},{"book":"Misala ya Bantoma","chapter":"21","verse":"20","text":"Sima na bango koyoka ye, bakumisaki Nzambe. Bongo balobaki na Polo :"},{"book":"Misala ya Bantoma","chapter":"21","verse":"21","text":"Nzokande, bayokaki sango ete oteyaka na Bayuda nyonso oyo bavandaka kati na bato ya bikolo ya bapaya ete batosa te Mobeko ya Moyize, mpe ete olobaka na bango ete bakata lisusu te ngenga ya bana na bango mpe batika kosalela bokoko ya Bayuda."},{"book":"Misala ya Bantoma","chapter":"21","verse":"22","text":"Boye tosala nini ? Pamba te bakoyoka kaka ete okomi awa."},{"book":"Misala ya Bantoma","chapter":"21","verse":"23","text":"Sala makambo oyo tokoyebisa yo : Tozali awa na mibali minei oyo balapa ndayi."},{"book":"Misala ya Bantoma","chapter":"21","verse":"24","text":"Zwa bango, mipetola elongo na bango mpe futela bango mbongo mpo ete bakatisa suki. Na bongo, bato nyonso bakoyeba ete sango oyo bazali koyoka na tina na yo ezali ya lokuta, mpe bakososola ete yo moko mpe otosaka Mobeko."},{"book":"Misala ya Bantoma","chapter":"21","verse":"25","text":"Mpo na bato ya bikolo ya bapaya oyo bakomi bandimi, tokomeli bango mikano na biso ete basengeli te kolia misuni ya banyama oyo ebonzami lokola mbeka epai ya banzambe mosusu, basengeli te komela makila, basengeli te kolia nyama oyo babomi na kozanga kobimisa makila, basengeli te kosala kindumba ya lolenge nyonso."},{"book":"Misala ya Bantoma","chapter":"21","verse":"26","text":"Mokolo oyo elandaki, Polo amemaki bato yango mpe amipetolaki elongo na bango. Bongo akotaki na Tempelo mpo na koyebisa mokolo oyo tango ya komipetola ekosila, mokolo oyo bakobonza mbeka mpo na moko na moko kati na bango."},{"book":"Misala ya Bantoma","chapter":"21","verse":"27","text":"Tango mikolo sambo ekomaki pene ya kokoka, Bayuda ya mokili ya Azia bamonaki Polo kati na lopango ya Tempelo. Batombokisaki ebele nyonso ya bato mpe bakangaki ye"},{"book":"Misala ya Bantoma","chapter":"21","verse":"28","text":"na koganga :"},{"book":"Misala ya Bantoma","chapter":"21","verse":"29","text":"Balobaki bongo mpo ete, liboso, bamonaki Polo elongo na Trofime, moto ya Efeso, kati na engumba mpe bakanisaki ete Polo akotisaki ye kati na Tempelo."},{"book":"Misala ya Bantoma","chapter":"21","verse":"30","text":"Mobulu makasi ekotaki kati na engumba mobimba, mpe ebele ya bato oyo bawutaki bipai na bipai bayaki na lombangu. Bakangaki Polo, babimisaki ye libanda ya Tempelo mpe, mbala moko, bakangaki bikuke na yango."},{"book":"Misala ya Bantoma","chapter":"21","verse":"31","text":"Wana bazalaki koluka koboma Polo, sango ekomaki kino na matoyi ya mokonzi ya basoda ya Rome ete mobulu ekoti kati na Yelusalemi mobimba."},{"book":"Misala ya Bantoma","chapter":"21","verse":"32","text":"Mbala moko, azwaki basoda elongo na bakonzi na bango, mpe bakendeki na lombangu epai ebele ya bato bazalaki. Tango kaka bamonaki mokonzi ya basoda elongo na basoda na ye, batikaki kobeta Polo."},{"book":"Misala ya Bantoma","chapter":"21","verse":"33","text":"Mokonzi ya basoda apusanaki, akangaki Polo mpe apesaki mitindo ete bakanga ye minyololo mibale. Bongo atunaki soki Polo azali nani mpe asali nini."},{"book":"Misala ya Bantoma","chapter":"21","verse":"34","text":"Kati na ebele ya bato oyo batondaki wana, bamoko bazalaki koganga mpo na likambo moko, mpe bamosusu, mpo na likambo mosusu. Lokola mokonzi ya basoda azalaki kososola te bosolo ya likambo, mpo na mobulu oyo ebimaki, apesaki mitindo ete bamema Polo kati na lopango ya basoda."},{"book":"Misala ya Bantoma","chapter":"21","verse":"35","text":"Tango Polo atiaki matambe na ye na binyatelo ya ematelo, basoda bakumbaki ye, mpo ete bato bazalaki kotia mobulu makasi."},{"book":"Misala ya Bantoma","chapter":"21","verse":"36","text":"Bato nyonso bazalaki kolanda ye na koganga :"},{"book":"Misala ya Bantoma","chapter":"21","verse":"37","text":"Wana balingaki kokotisa ye kati na lopango ya basoda, Polo atunaki mokonzi ya basoda :"},{"book":"Misala ya Bantoma","chapter":"21","verse":"38","text":"Boni, ezali yo te moto ya Ejipito oyo akotisaki mobulu na mikolo oyo eleki mpe amemaki batomboki nkoto minei kati na esobe ?"},{"book":"Misala ya Bantoma","chapter":"21","verse":"39","text":"Polo azongisaki :"},{"book":"Misala ya Bantoma","chapter":"21","verse":"40","text":"Sima na mokonzi ya basoda kopesa ye nzela, Polo atelemaki na binyatelo mpe atombolaki loboko. Bato batikaki makelele, mpe Polo akomaki koloba na bango na lokota ya Arami :"}]}