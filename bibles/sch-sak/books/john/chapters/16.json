{"data":[{"book":"John","chapter":"16","verse":"1","text":"“Nin taksônna nin mâk loina rangin mahi nangni ki misîr pe ani."},{"book":"John","chapter":"16","verse":"2","text":"Synagogngei renga nangni la khâipai an ta, nangni that ranga bôk ngei han Pathien sin an tho anga an inbe zora la tung atih."},{"book":"John","chapter":"16","verse":"3","text":"Mingeiin nin chunga hima anghan la thông an tih, Pa le keima min riet loi sikin."},{"book":"John","chapter":"16","verse":"4","text":"Hannirese mahi nin kôm ke lei misîr ani, masikin ma neinunngei tho ranga an zora ahong tung tikin, nangni ke lei misîr pe zoi ti nin riettit theina rangin."},{"book":"John","chapter":"16","verse":"5","text":"Aniatachu, atûn chu mi tîrpu kôm ke se rang kêng ani zoi, hannoma nin lâia tutên ke sena rang merkel mak chei."},{"book":"John","chapter":"16","verse":"6","text":"Male atûn nangni ki misîr pe lechu nin mulungngei dûkin asip zoi ani."},{"book":"John","chapter":"16","verse":"7","text":"Aniatachu chongdiktak nangni ki ril: ke se hah nangni rangin chu asa uol ani, ke se nônchu Sanpu hah nin kôm juong no nih. Hannirese ke sên chu ama hah nin kôm juongtîr ki tih."},{"book":"John","chapter":"16","verse":"8","text":"Male a juong tung tika chu sietna tieng mo, chong dika mo, Pathien roijêkna tieng mo theiloi an chang tie hah rammuol mingei kôm min mûng atih."},{"book":"John","chapter":"16","verse":"9","text":"Sietna tieng theiloi an chang ani, keima min iem loi sikin;"},{"book":"John","chapter":"16","verse":"10","text":"chong dika khom theiloi an chang ani, Pa kôm ke se rang sik le mi nin mu khâi loi rang sikin;"},{"book":"John","chapter":"16","verse":"11","text":"male roijêkna tieng khom adikloi an chang ani, hi rammuol roijêkpu khom jêkin aom zoi sikin."},{"book":"John","chapter":"16","verse":"12","text":"“Nangni misîr pe rang tamtak ka la dôn, aniatachu atûna rangin chu ariet nangni lântak pe rai atih."},{"book":"John","chapter":"16","verse":"13","text":"Nikhomrese, Ratha, Pathien chongtak minlang ngâipu hah a juong tika chu chongtak ngei murdia nangni ruoi min lût atih. Ama rachamin ite misîr no nia, a riet ha kêng a misîr rang male ahong tung rang neinunngei ha nangni ril atih."},{"book":"John","chapter":"16","verse":"14","text":"Ama han roiinpuina mi pêk atih, ko chong ti ngei hah lâk a ta, nangni a ril rang sikin."},{"book":"John","chapter":"16","verse":"15","text":"Ka Pa'n a dôn ngei murdi chu kata ani; masika han kêng Ratha han ke pêk hah lâk a ta male nangni ril atih, ki ti ani."},{"book":"John","chapter":"16","verse":"16","text":"“Chomoltên chu mi mu khâi no tunuia, male chomolte suole chu mi mu nôk nin tih,” a tia."},{"book":"John","chapter":"16","verse":"17","text":"A ruoisingei senkhatin anninanâkin annin rekela, “Ei kôma a thurchi misîr hi imo a tina? Chomolte chu mi mu no tunuia, chomolte suole chu mi mu nôk nin tih; a tia male, ‘Pa kôm ke se rang sikin’ khom a ti hi, an tia."},{"book":"John","chapter":"16","verse":"18","text":"‘Chomolte’ a ti hih imo a tina? A misîr hih ei riet thei loi kêng!” an tia."},{"book":"John","chapter":"16","verse":"19","text":"Jisua'n ama chong rekel rang an jôt ti a rieta, an kôm, “Chomolte chu mi mu no tunuia, chomolte suole chu mi mu nôk nin tih,” ki ti ha mo nangni nanâkin ni nin rekel inlôm?"},{"book":"John","chapter":"16","verse":"20","text":"Chong diktak nangni ki ril: nangni chu chap le inrûmin om nin ta, hannirese, rammuol chu tâi atih; inngûiin om nin ta, aniatachu nin inngûina hah tâinân ânthûl rang ani."},{"book":"John","chapter":"16","verse":"21","text":"Nupangin nâiha a tuong lâitak chu ân ngûikhak ngâi, a dûktongna zora ahong tung pe sikin; aniatachu nâi a nei suole chu a dûktong hah a mingil nôk ngâi, nâite rammuola juong suok hah a râisânpui sikin."},{"book":"John","chapter":"16","verse":"22","text":"Nangni khom ma anghan nin ni: atûn chu inngûiin nin oma, aniatachu nangni mu nôk ki tih, nin mulungrîl râisânnân la sip atih. Ma râisânna ha chu tutên nangni sut thei khâi no ni ngei."},{"book":"John","chapter":"16","verse":"23","text":"“Ma nikhuo hah ahong tungin chu ite mi rekel khâi no tunui. Chongdiktak nangni ki ril: ki riminga nin zong kai chu Pa'n nangni pêk atih.16:23: ki riminga nin zong kai chu Pa'n nangni pêk atih; miziek senkhat ngei an dôn chu i-ih khom Pa nin zongin chu, maha ama'n ki rimingin nangni pêk atih."},{"book":"John","chapter":"16","verse":"24","text":"Atûn tena chu ite ki rimingin la zong mak choia; zong ungla man nin tih, nin râisânna akip theina rangin."},{"book":"John","chapter":"16","verse":"25","text":"“Ha neinunngei hah mintêknangei chongin nin kôm ki misîr ani. Aniatachu, mintêknangei chong mang loiin ânlangiemin Pa chungroi ha nin kôm ki misîr zora ala hong tung rang."},{"book":"John","chapter":"16","verse":"26","text":"Ma nikhuo hah ahong tungin chu, ki rimingin Pa kôm zong nin ta; male keiman Pa kôm nin ruthûlin nangni zong pe ki tih ki tina nimaka,"},{"book":"John","chapter":"16","verse":"27","text":"Pa lelê han nangni a lungkham ngâi. Keima mi nin lungkham sik le Pathien renga juong ki ni, ti mi nin iem sikin nangni a lungkham ngâi ani."},{"book":"John","chapter":"16","verse":"28","text":"Pa kôm renga ku juonga, male rammuola ku juong ani; male atûn chu rammuol mâkin Pa kôm ke se nôk rang ani zoi,” a tia."},{"book":"John","chapter":"16","verse":"29","text":"Hanchu a ruoisingei han a kôm, “Atûn chu ânlangiemin ni misîra, mintêknangei chong reng mang khâi mak chea."},{"book":"John","chapter":"16","verse":"30","text":"Atûn chu neinuntin ni riet let tiin kin riet zoi; tute kôm ite ne rekel ngei rang nâng mak che. Hima sika hin Pathien renga juong ni ni tiin kin iem zoi ani,” an tia."},{"book":"John","chapter":"16","verse":"31","text":"Jisua'n an kôm, “Atûn chu nin iem mo zoi?"},{"book":"John","chapter":"16","verse":"32","text":"Azora ahong tungtir zoi, anâikik zoi, matikin chu chekinchâi var nin ta, nin in, nin ina se nin ta, ke theivaiin mi mâkrak nin tih. Hannirese Pa hah ko kôm aom sikin ke theivaiin chu ni no ning."},{"book":"John","chapter":"16","verse":"33","text":"Masikin keima leh inpumkhata omin rathânngamna nin dôn theina rangin hi chong hih nangni ki misîr pe ani. Rammuolin intak nangni min tuong atih. Hannirese hâitakin om roi! Keiman rammuol ke mene zoi ani,” a tia."}]}