{"data":[{"book":"1 T'imotiwos","chapter":"3","verse":"1","text":"Ash iko ep'is k'op'isiyo3:1 Ep'is k'op'isiyo: Ik' ashuwotsi jishiruwoniye.  «woto b́ geyyale sheeng fine b́ tewni» etiru aap'o arikee"},{"book":"1 T'imotiwos","chapter":"3","verse":"2","text":"Eshe Ep'is k'op'isi iko, bí atse k'efetuwo deshawo, mááts ik s'uzu dek'tso, bí angok'on betuwo, b́ took keewiruwo, teron finituwo, ib dek'etwo, daniyosh faltuwo,"},{"book":"1 T'imotiwos","chapter":"3","verse":"3","text":"Másherawo, moosho shunawo, maac' nef wottso, fayetsi woterawo, giz shunawo,"},{"book":"1 T'imotiwos","chapter":"3","verse":"4","text":"B́ took moowo k'ezdek'o falituwo, b́ nanauwots mangon bísh aleyirwotsi woto geyituwe."},{"book":"1 T'imotiwos","chapter":"3","verse":"5","text":"B́ took moo k'ezdek'o falatse wotiyal asho Ik' mootsi ashuwotsi ak'aldeniya k'eezo b́ faliti?"},{"book":"1 T'imotiwos","chapter":"3","verse":"6","text":"Dayablos bog taana eton fugeyat bí ats angshetsok'o karnon amantso bí ats angsherawok'o Ep'is k'opisiyo wotk'aye."},{"book":"1 T'imotiwos","chapter":"3","verse":"7","text":"3:2-7 Tito 1:6-9 B́ shútso b́ t'afre Shed'ani kamboots kindr b́ dihirawok'o amaneraw ashuwotsoke sheeng shútso detstso woto bín geyiyituwe."},{"book":"1 T'imotiwos","chapter":"3","verse":"8","text":"Diyak'oniwotswere mank'o mangiyetswotsnat ik alberets wottsuwotsi, weyiniyon dutsets biro ay uyawwotsi, gizoshowere ayide'er k'awntirwotsi woto geyiratse,"},{"book":"1 T'imotiwos","chapter":"3","verse":"9","text":"Ando imnetiy mist'iryo nib s'ayinon koto boosh geyituwe,"},{"book":"1 T'imotiwos","chapter":"3","verse":"10","text":"Bowere shino fadewne, maniyakonowere boatse s'iilr eegonor bo atse datserawwotsi wotarr bodatseyal diyak'oni fino finone."},{"book":"1 T'imotiwos","chapter":"3","verse":"11","text":"Aaninuwere bomáátswotswor mangiyetswotsi, ash oonerawwotsi, bo angok'on beyirwotsi, jam keewon amanetswotsi woto boosh geyife."},{"book":"1 T'imotiwos","chapter":"3","verse":"12","text":"Diyak'oniwots botook tookosh mááts iku kenih woto boosh geyife, bo nana'onat bo maa asho sheengsh detsonat k'eezo boon geyfe."},{"book":"1 T'imotiwos","chapter":"3","verse":"13","text":"Diyak'oni fino sheengeshde finitwots een ma'aregiyo daatsitune, Iyesus Krstosn wotts imnetiyo ááwu shuk'on keewo falituee."},{"book":"1 T'imotiwos","chapter":"3","verse":"14-15","text":"Karn aawotse weetuwe tietalorni, daneraka wook'ayr t teshetkawotiyala dure duron beyiruwo Ik'o moonat aron k'ons'ets irok'o Ik'i mootse asho awuk'o k'alo bín b́ geyituwok'o n danetuwok'o neen jishituwo neesh guut'etuwe."},{"book":"1 T'imotiwos","chapter":"3","verse":"16","text":"Noo haymanoti mist'iriyo hake baka eterawok'on eene, bíwere Ik'o"}]}