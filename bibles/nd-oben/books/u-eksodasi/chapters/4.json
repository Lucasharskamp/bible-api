{"data":[{"book":"U-Eksodasi","chapter":"4","verse":"1","text":"UMosi waphendula wathi, “Pho bangayekela ukungikholwa loba ukulalela engikutshoyo bathi, ‘uThixo kazange abonakale kuwe’?”"},{"book":"U-Eksodasi","chapter":"4","verse":"2","text":"UThixo wathi kuye, “Kuyini lokho okusesandleni sakho?”"},{"book":"U-Eksodasi","chapter":"4","verse":"3","text":"UThixo wathi, “Iphosele phansi emhlabathini.”"},{"book":"U-Eksodasi","chapter":"4","verse":"4","text":"UThixo wasesithi kuye, “Yelula isandla sakho uyibambe ngomsila.” UMosi welula isandla wayibamba inyoka yasiphenduka yaba yintonga esandleni sakhe."},{"book":"U-Eksodasi","chapter":"4","verse":"5","text":"UThixo wathi, “Lokhu yikwenzela ukuthi bakholwe ukuthi uThixo, uNkulunkulu waboyise, uNkulunkulu ka-Abhrahama, uNkulunkulu ka-Isaka loNkulunkulu kaJakhobe ubonakele kuwe.”"},{"book":"U-Eksodasi","chapter":"4","verse":"6","text":"UThixo wabuye wathi, “Faka isandla sakho phakathi kwejazi lakho.” UMosi wasefaka isandla sakhe ejazini lakhe, kwathi lapho esesikhupha, sasesimhlophe njengongqwaqwane sesilobulephero."},{"book":"U-Eksodasi","chapter":"4","verse":"7","text":"Wathi njalo, “Sibuyisele isandla sakho ejazini lakho.” UMosi wasifaka isandla sakhe ejazini lakhe, wathi esesikhupha sasesibuyele esimeni saso, sesifanana lejwabu lakhe."},{"book":"U-Eksodasi","chapter":"4","verse":"8","text":"UThixo wasesithi, “Nxa bengayikukholwa loba bengananzi izibonakaliso zokuqala, mhlawumbe bazakholwa ezesibili."},{"book":"U-Eksodasi","chapter":"4","verse":"9","text":"Kodwa nxa bengakholwa izibonakaliso lezi ezimbili loba bengakulaleli, uzathatha amanzi emfuleni uNayili uwathele emhlabathini owomileyo. Amanzi ozawathatha emfuleni azaphenduka abe ligazi emhlabathini owomileyo.”"},{"book":"U-Eksodasi","chapter":"4","verse":"10","text":"UMosi wasesithi kuThixo, “Oh Thixo, ngixolele, angizange ngibe yisikhulumi kusukela emuva kuze kube lakhathesi ukhuluma lenceku yakho. Ngiyagagasa njalo ngilamalimi.”"},{"book":"U-Eksodasi","chapter":"4","verse":"11","text":"UThixo wathi kuye, “Ngubani owapha umuntu umlomo? Ngubani omenza abe yisacuthe loba abe yisimungulu? Ngubani omenza abone loba abe yisiphofu? Akusimi uThixo na?"},{"book":"U-Eksodasi","chapter":"4","verse":"12","text":"Ngakho hamba, ngizakusiza ukuthi ukhulume njalo ngikufundise lokuthi uthini.”"},{"book":"U-Eksodasi","chapter":"4","verse":"13","text":"Kodwa uMosi wathi, “Oh Thixo, ngicela uthume omunye ukuthi ayekwenza lokhu.”"},{"book":"U-Eksodasi","chapter":"4","verse":"14","text":"UThixo wathukuthela, ulaka lwakhe lwavutha kuMosi, wathi, “Umfowenu u-Aroni, ongumLevi ke? Ngiyazi ukuthi uyenelisa ukukhuluma kuhle. Uvele usendleleni ukuzahlangana lawe, njalo inhliziyo yakhe izathokoza ukukubona."},{"book":"U-Eksodasi","chapter":"4","verse":"15","text":"Uzakhuluma laye ufake amazwi emlonyeni wakhe. Ngizaliphathisa lobabili ukuthi likhulume njalo ngizalifundisa ukuthi lenzeni."},{"book":"U-Eksodasi","chapter":"4","verse":"16","text":"Yena uzakukhulumela ebantwini, njalo kuzakuba sengani nguye ongumlomo wakho njalo kube angani wena unguNkulunkulu kuye."},{"book":"U-Eksodasi","chapter":"4","verse":"17","text":"Kodwa phatha intonga le esandleni sakho ukuze wenze izimangaliso ngayo.”"},{"book":"U-Eksodasi","chapter":"4","verse":"18","text":"UMosi wasebuyela kuyisezala uJethro wathi kuye, “Bengicela ukubuyela ebantwini bakithi eGibhithe ukuthi ngiyebona kumbe balokhu besaphilile.”"},{"book":"U-Eksodasi","chapter":"4","verse":"19","text":"UThixo wayethe kuMosi eMidiyani, “Buyela eGibhithe, ngoba bonke abantu ababefuna ukukubulala sebafa.”"},{"book":"U-Eksodasi","chapter":"4","verse":"20","text":"Ngakho uMosi wathatha umkakhe kanye lamadodana akhe, wabakhweza kubabhemi waqala uhambo lokubuyela eGibhithe. Wathatha intonga kaNkulunkulu wayiphatha ngesandla."},{"book":"U-Eksodasi","chapter":"4","verse":"21","text":"UThixo wathi kuMosi, “Ekubuyeleni kwakho eGibhithe, bona ukuthi uyazenza zonke izimangaliso engikuphe amandla okuba uzenze phambi kukaFaro. Kodwa ngizakwenza inhliziyo yakhe ibe lukhuni ukuba angabavumeli abantu ukuthi basuke."},{"book":"U-Eksodasi","chapter":"4","verse":"22","text":"Uzakuthi kuFaro, ‘uThixo uthi u-Israyeli yindodana yami elizibulo,"},{"book":"U-Eksodasi","chapter":"4","verse":"23","text":"njalo ngakutshela ngathi, “Vumela indodana yami ihambe, ukuze iyengikhonza.” Kodwa wena wala ukuyivumela ukuba ihambe; ngakho ngizabulala indodana yakho elizibulo.’ ”"},{"book":"U-Eksodasi","chapter":"4","verse":"24","text":"Kwathi besesendleleni, endlini yezihambi, uThixo wahlangana loMosi wafuna ukumbulala."},{"book":"U-Eksodasi","chapter":"4","verse":"25","text":"Kodwa uZiphora wayisoka indodana yakhe, wathatha isikhumba sakhona wasethinta inyawo zikaMosi ngaso. Wathi, “Impela wena ungumyeni wegazi.”"},{"book":"U-Eksodasi","chapter":"4","verse":"26","text":"Ngakho uThixo wamyekela. (Ngalesosikhathi uZiphora wathi “umyeni wegazi,” esitsho ukusoka.)"},{"book":"U-Eksodasi","chapter":"4","verse":"27","text":"UThixo wathi ku-Aroni, “Hamba uye enkangala uhlangabezane loMosi.” Ngakho wasuka wayahlangana loMosi entabeni kaThixo wamanga."},{"book":"U-Eksodasi","chapter":"4","verse":"28","text":"UMosi wamtshela u-Aroni konke uThixo ayemthume ukuthi akutsho, njalo langazo zonke izibonakaliso ezimangalisayo ayemlaye ukuba azenze."},{"book":"U-Eksodasi","chapter":"4","verse":"29","text":"UMosi lo-Aroni bahamba bafika baqoqa bonke abadala bako-Israyeli,"},{"book":"U-Eksodasi","chapter":"4","verse":"30","text":"u-Aroni wasebatshela konke uThixo ayekutshele uMosi. Wenza lezibonakaliso phambi kwabantu,"},{"book":"U-Eksodasi","chapter":"4","verse":"31","text":"bakholwa. Kwathi besizwa ukuthi uThixo uyabakhathalela, njalo wayelubonile usizi lwabo, bakhothama phansi bamkhonza."}]}