{"data":[{"book":"Luka","chapter":"22","verse":"1","text":"Bližio se Blagdan beskvasnih kruhova, Pasha."},{"book":"Luka","chapter":"22","verse":"2","text":"Svećenički poglavari i pismoznanci dogovarali su se kako da ubiju Isusa, ali bojali su se da se narod ne pobuni."},{"book":"Luka","chapter":"22","verse":"3","text":"Tada Sotona uđe u Judu Iškariotskoga, jednoga od Dvanaestorice."},{"book":"Luka","chapter":"22","verse":"4","text":"On ode i dogovori se sa svećeničkim poglavarima i s vojnim zapovjednicima kako će im izdati Isusa."},{"book":"Luka","chapter":"22","verse":"5","text":"Oni se obraduju i obećaju mu dati novca."},{"book":"Luka","chapter":"22","verse":"6","text":"Juda pristane. Tako on počne tražiti prigodu da izda Isusa kad mnoštva ne bude u blizini."},{"book":"Luka","chapter":"22","verse":"7","text":"Prvog dana Blagdana beskvasnih kruhova, kad je bio običaj žrtvovati pashalno janje,"},{"book":"Luka","chapter":"22","verse":"8","text":"Isus pošalje Petra i Ivana: “Idite nam pripraviti večeru da skupa blagujemo.”"},{"book":"Luka","chapter":"22","verse":"9","text":"“Gdje želiš da ju pripravimo?” upitaju."},{"book":"Luka","chapter":"22","verse":"10","text":"“Čim uđete u grad”, reče im, “srest ćete čovjeka koji nosi vodu u vrču. Pođite za njim. U kući u koju uđe"},{"book":"Luka","chapter":"22","verse":"11","text":"potražite domaćina pa mu recite: ‘Učitelj pita u kojoj sobi može blagovati pashalnu večeru sa svojim učenicima.’"},{"book":"Luka","chapter":"22","verse":"12","text":"On će vam pokazati veliku sobu na katu, posve pripremljenu. Ondje nam pripravite večeru.”"},{"book":"Luka","chapter":"22","verse":"13","text":"Učenici odu u grad i nađu sve kako im je Isus rekao te ondje pripreme pashalnu večeru."},{"book":"Luka","chapter":"22","verse":"14","text":"Kad je za to došlo vrijeme, Isus sjedne za stol s apostolima."},{"book":"Luka","chapter":"22","verse":"15","text":"“Čeznuo sam svom dušom da blagujem s vama ovu pashalnu večeru prije svoje muke."},{"book":"Luka","chapter":"22","verse":"16","text":"Jer ju, kažem vam, neću više blagovati dok se ona ne ispuni u kraljevstvu Božjemu.”"},{"book":"Luka","chapter":"22","verse":"17","text":"Uzme čašu, zahvali i reče: “Uzmite i razdijelite među sobom."},{"book":"Luka","chapter":"22","verse":"18","text":"Kažem vam, od sada više neću piti vina22:18 U grčkome: neću piti od trsova roda. dok ne dođe Božje kraljevstvo.”"},{"book":"Luka","chapter":"22","verse":"19","text":"Uzme zatim kruh, zahvalio za njega, razlomi ga i podijeli im govoreći: “Ovo je moje tijelo koje se za vas predaje. Ovo činite meni na spomen.”"},{"book":"Luka","chapter":"22","verse":"20","text":"Kad su povečerali, uzme čašu i reče: “Ovo je moja krv, krv Novoga saveza, koja se prolijeva za vas."},{"book":"Luka","chapter":"22","verse":"21","text":"Ali evo, moj izdajnik sjedi sa mnom za stolom."},{"book":"Luka","chapter":"22","verse":"22","text":"Ja, Sin Čovječji, moram umrijeti kako je određeno, ali teško onome koji ga izda!”"},{"book":"Luka","chapter":"22","verse":"23","text":"Učenici se nato počnu međusobno pitati tko bi od njih mogao takvo što učiniti."},{"book":"Luka","chapter":"22","verse":"24","text":"Počnu se zatim prepirati oko toga tko bi od njih bio najveći."},{"book":"Luka","chapter":"22","verse":"25","text":"Isus im reče: “Kraljevi ovoga svijeta vladaju svojim narodima i provodeći vlast nad njima nazivaju se dobrotvorima."},{"book":"Luka","chapter":"22","verse":"26","text":"Ali vi nemojte tako! Naprotiv, najveći među vama neka bude kao najneznatniji, a starješina kao poslužitelj."},{"book":"Luka","chapter":"22","verse":"27","text":"Jer tko je veći, onaj koji sjedi za stolom ili onaj koji ga poslužuje? Onaj za stolom, zar ne? A ja, evo, poslužujem vas."},{"book":"Luka","chapter":"22","verse":"28","text":"Ostali ste mi vjerni u mojim kušnjama."},{"book":"Luka","chapter":"22","verse":"29","text":"Zato vam u baštinu dajem kraljevsku čast što ju je meni predao moj Otac"},{"book":"Luka","chapter":"22","verse":"30","text":"da jedete i pijete za mojim stolom u mojemu kraljevstvu te da sjedite na prijestoljima i sudite dvanaest Izraelovih plemena.”"},{"book":"Luka","chapter":"22","verse":"31","text":"“Šimune, Šimune, Sotona je zatražio da vas može rešetati kao pšenicu."},{"book":"Luka","chapter":"22","verse":"32","text":"Ali molio sam se za tebe da ti vjera ne malakše. Zato, kad se ponovno obratiš k meni, učvrsti svoju braću!”"},{"book":"Luka","chapter":"22","verse":"33","text":"“Gospodine,” reče mu Petar, “spreman sam s tobom poći i u tamnicu i u smrt!”"},{"book":"Luka","chapter":"22","verse":"34","text":"“Kažem ti, Petre,” reče Isus, “prije nego što pijetao zakukuriče, triput ćeš zanijekati da me uopće poznaješ."},{"book":"Luka","chapter":"22","verse":"35","text":"Kad sam vas poslao na put bez novca, bez torbe i sandala, je li vam što nedostajalo?” upita ih Isus."},{"book":"Luka","chapter":"22","verse":"36","text":"“Ali sada,” reče, “tko ima novca, neka ga ponese! Torbu također. Tko nema mač, neka proda odjeću i kupi ga za sebe"},{"book":"Luka","chapter":"22","verse":"37","text":"jer se, kažem vam, mora ispuniti ono što o meni piše u Svetome pismu: ‘Ubrojen je među zločince.’22:37 Izaija 53:12. Sve što su proroci o meni napisali obistinit će se.”"},{"book":"Luka","chapter":"22","verse":"38","text":"“Gospodine,” rekoše, “imamo tu dva mača!”"},{"book":"Luka","chapter":"22","verse":"39","text":"Zatim ode odande te se, po običaju, zaputi na Maslinsku goru. Učenici pođu s njim."},{"book":"Luka","chapter":"22","verse":"40","text":"Kad su stigli, reče im: “Molite se da vas ne svlada kušnja!”"},{"book":"Luka","chapter":"22","verse":"41","text":"Udalji se zatim od njih koliko se može baciti kamen, padne na koljena i pomoli se:"},{"book":"Luka","chapter":"22","verse":"42","text":"“Oče, otkloni ovu čašu od mene ako želiš. Ipak, neka bude po tvojoj, a ne po mojoj volji.”"},{"book":"Luka","chapter":"22","verse":"43","text":"Tada mu se s neba ukaže anđeo da ga ohrabri."},{"book":"Luka","chapter":"22","verse":"44","text":"Sve je žarče molio, u smrtnoj muci, a znoj mu postane poput kaplja krvi što su padale na zemlju."},{"book":"Luka","chapter":"22","verse":"45","text":"Napokon ustane, priđe učenicima i nađe ih kako spavaju iscrpljeni od žalosti."},{"book":"Luka","chapter":"22","verse":"46","text":"“Zašto spavate?” upita. “Ustanite i molite se da vas ne svlada kušnja!”"},{"book":"Luka","chapter":"22","verse":"47","text":"Dok je još govorio, stigne svjetina, a pred njom Juda, jedan od Dvanaestorice. Približi se Isusu i poljubi ga."},{"book":"Luka","chapter":"22","verse":"48","text":"“Juda, zar poljupcem izdaješ Sina Čovječjega?” reče Isus."},{"book":"Luka","chapter":"22","verse":"49","text":"Kad su ostali učenici vidjeli što se zbiva, upitaju: “Gospodine, da ih napadnemo mačem?”"},{"book":"Luka","chapter":"22","verse":"50","text":"te jedan od njih zamahne na slugu velikog svećenika i odsiječe mu desno uho."},{"book":"Luka","chapter":"22","verse":"51","text":"Ali Isus reče: “Pustite! Ne opirite se više!” Dotakne zatim sluzi uho i iscijeli ga."},{"book":"Luka","chapter":"22","verse":"52","text":"Zatim reče ljudima koji su pošli na njega, svećeničkim poglavarima, vojnim zapovjednicima i starješinama: “Pošli ste na mene mačevima i toljagama kao na prevratnika!"},{"book":"Luka","chapter":"22","verse":"53","text":"Zašto me niste u Hramu uhitili? Svaki sam dan bio ondje. Ali ovo je vaš čas i vlada tama.”"},{"book":"Luka","chapter":"22","verse":"54","text":"Isusa uhite i odvedu u dom velikog svećenika. Petar ga je izdaleka slijedio."},{"book":"Luka","chapter":"22","verse":"55","text":"Usred dvorišta stražari su naložili vatru i grijali se oko nje. Petar sjedne među njih."},{"book":"Luka","chapter":"22","verse":"56","text":"Neka sluškinja ugleda ga kako sjedi pokraj vatre, promotri ga i reče: “I ovaj je bio s Isusom!”"},{"book":"Luka","chapter":"22","verse":"57","text":"Petar zaniječe. “Pa ja ga ni ne poznajem, ženo!”"},{"book":"Luka","chapter":"22","verse":"58","text":"Nedugo zatim još ga netko opazi i reče: “Ti si jedan od njih!”"},{"book":"Luka","chapter":"22","verse":"59","text":"Nakon otprilike jedne ure, netko opet reče: “Ovaj je zaista bio s njim! Pa Galilejac je!”"},{"book":"Luka","chapter":"22","verse":"60","text":"“Ne znam o čemu govorite, čovječe!” reče Petar. Istoga časa, dok je još govorio, oglasi se pijetao."},{"book":"Luka","chapter":"22","verse":"61","text":"Tada se Gospodin okrene i pogleda Petra, a Petar se sjeti kako mu je rekao: “Zaista ti kažem, još ove noći, prije nego što pijetao zakukuriče, triput ćeš me se odreći.”"},{"book":"Luka","chapter":"22","verse":"62","text":"Iziđe iz dvorišta i gorko zaplače."},{"book":"Luka","chapter":"22","verse":"63","text":"Čuvari počnu Isusa tući i rugati mu se."},{"book":"Luka","chapter":"22","verse":"64","text":"Pokrili su mu oči i zapitkivali: “Proreci tko te je udario!”"},{"book":"Luka","chapter":"22","verse":"65","text":"I obasipali su ga najrazličitijim uvredama."},{"book":"Luka","chapter":"22","verse":"66","text":"U osvit dana okupe se narodni starješine, svećenički poglavari i pismoznanci te izvedu Isusa pred Veliko vijeće."},{"book":"Luka","chapter":"22","verse":"67","text":"“Ako si ti Krist, reci nam to!” kazali su mu."},{"book":"Luka","chapter":"22","verse":"68","text":"a ako vas što upitam, nećete odgovoriti”, reče im Isus."},{"book":"Luka","chapter":"22","verse":"69","text":"“Ali odsad će Sin Čovječji sjediti zdesna Svemogućemu Bogu.”22:69 Iz Psalam 110:1."},{"book":"Luka","chapter":"22","verse":"70","text":"“Ti, znači, tvrdiš da si Božji Sin!” poviču svi."},{"book":"Luka","chapter":"22","verse":"71","text":"“Što će nam više svjedoci?” kazali su. “Sami smo čuli, iz njegovih usta!”"}]}