{"data":[{"book":"Ephet","chapter":"3","verse":"1","text":"Ahina phäh, nangmi khyangmjükceea phäha Khritaw Jesuha thawng khyuma ka kyaki kei Pawluh Pamhnama veia ka ktaiyüki."},{"book":"Ephet","chapter":"3","verse":"2","text":"Nami phäha akdaw ka pawh vaia Pamhnam naw a bäkhäknak a na pet tia nami ksing pängki."},{"book":"Ephet","chapter":"3","verse":"3","text":"Pamhnam naw ngthupkia a mkhüh cun na mdan lü na ksingsaki. (Kei naw ahina mawng cun aktawia ka yuk pängki,"},{"book":"Ephet","chapter":"3","verse":"4","text":"3:4: Kol 1:26,27i ka yuk law ti cun nami kheh ua kyak üng ngthupkia Khritawa mawng ka ksingnak cun nami ngtheinak khaie.)"},{"book":"Ephet","chapter":"3","verse":"5","text":"Ahlana kcün üng ta ahina ngthupki cun nghngicime üng am jah mtheh, lüpi, atuh ta Pamhnam naw Ngmüimkhya sumei lü ngsä ngcime ja sahmae üng jah mdanki."},{"book":"Ephet","chapter":"3","verse":"6","text":"Ngthupki tinak cun thangkdaw üngkhyüh khyangmjükcee naw Pamhnama dawkyanak cun Judahe mah maha yahkie. Pumsa mata kya u lü Pamhnam naw Khritaw Jesuh üngkhyüh a pawha khyütam cun pi yah hnga kie."},{"book":"Ephet","chapter":"3","verse":"7","text":"Kei cun Pamhnama bäkhäknak üng thangkdawa phäh mpyaa ka kyaki. Acun cun a johit üngkhyüh khut binak vaia ani naw kei üng a na pet ni."},{"book":"Ephet","chapter":"3","verse":"8","text":"Kei cun Pamhnama khyang kneme kthaka pi ka nem säihki, lüpi am päih khawhkia Khritawa bawimangnaka mawng Thangkdaw cun khyangmjükcee vei cehpüi khaia hina kcün kdaw a na pet kya lü,"},{"book":"Ephet","chapter":"3","verse":"9","text":"Pamhnama ngthupkia mkhüh cun khyang avan naw a mi hmuh vaia kyaki. Pamhnam cun avan tüipyang lü ajana kcün üng ngthupki a na cümki,"},{"book":"Ephet","chapter":"3","verse":"10","text":"atuha kcün üng ta Pamhnam naw sangcim üngkhyüh khankhawngsä hea uknak ja khankhawa veki johite cun naw ania pumngyam cun hngalangkia pumngyam mjüküm üng ngthei na khaie ni."},{"book":"Ephet","chapter":"3","verse":"11","text":"Pamhnam naw ania angläta atitänga kba pawhki, acun cun mi Bawipa Khritaw Jesuh üngkhyüh a yah ni."},{"book":"Ephet","chapter":"3","verse":"12","text":"Khritaw am yümmat lü Ani mi jumnak üngkhyüh mkhühüpnak am Pamhnama hmai maa ling lü mi citcawnki."},{"book":"Ephet","chapter":"3","verse":"13","text":"Käh pukse ua ti lü ning jah nghui na veng, isetiakyaküng, nangmia phäh khuikha ka khamei hin nami dawnak vaia phäh ni."},{"book":"Ephet","chapter":"3","verse":"14","text":"Ahina phäha Pa Pamhnama vei ka mkhuk msüm veng,"},{"book":"Ephet","chapter":"3","verse":"15","text":"khawmdek ja khankhaw üng veki khuiim kyawnglawng naküt naw ngming kcang cun ani üngkhyüh a yah."},{"book":"Ephet","chapter":"3","verse":"16","text":"Kei naw Pamhnam ka kthäh ta hlüngtaikia a khawhthema naw Ngmüimkhya üngkhyüh johit ning jah pe lü nami uma ka angkhängsak vaia ni."},{"book":"Ephet","chapter":"3","verse":"17","text":"Jumeinak üngkhyüh Khritaw naw nami mlung k'uma a imlo a sak vaia ka ktaiyüki. Mhläkphyanak üng tünei lü Mhläkphyanak am nami ngphungmanei vaia ka ktaiyüki."},{"book":"Ephet","chapter":"3","verse":"18","text":"Acun üngva nangmi cun Pamhnama khyange am atänga Khritawa mhläkphyanak ihlawka thuk lü hlüngki, ihlawka saü lü jaüki tia nami ksinga johit nami tak khai."},{"book":"Ephet","chapter":"3","verse":"19","text":"Ä, Khritawa mhläkphyanak cun nami ksing khai lüpi kümbe khaia am mi ksing khawh, acuna kyase, Pamhnama ning üng bebang ua."},{"book":"Ephet","chapter":"3","verse":"20","text":"Mi cungaiha kthaka am ani üng mi kthähkhyah khawia kthaka sa lü johit am mi k'uma khut bi khawhki cun Pamhnama kyaki."},{"book":"Ephet","chapter":"3","verse":"21","text":"Akcün tä se, Khritaw Jesuh üngkhyüh sangcim khana Pamhnama hlüngtainak angläta ve se! Amen."}]}