{"data":[{"book":"1 Qorontos","chapter":"16","verse":"1","text":"Egaa waaʼee buusii qulqullootaaf walitti qabamuu, isinis akkuma ani waldoota kiristaanaa kanneen Galaatiyaa ajaje sanatti raawwadhaa."},{"book":"1 Qorontos","chapter":"16","verse":"2","text":"Akka buusii walitti qabuun yeroo ani dhufutti hin taaneef tokkoon tokkoon keessan akkuma galii keessaniitti torbanuma torbaniin guyyaa jalqabaa waa kophaatti baasaatii kaaʼaa."},{"book":"1 Qorontos","chapter":"16","verse":"3","text":"Anis yeroon isin bira dhufutti akka namoonni isin filattan kennaa keessan geessaniif xalayaa ittiin beekaman kenneefii Yerusaalemitti isaan nan erga."},{"book":"1 Qorontos","chapter":"16","verse":"4","text":"Yoo dhaquun koo barbaachisaa taʼe immoo isaan na wajjin dhaqu."},{"book":"1 Qorontos","chapter":"16","verse":"5","text":"Ani waanan Maqedooniyaa keessa darbuuf, yeroon Maqedooniyaa keessa darbutti isin bira nan dhufa."},{"book":"1 Qorontos","chapter":"16","verse":"6","text":"Akka isin iddoo ani dhaqu hundatti karaa koo irratti na gargaaruu dandeessaniif tarii yeroo xinnoo isin bira nan tura taʼa; yookaan ganna isin bira nan tura taʼa."},{"book":"1 Qorontos","chapter":"16","verse":"7","text":"Yoo Gooftaan jedhe ani waanan yeroo muraasa isin bira turuu abdadhuuf, amma utuun darbuu goree isin arguu hin barbaadu."},{"book":"1 Qorontos","chapter":"16","verse":"8","text":"Hamma guyyaa Pheenxeqoosxeetti garuu Efesoon keessa nan tura."},{"book":"1 Qorontos","chapter":"16","verse":"9","text":"Balballi guddaanii fi buʼaa qabeessi tokko naa banameeraatii; mormitoonnis baayʼee dha."},{"book":"1 Qorontos","chapter":"16","verse":"10","text":"Yoo Xiimotewos gara keessan dhufe waan innis akkuma koo hojii Gooftaa hojjetuuf yeroo inni isin bira turutti akka inni waa tokko iyyuu hin sodaanne godhaa."},{"book":"1 Qorontos","chapter":"16","verse":"11","text":"Kanaaf namni tokko iyyuu isa hin tuffatin; akka inni gara kootti deebiʼuufis nagaadhaan ergaa; ani obboloota wajjin isa eegaan jiraatii."},{"book":"1 Qorontos","chapter":"16","verse":"12","text":"Waaʼee obboleessa keenya Apholoos immoo akka inni obboloota kaan wajjin gara keessan dhufuuf ani jabeessee isa kadhadheen ture. Inni garuu amma dhufuuf gonkumaa fedhii hin qabu; yeroo isaaf mijaaʼutti garuu ni dhufa."},{"book":"1 Qorontos","chapter":"16","verse":"13","text":"Dammaqaa; amantiitti cimaatii dhaabadhaa; jajjabaadhaa; cimaas."},{"book":"1 Qorontos","chapter":"16","verse":"14","text":"Wanni isin hojjettan hundinuu jaalalaan haa taʼu."},{"book":"1 Qorontos","chapter":"16","verse":"15","text":"Yaa obboloota, akka warri mana Isxiifaanaas jiraatan Akaayaa keessaa warra jalqabatti amanan taʼan isin ni beektu; isaanis qulqulloota tajaajiluuf of kennaniiru."},{"book":"1 Qorontos","chapter":"16","verse":"16","text":"Anis akka isin namoota akkasiitiif, warra isaan wajjin hojjetanii fi dadhaban hundaaf ajajamtan isinin kadhadha."},{"book":"1 Qorontos","chapter":"16","verse":"17","text":"Isxiifaanaas, Fartunaaxoosii fi Akaayiqos na bira dhufuu isaaniitti ani gammadeera; isaan waan asii dhabamuu keessaniin hirʼate guutaniiruutii."},{"book":"1 Qorontos","chapter":"16","verse":"18","text":"Isaan hafuura koo fi hafuura keessan boqochiisaniiruutii. Kanaaf isin namoota akkanaatiif beekamtii kennaa."},{"book":"1 Qorontos","chapter":"16","verse":"19","text":"Waldoonni kiristaanaa kanneen biyya Asiyaa nagaa isiniif dhaamu."},{"book":"1 Qorontos","chapter":"16","verse":"20","text":"Obboloonni hundinuu nagaa isinii dhaamu."},{"book":"1 Qorontos","chapter":"16","verse":"21","text":"Ani Phaawulos, xalayaa nagaa kana harkuma kootiin barreessa."},{"book":"1 Qorontos","chapter":"16","verse":"22","text":"Namni Gooftaa hin jaallanne kam iyyuu haa abaaramu. Yaa Gooftaa kottu."},{"book":"1 Qorontos","chapter":"16","verse":"23","text":"Ayyaanni Gooftaa keenya Yesuus isin wajjin haa taʼu."},{"book":"1 Qorontos","chapter":"16","verse":"24","text":"Jaalalli koo Kiristoos Yesuusiin hunduma keessan wajjin haa taʼu. Ameen."}]}