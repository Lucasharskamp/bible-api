{"data":[{"book":"Žalmy","chapter":"9","verse":"1","text":"Přednímu zpěváku na al mutlabben, žalm Davidův."},{"book":"Žalmy","chapter":"9","verse":"2","text":"Oslavovati tě budu, Hospodine, celým srdcem svým, vypravovati budu všecky divné skutky tvé."},{"book":"Žalmy","chapter":"9","verse":"3","text":"Radovati a veseliti se budu v tobě, žalmy zpívati budu jménu tvému, ó Nejvyšší,"},{"book":"Žalmy","chapter":"9","verse":"4","text":"Proto že nepřátelé moji jsou nazpět obráceni, že klesli, a zahynuli od tváři tvé."},{"book":"Žalmy","chapter":"9","verse":"5","text":"Nebo jsi vyvedl soud můj a při mou, posadils se na stolici soudce spravedlivý."},{"book":"Žalmy","chapter":"9","verse":"6","text":"Ohromil jsi národy, zatratils bezbožníka, jméno jejich vyhladil jsi na věčné věky."},{"book":"Žalmy","chapter":"9","verse":"7","text":"Ó nepříteli, již-li jsou dokonány zhouby tvé na věky? Již-li jsi města podvrátil? Zahynula památka jejich s nimi."},{"book":"Žalmy","chapter":"9","verse":"8","text":"Ale Hospodin na věky kraluje, připravil k soudu trůn svůj."},{"book":"Žalmy","chapter":"9","verse":"9","text":"Onť soudí sám okršlek v spravedlnosti, a výpověd činí národům v pravosti."},{"book":"Žalmy","chapter":"9","verse":"10","text":"Hospodin zajisté jest útočiště chudého, útočiště v čas ssoužení."},{"book":"Žalmy","chapter":"9","verse":"11","text":"I budou v tebe doufati, kteříž znají jméno tvé; nebo neopouštíš hledajících tě, Hospodine."},{"book":"Žalmy","chapter":"9","verse":"12","text":"Žalmy zpívejte Hospodinu, přebývajícímu na Sionu, zvěstujte mezi národy skutky jeho."},{"book":"Žalmy","chapter":"9","verse":"13","text":"Nebo on vyhledává krve, rozpomíná se na ni, aniž se zapomíná na křik utištěných."},{"book":"Žalmy","chapter":"9","verse":"14","text":"Smiluj se nade mnou, Hospodine, viz ssoužení mé od těch, kteříž mne nenávidí, ty, kterýž mne vyzdvihuješ z bran smrti,"},{"book":"Žalmy","chapter":"9","verse":"15","text":"Abych vypravoval všecky chvály tvé v branách dcery Sionské, a veselil se v spasení tvém."},{"book":"Žalmy","chapter":"9","verse":"16","text":"Pohříženiť jsou národové v jámě, kterouž udělali; v osídle, kteréž polékli, uvázla noha jejich."},{"book":"Žalmy","chapter":"9","verse":"17","text":"Přišelť jest v známost Hospodin, pomstu učiniv; v díle rukou svých zapletl se bezbožník. Higgaion Sélah."},{"book":"Žalmy","chapter":"9","verse":"18","text":"Obráceni buďte bezbožníci do pekla, všickni národové, kteříž se zapomínají nad Bohem."},{"book":"Žalmy","chapter":"9","verse":"19","text":"Neboť nebude dán chudý u věčné zapomenutí; očekávání ssoužených nezahyneť na věky."},{"book":"Žalmy","chapter":"9","verse":"20","text":"Povstaniž, Hospodine, ať se nesilí člověk; národové buďte souzeni před tebou."},{"book":"Žalmy","chapter":"9","verse":"21","text":"Pusť na ně strach, ó Hospodine, ať tomu porozumějí národové, že smrtelní jsou. Sélah."}]}