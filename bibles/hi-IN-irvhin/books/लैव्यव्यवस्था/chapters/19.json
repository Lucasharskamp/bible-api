{"data":[{"book":"लैव्यव्यवस्था","chapter":"19","verse":"1","text":"फिर यहोवा ने मूसा से कहा,"},{"book":"लैव्यव्यवस्था","chapter":"19","verse":"2","text":"“इस्राएलियों की सारी मण्डली से कह कि तुम पवित्र बने रहो; क्योंकि मैं तुम्हारा परमेश्वर यहोवा पवित्र हूँ।"},{"book":"लैव्यव्यवस्था","chapter":"19","verse":"3","text":"तुम अपनी-अपनी माता और अपने-अपने पिता का भय मानना, और मेरे विश्रामदिनों को मानना: मैं तुम्हारा परमेश्वर यहोवा हूँ।"},{"book":"लैव्यव्यवस्था","chapter":"19","verse":"4","text":"तुम मूरतों की ओर न फिरना, और देवताओं की प्रतिमाएँ ढालकर न बना लेना; मैं तुम्हारा परमेश्वर यहोवा हूँ।"},{"book":"लैव्यव्यवस्था","chapter":"19","verse":"5","text":"“जब तुम यहोवा के लिये मेलबलि करो, तब ऐसा बलिदान करना जिससे मैं तुम से प्रसन्न हो जाऊँ।"},{"book":"लैव्यव्यवस्था","chapter":"19","verse":"6","text":"उसका माँस बलिदान के दिन और दूसरे दिन खाया जाए, परन्तु तीसरे दिन तक जो रह जाए वह आग में जला दिया जाए।"},{"book":"लैव्यव्यवस्था","chapter":"19","verse":"7","text":"यदि उसमें से कुछ भी तीसरे दिन खाया जाए, तो यह घृणित ठहरेगा, और ग्रहण न किया जाएगा।"},{"book":"लैव्यव्यवस्था","chapter":"19","verse":"8","text":"और उसका खानेवाला यहोवा के पवित्र पदार्थ को अपवित्र ठहराता है, इसलिए उसको अपने अधर्म का भार स्वयं उठाना पड़ेगा; और वह प्राणी अपने लोगों में से नष्ट किया जाएगा।"},{"book":"लैव्यव्यवस्था","chapter":"19","verse":"9","text":"“फिर जब तुम अपने देश के खेत काटो, तब अपने खेत के कोने-कोने तक पूरा न काटना, और काटे हुए खेत की गिरी पड़ी बालों को न चुनना।"},{"book":"लैव्यव्यवस्था","chapter":"19","verse":"10","text":"और अपनी दाख की बारी का दाना-दाना न तोड़ लेना, और अपनी दाख की बारी के झड़े हुए अंगूरों को न बटोरना; उन्हें दीन और परदेशी लोगों के लिये छोड़ देना; मैं तुम्हारा परमेश्वर यहोवा हूँ।"},{"book":"लैव्यव्यवस्था","chapter":"19","verse":"11","text":"“तुम चोरी न करना, और एक दूसरे से, न तो कपट करना, और न झूठ बोलना।"},{"book":"लैव्यव्यवस्था","chapter":"19","verse":"12","text":"तुम मेरे नाम की झूठी शपथ खाके अपने परमेश्वर का नाम अपवित्र न ठहराना; मैं यहोवा हूँ। (मत्ती 5:33)"},{"book":"लैव्यव्यवस्था","chapter":"19","verse":"13","text":"“एक दूसरे पर अंधेर न करना, और न एक दूसरे को लूट लेना। मजदूर की मजदूरी तेरे पास सारी रात सवेरे तक न रहने पाए। (मत्ती 20:8, 1 तीमु. 5:18, याकू. 5:4)"},{"book":"लैव्यव्यवस्था","chapter":"19","verse":"14","text":"बहरे को श्राप न देना, और न अंधे के आगे ठोकर रखना; और अपने परमेश्वर का भय मानना; मैं यहोवा हूँ।"},{"book":"लैव्यव्यवस्था","chapter":"19","verse":"15","text":"“न्याय में कुटिलता न करना; और न तो कंगाल का पक्ष करना और न बड़े मनुष्यों का मुँह देखा विचार करना; एक दूसरे का न्याय धार्मिकता से करना।"},{"book":"लैव्यव्यवस्था","chapter":"19","verse":"16","text":"बकवादी बनके अपने लोगों में न फिरा करना, और एक दूसरे का लहू बहाने की युक्तियाँ न बाँधना; मैं यहोवा हूँ।"},{"book":"लैव्यव्यवस्था","chapter":"19","verse":"17","text":"“अपने मन में एक दूसरे के प्रति बैर न रखना; अपने पड़ोसी को अवश्य डाँटना, नहीं तो उसके पाप का भार तुझको उठाना पड़ेगा। (मत्ती 18:15)"},{"book":"लैव्यव्यवस्था","chapter":"19","verse":"18","text":"बदला न लेना, और न अपने जातिभाइयों से बैर रखना, परन्तु एक दूसरे से अपने समान प्रेम रखना; मैं यहोवा हूँ। (मत्ती 5:43, मत्ती 19:19, मत्ती 22:39, मर. 12:31,33, लूका 10:27, रोम. 12:19, रोम. 13:9, गला. 5:14, याकू. 2:8)"},{"book":"लैव्यव्यवस्था","chapter":"19","verse":"19","text":"“तुम मेरी विधियों को निरन्तर मानना। अपने पशुओं को भिन्न जाति के पशुओं से मेल न खाने देना; अपने खेत में दो प्रकार के बीज इकट्ठे न बोना; और सनी और ऊन की मिलावट से बना हुआ वस्त्र न पहनना।"},{"book":"लैव्यव्यवस्था","chapter":"19","verse":"20","text":"“फिर कोई स्त्री दासी हो, और उसकी मंगनी किसी पुरुष से हुई हो19:20 कोई स्त्री दासी हो, और उसकी मंगनी किसी पुरुष से हुई हो: किसी दासी की मंगनी उसके स्वामी ने उसी के साथ के किसी दास से कर दी हो।, परन्तु वह न तो दास से और न सेंत-मेंत स्वाधीन की गई हो; उससे यदि कोई कुकर्म करे, तो उन दोनों को दण्ड तो मिले, पर उस स्त्री के स्वाधीन न होने के कारण वे दोनों मार न डाले जाएँ।"},{"book":"लैव्यव्यवस्था","chapter":"19","verse":"21","text":"पर वह पुरुष मिलापवाले तम्बू के द्वार पर यहोवा के पास एक मेढ़ा दोषबलि के लिये ले आए।"},{"book":"लैव्यव्यवस्था","chapter":"19","verse":"22","text":"और याजक उसके किए हुए पाप के कारण दोषबलि के मेढ़े के द्वारा उसके लिये यहोवा के सामने प्रायश्चित करे; तब उसका किया हुआ पाप क्षमा किया जाएगा।"},{"book":"लैव्यव्यवस्था","chapter":"19","verse":"23","text":"“फिर जब तुम कनान देश में पहुँचकर किसी प्रकार के फल के वृक्ष लगाओ, तो उनके फल तीन वर्ष तक तुम्हारे लिये मानो खतनारहित ठहरे रहें; इसलिए उनमें से कुछ न खाया जाए।"},{"book":"लैव्यव्यवस्था","chapter":"19","verse":"24","text":"और चौथे वर्ष में उनके सब फल यहोवा की स्तुति करने के लिये पवित्र ठहरें।"},{"book":"लैव्यव्यवस्था","chapter":"19","verse":"25","text":"तब पाँचवें वर्ष में तुम उनके फल खाना, इसलिए कि उनसे तुम को बहुत फल मिलें; मैं तुम्हारा परमेश्वर यहोवा हूँ।"},{"book":"लैव्यव्यवस्था","chapter":"19","verse":"26","text":"“तुम लहू लगा हुआ कुछ माँस न खाना। और न टोना करना, और न शुभ या अशुभ मुहूर्त्तों को मानना।"},{"book":"लैव्यव्यवस्था","chapter":"19","verse":"27","text":"अपने सिर में घेरा रखकर न मुण्डाना, और न अपने गाल के बालों को मुण्डाना।"},{"book":"लैव्यव्यवस्था","chapter":"19","verse":"28","text":"मुर्दों के कारण अपने शरीर को बिलकुल न चीरना, और न उसमें छाप लगाना; मैं यहोवा हूँ।"},{"book":"लैव्यव्यवस्था","chapter":"19","verse":"29","text":"“अपनी बेटियों को वेश्या बनाकर अपवित्र न करना, ऐसा न हो कि देश वेश्‍यागमन के कारण महापाप से भर जाए।"},{"book":"लैव्यव्यवस्था","chapter":"19","verse":"30","text":"मेरे विश्रामदिन को माना करना, और मेरे पवित्रस्थान का भय निरन्तर मानना; मैं यहोवा हूँ।"},{"book":"लैव्यव्यवस्था","chapter":"19","verse":"31","text":"“ओझाओं और भूत साधनेवालों की ओर न फिरना, और ऐसों की खोज करके उनके कारण अशुद्ध न हो जाना; मैं तुम्हारा परमेश्वर यहोवा हूँ।"},{"book":"लैव्यव्यवस्था","chapter":"19","verse":"32","text":"“पक्के बाल वाले के सामने उठ खड़े होना, और बूढ़े का आदरमान करना, और अपने परमेश्वर का भय निरन्तर मानना; मैं यहोवा हूँ। (1 तीमु. 5:1)"},{"book":"लैव्यव्यवस्था","chapter":"19","verse":"33","text":"“यदि कोई परदेशी तुम्हारे देश में तुम्हारे संग रहे, तो उसको दुःख न देना।"},{"book":"लैव्यव्यवस्था","chapter":"19","verse":"34","text":"जो परदेशी तुम्हारे संग रहे वह तुम्हारे लिये देशी के समान हो, और उससे अपने ही समान प्रेम रखना; क्योंकि तुम भी मिस्र देश में परदेशी थे; मैं तुम्हारा परमेश्वर यहोवा हूँ19:34 मैं तुम्हारा परमेश्वर यहोवा हूँ: देखें टिप्पणी लैव्य.18:2.।"},{"book":"लैव्यव्यवस्था","chapter":"19","verse":"35","text":"“तुम न्याय में, और परिमाण में, और तौल में, और नाप में, कुटिलता न करना।"},{"book":"लैव्यव्यवस्था","chapter":"19","verse":"36","text":"सच्चा तराजू, धर्म के बटखरे, सच्चा एपा, और धर्म का हीन तुम्हारे पास रहें; मैं तुम्हारा परमेश्वर यहोवा हूँ जो तुम को मिस्र देश से निकाल ले आया।"},{"book":"लैव्यव्यवस्था","chapter":"19","verse":"37","text":"इसलिए तुम मेरी सब विधियों और सब नियमों को मानते हुए निरन्तर पालन करो; मैं यहोवा हूँ।”"}]}