{"data":[{"book":"הבשורה על-פי לוקס","chapter":"22","verse":"1-2","text":"בהתקרב חג הפסח חיפשו ראשי הכוהנים והסופרים דרך להיפטר מישוע בלי לעורר מהומות בעם – דבר שפחדו ממנו מאוד."},{"book":"הבשורה על-פי לוקס","chapter":"22","verse":"3","text":"אז נכנס השטן ביהודה איש קריות, שהיה אחד משנים־עשר תלמידי ישוע."},{"book":"הבשורה על-פי לוקס","chapter":"22","verse":"4","text":"יהודה הלך אל ראשי הכוהנים ואל מפקדי משמר בית־המקדש כדי להתייעץ איתם כיצד להסגיר את ישוע לידיהם."},{"book":"הבשורה על-פי לוקס","chapter":"22","verse":"5","text":"ראשי הכוהנים ומפקדי משמר בית־המקדש שמחו מאוד על העזרה שהציע להם יהודה, והבטיחו לו כסף."},{"book":"הבשורה על-פי לוקס","chapter":"22","verse":"6","text":"מאותה עת חיפש יהודה הזדמנות להסגיר את ישוע לידיהם, כשלא יהיה בחברת אנשים רבים."},{"book":"הבשורה על-פי לוקס","chapter":"22","verse":"7","text":"בהגיע חג הפסח, ביום שבו מקריבים זבח,"},{"book":"הבשורה על-פי לוקס","chapter":"22","verse":"8","text":"שלח ישוע את פטרוס ויוחנן להכין את הסדר."},{"book":"הבשורה על-פי לוקס","chapter":"22","verse":"9","text":"”היכן אתה רוצה שנכין את הסעודה?“ שאלו את ישוע."},{"book":"הבשורה על-פי לוקס","chapter":"22","verse":"10","text":"”בכניסה לירושלים תפגשו אדם נושא כד מים“, השיב ישוע. ”לכו אחריו, היכנסו אל הבית שאליו יכנס"},{"book":"הבשורה על-פי לוקס","chapter":"22","verse":"11","text":"ואמרו לבעל הבית: ’רבנו ביקש שתראה לנו את חדר האורחים אשר הכנת לו ולתלמידיו בשביל הסדר‘."},{"book":"הבשורה על-פי לוקס","chapter":"22","verse":"12","text":"הוא יוביל אתכם אל הקומה השנייה ויראה לכם חדר גדול שהכין למעננו. שם תכינו את הסעודה.“"},{"book":"הבשורה על-פי לוקס","chapter":"22","verse":"13","text":"פטרוס ויוחנן הלכו העירה; הכול התרחש בדיוק כפי שאמר ישוע, והם הכינו את הסדר."},{"book":"הבשורה על-פי לוקס","chapter":"22","verse":"14","text":"מאוחר יותר הגיעו ישוע ושאר התלמידים, וכשהגיעה השעה התיישבו כולם סביב השולחן."},{"book":"הבשורה על-פי לוקס","chapter":"22","verse":"15","text":"”נכספתי לאכול עמכם את סעודת הפסח לפני שאתייסר“, פתח ישוע ואמר:"},{"book":"הבשורה על-פי לוקס","chapter":"22","verse":"16","text":"”אני אומר לכם ששוב לא אוכל את סעודת הפסח, עד אשר תתקיים במלוא משמעותה במלכות האלוהים.“"},{"book":"הבשורה על-פי לוקס","chapter":"22","verse":"17","text":"לאחר מכן לקח ישוע כוס יין, ברך ואמר: ”קחו את היין ושתו ממנו כולכם."},{"book":"הבשורה על-פי לוקס","chapter":"22","verse":"18","text":"”דעו לכם ששוב לא אשתה יין עד אשר תבוא מלכות האלוהים.“"},{"book":"הבשורה על-פי לוקס","chapter":"22","verse":"19","text":"לאחר מכן הוא לקח כיכר לחם (מצה), הודה לאלוהים עליו, פרס את הלחם לפרוסות, נתן לתלמידיו ואמר: ”זהו גופי הניתן בעדכם. עשו זאת לזיכרוני.“"},{"book":"הבשורה על-פי לוקס","chapter":"22","verse":"20","text":"בתום הסעודה הגיש להם ישוע עוד כוס יין ואמר: ”כוס זאת מסמלת את הברית החדשה בין אלוהים לביניכם – ברית שנחתמה בדמי."},{"book":"הבשורה על-פי לוקס","chapter":"22","verse":"21","text":"אולם ליד השולחן יושב האיש שיסגיר אותי."},{"book":"הבשורה על-פי לוקס","chapter":"22","verse":"22","text":"בן־האדם הולך למות כפי שנגזר עליו, אולם אני אומר לכם: אוי לו לאיש שיסגיר אותו!“"},{"book":"הבשורה על-פי לוקס","chapter":"22","verse":"23","text":"התלמידים החלו לשאול זה את זה מי מהם עלול לעשות מעשה נורא שכזה."},{"book":"הבשורה על-פי לוקס","chapter":"22","verse":"24","text":"בין התלמידים התעורר ויכוח: מי מהם החשוב ביותר."},{"book":"הבשורה על-פי לוקס","chapter":"22","verse":"25","text":"אמר להם ישוע: ”בעולמנו רודים המלכים והשליטים בנתיניהם, ובכל זאת אלה נחשבים לדורשים בטוב נתיניהם."},{"book":"הבשורה על-פי לוקס","chapter":"22","verse":"26","text":"אולם אצלכם המצב שונה; מי שמרבה לשרת אתכם הוא יהיה הגדול מביניכם, והמנהיג יהיה משרת."},{"book":"הבשורה על-פי לוקס","chapter":"22","verse":"27","text":"ומי נחשב גדול, מי שיושב בשולחן או מי שמשרת את מי שבשולחן? כמובן שהיושב בשולחן. ואילו אני ביניכם כמשרת."},{"book":"הבשורה על-פי לוקס","chapter":"22","verse":"28","text":"”מאחר ששמרתם לי אמונים על־אף הצרות והקשיים,"},{"book":"הבשורה על-פי לוקס","chapter":"22","verse":"29","text":"ומאחר שאבי הנחיל לי מלכות, הריני מעניק לכם בזאת את הזכות"},{"book":"הבשורה על-פי לוקס","chapter":"22","verse":"30","text":"לאכול ולשתות על שולחני במלכותי, ולשבת על כסאות לשפוט את שנים־עשר שבטי ישראל.“"},{"book":"הבשורה על-פי לוקס","chapter":"22","verse":"31","text":"”שמעון, שמעון,“ המשיך האדון, ”השטן דורש את כולכם, לסנן אתכם כמו חיטה."},{"book":"הבשורה על-פי לוקס","chapter":"22","verse":"32","text":"אבל התפללתי בעדך שלא תאבד את אמונתך. לאחר שתחזור בתשובה חזק את אחיך.“"},{"book":"הבשורה על-פי לוקס","chapter":"22","verse":"33","text":"”אדוני,“ קרא שמעון פטרוס, ”אני מוכן ללכת איתך לבית־הסוהר ואף למות איתך!“"},{"book":"הבשורה על-פי לוקס","chapter":"22","verse":"34","text":"אולם ישוע ענה: ”פטרוס, אני אומר לך שעוד היום, לפני קריאת התרנגול, תתכחש לי שלוש פעמים ותאמר שאינך מכיר אותי כלל."},{"book":"הבשורה על-פי לוקס","chapter":"22","verse":"35","text":"”כאשר שלחתי אתכם לבשר את הבשורה בלי כסף, בלי תרמיל ובלי נעליים האם חסרתם משהו?“ המשיך ישוע."},{"book":"הבשורה על-פי לוקס","chapter":"22","verse":"36","text":"”אבל עכשיו,“ אמר להם ישוע, ”למי שיש כסף ותרמיל שייקח אותם איתו; ולמי שאין חרב – שימכור את מעילו ויקנה אחת."},{"book":"הבשורה על-פי לוקס","chapter":"22","verse":"37","text":"כי הגיע המועד שתתקיים הנבואה הכתובה עלי:22‏.37 כב 37 ישעיה נג 12 ’הוא נימנה בין פושעים‘. כן, כל מה שכתבו עלי הנביאים יתקיים במלואו.“"},{"book":"הבשורה על-פי לוקס","chapter":"22","verse":"38","text":"”אדון,“ קראו התלמידים, ”יש לנו כאן שתי חרבות.“"},{"book":"הבשורה על-פי לוקס","chapter":"22","verse":"39","text":"לאחר מכן יצא ישוע מהעיר והלך אל הר הזיתים, כמנהגו מדי יום, והתלמידים הלכו בעקבותיו."},{"book":"הבשורה על-פי לוקס","chapter":"22","verse":"40","text":"בהגיעו אל המקום אמר ישוע לתלמידיו: ”התפללו שלא תבואו לידי ניסיון.“"},{"book":"הבשורה על-פי לוקס","chapter":"22","verse":"41","text":"ישוע התרחק מתלמידיו מרחק־מה, כרע על ברכיו והתפלל:"},{"book":"הבשורה על-פי לוקס","chapter":"22","verse":"42","text":"”אבי, אם יש ברצונך, אנא, הרחק ממני את כוס הייסורים. אולם אני רוצה שייעשה רצונך ולא רצוני!“"},{"book":"הבשורה על-פי לוקס","chapter":"22","verse":"43","text":"לאחר מכן נגלה אליו מלאך מן השמים וחיזק אותו."},{"book":"הבשורה על-פי לוקס","chapter":"22","verse":"44","text":"בגלל סבלו הרב הוא התפלל בדבקות רבה, וזיעתו נפלה על הארץ כטיפות דם גדולות."},{"book":"הבשורה על-פי לוקס","chapter":"22","verse":"45","text":"כאשר סיים ישוע את תפילתו וחזר אל תלמידיו, מצא אותם ישנים מרוב צער ועייפות."},{"book":"הבשורה על-פי לוקס","chapter":"22","verse":"46","text":"”מדוע אתם ישנים?“ שאל ישוע. ”קומו והתפללו שלא תבואו לידי ניסיון.“"},{"book":"הבשורה על-פי לוקס","chapter":"22","verse":"47","text":"בעודו מדבר התקרב אליו קהל גדול של אנשים ובראשם צעד יהודה, שהיה אחד מתלמידיו. יהודה קרב אל ישוע כדי לנשקו,"},{"book":"הבשורה על-פי לוקס","chapter":"22","verse":"48","text":"אולם ישוע אמר לו: ”יהודה, האם בנשיקה אתה עומד להסגיר את בן־האדם?“"},{"book":"הבשורה על-פי לוקס","chapter":"22","verse":"49","text":"כשראו התלמידים את העומד להתרחש שאלו את ישוע: ”אדון, אתה רוצה שנכה אותם בחרבות שלנו?“"},{"book":"הבשורה על-פי לוקס","chapter":"22","verse":"50","text":"ואחד מהם קיצץ את אוזנו הימנית של עבד הכוהן הגדול."},{"book":"הבשורה על-פי לוקס","chapter":"22","verse":"51","text":"ישוע עצר בעדם ואמר: ”הניחו להם לעשות את שלהם.“ לאחר מכן נגע באוזנו של העבד וריפא אותה."},{"book":"הבשורה על-פי לוקס","chapter":"22","verse":"52","text":"ישוע פנה אל ראשי הכוהנים, מפקדי משמר בית־המקדש והזקנים שבאו לאסרו: ”מדוע אתם באים אלי בחרבות ובמקלות, האם אני גנב או שודד?"},{"book":"הבשורה על-פי לוקס","chapter":"22","verse":"53","text":"מדוע לא אסרתם אותי בבית־המקדש? הרי הייתי שם כל יום. אבל זוהי שעתכם, ושעת שלטון החושך.“"},{"book":"הבשורה על-פי לוקס","chapter":"22","verse":"54","text":"הם אסרו את ישוע והובילוהו אל בית הכוהן הגדול. פטרוס הלך אחריהם במרחק־מה,"},{"book":"הבשורה על-פי לוקס","chapter":"22","verse":"55","text":"אולם הצטרף אליהם כשהדליקו מדורה בחצר והתיישבו סביבה."},{"book":"הבשורה על-פי לוקס","chapter":"22","verse":"56","text":"משרתת אחת הבחינה בפטרוס לאור המדורה. היא נעצה בו מבט וקראה: ”האיש הזה היה עם ישוע!“"},{"book":"הבשורה על-פי לוקס","chapter":"22","verse":"57","text":"פטרוס הכחיש בתוקף את דבריה: ”אישה, איני מכיר אותו כלל!“"},{"book":"הבשורה על-פי לוקס","chapter":"22","verse":"58","text":"כעבור זמן קצר הבחין מישהו אחר בפטרוס. ”אתה ודאי אחד מהם!“ אמר. ”מה פתאום,“ הכחיש פטרוס, ”אינני אחד מהם!“"},{"book":"הבשורה על-פי לוקס","chapter":"22","verse":"59","text":"כעבור שעה בערך העיר אדם נוסף: ”אין לי ספק שהאיש הזה היה עם ישוע, כי שניהם מהגליל.“"},{"book":"הבשורה על-פי לוקס","chapter":"22","verse":"60","text":"פטרוס הכחיש שוב: ”בן־אדם, איני יודע על מה אתה מדבר!“ לפני שסיים פטרוס את דבריו נשמעה קריאת התרנגול."},{"book":"הבשורה על-פי לוקס","chapter":"22","verse":"61","text":"באותו רגע פנה ישוע והביט בעיניו של פטרוס. אז נזכר פטרוס בדברי האדון: ”לפני קריאת התרנגול תתכחש לי שלוש פעמים.“"},{"book":"הבשורה על-פי לוקס","chapter":"22","verse":"62","text":"הוא יצא מהחצר ומירר בבכי."},{"book":"הבשורה על-פי לוקס","chapter":"22","verse":"63","text":"החיילים שהופקדו על שמירת ישוע לעגו לו, הכו אותו והתעללו בו."},{"book":"הבשורה על-פי לוקס","chapter":"22","verse":"64","text":"הם קשרו את עיניו, הכו אותו באגרופים וקראו בלעג: ”נביא שכמוך, נחש מי הכה אותך?“"},{"book":"הבשורה על-פי לוקס","chapter":"22","verse":"65","text":"הם המשיכו לקלל ולהעליב אותו."},{"book":"הבשורה על-פי לוקס","chapter":"22","verse":"66","text":"למחרת בבוקר הובא ישוע לפני חברי הסנהדרין, ראשי הכוהנים, הסופרים וזקני העם."},{"book":"הבשורה על-פי לוקס","chapter":"22","verse":"67","text":"”האם אתה באמת המשיח?“ שאלו אותו."},{"book":"הבשורה על-פי לוקס","chapter":"22","verse":"68","text":"ואם אשאל אתכם שאלות לא תשיבו לי."},{"book":"הבשורה על-פי לוקס","chapter":"22","verse":"69","text":"אולם עוד מעט בן־האדם ישב לימין גבורת האלוהים.“"},{"book":"הבשורה על-פי לוקס","chapter":"22","verse":"70","text":"”אם כך, בן־אלוהים אתה?“"},{"book":"הבשורה על-פי לוקס","chapter":"22","verse":"71","text":"”איננו זקוקים לעדויות נוספות!“ הם קראו. ”במו אוזנינו שמענו אותו אומר דברים אלה!“"}]}