{"data":[{"book":"ЕРАМІІ","chapter":"51","verse":"1","text":"Так кажа Гасподзь: вось, Я падыму на Вавілон і на жыхароў ягоных супраціўнікаў Маіх."},{"book":"ЕРАМІІ","chapter":"51","verse":"2","text":"І пашлю на Вавілон вейнікаў, і разьвеюць яго, і спустошаць зямлю яго, бо ў дзень бедства нападуць на яго з усіх бакоў."},{"book":"ЕРАМІІ","chapter":"51","verse":"3","text":"Хай лучнік напінае лук супроць таго, хто напінае лук, і на таго, хто выстаўляецца бранёю сваёю; і ня літуйце юнакоў яго, зьнішчыце ўсё войска ягонае."},{"book":"ЕРАМІІ","chapter":"51","verse":"4","text":"Пабітыя няхай упадуць на зямлі Халдэйскай і прабітыя - на дарогах яе."},{"book":"ЕРАМІІ","chapter":"51","verse":"5","text":"Бо не аўдавеў Ізраіль і Юда ад Бога свайго, Госпада Саваофа, хоць зямля іх поўная грахамі перад Сьвятым Ізраілевым."},{"book":"ЕРАМІІ","chapter":"51","verse":"6","text":"Уцякайце з асяродзьдзя Вавілона і ратуйце кожны душу сваю, каб не загінуць ад беззаконьня яго, бо гэта час помсты ў Госпада: Ён аддасьць яму аддачу."},{"book":"ЕРАМІІ","chapter":"51","verse":"7","text":"Вавілон быў залатою чараю ў руцэ ў Госпада, што ап'яняла ўсю зямлю; народы пілі зь яе віно і вар'яцелі."},{"book":"ЕРАМІІ","chapter":"51","verse":"8","text":"Раптоўна ўпаў Вавілон і разьбіўся; галасеце па ім, вазьмеце бальзаму на раны яго, можа, ён ацаліцца."},{"book":"ЕРАМІІ","chapter":"51","verse":"9","text":"Лекавалі мы Вавілон, але не ацаліўся; пакіньце яго, і хадземце кожны ў сваю зямлю, бо вырак пра яго дастаў да нябёсаў і падняўся да воблакаў."},{"book":"ЕРАМІІ","chapter":"51","verse":"10","text":"Гасподзь вывеў на сьвятло праўду нашу; хадземце і ўзьвесьцімце на Сіёне дзею Госпада Бога нашага."},{"book":"ЕРАМІІ","chapter":"51","verse":"11","text":"Вастрэце стрэлы, напаўняйце калчаны; Гасподзь разбудзіў дух цароў Мідыйскіх, бо ў Яго ёсьць намер супроць Вавілона, каб зьнішчыць яго, бо гэта ёсьць помста Госпада, помста за храм Ягоны."},{"book":"ЕРАМІІ","chapter":"51","verse":"12","text":"Насупроць сьцен Вавілона падымеце сьцяг, узмоцніце нагляд, расстаўце варту, падрыхтуйце засады, бо, як Гасподзь намысьліў, так і зробіць, што мовіў на жыхароў Вавілона."},{"book":"ЕРАМІІ","chapter":"51","verse":"13","text":"О, ты, што жывеш каля водаў вялікіх, багаты скарбамі! прыйшоў канец твой, мера прагнасьці тваёй!"},{"book":"ЕРАМІІ","chapter":"51","verse":"14","text":"Гасподзь Саваоф, запрысягнуўся Самім Сабою: у ісьціне кажу, што напоўню цябе людзьмі, як саранчою, і падымуць крык супроць цябе."},{"book":"ЕРАМІІ","chapter":"51","verse":"15","text":"Ён стварыў зямлю сілаю Сваёю, сьцвердзіў сусьвет мудрасьцю Сваёю і розумам Сваім расхінуў нябёсы."},{"book":"ЕРАМІІ","chapter":"51","verse":"16","text":"Па голасе Яго шумяць воды на нябёсах, і Ён узводзіць воблакі ад краёў зямлі, творыць маланкі сярод дажджу і выводзіць вецер са сховішчаў Сваіх."},{"book":"ЕРАМІІ","chapter":"51","verse":"17","text":"Вар'яцее кожны чалавек у сваім веданьні, сарамаціць сябе кожны гутнік балванам сваім, бо балван ягоны ёсьць хлусьня, і няма ў ім духу."},{"book":"ЕРАМІІ","chapter":"51","verse":"18","text":"Гэта - поўная пустата, дзея аблуды; у час наведаньня іх яны зьнікнуць."},{"book":"ЕРАМІІ","chapter":"51","verse":"19","text":"Не такая, як іхняя, доля Якава, бо Бог ягоны ёсьць Творца ўсяго, і Ізраіль ёсьць жазло спадчыны Ягонай, імя Яго - Гасподзь Саваоф."},{"book":"ЕРАМІІ","chapter":"51","verse":"20","text":"Ты ў мяне - молат, зброя вайсковая; табою Я пабіваў народы і табою разбураў царствы;"},{"book":"ЕРАМІІ","chapter":"51","verse":"21","text":"табою пабіваў каня і вершніка яго і табою пабіваў калясьніцу і калясьнічага яе;"},{"book":"ЕРАМІІ","chapter":"51","verse":"22","text":"табою пабіваў мужа і жонку, табою пабіваў і старога і маладога, табою пабіваў і юнака і дзяўчыну;"},{"book":"ЕРАМІІ","chapter":"51","verse":"23","text":"і табою пабіваў пастуха і статак ягоны, табою пабіваў і земляроба і працоўнае быдла ягонае, табою пабіваў і начальнікаў вобласьцяў і кіроўцаў гарадоў."},{"book":"ЕРАМІІ","chapter":"51","verse":"24","text":"І аддам Вавілону і ўсім жыхарам Халдэі за ўсё тое ліха, якое яны чынілі на Сіёне на вачах у вас, кажа Гасподзь."},{"book":"ЕРАМІІ","chapter":"51","verse":"25","text":"Вось, Я - на цябе, гара загубная, кажа Гасподзь, што руйнуе ўсю зямлю, і працягну на цябе руку Маю, і скіну цябе са скалаў і зраблю цябе гарою абгарэлаю."},{"book":"ЕРАМІІ","chapter":"51","verse":"26","text":"І ня возьмуць зь цябе каменя для вуглоў і каменя на падмурак, а вечна будзеш запусьценьнем, кажа Гасподзь."},{"book":"ЕРАМІІ","chapter":"51","verse":"27","text":"Падымеце сьцяг на зямлі, трубеце ў трубу сярод народаў, азбройце супроць яго народы, склічце на яго царствы Арарацкія, Мінійскія і Аскеназскія, пастаўце правадыра супроць яго, навядзеце коней, як страшную саранчу."},{"book":"ЕРАМІІ","chapter":"51","verse":"28","text":"Азбройце супроць яго народы, цароў Мідыі, начальнікаў абласьцей і ўсіх кіроўцаў яе гарадоў і ўсю зямлю, падуладную ёй."},{"book":"ЕРАМІІ","chapter":"51","verse":"29","text":"Трасецца зямля і трымціць, бо спраўджваюцца над Вавілонам намеры Госпада зрабіць зямлю Вавілонскую пусткаю без жыхароў."},{"book":"ЕРАМІІ","chapter":"51","verse":"30","text":"Перасталі змагацца асілкі Вавілонскія, сядзяць ва ўмацаваньнях сваіх; вычарпалася сіла іхняя, зрабіліся як жанчыны, жытлішчы іхнія спалены, замкі іхнія патрушчаны."},{"book":"ЕРАМІІ","chapter":"51","verse":"31","text":"Ганец бяжыць насустрач ганцу, і весьнік - насустрач весьніку, каб узьвясьціць цару Вавілонскаму, што горад яго ўзяты з усіх бакоў,"},{"book":"ЕРАМІІ","chapter":"51","verse":"32","text":"і броды захоплены, і агароджы спалены агнём, і ваяры ахоплены страхам."},{"book":"ЕРАМІІ","chapter":"51","verse":"33","text":"Бо так кажа Гасподзь Саваоф, Бог Ізраілеў: дачка Вавілона падобная на гумно ў час малацьбы ў ім; яшчэ крыху, і настане час жніва яе."},{"book":"ЕРАМІІ","chapter":"51","verse":"34","text":"Жэр мяне і грыз мяне Навухаданосар, цар Вавілонскі; зрабіў мяне пустым посудам; праглынуў мяне, як дракон; напаўняў чэрава сваё слодычамі маімі, вывяргаў мяне,"},{"book":"ЕРАМІІ","chapter":"51","verse":"35","text":"Крыўда мая і плоць мая - на Вавілоне, скажа насельніца Сіёна, і кроў мая - на жыхарах Халдэі, скажа Ерусалім."},{"book":"ЕРАМІІ","chapter":"51","verse":"36","text":"Таму так кажа Гасподзь: вось, я ўступлюся ў тваю дзею і адпомшчу за цябе, і асушу мора яго, і высушу каналы яго."},{"book":"ЕРАМІІ","chapter":"51","verse":"37","text":"І Вавілон будзе грудаю руінаў, селішчам шакалаў, жудасьцю і пасьмешышчам, без жыхароў."},{"book":"ЕРАМІІ","chapter":"51","verse":"38","text":"Як ільвы зыркаюць усе яны, і заравуць як шчанюкі ільвіныя."},{"book":"ЕРАМІІ","chapter":"51","verse":"39","text":"У час іхняга разгарачэньня зраблю ім гасьціну і ўпаю іх, каб яны павесяліліся і заснулі вечным сном, і не прачыналіся, кажа Гасподзь."},{"book":"ЕРАМІІ","chapter":"51","verse":"40","text":"Зьвяду іх як ягнят на закол, як бараноў з казламі."},{"book":"ЕРАМІІ","chapter":"51","verse":"41","text":"Як узяты Сэсах, і заваявана слава ўсёй зямлі! Як зрабіўся Вавілон жахам сярод народаў!"},{"book":"ЕРАМІІ","chapter":"51","verse":"42","text":"Памкнулася на Вавілон мора; ён пакрыты мноствам хваляў яго."},{"book":"ЕРАМІІ","chapter":"51","verse":"43","text":"Гарады яго зрабіліся пустымі, зямля сухою, стэпам, зямлёю; дзе ня жыве ніводзін чалавек, і дзе не праходзіць сын чалавечы."},{"book":"ЕРАМІІ","chapter":"51","verse":"44","text":"І наведаю Віла ў Вавілоне і вырву з вуснаў ягоных праглынутае ім, і народы ня будуць болей сьцякацца да яго, нават і муры Вавілонскія асыплюцца."},{"book":"ЕРАМІІ","chapter":"51","verse":"45","text":"Выходзь з асяродзьдзя яго, народзе Мой, і ратуйце кожны душу сваю ад палымянага гневу Госпада."},{"book":"ЕРАМІІ","chapter":"51","verse":"46","text":"Хай не аслабне сэрца вашае, і ня бойцеся чуткі, якая будзе пачута на зямлі; чутка прыйдзе ў адзін год, і потым на другі год, і на зямлі будзе гвалт, валадар паўстане на валадара."},{"book":"ЕРАМІІ","chapter":"51","verse":"47","text":"Таму вось, прыходзяць дні, калі Я наведаю балваноў Вавілона, і ўся зямля ягоная будзе пасаромлена, і ўсе пабітыя яго ўпадуць сярод яго."},{"book":"ЕРАМІІ","chapter":"51","verse":"48","text":"І ўзрадуюцца над Вавілонам неба і зямля і ўсё, што на іх; бо з поўначы прыйдуць да яго спусташальнікі, кажа Гасподзь."},{"book":"ЕРАМІІ","chapter":"51","verse":"49","text":"Як Вавілон не скідаў пабітых Ізраільцян, так у Вавілоне будуць скінуты пабітыя ўсёй краіны."},{"book":"ЕРАМІІ","chapter":"51","verse":"50","text":"Хто ўратуецца ад меча, уцякайце, ня спыняйцеся, спамянеце здалёк пра Госпада, і хай узыдзе Ерусалім на сэрца ваша."},{"book":"ЕРАМІІ","chapter":"51","verse":"51","text":"Сорамна нам было, калі мы слухалі нагану; ганьба пакрывала твары нашыя, калі чужаземцы прыйшлі ў сьвятыню дома Гасподняга."},{"book":"ЕРАМІІ","chapter":"51","verse":"52","text":"Затое вось, прыходзяць дні, кажа Гасподзь, калі я наведаю балваноў ягоных, і па ўсёй зямлі яго будуць стагнаць параненыя."},{"book":"ЕРАМІІ","chapter":"51","verse":"53","text":"Хоць бы Вавілон узвысіўся да нябёсаў, і хоць бы ён на вышыні ўмацаваў цьвярдыню сваю; але ад мяне прыйдуць да яго спусташальнікі, кажа Гасподзь."},{"book":"ЕРАМІІ","chapter":"51","verse":"54","text":"Праляціць гул ляманту ад Вавілона і вялікае разбурэньне - ад зямлі Халдэйскай,"},{"book":"ЕРАМІІ","chapter":"51","verse":"55","text":"бо Гасподзь спустошыць Вавілон і пакладзе канец ганарыстаму голасу ў ім. Зашумяць хвалі іх як вялікія воды, пачуецца шумны голас іх."},{"book":"ЕРАМІІ","chapter":"51","verse":"56","text":"Бо прыйдзе на яго, на Вавілон, спусташальнік, і ўзяты будуць ратаборцы ягоныя, паламаныя будуць лукі іхнія; бо Гасподзь, Бог аддачаў, аддасьць аддачу."},{"book":"ЕРАМІІ","chapter":"51","verse":"57","text":"І напаю дап'яна князёў яго і мудрацоў яго, начальнікаў вобласьцяў яго і кіроўцаў гарадоў яго, і ваяроў яго, і заснуць сном вечным і не прачнуцца, кажа Цар, - Гасподзь Саваоф імя Яго."},{"book":"ЕРАМІІ","chapter":"51","verse":"58","text":"Так кажа Гасподзь Саваоф: тоўстыя муры Вавілона да падмурку будуць разбураны, і высокія брамы яго будуць спалены агнём; і вось, дарма працавалі народы, і плямёны мучылі сябе дзеля агню."},{"book":"ЕРАМІІ","chapter":"51","verse":"59","text":"Слова, якое прарок Ерамія наказаў Сэраю, сыну Нірыі, сыну Маасэі, калі ён выпраўляўся ў Вавілон з Сэдэкіем, царом Юдэйскім, у чацьвёрты год яго цараваньня; Сэрая быў галоўны пасьцельнік."},{"book":"ЕРАМІІ","chapter":"51","verse":"60","text":"Ерамія ўпісаў у адну кнігу ўсе бядоты, якія павінны былі прыйсьці на Вавілон, усе гэтыя прамовы, напісаныя на Вавілон."},{"book":"ЕРАМІІ","chapter":"51","verse":"61","text":"І сказаў Ерамія Сэраю: калі ты прыйдзеш у Вавілон, дык глядзі, прачытай усе гэтыя прамовы,"},{"book":"ЕРАМІІ","chapter":"51","verse":"62","text":"і скажы: Госпадзе! Ты прамовіў пра месца гэтае, што зьнішчыш яго так, што не застанецца ў ім ні чалавека, ні быдла, а яно будзе вечнаю пустэльняю."},{"book":"ЕРАМІІ","chapter":"51","verse":"63","text":"І калі закончыш чытаньне гэтай кнігі, прывяжы да яе камень і кінь яе на сярэдзіну Еўфрата,"},{"book":"ЕРАМІІ","chapter":"51","verse":"64","text":"і скажы: так апусьціцца Вавілон і не паўстане ад таго бедства, якое Я навяду на яго, і яны зусім зьнямогуцца. Дагэтуль прамовы Ераміі."}]}