{"data":[{"book":"Taruxune Singena","chapter":"14","verse":"1","text":"Tire taan mangan Xurami yi xɛrane rasiga Dawuda ma, e nun suman wudin nun kamudɛrɛne nun gɛmɛ masonle manga banxin tideni Dawuda xa."},{"book":"Taruxune Singena","chapter":"14","verse":"2","text":"Dawuda yi a kolon a Alatala yatin nan a findixi mangan na Isirayila xun na. A a kolon, Ala luma a mangayaan yitɛ a yamana Isirayila nan ma fe ra."},{"book":"Taruxune Singena","chapter":"14","verse":"3","text":"Dawuda yi ɲaxalan gbɛtɛye dɔxɔ Yerusalɛn yi. A mɔn yi dii xɛmɛne nun dii tɛmɛne sɔtɔ."},{"book":"Taruxune Singena","chapter":"14","verse":"4","text":"Naxanye sɔtɔ a xa Yerusalɛn yi, ne xinle ni itoe ra: Samuwa nun Sobaba nun Natan nun Sulemani"},{"book":"Taruxune Singena","chapter":"14","verse":"5","text":"nun Yibixari nun Elisuwa nun Elipeleti nun"},{"book":"Taruxune Singena","chapter":"14","verse":"6","text":"Noga nun Nefegi nun Yafiya nun"},{"book":"Taruxune Singena","chapter":"14","verse":"7","text":"Elisama nun Beeliyada e nun Elifeleti."},{"book":"Taruxune Singena","chapter":"14","verse":"8","text":"Filisitine yi a mɛ a Dawuda bata yi findi mangan na Isirayila birin xun na, e birin yi siga a fendeni. Dawuda yi na mɛ, a yi mini e yɛɛ ra."},{"book":"Taruxune Singena","chapter":"14","verse":"9","text":"Filisitine yi fa yɛngɛni Refa lanbanni."},{"book":"Taruxune Singena","chapter":"14","verse":"10","text":"Dawuda yi Ala maxɔdin, a naxa, “N xa siga Filisitine xili ma ba? I e soɛ n yii ba?” Alatala yi a yabi, a naxa, “Siga, n ne soma nɛn i yii.”"},{"book":"Taruxune Singena","chapter":"14","verse":"11","text":"Nayi, Dawuda nun a sofane yi siga Baali-Perasimi yi, e sa Filisitine nɔ yɛngɛni. Dawuda yi a fala, a naxa, “Ala bata n yaxune raxuya ayi n yɛɛ ra, alo fufaan gbiligbinla kalan kii naxan yi.” Nanara, e mɛnna xili sa Baali-Perasimi.14.11 Baali-Perasimi bunna nɛn fa fala, “Halagin Kanna.”"},{"book":"Taruxune Singena","chapter":"14","verse":"12","text":"Filisitine yi e suxurene rabeɲin mɛnni, Dawuda yi yamarin fi a e xa gan."},{"book":"Taruxune Singena","chapter":"14","verse":"13","text":"Filisitine mɔn yi fa yɛngɛ sodeni Refa lanbanni."},{"book":"Taruxune Singena","chapter":"14","verse":"14","text":"Dawuda mɔn yi Ala maxɔdin. Ala yi a yabi, a naxa, “I nama siga e yɛtagi, koni e mabilin, i siga han xɛɲɛxɛɲɛnne sa dɛnaxan yi. I sa dɔxɔ e yɛɛ ra mɛnni."},{"book":"Taruxune Singena","chapter":"14","verse":"15","text":"I na sigati xuiin mɛ wudine kondenne yi, i keli e yɛngɛdeni, bayo Ala nan tima i yɛɛ ra, a Filisiti ganla nɔ i xa.”"},{"book":"Taruxune Singena","chapter":"14","verse":"16","text":"Dawuda yi a liga alo Ala a yamari kii naxan yi. E yi Filisitine yɛngɛ keli Gabayon yi sa dɔxɔ Geseri ra."},{"book":"Taruxune Singena","chapter":"14","verse":"17","text":"Nayi, Dawuda yi xinla sɔtɔ yamanane birin yi. Alatala yi a liga siyane birin yi gaxu Dawuda yɛɛ ra."}]}