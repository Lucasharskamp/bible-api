{"data":[{"book":"1 Timoseewo","chapter":"3","verse":"1","text":"Ekigambo kyesigwa. Omuntu yenna bw’ayagalanga okuba Omulabirizi aba yeegombye omulimu omulungi."},{"book":"1 Timoseewo","chapter":"3","verse":"2","text":"Noolwekyo Omulabirizi kimugwanira okuba nga taliiko kya kunenyezebwa, nga musajja wa mukazi omu, nga muntu eyeefuga, nga mwegendereza, nga mukwata mpola, ayaniriza abagenyi, era ng’amanyi okuyigiriza."},{"book":"1 Timoseewo","chapter":"3","verse":"3","text":"Tateekwa kuba mutamiivu, era nga si mukambwe, wabula omuwombeefu, nga si muyombi era nga talulunkanira nsimbi."},{"book":"1 Timoseewo","chapter":"3","verse":"4","text":"Ateekwa kuba ng’afuga bulungi amaka ge, abaana be nga bamuwulira, era nga bamussaamu ekitiibwa."},{"book":"1 Timoseewo","chapter":"3","verse":"5","text":"Kubanga omuntu atasobola kufuga maka ge, alisobola atya okulabirira ekkanisa ya Katonda?"},{"book":"1 Timoseewo","chapter":"3","verse":"6","text":"Omulabirizi tateekwa kuba muntu eyaakakkiriza Kristo, si kulwa nga yeekuluntaza, n’asalirwa omusango nga Setaani bwe yagusalirwa."},{"book":"1 Timoseewo","chapter":"3","verse":"7","text":"Asaanira okuba ng’assibwamu ekitiibwa abo abatali ba Kkanisa, si kulwa nga yeereetako ekivume."},{"book":"1 Timoseewo","chapter":"3","verse":"8","text":"Abadiikoni nabo kibagwanira okuba abantu abassibwamu ekitiibwa abatataaganaaga mu bigambo byabwe, abatatamiira, era abatalulunkanira bintu,"},{"book":"1 Timoseewo","chapter":"3","verse":"9","text":"nga bakuuma ekyama ky’okukkiriza n’omutima omulongoofu."},{"book":"1 Timoseewo","chapter":"3","verse":"10","text":"Basookanga kugezesebwa balyoke baweereze mu budiikooni nga tebaliiko kya kunenyezebwa."},{"book":"1 Timoseewo","chapter":"3","verse":"11","text":"N’abakazi Abadiikoni bwe batyo nabo kibagwanidde okubeeranga abassibwamu ekitiibwa, abatawaayiriza, abeegendereza, era abeesigwa mu buli kintu."},{"book":"1 Timoseewo","chapter":"3","verse":"12","text":"Omudiikoni ateekwa okuba n’omukazi omu yekka, era ng’asobola okufuga obulungi abaana be, n’amaka ge."},{"book":"1 Timoseewo","chapter":"3","verse":"13","text":"Kubanga abaweereza obulungi bafuna ekifo ekya waggulu era baba n’obuvumu bungi mu kukkiriza okuli mu Kristo."},{"book":"1 Timoseewo","chapter":"3","verse":"14","text":"Nkuwandiikidde ebintu ebyo nga nsuubira okujja gy’oli mangu;"},{"book":"1 Timoseewo","chapter":"3","verse":"15","text":"kyokka bwe ndirwa omanye by’osaana okukola mu nnyumba ya Katonda, ye Ekkanisa ya Katonda omulamu, empagi n’omusingi eby’amazima."},{"book":"1 Timoseewo","chapter":"3","verse":"16","text":"Tewali kubuusabuusa ekyama ky’okutya Katonda kikulu ddala, era kigamba nti:"}]}