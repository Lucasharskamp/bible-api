{"data":[{"book":"АМОСА","chapter":"3","verse":"1","text":"Слухайце слова гэтае, якое Гасподзь прамовіў на вас, сыны Ізраіля, - на ўсё племя, якое вывеў Я зь зямлі Егіпецкай, - кажучы:"},{"book":"АМОСА","chapter":"3","verse":"2","text":"толькі вас прызнаў Я з усіх плямёнаў зямлі, таму і спаганю з вас за ўсе беззаконьні вашыя."},{"book":"АМОСА","chapter":"3","verse":"3","text":"Ці пойдуць двое разам, не згаварыўшыся паміж сабою?"},{"book":"АМОСА","chapter":"3","verse":"4","text":"Ці раве леў у лесе, калі няма перад ім здабычы? ці падае свой голас ільвяня з логвішча свайго, калі ён нічога не злавіў?"},{"book":"АМОСА","chapter":"3","verse":"5","text":"Ці трапіць птушка ў пятлю на зямлі, калі сіла няма ёй? Ці падымецца зь зямлі пятля, калі нічога не трапіла ў яе?"},{"book":"АМОСА","chapter":"3","verse":"6","text":"Ці трубіць у горадзе труба, - і каб народ не спалохаўся? Ці бывае ў горадзе бедства, якое не Гасподзь наслаў бы?"},{"book":"АМОСА","chapter":"3","verse":"7","text":"Бо Гасподзь Бог нічога ня робіць, не адкрыўшы сваёй таямніцы рабам Сваім прарокам."},{"book":"АМОСА","chapter":"3","verse":"8","text":"Леў пачаў рыкаць, - хто не здрыганецца? Гасподзь Бог сказаў, хто ня будзе прарочыць?"},{"book":"АМОСА","chapter":"3","verse":"9","text":"Абвясьцеце на дахах у Азоце і на дахах у зямлі Егіпецкай і скажэце: зьбярэцеся на горы Самарыі і паглядзеце на вялікае бясчынства ў ёй і на ўціскі сярод яе."},{"book":"АМОСА","chapter":"3","verse":"10","text":"Яны не ўмеюць чыніць справядліва, кажа Гасподзь: гвалтам і рабункам зьбіраюць скарбы ў харомы свае."},{"book":"АМОСА","chapter":"3","verse":"11","text":"Таму так кажа Гасподзь Бог: вось няпрыяцель, і прытым вакол усёй зямлі! ён скіне магутнасьць тваю, і абабраны будуць харомы твае."},{"book":"АМОСА","chapter":"3","verse":"12","text":"Так кажа Гасподзь: як часам пастух вырывае з пашчы ільвінай дзьве галені альбо частку вуха, так уратаваныя будуць сыны Ізраілевыя, якія сядзяць у Самарыі ў кутку пасьцелі і ў Дамаску на ложку."},{"book":"АМОСА","chapter":"3","verse":"13","text":"Слухайце і засьведчыце дому Якава, кажа Гасподзь Бог, Бог Саваоф."},{"book":"АМОСА","chapter":"3","verse":"14","text":"Бо ў той дзень, калі Я спаганю зь Ізраіля за злачынствы ягоныя, спаганю і за ахвярнікі ў Вэтылі, - адцятыя будуць рогі алтара і ўпадуць на зямлю."},{"book":"АМОСА","chapter":"3","verse":"15","text":"І пакараю дом зімовы разам з домам летнім, і зьнікнуць дамы з украсамі са слановай касьці, і ня стане многіх дамоў, кажа Гасподзь."}]}