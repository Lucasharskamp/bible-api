{"data":[{"book":"Luka","chapter":"19","verse":"1","text":"Yesu akaingia Yeriko, naye alikuwa anapita katikati ya huo mji."},{"book":"Luka","chapter":"19","verse":"2","text":"Tazama, palikuwa na mtu mmoja mkuu wa watoza ushuru naye alikuwa tajiri, jina lake Zakayo."},{"book":"Luka","chapter":"19","verse":"3","text":"Yeye alikuwa akijitahidi kumwona Yesu ni mtu wa namna gani. Lakini kutokana na umati mkubwa wa watu hakuweza kwa sababu alikuwa mfupi wa kimo."},{"book":"Luka","chapter":"19","verse":"4","text":"Kwa hiyo akatangulia mbio mbele ya umati wa watu akapanda juu ya mkuyu ili amwone Yesu, kwa sababu angeipitia njia ile."},{"book":"Luka","chapter":"19","verse":"5","text":"Yesu alipofika pale chini ya huo mkuyu, akatazama juu, akamwambia, “Zakayo, shuka upesi, kwa maana leo nitakuwa mgeni nyumbani kwako!”"},{"book":"Luka","chapter":"19","verse":"6","text":"Hivyo Zakayo akashuka upesi, akamkaribisha Yesu nyumbani kwake kwa furaha kubwa."},{"book":"Luka","chapter":"19","verse":"7","text":"Watu wote walipoona hivyo, wakaanza kunungʼunika wakisema, “Amekwenda kuwa mgeni wa ‘mtu mwenye dhambi.’ ”"},{"book":"Luka","chapter":"19","verse":"8","text":"Lakini Zakayo akasimama na kumwambia Bwana, “Tazama, Bwana! Sasa hivi nusu ya mali yangu ninawapa maskini, nami kama nimemdhulumu mtu yeyote kitu chochote, nitamrudishia mara nne ya hicho kiwango.”"},{"book":"Luka","chapter":"19","verse":"9","text":"Ndipo Yesu akamwambia, “Leo, wokovu umeingia nyumbani humu, kwa sababu huyu naye ni mwana wa Abrahamu."},{"book":"Luka","chapter":"19","verse":"10","text":"Kwa maana Mwana wa Adamu amekuja kutafuta na kuokoa kile kilichopotea.”"},{"book":"Luka","chapter":"19","verse":"11","text":"Walipokuwa wanasikiliza haya, Yesu akaendelea kuwaambia mfano, kwa sababu alikuwa anakaribia Yerusalemu na watu walikuwa wakidhani ya kuwa Ufalme wa Mungu ulikuwa unakuja saa iyo hiyo."},{"book":"Luka","chapter":"19","verse":"12","text":"Hivyo akawaambia: “Mtu mmoja mwenye cheo kikubwa alisafiri kwenda nchi ya mbali ili akapokee madaraka ya kuwa mfalme, kisha arudi."},{"book":"Luka","chapter":"19","verse":"13","text":"Hivyo akawaita kumi miongoni mwa watumishi wake, na akawapa kila mmoja fungu la fedha. Akawaambia, ‘Fanyeni biashara na fedha hizi mpaka nitakaporudi.’"},{"book":"Luka","chapter":"19","verse":"14","text":"“Lakini raiya wa nchi yake walimchukia wakapeleka ujumbe na kusema, ‘Hatutaki huyu mtu awe mfalme wetu.’"},{"book":"Luka","chapter":"19","verse":"15","text":"“Hata hivyo alirudi akiwa amekwisha kupokea mamlaka ya ufalme, akawaita wale watumishi wake aliokuwa amewaachia fedha, ili afahamu ni faida kiasi gani kila mmoja wao aliyopata kwa kufanya biashara."},{"book":"Luka","chapter":"19","verse":"16","text":"“Wa kwanza akaja na kusema, ‘Bwana, kutokana na fedha uliyoniachia, nimepata faida mara kumi zaidi.’"},{"book":"Luka","chapter":"19","verse":"17","text":"“Yule bwana akamjibu, ‘Umefanya vizuri mtumishi mwema! Kwa sababu umekuwa mwaminifu katika wajibu mdogo sana, nakupa mamlaka juu ya miji kumi.’"},{"book":"Luka","chapter":"19","verse":"18","text":"“Wa pili naye akaja. Akasema, ‘Bwana, fedha yako imeleta faida mara tano zaidi.’"},{"book":"Luka","chapter":"19","verse":"19","text":"“Bwana wake akajibu, ‘Nakupa mamlaka juu ya miji mitano.’"},{"book":"Luka","chapter":"19","verse":"20","text":"“Kisha akaja yule mtumishi mwingine, akasema, ‘Bwana, hii hapa fedha yako. Niliitunza vizuri kwenye kitambaa."},{"book":"Luka","chapter":"19","verse":"21","text":"Nilikuogopa, kwa sababu wewe ni mtu mgumu. Unachukua ambapo hukuweka kitu, na unavuna mahali ambapo hukupanda kitu.’"},{"book":"Luka","chapter":"19","verse":"22","text":"“Bwana wake akamjibu, ‘Nitakuhukumu kwa maneno yako mwenyewe, wewe mtumishi mwovu! Kama ulifahamu kwamba mimi ni mtu mgumu, nichukuaye mahali ambapo sikuweka kitu na kuvuna mahali ambapo sikupanda,"},{"book":"Luka","chapter":"19","verse":"23","text":"kwa nini basi hukuweka fedha zangu kwa watoa riba, ili nitakaporudi nichukue iliyo yangu na riba yake?’"},{"book":"Luka","chapter":"19","verse":"24","text":"“Ndipo akawaambia wale waliokuwa wamesimama karibu, ‘Mnyangʼanyeni fungu lake la fedha, mkampe yule mwenye kumi.’"},{"book":"Luka","chapter":"19","verse":"25","text":"“Wakamwambia, ‘Bwana, mbona; tayari anayo mafungu kumi!’"},{"book":"Luka","chapter":"19","verse":"26","text":"“Akawajibu, ‘Nawaambia kwamba kila aliye na kitu, ataongezewa. Lakini yule asiye na kitu, hata alicho nacho atanyangʼanywa."},{"book":"Luka","chapter":"19","verse":"27","text":"Lakini wale adui zangu ambao hawakutaka mimi niwe mfalme juu yao. Waleteni hapa mkawaue mbele yangu.’ ”"},{"book":"Luka","chapter":"19","verse":"28","text":"Baada ya Yesu kusema haya, alitangulia kupanda kwenda Yerusalemu."},{"book":"Luka","chapter":"19","verse":"29","text":"Naye alipokaribia Bethfage na Bethania kwenye mlima uitwao Mlima wa Mizeituni, aliwatuma wanafunzi wake wawili, akawaambia,"},{"book":"Luka","chapter":"19","verse":"30","text":"“Nendeni katika kijiji kilichoko mbele yenu. Na mtakapokuwa mnaingia kijijini, mtamkuta mwana-punda amefungwa hapo, ambaye hajapandwa na mtu bado. Mfungueni, mkamlete hapa."},{"book":"Luka","chapter":"19","verse":"31","text":"Kama mtu akiwauliza, ‘Mbona mnamfungua?’ Mwambieni, ‘Bwana anamhitaji.’ ”"},{"book":"Luka","chapter":"19","verse":"32","text":"Wale waliotumwa wakaenda, wakakuta kila kitu kama vile Yesu alivyokuwa amewaambia."},{"book":"Luka","chapter":"19","verse":"33","text":"Walipokuwa wanamfungua yule mwana-punda, wenyewe wakawauliza, “Mbona mnamfungua huyo mwana-punda?”"},{"book":"Luka","chapter":"19","verse":"34","text":"Wale wanafunzi wakajibu, “Bwana anamhitaji.”"},{"book":"Luka","chapter":"19","verse":"35","text":"Wakamleta kwa Yesu, nao baada ya kutandika mavazi yao juu ya huyo mwana-punda, wakampandisha Yesu juu yake."},{"book":"Luka","chapter":"19","verse":"36","text":"Alipokuwa akienda akiwa amempanda, watu wakatandaza mavazi yao barabarani."},{"book":"Luka","chapter":"19","verse":"37","text":"Alipokaribia mahali yanapoanzia materemko ya Mlima wa Mizeituni, umati wote wa wafuasi wake wakaanza kumsifu Mungu kwa furaha kwa sauti kuu kwa ajili ya matendo yote ya miujiza waliyoyaona. Wakasema:"},{"book":"Luka","chapter":"19","verse":"38","text":"“Amebarikiwa Mfalme ajaye kwa Jina la Bwana!”"},{"book":"Luka","chapter":"19","verse":"39","text":"Baadhi ya Mafarisayo waliokuwamo miongoni mwa ule umati wa watu wakamwambia, “Mwalimu, waamuru wanafunzi wako wanyamaze.”"},{"book":"Luka","chapter":"19","verse":"40","text":"Yesu akawajibu, “Nawaambia ninyi, kama hawa wakinyamaza, mawe yatapiga kelele.”"},{"book":"Luka","chapter":"19","verse":"41","text":"Alipokaribia Yerusalemu na kuuona mji, aliulilia,"},{"book":"Luka","chapter":"19","verse":"42","text":"akisema, “Laiti ungalijua hata wewe leo yale ambayo yangeleta amani, lakini sasa yamefichika machoni pako."},{"book":"Luka","chapter":"19","verse":"43","text":"Hakika siku zinakujia, ambazo adui zako watakuzingira, nao watakuzunguka pande zote na kukuzuilia ndani."},{"book":"Luka","chapter":"19","verse":"44","text":"Watakuponda chini, wewe na watoto walioko ndani ya kuta zako. Nao hawataacha hata jiwe moja juu ya jingine, kwa sababu hukutambua wakati wa kujiliwa kwako.”"},{"book":"Luka","chapter":"19","verse":"45","text":"Ndipo akaingia eneo la Hekalu, akaanza kuwafukuza wale waliokuwa wakiuza vitu humo."},{"book":"Luka","chapter":"19","verse":"46","text":"Naye akawaambia, “Imeandikwa, ‘Nyumba yangu itakuwa nyumba ya sala,’ lakini ninyi mmeifanya kuwa ‘pango la wanyangʼanyi.’ ”"},{"book":"Luka","chapter":"19","verse":"47","text":"Kila siku alikuwa akifundisha Hekaluni. Lakini viongozi wa makuhani, walimu wa sheria na viongozi wa watu walikuwa wakitafuta njia ili kumuua."},{"book":"Luka","chapter":"19","verse":"48","text":"Lakini hawakupata nafasi kwa sababu watu wote walimfuata wakiyasikiliza maneno yake kwa usikivu mwingi."}]}