{"data":[{"book":"ኮኦኪንሢ ማፃኣፔ","chapter":"2","verse":"1","text":"ታ ናዓሢዮ! ታ ኔና ዔርዛ ባኮ ዔኬ፤ ታ ዓይሢፆዋ ኔ ዒና ዓርቄ።"},{"book":"ኮኦኪንሢ ማፃኣፔ","chapter":"2","verse":"2","text":"ዔራቶ ኬኤዛ ሃይሴ ዒናፓ ዋይዜ፤ ዛጊ ማሊ ዔኪ ጶቂሤ።"},{"book":"ኮኦኪንሢ ማፃኣፔ","chapter":"2","verse":"3","text":"ማሊ ጶቂሥሢ ዔኤሌ፤ ዔራቶም ሃሣ ዑኡዞ ኔኤኮ ዼጊዲ ዒላቴ።"},{"book":"ኮኦኪንሢ ማፃኣፔ","chapter":"2","verse":"4","text":"ቢራ፤ ሃሣ ጊንሣ ዓኣቾና ሚኢሼ ዴንቃኒ ኔ ኮዓሢጉዲ ዔራቶ ዶዲ ኮዔ።"},{"book":"ኮኦኪንሢ ማፃኣፔ","chapter":"2","verse":"5","text":"ዬያ ቢያ ኔ ማዼቴ ናንጊና ናንጋ ጎዳ ዒጊጪሢ ዓይጎታቴያ ኔ ዔራንዳኔ፤ ፆኦሲ ዔራቶዋ ኔ ዴንቃንዳኔ።"},{"book":"ኮኦኪንሢ ማፃኣፔ","chapter":"2","verse":"6","text":"ዔራቶ ዒንጋሢ ናንጊና ናንጋ ጎዳኬ፤ ዔራቶንታ ማሊ ጶቂሥሢንታ ጴዻሢያ ዒዛይዳፓኬ።"},{"book":"ኮኦኪንሢ ማፃኣፔ","chapter":"2","verse":"7","text":"ዒዚ ፒዜ ዓሶም ኮሺ ዔራቶ ዒንጋኔ፤ ማዻ ማዾይዳ ቦሂሳ ባኣዚባኣ ዓሶም ዒ ጊቲማኬ።"},{"book":"ኮኦኪንሢ ማፃኣፔ","chapter":"2","verse":"8","text":"ዒዚ ፒዜ ዎጌ ዎጊንታ ጎይፆ ዛጋኔ፤ ዒዛም ጉሙርቂንቲ ማዻዞንሢ ዒ ካፓኔ።"},{"book":"ኮኦኪንሢ ማፃኣፔ","chapter":"2","verse":"9","text":"ታ ኔኤም ጋዓ ባኮ ቢያ ኔ ዋይዜቴ ፂሉሞ፥ ፒዜ ዎጌ፥ ጎኔ ማዾዋ ኔ ዔራንዳኔ፤ ኔ ማዻኒ ኮይሳ ባኮዋ ቢያ ኔ ዔራንዳኔ።"},{"book":"ኮኦኪንሢ ማፃኣፔ","chapter":"2","verse":"10","text":"ዔራ ዓሲ ኔ ማዓንዳኔ፤ ዔራታ ኔኤም ዎዛ ዒንጋንዳኔ።"},{"book":"ኮኦኪንሢ ማፃኣፔ","chapter":"2","verse":"11","text":"ሃኪሲ ማሊሢ ኔና ካፓኔ፤ ማሊ ዒና ዔኪሢያኣ ፑርታ ባኣዚፓ ኔና ዓይሳኔ።"},{"book":"ኮኦኪንሢ ማፃኣፔ","chapter":"2","verse":"12","text":"ዔራቶ ኔና ፑርቶ ዓሶ ጎይፆና ዔያቶኮ ዎቦ ጌኤዞናፓ ዓውሳንዳኔ።"},{"book":"ኮኦኪንሢ ማፃኣፔ","chapter":"2","verse":"13","text":"ዬያጉዴ ዓሳ ጎሞ ዹሞይዳ ናንጋኒ ፂሉሞ ጎይፆ ሃሼዞንሢኬ።"},{"book":"ኮኦኪንሢ ማፃኣፔ","chapter":"2","verse":"14","text":"ዬያ ዓሶ ዎዛሳ ባኣዚ፦ ፒዜ ባኮ ዎቢሲሢና ጌኔ ማዔ ፑርታ ማዾ ማዺሢኬ።"},{"book":"ኮኦኪንሢ ማፃኣፔ","chapter":"2","verse":"15","text":"ዔያታ ጉሙርቂንቱዋያ ዎቦ ዓሲኬ።"},{"book":"ኮኦኪንሢ ማፃኣፔ","chapter":"2","verse":"16","text":"ዓካሪ ታኣኒ ኔኤም ጋዓ ባኮ ኔ ዋይዜቴ ሺኢቲ ጌስቲሢና ኔና ፒራ ዞኦዛ ኮኦማ ላኣሎፓ ቶላኒ ኔ ዳንዳዓኔ።"},{"book":"ኮኦኪንሢ ማፃኣፔ","chapter":"2","verse":"17","text":"ዬያጉዴ ላኣላ ዒዛ ዼጌ ዓኣዖ ሌዔ ዓኒም ዓኣ ጉሙርቂንቲፆ ፓጪሳያና ፆኦሲ ቤርታ ዒዛ ጫኣቄ ጫኣቁሞ ዋላያኬ።"},{"book":"ኮኦኪንሢ ማፃኣፔ","chapter":"2","verse":"18","text":"ዒዞ ማኣሪ ኔ ዓኣዼቴ ጎይፃ ኔኤሲ ሃይቢ ባንሢ ዓኣዺሢ ማዓንዳኔ፤ ዒዞ ባንሢ ዓኣዺፃ፦ ሃይቄ ዓሶ ዓጮ ባንሢ ኬዲሢጉዲኬ።"},{"book":"ኮኦኪንሢ ማፃኣፔ","chapter":"2","verse":"19","text":"ዒዞ ባንሢ ዓኣዻሢ ቢያ ማዑዋሴ፤ ናንጊ ጎይሢያ ዴንቃኒ ዳንዳዑዋሴ።"},{"book":"ኮኦኪንሢ ማፃኣፔ","chapter":"2","verse":"20","text":"ዬያሮ ኮዦ ዓሳ ሃንቴ ጎይፆ ሃንታኒና ዬይ ዓሳ ናንጌ ጎይፆ ናንጋኒ ኔና ኮይሳኔ።"},{"book":"ኮኦኪንሢ ማፃኣፔ","chapter":"2","verse":"21","text":"ሃኖ ዓጬሎይዳ ናንጋኒ ኮይሳዞንሢ ዒኖ ፒዜዞንሢና ኮዦ ዓሶንሢናኬ።"},{"book":"ኮኦኪንሢ ማፃኣፔ","chapter":"2","verse":"22","text":"ፑርቶ ዓሶ ጋዓንቴ ፆኦሲ ሳዓፓ ሃይቢና ዓርቂ ዔካንዳኔ፤ ዒዛም ጉሙርቂንቱዋ ዓሶ ሆኦሪጉዲ ዒ ቱጊ ባይዛንዳኔ።"}]}