{"data":[{"book":"Markus","chapter":"1","verse":"1","text":"Farkon bishara game da Yesu Kiristi, Ɗan Allah.1.1 Waɗansu rubuce-rubucen hannu na dā ba su da Ɗan Allah."},{"book":"Markus","chapter":"1","verse":"2","text":"An rubuta a cikin littafin annabi Ishaya cewa,"},{"book":"Markus","chapter":"1","verse":"3","text":"“muryar mai kira a hamada tana cewa,"},{"book":"Markus","chapter":"1","verse":"4","text":"Ta haka Yohanna ya zo, yana baftisma a yankin hamada, yana kuma wa’azin baftismar tuba don gafarar zunubai."},{"book":"Markus","chapter":"1","verse":"5","text":"Dukan ƙauyukan Yahudiya da dukan mutanen Urushalima suka fiffito zuwa wurinsa. Suna furta zunubansu, ya kuwa yi musu baftisma a Kogin Urdun."},{"book":"Markus","chapter":"1","verse":"6","text":"Yohanna ya sa tufafin gashin raƙumi, ya kuma yi ɗamara da fata. Abincinsa fāri ne da kuma zumar jeji."},{"book":"Markus","chapter":"1","verse":"7","text":"Wannan kuwa shi ne saƙonsa, “A bayana, wanda ya fi ni iko yana zuwa, ban kuwa isa in sunkuya in kunce igiyar takalmansa ba."},{"book":"Markus","chapter":"1","verse":"8","text":"Ina muku baftisma da1.8 Ko kuwa a cikin ruwa, amma shi zai yi muku baftisma da Ruhu Mai Tsarki.”"},{"book":"Markus","chapter":"1","verse":"9","text":"A lokacin, Yesu ya zo daga Nazaret na Galili, Yohanna kuwa ya yi masa baftisma a Urdun."},{"book":"Markus","chapter":"1","verse":"10","text":"Da Yesu yana fitowa daga ruwan, sai ya ga sama ya buɗe, Ruhu kuma yana saukowa a kansa kamar kurciya."},{"book":"Markus","chapter":"1","verse":"11","text":"Sai murya ta fito daga sama ta ce, “Kai ne Ɗana, wanda nake ƙauna, da kai kuma nake fari ciki ƙwarai.”"},{"book":"Markus","chapter":"1","verse":"12","text":"Nan da nan, sai Ruhu ya kai shi cikin hamada,"},{"book":"Markus","chapter":"1","verse":"13","text":"ya kuma kasance a hamada kwana arba’in, Shaiɗan yana gwada shi. Yana tare da namomin jeji, mala’iku kuma suka yi masa hidima."},{"book":"Markus","chapter":"1","verse":"14","text":"Bayan da aka sa Yohanna a kurkuku, sai Yesu ya shigo cikin Galili, yana shelar bisharar Allah."},{"book":"Markus","chapter":"1","verse":"15","text":"Yana cewa, “Lokaci ya yi. Mulkin Allah ya yi kusa. Ku tuba, ku gaskata bishara!”"},{"book":"Markus","chapter":"1","verse":"16","text":"Yayinda Yesu yake tafiya a gaɓar Tekun Galili, sai ya ga Siman da ɗan’uwansa Andarawus, suna jefa abin kamun kifi a cikin tafkin, domin su masunta ne."},{"book":"Markus","chapter":"1","verse":"17","text":"Yesu ya ce, “Ku zo, ku bi ni, ni kuwa zan mai da ku masuntan mutane.”"},{"book":"Markus","chapter":"1","verse":"18","text":"Nan da nan, suka bar abin kamun kifinsu, suka bi shi."},{"book":"Markus","chapter":"1","verse":"19","text":"Da ya yi gaba kaɗan, sai ya ga Yaƙub ɗan Zebedi, da ɗan’uwansa Yohanna a cikin jirgin ruwa, suna gyaran abin kamun kifinsu."},{"book":"Markus","chapter":"1","verse":"20","text":"Ba da ɓata lokaci ba, ya kira su, sai suka bar mahaifinsu Zebedi a cikin jirgin ruwan, tare da ’yan haya, suka kuwa bi shi."},{"book":"Markus","chapter":"1","verse":"21","text":"Suka tafi Kafarnahum. Da ranar Asabbaci ta kewayo, sai Yesu ya shiga majami’a ya fara koyarwa."},{"book":"Markus","chapter":"1","verse":"22","text":"Mutane suka yi mamakin koyarwarsa, domin ya koyar da su kamar wanda yake da iko, ba kamar malaman dokoki ba."},{"book":"Markus","chapter":"1","verse":"23","text":"Nan take, sai wani mutum mai mugun ruhu a majami’arsu, ya ɗaga murya ya ce,"},{"book":"Markus","chapter":"1","verse":"24","text":"“Ina ruwanka da mu, Yesu Banazare? Ka zo ne don ka hallaka mu? Na san wane ne kai, Mai Tsarki nan na Allah!”"},{"book":"Markus","chapter":"1","verse":"25","text":"Yesu ya tsawata masa ya ce, “Yi shiru! Fita daga cikinsa!”"},{"book":"Markus","chapter":"1","verse":"26","text":"Sai mugun ruhun ya jijjiga mutumin da ƙarfi, ya fita daga jikinsa da ihu."},{"book":"Markus","chapter":"1","verse":"27","text":"Dukan mutane suka yi mamaki, suna tambayar juna suna cewa, “Mene ne haka? Tabɗi! Yau ga sabuwar koyarwa kuma da iko! Yana ma ba wa mugayen ruhohi umarni, suna kuma yin masa biyayya.”"},{"book":"Markus","chapter":"1","verse":"28","text":"Labari game da shi ya bazu nan da nan ko’ina a dukan yankin Galili."},{"book":"Markus","chapter":"1","verse":"29","text":"Da suka bar majami’ar, sai suka tafi gidan su Siman da Andarawus, tare da Yaƙub da Yohanna."},{"book":"Markus","chapter":"1","verse":"30","text":"Surukar Siman tana kwance da zazzaɓi, sai suka gaya wa Yesu game da ita."},{"book":"Markus","chapter":"1","verse":"31","text":"Sai ya je wajenta, ya kama hannunta, ya ɗaga ta. Zazzaɓin kuwa ya sāke ta, ta kuma yi musu hidima."},{"book":"Markus","chapter":"1","verse":"32","text":"A wannan yamma, bayan fāɗuwar rana, mutane suka kawo wa Yesu dukan marasa lafiya, da masu aljanu."},{"book":"Markus","chapter":"1","verse":"33","text":"Duk garin ya taru a ƙofar gidan."},{"book":"Markus","chapter":"1","verse":"34","text":"Yesu kuwa ya warkar da marasa lafiya da yawa da suke da cututtuka iri-iri. Ya kuma fitar da aljanu da yawa, amma bai yarda aljanun suka yi magana ba, don sun san wane ne shi."},{"book":"Markus","chapter":"1","verse":"35","text":"Da sassafe, tun da sauran duhu, Yesu ya tashi, ya bar gida, ya tafi wani wurin da ba kowa, a can ya yi addu’a."},{"book":"Markus","chapter":"1","verse":"36","text":"Siman da abokansa suka fita nemansa."},{"book":"Markus","chapter":"1","verse":"37","text":"Da suka same shi, sai suka ce, “Kowa yana nemanka!”"},{"book":"Markus","chapter":"1","verse":"38","text":"Yesu ya amsa ya ce, “Mu je wani wuri dabam, zuwa ƙauyukan da suke kusa, don in yi wa’azi a can ma. Wannan shi ne dalilin zuwana.”"},{"book":"Markus","chapter":"1","verse":"39","text":"Sai ya tafi ko’ina a Galili, yana wa’azi a majami’unsu, yana kuma fitar da aljanu."},{"book":"Markus","chapter":"1","verse":"40","text":"Wani mutum mai kuturta1.40 Kalmar Girik da aka yi amfani da ita don kowace irin cutar da ta shafi fatar jiki ba lalle sai kuturta ba. ya zo wurinsa, ya durƙusa ya roƙe shi ya ce, “In kana so, za ka iya tsabtacce ni.”"},{"book":"Markus","chapter":"1","verse":"41","text":"Cike da tausayi, sai Yesu ya miƙa hannunsa ya taɓa mutumin ya ce, “Na yarda, ka tsabtacce!”"},{"book":"Markus","chapter":"1","verse":"42","text":"Nan da nan, sai kuturtar ta rabu da shi, ya kuma warke."},{"book":"Markus","chapter":"1","verse":"43","text":"Yesu ya sallame shi nan take, da gargaɗi mai ƙarfi cewa,"},{"book":"Markus","chapter":"1","verse":"44","text":"“Ka lura kada ka gaya wa kowa wannan. Amma ka tafi ka nuna kanka ga firist, ka kuma miƙa hadayun da Musa ya umarta saboda tsarkakewarka, don yă zama shaida gare su.”"},{"book":"Markus","chapter":"1","verse":"45","text":"A maimakon haka, sai ya fita, ya fara magana a sake, yana baza labarin. Saboda haka, Yesu bai ƙara iya shiga cikin gari a fili ba, sai dai ya kasance a wuraren da ba kowa. Duk da haka, mutane suka yi ta zuwa wurinsa daga ko’ina."}]}