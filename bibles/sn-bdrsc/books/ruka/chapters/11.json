{"data":[{"book":"Ruka","chapter":"11","verse":"1","text":"Mumwe musi Jesu akanga achinyengetera ari pane imwe nzvimbo. Akati apedza, mumwe wavadzidzi vake akati kwaari, “Ishe, tidzidzisei kunyengetera, saJohani akadzidzisa vadzidzi vake.”"},{"book":"Ruka","chapter":"11","verse":"2","text":"Iye akati kwavari, “Kana muchinyengetera, muti:"},{"book":"Ruka","chapter":"11","verse":"3","text":"Tipei zuva nezuva chingwa chedu chamazuva namazuva."},{"book":"Ruka","chapter":"11","verse":"4","text":"Uye mutiregerere zvivi zvedu;"},{"book":"Ruka","chapter":"11","verse":"5","text":"Ipapo akati kwavari, “Kana mumwe wenyu ane shamwari, uye akaenda kwaari pakati pousiku akati, ‘Shamwari, ndikweretesewo zvingwa zvitatu,"},{"book":"Ruka","chapter":"11","verse":"6","text":"nokuti shamwari yangu iri parwendo yasvika kwangu, uye ini handina chandingamupa.’"},{"book":"Ruka","chapter":"11","verse":"7","text":"“Ipapo uya ari mukati akati, ‘Rega kundinetsa. Mukova wangu watopfigwa, uye vana vangu neni tavata. Handikwanisi kumuka kuti ndikupe kana chinhu.’"},{"book":"Ruka","chapter":"11","verse":"8","text":"Ndinokuudzai, kuti kunyange asingazomuki kuti amupe chingwa nokuda kwokuti ishamwari yake, asi nokuda kwokushingirira kwomunhu uyu, achamuka agomupa zvose zvaanoda."},{"book":"Ruka","chapter":"11","verse":"9","text":"“Saka ndinoti kwamuri: Kumbirai, muchapiwa, tsvakai, muchawana; gogodzai, muchazarurirwa mukova."},{"book":"Ruka","chapter":"11","verse":"10","text":"Nokuti ani naani anokumbira achapiwa; anotsvaka achawana; anogogodza, achazarurirwa mukova."},{"book":"Ruka","chapter":"11","verse":"11","text":"“Ndiani pakati penyu vanababa, angati, kana mwanakomana wake amukumbira hove, omupa nyoka pachinzvimbo chehove?"},{"book":"Ruka","chapter":"11","verse":"12","text":"Kana kuti akakumbira zai, angamupa chinyavada here?"},{"book":"Ruka","chapter":"11","verse":"13","text":"Zvino kana imi, kunyange makaipa zvenyu, muchiziva kupa zvipo zvakanaka kuvana venyu, Baba venyu vari kudenga vachapa zvikuru sei Mweya Mutsvene kuna vanomukumbira!”"},{"book":"Ruka","chapter":"11","verse":"14","text":"Jesu akanga achidzinga dhimoni raiva mbeveve. Dhimoni rakati rabva, munhu uya akanga ari mbeveve akataura, uye vazhinji vakashamiswa nazvo."},{"book":"Ruka","chapter":"11","verse":"15","text":"Asi vamwe vavo vakati, “Anodzinga dhimoni naBheerizebhubhi, muchinda mukuru wamadhimoni.”"},{"book":"Ruka","chapter":"11","verse":"16","text":"Vamwewo vakamuedza nokumukumbira chiratidzo."},{"book":"Ruka","chapter":"11","verse":"17","text":"Jesu akaziva ndangariro dzavo akati kwavari, “Umambo hupi zvahwo hunozvipesanisa huchaparadzwa, uye imba inozvipesanisa ichawa."},{"book":"Ruka","chapter":"11","verse":"18","text":"Kana Satani achizvipesanisa, umambo hwake hungamira seiko? Ndinotaura izvi nokuti munonditi ndinobudisa madhimoni naBheerizebhubhi."},{"book":"Ruka","chapter":"11","verse":"19","text":"Zvino kana ndichibudisa madhimoni naBheerizebhubhi, ko, vanakomana venyu vanoabudisa naani? Saka zvino, ivo vachava vatongi venyu."},{"book":"Ruka","chapter":"11","verse":"20","text":"Asi kana ndichidzinga madhimoni nomunwe waMwari, ipapo umambo hwaMwari hwasvika kwamuri."},{"book":"Ruka","chapter":"11","verse":"21","text":"“Kana munhu ane simba, akanyatsoshonga nhumbi dzake dzokurwa, akachengeta imba yake, pfuma yake inochengetedzeka."},{"book":"Ruka","chapter":"11","verse":"22","text":"Asi kana mumwe ane simba akamurwisa uye akamukunda, anomutorera nhumbi dzokurwa dzaanga achivimba nadzo agogova zvaanenge apamba."},{"book":"Ruka","chapter":"11","verse":"23","text":"“Ani naani asiri kudivi rangu anorwa neni, uye asingaunganidzi pamwe chete neni, anoparadzira."},{"book":"Ruka","chapter":"11","verse":"24","text":"“Kana mweya wakaipa ukabuda mumunhu, unopinda nomunzvimbo dzakaoma uchitsvaka zororo ugorishayiwa. Ipapo unoti, ‘Ndichadzokera kumba kwandakabva.’"},{"book":"Ruka","chapter":"11","verse":"25","text":"Paunosvika, unowana imba yakatsvairwa, yanaka uye igere zvakanaka."},{"book":"Ruka","chapter":"11","verse":"26","text":"Ipapo unobuda wondotsvaka mimwe mweya minomwe yakaipa kupfuura iwo, igopinda yondogaramo. Uye magumo omunhu uyo akaipa kupfuura okutanga.”"},{"book":"Ruka","chapter":"11","verse":"27","text":"Jesu akati achiri kutaura zvinhu izvi, mumwe mukadzi aiva pakati pavanhu vazhinji akadanidzira achiti, “Vakaropafadzwa mai vakakuzvarai vakakuyamwisai.”"},{"book":"Ruka","chapter":"11","verse":"28","text":"Akapindura akati, “Asi vakaropafadzwa avo vanonzwa shoko raMwari uye vachiriteerera.”"},{"book":"Ruka","chapter":"11","verse":"29","text":"Vanhu vakati vachiwanda, Jesu akati kwavari, “Rudzi urwu rwakaipa. Runokumbira chiratidzo, asi harungapiwi chiratidzo kunze kwechaJona."},{"book":"Ruka","chapter":"11","verse":"30","text":"Nokuti sezvo Jona akanga ari chiratidzo kuvaNinevhe, saizvozvowo ndizvo zvichaita Mwanakomana woMunhu kurudzi urwu."},{"book":"Ruka","chapter":"11","verse":"31","text":"Mambokadzi weZasi achasimuka pakutongwa navarume vorudzi urwu agovapa mhosva; nokuti akabva kumagumo enyika kuzonzwa uchenjeri hwaSoromoni, zvino mukuru kuna Soromoni ari pano."},{"book":"Ruka","chapter":"11","verse":"32","text":"Varume veNinevhe vachasimuka pakutongwa norudzi urwu vagorupa mhosva; nokuti ivo vakatendeuka pakuparidza kwaJona, zvino mukuru kuna Jona ari pano."},{"book":"Ruka","chapter":"11","verse":"33","text":"“Hakuna munhu anotungidza mwenje agouisa panzvimbo yakavanda, kana pasi pedengu. Asi anouisa pachigadziko, kuitira kuti vose vanopinda mumba vaone chiedza."},{"book":"Ruka","chapter":"11","verse":"34","text":"Ziso rako ndiwo mwenje womuviri wako. Kana meso ako akanaka, muviri wako wosewo uzere nechiedza. Asi kana akaipa, muviri wakowo uzere nerima."},{"book":"Ruka","chapter":"11","verse":"35","text":"Chenjererai kuti chiedza chiri mamuri chirege kuva rima."},{"book":"Ruka","chapter":"11","verse":"36","text":"Naizvozvo kana muviri wako wose uzere nechiedza, uye pasina chikamu chawo chine rima, uchavhenekerwa zvakakwana, sezvinoita chiedza chomwenje pachinovhenekera pauri.”"},{"book":"Ruka","chapter":"11","verse":"37","text":"Jesu akati apedza kutaura, mumwe muFarisi akamukoka kuti azodya naye; saka akaenda, akapinda akagara naye pakudya."},{"book":"Ruka","chapter":"11","verse":"38","text":"Asi muFarisi akaona kuti Jesu akanga asina kutanga ageza asati adya, zvikamushamisa."},{"book":"Ruka","chapter":"11","verse":"39","text":"Ipapo Ishe akati kwaari, “Zvino, imi vaFarisi munosuka kunze kwomukombe nendiro, asi mukati menyu muzere nokukara nokuipa."},{"book":"Ruka","chapter":"11","verse":"40","text":"Imi mapenzi avanhu! Ko, akaita kunze haaziye akaitawo nomukati here?"},{"book":"Ruka","chapter":"11","verse":"41","text":"Asi ipai zviri mukati mendiro sezvipo kuvarombo, uye ipapo zvose zvichava zvakachena kwamuri."},{"book":"Ruka","chapter":"11","verse":"42","text":"“Mune nhamo imi vaFarisi, nokuti munopa kuna Mwari chegumi chemindi, nerui nezvimwe zvirimwa zvomubindu romuriwo, asi muchirega kururamisira, norudo rwaMwari. Maifanira kuzviita izvi musingasiyi zvokutanga zvisati zvaitwa."},{"book":"Ruka","chapter":"11","verse":"43","text":"“Mune nhamo imi vaFarisi, nokuti munoda zvigaro zvapamusoro mumasinagoge nokukwaziswa pamisika.”"},{"book":"Ruka","chapter":"11","verse":"44","text":"“Mune nhamo imi, nokuti makaita samakuva asina mucherechedzo, vanhu vanofamba napamusoro pawo vasingazvizivi.”"},{"book":"Ruka","chapter":"11","verse":"45","text":"Mumwe wavadudziri vomurayiro akamupindura akati, “Mudzidzisi, kana muchitaura izvi, munotuka nesuwo.”"},{"book":"Ruka","chapter":"11","verse":"46","text":"Jesu akapindura akati, “Mune nhamo nemiwo vadudziri vomurayiro, nokuti munoremedza vanhu nemitoro yavasingagoni kutakura, asi imi pachenyu hamutongosimudzi munwe wenyu kuti muvabatsire."},{"book":"Ruka","chapter":"11","verse":"47","text":"“Mune nhamo imi, nokuti munovaka marinda avaprofita, uye madzitateguru enyu ariwo akavauraya."},{"book":"Ruka","chapter":"11","verse":"48","text":"Saka muri kupupura kuti munotenderana nezvakaitwa namadzitateguru enyu; vakauraya vaprofita uye imi munovaka marinda avo."},{"book":"Ruka","chapter":"11","verse":"49","text":"Nokuda kwaizvozvo, Mwari muuchenjeri hwake akati, ‘Ndichatumira vaprofita navapostori, vamwe vavo vachavauraya uye vachatambudza vamwe.’"},{"book":"Ruka","chapter":"11","verse":"50","text":"Naizvozvo rudzi urwu ruchava nemhosva yeropa ravaprofita vose, rakadeurwa kubva pakuvamba kwenyika,"},{"book":"Ruka","chapter":"11","verse":"51","text":"kubva paropa raAbheri kusvikira kuropa raZekaria, uyo akaurayiwa pakati pearitari neimba tsvene. Hongu, ndinoti kwamuri, rudzi urwu ruchava nemhosva yezvinhu izvi zvose."},{"book":"Ruka","chapter":"11","verse":"52","text":"“Mune nhamo imi, vadudziri vomurayiro, nokuti makabvisa kiyi yokuziva. Imi pachenyu hamuna kupinda, uye makadzivisa vaya vakanga vachipinda.”"},{"book":"Ruka","chapter":"11","verse":"53","text":"Jesu akati abva ipapo, vaFarisi navadzidzisi vomurayiro vakatanga kumupikisa zvikuru nokumubvunza mibvunzo yakawanda,"},{"book":"Ruka","chapter":"11","verse":"54","text":"vachimirira kuti vamubate pane zvaaizotaura."}]}