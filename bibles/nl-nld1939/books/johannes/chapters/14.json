{"data":[{"book":"Johannes","chapter":"14","verse":"1","text":"Uw hart worde niet ontsteld. Gij gelooft in God; gelooft ook in Mij."},{"book":"Johannes","chapter":"14","verse":"2","text":"In het huis van mijn Vader zijn vele woningen. Wanneer dit zo niet was, dan zou Ik het u hebben gezegd; want Ik ga er juist heen, om u een plaats te bereiden."},{"book":"Johannes","chapter":"14","verse":"3","text":"En wanneer Ik zal zijn heengegaan en u een plaats zal hebben bereid, dan kom Ik terug, en zal u tot Mij nemen; opdat ook gij moogt zijn, waar Ikzelf ben."},{"book":"Johannes","chapter":"14","verse":"4","text":"Gij kent de weg naar de plaats, waar Ik heenga. —"},{"book":"Johannes","chapter":"14","verse":"5","text":"Tomas zei Hem: Heer, we weten niet eens, waar Gij heengaat; hoe zouden we dan de weg kennen?"},{"book":"Johannes","chapter":"14","verse":"6","text":"Jesus sprak tot hem: Ik ben de weg, de waarheid en het leven; niemand komt tot den Vader, dan door Mij."},{"book":"Johannes","chapter":"14","verse":"7","text":"Daar gij nu Mij hebt gekend, zult gij ook den Vader kennen; van dit ogenblik af kent gij Hem, en hebt gij Hem gezien. —"},{"book":"Johannes","chapter":"14","verse":"8","text":"Filippus zei Hem: Heer, laat ons den Vader zien; dan zijn we tevreden."},{"book":"Johannes","chapter":"14","verse":"9","text":"Jesus sprak tot hem: Zo lange tijd ben Ik bij u, en kent ge Mij nog niet, Filippus? Wie Mij heeft gezien, heeft den Vader gezien; hoe zegt ge dan: Laat ons den Vader zien?"},{"book":"Johannes","chapter":"14","verse":"10","text":"Gelooft gij dan niet, dat Ik in den Vader ben, en de Vader in Mij? De woorden, die Ik u toespreek, zeg Ik niet uit Mijzelf; het is de Vader, die in Mij blijft, die zelf de werken verricht."},{"book":"Johannes","chapter":"14","verse":"11","text":"Gelooft het van Mij: Ik ben in den Vader, en de Vader is in Mij."},{"book":"Johannes","chapter":"14","verse":"12","text":"Zo niet; gelooft het dan op grond van de werken. Voorwaar, voorwaar, Ik zeg u: Wie in Mij gelooft, ook hij zal de werken doen, die Ik zelf verricht; en zelfs grotere zal hij doen. Want Ik ga naar den Vader;"},{"book":"Johannes","chapter":"14","verse":"13","text":"en alles zal Ik doen, wat gij Hem zult vragen in mijn naam, opdat de Vader verheerlijkt wordt in den Zoon."},{"book":"Johannes","chapter":"14","verse":"14","text":"Wanneer gij ook Mij in mijn naam iets zult vragen, dan zal Ik het doen. —"},{"book":"Johannes","chapter":"14","verse":"15","text":"Zo gij Mij liefhebt, onderhoudt dan mijn geboden."},{"book":"Johannes","chapter":"14","verse":"16","text":"Dan zal Ik den Vader bidden, en Hij zal u een anderen Helper geven, om bij u te blijven voor eeuwig."},{"book":"Johannes","chapter":"14","verse":"17","text":"Het is de Geest der waarheid, dien de wereld niet kan ontvangen, omdat ze Hem ziet noch kent; gij echter kent Hem; want Hij blijft bij u, en is in u. —"},{"book":"Johannes","chapter":"14","verse":"18","text":"Ik zal u niet als wezen achterlaten; Ik kom tot u terug."},{"book":"Johannes","chapter":"14","verse":"19","text":"Nog korte tijd en de wereld aanschouwt Mij niet meer; gij echter aanschouwt Mij. Want Ik leef, en ook gij zult leven."},{"book":"Johannes","chapter":"14","verse":"20","text":"Op die dag zult gij erkennen, dat Ik in mijn Vader ben, en gij in Mij, en Ik in u. —"},{"book":"Johannes","chapter":"14","verse":"21","text":"Wie mijn geboden heeft en ze onderhoudt, hij is het, die Mij liefheeft; maar wie Mij liefheeft, zal door mijn Vader worden bemind, en ook Ikzelf zal hem beminnen en Mij aan hem openbaren."},{"book":"Johannes","chapter":"14","verse":"22","text":"Judas, maar niet de Iskáriot, sprak tot Hem: Heer, hoe komt het, dat Gij U wel aan ons wilt openbaren, maar niet aan de wereld?"},{"book":"Johannes","chapter":"14","verse":"23","text":"Jesus antwoordde hem: Zo iemand Mij liefheeft, zal hij mijn woord onderhouden; dan zal mijn Vader ook hem beminnen, en Wij zullen tot hem komen, en ons verblijf bij hem nemen."},{"book":"Johannes","chapter":"14","verse":"24","text":"Wie Mij niet liefheeft, onderhoudt mijn woorden niet; welnu het woord, dat gij hoort, is niet het mijne, maar dat van den Vader, die Mij heeft gezonden."},{"book":"Johannes","chapter":"14","verse":"25","text":"Dit alles heb Ik u gezegd, terwijl Ik nog bij u was."},{"book":"Johannes","chapter":"14","verse":"26","text":"Maar de Helper, de Heilige Geest, dien de Vader zal zenden in mijn naam, Hij zal u alles leren en alles u in herinnering brengen, wat Ik u heb gezegd."},{"book":"Johannes","chapter":"14","verse":"27","text":"Vrede laat Ik u na, mijn vrede geef Ik u; niet zoals de wereld die geeft, geef Ik hem u. Uw hart zij ontsteld, noch bevreesd. —"},{"book":"Johannes","chapter":"14","verse":"28","text":"Gij hebt gehoord, dat Ik u zeide: Ik ga heen, maar Ik kom tot u terug. Zo gij Mij liefhadt, zoudt gij u verheugen, dat Ik naar den Vader ga; want de Vader is groter dan Ik. —"},{"book":"Johannes","chapter":"14","verse":"29","text":"En nu, eer het geschied is, heb Ik het u gezegd; opdat gij moogt geloven, wanneer het geschiedt."},{"book":"Johannes","chapter":"14","verse":"30","text":"Ik zal niet veel meer met u spreken; want de vorst van de wereld is op komst. Zeker, hij vermag niets tegen Mij;"},{"book":"Johannes","chapter":"14","verse":"31","text":"maar de wereld moet weten, dat Ik den Vader bemin, en dat Ik volbreng, wat de Vader Mij bevolen heeft. Staat op; laten we heengaan."}]}