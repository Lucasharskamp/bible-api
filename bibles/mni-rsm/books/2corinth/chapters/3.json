{"data":[{"book":"2 Corinth","chapter":"3","verse":"1","text":"Masi eikhoi isana isagi maramda amuk chaothokchaba mallabra? Aduga atoppa ateisinggumna sak-khangbibagi iyiba chitthi nakhoidagi louba nattraga nakhoida utpa adugumna eikhoina madu mathou taribra?"},{"book":"2 Corinth","chapter":"3","verse":"2","text":"Nakhoi nasamak eikhoigi thamoida iriba aduga mi pumnamakna pariba eikhoigi chitthini."},{"book":"2 Corinth","chapter":"3","verse":"3","text":"3:3 Khong 24:12; Eze 11:19; 36:26Nakhoi asi Christta masamakna ijaba chitthini amasung eikhoigi thabakki maheini haiba nakhoina phongdokle. Madu mukna i-ba natte adubu ahingba Tengban Mapugi Thawaina ibani, nunggi korbakta i-ba natte adubu mioibagi thamoigi korbakta ibani."},{"book":"2 Corinth","chapter":"3","verse":"4","text":"Christtagi mapanna eikhoina Tengban Mapuda chetna thajaba adu leibagi maramna eikhoina masi hairibani."},{"book":"2 Corinth","chapter":"3","verse":"5","text":"Thabak asi eikhoina touba ngammi haina hainaba karigumba amata eikhoida leijade. Eikhoida leiriba touba ngambagi matik asidi Tengban Mapudagi lakpani."},{"book":"2 Corinth","chapter":"3","verse":"6","text":"Mahakna eikhoibu anouba walepnabagi thougal toubasing oibada matik chahanbire. Madu ayiba wayel yathanggi natte adubu Thawaigi thougalni. Maramdi wayel yathangna sihalli adubu Thawaina hingba pibi."},{"book":"2 Corinth","chapter":"3","verse":"7","text":"Wayel yathang adu nunggi korbakta mayek haktuna ikhi aduga madu pinakhiba matam aduda Tengban Mapugi matik mangal adu ukhi. Aduga matik mangal adu adukki matik kankhi haibadi Moses-ki maithongda tariba matik mangal aduna sitharaklaba phaobada Israel machasingna Moses-ta yengba ngamkhide. Asiba purakpa wayel yathang asinaphaoba asigumba matik mangal asiga loinana laklabadi,"},{"book":"2 Corinth","chapter":"3","verse":"8","text":"Thawaigi thabakki oiba aduna kayada henna matik mangal leiroidra!"},{"book":"2 Corinth","chapter":"3","verse":"9","text":"Mioibabu aranba tahalliba thougal aduna aduk matik mangal leirabadi aran-khubham purakliba thougal aduna kayada henna matik mangal leiragaba!"},{"book":"2 Corinth","chapter":"3","verse":"10","text":"Maramdi thoihellaba matik mangal asiga changdamnabada mamangda adukki matik mangal leiramba adu houjikti matik mangal leitre."},{"book":"2 Corinth","chapter":"3","verse":"11","text":"Aduga mikup khara khaktamak leiramba aduda matik mangal leirabadi lomba naidana leigadaba aduna kayada henna matik mangal leiragaba?"},{"book":"2 Corinth","chapter":"3","verse":"12","text":"Asigumba asha asi leibagi maramna eikhoina thouna yamna phei."},{"book":"2 Corinth","chapter":"3","verse":"13","text":"3:13 Khong 34:33Eikhoidi mangal aduna sitharakpa amasung mangkhiba adu Israel machasingna udananaba maikhumphi happa Moses kumba natte."},{"book":"2 Corinth","chapter":"3","verse":"14","text":"Adubu makhoigi pukning adu phakchinhankhare, maramdi houjik phaoba makhoina ariba walepnaba paba matamda maikhumphi adumakna makhoigi pukning adubu khumjilli. Aduga maikhumphi adu mi amana Christtada thajaraba matam adukhaktada louthokpi."},{"book":"2 Corinth","chapter":"3","verse":"15","text":"Ngasi phaobasu makhoina Moses-ki wayel yathang adu paba khudingda maikhumphi aduna makhoigi pukning adubu adumak khumjilli."},{"book":"2 Corinth","chapter":"3","verse":"16","text":"3:16 Khong 34:34 Adubu kanagumbana Ibungoda halaklabadi maikhumphi adu louthokpi."},{"book":"2 Corinth","chapter":"3","verse":"17","text":"Mapu Ibungodi Thawaini, aduga Ibungogi Thawaina leiba mapham aduda ningtamba lei."},{"book":"2 Corinth","chapter":"3","verse":"18","text":"Aduga eikhoi pumnamakna maikhumphi adu yaodana Ibungogi matik mangal adu mingselda yengbagum yengjaduna Thawai oiriba Ibungogi mapanna eikhoina Ibungoga mannaba sak-ong aduda matik mangalgi thak amadagi matik mangalgi thak amada onthokpiri."}]}