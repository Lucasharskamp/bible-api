{"data":[{"book":"Maatewos","chapter":"13","verse":"1","text":"Guyyuma sana Yesuus manaa baʼee galaana bira taaʼe."},{"book":"Maatewos","chapter":"13","verse":"2","text":"Tuunni namootaa guddaan naannoo isaatti walitti qabame; utuu namoonni hundi qarqara galaanichaa dhadhaabachaa jiranuu, inni bidiruu yaabbatee taaʼe."},{"book":"Maatewos","chapter":"13","verse":"3","text":"Innis akkana jedhee waan baayʼee fakkeenyaan isaanitti hime; “Kunoo, namichi sanyii facaasu tokko sanyii facaafachuu baʼe."},{"book":"Maatewos","chapter":"13","verse":"4","text":"Utuu inni facaasaa jiruus sanyiin tokko tokko karaa irra buʼe; simbirroonnis dhufanii nyaatanii fixan."},{"book":"Maatewos","chapter":"13","verse":"5","text":"Kaan immoo lafa kattaa, iddoo biyyoo baayʼee hin qabne irra buʼe. Sanyiin sunis sababii biyyoon sun gad fageenya hin qabaatiniif dafee biqile."},{"book":"Maatewos","chapter":"13","verse":"6","text":"Yommuu aduun baatetti garuu biqiltuun sun ni coollage; waan hidda hin qabaatiniifis ni goge."},{"book":"Maatewos","chapter":"13","verse":"7","text":"Sanyiin biraas qoraattii keessa buʼe; qoraattiin sunis guddatee biqiltuu sana hudhe."},{"book":"Maatewos","chapter":"13","verse":"8","text":"Ammas sanyiin kaan biyyoo gaarii irra buʼee achitti ija naqate; garri tokko dachaa dhibba, kaan dachaa jaatama, kaan immoo dachaa soddoma naqate."},{"book":"Maatewos","chapter":"13","verse":"9","text":"Namni gurra qabu kam iyyuu haa dhagaʼu.”"},{"book":"Maatewos","chapter":"13","verse":"10","text":"Barattoonnis gara isaa dhufanii, “Ati maaliif fakkeenyaan namootatti dubbatta?” jedhanii isa gaafatan."},{"book":"Maatewos","chapter":"13","verse":"11","text":"Innis akkana jedhee deebiseef; “Icciitii mootummaa samii beekuun isiniif kennameera; isaaniif garuu hin kennamne."},{"book":"Maatewos","chapter":"13","verse":"12","text":"Kan qabu kamiif iyyuu itti dabalamee ni kennama; irraa hafaas ni qabaata. Kan hin qabne garuu wanni inni qabu iyyuu irraa fudhatama."},{"book":"Maatewos","chapter":"13","verse":"13","text":"Wanni ani akkana jedhee fakkeenyaan isaanitti dubbadhuufis kana:"},{"book":"Maatewos","chapter":"13","verse":"14","text":"Raajiin Isaayyaas dubbate sun isaan irratti raawwatameera; innis akkana jedha:"},{"book":"Maatewos","chapter":"13","verse":"15","text":"Qalbiin saba kanaa doomeeraatii;"},{"book":"Maatewos","chapter":"13","verse":"16","text":"Iji keessan garuu waan arguuf eebbifamaa dha; gurri keessanis waan dhagaʼuuf eebbifamaa dha."},{"book":"Maatewos","chapter":"13","verse":"17","text":"Ani dhuguma isinittin himaatii; raajonnii fi qajeeltonni baayʼeen waan isin argitan kana arguu hawwan; garuu hin argine; waan isin dhageessan kanas dhagaʼuu hawwan; garuu hin dhageenye."},{"book":"Maatewos","chapter":"13","verse":"18","text":"“Egaa fakkeenyi namicha sanyii facaasuu maal akka taʼe dhagaʼaa:"},{"book":"Maatewos","chapter":"13","verse":"19","text":"Yoo namni kam iyyuu dubbii mootummichaa dhagaʼee hubachuu baate, inni hamaan sun dhufee waan garaa isaa keessatti facaafame sana butata. Kun sanyii karaa irratti facaafamee dha."},{"book":"Maatewos","chapter":"13","verse":"20","text":"Sanyiin lafa kattaa irratti facaafame, nama dubbicha dhagaʼee yommusuma gammachuun fudhatuu dha."},{"book":"Maatewos","chapter":"13","verse":"21","text":"Garuu inni waan hidda hin qabneef yeroo gabaabaa qofa tura. Yeroo rakkinni yookaan ariʼatamni sababii dubbichaatiif dhufutti inni dafee gufata."},{"book":"Maatewos","chapter":"13","verse":"22","text":"Sanyiin qoraattii keessatti facaafame sunis nama dubbicha dhagaʼu argisiisa; garuu yaaddoon addunyaa kanaatii fi gowwoomsaan qabeenyaa dubbicha hudhee ija naqachuu dhowwa."},{"book":"Maatewos","chapter":"13","verse":"23","text":"Sanyiin biyyoo gaarii irratti facaafame garuu nama dubbicha dhagaʼee hubatu argisiisa. Innis ija kenna; garri tokko dhibba, kaan jaatama, kaan immoo soddoma naqata.”"},{"book":"Maatewos","chapter":"13","verse":"24","text":"Yesuus akkana jedhee fakkeenya biraa isaanitti hime; “Mootummaan samii nama lafa qotiisaa isaa keessatti sanyii gaarii facaafate tokko fakkaata."},{"book":"Maatewos","chapter":"13","verse":"25","text":"Garuu utuu namoonni rafanuu diinni isaa dhufee qamadii keessatti inkirdaada facaasee deeme."},{"book":"Maatewos","chapter":"13","verse":"26","text":"Yeroo qamadiin sun guddatee ija naqatetti inkirdaadnis ni mulʼate."},{"book":"Maatewos","chapter":"13","verse":"27","text":"“Garboonni abbaa lafa qotiisaa sanaas gara isaa dhufanii, ‘Gooftaa, ati lafa qotiisaa kee keessatti sanyii gaarii hin facaafnee? Yoos inkirdaadni eessaa dhufe ree?’ jedhaniin."},{"book":"Maatewos","chapter":"13","verse":"28","text":"“Innis deebisee, ‘Diinatu kana hojjete’ jedhe."},{"book":"Maatewos","chapter":"13","verse":"29","text":"“Namichi garuu akkana jedhee deebiseef; ‘Lakki, utuu inkirdaada buqqiftanuu, akka isa wajjin qamadii hin buqqifneef dhiisaa."},{"book":"Maatewos","chapter":"13","verse":"30","text":"Hamma yeroo haamaatti lachanuu walumaan haa guddatan. Anis yeroo sana warra midhaan haamaniin, “Jalqabatti inkirdaada sana buqqisaa; akka gubamuufis bissii bissiidhaan hidhaa; qamadii garuu walitti qabaatii gombisaa kootti naa naqaa” jedhee isaanitti nan hima.’ ”"},{"book":"Maatewos","chapter":"13","verse":"31","text":"Innis akkana jedhee fakkeenya biraa isaanitti hime; “Mootummaan samii sanyii sanaaficaa kan namni fuudhee lafa qotiisaa isaa keessatti facaase tokko fakkaata."},{"book":"Maatewos","chapter":"13","verse":"32","text":"Inni dhugumaan sanyii hunda irra xinnaa dha; erga guddatee garuu biqiltuu hunda caalee muka taʼa; simbirroonnis dhufanii dameewwan isaa irra jiraatu.”"},{"book":"Maatewos","chapter":"13","verse":"33","text":"Amma illee akkana jedhee fakkeenya biraa isaanitti hime; “Mootummaan samii raacitii dubartiin tokko fuutee hamma inni guutummaatti bukeessutti daakuu safartuu sadiitti makte fakkaata.”"},{"book":"Maatewos","chapter":"13","verse":"34","text":"Yesuus waan kana hundumaa fakkeenyaan namootatti dubbate; innis fakkeenyaan malee waan tokko illee isaanitti hin dubbanne."},{"book":"Maatewos","chapter":"13","verse":"35","text":"Kunis akka wanni raajichi,"},{"book":"Maatewos","chapter":"13","verse":"36","text":"Yesuusis tuuta namootaa achumatti dhiisee mana ol seene. Barattoonni isaas gara isaa dhufanii, “Hiikkaa fakkeenya inkirdaada lafa qotiisaa keessaa sana nutti himi” jedhaniin."},{"book":"Maatewos","chapter":"13","verse":"37","text":"Innis akkana jedhee deebise; “Namichi sanyii gaarii facaase sun Ilma Namaa ti."},{"book":"Maatewos","chapter":"13","verse":"38","text":"Lafti qotiisaa sun addunyaa dha; sanyiin gaariinis ijoollee mootummichaa ti. Inkirdaadni sun ijoollee isa hamaa sanaa ti;"},{"book":"Maatewos","chapter":"13","verse":"39","text":"diinni inkirdaada facaase immoo diiyaabiloos dha. Haamaan dhuma addunyaa ti; warri haaman immoo ergamoota Waaqaa ti."},{"book":"Maatewos","chapter":"13","verse":"40","text":"“Akkuma inkirdaadni walitti qabamee ibiddaan gubamu sana, dhuma addunyaattis akkasuma taʼa."},{"book":"Maatewos","chapter":"13","verse":"41","text":"Ilmi Namaa ergamoota isaa ni erga; isaanis waan cubbuutti nama geessu hundaa fi warra waan hamaa hojjetan hunda mootummaa isaa keessaa baasanii walitti qabu."},{"book":"Maatewos","chapter":"13","verse":"42","text":"Boolla ibiddaattis isaan darbatu; achittis wawwaannaa fi ilkaan qaruutu taʼa."},{"book":"Maatewos","chapter":"13","verse":"43","text":"Yeroo sana qajeeltonni mootummaa Abbaa isaanii keessatti akka aduu ni ifu. Namni gurra qabu haa dhagaʼu."},{"book":"Maatewos","chapter":"13","verse":"44","text":"“Mootummaan samii qabeenya lafa qotiisaa keessa dhokfame fakkaata. Namni tokkos qabeenya kana argatee deebisee dhokse; innis waan gammadeef dhaqee waan qabu hunda gurguree lafa qotiisaa sana bitate."},{"book":"Maatewos","chapter":"13","verse":"45","text":"“Akkasumas mootummaan samii daldalaa lula gaarii barbaadu tokko fakkaata."},{"book":"Maatewos","chapter":"13","verse":"46","text":"Daldalaan sunis lula gatii guddaa tokko argate; innis dhaqee waan qabu hundumaa gurguree lula sana bitate."},{"book":"Maatewos","chapter":"13","verse":"47","text":"“Akkasumas mootummaan samii kiyyoo galaanatti darbatamee qurxummii gosa hundaa walitti qabe fakkaata."},{"book":"Maatewos","chapter":"13","verse":"48","text":"Yeroo kiyyoon sun guutamettis qurxummii qabdoonni gara qarqara galaanaatti isa harkisan. Ergasiis tataaʼanii qurxummii gaarii filanii qodaa isaaniitti naqatan; qurxummii gadhee immoo ni gatan."},{"book":"Maatewos","chapter":"13","verse":"49","text":"Dhuma addunyaattis akkasuma taʼa. Ergamoonni dhufanii warra hamoo warra qajeeltota irraa gargar baasu;"},{"book":"Maatewos","chapter":"13","verse":"50","text":"boolla ibiddaattis isaan darbatu; achittis wawwaannaa fi ilkaan qaruutu taʼa.”"},{"book":"Maatewos","chapter":"13","verse":"51","text":"Yesuusis, “Waan kana hunda hubattaniirtuu?” jedhee isaan gaafate."},{"book":"Maatewos","chapter":"13","verse":"52","text":"Innis, “Kanaafuu barsiisaan seeraa kan barataa mootummaa samii taʼe kam iyyuu abbaa manaa kan qabeenya haaraa fi moofaa mana miʼa isaa keessaa gad baasu tokko fakkaata” jedheen."},{"book":"Maatewos","chapter":"13","verse":"53","text":"Yesuus erga fakkeenya kana dubbatee raawwatee booddee achii kaʼee deeme."},{"book":"Maatewos","chapter":"13","verse":"54","text":"Innis gara magaalaa itti dhalatee dhaqee mana sagadaa isaanii keessatti namoota barsiisuu jalqabe; isaanis ni dinqisiifatan. Akkana jedhaniis gaafatan; “Namichi kun ogummaa kanaa fi hojiiwwan dinqii kanneen eessaa argate?"},{"book":"Maatewos","chapter":"13","verse":"55","text":"Inni ilma namicha muka soofu sanaati mitii? Maqaan haadha isaas Maariyaam mitii? Obboloonni isaas Yaaqoob, Yoosef, Simoonii fi Yihuudaa mitii?"},{"book":"Maatewos","chapter":"13","verse":"56","text":"Obboleettonni isaa hundinuu nu bira jiru mitii? Yoos namichi kun waan kana hundumaa eessaa argate?”"},{"book":"Maatewos","chapter":"13","verse":"57","text":"Isaanis isatti gufatan."},{"book":"Maatewos","chapter":"13","verse":"58","text":"Innis sababii amantii dhabuu isaaniitiif hojii dinqii hedduu achitti hin hojjenne."}]}