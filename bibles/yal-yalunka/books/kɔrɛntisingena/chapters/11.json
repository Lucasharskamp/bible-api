{"data":[{"book":"Kɔrɛnti Singena","chapter":"11","verse":"1","text":"Ɛ findi n naliga muxune ra, bayo n tan fan Alaa Muxu Sugandixin naligama."},{"book":"Kɔrɛnti Singena","chapter":"11","verse":"2","text":"N bata ɛ tantun, n ma fe to rabiraxi ɛ ma feen birin yi, e nun ɛ to n ma xaranne suxi alo n na a falaxi ɛ xa kii naxan yi."},{"book":"Kɔrɛnti Singena","chapter":"11","verse":"3","text":"Koni, n waxi a xɔn ma ɛ xa a kolon a Alaa Muxu Sugandixin nan xɛmɛne birin xun na. Xɛmɛn nan ɲaxanla xun na. Ala nan a Muxu Sugandixin xun na."},{"book":"Kɔrɛnti Singena","chapter":"11","verse":"4","text":"Nanara, xɛmɛn naxan Ala maxandima, hanma naxan nabiya falane tima yamaan tagi, xa kɔmɔtina a xun na, a bata a kuntigin nafɛya."},{"book":"Kɔrɛnti Singena","chapter":"11","verse":"5","text":"Ɲaxanla naxan Ala maxandima, hanma a nabiya falane tima yamaan tagi, a xunna magenla a ra, na a kuntigin nan nayagima. Na luxi nɛn alo a na a xunna gbanan."},{"book":"Kɔrɛnti Singena","chapter":"11","verse":"6","text":"Xa ɲaxanla mi a xunna maxidi, a mɔn lan nɛn a yi a xunna gbanan. Koni ɲaxanla xunna gbananxina, e nun a maxabaxina, na birin to mayagi nɛn, a lan nɛn nayi a yi a xunna maxidi."},{"book":"Kɔrɛnti Singena","chapter":"11","verse":"7","text":"Xɛmɛn tan mi lan a yi a xunna maxidi bayo a findixi Ala maligan nun a binyen nan na. Koni ɲaxanla nan a xɛmɛna binyen na."},{"book":"Kɔrɛnti Singena","chapter":"11","verse":"8","text":"Amasɔtɔ Ala mi xɛmɛn xan baxi ɲaxanli, koni ɲaxanla nan baxi xɛmɛni."},{"book":"Kɔrɛnti Singena","chapter":"11","verse":"9","text":"Xɛmɛn mi daxi ɲaxanla fe ra, koni ɲaxanla nan daxi xɛmɛna fe ra."},{"book":"Kɔrɛnti Singena","chapter":"11","verse":"10","text":"Nanara, ɲaxanla xa a xunna maxidi a xɛmɛna sɛnbɛn taxamasenna ra e nun malekane fe ra."},{"book":"Kɔrɛnti Singena","chapter":"11","verse":"11","text":"Koni Marigini, ɲaxanla mi fataxi xɛmɛn na, xɛmɛn fan mi fataxi ɲaxanla ra."},{"book":"Kɔrɛnti Singena","chapter":"11","verse":"12","text":"Bayo alo ɲaxanla kelixi xɛmɛni kii naxan yi, ɲaxanla fan xɛmɛn barixi na kii nin. Koni feen birin kelixi Ala nan ma.11.7-12 A mato Dunuɲa Fɔlɔn 1.26-27 nun 2.18-23 kui."},{"book":"Kɔrɛnti Singena","chapter":"11","verse":"13","text":"Ɛ tan yɛtɛɛn xa na feen makiti: Xa ɲaxanla lan a yi Ala maxandi a xunna mi maxidixi."},{"book":"Kɔrɛnti Singena","chapter":"11","verse":"14","text":"Nba, Adamadiin kɛɲaan mi ɛ xaranɲɛ ba, fa fala xa xɛmɛn xunsɛxɛn kuya ayi, a yagima nɛn nayi?"},{"book":"Kɔrɛnti Singena","chapter":"11","verse":"15","text":"Koni binyen nan na ra ɲaxanla xa xa a xunsɛxɛn kuya ayi. Bayo a xunsɛxɛn kuyan bata findi a maxidi seen na."},{"book":"Kɔrɛnti Singena","chapter":"11","verse":"16","text":"Koni xa muxu yo waxi a xɔn ma, a xa tandin ti feni ito ma, n naxan falama nayi, na ni ito ra. Namunni itoe nan nxu nun dɛnkɛlɛya yamaan birin yii nxu nɛma Ala batuɛ waxatin naxan yi."},{"book":"Kɔrɛnti Singena","chapter":"11","verse":"17","text":"N falan naxan tima ɛ xa iki, n mi ɛ tantunma na ra amasɔtɔ ɛ malanna mi fe faɲin ligama fɔ a ɲaxina."},{"book":"Kɔrɛnti Singena","chapter":"11","verse":"18","text":"Fe singena, e bata yi a fala n xa a ɛ na ɛ malan dɛnkɛlɛya yamaan kiin ma, mayitaxun feene ɛ tagi. N laxi na ra han yirena nde."},{"book":"Kɔrɛnti Singena","chapter":"11","verse":"19","text":"A fɛrɛ mi na fɔ mayitaxunna nde xa lu ɛ tagi, alogo naxanye Ala kɛnɛnxi, ne xa kolon."},{"book":"Kɔrɛnti Singena","chapter":"11","verse":"20","text":"Ɛ na ɛ malan waxatin naxan yi, ɛ mi Marigina ximɛnna xan donma,"},{"book":"Kɔrɛnti Singena","chapter":"11","verse":"21","text":"bayo ɛ nɛma ɛ dɛgema, birin a mafurama nɛn a gbee donseen dondeni. Nanara, kamɛna ndee ma, koni ndee minxin na a ra."},{"book":"Kɔrɛnti Singena","chapter":"11","verse":"22","text":"Banxi mi ɛ yii ba, ɛ donseen donɲɛ dɛnaxan yi, ɛ yi ɛ min? Ɛ Alaa dɛnkɛlɛya yamaan naɲaxuma ba, ɛ to yiigelitɔne biran lanbaranni? N nanse falama ɛ xa? N na ɛ tantunɲɛ nayi ba? Nayi, n mi ɛ tantunɲɛ mumɛ!"},{"book":"Kɔrɛnti Singena","chapter":"11","verse":"23","text":"Amasɔtɔ Marigina n xaranxi naxan ma, n fan bata ɛ xaran na ma fa fala Marigi Yesu yanfaxi, a so yiini kɔɛɛn naxan na, a burun tongo nɛn."},{"book":"Kɔrɛnti Singena","chapter":"11","verse":"24","text":"A barikan bira Ala xa, a yi a yigira, a naxa, “N fati bɛndɛn ni ito ra naxan fixi ɛ fe ra. Ɛ ito liga naxan n ma fe rabirɛ ɛ ma.”"},{"book":"Kɔrɛnti Singena","chapter":"11","verse":"25","text":"E yelinxina ximɛnna donɲɛ, a yi igelengenna fan tongo, a naxa, “Layirin nɛnɛn naxan xidixi en tagi n wunla xɔn, na ni ito ra. Ɛ nɛma ito minɲɛ waxati yo yi, n ma fe xa rabira ɛ ma.”"},{"book":"Kɔrɛnti Singena","chapter":"11","verse":"26","text":"Amasɔtɔ ɛ nɛma buruni ito donɲɛ waxatin naxan yi, ɛ yi ɛ min igelengenni ito ra, ɛ Marigina saya feen nan nalima han a fa."},{"book":"Kɔrɛnti Singena","chapter":"11","verse":"27","text":"Nanara, xa muxu yo Marigina a burun don, hanma a yi a min Marigina igelengenna ra daxatareyani, na kanna yulubin nan tongoma Marigin fati bɛndɛn nun a wunla fe yi."},{"book":"Kɔrɛnti Singena","chapter":"11","verse":"28","text":"Nanara, birin xa a yɛtɛ kɔrɔsi, a yi Marigina burun don, a yi a min Marigina igelengenna fan na na kiini."},{"book":"Kɔrɛnti Singena","chapter":"11","verse":"29","text":"Amasɔtɔ naxan na burun don, a yi a min igelengenna ra, e nun Marigin fati bɛndɛn mi lanxi e bode ma, a kitin nan xilima a yɛtɛ ma na ra."},{"book":"Kɔrɛnti Singena","chapter":"11","verse":"30","text":"Nanara, ɛ wuyaxi furama, sɛnbɛ mi ɛ ra, ndee bata faxa."},{"book":"Kɔrɛnti Singena","chapter":"11","verse":"31","text":"Koni xa en na en yɛtɛ rakɔrɔsi, en tangama nɛn Alaa kitin ma."},{"book":"Kɔrɛnti Singena","chapter":"11","verse":"32","text":"Koni Marigin na en kiti, a en maxuruma nɛn alogo en nun dunuɲa muxune nama yalagi en bode xɔn."},{"book":"Kɔrɛnti Singena","chapter":"11","verse":"33","text":"Nanara, ngaxakedenne, ɛ na ɛ malan waxatin naxan yi ɛ dɛgedeni, ɛ xa ɛ bode legeden."},{"book":"Kɔrɛnti Singena","chapter":"11","verse":"34","text":"Xa kamɛna nde ma, a xa a dɛge a konni alogo ɛ malanna nama kitin xili ɛ ma. N na fa waxatin naxan yi, n fe gbɛtɛye yɛbama nɛn."}]}