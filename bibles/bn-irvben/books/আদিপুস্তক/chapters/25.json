{"data":[{"book":"আদিপুস্তক","chapter":"25","verse":"1","text":"অব্রাহাম কটুরা নামে আর এক স্ত্রীকে বিয়ে করেন।"},{"book":"আদিপুস্তক","chapter":"25","verse":"2","text":"তিনি তাঁর জন্য সিম্রন, যক্‌ষন, মদান, মিদিয়ন, যিশ্‌বক ও শূহ, এদের সকলকে প্রসব করলেন।"},{"book":"আদিপুস্তক","chapter":"25","verse":"3","text":"যক্‌ষন শিবা ও দদানের বাবা হলেন। অশুরীয়, লটুশীয় ও লিয়ূম্মীয় লোকেরা দদানের বংশধর।"},{"book":"আদিপুস্তক","chapter":"25","verse":"4","text":"মিদিয়নের ছেলে ঐফা, এফর, হনোক, অবীদ ও ইলদায়া; এরা সকলে কটুরার বংশধর।"},{"book":"আদিপুস্তক","chapter":"25","verse":"5","text":"অব্রাহাম ইসহাককে নিজের সব কিছু দিলেন।"},{"book":"আদিপুস্তক","chapter":"25","verse":"6","text":"কিন্তু নিজের উপপত্নীদের ছেলেদের কে অব্রাহাম ভিন্ন ভিন্ন দান দিয়ে নিজের জীবদ্দশাতেই নিজের ছেলে ইসহাকের কাছ থেকে তাঁদেরকে পুর্বদিকে, পুর্বদেশে পাঠালেন।"},{"book":"আদিপুস্তক","chapter":"25","verse":"7","text":"অব্রাহামের জীবনকাল একশো পঁচাত্তর বছর; তিনি এত বছর জীবিত ছিলেন।"},{"book":"আদিপুস্তক","chapter":"25","verse":"8","text":"পরে অব্রাহাম বৃদ্ধ ও পূর্ণায়ু হয়ে শুভ বৃদ্ধ অবস্থায় প্রাণত্যাগ করে নিজের লোকদের কাছে সংগৃহীত হলেন।"},{"book":"আদিপুস্তক","chapter":"25","verse":"9","text":"তাঁর ছেলে ইস্‌হাক ও ইশ্মায়েল মম্রির সামনে হেতীয় সোহরের ছেলে ইফ্রোনের ক্ষেত্রে অবস্থিত মক্‌পেলা গুহাতে তাঁর কবর দিলেন।"},{"book":"আদিপুস্তক","chapter":"25","verse":"10","text":"অব্রাহাম হেতের ছেলেদের কাছে সেই ক্ষেত্র কিনেছিলেন। সেই জায়গায় অব্রাহামের ও তাঁর স্ত্রী সারার কবর দেওয়া হয়।"},{"book":"আদিপুস্তক","chapter":"25","verse":"11","text":"অব্রাহামের মৃত্যু হলে পর ঈশ্বর তাঁর ছেলে ইসহাককে আশীর্বাদ করলেন এবং ইসহাক বের-লহয়-রয়ীর কাছে বাস করলেন।"},{"book":"আদিপুস্তক","chapter":"25","verse":"12","text":"অব্রাহামের ছেলে ইশ্মায়েলের বংশ বৃত্তান্ত এই। সারার দাসী মিশরীয় হাগার অব্রাহামের জন্য তাঁকে জন্ম দিয়েছিল।"},{"book":"আদিপুস্তক","chapter":"25","verse":"13","text":"নিজের নিজের নাম ও গোষ্ঠী অনুসারে ইশ্মায়েলের ছেলেদের নাম এই। ইশ্মায়েলের বড় ছেলে নবায়োৎ, পরে কেদর, অদবেল, মিবসম,"},{"book":"আদিপুস্তক","chapter":"25","verse":"14","text":"মিশম, দূমা, মসা,"},{"book":"আদিপুস্তক","chapter":"25","verse":"15","text":"হদদ, তেমা, জিতুর নাফীশ ও কেদমা।"},{"book":"আদিপুস্তক","chapter":"25","verse":"16","text":"এই সকল ইস্মায়েলের ছেলে এবং তাঁদের গ্রাম ও তাঁবুপল্লি অনুসারে তাঁদের এই এই নাম; তাঁরা নিজের নিজের জাতি অনুসারে বারো জন নেতা ছিলেন।"},{"book":"আদিপুস্তক","chapter":"25","verse":"17","text":"ইশ্মায়েলের জীবনকাল একশো সাঁইত্রিশ বছর ছিল; পরে তিনি প্রাণত্যাগ করে নিজের লোকদের কাছে সংগৃহীত হলেন।"},{"book":"আদিপুস্তক","chapter":"25","verse":"18","text":"আর তাঁর ছেলেরা হবীলা থেকে অশূরিয়ার দিকে মিশরের সামনে অবস্থিত শূর পর্যন্ত বাস করল; তিনি 25:18 আব্রাহামের বংশধর, তারা তাদের জ্ঞাতির দেশের পূর্ব দিকে বাস করত তাঁর সব ভাইয়ের সামনে বাস করার জায়গা পেলেন।"},{"book":"আদিপুস্তক","chapter":"25","verse":"19","text":"অব্রাহামের ছেলে ইসহাকের বংশ বিবরণ এই। অব্রাহাম ইসহাকের জন্ম দিয়েছিলেন।"},{"book":"আদিপুস্তক","chapter":"25","verse":"20","text":"চল্লিশ বছর বয়সে ইসহাক অরামীয় বথূয়েলের মেয়ে অরামীয় লাবনের বোন রিবিকাকে পদ্দন-অরাম থেকে এনে বিয়ে করেন।"},{"book":"আদিপুস্তক","chapter":"25","verse":"21","text":"ইসহাকের স্ত্রী বন্ধ্যা হওয়াতে তিনি তাঁর জন্য সদাপ্রভুর কাছে প্রার্থনা করলেন। তাতে সদাপ্রভু তাঁর প্রার্থনা শুনলেন, তাঁর স্ত্রী রিবিকা গর্ভবতী হলেন।"},{"book":"আদিপুস্তক","chapter":"25","verse":"22","text":"তাঁর গর্ভমধ্যে শিশুরা জড়াজড়ি করল, তাতে তিনি বললেন, “যদি এমন হয়, তবে আমি কেন বেঁচে আছি?” আর তিনি সদাপ্রভুর কাছে জিজ্ঞাসা করতে গেলেন।"},{"book":"আদিপুস্তক","chapter":"25","verse":"23","text":"তখন সদাপ্রভু তাঁকে বললেন, “তোমার গর্ভে দুই জাতি আছে ও তোমার উদর থেকে দুই বংশ আলাদা হবে; এক বংশ অন্য বংশের থেকে শক্তিশালী হবে ও বড় ছোটর দাস হবে।”"},{"book":"আদিপুস্তক","chapter":"25","verse":"24","text":"পরে প্রসবকাল সম্পূর্ণ হল, আর দেখ, তাঁর গর্ভে যমজ ছেলে।"},{"book":"আদিপুস্তক","chapter":"25","verse":"25","text":"যে প্রথমে ভূমিষ্ঠ হল, সে রক্তবর্ণ এবং তার সর্বাঙ্গ লোমশ বস্ত্রের মতো ছিল। তার নাম এষৌ [লোমশ]25:25 এষৌর সর্বাঙ্গ লোমে ঢাকা ছিল, যাকে এদোম বলেও ডাকা হত  রাখা গেল।"},{"book":"আদিপুস্তক","chapter":"25","verse":"26","text":"পরে তার ভাই ভূমিষ্ঠ হল। তার হাত এষৌর পা ধরেছিল, আর তার নাম যাকোব [পাদ্গ্রাহী] হল; ইসহাকের ষাট বছর বয়সে এই যমজ ছেলে হল।"},{"book":"আদিপুস্তক","chapter":"25","verse":"27","text":"পরে সেই বালকেরা বড় হলে এষৌই নিপুণ শিকারি ও মরুপ্রান্তে মানুষ হলেন; কিন্তু যাকোব শান্ত ছিলেন, তিনি তাঁবুতে বাস করতেন।"},{"book":"আদিপুস্তক","chapter":"25","verse":"28","text":"ইসহাক এষৌকে ভালবাসতেন, কারণ তাঁর মুখে শিকার করা মাংস ভাল লাগত; কিন্তু রিবিকা যাকোবকে ভালবাসতেন।"},{"book":"আদিপুস্তক","chapter":"25","verse":"29","text":"একবার যাকোব ঝোল রান্না করেছেন, এমন দিন এষৌ ক্লান্ত হয়ে মরুভূমি থেকে এসে"},{"book":"আদিপুস্তক","chapter":"25","verse":"30","text":"এষৌ যাকোবকে বললেন, “আমি ক্লান্ত হয়েছি, অনুরোধ করি, ঐ লাল, ঐ লাল ঝোল দিয়ে আমার পেট ভর্তি কর।” এই জন্য তাঁর নাম ইদোম [লাল] খ্যাত হল।"},{"book":"আদিপুস্তক","chapter":"25","verse":"31","text":"তখন যাকোব বললেন, “আজ তোমার বড় হওয়ার অধিকার আমার কাছে বিক্রি কর।”"},{"book":"আদিপুস্তক","chapter":"25","verse":"32","text":"এষৌ বললেন, “দেখ, আমি মৃতপ্রায়, বড় হওয়ার অধিকারে আমার কি লাভ?”"},{"book":"আদিপুস্তক","chapter":"25","verse":"33","text":"যাকোব বললেন, “তুমি আজ আমার কাছে শপথ কর।” তাতে তিনি তাঁর কাছে শপথ করলেন। এই ভাবে তিনি নিজের বড় হওয়ার অধিকার যাকোবের কাছে বিক্রি করলেন।"},{"book":"আদিপুস্তক","chapter":"25","verse":"34","text":"আর যাকোব এষৌকে রুটি ও মসুরের রান্না ডাল দিলেন। তিনি ভোজন পান করলেন, পরে উঠে চলে গেলেন। এই ভাবে এষৌ নিজের বড় হওয়ার অধিকার তুচ্ছ করলেন।"}]}