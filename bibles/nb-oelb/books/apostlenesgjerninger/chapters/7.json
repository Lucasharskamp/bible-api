{"data":[{"book":"Apostlenes gjerninger","chapter":"7","verse":"1","text":"Øverstepresten spurte Stefanus: ”Er disse anklagene sanne?”"},{"book":"Apostlenes gjerninger","chapter":"7","verse":"2","text":"Stefanus svarte: ”Kjære brødre og ledere i folket vårt! Hør etter det jeg vil si! Vår mektige og vidunderlige Gud viste seg for vår stamfar Abraham, da han bodde i Mesopotamia før han hadde flyttet til Karan.7:2 Mesopotamia tilsvarte omtrent Irak i vår tid. Karan var en by som lå i nåværende Syria."},{"book":"Apostlenes gjerninger","chapter":"7","verse":"3","text":"Gud sa til ham: ’Gå ut fra ditt land og dine slektninger og gå til det landet som jeg skal lede deg til.’7:3 Se Første Mosebok 12:1."},{"book":"Apostlenes gjerninger","chapter":"7","verse":"4","text":"Derfor flyttet Abraham fra landet til kaldeerne og bosatte seg i Karan. Der bodde han til faren hans var død. Siden førte Gud ham videre til det landet der dere nå bor."},{"book":"Apostlenes gjerninger","chapter":"7","verse":"5","text":"Gud ga ham ingen jord, ikke et eneste lite område, men han lovet at hele landet til slutt skulle tilhøre Abraham og etterkommerne hans. Dette til tross for at Abraham på den tiden ikke hadde noen barn."},{"book":"Apostlenes gjerninger","chapter":"7","verse":"6","text":"Gud sa også til ham at etterkommerne hans skulle bo i et fremmed land og bli slaver og være undertrykket i 400 år."},{"book":"Apostlenes gjerninger","chapter":"7","verse":"7","text":"’Men jeg skal straffe det folket som gjør dem til slaver’, sa Gud, ’og etter dette skal de forlate det fremmede landet og tilbe meg på dette stedet.’7:7 Se Første Mosebok 12:7 og 15:13-14 og Andre Mosebok 3:12."},{"book":"Apostlenes gjerninger","chapter":"7","verse":"8","text":"Gud ga Abraham instruksjoner om at alle gutter i hver familie skulle bli omskåret. Det var et tegn på at de aksepterte den pakten Gud hadde inngått med Abraham. Da Abraham sin sønn som het Isak, var født, ble han omskåret på den åttende dagen. Isak ble seinere far til Jakob7:8 Jakob ble kalt også Israel. Se Første Mosebok 32:27-28., og Jakob ble far til de tolv sønnene som bli regnet som våre stamfedre."},{"book":"Apostlenes gjerninger","chapter":"7","verse":"9","text":"Disse stamfedrene, altså sønnene til Jakob, var misunnelige på broren sin som het Josef. De solgte Josef som slave til Egypt, men Gud var med ham."},{"book":"Apostlenes gjerninger","chapter":"7","verse":"10","text":"Først reddet han Josef ut av alle vanskelighetene og lot ham bli en høyt aktet og mektig medarbeider hos farao som var konge i Egypt. Deretter ga Gud Josef en slik visdom at farao utnevnte ham til å styre hele Egypt og ta hånd om den kongelige forvaltningen."},{"book":"Apostlenes gjerninger","chapter":"7","verse":"11","text":"Etter et tid ble det sultekatastrofer og store lidelser i Egypt og Kanaan, der forfedrene våre bodde. Folket vårt manglet mat."},{"book":"Apostlenes gjerninger","chapter":"7","verse":"12","text":"Da fikk Jakob høre at det fortsatt var såkorn i Egypt. Derfor sendte han sine sønner dit for å kjøpe såkorn, først en gang og så en gang til."},{"book":"Apostlenes gjerninger","chapter":"7","verse":"13","text":"På den andre reisen til Egypt avslørte Josef for dem hvem han var, og brødrene ble presentert for farao."},{"book":"Apostlenes gjerninger","chapter":"7","verse":"14","text":"Noe seinere sendte Josef bud etter faren sin Jakob og hele slekten hans for at de skulle komme til Egypt. Til sammen var de 75 personer."},{"book":"Apostlenes gjerninger","chapter":"7","verse":"15","text":"Så kom Jakob til Egypt og ble der til han døde, både han og sønnene hans."},{"book":"Apostlenes gjerninger","chapter":"7","verse":"16","text":"Kroppene deres ble ført til Sikem og ble begravd i den graven som Abraham kjøpte av Hemors sønner."},{"book":"Apostlenes gjerninger","chapter":"7","verse":"17","text":"Nå nærmet det seg den tiden da Gud skulle innfri løftet sitt til Abraham. Folket vårt hadde vokst kraftig og blitt et stort folk i Egypt."},{"book":"Apostlenes gjerninger","chapter":"7","verse":"18","text":"Men på denne tiden fikk Egypt en ny konge, en som ikke kjente til Josef.7:18 Se Andre Mosebok 1:8."},{"book":"Apostlenes gjerninger","chapter":"7","verse":"19","text":"Denne kongen var grusom mot folket vårt og forsøkte ved list å kvitte seg med alle gjennom å tvinge forfedrene våre til å sette ut sine nyfødte barn, slik at de skulle dø."},{"book":"Apostlenes gjerninger","chapter":"7","verse":"20","text":"I denne tiden ble Moses født. Han var et uvanlig vakkert barn. Foreldrene hans skjulte ham hjemme i tre måneder."},{"book":"Apostlenes gjerninger","chapter":"7","verse":"21","text":"Til slutt ble han for stor til å gjemme bort. De ble tvunget til å sette ham ut. Da ble han funnet av datteren til farao. Hun adopterte gutten som sin egen sønn."},{"book":"Apostlenes gjerninger","chapter":"7","verse":"22","text":"Moses fikk den beste utdannelsen noen kunne få i Egypt. Han var handlekraftig og snakket med stor myndighet."},{"book":"Apostlenes gjerninger","chapter":"7","verse":"23","text":"Da Moses var 40 år, begynte han å gruble over sine røtter og ville lete opp sitt eget folk, israelittene7:23 Israelitter er et annet navn på jødene. Israelitt betyr etterkommere til Israel. Han hadde en sønn som het Juda, og som har gitt navn til jødene., for å hjelpe dem."},{"book":"Apostlenes gjerninger","chapter":"7","verse":"24","text":"Ved et besøk han gjorde blant sine, fikk han se en egypter som mishandlet en israelitt. Han skyndte seg og kom israelitten til hjelp og hevnet seg ved å drepe egypteren."},{"book":"Apostlenes gjerninger","chapter":"7","verse":"25","text":"Moses trodde at folket skulle forstå at Gud hadde sendt ham for å sette alle fri, men det gjorde de ikke."},{"book":"Apostlenes gjerninger","chapter":"7","verse":"26","text":"Neste dag fikk han øye på to israelitter som hadde røket opp i slagsmål. Han forsøkte å mekle mellom dem og sa: ’Dere er jo brødre! Hvorfor vil dere skade hverandre?’"},{"book":"Apostlenes gjerninger","chapter":"7","verse":"27","text":"Men de som hadde startet slagsmålet, dyttet Moses unna og spurte: ’Hvem har satt deg til leder og dommer over oss?"},{"book":"Apostlenes gjerninger","chapter":"7","verse":"28","text":"Tenker du å drepe meg som du drepte egypteren i går?’7:28 Se Andre Mosebok 2:14."},{"book":"Apostlenes gjerninger","chapter":"7","verse":"29","text":"Da Moses hørte at det han hadde gjort, var kjent, flyktet han fra Egypt og levde som fremmed i landet Midjan. Der ble han far til to sønner."},{"book":"Apostlenes gjerninger","chapter":"7","verse":"30","text":"Da han 40 år seinere oppholdt seg i ørkenen, nær fjellet Sinai, viste en engel seg for ham i en brennende tornebusk."},{"book":"Apostlenes gjerninger","chapter":"7","verse":"31","text":"Moses ble svært forbauset over det han så, og da han gikk nærmere for å undersøke hva det var, ropte Herren til ham:"},{"book":"Apostlenes gjerninger","chapter":"7","verse":"32","text":"’Jeg er dine forfedres Gud, Abrahams, Isaks og Jakobs Gud.’ Da skalv Moses av frykt og våget ikke å se opp."},{"book":"Apostlenes gjerninger","chapter":"7","verse":"33","text":"Herren sa til ham: ’Ta av deg sandalene, for du står på hellig jord."},{"book":"Apostlenes gjerninger","chapter":"7","verse":"34","text":"Jeg har sett lidelsene som mitt folk treller under i Egypt og hørt ropene deres. Nå har jeg kommet for å sette dem fri, og jeg sender deg tilbake til Egypt.’7:34 Se Andre Mosebok 3:5-10."},{"book":"Apostlenes gjerninger","chapter":"7","verse":"35","text":"Gud sendte altså tilbake den samme mannen, som folket før hadde avvist med ordene: ’Hvem har satt deg til leder og dommer over oss?’. Gjennom engelen som viste seg i tornebusken, ble han valgt ut til leder og redningsmann."},{"book":"Apostlenes gjerninger","chapter":"7","verse":"36","text":"Moses fikk ved hjelp av mirakler og tegn lede folket ut av Egypt, gjennom Rødehavet og ørkenen i 40 år."},{"book":"Apostlenes gjerninger","chapter":"7","verse":"37","text":"Det var Moses som bar fram Guds budskap til israelittene og sa: ’Gud skal la en profet lik meg stå opp for dere av deres eget folk.’7:37 Se Femte Mosebok 18:15."},{"book":"Apostlenes gjerninger","chapter":"7","verse":"38","text":"Det var også Moses som fikk snakke med en engel på fjellet Sinai og formidle engelen sitt budskap til folket da de var i ørkenen. Han fikk ta imot Guds lov, budskapet som gir liv,7:38 Han fikk ta imot Moseloven, eller den jødiske loven, som finnes skrevet ned i Første til Femte Mosebok. og overgi det til oss."},{"book":"Apostlenes gjerninger","chapter":"7","verse":"39","text":"Men forfedrene våre satte seg opp mot Moses og ville vende tilbake til Egypt."},{"book":"Apostlenes gjerninger","chapter":"7","verse":"40","text":"De sa til Aron, som var bror til Moses: ’Lag guder til oss som kan lede oss, for denne Moses som førte oss ut av Egypt, ser ut til å ha forsvunnet.’7:40 Se Andre Mosebok 32:1."},{"book":"Apostlenes gjerninger","chapter":"7","verse":"41","text":"Så laget de en avgud i form av en kalv og ofret til den, glade over det de selv hadde skapt i menneskelig klokskap."},{"book":"Apostlenes gjerninger","chapter":"7","verse":"42","text":"Da ga Gud opp folket og lot dem tjene solen, månen og stjernene som sine guder! I profetene sin bok7:42 Profetenes bok er en av delene i den jødiske Skriften, det vil si Bibelens første del, den som vi kaller Det gamle testamente. De to andre delene dere Moseloven og salmene. sier Gud:"},{"book":"Apostlenes gjerninger","chapter":"7","verse":"43","text":"Nei, dere drasset omkring på avgudene deres,"},{"book":"Apostlenes gjerninger","chapter":"7","verse":"44","text":"På reisen gjennom ørkenen hadde forfedrene våre med seg vitnesbyrdets telt7:44 Før Israels folk hadde bygget et virkelig tempel, anvendte de et telt. I det innerste rommet, som ble kalt ”Det aller helligste”, ble det oppbevart en gullkiste, som ble kalt arken. I kisten lå paktstegnet, det vil si steintavlene med de ti budene.. Teltet var laget nøyaktig etter det forbilde som Gud hadde vist Moses."},{"book":"Apostlenes gjerninger","chapter":"7","verse":"45","text":"Det gikk siden i arv til forfedrene våre. Da Josva erobret landet fra folkene som Gud drev bort, tok de med seg teltet inn i det nye landet. Det ble siden brukt helt til kong Davids tid."},{"book":"Apostlenes gjerninger","chapter":"7","verse":"46","text":"Gud hadde i sin godhet valgt ut David til å tjene ham, og David ba om å få bygge et tempel for Israels Gud,"},{"book":"Apostlenes gjerninger","chapter":"7","verse":"47","text":"Det ble sønnen hans Salomo som fikk gjøre det."},{"book":"Apostlenes gjerninger","chapter":"7","verse":"48","text":"Likevel bor ikke den Høyeste i bygninger som menneskene har laget. Gud sier jo i profeten Jesaja:"},{"book":"Apostlenes gjerninger","chapter":"7","verse":"49","text":"’Himmelen er min trone,"},{"book":"Apostlenes gjerninger","chapter":"7","verse":"50","text":"Jeg har jo skapt både himmelen og jorden.’7:50 Se Jesaja 66:1-2."},{"book":"Apostlenes gjerninger","chapter":"7","verse":"51","text":"Dere gjenstridige skapninger, som nekter å høre på det Gud sier. Dere er som de verste gudsfornektere! Alltid gjør dere motstand mot Guds Hellige Ånd, akkurat som forfedre deres gjorde."},{"book":"Apostlenes gjerninger","chapter":"7","verse":"52","text":"Si meg navnet på en eneste profet som bar fram Guds budskap og ikke ble forfulgt av forfedrene deres. De drepte til og med dem som forutsa at den Rettferdige7:52 Stefanus taler om Jesus. skulle komme, han som dere nå har forrådt og myrdet."},{"book":"Apostlenes gjerninger","chapter":"7","verse":"53","text":"Dere var med vilje og vitende ulydige mot Moseloven7:53 Moseloven, eller den jødiske loven, finnes skrevet ned i Første til Femte Mosebok., til tross for at dere fikk den overrakt fra englenes hender.”"},{"book":"Apostlenes gjerninger","chapter":"7","verse":"54","text":"Da de religiøse lederne hørte dette, ble de så rasende på Stefanus at de freste av sinne7:54 På gresk: skar tenner mot ham.."},{"book":"Apostlenes gjerninger","chapter":"7","verse":"55","text":"Stefanus, som var fylt av Guds Hellige Ånd, så opp mot himmelen og fikk se Guds herlighet og Jesus som sto ved Guds høyre hånd.7:55 Den som står på Guds høyre side, deler hans makt og regjerer sammen med ham."},{"book":"Apostlenes gjerninger","chapter":"7","verse":"56","text":"Stefanus sa: ”Jeg ser himmelen åpen og Jesus, Menneskesønnen7:56 ”Menneskesønnen” er et hebraisk ord for å si ”av mennesker”. Det var en tittel på Messias, den lovede kongen, hentet fra Daniel 7:13-14., stå ved Guds høyre hånd!”"},{"book":"Apostlenes gjerninger","chapter":"7","verse":"57","text":"Da skrek de høyt og holdt seg for ørene. Så kastet de seg over Stefanus."},{"book":"Apostlenes gjerninger","chapter":"7","verse":"58","text":"De slepte ham ut av byen for å steine ham. De som anklaget ham, vrengte av seg kappene sine og la dem foran føttene på en ung mann som het Saulus7:58 Saulus ble senere kjent under sitt latinske navn Paulus.."},{"book":"Apostlenes gjerninger","chapter":"7","verse":"59","text":"Mens steinene haglet over Stefanus, ba han: ”Herre Jesus, ta imot min Ånd.”"},{"book":"Apostlenes gjerninger","chapter":"7","verse":"60","text":"Så falt han på kne og ropte: ”Herre, du må ikke anklage dem for denne synden!” Med disse ordene hengende i luften drepe de ham."}]}