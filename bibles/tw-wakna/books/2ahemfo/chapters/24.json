{"data":[{"book":"2 Ahemfo","chapter":"24","verse":"1","text":"Yehoiakim ahenni mu no, Babiloniahene Nebukadnessar bɛtow hyɛɛ Yuda asase so. Yehoiakim maa ne nsa so, na otuaa tow maa no mfe abiɛsa, nanso ɔtew Nebukadnessar so atua."},{"book":"2 Ahemfo","chapter":"24","verse":"2","text":"Na Awurade somaa akofo fi Babilonia, Aram, Moab ne Amon, kɔko tiaa Yuda, sɛee no, sɛnea Awurade nam nʼadiyifo so hyɛɛ ho nkɔm no."},{"book":"2 Ahemfo","chapter":"24","verse":"3","text":"Saa amanehunu yi baa Yuda so, sɛnea Awurade hyɛe no, sɛnea ɛbɛyɛ a obeyi wɔn afi nʼanim, esiane bɔne dodow a Manase yɛe no nti,"},{"book":"2 Ahemfo","chapter":"24","verse":"4","text":"a na mogya a edi bem a ohwie guu no ka ho bi. Efisɛ ɔde mogya a edi bem fɔw Yerusalem dotoo; ɛno nti na Awurade mpɛ sɛ ɔde bɛkyɛ."},{"book":"2 Ahemfo","chapter":"24","verse":"5","text":"Yehoiakim ahenni ho nsɛm nkae ne dwuma a odii nyinaa no, wɔankyerɛw angu Yuda Ahemfo Abakɔsɛm Nhoma no mu ana?"},{"book":"2 Ahemfo","chapter":"24","verse":"6","text":"Bere a Yehoiakim wui no, ne babarima Yehoiakyin na odii nʼade sɛ ɔhene."},{"book":"2 Ahemfo","chapter":"24","verse":"7","text":"Misraimhene ansan amma bio, efisɛ na Babiloniahene afa nsase a anka na Misraimfo no agye no nyinaa, efi Misraim asuwa no so, kosi Asubɔnten Eufrate ho."},{"book":"2 Ahemfo","chapter":"24","verse":"8","text":"Bere a Yehoiakyin dii ade no, na wadi mfe dunwɔtwe, na odii hene wɔ Yerusalem asram abiɛsa. Na ne na yɛ Elnatan a ofi Yerusalem no babea Nehusta."},{"book":"2 Ahemfo","chapter":"24","verse":"9","text":"Yehoiakyin yɛɛ bɔne wɔ Awurade ani so, sɛnea nʼagya yɛe no ara pɛ."},{"book":"2 Ahemfo","chapter":"24","verse":"10","text":"Yehoiakyin ahenni mu no, Babiloniahene Nebukadnessar asraafo mu mpanyimfo betuaa Yerusalem ano."},{"book":"2 Ahemfo","chapter":"24","verse":"11","text":"Otua no mu no, Nebukadnessar ankasa baa kuropɔn no mu."},{"book":"2 Ahemfo","chapter":"24","verse":"12","text":"Na ɔhene Yehoiakyin ne nʼafotufo, atitiriw, mpanyimfo ne ɔhemmea de wɔn ho maa Babiloniafo. Nebukadnessar dii ade ne mfe awotwe so no, ɔkyeree Yehoiakyin de no too afiase."},{"book":"2 Ahemfo","chapter":"24","verse":"13","text":"Sɛnea Awurade aka dedaw no, Nebukadnessar tasee agyapade a ɛwɔ Awurade Asɔredan mu hɔ no ne ahemfi hɔ nyinaa. Wɔsɛee sikakɔkɔɔ nnwetɛbona a Israelhene Salomo de sisii asɔredan mu hɔ no nyinaa."},{"book":"2 Ahemfo","chapter":"24","verse":"14","text":"Ɔhene Nebukadnessar kyekyeree nneduafo mpem du fii Yerusalem a ahenemma nyinaa ne asraafo akofo, adwumfo ne atomfo a wodi mu ka ho. Ɛno nti, ahiafo nko ara na ogyaw wɔn wɔ asase no so."},{"book":"2 Ahemfo","chapter":"24","verse":"15","text":"Nebukadnessar faa ɔhene Yehoiakyin de no kɔɔ Babilonia sɛ odeduani a ne yerenom ne ne mpanyimfo, ɔhemmea ne Yerusalem nnipa atitiriw ka ho."},{"book":"2 Ahemfo","chapter":"24","verse":"16","text":"Ɔfaa akofo a wɔte apɔw no mpem ason, adwumfo ne atomfo apem a wɔn nyinaa yɛ mmarima a wɔn ho yɛ den na wɔfata akodi."},{"book":"2 Ahemfo","chapter":"24","verse":"17","text":"Babiloniahene de Yehoiakyin wɔfa Matania dii ade sɛ ɔhene foforo. Ɔsesaa Matania din frɛɛ no Sedekia."},{"book":"2 Ahemfo","chapter":"24","verse":"18","text":"Bere a Sedekia dii ade no, na wadi mfirihyia aduonu baako. Odii ade wɔ Yerusalem mfirihyia dubaako. Na ne na din de Hamutal a ɔyɛ Yeremia a ofi Libna no babea."},{"book":"2 Ahemfo","chapter":"24","verse":"19","text":"Na Sedekia yɛɛ bɔne wɔ Awurade ani so, sɛnea Yehoiakim yɛe no."},{"book":"2 Ahemfo","chapter":"24","verse":"20","text":"Awurade abufuw nti na eyinom nyinaa baa Yerusalem ne Yuda so, na akyiri no, oyii nʼani fii wɔn so."}]}