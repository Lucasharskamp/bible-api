{"data":[{"book":"1 Athesalonike","chapter":"5","verse":"1","text":"Na rĩrĩ, ariũ na aarĩ a Ithe witũ, ũhoro wa mahinda na mĩthenya-rĩ, tũtirĩ na bata wa kũmwandĩkĩra,"},{"book":"1 Athesalonike","chapter":"5","verse":"2","text":"nĩgũkorwo nĩmũũĩ wega atĩ mũthenya wa Mwathani ũgooka o ta ũrĩa mũici okaga ũtukũ."},{"book":"1 Athesalonike","chapter":"5","verse":"3","text":"O rĩrĩa andũ maroiga atĩrĩ, “Kũrĩ thayũ na ũgitĩri,” hĩndĩ ĩyo nĩguo magaakorererwo nĩ mwanangĩko o rĩmwe, o ta ũrĩa mũtumia ũrĩ nda akoragĩrĩrwo nĩ ruo rwa kũheo mwana, nao matikahonoka."},{"book":"1 Athesalonike","chapter":"5","verse":"4","text":"No inyuĩ ariũ na aarĩ a Ithe witũ, mũtirĩ nduma-inĩ atĩ nĩguo mũthenya ũcio ũmũkorerere ta mũici."},{"book":"1 Athesalonike","chapter":"5","verse":"5","text":"Inyuĩ inyuothe mũrĩ ciana cia ũtheri na ciana cia mũthenya. Ithuĩ tũtirĩ a ũtukũ kana a nduma."},{"book":"1 Athesalonike","chapter":"5","verse":"6","text":"Nĩ ũndũ ũcio-rĩ, nĩtũtigei gũkoma ta acio angĩ, no nĩtũikarage twĩiguĩte na tũkerigagĩrĩria maũndũ."},{"book":"1 Athesalonike","chapter":"5","verse":"7","text":"Nĩgũkorwo arĩa makomaga-rĩ, makomaga ũtukũ, na arĩa marĩĩagwo nĩ njoohi-rĩ, marĩĩagwo ũtukũ."},{"book":"1 Athesalonike","chapter":"5","verse":"8","text":"No kuona atĩ ithuĩ tũrĩ a mũthenya-rĩ, nĩtũtuĩke a kwĩgirĩrĩria maũndũ, twĩhumbĩte gako ga kũgitĩra gĩthũri karĩa ka wĩtĩkio na ka wendani, na tũgekĩra ũhoro wa kwĩrĩgĩrĩra ũhonokio taarĩ ngũbia ya kĩgera ya kũgitĩra mũtwe."},{"book":"1 Athesalonike","chapter":"5","verse":"9","text":"Nĩgũkorwo Ngai ndaatwamũrire nĩguo tũtuĩke a kũrakarĩrwo, no nĩtũtuĩke a kwamũkĩra ũhonokio thĩinĩ wa Mwathani witũ Jesũ Kristũ."},{"book":"1 Athesalonike","chapter":"5","verse":"10","text":"We nĩatũkuĩrĩire nĩgeetha, twakorwo twĩiguĩte kana tũkomete-rĩ, tũgaatũũrania hamwe nake."},{"book":"1 Athesalonike","chapter":"5","verse":"11","text":"Nĩ ũndũ ũcio-rĩ, ũmanagĩrĩriai mũndũ na ũrĩa ũngĩ na mwĩkĩranage hinya o ta ũrĩa mũreka rĩu."},{"book":"1 Athesalonike","chapter":"5","verse":"12","text":"Na rĩrĩ, ariũ na aarĩ a Ithe witũ, twamũthaitha mũtĩĩage andũ arĩa marutaga wĩra na kĩyo thĩinĩ wanyu, arĩa matuĩtwo arori anyu na makamũtaaraga thĩinĩ wa Mwathani."},{"book":"1 Athesalonike","chapter":"5","verse":"13","text":"Mekagĩrĩrei mũno makĩria na mũmendage nĩ ũndũ wa wĩra ũcio marutaga. Tũũranagiai na thayũ mũndũ na ũrĩa ũngĩ."},{"book":"1 Athesalonike","chapter":"5","verse":"14","text":"Na ningĩ nĩtũkũmũringĩrĩria, inyuĩ ariũ na aarĩ a Ithe witũ, mũkaanagie andũ arĩa igũũta, na mũũmagĩrĩrie arĩa marĩ guoya, na mũteithagie arĩa matarĩ hinya, na mũkiragĩrĩrie andũ othe."},{"book":"1 Athesalonike","chapter":"5","verse":"15","text":"Menyagĩrĩrai gũtikagĩe mũndũ ũkũrĩhĩria ũũru na ũũru, no hĩndĩ ciothe geragiai gũtugana inyuĩ-ene, na mũtugage andũ arĩa angĩ othe."},{"book":"1 Athesalonike","chapter":"5","verse":"16","text":"Kenagai hĩndĩ ciothe;"},{"book":"1 Athesalonike","chapter":"5","verse":"17","text":"hooyagai mũtegũtigithĩria;"},{"book":"1 Athesalonike","chapter":"5","verse":"18","text":"cookagĩriai Ngai ngaatho maũndũ-inĩ mothe, nĩgũkorwo ũguo nĩguo Ngai endaga harĩ inyuĩ thĩinĩ wa Kristũ Jesũ."},{"book":"1 Athesalonike","chapter":"5","verse":"19","text":"Mũtikanahorie mwaki wa Roho;"},{"book":"1 Athesalonike","chapter":"5","verse":"20","text":"mũtikanaire ũhoro ũrĩa ũrathagwo."},{"book":"1 Athesalonike","chapter":"5","verse":"21","text":"Roranagiai maũndũ mothe. Rũmagiai maũndũ marĩa mega."},{"book":"1 Athesalonike","chapter":"5","verse":"22","text":"Theemagai ũndũ o wothe mũũru."},{"book":"1 Athesalonike","chapter":"5","verse":"23","text":"Ngai we mwene, o we Ngai wa thayũ, aromũtheria o kũna. Namo maroho manyu, na ngoro cianyu, o na mĩĩrĩ yanyu, iroikaragio itarĩ na ũcuuke hĩndĩ ĩrĩa Mwathani witũ Jesũ Kristũ agaacooka."},{"book":"1 Athesalonike","chapter":"5","verse":"24","text":"Ũrĩa ũmwĩtaga inyuĩ nĩ mwĩhokeku, na nĩakahingia ũhoro ũcio."},{"book":"1 Athesalonike","chapter":"5","verse":"25","text":"Ariũ na aarĩ a Ithe witũ, tũhooyagĩrei."},{"book":"1 Athesalonike","chapter":"5","verse":"26","text":"Geithiai ariũ na aarĩ a Ithe witũ othe na ngeithi theru cia kĩmumunyano."},{"book":"1 Athesalonike","chapter":"5","verse":"27","text":"Nĩndamwatha ndĩ mbere ya Mwathani atĩ marũa maya mathomerwo ariũ na aarĩ a Ithe witũ othe."},{"book":"1 Athesalonike","chapter":"5","verse":"28","text":"Wega wa Mwathani witũ Jesũ Kristũ ũrogĩa na inyuĩ."}]}