{"data":[{"book":"Psalmen","chapter":"17","verse":"1","text":"Gebed van David. Jahweh, hoor naar de stem van het recht, Luister naar mijn smeken; Verhoor mijn gebed, Van eerlijke lippen gevloeid."},{"book":"Psalmen","chapter":"17","verse":"2","text":"Van uw aanschijn gaat mijn oordeel uit, Uw ogen zien scherp;"},{"book":"Psalmen","chapter":"17","verse":"3","text":"Gij peilt mijn hart, doorzoekt het des nachts, Beproeft mij: maar iets verkeerds vindt Gij niet."},{"book":"Psalmen","chapter":"17","verse":"4","text":"Ik overtrad uw gebod niet, zoals de mensen dat doen, Maar volbracht het bevel uwer lippen;"},{"book":"Psalmen","chapter":"17","verse":"5","text":"Op het pad uwer wetten heb ik mijn schreden gezet, Mijn voet heeft nooit op uw wegen gewankeld."},{"book":"Psalmen","chapter":"17","verse":"6","text":"Nu roep ik tot U; want Gij zult mij verhoren, o God; Luister naar mij, en hoor naar mijn smeken!"},{"book":"Psalmen","chapter":"17","verse":"7","text":"Doe wonderen van goedheid, o Redder van die op U hopen, En die op uw rechterhand steunen."},{"book":"Psalmen","chapter":"17","verse":"8","text":"Behoed mij als de appel van uw oog, Verberg mij in de schaduw uwer vleugelen:"},{"book":"Psalmen","chapter":"17","verse":"9","text":"Voor de bozen, die mij bespringen, Voor mijn vijanden, die mij woedend omringen."},{"book":"Psalmen","chapter":"17","verse":"10","text":"Ze hebben hun hart met vet afgesloten, En blijven zwetsen met hun mond;"},{"book":"Psalmen","chapter":"17","verse":"11","text":"Ze omsingelen mij, waar ik ook ga, Loerend, om mij ter aarde te werpen."},{"book":"Psalmen","chapter":"17","verse":"12","text":"Ze zijn als een leeuw, die hunkert naar buit, Als een leeuwenwelp, dat in hinderlaag ligt."},{"book":"Psalmen","chapter":"17","verse":"13","text":"Op, Jahweh, hem tegemoet, stort hem neer, En red mijn ziel van den boze!"},{"book":"Psalmen","chapter":"17","verse":"14","text":"Uw zwaard moge ze doden, Jahweh, uw hand ze van de aarde verdelgen! Dit zij hun deel in het leven; En hebt Gij nog meer, vul er hun buik mee; Laat hun zonen er zich aan vergasten, En de rest aan hun kinderen vermaken."},{"book":"Psalmen","chapter":"17","verse":"15","text":"Maar laat mij door mijn gerechtigheid uw aanschijn aanschouwen, Mij aan uw glorie verzadigen na het ontwaken!"}]}