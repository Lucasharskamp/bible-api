{"data":[{"book":"romiNaH","chapter":"12","verse":"1","text":"he bhrAtara Izvarasya kRpayAhaM yuSmAn vinaye yUyaM svaM svaM zarIraM sajIvaM pavitraM grAhyaM balim Izvaramuddizya samutsRjata, eSA sevA yuSmAkaM yogyA|"},{"book":"romiNaH","chapter":"12","verse":"2","text":"aparaM yUyaM sAMsArikA iva mAcarata, kintu svaM svaM svabhAvaM parAvartya nUtanAcAriNo bhavata, tata Izvarasya nidezaH kIdRg uttamo grahaNIyaH sampUrNazceti yuSmAbhiranubhAviSyate|"},{"book":"romiNaH","chapter":"12","verse":"3","text":"kazcidapi jano yogyatvAdadhikaM svaM na manyatAM kintu Izvaro yasmai pratyayasya yatparimANam adadAt sa tadanusArato yogyarUpaM svaM manutAm, IzvarAd anugrahaM prAptaH san yuSmAkam ekaikaM janam ityAjJApayAmi|"},{"book":"romiNaH","chapter":"12","verse":"4","text":"yato yadvadasmAkam ekasmin zarIre bahUnyaGgAni santi kintu sarvveSAmaGgAnAM kAryyaM samAnaM nahi;"},{"book":"romiNaH","chapter":"12","verse":"5","text":"tadvadasmAkaM bahutve'pi sarvve vayaM khrISTe ekazarIrAH parasparam aGgapratyaGgatvena bhavAmaH|"},{"book":"romiNaH","chapter":"12","verse":"6","text":"asmAd IzvarAnugraheNa vizeSaM vizeSaM dAnam asmAsu prApteSu satsu kopi yadi bhaviSyadvAkyaM vadati tarhi pratyayasya parimANAnusArataH sa tad vadatu;"},{"book":"romiNaH","chapter":"12","verse":"7","text":"yadvA yadi kazcit sevanakArI bhavati tarhi sa tatsevanaM karotu; athavA yadi kazcid adhyApayitA bhavati tarhi so'dhyApayatu;"},{"book":"romiNaH","chapter":"12","verse":"8","text":"tathA ya upadeSTA bhavati sa upadizatu yazca dAtA sa saralatayA dadAtu yastvadhipatiH sa yatnenAdhipatitvaM karotu yazca dayAluH sa hRSTamanasA dayatAm|"},{"book":"romiNaH","chapter":"12","verse":"9","text":"aparaJca yuSmAkaM prema kApaTyavarjitaM bhavatu yad abhadraM tad RtIyadhvaM yacca bhadraM tasmin anurajyadhvam|"},{"book":"romiNaH","chapter":"12","verse":"10","text":"aparaM bhrAtRtvapremnA parasparaM prIyadhvaM samAdarAd eko'parajanaM zreSThaM jAnIdhvam|"},{"book":"romiNaH","chapter":"12","verse":"11","text":"tathA kAryye nirAlasyA manasi ca sodyogAH santaH prabhuM sevadhvam|"},{"book":"romiNaH","chapter":"12","verse":"12","text":"aparaM pratyAzAyAm AnanditA duHkhasamaye ca dhairyyayuktA bhavata; prArthanAyAM satataM pravarttadhvaM|"},{"book":"romiNaH","chapter":"12","verse":"13","text":"pavitrANAM dInatAM dUrIkurudhvam atithisevAyAm anurajyadhvam|"},{"book":"romiNaH","chapter":"12","verse":"14","text":"ye janA yuSmAn tADayanti tAn AziSaM vadata zApam adattvA daddhvamAziSam|"},{"book":"romiNaH","chapter":"12","verse":"15","text":"ye janA Anandanti taiH sArddham Anandata ye ca rudanti taiH saha rudita|"},{"book":"romiNaH","chapter":"12","verse":"16","text":"aparaJca yuSmAkaM manasAM parasparam ekobhAvo bhavatu; aparam uccapadam anAkAGkSya nIcalokaiH sahApi mArdavam Acarata; svAn jJAnino na manyadhvaM|"},{"book":"romiNaH","chapter":"12","verse":"17","text":"parasmAd apakAraM prApyApi paraM nApakuruta| sarvveSAM dRSTito yat karmmottamaM tadeva kuruta|"},{"book":"romiNaH","chapter":"12","verse":"18","text":"yadi bhavituM zakyate tarhi yathAzakti sarvvalokaiH saha nirvvirodhena kAlaM yApayata|"},{"book":"romiNaH","chapter":"12","verse":"19","text":"he priyabandhavaH, kasmaicid apakArasya samucitaM daNDaM svayaM na daddhvaM, kintvIzvarIyakrodhAya sthAnaM datta yato likhitamAste paramezvaraH kathayati, dAnaM phalasya matkarmma sUcitaM pradadAmyahaM|"},{"book":"romiNaH","chapter":"12","verse":"20","text":"itikAraNAd ripu ryadi kSudhArttaste tarhi taM tvaM prabhojaya| tathA yadi tRSArttaH syAt tarhi taM paripAyaya| tena tvaM mastake tasya jvaladagniM nidhAsyasi|"},{"book":"romiNaH","chapter":"12","verse":"21","text":"kukriyayA parAjitA na santa uttamakriyayA kukriyAM parAjayata|"}]}