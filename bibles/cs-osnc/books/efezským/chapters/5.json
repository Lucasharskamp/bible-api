{"data":[{"book":"Efezským","chapter":"5","verse":"1","text":"Jednejte podle Božího příkladu a jako milované děti napodobujte svého Otce."},{"book":"Efezským","chapter":"5","verse":"2","text":"Mějte k lidem takovou lásku, jakou má Kristus k vám: sám sebe obětoval Bohu za vaše hříchy. Z takové lásky se Bůh těší."},{"book":"Efezským","chapter":"5","verse":"3","text":"Chamtivost, jakékoliv výstřednosti – a pohlavní zvlášť – ať vám nepřijdou ani na mysl, jak se sluší na Boží děti."},{"book":"Efezským","chapter":"5","verse":"4","text":"Stejně tak oplzlé vtipy, vulgární řeči a sprosté historky křesťanovi nesluší; naše ústa mají chválit Boha!"},{"book":"Efezským","chapter":"5","verse":"5","text":"Pamatujte si, že do nového světa, kde vládne Bůh, nevstoupí žádný sprosťák ani nemrava, ba ani lakomec, který je ve své podstatě modlář, protože věcem dává přednost před Bohem."},{"book":"Efezským","chapter":"5","verse":"6","text":"Nenechte si namluvit, že to není nic tak strašného. Boží hněv proti lidem tohoto druhu je a bude hrozný!"},{"book":"Efezským","chapter":"5","verse":"7","text":"Proto se od nich držte co nejdál."},{"book":"Efezským","chapter":"5","verse":"8","text":"Kdysi byla i ve vašem srdci tma, ale teď tam září Boží světlo"},{"book":"Efezským","chapter":"5","verse":"9","text":"a vaše vystupování to musí dokazovat. To světlo vás přece vede k dobrotě, spravedlnosti a pravdě."},{"book":"Efezským","chapter":"5","verse":"10","text":"Zkoumejte, co se líbí Pánu,"},{"book":"Efezským","chapter":"5","verse":"11","text":"a nepodílejte se na činech zplozených tmou, naopak – pranýřujte je."},{"book":"Efezským","chapter":"5","verse":"12","text":"Vždyť člověku je hanba o tom i mluvit, co všechno se potají páchá."},{"book":"Efezským","chapter":"5","verse":"13","text":"Ale když se na ty věci veřejně posvítí, jejich pravá podstata se ozřejmí."},{"book":"Efezským","chapter":"5","verse":"14","text":"Proto se říká:"},{"book":"Efezským","chapter":"5","verse":"15","text":"Dávejte si dobrý pozor na to, jak žijete. Nebuďte lehkomyslní, ale moudří."},{"book":"Efezským","chapter":"5","verse":"16-17","text":"Doba je vážná, a proto nejednejte bezmyšlenkovitě, ale ve všem se snažte rozpoznat a vyplnit Boží vůli."},{"book":"Efezským","chapter":"5","verse":"18","text":"Neholdujte alkoholu, číhá v něm mnohé nebezpečí,"},{"book":"Efezským","chapter":"5","verse":"19","text":"raději se nechte naplnit Duchem Božím. Ve vzájemných rozhovorech si připomínejte slova žalmů, chvalozpěvů a duchovních písní."},{"book":"Efezským","chapter":"5","verse":"20","text":"Zpívejte Pánu, chvalte ho z celého srdce a za všechno děkujte Bohu Otci, jak to činil Ježíš Kristus, náš Pán."},{"book":"Efezským","chapter":"5","verse":"21","text":"Podvolujte se jeden druhému, to dělá Kristu čest. Manželky, vy se svým mužům podřizujte stejně, jako by to byl Kristus;"},{"book":"Efezským","chapter":"5","verse":"22-24","text":"muž totiž vede ženu, jako Kristus vede své tělo – církev, pro jejíž záchranu sám zemřel. Proto má žena svého muže poslouchat, jako církev poslouchá Krista."},{"book":"Efezským","chapter":"5","verse":"25","text":"A vy, manželé, mějte své ženy rádi tak, jako Kristus miloval svou církev,"},{"book":"Efezským","chapter":"5","verse":"26","text":"když pro ni obětoval život,"},{"book":"Efezským","chapter":"5","verse":"27","text":"aby ji učinil svatou a čistou Božím slovem a vodou při křtu. Tím si ji připravil slavnou, bez poskvrny a vrásky, svatou a bez kazu."},{"book":"Efezským","chapter":"5","verse":"28","text":"Tak by měl zacházet i muž se svou manželkou a milovat ji jako vlastní tělo. Protože oba jsou teď jedním tělem, prokazuje milující manžel lásku sám sobě!"},{"book":"Efezským","chapter":"5","verse":"29-30","text":"Nikdo přece nemá své tělo v nenávisti, ale s láskou o ně pečuje, stejně jako Kristus pečuje o tělo církve, jehož jsme údy."},{"book":"Efezským","chapter":"5","verse":"31","text":"Že muž a jeho manželka tvoří jedno tělo, říká jasně Písmo: „Proto muž, když se ožení, připojí se ke své ženě a stanou se jednou bytostí.“"},{"book":"Efezským","chapter":"5","verse":"32","text":"Je to snad těžké k pochopení ale takovým způsobem jsme i my částmi Kristova těla."},{"book":"Efezským","chapter":"5","verse":"33","text":"Proto znovu říkám: muž má svou ženu milovat jako sebe sama a žena má svého manžela mít v úctě."}]}