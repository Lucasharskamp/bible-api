{"data":[{"book":"गलातिया","chapter":"3","verse":"1","text":"निर्बुद्धि गलातियो! किसने तुम्हें सम्मोहित कर दिया? तुम्हारे सामने तो मसीह येशु को साफ़-साफ़ क्रूस पर दिखाया गया था."},{"book":"गलातिया","chapter":"3","verse":"2","text":"मैं तुमसे सिर्फ यह जानना चाहता हूं: पवित्र आत्मा तुमने व्यवस्था के नियम-पालन द्वारा प्राप्‍त किया या ईश्वरीय सुसमाचार को सुनने और उसमें विश्वास करने के द्वारा?"},{"book":"गलातिया","chapter":"3","verse":"3","text":"क्या तुम इतने निर्बुद्धि हो? जो पवित्र आत्मा द्वारा शुरू किया गया था क्या वह मनुष्य के कार्यों से सिद्ध बनाया जा रहा है?"},{"book":"गलातिया","chapter":"3","verse":"4","text":"तुमने इतने दुःख उठाए तो क्या वे वास्तव में व्यर्थ थे?"},{"book":"गलातिया","chapter":"3","verse":"5","text":"परमेश्वर, जो तुम्हें अपना आत्मा प्रदान करते तथा तुम्हारे बीच चमत्कार करते हैं, क्या यह वह व्यवस्था का पालन करने के द्वारा करते हैं या विश्वास के साथ सुनने के द्वारा?"},{"book":"गलातिया","chapter":"3","verse":"6","text":"जैसे अब्राहाम ने “परमेश्वर में विश्वास किया, और यह उनके लिए धार्मिकता माना गया.”3:6 उत्प 15:6"},{"book":"गलातिया","chapter":"3","verse":"7","text":"इसलिये अब यह भली-भांति समझ लो कि जिन्होंने विश्वास किया है वे ही अब्राहाम की संतान हैं."},{"book":"गलातिया","chapter":"3","verse":"8","text":"पवित्र शास्त्र ने पहले से जानकर कि परमेश्वर गैर-यहूदियों को विश्वास के द्वारा धर्मी ठहराएंगे, पहले ही अब्राहाम को यह शुभ संदेश देते हुए कहा था: “सभी राष्ट्र तुममें आशीषित होंगे.”3:8 उत्प 12:3; 18:18; 22:18"},{"book":"गलातिया","chapter":"3","verse":"9","text":"इसलिये वे सभी, जो विश्वास करते हैं, अब्राहाम—विश्वास पुरुष—के साथ, जो स्वयं विश्वासी थे, आशीषित किए जाते हैं."},{"book":"गलातिया","chapter":"3","verse":"10","text":"वे, जो व्यवस्था के कार्यों पर निर्भर हैं, शापित हैं क्योंकि पवित्र शास्त्र का वर्णन है: “शापित है वह, जो व्यवस्था के हर एक नियम का पालन नहीं करता.”3:10 व्यव 27:26"},{"book":"गलातिया","chapter":"3","verse":"11","text":"यह स्पष्ट है कि व्यवस्था के द्वारा परमेश्वर के सामने कोई भी धर्मी नहीं ठहरता; क्योंकि लिखा है: “वह, जो धर्मी है, विश्वास से जीवित रहेगा.”3:11 हब 2:4"},{"book":"गलातिया","chapter":"3","verse":"12","text":"फिर भी, व्यवस्था विश्वास पर आधारित नहीं है, “इसके विपरीत, जो इसका अनुसरण करेगा, वह इसके कारण जीवित रहेगा.”3:12 लेवी 18:5"},{"book":"गलातिया","chapter":"3","verse":"13","text":"मसीह ने स्वयं शाप बनकर हमें व्यवस्था के शाप से मुक्त कर दिया, जैसा कि लिखा है: “शापित है हर एक, जो काठ पर लटकाया जाता है.”3:13 व्यव 21:23"},{"book":"गलातिया","chapter":"3","verse":"14","text":"यह सब इसलिये कि मसीह येशु में अब्राहाम की आशीषें गैर-यहूदियों तक आएं और हम विश्वास द्वारा प्रतिज्ञा की हुई पवित्र आत्मा प्राप्‍त करें."},{"book":"गलातिया","chapter":"3","verse":"15","text":"प्रिय भाई बहनो, मैं सामान्य जीवन से उदाहरण दे रहा हूं. एक मानवीय वाचा की पुष्टि के बाद उसे न तो कोई अलग करता है और न ही उसमें कुछ जोड़ता है."},{"book":"गलातिया","chapter":"3","verse":"16","text":"प्रतिज्ञाएं अब्राहाम और उनके वंशज से की गई थी. वहां यह नहीं कहा गया “वंशजों से,” मानो अनेकों से परंतु एक ही से अर्थात् “वंशज से,”3:16 उत्प 12:7; 13:15; 24:7 अर्थात् मसीह से."},{"book":"गलातिया","chapter":"3","verse":"17","text":"मेरे कहने का मतलब यह है: परमेश्वर ने अब्राहाम से एक वाचा स्थापित की तथा उसे पूरा करने की प्रतिज्ञा भी की. चार सौ तीस वर्ष बाद दी गई व्यवस्था न तो परमेश्वर की वाचा को मिटा सकती है और न परमेश्वर की प्रतिज्ञा को."},{"book":"गलातिया","chapter":"3","verse":"18","text":"यदि मीरास का आधार व्यवस्था है तो मीरास प्रतिज्ञा पर आधारित हो ही नहीं सकती, किंतु परमेश्वर ने अब्राहाम को यह मीरास प्रतिज्ञा द्वारा ही प्रदान की."},{"book":"गलातिया","chapter":"3","verse":"19","text":"तब क्या उद्देश्य है व्यवस्था का? अपराध का अहसास. उसे स्वर्गदूतों द्वारा एक मध्यस्थ के माध्यम से आधिकारिक रूप से उस वंशज के आने तक बनाये रखा गया जिसके विषय में प्रतिज्ञा की गई थी."},{"book":"गलातिया","chapter":"3","verse":"20","text":"सिर्फ एक पक्ष के लिए मध्यस्थ आवश्यक नहीं होता, जबकि परमेश्वर सिर्फ एक हैं."},{"book":"गलातिया","chapter":"3","verse":"21","text":"तो क्या व्यवस्था परमेश्वर की प्रतिज्ञाओं के विपरीत है? बिलकुल नहीं! यदि कोई ऐसी व्यवस्था दी गई होती, जो जीवन प्रदान कर सकती थी, तब निश्चयतः उस व्यवस्था के पालन करने पर धार्मिकता प्राप्‍त हो जाती."},{"book":"गलातिया","chapter":"3","verse":"22","text":"किंतु पवित्र शास्त्र ने यह स्पष्ट किया कि पूरा विश्व पाप की अधीनता में है कि मसीह येशु में विश्वास करने के द्वारा प्रतिज्ञा उन्हें दी जा सके, जो विश्वास करते हैं."},{"book":"गलातिया","chapter":"3","verse":"23","text":"मसीह येशु में विश्वास के प्रकाशन से पहले हम व्यवस्था के संरक्षण में रखे गए, उस विश्वास से अनजान, जो प्रकट होने पर था."},{"book":"गलातिया","chapter":"3","verse":"24","text":"इसलिये व्यवस्था हमें मसीह तक पहुंचाने के लिए हमारा संरक्षक हुआ कि हम विश्वास द्वारा धर्मी ठहराए जाएं."},{"book":"गलातिया","chapter":"3","verse":"25","text":"परंतु अब, जब विश्वास आ चुका है, हम संरक्षक के अधीन नहीं रहे."},{"book":"गलातिया","chapter":"3","verse":"26","text":"इसलिये तुम सब मसीह येशु में विश्वास द्वारा परमेश्वर की संतान हो,"},{"book":"गलातिया","chapter":"3","verse":"27","text":"तुम सबने जो मसीह में बपतिस्मा लिया है, मसीह को धारण कर लिया है."},{"book":"गलातिया","chapter":"3","verse":"28","text":"इसलिये अब न कोई यहूदी है, न कोई यूनानी; न कोई स्वतंत्र है, न कोई दास और न कोई पुरुष है, न कोई स्त्री क्योंकि तुम सब मसीह येशु में एक हो."},{"book":"गलातिया","chapter":"3","verse":"29","text":"यदि तुम मसीह के हो, तो तुम अब्राहाम के वंशज हो, परमेश्वर की प्रतिज्ञा के वारिस."}]}