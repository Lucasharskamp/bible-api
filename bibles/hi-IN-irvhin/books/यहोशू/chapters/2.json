{"data":[{"book":"यहोशू","chapter":"2","verse":"1","text":"तब नून के पुत्र यहोशू ने दो भेदियों को शित्तीम से चुपके से भेज दिया, और उनसे कहा, “जाकर उस देश और यरीहो को देखो।” तुरन्त वे चल दिए, और राहाब नामक किसी वेश्या के घर में जाकर सो गए।"},{"book":"यहोशू","chapter":"2","verse":"2","text":"तब किसी ने यरीहो के राजा से कहा, “आज की रात कई एक इस्राएली हमारे देश का भेद लेने को यहाँ आए हुए हैं।”"},{"book":"यहोशू","chapter":"2","verse":"3","text":"तब यरीहो के राजा ने राहाब के पास यह कहला भेजा, “जो पुरुष तेरे यहाँ आए हैं उन्हें बाहर ले आ; क्योंकि वे सारे देश का भेद लेने को आए हैं।”"},{"book":"यहोशू","chapter":"2","verse":"4","text":"उस स्त्री ने दोनों पुरुषों को छिपा रखा; और इस प्रकार कहा, “मेरे पास कई पुरुष आए तो थे, परन्तु मैं नहीं जानती कि वे कहाँ के थे2:4 मैं नहीं जानती कि वे कहाँ के थे: राहाब ने जो कार्य किया वह परमेश्वर के उद्घोषित वचन एवं अंगीकार से कि उसकी इच्छा का विरोध करना व्यर्थ है वरन् दुष्टता है। ; (याकू. 2:25)"},{"book":"यहोशू","chapter":"2","verse":"5","text":"और जब अंधेरा हुआ, और फाटक बन्द होने लगा, तब वे निकल गए; मुझे मालूम नहीं कि वे कहाँ गए; तुम फुर्ती करके उनका पीछा करो तो उन्हें जा पकड़ोगे।”"},{"book":"यहोशू","chapter":"2","verse":"6","text":"उसने उनको घर की छत पर चढ़ाकर सनई की लकड़ियों के नीचे2:6 सनई की लकड़ियों के नीचे: वृक्षों के फूस की छिपा दिया था जो उसने छत पर सजा कर रखी थी।"},{"book":"यहोशू","chapter":"2","verse":"7","text":"वे पुरुष तो यरदन का मार्ग ले उनकी खोज में घाट तक चले गए; और ज्यों ही उनको खोजनेवाले फाटक से निकले त्यों ही फाटक बन्द किया गया।"},{"book":"यहोशू","chapter":"2","verse":"8","text":"ये लेटने न पाए थे कि वह स्त्री छत पर इनके पास जाकर"},{"book":"यहोशू","chapter":"2","verse":"9","text":"इन पुरुषों से कहने लगी, “मुझे तो निश्चय है कि यहोवा ने तुम लोगों को यह देश दिया है, और तुम्हारा भय हम लोगों के मन में समाया है, और इस देश के सब निवासी तुम्हारे कारण घबरा रहे हैं।"},{"book":"यहोशू","chapter":"2","verse":"10","text":"क्योंकि हमने सुना है कि यहोवा ने तुम्हारे मिस्र से निकलने के समय तुम्हारे सामने लाल समुद्र का जल सूखा दिया। और तुम लोगों ने सीहोन और ओग नामक यरदन पार रहनेवाले एमोरियों के दोनों राजाओं का सत्यानाश कर डाला है।"},{"book":"यहोशू","chapter":"2","verse":"11","text":"और यह सुनते ही हमारा मन पिघल गया, और तुम्हारे कारण किसी के जी में जी न रहा; क्योंकि तुम्हारा परमेश्वर यहोवा ऊपर के आकाश का और नीचे की पृथ्वी का परमेश्वर है।"},{"book":"यहोशू","chapter":"2","verse":"12","text":"अब मैंने जो तुम पर दया की है, इसलिए मुझसे यहोवा की शपथ खाओ कि तुम भी मेरे पिता के घराने पर दया करोगे, और इसका सच्चा चिन्ह मुझे दो, (इब्रा. 11:31)"},{"book":"यहोशू","chapter":"2","verse":"13","text":"कि तुम मेरे माता-पिता, भाइयों और बहनों को, और जो कुछ उनका है उन सभी को भी जीवित रख छोड़ो, और हम सभी का प्राण मरने से बचाओगे।”"},{"book":"यहोशू","chapter":"2","verse":"14","text":"तब उन पुरुषों ने उससे कहा, “यदि तू हमारी यह बात किसी पर प्रगट न करे, तो तुम्हारे प्राण के बदले हमारा प्राण2:14 तुम्हारे प्राण के बदले हमारा प्राण: यह एक प्रकार की शपथ थी परमेश्वर को पुकारा गया कि यदि उन्होंने राहाब का जीवन सुरक्षित रखने की अपनी प्रतिज्ञा पूरी नहीं की तो परमेश्वर उन्हें मृत्यु दे।  जाए; और जब यहोवा हमको यह देश देगा, तब हम तेरे साथ कृपा और सच्चाई से बर्ताव करेंगे।”"},{"book":"यहोशू","chapter":"2","verse":"15","text":"तब राहाब जिसका घर शहरपनाह पर2:15 शहरपनाह पर: उसके घर की पिछली दीवार सम्भवतः शहरपनाह थी और उसकी खिड़की बाहर जंगल की ओर खुलती थी।  बना था, और वह वहीं रहती थी, उसने उनको खिड़की से रस्सी के बल उतार के नगर के बाहर कर दिया। (याकू. 2:25)"},{"book":"यहोशू","chapter":"2","verse":"16","text":"और उसने उनसे कहा, “पहाड़ को चले जाओ, ऐसा न हो कि खोजनेवाले तुम को पाएँ; इसलिए जब तक तुम्हारे खोजनेवाले लौट न आएँ तब तक, अर्थात् तीन दिन वहीं छिपे रहना, उसके बाद अपना मार्ग लेना।”"},{"book":"यहोशू","chapter":"2","verse":"17","text":"उन्होंने उससे कहा, जो शपथ तूने हमको खिलाई है उसके विषय में हम तो निर्दोष रहेंगे।"},{"book":"यहोशू","chapter":"2","verse":"18","text":"सुन, जब हम लोग इस देश में आएँगे, तब जिस खिड़की से तूने हमको उतारा है उसमें यही लाल रंग के सूत की डोरी बाँध देना; और अपने माता पिता, भाइयों, वरन् अपने पिता के घराने को इसी घर में अपने पास इकट्ठा कर रखना।"},{"book":"यहोशू","chapter":"2","verse":"19","text":"तब जो कोई तेरे घर के द्वार से बाहर निकले, उसके खून का दोष उसी के सिर पड़ेगा, और हम निर्दोष ठहरेंगे: परन्तु यदि तेरे संग घर में रहते हुए किसी पर किसी का हाथ पड़े, तो उसके खून का दोष हमारे सिर पर पड़ेगा।"},{"book":"यहोशू","chapter":"2","verse":"20","text":"फिर यदि तू हमारी यह बात किसी पर प्रगट करे, तो जो शपथ तूने हमको खिलाई है उससे हम स्वतंत्र ठहरेंगे।”"},{"book":"यहोशू","chapter":"2","verse":"21","text":"उसने कहा, “तुम्हारे वचनों के अनुसार हो।” तब उसने उनको विदा किया, और वे चले गए; और उसने लाल रंग की डोरी को खिड़की में बाँध दिया।"},{"book":"यहोशू","chapter":"2","verse":"22","text":"और वे जाकर पहाड़ तक पहुँचे, और वहाँ खोजनेवालों के लौटने तक, अर्थात् तीन दिन तक रहे; और खोजनेवाले उनको सारे मार्ग में ढूँढ़ते रहे और कहीं न पाया।"},{"book":"यहोशू","chapter":"2","verse":"23","text":"तब वे दोनों पुरुष पहाड़ से उतरे, और पार जाकर नून के पुत्र यहोशू के पास पहुँचकर जो कुछ उन पर बीता था उसका वर्णन किया।"},{"book":"यहोशू","chapter":"2","verse":"24","text":"और उन्होंने यहोशू से कहा, “निःसन्देह यहोवा ने वह सारा देश हमारे हाथ में कर दिया है; फिर इसके सिवाय उसके सारे निवासी हमारे कारण घबरा रहे हैं।”"}]}