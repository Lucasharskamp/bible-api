{"data":[{"book":"تثنیه","chapter":"20","verse":"1","text":"زمانی که به جنگ می‌روید و در برابر خود لشکری نیرومندتر از خود با اسبها و ارابه‌های جنگی زیاد می‌بینید، وحشت نکنید. خداوند، خدایتان با شماست، همان خدایی که شما را از مصر بیرون آورد."},{"book":"تثنیه","chapter":"20","verse":"2","text":"قبل از شروع جنگ، کاهنی در برابر لشکر اسرائیل بایستد و بگوید:"},{"book":"تثنیه","chapter":"20","verse":"3","text":"«ای مردان اسرائیلی به من گوش کنید! امروز که به جنگ می‌روید از دشمن نترسید و جرأت خود را از دست ندهید؛"},{"book":"تثنیه","chapter":"20","verse":"4","text":"چون خداوند، خدایتان همراه شماست. او برای شما با دشمنانتان می‌جنگد و به شما پیروزی می‌بخشد.»"},{"book":"تثنیه","chapter":"20","verse":"5","text":"آنگاه سرداران سپاه باید سربازان را خطاب کرده، چنین بگویند: «آیا در اینجا کسی هست که به تازگی خانه‌ای ساخته، ولی هنوز از آن استفاده نکرده باشد؟ اگر چنین کسی هست به خانه برگردد، چون ممکن است در این جنگ کشته شود و شخص دیگری از آن استفاده کند."},{"book":"تثنیه","chapter":"20","verse":"6","text":"آیا کسی هست که به تازگی تاکستانی غرس کرده، ولی هنوز میوه‌ای از آن نخورده باشد؟ اگر چنین کسی هست به خانه بازگردد، چون ممکن است در این جنگ کشته شود و شخص دیگری میوهٔ آن را بخورد."},{"book":"تثنیه","chapter":"20","verse":"7","text":"آیا کسی به تازگی دختری را نامزد کرده است؟ اگر چنین کسی هست به خانهٔ خود بازگردد و با نامزدش ازدواج کند، چون ممکن است در این جنگ بمیرد و شخص دیگری نامزد او را به زنی بگیرد.»"},{"book":"تثنیه","chapter":"20","verse":"8","text":"سپس سرداران بگویند: «آیا در اینجا کسی هست که می‌ترسد و دلشوره دارد؟ اگر چنین کسی هست به خانه بازگردد تا روحیهٔ دیگران را تضعیف نکند.»"},{"book":"تثنیه","chapter":"20","verse":"9","text":"پس از نطق سرداران، فرماندهانی برای سپاه تعیین شوند."},{"book":"تثنیه","chapter":"20","verse":"10","text":"هنگامی که به شهری نزدیک می‌شوید تا با آن بجنگید، نخست به مردم آنجا فرصت دهید خود را تسلیم کنند."},{"book":"تثنیه","chapter":"20","verse":"11","text":"اگر آنها دروازه‌های شهر را به روی شما باز کردند، وارد شهر بشوید و مردم آنجا را اسیر کرده، به خدمت خود بگیرید؛"},{"book":"تثنیه","chapter":"20","verse":"12","text":"ولی اگر تسلیم نشدند، شهر را محاصره کنید."},{"book":"تثنیه","chapter":"20","verse":"13","text":"هنگامی که خداوند، خدایتان آن شهر را به شما داد، همهٔ مردانِ آن را از بین ببرید؛"},{"book":"تثنیه","chapter":"20","verse":"14","text":"ولی زنها و بچه‌ها، گاوها و گوسفندها، و هر چه را که در شهر باشد می‌توانید برای خود نگه دارید. تمام غنایمی را که از دشمن به دست می‌آورید مال شماست. خداوند آنها را به شما داده است."},{"book":"تثنیه","chapter":"20","verse":"15","text":"این دستورها فقط شامل شهرهای دور دست می‌باشند و نه شهرهایی که در خود سرزمین موعود هستند."},{"book":"تثنیه","chapter":"20","verse":"16","text":"در شهرهای داخل مرزهای سرزمین موعود، هیچ‌کس را نباید زنده بگذارید. هر موجود زنده‌ای را از بین ببرید."},{"book":"تثنیه","chapter":"20","verse":"17","text":"حیتی‌ها، اموری‌ها، کنعانی‌ها، فرزی‌ها، حوی‌ها و یبوسی‌ها را به کلی نابود کنید. این حکمی است که خداوند، خدایتان داده است."},{"book":"تثنیه","chapter":"20","verse":"18","text":"منظور از این فرمان آن است که نگذارد مردم این سرزمین، شما را فریب داده، در دام بت‌پرستی و آداب و رسوم قبیح خود گرفتار سازند و شما را وادارند گناه بزرگی نسبت به خداوند، خدایتان مرتکب شوید."},{"book":"تثنیه","chapter":"20","verse":"19","text":"زمانی که شهری را برای مدت طولانی محاصره می‌کنید، درختان میوه را از بین نبرید. از میوهٔ آنها بخورید، ولی درختان را قطع نکنید. درختان، دشمنان شما نیستند!"},{"book":"تثنیه","chapter":"20","verse":"20","text":"اما درختان دیگر را می‌توانید قطع کنید و از آنها برای محاصرهٔ شهر استفاده کنید."}]}