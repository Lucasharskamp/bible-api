{"data":[{"book":"Filp'siyos","chapter":"3","verse":"1","text":"S'uwaatsnowere t eshuwotso! doonzon gene'ore, haniyere shini itsh t guut'tsman aani gitlo tguut'al taan taahiratse, itnomó it sheelawok' kotosh falituwe."},{"book":"Filp'siyos","chapter":"3","verse":"2","text":"Kankok'o hano hano kanzon gond finiruwotsatse it atso korde'ere, meets k'út'iruwotsatse (gof damiruwotsatse) it atso korde'ere."},{"book":"Filp'siyos","chapter":"3","verse":"3","text":"Noo Ik'o Shayiro ik'iyirwotsnat uratse beyiru niwon b́ woterawo Krstos Iyesus s'uzn noit'irwosh arikon gofo amrone."},{"book":"Filp'siyos","chapter":"3","verse":"4","text":"It'o taash b́geyink'ere taa bín ti it'et ay keewo fa'e b́shi, uratse be'eyiru niwon it'et asho fa'e wotiyal taa bíyere bogo bín ti it'et keewo detsfe."},{"book":"Filp'siyos","chapter":"3","verse":"5","text":"3:5 Wosh. 23:6; 26:5; Rom 11:1  Taa t shuwetsi shmtl aawone gofo ti ami, t shuweyono Bniyam naar wotts Esra'el ash taane, hanatse tuutson s'ayin wottso Ibrawi ash taane, Ayhudi nemo kotonowere feresawi taane."},{"book":"Filp'siyos","chapter":"3","verse":"6","text":"3:6 Wosh. 8:3; 22:4; 26:9-11  Eshe yoots nemosha etaat okooronowere Ik'i mootse amantsuwotsi t giishatniye tteshi. Nemo koton kááwonowere ik jago tiatse datserawona tbeefo b́tesh."},{"book":"Filp'siyos","chapter":"3","verse":"7","text":"Eshe haniyere shin ot'etske etaat boats tiamaniru keewu jamwotsi Krstos jangosha etaat k'awunts deshaw Woteraw keewok'o woshdek'at boon taawirwe."},{"book":"Filp'siyos","chapter":"3","verse":"8","text":"Maniyere okoon t doonz Krstos Iyesusi danoniyere bogo k'osho ik keewonwor bíaalok'owo tiamantsotse jam keewo oot'o b́ deshawok'o woshdek' taawirwe, b́ jangatse tuutson jam keewo t'ut're. Krstosnowere datsosha etaat jamkeewo maa fokets shotok'o taawuree."},{"book":"Filp'siyos","chapter":"3","verse":"9","text":"Mantk'alir eegishe eteyal nemats need'iyetso t took kááwo k'ayk'rar imnetiyats need'iyetso Ik'iko kááwo Krstosi amanon daatsr bíntonuwere wotooshe."},{"book":"Filp'siyos","chapter":"3","verse":"10","text":"K'oshonuwere eegishe Krstosnat Krstos k'irotse b́tuwi ango danoshe, b́ gondbek'o kaytsi wotaarr b́ k'iroonowere bín arooshe."},{"book":"Filp'siyos","chapter":"3","verse":"11","text":"Mank'onowore t k'iriyakon tuur dúre dúrosh kashon t beetuewk'o amanirwe."},{"book":"Filp'siyos","chapter":"3","verse":"12","text":"Jaman and daatsafa'ee, weemó jamann s'eenre eto falratse, wotowa eree shlmatiyo dek'osh shinomaants wos'on kup'irwe, manshe Krstos Iyesus taan detsb́dek'i."},{"book":"Filp'siyos","chapter":"3","verse":"13","text":"T eshuwotso! hniya biyok t bodtsok'o woshde'er taawatse, ernmó ik keewo k'alituwe, bíwere t shuutsmaande beyiruwo bataar t shinatse beyiruwo detsosh kup'ituwe."},{"book":"Filp'siyos","chapter":"3","verse":"14","text":"Shlmatiyo daatsosh t shinatse beyiru k'os'ok bodosh wos'etuwe, shlmatiyanowere Ik'o Krstos Iyesus weeron dambaan s'ede'r b́ imet kashoniye."},{"book":"Filp'siyos","chapter":"3","verse":"15","text":"Eshe shayiri beyon katsts jamwots han arts asaabiyo detso noosh geyituwe, it k'osh k'oshi hasabiyo it dagotse b́ beyal hasabiyan Ik'o itsh kishde'er kitsituwe."},{"book":"Filp'siyos","chapter":"3","verse":"16","text":"Han wotowa ekeewi wotowa and no bodts shayiri beyonton manuts wotowe."},{"book":"Filp'siyos","chapter":"3","verse":"17","text":"Ti eshuwotso! taan araar tshuutso sha'on ikwotore, noon aroosh no shuuts shairwotsi nibnde'er s'iilere."},{"book":"Filp'siyos","chapter":"3","verse":"18","text":"Haniyere shin ayoto itsh tkeewtsok'onat andoru ti aac'uwo kuut'fetsat itsh tkeewiru jamok'o ayuwots bosha'a sha'on Krstos jitewosh balangarwotsi woterne."},{"book":"Filp'siyos","chapter":"3","verse":"19","text":"Bosh bo Ik'o bomaac'oniye, bíyats tuutson boon jitsit keewone boi'it'iri, botewnonwere datsatsi keewe, mansh bokeewi s'uwo t'afe."},{"book":"Filp'siyos","chapter":"3","verse":"20","text":"Noomó dari mengsit ash noone, manoknowere waar kashituwo no doonz Iyesus Krstosi tewunon kotirwone."},{"book":"Filp'siyos","chapter":"3","verse":"21","text":"Bíwere ketts no atsan woniyiri b́ mangi atso bíarituwok'o woshituwe, hanuwere b́ k'alit jamo b́ ali shirots woshosh faliyit angone."}]}