{"data":[{"book":"Jób","chapter":"38","verse":"1","text":"Tedy odpověděl Hospodin Jobovi z vichru, a řekl:"},{"book":"Jób","chapter":"38","verse":"2","text":"Kdož jest to, jenž zatemňuje radu řečmi neumělými?"},{"book":"Jób","chapter":"38","verse":"3","text":"Přepaš nyní jako muž bedra svá, a nač se tebe tázati budu, oznam mi."},{"book":"Jób","chapter":"38","verse":"4","text":"Kdes byl, když jsem zakládal zemi? Pověz, jestliže máš rozum."},{"book":"Jób","chapter":"38","verse":"5","text":"Kdo rozměřil ji, víš-li? Aneb kdo vztáhl pravidlo na ni?"},{"book":"Jób","chapter":"38","verse":"6","text":"Na čem podstavkové její upevněni jsou? Aneb kdo založil úhelný kámen její,"},{"book":"Jób","chapter":"38","verse":"7","text":"Když prozpěvovaly spolu hvězdy jitřní, a plésali všickni synové Boží?"},{"book":"Jób","chapter":"38","verse":"8","text":"Aneb kdo zavřel jako dveřmi moře, když vyšlo z života, a zjevilo se?"},{"book":"Jób","chapter":"38","verse":"9","text":"Když jsem mu položil oblak za oděv, a mrákotu místo plének jeho,"},{"book":"Jób","chapter":"38","verse":"10","text":"Když jsem jemu uložil úsudek svůj, přistaviv závory a dvéře,"},{"book":"Jób","chapter":"38","verse":"11","text":"I řekl jsem: Až potud vycházeti budeš, a dále nic, tu, pravím, skládati budeš dutí vlnobití svého."},{"book":"Jób","chapter":"38","verse":"12","text":"Zdaž jsi kdy za dnů svých rozkázal jitru? Ukázal-lis záři jitřní místo její,"},{"book":"Jób","chapter":"38","verse":"13","text":"Aby uchvacovala kraje země, a bezbožní aby z ní vymítáni byli?"},{"book":"Jób","chapter":"38","verse":"14","text":"Tak aby proměnu přijímala jako vosk pečetní, oni pak aby nedlouho stáli jako roucho,"},{"book":"Jób","chapter":"38","verse":"15","text":"A aby bezbožným zbraňováno bylo světla jejich, a rámě vyvýšené zlámáno bylo?"},{"book":"Jób","chapter":"38","verse":"16","text":"Přišel-lis až k hlubinám mořským? A u vnitřnosti propasti chodil-lis?"},{"book":"Jób","chapter":"38","verse":"17","text":"Jsou-li tobě zjeveny brány smrti? A brány stínu smrti viděl-lis?"},{"book":"Jób","chapter":"38","verse":"18","text":"Shlédl-lis širokosti země? Oznam, jestliže ji znáš všecku."},{"book":"Jób","chapter":"38","verse":"19","text":"Která jest cesta k obydlí světla, a které místo temností,"},{"book":"Jób","chapter":"38","verse":"20","text":"Že bys je pojal v meze jeho, poněvadž bys srozumíval stezkám domu jeho?"},{"book":"Jób","chapter":"38","verse":"21","text":"Věděl-lis tehdáž, že jsi měl se naroditi, a počet dnů tvých jak veliký býti má?"},{"book":"Jób","chapter":"38","verse":"22","text":"Přišel-lis až ku pokladům sněhu? A poklady krupobití viděl-lis,"},{"book":"Jób","chapter":"38","verse":"23","text":"Kteréž chovám k času ssoužení, ke dni bitvy a boje?"},{"book":"Jób","chapter":"38","verse":"24","text":"Kterými se cestami rozděluje světlo, kteréž rozhání východní vítr po zemi?"},{"book":"Jób","chapter":"38","verse":"25","text":"Kdo rozdělil povodní tok, a cestu blýskání hromovému,"},{"book":"Jób","chapter":"38","verse":"26","text":"Tak aby pršel déšť i na tu zemi, kdež není lidí, na poušť, kdež není člověka,"},{"book":"Jób","chapter":"38","verse":"27","text":"Aby zapájel místa planá a pustá, a k zrůstu přivodil trávu mladistvou?"},{"book":"Jób","chapter":"38","verse":"28","text":"Má-liž déšť otce? A kdo plodí krůpěje rosy?"},{"book":"Jób","chapter":"38","verse":"29","text":"Z čího života vychází mráz? A jíní nebeské kdo plodí?"},{"book":"Jób","chapter":"38","verse":"30","text":"Až i vody jako v kámen se proměňují, a svrchek propasti zamrzá."},{"book":"Jób","chapter":"38","verse":"31","text":"Zdali zavázati můžeš rozkoše Kuřátek, aneb stahování Orionovo rozvázati?"},{"book":"Jób","chapter":"38","verse":"32","text":"Můžeš-li vyvoditi hvězdy polední v čas jistý, aneb Arktura s syny jeho povedeš-li?"},{"book":"Jób","chapter":"38","verse":"33","text":"Znáš-li řád nebes? Můžeš-li spravovati panování jejich na zemi?"},{"book":"Jób","chapter":"38","verse":"34","text":"Můžeš-li pozdvihnouti k oblaku hlasu svého, aby hojnost vod přikryla tebe?"},{"book":"Jób","chapter":"38","verse":"35","text":"Ty-liž vypustíš blýskání, aby vycházela? Zdaliž řeknou tobě: Aj teď jsme?"},{"book":"Jób","chapter":"38","verse":"36","text":"Kdo složil u vnitřnostech lidských moudrost? Aneb kdo dal rozumu stižitelnost?"},{"book":"Jób","chapter":"38","verse":"37","text":"Kdo vypravovati bude o nebesích moudře? A láhvice nebeské kdo nastrojuje,"},{"book":"Jób","chapter":"38","verse":"38","text":"Aby svlažená země zase stuhnouti mohla, a hrudy se v hromadě držely?"},{"book":"Jób","chapter":"38","verse":"39","text":"Honíš-liž ty lvu loupež? A hltavost lvíčat naplňuješ-liž,"},{"book":"Jób","chapter":"38","verse":"40","text":"Když se stulují v peleších svých, ustavičně z skrýší čihajíce?"},{"book":"Jób","chapter":"38","verse":"41","text":"Kdo připravuje krkavci pokrm jeho, když mladí jeho k Bohu silnému volají, a toulají se sem i tam pro nedostatek pokrmu?"}]}