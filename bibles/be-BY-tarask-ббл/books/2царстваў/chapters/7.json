{"data":[{"book":"2 ЦАРСТВАЎ","chapter":"7","verse":"1","text":"Калі цар жыў у доме сваім, і Гасподзь асланіў яго ад усіх навакольных ворагаў ягоных,"},{"book":"2 ЦАРСТВАЎ","chapter":"7","verse":"2","text":"тады сказаў цар прароку Натану: вось, я жыву ў доме кедровым, а каўчэг Божы пад намётам."},{"book":"2 ЦАРСТВАЎ","chapter":"7","verse":"3","text":"І казаў Натан цару: усё, што ў цябе на сэрцы, ідзі, рабі, бо Гасподзь з табою."},{"book":"2 ЦАРСТВАЎ","chapter":"7","verse":"4","text":"Але тае самае ночы было слова Госпада Натану:"},{"book":"2 ЦАРСТВАЎ","chapter":"7","verse":"5","text":"ідзі, скажы рабу Майму Давіду: так кажа Гасподзь: ці ты пабудуеш Мне дом для Майго пражываньня,"},{"book":"2 ЦАРСТВАЎ","chapter":"7","verse":"6","text":"калі Я ня жыў у доме з таго часу, як вывеў сыноў Ізраілевых зь Егіпта, і да сёньня, а пераходзіў у намёце і ў скініі?"},{"book":"2 ЦАРСТВАЎ","chapter":"7","verse":"7","text":"Дзе Я ні хадзіў з усімі сынамі Ізраіля, ці казаў Я хоць слова каму-небудзь з плямёнаў, якому Я назначыў пасьвіць народ Мой Ізраіля: чаму ня збудуеце Мне кедровага дома?"},{"book":"2 ЦАРСТВАЎ","chapter":"7","verse":"8","text":"І цяпер так скажы рабу Майму Давіду: так кажа Гасподзь Саваоф: Я ўзяў цябе ад статку авечак, каб ты быў правадыром народу Майго Ізраіля;"},{"book":"2 ЦАРСТВАЎ","chapter":"7","verse":"9","text":"і быў з табою ўсюды, куды ні хадзіў ты, і зьнішчыў усіх ворагаў тваіх перад абліччам тваім, і зрабіў імя тваё вялікім, як імя вялікіх на зямлі."},{"book":"2 ЦАРСТВАЎ","chapter":"7","verse":"10","text":"І Я зладжу месца народу Майму, Ізраілю, і ўкараню яго, і будзе ён спакойна жыць на месцы сваім і ня будзе трывожыцца болей, і людзі грэшныя ня будуць болей уціскаць яго, як раней,"},{"book":"2 ЦАРСТВАЎ","chapter":"7","verse":"11","text":"з таго часу, як Я паставіў судзьдзяў над народам Маім Ізраілем; і Я асланю цябе ад усіх ворагаў тваіх. І Гасподзь абвяшчае табе, што Ён зладзіць табе дом."},{"book":"2 ЦАРСТВАЎ","chapter":"7","verse":"12","text":"Калі ж закончацца дні твае, і ты спачнеш з бацькамі тваімі, дык Я пастаўлю пасьля цябе семя тваё, якое пойдзе са сьцёгнаў тваіх, і ўмацую царства ягонае."},{"book":"2 ЦАРСТВАЎ","chapter":"7","verse":"13","text":"Ён збудуе дом імю Майму, і Я ўмацую трон царства яго навек."},{"book":"2 ЦАРСТВАЎ","chapter":"7","verse":"14","text":"Я буду яму бацькам, і ён будзе Мне сынам; і калі ён згрэшыць, Я пакараю яго жазлом мужоў і ўдарамі сыноў чалавечых;"},{"book":"2 ЦАРСТВАЎ","chapter":"7","verse":"15","text":"але ласкі Маёй не адбяру ў яго, як Я адабраў у Саўла, якога Я адкінуў перад абліччам тваім."},{"book":"2 ЦАРСТВАЎ","chapter":"7","verse":"16","text":"І будзе непахісны дом твой і царства тваё навек прад абліччам Маім, і трон твой стаяцьме вечна."},{"book":"2 ЦАРСТВАЎ","chapter":"7","verse":"17","text":"Усе гэтыя словы і ўсю гэтую ўяву Натан пераказаў Давіду."},{"book":"2 ЦАРСТВАЎ","chapter":"7","verse":"18","text":"І пайшоў цар Давід, і стаў прад абліччам Госпада, і сказаў: хто я, Госпадзе, Госпадзе, і што такое дом мой, што Ты мяне так узьвялічыў!"},{"book":"2 ЦАРСТВАЎ","chapter":"7","verse":"19","text":"І гэтага яшчэ мала здалося ў вачах Тваіх, Госпадзе мой, Госпадзе; а Ты абвясьціў яшчэ пра дом раба Твайго наперад. Гэта ўжо па-чалавечы, Госпадзе мой, Госпадзе!"},{"book":"2 ЦАРСТВАЎ","chapter":"7","verse":"20","text":"Што яшчэ можа сказаць Табе Давід? Ты ведаеш раба Твайго, Госпадзе мой, Госпадзе!"},{"book":"2 ЦАРСТВАЎ","chapter":"7","verse":"21","text":"Дзеля слова Твайго і па сэрцы Тваім Ты робіш гэта, адкрываючы ўсё гэта рабу Твайму."},{"book":"2 ЦАРСТВАЎ","chapter":"7","verse":"22","text":"Па ўсім вялікі Ты, Госпадзе мой, Госпадзе! бо няма падобнага на Цябе і няма Бога, апрача Цябе, па ўсім, што чулі мы на свае вушы."},{"book":"2 ЦАРСТВАЎ","chapter":"7","verse":"23","text":"І хто падобны на народ Твой Ізраіля, адзіны народ на зямлі, дзеля якога прыходзіў Бог, каб здабыць яго Сабе за народ і праславіць Сваё імя і зьдзейсьніць вялікае і страшнае перад народам Тваім, які Ты здабыў Сабе ў Егіпцян, прагнаўшы народы і божышчаў іхніх?"},{"book":"2 ЦАРСТВАЎ","chapter":"7","verse":"24","text":"І Ты замацаваў за Сабою народ Твой Ізраіля, як уласны народ, навечна, і Ты, Госпадзе, зрабіўся ягоным Богам."},{"book":"2 ЦАРСТВАЎ","chapter":"7","verse":"25","text":"І сёньня, Госпадзе Божа, умацуй навечна слова, якое вымавіў Ты пра раба Твайго і пра дом Ягоны, і выканай тое, што Ты вымавіў."},{"book":"2 ЦАРСТВАЎ","chapter":"7","verse":"26","text":"І хай узьвялічыцца імя Тваё навекі, каб казалі: Гасподзь Саваоф - Бог над Ізраілем. І дом раба Твайго Давіда хай будзе цьвёрды прад абліччам Тваім."},{"book":"2 ЦАРСТВАЎ","chapter":"7","verse":"27","text":"Бо Ты, Госпадзе Саваоф, Божа Ізраілеў, адкрыў рабу Твайму, кажучы: «зладжу табе дом», дык раб Твой падрыхтаваў сэрца сваё, каб маліцца Табе такою малітваю."},{"book":"2 ЦАРСТВАЎ","chapter":"7","verse":"28","text":"Дык вось, Госпадзе мой, Госпадзе! Ты Бог, і словы Твае неадпрэчныя, і Ты абвясьціў рабу Твайму такое дабро!"},{"book":"2 ЦАРСТВАЎ","chapter":"7","verse":"29","text":"І сёньня пачні і дабраславі дом раба Твайго, каб ён быў вечна прад абліччам Тваім, бо Ты, Госпадзе мой, Госпадзе, абвясьціў гэта, і дабраславеньнем Тваім зробіцца дом раба Твайго дабраславёным навечна."}]}