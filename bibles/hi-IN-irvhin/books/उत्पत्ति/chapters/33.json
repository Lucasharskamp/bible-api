{"data":[{"book":"उत्पत्ति","chapter":"33","verse":"1","text":"और याकूब ने आँखें उठाकर यह देखा, कि एसाव चार सौ पुरुष संग लिये हुए चला आता है। तब उसने बच्चों को अलग-अलग बाँटकर लिआ और राहेल और दोनों दासियों को सौंप दिया।"},{"book":"उत्पत्ति","chapter":"33","verse":"2","text":"और उसने सब के आगे लड़कों समेत दासियों को उसके पीछे लड़कों समेत लिआ को, और सब के पीछे राहेल और यूसुफ को रखा,"},{"book":"उत्पत्ति","chapter":"33","verse":"3","text":"और आप उन सब के आगे बढ़ा और सात बार भूमि पर गिरकर दण्डवत् की33:3 भूमि पर गिरकर दण्डवत् की: पास आने पर याकूब ने गिरकर सात बार दण्डवत् किया, जो अपने बड़े भाई के प्रति उसके पूर्ण समर्पण का प्रतीक था। एक जंगल के शिकारी एसाव का हृदय इससे पिघल गया और वह उस पर अपने अपार स्नेह को प्रगट करता है, जिसे याकूब भी करता है। , और अपने भाई के पास पहुँचा।"},{"book":"उत्पत्ति","chapter":"33","verse":"4","text":"तब एसाव उससे भेंट करने को दौड़ा, और उसको हृदय से लगाकर, गले से लिपटकर चूमा; फिर वे दोनों रो पड़े।"},{"book":"उत्पत्ति","chapter":"33","verse":"5","text":"तब उसने आँखें उठाकर स्त्रियों और बच्चों को देखा; और पूछा, “ये जो तेरे साथ हैं वे कौन हैं?” उसने कहा, “ये तेरे दास के लड़के हैं, जिन्हें परमेश्वर ने अनुग्रह करके मुझ को दिया है।”"},{"book":"उत्पत्ति","chapter":"33","verse":"6","text":"तब लड़कों समेत दासियों ने निकट आकर दण्डवत् किया।"},{"book":"उत्पत्ति","chapter":"33","verse":"7","text":"फिर लड़कों समेत लिआ निकट आई, और उन्होंने भी दण्डवत् किया; अन्त में यूसुफ और राहेल ने भी निकट आकर दण्डवत् किया।"},{"book":"उत्पत्ति","chapter":"33","verse":"8","text":"तब उसने पूछा, “तेरा यह बड़ा दल जो मुझ को मिला, उसका क्या प्रयोजन है?” उसने कहा, “यह कि मेरे प्रभु की अनुग्रह की दृष्टि मुझ पर हो।”"},{"book":"उत्पत्ति","chapter":"33","verse":"9","text":"एसाव ने कहा, “हे मेरे भाई, मेरे पास तो बहुत है; जो कुछ तेरा है वह तेरा ही रहे।”"},{"book":"उत्पत्ति","chapter":"33","verse":"10","text":"याकूब ने कहा, “नहीं नहीं, यदि तेरा अनुग्रह मुझ पर हो, तो मेरी भेंट ग्रहण कर: क्योंकि मैंने तेरा दर्शन पाकर, मानो परमेश्वर का दर्शन पाया है, और तू मुझसे प्रसन्न हुआ है।"},{"book":"उत्पत्ति","chapter":"33","verse":"11","text":"इसलिए यह भेंट, जो तुझे भेजी गई है, ग्रहण कर; क्योंकि परमेश्वर ने मुझ पर अनुग्रह किया है, और मेरे पास बहुत है।” जब उसने उससे बहुत आग्रह किया, तब उसने भेंट को ग्रहण किया।"},{"book":"उत्पत्ति","chapter":"33","verse":"12","text":"फिर एसाव ने कहा, “आ, हम बढ़ चलें: और मैं तेरे आगे-आगे चलूँगा।”"},{"book":"उत्पत्ति","chapter":"33","verse":"13","text":"याकूब ने कहा, “हे मेरे प्रभु, तू जानता ही है कि मेरे साथ सुकुमार लड़के, और दूध देनेहारी भेड़-बकरियाँ और गायें है; यदि ऐसे पशु एक दिन भी अधिक हाँके जाएँ, तो सब के सब मर जाएँगे।"},{"book":"उत्पत्ति","chapter":"33","verse":"14","text":"इसलिए मेरा प्रभु अपने दास के आगे बढ़ जाए, और मैं इन पशुओं की गति के अनुसार, जो मेरे आगे हैं, और बच्चों की गति के अनुसार धीरे धीरे चलकर सेईर में अपने प्रभु के पास पहुँचूँगा।”"},{"book":"उत्पत्ति","chapter":"33","verse":"15","text":"एसाव ने कहा, “तो अपने साथियों में से मैं कई एक तेरे साथ छोड़ जाऊँ।” उसने कहा, “यह क्यों? इतना ही बहुत है, कि मेरे प्रभु के अनुग्रह की दृष्टि मुझ पर बनी रहे।”"},{"book":"उत्पत्ति","chapter":"33","verse":"16","text":"तब एसाव ने उसी दिन सेईर जाने को अपना मार्ग लिया।"},{"book":"उत्पत्ति","chapter":"33","verse":"17","text":"परन्तु याकूब वहाँ से निकलकर सुक्कोत33:17 सुक्कोत: जो यरदन के पूर्व और यब्बोक के दक्षिण में है। को गया, और वहाँ अपने लिये एक घर, और पशुओं के लिये झोंपड़े बनाए। इसी कारण उस स्थान का नाम सुक्कोत पड़ा।"},{"book":"उत्पत्ति","chapter":"33","verse":"18","text":"और याकूब जो पद्दनराम से आया था, उसने कनान देश के शेकेम नगर के पास कुशल क्षेम से पहुँचकर नगर के सामने डेरे खड़े किए।"},{"book":"उत्पत्ति","chapter":"33","verse":"19","text":"और भूमि के जिस खण्ड पर उसने अपना तम्बू खड़ा किया, उसको उसने शेकेम के पिता हमोर के पुत्रों के हाथ से एक सौ कसीतों में मोल लिया। (यूह. 4:5, प्रेरि. 7:16)"},{"book":"उत्पत्ति","chapter":"33","verse":"20","text":"और वहाँ उसने एक वेदी बनाकर उसका नाम एल-एलोहे-इस्राएल33:20 एल-एलोहे-इस्राएल: अर्थात् परमेश्वर, इस्राएल का परमेश्वर, इस्राएल का परमेश्वर शक्तिशाली है रखा।"}]}