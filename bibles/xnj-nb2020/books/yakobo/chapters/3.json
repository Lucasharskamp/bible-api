{"data":[{"book":"Yakobo","chapter":"3","verse":"1","text":"Valongo vangu, vamahele vinu vakotoka kuvya vawula. Ngati chammanyili, tete vawula yati tipata uhamula uvaha kuliku vangi"},{"book":"Yakobo","chapter":"3","verse":"2","text":"Tete tavoha tibuda munjila ndalindali. Nambu ngati mundu ibuda lepi mukujova, mwenuyo ndi akangili ihotola kujilongasa mwene mumatendu gaki goha."},{"book":"Yakobo","chapter":"3","verse":"3","text":"Tete tivika chipandi cha lyuma chidebe chechikungiwi nyosi mumlomo wa falasi, muni vatiyidikila, na kwa kuhuta tihotola kumlongosa kwokoha kwetigana."},{"book":"Yakobo","chapter":"3","verse":"4","text":"Mewawa na watu, hati ngati uvaha neju, na ukang'wa na chimbungululu chikali nambu yihotoleka kung'anambuswa na chipandi chidebe cha ubau, na kuhamba kwokoha mgendesa watu kweigana"},{"book":"Yakobo","chapter":"3","verse":"5","text":"Mewawa, lulimi pamonga ndi chiungu chidebe cha higa, nambu chihotola kumekela mambu gakulu neju."},{"book":"Yakobo","chapter":"3","verse":"6","text":"Mewawa lulimi ngati motu umemili uhakau, wenu ndi pandu padebe muhiga nambu wileta uhakau muhiga yoha. Ulimi usopa motu wumi witu woha kuhuma kuvelekewa mbaka kufwa. Kwa motu wewihuma kuligodi litali langali mwishu."},{"book":"Yakobo","chapter":"3","verse":"7","text":"Mundu ihotola kufuya hinyama na viumbi vyoha, hinyama ya mdahi, hidege, mayoka na viumbi vya mmanji."},{"book":"Yakobo","chapter":"3","verse":"8","text":"Nambu kawaka mundu mweahotwili kufuya lulimi. Lulimi ndi chindu chihakau, chilongoseka lepi na chimemili chimatila yeyikoma."},{"book":"Yakobo","chapter":"3","verse":"9","text":"Kwa lulimi tete tikumsengusa BAMBU na Dadi witu. Kwa lulimi lulolo tikuvapela likoto vandu, vevawumbiwi kwa luhumu wa Chapanga."},{"book":"Yakobo","chapter":"3","verse":"10","text":"Malovi ga kumotisa na ga likoto gihuma mumlomo umonga. Valongo vangu mambu ago giganikiwa lepi kuvya chenicho."},{"book":"Yakobo","chapter":"3","verse":"11","text":"Wu, chinyepa chimonga chihotola kuhumisa manji geginyong'onya na gegivava?"},{"book":"Yakobo","chapter":"3","verse":"12","text":"Valongo, wu, mkongo wa mtini uhotola kupambika zeituni? Amala mkongo wa zeituni uhotola kupambika tini? Mewawa chinyepa cha manji gana mwinyu nakuhotola kuhumisa manji geginyong'onya."},{"book":"Yakobo","chapter":"3","verse":"13","text":"Wu, yani mweavi na luhala na umanya pagati yinu? Hinu alangisa kwa kukita matendu gabwina muwumi waki gegikitika kwa ungolongondi na luhala."},{"book":"Yakobo","chapter":"3","verse":"14","text":"Nambu ngati mitima yinu yimemili wihu, kuvahakalila vangi na kujigana wamwene, hinu mkoto kufiya uchakaka kwa kujilumba na kujova udese."},{"book":"Yakobo","chapter":"3","verse":"15","text":"Luhala ngati lwenulo nakuhuma kunani kwa Chapanga, nambu pamulima na lwa chimundu na lwa Setani."},{"book":"Yakobo","chapter":"3","verse":"16","text":"Muni popoha pepavi na wihu na kujigana mwavene, pavi na chitututu na uhakau woha."},{"book":"Yakobo","chapter":"3","verse":"17","text":"Nambu luhala lweluhuma kunani kwa Chapanga hoti yinyambili, yigana uteke, na kuvagana vandu, yimemili lipyana na matendu gabwina, kawaka kubagula amala uhomela."},{"book":"Yakobo","chapter":"3","verse":"18","text":"Vandu vevigana uteke vikita mambu ga kuleta uteke kwa vandu vangi, chechihumila ndi kuvya vabwina palongolo ya Chapanga."}]}