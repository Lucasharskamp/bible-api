{"data":[{"book":"یەکەم کۆرنسۆس","chapter":"6","verse":"1","text":"کە یەکێکتان سکاڵایەکی لە یەکێکی دیکە هەبوو، چۆن دەوێرێ کێشەکەی بباتە لای بێباوەڕان بۆ ئەوەی ئەوان حوکمی بۆ بدەن و لای گەلی پیرۆزی خودا نەبێت؟"},{"book":"یەکەم کۆرنسۆس","chapter":"6","verse":"2","text":"ئایا نازانن گەلی خودا جیهان حوکم دەدەن؟ ئەگەر ئێوە حوکم بەسەر جیهاندا بدەن، ئایا شایستە نین حوکم بەسەر بچووکترین شتدا بدەن؟"},{"book":"یەکەم کۆرنسۆس","chapter":"6","verse":"3","text":"ئایا نازانن ئێمە حوکم بەسەر فریشتەکاندا دەدەین؟ چەندە زیاتر حوکم بەسەر شتەکانی ئەم ژیانە دەدەین؟"},{"book":"یەکەم کۆرنسۆس","chapter":"6","verse":"4","text":"جا ئەگەر لە ژیانی ڕۆژانەدا کێشەتان هەبێت، ئایا دەیبەنە لای دادوەری بێباوەڕ کە کڵێسا پەسەندیان ناکەن؟"},{"book":"یەکەم کۆرنسۆس","chapter":"6","verse":"5","text":"من ئەمە دەڵێم بۆ ئەوەی شەرم بکەن. ئایا یەکێکی داناتان تێدا نییە بتوانێت دادوەری لەنێو برایانی بکات؟"},{"book":"یەکەم کۆرنسۆس","chapter":"6","verse":"6","text":"بەڵام برا برای خۆی بۆ دادگا دەبات، لەبەردەم بێباوەڕان ئەمە دەکات!"},{"book":"یەکەم کۆرنسۆس","chapter":"6","verse":"7","text":"لە ڕاستیدا شورەییە بۆتان لەنێوتاندا سکاڵا لە یەکتر بکەن. باشتر نەبوو زۆرلێکراو بن؟ باشتر نەبوو فێڵلێکراو بن؟"},{"book":"یەکەم کۆرنسۆس","chapter":"6","verse":"8","text":"بەڵام ئێوە زۆرداری و فێڵ دەکەن، تەنانەت لە خوشک و برایانیشتان!"},{"book":"یەکەم کۆرنسۆس","chapter":"6","verse":"9","text":"ئایا ئێوە نازانن کە زۆرداران نابنە میراتگری شانشینی خودا؟ هەڵمەخەڵەتێن. نە بەڕەڵا و نە بتپەرست، نە داوێنپیس و نە هاوڕەگەزباز،"},{"book":"یەکەم کۆرنسۆس","chapter":"6","verse":"10","text":"نە دز و نە چاوچنۆک، نە سەرخۆش و نە جنێوفرۆش و نە تاڵانکەر، نابنە میراتگری شانشینی خودا."},{"book":"یەکەم کۆرنسۆس","chapter":"6","verse":"11","text":"جا هەندێکتان بەم شێوەیە بوون. بەڵام شۆرانەوە و پیرۆز کران و بێتاوان کران بە ناوی عیسای مەسیحی خاوەن شکۆ و ڕۆحی خودامان."},{"book":"یەکەم کۆرنسۆس","chapter":"6","verse":"12","text":"«هەموو شتێک بۆ من دروستە،6‏:12 دەربڕینێک بووە لەناو باوەڕداران بۆ پاساوی بەڕەڵایی بەکاردەهات.‏» بەڵام هەموو شتێک سوودبەخش نییە. «هەموو شتێک بۆ من دروستە،» بەڵام هیچ شتێک بەسەرمدا زاڵ نابێت."},{"book":"یەکەم کۆرنسۆس","chapter":"6","verse":"13","text":"«خواردن بۆ ورگە و ورگیش بۆ خواردن،» کەچی خودا هەردووکیان لەناودەبات. بەڵام جەستە بۆ داوێنپیسی نییە، بەڵکو بۆ مەسیحی خاوەن شکۆیە و مەسیحیش بۆ جەستەیە."},{"book":"یەکەم کۆرنسۆس","chapter":"6","verse":"14","text":"خوداش مەسیحی خاوەن شکۆی هەستاندەوە و بە هێزی خۆی ئێمەش هەڵدەستێنێتەوە."},{"book":"یەکەم کۆرنسۆس","chapter":"6","verse":"15","text":"ئایا نازانن لەشتان ئەندامی جەستەی مەسیحە؟ ئایا ئەندامی جەستەی مەسیح بکەمە ئەندامی لەشفرۆشێک؟ نەخێر!"},{"book":"یەکەم کۆرنسۆس","chapter":"6","verse":"16","text":"یاخود نازانن ئەوەی خۆی بە لەشفرۆشێکەوە نووساندووە، لەگەڵی بووەتە یەک جەستە؟ چونکە دەفەرموێ: ﴿هەردووکیان دەبنە یەک جەستە.﴾6‏:16 پەیدابوون 2‏:24.‏‏"},{"book":"یەکەم کۆرنسۆس","chapter":"6","verse":"17","text":"بەڵام ئەوەی لەگەڵ عیسای خاوەن شکۆ یەکبگرێت، لەگەڵی دەبێ بە یەک ڕۆح."},{"book":"یەکەم کۆرنسۆس","chapter":"6","verse":"18","text":"لە داوێنپیسی ڕابکەن. هەر گوناهێک مرۆڤ بیکات، لە دەرەوەی جەستەیە، بەڵام ئەوەی داوێنپیسی دەکات ئەوا لە دژی جەستەی خۆی گوناه دەکات."},{"book":"یەکەم کۆرنسۆس","chapter":"6","verse":"19","text":"یاخود نازانن کە لەشتان پەرستگای ڕۆحی پیرۆزە کە لە ئێوەدایە و لەلایەن خوداوەیە هەتانە؟ ئێوەش هی خۆتان نین،"},{"book":"یەکەم کۆرنسۆس","chapter":"6","verse":"20","text":"چونکە ئێوە بە نرخێک کڕاون. جا بە جەستەتان ڕێزی خودا بگرن."}]}