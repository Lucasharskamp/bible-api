{"data":[{"book":"1 Johan","chapter":"5","verse":"1","text":"Au pi Jesuh cun Mesijah ni tia jumki naküt cun Pamhnama caa kyaki. Au pi a pa mhläkphyanaki naw a Ca pi mhläkphyanaki."},{"book":"1 Johan","chapter":"5","verse":"2","text":"Pamhnama canae mi jah mhläkphyanak mi ksingnak ta: Pamhnam mhläkphya na lü a ngthupete jah läklame hin ni."},{"book":"1 Johan","chapter":"5","verse":"3","text":"A ngthupete jah läklam cun Pamhnam mhläkphyanak ni. A ngthupete pi pyanki ti am ve5:3 Jn 14:15."},{"book":"1 Johan","chapter":"5","verse":"4","text":"Isetiüng, Pamhnama ca naküt naw khawmdek cun a näng päng ni. Khawmdek nängnak cun pi mi jumnaka phäh ni."},{"book":"1 Johan","chapter":"5","verse":"5","text":"U naw khawmdek näng khawh khai ni? Jesuh hin Pamhnama Ca ni ti lü jumeikie däk naw khawmdek ami näng khawh."},{"book":"1 Johan","chapter":"5","verse":"6","text":"Jesuh Khritaw cun a thihnaka thisen ja baptican a khannaka tui am lawki ni. Tui däk am lawki am ni, tui ja thisen am lawki ni. Ngmüimkhya amät naw cangki tia saksiki. Isetiüng, ngmüimkhya cun ngthu kcang ni."},{"book":"1 Johan","chapter":"5","verse":"7","text":"Saksiki mjü kthum veki,"},{"book":"1 Johan","chapter":"5","verse":"8","text":"Ngmüimkhya, tui ja thisena kyaki he. Ami kthuma saksi cun täng päihki."},{"book":"1 Johan","chapter":"5","verse":"9","text":"Khyanga saksi mi jumki, cunüngpi Pamhnama saksi mi jum bawki. Acunakyase, a Capaa mawng cun a saksinak ni."},{"book":"1 Johan","chapter":"5","verse":"10","text":"Pamhnama Caa jumeiki naküt naw ahina saksi hin a mlung k’uma taeiki. Cunüngpi, Pamhnam am jumeiki naküt naw Pamhnam hleisakie ni. Isetiüng, Pamhnam naw a Caa mawng a pyen cun am a juma phäh ni."},{"book":"1 Johan","chapter":"5","verse":"11","text":"Saksinak ta: Pamhnam naw angsäia xünnak jah pe ve, angsäia xünnak cun a Capa üng ni a ngphungei ta5:11 Jn 3:36."},{"book":"1 Johan","chapter":"5","verse":"12","text":"A Capa yaheiki naküt naw xünnak yahki. Pamhnama Capa am yaheiki naw ta xünnak am yah."},{"book":"1 Johan","chapter":"5","verse":"13","text":"Pamhnama Ca jumeiki naküt naw angsäia xünnak yahki ti nami ksing vaia phäh ahina kca ka ning jah yuk law ni."},{"book":"1 Johan","chapter":"5","verse":"14","text":"A hlüeia mi täsamnak naküt üng jah cungaih petki tia mi ksinga phäh, Pamhnama maa mkhüh üpnak mi taki."},{"book":"1 Johan","chapter":"5","verse":"15","text":"Mi täsam naküt jah ngja lü, ahin hin cangki tia mi ksinga phäh, ania vei mi täsam naküt jah pe khaia pi mi ksingki."},{"book":"1 Johan","chapter":"5","verse":"16","text":"Jumeiki mat naw thihnaka am kpha khaia mkhyenak pawh se na hmuh üng, ani üng xünnak pe khai Pamhnama veia na ktaiyü vai. Acun cun thihnaka am jah kpha khai mkhyenak pawhkiea khana ni a kya kawm. Acunüngpi, thihnaka jah kpha khaia mkhyenak veki. Acuna phäh Pamhnama veia na ktaiyü vai ka pyen am ni."},{"book":"1 Johan","chapter":"5","verse":"17","text":"Akse pawhnak naküt cun mkhyenak ni. Cunüngpi, thihnaka am jah kpha khaia mkhyenak veki."},{"book":"1 Johan","chapter":"5","verse":"18","text":"Pamhnama cana naküt naw mkhyenak am pawh be ti ti cun mi ksingki. Pamhnama Capa naw jah yungkaih lü khawyaipa naw am nängpang khawh."},{"book":"1 Johan","chapter":"5","verse":"19","text":"Khawmdek avan hin Khawyaipaa uknaka kea ve kyaw lüpi, Pamhnam üng mi sängeiki tia mi ksingki."},{"book":"1 Johan","chapter":"5","verse":"20","text":"Pamhnama Capa cun law päng lü, ani naw ksingkhyapnak jah pe lawki tia mi ksingki. Acuna phäh, Pamhnam Kcang cun mi ksingki. Pamhnam Kcang üng mi xüngsei lü, a Capa Jesuh Khritaw üng pi mi yümmatki. Ani ni Pamhnam Kcanga kya lü angsäia xünnaka pi kyaki."},{"book":"1 Johan","chapter":"5","verse":"21","text":"Ka canae aw, mhnam kcang am nikie üng käh ngpüi hü u bä."}]}