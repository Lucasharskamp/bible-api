{"data":[{"book":"Lakkoobsa","chapter":"10","verse":"1","text":"Waaqayyo Museedhaan akkana jedhe:"},{"book":"Lakkoobsa","chapter":"10","verse":"2","text":"“Meetii tumame irraa malakata lama tolfadhuutii hawaasa walitti waamuu fi akka qubanni kaʼee deemu gochuuf itti fayyadami."},{"book":"Lakkoobsa","chapter":"10","verse":"3","text":"Yeroo malakanni lamaan afuufamanitti hawaasni hundi balbala dunkaana wal gaʼiitti fuula kee duratti walitti haa qabamu."},{"book":"Lakkoobsa","chapter":"10","verse":"4","text":"Yoo malakanni tokko qofti afuufame garuu hooggantoonni jechuunis abbootiin gosoota Israaʼel fuula kee duratti walitti haa qabaman."},{"book":"Lakkoobsa","chapter":"10","verse":"5","text":"Yeroo malakanni afuufamutti gosoonni gama baʼa biiftuutiin qubatan kaʼanii haa deeman."},{"book":"Lakkoobsa","chapter":"10","verse":"6","text":"Yeroo malakanni siʼa lammaffaa afuufamutti immoo gosoonni gama kibbaatiin qubatan kaʼanii haa deeman. Malakanni afuufamu sun mallattoo isaan ittiin qubata keessaa baʼanii dha."},{"book":"Lakkoobsa","chapter":"10","verse":"7","text":"Hawaasa walitti qabuudhaaf malakata afuufi; garuu mallattoo wal fakkaatuun hin afuufin."},{"book":"Lakkoobsa","chapter":"10","verse":"8","text":"“Ilmaan Aroon luboonni malakatawwan sana haa afuufan. Kunis isinii fi dhaloota dhufuuf seera bara baraa haa taʼu."},{"book":"Lakkoobsa","chapter":"10","verse":"9","text":"Isin yommuu biyya keessan keessatti diina isin cunqursu tokkotti duuluuf baatanitti malakatawwan sana afuufaa. Yoos Waaqayyo Waaqni keessan isin yaadatee diina keessan jalaa isin baasa."},{"book":"Lakkoobsa","chapter":"10","verse":"10","text":"Akkasumas guyyaa gammachuu keessanii jechuunis gaafa ayyaana beekamaa fi Ayyaana Baatii Haaraatti aarsaa keessan kan gubamuu fi aarsaa keessan kan nagaa irratti malakatawwan afuufaa; wanni kunis fuula Waaqa keessanii duratti yaadannoo isiniif taʼa. Ani Waaqayyo Waaqa keessan.”"},{"book":"Lakkoobsa","chapter":"10","verse":"11","text":"Jiʼa lammaffaa waggaa lammaffaa keessa guyyaa digdammaffaatti duumessi sun dunkaana dhuga Baʼumsaa irraa kaʼe."},{"book":"Lakkoobsa","chapter":"10","verse":"12","text":"Israaʼeloonnis Gammoojjii Siinaatii kaʼanii hamma duumessi sun Gammoojjii Phaaraanii keessa qubatutti iddoo tokko irraa gara iddoo biraatti deeman."},{"book":"Lakkoobsa","chapter":"10","verse":"13","text":"Isaan yeroo jalqabaa kanatti ajaja Waaqayyo karaa Museetiin kenneen kaʼanii deeman."},{"book":"Lakkoobsa","chapter":"10","verse":"14","text":"Kutaan qubata ijoollee Yihuudaa faajjii isaanii jalaan jalqabatti deeman. Nahishoon ilmi Amiinaadaab ajajaa isaanii ture."},{"book":"Lakkoobsa","chapter":"10","verse":"15","text":"Naatnaaʼel ilmi Zuuwaar ajajaa kutaa gosa Yisaakor ture;"},{"book":"Lakkoobsa","chapter":"10","verse":"16","text":"Eliiyaab ilmi Heeloon ajajaa kutaa gosa Zebuuloon ture."},{"book":"Lakkoobsa","chapter":"10","verse":"17","text":"Dunkaanni qulqulluun sunis achii buqqifame; akkasiin Geershoononnii fi Meraaronni warri dunkaana baatan kaʼanii deeman."},{"book":"Lakkoobsa","chapter":"10","verse":"18","text":"Kutaan qubata Ruubeenis faajjii isaanii jalaan itti aananii deeman. Eliizuur ilmi Shedeeʼuur ajajaa isaanii ture."},{"book":"Lakkoobsa","chapter":"10","verse":"19","text":"Shilumiiʼeel ilmi Zuriishadaayi ajajaa kutaa gosa Simiʼoon ture;"},{"book":"Lakkoobsa","chapter":"10","verse":"20","text":"Eliyaasaaf ilmi Deʼuuʼeel ajajaa kutaa gosa Gaad ture."},{"book":"Lakkoobsa","chapter":"10","verse":"21","text":"Ergasii Qohaatonni miʼa qulqulluu baatanii kaʼanii deeman. Dunkaanni qulqulluun sun immoo utuu isaan achi hin gaʼin dhaabamee ture."},{"book":"Lakkoobsa","chapter":"10","verse":"22","text":"Kutaan qubata Efreemis faajjii isaanii jalaan itti aananii deeman. Eliishaamaan ilmi Amiihuud ajajaa isaanii ture."},{"book":"Lakkoobsa","chapter":"10","verse":"23","text":"Gamaaliʼeel ilmi Phedaasuur ajajaa kutaa gosa Minaasee ture;"},{"book":"Lakkoobsa","chapter":"10","verse":"24","text":"Abiidaan ilmi Gaadeyoon ajajaa kutaa gosa Beniyaam ture."},{"book":"Lakkoobsa","chapter":"10","verse":"25","text":"Dhuma irratti kutaan qubata Daan eegduu karaa duubaa kan kutaawwan hundaa taʼanii faajjii isaanii jalaan kaʼanii deeman. Ahiiʼezer ilmi Amiishadaay ajajaa isaanii ture."},{"book":"Lakkoobsa","chapter":"10","verse":"26","text":"Fagiʼeel ilmi Okraan ajajaa kutaa gosa Aasheer ture;"},{"book":"Lakkoobsa","chapter":"10","verse":"27","text":"Ahiiraan ilmi Eenaan ajajaa kutaa gosa Niftaalem ture."},{"book":"Lakkoobsa","chapter":"10","verse":"28","text":"Egaa kutaawwan saba Israaʼel yommuu kaʼanii deemanitti tartiiba kanaan sochoʼan."},{"book":"Lakkoobsa","chapter":"10","verse":"29","text":"Ergasii Museen Hoobaab ilma Reʼuuʼeel, namicha Midiyaan abbaa niitii Musee sanaan akkana jedhe; “Nu biyya Waaqayyo, ‘Ani isinii kenna’ nuun jedhe sana dhaquuf deemaa jirra. Nu waan gaarii siif goonaatii kottuu nu wajjin deemi; Waaqayyo waan gaarii Israaʼelootaaf kakateeraatii.”"},{"book":"Lakkoobsa","chapter":"10","verse":"30","text":"Inni immoo, “Lakki ani hin deemuu; ani biyyuma kootti gara saba kootti nan deebiʼa” jedhee deebise."},{"book":"Lakkoobsa","chapter":"10","verse":"31","text":"Museen garuu akkana jedheen; “Maaloo nu dhiistee hin deemin. Ati gammoojjii keessatti iddoo nu qubannu ni beekta; ijas nuu taʼuu dandeessa."},{"book":"Lakkoobsa","chapter":"10","verse":"32","text":"Yoo ati nu wajjin deemte nu waan gaarii Waaqayyo nuu kennu si wajjin qoodanna.”"},{"book":"Lakkoobsa","chapter":"10","verse":"33","text":"Isaan tulluu Waaqayyoo irraa kaʼanii guyyaa sadii deeman. Taabonni kakuu Waaqayyoos iddoo isaan boqotan isaaniif barbaaduuf jedhee guyyaa sadanuu isaan dura deeme."},{"book":"Lakkoobsa","chapter":"10","verse":"34","text":"Duumessi Waaqayyoo sun yeroo isaan qubata keessaa baʼan guyyaa guyyaa isaan irra ture."},{"book":"Lakkoobsa","chapter":"10","verse":"35","text":"Yeroo taabonni sun kaʼee deemu Museen akkana jedha ture;"},{"book":"Lakkoobsa","chapter":"10","verse":"36","text":"Yeroo inni boqochuuf dhufu akkana jedha ture;"}]}