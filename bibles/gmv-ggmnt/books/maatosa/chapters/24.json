{"data":[{"book":"Maatosa","chapter":"24","verse":"1","text":"Yesusay maqidasse kezi bishin iza kalizayti maqidase shucha ketha iza bessana koyidi izakko shiqida."},{"book":"Maatosa","chapter":"24","verse":"2","text":"Izikka istas hayasa wursi xeletti? Ta intess tumu gays haysi inte beyza isay issa bola diza shuchay laletonta issi shchikka hayssatho deyena gidees."},{"book":"Maatosa","chapter":"24","verse":"3","text":"Izi Dabirazayte getetiza zumma bolla uti dishin iza kalizayti xala izakko shiqidi ane nus yota haysi ne gizaysi ayde hanane? Ne yusasine wode wursethas malatay aze gi oychida."},{"book":"Maatosa","chapter":"24","verse":"4","text":"Yesusaykka zaridi oikka intena balethonta mala nagetite."},{"book":"Maatosa","chapter":"24","verse":"5","text":"Buro daroti ta kirstosa gishe ta sunthan yana, darotakka balethana."},{"book":"Maatosa","chapter":"24","verse":"6","text":"Ollane olla gish carkotiza worekka inte siyana. Ha yoti wurikka wolqara polistana shin wursethi buro gidida gish inte hayssan dagamonta mala nagetite."},{"book":"Maatosa","chapter":"24","verse":"7","text":"Derey dere bolla kawoy kawo bolla dendana, dumma dumma deren koshayne bitta qathi hanana."},{"book":"Maatosa","chapter":"24","verse":"8","text":"Hessi wurikka mixas lesso mala."},{"book":"Maatosa","chapter":"24","verse":"9","text":"He wode intena wayes athi immana, intena wodhana, ta suntah gedon dere wurson inte ixetidayta gidan."},{"book":"Maatosa","chapter":"24","verse":"10","text":"He wode daro asay dhuphistana, issay issa athi athi immanane ba garsan ixistana."},{"book":"Maatosa","chapter":"24","verse":"11","text":"Daro wordo nabeti dendanane darota balethana"},{"book":"Maatosa","chapter":"24","verse":"12","text":"Itatethi dariza gish darotappe siqoy irxana."},{"book":"Maatosa","chapter":"24","verse":"13","text":"Wurseth gakanas minida uray atana."},{"book":"Maatosa","chapter":"24","verse":"14","text":"Dere wursos marka gidana mala haysi kawotetha wungilay kumetha alamen yotistana, hessappe guye wursethi yana."},{"book":"Maatosa","chapter":"24","verse":"15","text":"Hessa gish nabe Danelan yotetidaysa mala “dhayso tunatethi anjetidason” eqidaysa inte beyza wode (nababizadey wozinan wotho)."},{"book":"Maatosa","chapter":"24","verse":"16","text":"He wode Yihudan dizayti pude zumma bolla gangeto."},{"book":"Maatosa","chapter":"24","verse":"17","text":"Ketha kara bolla dizadey onikka ba miish kethafe kessana gidi duge wodhofo."},{"book":"Maatosa","chapter":"24","verse":"18","text":"Gade gidon dizadey onikka ba mayo ekka gidi so simofo."},{"book":"Maatosa","chapter":"24","verse":"19","text":"He galasatan qanthara diza macashatasine na dhanthiza ayistas aye!"},{"book":"Maatosa","chapter":"24","verse":"20","text":"Hessa gish inte gangoy balgo woykko sanbata galas gidonta mala wositte."},{"book":"Maatosa","chapter":"24","verse":"21","text":"He wode alamey medhetosoppe hachi gakanas hani eronta mishi sinthafekka iza milatizay baynda wolqama metoy hanana."},{"book":"Maatosa","chapter":"24","verse":"22","text":"He galasti qamontakko asho mayida assi wuri atenashin doretidayta gish he galasati qamana."},{"book":"Maatosa","chapter":"24","verse":"23","text":"He wode onikka hekko kirstosi hayssan dess, woykko hessan dess giza ura amanopitte."},{"book":"Maatosa","chapter":"24","verse":"24","text":"Wordo kirstosayne wordo nabeti buro denda istas danda7etikko doretidayta balethans gidi wolqama malatatane kasse otheti eronta miish othana."},{"book":"Maatosa","chapter":"24","verse":"25","text":"Hekko hayssa intes kasista yotays."},{"book":"Maatosa","chapter":"24","verse":"26","text":"Hessa gish hekko hirki bazon dess gidi intess yotikko he kezobitte, hekko ilppinen dess gikko amanoppitte."},{"book":"Maatosa","chapter":"24","verse":"27","text":"Wolqanthi away mokizasora wolqamidi away wulizaso gakanas po7izaysa mala asa na yusaykka hessaththo hanana."},{"book":"Maatosa","chapter":"24","verse":"28","text":"Ahay dizaso anko kafoy shiqees."},{"book":"Maatosa","chapter":"24","verse":"29","text":"Herakka he ita meto galasatappe guye awa arshey dhumana, aginay ba po7o digana, xolinteti saloppe qoqefistana, salo wolqamatikka qaxana."},{"book":"Maatosa","chapter":"24","verse":"30","text":"He wode asa na malatay salo bolla bistana, bitta bolla diza derey wuri yekkana, asa naykka salo shara bolla daro wolqarane gita bonchora yishin asay beyna."},{"book":"Maatosa","chapter":"24","verse":"31","text":"Kitanchatakka daro wolqama xurumba girethara yedana. Istika doretidayta oydu mezanappe salo gaxa issafe hara issi baga gaxa shishana."},{"book":"Maatosa","chapter":"24","verse":"32","text":"Balase giza miththafe hayssa tamaritte, balase miththays unquloy cililiza wode iza haythe kesishin hessa wode boney matidaysa inte ereta."},{"book":"Maatosa","chapter":"24","verse":"33","text":"Hesatho hayta inte beyza wode izi pengen matidaysa inte erana."},{"book":"Maatosa","chapter":"24","verse":"34","text":"Ta tumu gays haysi wuri polistana gakanas ha yeletay adhena."},{"book":"Maatosa","chapter":"24","verse":"35","text":"Saloy bittay adhana shin ta qalay gidikko mulekka adhena."},{"book":"Maatosa","chapter":"24","verse":"36","text":"He galasyone he sateyo aawappe atin salo kitanchata gidinkka naza gidinkka oonikka erena."},{"book":"Maatosa","chapter":"24","verse":"37","text":"Nohe wode handaysa mala asa na yussi hessa mala gidana."},{"book":"Maatosa","chapter":"24","verse":"38","text":"Dhaysa hathafe kasse Nohey markaben geliza galas gakanas asay mishene uyishe, ekishene gelishe gam7idees."},{"book":"Maatosa","chapter":"24","verse":"39","text":"He wodey gakanas azzi hananakone asay erontane hasa7ay baynda basha hathay yidi mitidaysa mala ta asanay yiza wodeykka hessaththo hanana."},{"book":"Maatosa","chapter":"24","verse":"40","text":"He wode nam77u asati issippe goshan pey7ana shin istafe issadey ekistana, issadey atana,"},{"book":"Maatosa","chapter":"24","verse":"41","text":"Namm7u macashati woxan issippe gacana shin istafe issiniya ekkistana issiniya attana."},{"book":"Maatosa","chapter":"24","verse":"42","text":"Histikko inte Goday yana galasa inte eronta gish begidi nagite."},{"book":"Maatosa","chapter":"24","verse":"43","text":"Haysa wozinan wothite, kaysoy qamappe appuntha sate bolla yanakone erizakko iza miish kaysoy ekonta mala ketha aaway begidi nagana."},{"book":"Maatosa","chapter":"24","verse":"44","text":"Assa naykka inteqopponta sate bolla yana intekka hessaththo gigetidayta gidite."},{"book":"Maatosa","chapter":"24","verse":"45","text":"Wodera so asa qumma mizana mala goday ba ketha asa bolla shuumida amanetiza cinca oothanchay one?"},{"book":"Maatosa","chapter":"24","verse":"46","text":"Kethaaway simidi yiza wode izas immida hadara othipolishe betida oothanchay anjetidaysa."},{"book":"Maatosa","chapter":"24","verse":"47","text":"Ta intess tummu gays Goday iza ba harida wurso bolla shuumes,"},{"book":"Maatosa","chapter":"24","verse":"48","text":"Gido atin he othanchay iita gididi ta goday gam7idi yana gidi"},{"book":"Maatosa","chapter":"24","verse":"49","text":"dendidi hankko othanchata wadha oykidi mathotizaytara mikkone uykko"},{"book":"Maatosa","chapter":"24","verse":"50","text":"izi qopponta qopponta saten iza Goday yidi"},{"book":"Maatosa","chapter":"24","verse":"51","text":"iza qanxethi ka7ana, iza exxa qodheppe qomora othizaytara othana. Henikka yehoyne acha garcethi hanana."}]}