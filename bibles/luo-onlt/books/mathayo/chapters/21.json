{"data":[{"book":"Mathayo","chapter":"21","verse":"1","text":"Ka koro ne gichiegni chopo Jerusalem, bangʼ chopo Bethfage manie Got Zeituni, Yesu nooro jopuonjrene ariyo,"},{"book":"Mathayo","chapter":"21","verse":"2","text":"kowachonegi niya, “Dhiuru e dala man nyimu cha kendo udhi yudo mapiyo kanyna moro motwe kuno ka nyathine ni bute kanyo; gonygiuru mondo ukelnagi."},{"book":"Mathayo","chapter":"21","verse":"3","text":"Ka ngʼato owachonu gimoro amora to unyise ni Ruoth dwarogi, kendo gikanyono obiro miyougi mondo ukelnagi.”"},{"book":"Mathayo","chapter":"21","verse":"4","text":"Mano notimore mondo ochop gima nowachi gi dho janabi kama:"},{"book":"Mathayo","chapter":"21","verse":"5","text":"“Nyisuru nyar Sayun niya,"},{"book":"Mathayo","chapter":"21","verse":"6","text":"Jopuonjre nodhi motimo kaka Yesu nochikogi."},{"book":"Mathayo","chapter":"21","verse":"7","text":"Negikelone kanyna gi nyathi kanyna, kendo negiketo lepgi e ngʼegi, mi Yesu nobet kuomgi."},{"book":"Mathayo","chapter":"21","verse":"8","text":"Oganda maduongʼ nopedho kodegi e yo, to jomoko to nongʼado bede yiende, kendo gin bende negi pedhogi e yo."},{"book":"Mathayo","chapter":"21","verse":"9","text":"Oganda mane otelo nyime kod mago mane odongʼ chien nekok ni,"},{"book":"Mathayo","chapter":"21","verse":"10","text":"Kane Yesu odonjo Jerusalem to dala duto ne iye osakni kendo ji nopenjore kendgi niya, “Ma to ngʼa?”"},{"book":"Mathayo","chapter":"21","verse":"11","text":"To oganda nodwokogi niya, “Ma en Yesu, janabi moa Nazareth, e piny Galili.”"},{"book":"Mathayo","chapter":"21","verse":"12","text":"Yesu nodonjo ei hekalu mi noriembo oko joma ne ngʼiewo kendo uso gik moko kanyo. Noloko mesni mag jowil pesa ataro kod kombe mag joma ne uso akuche, kendo"},{"book":"Mathayo","chapter":"21","verse":"13","text":"nowachonegi niya, “Ondiki ni, ‘Oda noluongi ni od lamo,’21:13 Isa 56:7 to un to uloke ‘kar chokruok mar jomecho.’21:13 Jer 7:11”"},{"book":"Mathayo","chapter":"21","verse":"14","text":"Muofni gi rongʼonde nobiro ire e hekalu kendo nochangogi."},{"book":"Mathayo","chapter":"21","verse":"15","text":"To ka jodolo madongo gi jopuonj chik noneno gik miwuoro mane otimo, kendo ka nyithindo kok ei hekalu niya, “Hosana ne Wuod Daudi,” chunygi nokethore."},{"book":"Mathayo","chapter":"21","verse":"16","text":"Negipenje niya, “Bende iwinjo gima nyithindogi wacho?”21:16 Zab 8:2"},{"book":"Mathayo","chapter":"21","verse":"17","text":"Omiyo noweyogi, mowuok odhi e dala maduongʼ mar Bethania, kuma ne oninde otienono."},{"book":"Mathayo","chapter":"21","verse":"18","text":"Kinyne kogwen kane oyudo en e yo odok Jerusalem, kech ne kaye."},{"book":"Mathayo","chapter":"21","verse":"19","text":"Ka noneno yiend ngʼowu moro e bath yo, nobaro kochomo yien-no, to ne ok oyudo gimoro amora kuome, makmana ite. Eka nowachone niya, “Kik ichak inyag olemo kendo!” Gikanyono yien-no noner."},{"book":"Mathayo","chapter":"21","verse":"20","text":"Kane jopuonjre oneno gima notimoreno, ne giwuoro, ka gipenjore niya, “Ere kaka yadh ngʼowuni ne oner mapiyo kamano?”"},{"book":"Mathayo","chapter":"21","verse":"21","text":"To Yesu nodwokogi niya, “Awachonu adier ni ka un gi yie ma uonge gi kiawa, to ok unyal mana timo gima ne otim ne ngʼowuni, to unyalo bende wacho ne godni ni, ‘Dhiyo mondo inyumri e nam,’ kendo notimre kamano."},{"book":"Mathayo","chapter":"21","verse":"22","text":"Ka uyie to unuyud gimoro amora mukwayo kulamo.”"},{"book":"Mathayo","chapter":"21","verse":"23","text":"Yesu nodonjo e laru mar hekalu, kendo kane oyudo opuonjo, jodolo madongo gi jodong oganda nobiro ire. Negipenje niya, “Itimo gigi gi teko mane, koso ngʼa momiyi teko ma in-goni?”"},{"book":"Mathayo","chapter":"21","verse":"24","text":"Yesu nodwokogi niya, “Abiro penjou penjo achiel. Ka udwoka, to abiro nyisou teko ma atimogo gigi."},{"book":"Mathayo","chapter":"21","verse":"25","text":"Uparo ni batiso mar Johana noa kanye. Noa e polo, koso noa kuom dhano?”"},{"book":"Mathayo","chapter":"21","verse":"26","text":"To ka wawacho ni, ‘Noa kuom dhano,’ to waluoro ji nimar giduto gikawo ni Johana ne en janabi.”"},{"book":"Mathayo","chapter":"21","verse":"27","text":"Omiyo negidwoko Yesu niya, “Ok wangʼeyo.”"},{"book":"Mathayo","chapter":"21","verse":"28","text":"“Uparo nade? Ne nitie ngʼato moro mane nigi yawuowi ariyo. Nodhi ir mokwongo mowachone ni, ‘Kawuono dhi iti e puoth mzabibu.’"},{"book":"Mathayo","chapter":"21","verse":"29","text":"“To nodwoko ni, ‘Ok abi dhi.’ Kata kamano bangʼe achien noloko pache mi odhi."},{"book":"Mathayo","chapter":"21","verse":"30","text":"“Eka wuon-gino nodhi ir wuowi machielo monyise gima nonyiso wuowi mokwongo. To en nodwoko ni, ‘Abiro dhi, jaduongʼ, to ne ok odhi.’ ”"},{"book":"Mathayo","chapter":"21","verse":"31","text":"Yesu nopenjogi niya, “Kuom yawuowi ariyogi, mane manotimo gima wuon-gi ne dwaro?”"},{"book":"Mathayo","chapter":"21","verse":"32","text":"Nimar Johana nobiro iru mondo onyisu yor tim makare, to ne ok uyie kuome, kata obedo ni josol osuru gi jochode to noyie kuome. Kendo kata bangʼ neno mano, pod ne udagi lokoru mondo uyie kuome."},{"book":"Mathayo","chapter":"21","verse":"33","text":"“Winjuru ngero machielo. Ne nitie wuon puodho moro mane opidho mzabibu e puothe. Nochiele gi ohinga, mi okunyo bugo mibiyoe olemo mochiek e iye, kendo ogero ne osuch ngʼicho. Eka ne oketo puothe mar mzabibuno e lwet jopur moko, bangʼe nowuok odhi e wuoth moro mabor."},{"book":"Mathayo","chapter":"21","verse":"34","text":"Kane kinde keyo koro chiegni, nooro jotichne ir jorit puothego mondo oomne olembe mowuok e puothe."},{"book":"Mathayo","chapter":"21","verse":"35","text":"“To jopur puodhogo nomako jotichnego mi ogoyo achiel, to machielo ginego to mar adek gichielo gi kite."},{"book":"Mathayo","chapter":"21","verse":"36","text":"Eka nochako ooro jotich mamoko irgi; jotich mangʼeny moloyo mago mane ooro mokwongo, kendo gin bende negitimonegi machalre."},{"book":"Mathayo","chapter":"21","verse":"37","text":"Mogik tik ne ooro negi wuode, koparo ni, ‘Wuoda to gibiro miyo luor.’"},{"book":"Mathayo","chapter":"21","verse":"38","text":"“To ka jopur puodhogo noneno wuod wuon puodho, negiwacho e kindgi giwegi ni, ‘Ma e jacham girkeni. Biuru mondo wanege mondo girkeni odongʼnwa.’"},{"book":"Mathayo","chapter":"21","verse":"39","text":"Omiyo negimake mi gidire oko mar puoth mzabibu kendo neginege."},{"book":"Mathayo","chapter":"21","verse":"40","text":"“Koro, uparo ni ka wuon puoth mzabibu obiro to angʼo mobiro timo ne jopur puothego?”"},{"book":"Mathayo","chapter":"21","verse":"41","text":"Negidwoke niya, “Obiro nego joma achachgo gi nek marach bangʼe oketo puothe mar mzabibuno e lwet jopur mamoko, manyalo miye olembege, ka kinde keyo ogik.”"},{"book":"Mathayo","chapter":"21","verse":"42","text":"Yesu nowachonegi niya, “Donge usesomo Ndiko mawacho niya,"},{"book":"Mathayo","chapter":"21","verse":"43","text":"“Emomiyo anyisou ni pinyruodh Nyasaye ibiro gol kuomu kendo mi oganda machielo ma biro nyago olemo mare."},{"book":"Mathayo","chapter":"21","verse":"44","text":"Ngʼato angʼata mopodho kuom kidino notur matindo tindo, to ngʼatno ma kidino ogore kuome noregre ka buru.”"},{"book":"Mathayo","chapter":"21","verse":"45","text":"Ka jodolo madongo gi jo-Farisai nowinjo ngeche mag Yesu, negingʼeyo ni gin ema nowuoyo kuomgi."},{"book":"Mathayo","chapter":"21","verse":"46","text":"Negichako manyo yo mane ginyalo makego, to negiluoro oganda, nikech ji nokawe ni en janabi."}]}