{"data":[{"book":"1 राजाओं","chapter":"1","verse":"1","text":"दाऊद राजा बूढ़ा और उसकी आयु बहुत बढ़ गई थी; और यद्यपि उसको कपड़े ओढ़ाए जाते थे, तो भी वह गर्म न होता था।"},{"book":"1 राजाओं","chapter":"1","verse":"2","text":"उसके कर्मचारियों ने उससे कहा, “हमारे प्रभु राजा के लिये कोई जवान कुँवारी ढूँढ़ी जाए, जो राजा के सम्मुख रहकर उसकी सेवा किया करे और तेरे पास लेटा करे, कि हमारे प्रभु राजा को गर्मी पहुँचे।”"},{"book":"1 राजाओं","chapter":"1","verse":"3","text":"तब उन्होंने समस्त इस्राएली देश में सुन्दर कुँवारी ढूँढ़ते-ढूँढ़ते अबीशग नामक एक शूनेमिन कन्या को पाया, और राजा के पास ले आए।"},{"book":"1 राजाओं","chapter":"1","verse":"4","text":"वह कन्या बहुत ही सुन्दर थी; और वह राजा की दासी होकर उसकी सेवा करती रही; परन्तु राजा का उससे सहवास न हुआ।"},{"book":"1 राजाओं","chapter":"1","verse":"5","text":"तब हग्गीत का पुत्र अदोनिय्याह1:5 अदोनिय्याह: वह दाऊद का चौथा पुत्र था और उसका जन्म तब हुआ था जब दाऊद हेब्रोन से राज कर रहा था। उसके तीन बड़े भाइयों के मरणोपरान्त अब वही सबसे बड़ा था।  सिर ऊँचा करके कहने लगा, “मैं राजा बनूँगा।” सो उसने रथ और सवार और अपने आगे-आगे दौड़ने को पचास अंगरक्षकों को रख लिए।"},{"book":"1 राजाओं","chapter":"1","verse":"6","text":"उसके पिता ने तो जन्म से लेकर उसे कभी यह कहकर उदास न किया था, “तूने ऐसा क्यों किया।” वह बहुत रूपवान था, और अबशालोम के बाद उसका जन्म हुआ था।"},{"book":"1 राजाओं","chapter":"1","verse":"7","text":"उसने सरूयाह के पुत्र योआब से और एब्यातार याजक से बातचीत की, और उन्होंने उसके पीछे होकर उसकी सहायता की।"},{"book":"1 राजाओं","chapter":"1","verse":"8","text":"परन्तु सादोक याजक यहोयादा का पुत्र बनायाह, नातान नबी, शिमी, रेई, और दाऊद के शूरवीरों ने अदोनिय्याह का साथ न दिया।"},{"book":"1 राजाओं","chapter":"1","verse":"9","text":"अदोनिय्याह ने जोहेलेत नामक पत्थर के पास जो एनरोगेल के निकट है, भेड़-बैल और तैयार किए हुए पशुबलि किए, और अपने सब भाइयों, राजकुमारों और राजा के सब यहूदी कर्मचारियों को बुला लिया।"},{"book":"1 राजाओं","chapter":"1","verse":"10","text":"परन्तु नातान नबी, और बनायाह और शूरवीरों को और अपने भाई सुलैमान को उसने न बुलाया।"},{"book":"1 राजाओं","chapter":"1","verse":"11","text":"तब नातान ने सुलैमान की माता बतशेबा से कहा, “क्या तूने सुना है कि हग्गीत का पुत्र अदोनिय्याह राजा बन बैठा है और हमारा प्रभु दाऊद इसे नहीं जानता?"},{"book":"1 राजाओं","chapter":"1","verse":"12","text":"इसलिए अब आ, मैं तुझे ऐसी सम्मति देता हूँ, जिससे तू अपना और अपने पुत्र सुलैमान का प्राण बचाए1:12 तू अपना और अपने पुत्र सुलैमान का प्राण बचाए: यह पूर्वी देशों की प्रथा के अनुसार था कि यदि अदोनिय्याह राजा बन बैठा तो सुलैमान की मृत्यु निश्चित थी। ।"},{"book":"1 राजाओं","chapter":"1","verse":"13","text":"तू दाऊद राजा के पास जाकर, उससे यह पूछ, ‘हे मेरे प्रभु! हे राजा! क्या तूने शपथ खाकर अपनी दासी से नहीं कहा, कि तेरा पुत्र सुलैमान मेरे बाद राजा होगा, और वह मेरी राजगद्दी पर विराजेगा? फिर अदोनिय्याह क्यों राजा बन बैठा है?’"},{"book":"1 राजाओं","chapter":"1","verse":"14","text":"और जब तू वहाँ राजा से ऐसी बातें करती रहेगी, तब मैं तेरे पीछे आकर, तेरी बातों की पुष्टि करूँगा।”"},{"book":"1 राजाओं","chapter":"1","verse":"15","text":"तब बतशेबा राजा के पास कोठरी में गई; राजा तो बहुत बूढ़ा था, और उसकी सेवा टहल शूनेमिन अबीशग करती थी।"},{"book":"1 राजाओं","chapter":"1","verse":"16","text":"बतशेबा ने झुककर राजा को दण्डवत् किया, और राजा ने पूछा, “तू क्या चाहती है?”"},{"book":"1 राजाओं","chapter":"1","verse":"17","text":"उसने उत्तर दिया, “हे मेरे प्रभु, तूने तो अपने परमेश्वर यहोवा की शपथ खाकर अपनी दासी से कहा था, ‘तेरा पुत्र सुलैमान मेरे बाद राजा होगा और वह मेरी गद्दी पर विराजेगा।’"},{"book":"1 राजाओं","chapter":"1","verse":"18","text":"अब देख अदोनिय्याह राजा बन बैठा है, और अब तक मेरा प्रभु राजा इसे नहीं जानता।"},{"book":"1 राजाओं","chapter":"1","verse":"19","text":"उसने बहुत से बैल तैयार किए, पशु और भेड़ें बलि की, और सब राजकुमारों को और एब्यातार याजक और योआब सेनापति को बुलाया है, परन्तु तेरे दास सुलैमान को नहीं बुलाया।"},{"book":"1 राजाओं","chapter":"1","verse":"20","text":"और हे मेरे प्रभु! हे राजा! सब इस्राएली तुझे ताक रहे हैं कि तू उनसे कहे, कि हमारे प्रभु राजा की गद्दी पर उसके बाद कौन बैठेगा।"},{"book":"1 राजाओं","chapter":"1","verse":"21","text":"नहीं तो जब हमारा प्रभु राजा, अपने पुरखाओं के संग सोएगा, तब मैं और मेरा पुत्र सुलैमान दोनों अपराधी गिने जाएँगे।”"},{"book":"1 राजाओं","chapter":"1","verse":"22","text":"जब बतशेबा राजा से बातें कर ही रही थी, कि नातान नबी भी आ गया।"},{"book":"1 राजाओं","chapter":"1","verse":"23","text":"और राजा से कहा गया, “नातान नबी हाजिर है;” तब वह राजा के सम्मुख आया, और मुँह के बल गिरकर राजा को दण्डवत् की।"},{"book":"1 राजाओं","chapter":"1","verse":"24","text":"तब नातान कहने लगा, “हे मेरे प्रभु, हे राजा! क्या तूने कहा है, ‘अदोनिय्याह मेरे बाद राजा होगा और वह मेरी गद्दी पर विराजेगा?’"},{"book":"1 राजाओं","chapter":"1","verse":"25","text":"देख उसने आज नीचे जाकर बहुत से बैल, तैयार किए हुए पशु और भेड़ें बलि की हैं, और सब राजकुमारों और सेनापतियों को और एब्यातार याजक को भी बुला लिया है; और वे उसके सम्मुख खाते पीते हुए कह रहे हैं, ‘अदोनिय्याह राजा जीवित रहे।’"},{"book":"1 राजाओं","chapter":"1","verse":"26","text":"परन्तु मुझ तेरे दास को, और सादोक याजक और यहोयादा के पुत्र बनायाह, और तेरे दास सुलैमान को उसने नहीं बुलाया।"},{"book":"1 राजाओं","chapter":"1","verse":"27","text":"क्या यह मेरे प्रभु राजा की ओर से हुआ? तूने तो अपने दास को यह नहीं जताया है, कि प्रभु राजा की गद्दी पर कौन उसके बाद विराजेगा।”"},{"book":"1 राजाओं","chapter":"1","verse":"28","text":"दाऊद राजा ने कहा, “बतशेबा को मेरे पास बुला लाओ।” तब वह राजा के पास आकर उसके सामने खड़ी हुई।"},{"book":"1 राजाओं","chapter":"1","verse":"29","text":"राजा ने शपथ खाकर कहा, “यहोवा जो मेरा प्राण सब जोखिमों से बचाता आया है,"},{"book":"1 राजाओं","chapter":"1","verse":"30","text":"उसके जीवन की शपथ, जैसा मैंने तुझ से इस्राएल के परमेश्वर यहोवा की शपथ खाकर कहा था, ‘तेरा पुत्र सुलैमान मेरे बाद राजा होगा, और वह मेरे बदले मेरी गद्दी पर विराजेगा,’ वैसा ही मैं निश्चय आज के दिन करूँगा।”"},{"book":"1 राजाओं","chapter":"1","verse":"31","text":"तब बतशेबा ने भूमि पर मुँह के बल गिर राजा को दण्डवत् करके कहा, “मेरा प्रभु राजा दाऊद सदा तक जीवित रहे!”"},{"book":"1 राजाओं","chapter":"1","verse":"32","text":"तब दाऊद राजा ने कहा, “मेरे पास सादोक याजक, नातान नबी, यहोयादा के पुत्र बनायाह को बुला लाओ।” अतः वे राजा के सामने आए।"},{"book":"1 राजाओं","chapter":"1","verse":"33","text":"राजा ने उनसे कहा, “अपने प्रभु के कर्मचारियों को साथ लेकर मेरे पुत्र सुलैमान को मेरे निज खच्चर पर चढ़ाओ; और गीहोन को ले जाओ;"},{"book":"1 राजाओं","chapter":"1","verse":"34","text":"और वहाँ सादोक याजक और नातान नबी इस्राएल का राजा होने को उसका अभिषेक करें; तब तुम सब नरसिंगा फूँककर कहना, ‘राजा सुलैमान जीवित रहे।’"},{"book":"1 राजाओं","chapter":"1","verse":"35","text":"और तुम उसके पीछे-पीछे इधर आना, और वह आकर मेरे सिंहासन पर विराजे, क्योंकि मेरे बदले में वही राजा होगा; और उसी को मैंने इस्राएल और यहूदा का प्रधान होने को ठहराया है।”"},{"book":"1 राजाओं","chapter":"1","verse":"36","text":"तब यहोयादा के पुत्र बनायाह ने कहा, “आमीन! मेरे प्रभु राजा का परमेश्वर यहोवा भी ऐसा ही कहे।"},{"book":"1 राजाओं","chapter":"1","verse":"37","text":"जिस रीति यहोवा मेरे प्रभु राजा के संग रहा1:37 जिस रीति यहोवा मेरे प्रभु राजा के संग रहा: इस अभिव्यक्ति में परमेश्वर के अनुग्रह की पराकाष्ठा व्यक्त है। , उसी रीति वह सुलैमान के भी संग रहे, और उसका राज्य मेरे प्रभु दाऊद राजा के राज्य से भी अधिक बढ़ाए।”"},{"book":"1 राजाओं","chapter":"1","verse":"38","text":"तब सादोक याजक और नातान नबी और यहोयादा का पुत्र बनायाह और करेतियों और पलेतियों को संग लिए हुए नीचे गए, और सुलैमान को राजा दाऊद के खच्चर पर चढ़ाकर गीहोन को ले चले।"},{"book":"1 राजाओं","chapter":"1","verse":"39","text":"तब सादोक याजक ने यहोवा के तम्बू में से तेल भरा हुआ सींग निकाला, और सुलैमान का राज्याभिषेक किया। और वे नरसिंगे फूँकने लगे; और सब लोग बोल उठे, “राजा सुलैमान जीवित रहे।”"},{"book":"1 राजाओं","chapter":"1","verse":"40","text":"तब सब लोग उसके पीछे-पीछे बाँसुरी बजाते और इतना बड़ा आनन्द करते हुए ऊपर गए, कि उनकी ध्वनि से पृथ्वी डोल उठी।"},{"book":"1 राजाओं","chapter":"1","verse":"41","text":"जब अदोनिय्याह और उसके सब अतिथि खा चुके थे, तब यह ध्वनि उनको सुनाई पड़ी। योआब ने नरसिंगे का शब्द सुनकर पूछा, “नगर में हलचल और चिल्लाहट का शब्द क्यों हो रहा है?”"},{"book":"1 राजाओं","chapter":"1","verse":"42","text":"वह यह कहता ही था, कि एब्यातार याजक का पुत्र योनातान आया और अदोनिय्याह ने उससे कहा, “भीतर आ; तू तो भला मनुष्य है, और भला समाचार भी लाया होगा।”"},{"book":"1 राजाओं","chapter":"1","verse":"43","text":"योनातान ने अदोनिय्याह से कहा, “सचमुच हमारे प्रभु राजा दाऊद ने सुलैमान को राजा बना दिया।"},{"book":"1 राजाओं","chapter":"1","verse":"44","text":"और राजा ने सादोक याजक, नातान नबी और यहोयादा के पुत्र बनायाह और करेतियों और पलेतियों को उसके संग भेज दिया, और उन्होंने उसको राजा के खच्चर पर चढ़ाया है।"},{"book":"1 राजाओं","chapter":"1","verse":"45","text":"और सादोक याजक, और नातान नबी ने गीहोन में उसका राज्याभिषेक किया है; और वे वहाँ से ऐसा आनन्द करते हुए ऊपर गए हैं कि नगर में हलचल मच गई, और जो शब्द तुम को सुनाई पड़ रहा है वही है।"},{"book":"1 राजाओं","chapter":"1","verse":"46","text":"सुलैमान राजगद्दी पर विराज भी रहा है।"},{"book":"1 राजाओं","chapter":"1","verse":"47","text":"फिर राजा के कर्मचारी हमारे प्रभु दाऊद राजा को यह कहकर धन्य कहने आए, ‘तेरा परमेश्वर, सुलैमान का नाम, तेरे नाम से भी महान करे, और उसका राज्य तेरे राज्य से भी अधिक बढ़ाए;’ और राजा ने अपने पलंग पर दण्डवत् की।"},{"book":"1 राजाओं","chapter":"1","verse":"48","text":"फिर राजा ने यह भी कहा, ‘इस्राएल का परमेश्वर यहोवा धन्य है, जिसने आज मेरे देखते एक को मेरी गद्दी पर विराजमान किया है।’”"},{"book":"1 राजाओं","chapter":"1","verse":"49","text":"तब जितने अतिथि अदोनिय्याह के संग थे वे सब थरथरा उठे, और उठकर अपना-अपना मार्ग लिया।"},{"book":"1 राजाओं","chapter":"1","verse":"50","text":"और अदोनिय्याह सुलैमान से डरकर उठा, और जाकर वेदी के सींगों को पकड़ लिया।"},{"book":"1 राजाओं","chapter":"1","verse":"51","text":"तब सुलैमान को यह समाचार मिला, “अदोनिय्याह सुलैमान राजा से ऐसा डर गया है कि उसने वेदी के सींगों को यह कहकर पकड़ लिया है, ‘आज राजा सुलैमान शपथ खाए कि अपने दास को तलवार से न मार डालेगा।’”"},{"book":"1 राजाओं","chapter":"1","verse":"52","text":"सुलैमान ने कहा, “यदि वह भलमनसी दिखाए तो उसका एक बाल भी भूमि पर गिरने न पाएगा1:52 उसका एक बाल भी भूमि पर गिरने न पाएगा: अदोनिय्याह को क्षमा करने में सुलैमान की दया प्रशासनीय है क्योंकि सिंहासन ग्रहण करने के बाद राजा के लिये अन्य सब भाइयों की हत्या कर देना उनकी प्रथा थी।, परन्तु यदि उसमें दुष्टता पाई जाए, तो वह मारा जाएगा।”"},{"book":"1 राजाओं","chapter":"1","verse":"53","text":"तब राजा सुलैमान ने लोगों को भेज दिया जो उसको वेदी के पास से उतार ले आए तब उसने आकर राजा सुलैमान को दण्डवत् की और सुलैमान ने उससे कहा, “अपने घर चला जा।”"}]}