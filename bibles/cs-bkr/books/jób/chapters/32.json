{"data":[{"book":"Jób","chapter":"32","verse":"1","text":"A když přestali ti tři muži odpovídati Jobovi, proto že se spravedlivý sobě zdál,"},{"book":"Jób","chapter":"32","verse":"2","text":"Tedy rozpáliv se hněvem Elihu, syn Barachele Buzitského z rodu Syrského, na Joba, rozhněval se, proto že spravedlivější pravil býti duši svou nad Boha."},{"book":"Jób","chapter":"32","verse":"3","text":"Ano i na ty tři z přátel jeho roznítil se hněv jeho, proto že nenalézajíce odpovědi, však potupovali Joba."},{"book":"Jób","chapter":"32","verse":"4","text":"Nebo Elihu očekával na Joba a na ně s řečí, proto že starší byli věkem než on."},{"book":"Jób","chapter":"32","verse":"5","text":"Ale vida Elihu, že nebylo žádné odpovědi v ústech těch tří mužů, zažhl se v hněvě svém."},{"book":"Jób","chapter":"32","verse":"6","text":"I mluvil Elihu syn Barachele Buzitského, řka: Já jsem nejmladší, vy pak jste starci, pročež ostýchaje se, nesměl jsem vám oznámiti zdání svého."},{"book":"Jób","chapter":"32","verse":"7","text":"Myslil jsem: Staří mluviti budou, a mnoho let mající v známost uvedou moudrost."},{"book":"Jób","chapter":"32","verse":"8","text":"Ale vidím, že Duch Boží v člověku a nadšení Všemohoucího činí lidi rozumné."},{"book":"Jób","chapter":"32","verse":"9","text":"Slavní ne vždycky jsou moudří, aniž starci vždycky rozumějí soudu."},{"book":"Jób","chapter":"32","verse":"10","text":"A protož pravím: Poslouchejte mne, oznámím i já také zdání své."},{"book":"Jób","chapter":"32","verse":"11","text":"Aj, očekával jsem na slova vaše, poslouchal jsem důvodů vašich dotud, dokudž jste vyhledávali řeči,"},{"book":"Jób","chapter":"32","verse":"12","text":"A bedlivě vás soudě, spatřil jsem, že žádného není, kdo by Joba přemohl, není z vás žádného, ješto by odpovídal řečem jeho."},{"book":"Jób","chapter":"32","verse":"13","text":"Ale díte snad: Nalezli jsme moudrost, Bůh silný stihá jej, ne člověk."},{"book":"Jób","chapter":"32","verse":"14","text":"Odpovím: Ač Job neobracel proti mně řeči, a však slovy vašimi nebudu jemu odpovídati."},{"book":"Jób","chapter":"32","verse":"15","text":"Bojí se, neodpovídají více, zavrhli od sebe slova."},{"book":"Jób","chapter":"32","verse":"16","text":"Èekal jsem zajisté, však poněvadž nemluví, ale mlčí, a neodpovídají více,"},{"book":"Jób","chapter":"32","verse":"17","text":"Odpovím i já také za sebe, oznámím zdání své i já."},{"book":"Jób","chapter":"32","verse":"18","text":"Nebo pln jsem řečí, těsno ve mně duchu života mého."},{"book":"Jób","chapter":"32","verse":"19","text":"Aj, břicho mé jest jako mest nemající průduchu, jako sudové noví rozpuklo by se."},{"book":"Jób","chapter":"32","verse":"20","text":"Mluviti budu, a vydchnu sobě, otevru rty své, a odpovídati budu."},{"book":"Jób","chapter":"32","verse":"21","text":"Nebuduť pak šetřiti osoby žádného, a k člověku bez proměňování jména mluviti budu."},{"book":"Jób","chapter":"32","verse":"22","text":"Nebo neumím jmen proměňovati, nebo tudíž by mne zachvátil stvořitel můj."}]}