{"data":[{"book":"Jób","chapter":"2","verse":"1","text":"I stalo se opět jednoho dne, že když přišli synové Boží, aby se postavili před Hospodinem, přišel také i Satan mezi ně, aby se postavil před Hospodinem."},{"book":"Jób","chapter":"2","verse":"2","text":"Tedy řekl Hospodin Satanovi: Odkud jdeš? I odpověděl Satan Hospodinu, řka: Procházel jsem zemi, a obcházel jsem ji."},{"book":"Jób","chapter":"2","verse":"3","text":"I řekl Hospodin Satanovi: Spatřil-lis služebníka mého Joba, že není jemu rovného na zemi, že jest muž sprostný a upřímý, bojící se Boha, a varující se zlého, a že po dnes trvá v upřímnosti své, ačkoli jsi ty mne popudil proti němu, abych jej hubil bez příčiny."},{"book":"Jób","chapter":"2","verse":"4","text":"A odpovídaje Satan Hospodinu, řekl: Kůži za kůži, a všecko, což má člověk, dá za sebe samého."},{"book":"Jób","chapter":"2","verse":"5","text":"Ale vztáhni nyní ruku svou, a dotkni se kostí jeho, a masa jeho, nebude-liť v oči zlořečiti tobě."},{"book":"Jób","chapter":"2","verse":"6","text":"Tedy řekl Hospodin Satanovi: Aj, v moci tvé buď, a však zachovej ho při životu."},{"book":"Jób","chapter":"2","verse":"7","text":"Protož vyšed Satan od tváři Hospodinovy, ranil Joba nežitem nejhorším, od zpodku nohy jeho až do vrchu hlavy jeho,"},{"book":"Jób","chapter":"2","verse":"8","text":"Tak že vzal střepinu, aby se jí drbal, usadiv se v popele."},{"book":"Jób","chapter":"2","verse":"9","text":"I řekla jemu žena jeho: Ještě vždy trváš v své upřímnosti? Zlořeč Bohu a umři."},{"book":"Jób","chapter":"2","verse":"10","text":"Jížto řekl: Mluvíš, jako jedna z bláznivých mluvívá. Dobré-liž jen věci bráti budeme od Boha, zlých pak nebudeme přijímati? V tom ve všem nezhřešil Job rty svými."},{"book":"Jób","chapter":"2","verse":"11","text":"Když pak uslyšeli tři přátelé Jobovi o všem tom zlém, kteréž přišlo na něj, přišli jeden každý z místa svého: Elifaz Temanský, a Bildad Suchský a Zofar Naamatský, na tom zůstavše spolu, aby přijdouce k němu, politovali ho a těšili jej."},{"book":"Jób","chapter":"2","verse":"12","text":"Kteříž pozdvihše očí svých zdaleka, nepoznali ho. Potom pozdvihše hlasu svého, plakali, a roztrhše jeden každý roucho své, házeli prachem nad hlavy své zhůru."},{"book":"Jób","chapter":"2","verse":"13","text":"A seděli s ním na zemi sedm dní a sedm nocí, a žádný k němu nepromluvil slova; nebo viděli, že se velmi rozmohla bolest jeho."}]}