{"data":[{"book":"Philemon","chapter":"1","verse":"1","text":"Mai baahi o Paul, tangada galabudi i di gili o Jesus Christ, mo mai tadau duaahina go Timothy, ang gi di goe di mau ihoo hagaaloho hai hegau go Philemon,"},{"book":"Philemon","chapter":"1","verse":"2","text":"mo ang gi di nohongo dabu dela e dagadagabuli i lodo doo hale, mo tadau duaahina ahina go Apphia, mo anga labelaa gi tadau ihoo dauwa go Archippus.1.2 Colossians 4.17"},{"book":"Philemon","chapter":"1","verse":"3","text":"God tadau Damana mo tadau Dagi go Jesus Christ, gi dugu adu gi goodou tumaalia mo di aumaalia."},{"book":"Philemon","chapter":"1","verse":"4","text":"Dogu duaahina go Philemon, nia madagoaa huogodoo au e dalodalo ge e haga langahia goe, e danggee ang gi God,"},{"book":"Philemon","chapter":"1","verse":"5","text":"idimaa, au gu longono eau do aloho i nia daangada a God huogodoo, mo do hagadonu tadau Dagi go Jesus."},{"book":"Philemon","chapter":"1","verse":"6","text":"Au e hai dalodalo i tadau hagadaubuni i di hagadonu, gaa hidi ai gidaadou ga modongoohia nia hagahumalia huogodoo, ala gu hai mee ginai gidaadou i tadau mouli buni anga gi Christ."},{"book":"Philemon","chapter":"1","verse":"7","text":"Dogu ihoo hagaaloho, do aloho gu hidi mai iei au gu tenetene huoloo, gei gu hagamaaloo aga ogu lodo. Goe gu haga tenetene nia manawa o nia dama a God huogodoo."},{"book":"Philemon","chapter":"1","verse":"8","text":"Idimaa goe tuaahina ni oogu mai Christ, gei au guu mee di helekai adu gi di goe bolo goe gi heia di mee dela e humalia di hai kooe."},{"book":"Philemon","chapter":"1","verse":"9","text":"Gei di maa au e aloho i di goe, gei au ga dangidangi adu gi di goe. Au e hai di mee deenei, ma e aha maa au go Paul, e pono a Jesus Christ, gei dolomeenei au e galabudi i di gili o Christ."},{"book":"Philemon","chapter":"1","verse":"10","text":"Au e pono Onesimus, e hai tangidangi deenei adu gi di goe. Mee guu hai tama daane donu ni aagu mai i Christ, idimaa, au guu hai tamana ni mee i dogu madagoaa e noho i lodo di hale galabudi.1.10 Colossians 4.9"},{"book":"Philemon","chapter":"1","verse":"11","text":"Di madagoaa i mua, gei mee nogo deai dono hadinga adu gi di goe ai, gei dolomeenei gu dahidamee ngaadahi mai gi gidaua."},{"book":"Philemon","chapter":"1","verse":"12","text":"Au e hagau adu Onesimus gi muli, gei dogu manawa e hanadu madalia a mee."},{"book":"Philemon","chapter":"1","verse":"13","text":"Au e hiihai bolo mee belee noho dalia au i ginei i dogu madagoaa e galabudi iei au i di gili di Longo Humalia, e pono do lohongo, e hagamaamaa au."},{"book":"Philemon","chapter":"1","verse":"14","text":"Au hagalee hono adu gi di goe bolo gi hagamaamaa ina au. Au e hiihai bolo goe gi heia aga hua i lodo do manawa. Au hagalee hai di mee dela hagalee donu ginai goe."},{"book":"Philemon","chapter":"1","verse":"15","text":"Holongo Onesimus gu mogowaa i di goe i tama madagoaa bodobodo, gei goe belee gahigahi adu a mee gi doo baahi labelaa i nia madagoaa huogodoo."},{"book":"Philemon","chapter":"1","verse":"16","text":"Dolomeenei gei mee hagalee di hege, mee guu hai tuaahina hagaaloho dama a Christ. Mee gu dahidamee huoloo mai gi di au, gei mee ga dahidamee adu gi di goe huoloo, i mee hagalee di hege hua, gei mee tuaahina ni oou i di gulu buni anga gi Tagi."},{"book":"Philemon","chapter":"1","verse":"17","text":"Maa goe e hagamaanadu bolo au di hoo ni oou, benebene ina a mee, gadoo be goe ma ga benebene au."},{"book":"Philemon","chapter":"1","verse":"18","text":"Maa mee guu hai dana hala adu gi di goe, be e boibana dana mee adu gi di goe, gei goe duguina mai nia mee aanei e hagadonu koau."},{"book":"Philemon","chapter":"1","verse":"19","text":"Au e hihi nia mee aanei gi dogu lima donu: Au go Paul ga hui adu laa gi di goe. Au hagalee belee haga langahia adu i o boibana mai gi di au i do mouli."},{"book":"Philemon","chapter":"1","verse":"20","text":"Deenei laa, dogu duaahina nei, dumaalia haga gila ina di mee deenei i di ingoo o Tagi. Goe haga tenetene ina dogu manawa be di hoo ni oogu i di ingoo o Christ."},{"book":"Philemon","chapter":"1","verse":"21","text":"Au e iloo i dagu hihi adu nia mee aanei, bolo goe ga haga gila dagu dangidangi deenei, gei e donu, au e iloo bolo goe gaa hai labelaa gi nonua."},{"book":"Philemon","chapter":"1","verse":"22","text":"I di madagoaa la hua, gei goe gi hagatogomaalia ina dagu gowaa e noho ai, idimaa, au e hagadagadagagee bolo God ga hui adu laa godou hai dalodalo, ga lahadu au gi goodou."},{"book":"Philemon","chapter":"1","verse":"23","text":"Epaphras dela e galabudi madalia au i di gili di ingoo o Jesus Christ, e hagau adu dana hagaaloho,1.23 Colossians 1.7; 4.12"},{"book":"Philemon","chapter":"1","verse":"24","text":"mo ogu ihoo hai hegau aanei, go Mark, Aristarchus, Demas mo Luke e hagadae adu di nadau hagaaloho.1.24 Nnegau 12.12,25; 13.13; 15.37-39; 19.29; 27.2; Colossians 4.10,14; 2 Timothy 4.10,11"},{"book":"Philemon","chapter":"1","verse":"25","text":"Tumaalia o tadau Dagi go Jesus Christ gi madalia goodou."}]}