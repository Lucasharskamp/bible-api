{"data":[{"book":"Exodus","chapter":"37","verse":"1","text":"Bezalel guu hai Tebedebe di Hagababa gi di laagau ‘acacia’, nia ‘inch’ 45 di looloo, 27 ‘inch’ palaha, 27 ‘inch’ tuuduu gi nua."},{"book":"Exodus","chapter":"37","verse":"2","text":"Mee guu hii di maa gi nia goolo madammaa i lodo mo i tua, gaa hai dono daalinga gi nia goolo e haganiga di maa."},{"book":"Exodus","chapter":"37","verse":"3","text":"Mee guu hai ana buulei goolo e haa e dagidagi di maa, gaa hau gi nia wae e haa, nia buulei e lua i di baahi e dahi."},{"book":"Exodus","chapter":"37","verse":"4","text":"Mee guu hai nia laagau aamo gi nia laagau ‘acacia’, guu hii nia maa gi nia goolo,"},{"book":"Exodus","chapter":"37","verse":"5","text":"ga daalo nia maa laa lodo nia buulei i nia baahi o Tebedebe."},{"book":"Exodus","chapter":"37","verse":"6","text":"Mee guu hai di uhi gi nia goolo madammaa, 45 ‘inch’ looloo mo 27 ‘inch’ palaha."},{"book":"Exodus","chapter":"37","verse":"7","text":"Mee guu hai nia manu goolo e lua e hai nau bakau,"},{"book":"Exodus","chapter":"37","verse":"8","text":"e dahi ang gi di bida e dahi o di uhi. Mee ne hai nia manu e buni anga gi di uhi, e hai be di mee e dahi ne hai."},{"book":"Exodus","chapter":"37","verse":"9","text":"Nia manu nau bakau e huli mai nau hadumada gi lodo i hongo di uhi, ge nau bakau moholo guu gahu di uhi."},{"book":"Exodus","chapter":"37","verse":"10","text":"Mee ne hai teebele gi nia laagau ‘acacia’, 36 ‘inch’ looloo, 18 ‘inch’ palaha, mo 27 ‘inch’ tuuduu i nua."},{"book":"Exodus","chapter":"37","verse":"11","text":"Mee guu hii di maa gi nia goolo madammaa, guu hai dono daalinga gi nia goolo e haganiga di maa."},{"book":"Exodus","chapter":"37","verse":"12","text":"Mee guu hai taalinga di maa nia ‘inch’ e 3 palaha e haganiga dono gili, mo dono hagageinga goolo taalinga i tua."},{"book":"Exodus","chapter":"37","verse":"13","text":"Mee guu hai nia buulei goolo e haa e dagidagi di maa, gu haganoho i nia madaaduge e haa di gowaa nia wae."},{"book":"Exodus","chapter":"37","verse":"14","text":"Nia buulei ala e daahi nia laagau aamo Tebedebe la ne wanga gi hoohoo gi taalinga di haganiga."},{"book":"Exodus","chapter":"37","verse":"15","text":"Mee ne hai nia laagau aamo gi nia laagau ‘acacia’ gaa hii nia maa gi nia goolo."},{"book":"Exodus","chapter":"37","verse":"16","text":"Mee guu hai nia goloo deebele gi nia goolo madammaa: nia pileedi, ibu, ibu galaadi mo nia boolo ang gi tigidaumaha waini."},{"book":"Exodus","chapter":"37","verse":"17","text":"Mee guu hai di Lohongo Malama gi nia goolo madammaa. Mee ne hai di tono di maa mo tuaidina di Lohongo Malama gi nia goolo ne tugi. Ono akai humu mo nia lau o nia akai la ne hau gii hai di mee e dahi gi di Lohongo Malama."},{"book":"Exodus","chapter":"37","verse":"18","text":"Nia manga e ono e tolo gi daha, e dolu i di baahi e dahi."},{"book":"Exodus","chapter":"37","verse":"19","text":"Di manga e dahi o nia manga e ono aalaa, e hai ono akai humu e dolu, dono ada e hai be di akai ‘almond’ ma ga moholoholo."},{"book":"Exodus","chapter":"37","verse":"20","text":"Tuaidina o di Lohongo Malama la iai ono akai e haa, dono ada e hai be di akai ‘almond’ ma ga moholoholo."},{"book":"Exodus","chapter":"37","verse":"21","text":"Di akai daamada moholoholo kala e dahi i baahi lala nia manga dagi dolu."},{"book":"Exodus","chapter":"37","verse":"22","text":"Nia akai e daamada e moholoholo, nia manga, mo tuaidina di Lohongo Malama ne dugidugi gi di baahi goolo e dahi."},{"book":"Exodus","chapter":"37","verse":"23","text":"Mee guu hai nia malama e hidu ang gi di Lohongo Malama. Mee ne hai nia mee hagamadammaa uga malama mono mee haaligi gi nia goolo madammaa."},{"book":"Exodus","chapter":"37","verse":"24","text":"Mee ne hai hegau gi nia pauna e 75 goolo madammaa e hai di Lohongo Malama mo ono goloo huogodoo."},{"book":"Exodus","chapter":"37","verse":"25","text":"Mee guu hai di gowaa dudu tigidaumaha gi nia laagau ‘acacia’ e dudu nia ‘incense’. Di looloo mo di palaha e hagatau be di mee e dahi, nia ‘inch’ e 18 gei tuuduu gi nua nia ‘inch’ e 36. Nia madaagoo e haa ala e tolo gi daha i nia madaaduge la ne hai gii hai di mee e dahi gi tuaidina."},{"book":"Exodus","chapter":"37","verse":"26","text":"Mee guu hii di ulu gi nua, nia baahi e haa mo nia madaagoo gi nia goolo madammaa, gu haganiga taalinga di maa gi nia goolo."},{"book":"Exodus","chapter":"37","verse":"27","text":"Mee guu hai nia buulei e lua gi nia goolo e dagidagi di maa, gaa hau gi baahi lala taalinga o nia baahi e lua e daahi nia laagau aamo."},{"book":"Exodus","chapter":"37","verse":"28","text":"Mee guu hai nia laagau aamo gi nia laagau ‘acacia’, gaa hii nia maa gi nia goolo."},{"book":"Exodus","chapter":"37","verse":"29","text":"Mee guu hai labelaa di lolo hagatulu hagamadagu mo nia ‘incense’ e unugi be di lolo kala.37.29 Exodus 30.22-38"}]}