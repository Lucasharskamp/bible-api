{"data":[{"book":"ДЗЕІ","chapter":"22","verse":"1","text":"Мужы браты і бацькі! выслухайце цяпер маё апраўданьне перад вамі."},{"book":"ДЗЕІ","chapter":"22","verse":"2","text":"Пачуўшы, што ён загаварыў зь імі па-Габрэйску, яны яшчэ больш аціхлі. Ён сказаў:"},{"book":"ДЗЕІ","chapter":"22","verse":"3","text":"я Юдэй, нарадзіўся ў Тарсе Кілікійскім, выгадаваны ў гэтым горадзе ў нагах у Гамалііла, рупліва настаўлены ў бацькоўскім законе, шчыры слуга Божы, як і ўсе вы сёньня."},{"book":"ДЗЕІ","chapter":"22","verse":"4","text":"Я нават да сьмерці гнаў пасьлядоўнікаў гэтага вучэньня, вяжучы і аддаючы ў цямніцу і мужчын і жанчын,"},{"book":"ДЗЕІ","chapter":"22","verse":"5","text":"як засьведчаць пра мяне першасьвятар і ўсе старэйшыны, ад якіх і пісьмы ўзяў да братоў у Дамаску, я ішоў, каб тамтэйшых прывесьці ў аковах у Ерусалім на катаваньне."},{"book":"ДЗЕІ","chapter":"22","verse":"6","text":"І калі я быў у дарозе і падыходзіў да Дамаска, пад полудзень раптам азарыла мяне вялікае сьвятло зь неба."},{"book":"ДЗЕІ","chapter":"22","verse":"7","text":"Я ўпаў на зямлю і пачуў голас, які казаў мне: Саўле! Саўле! чаго ты гоніш Мяне?"},{"book":"ДЗЕІ","chapter":"22","verse":"8","text":"Я адказваў: хто Ты, Госпадзе? Ён сказаў мне: Я Ісус Назарэй, Якога ты гоніш."},{"book":"ДЗЕІ","chapter":"22","verse":"9","text":"Тыя, што былі са мною, бачылі сьвятло і перапалохаліся, але голасу Таго, Хто гаварыў да мяне, ня чулі."},{"book":"ДЗЕІ","chapter":"22","verse":"10","text":"Тады я сказаў: Госпадзе! што мне рабіць? А Гасподзь сказаў мне: устань і ідзі ў Дамаск, і там табе сказана будзе ўсё, што назначана табе рабіць."},{"book":"ДЗЕІ","chapter":"22","verse":"11","text":"А як што я ад славы сьвятла таго асьлеп, дык тыя, хто быў са мною, за руку прывялі мяне ў Дамаск."},{"book":"ДЗЕІ","chapter":"22","verse":"12","text":"Нехта Ананія, муж пабожны паводле закона, пахвалёны ўсімі Юдэямі, што жывуць у Дамаску,"},{"book":"ДЗЕІ","chapter":"22","verse":"13","text":"прыйшоў да мяне і, падышоўшы, сказаў мне: браце Саўле! будзь зноў відушчы! І я адразу ўбачыў яго."},{"book":"ДЗЕІ","chapter":"22","verse":"14","text":"А ён сказаў мне: Бог бацькоў нашых наперад выбраў цябе, каб ты ўведаў волю Ягоную, убачыў Праведніка і пачуў голас з вуснаў Ягоных,"},{"book":"ДЗЕІ","chapter":"22","verse":"15","text":"бо ты будзеш Яму за сьведку перад усімі людзьмі ў тым, што ты бачыў і чуў;"},{"book":"ДЗЕІ","chapter":"22","verse":"16","text":"дык вось, чаго ж ты марудзіш? устань, ахрысьціся і змый грахі твае, заклікаўшы імя Госпада Ісуса."},{"book":"ДЗЕІ","chapter":"22","verse":"17","text":"Калі ж я вярнуўся ў Ерусалім і маліўся ў храме, упаў я ў жарсьць,"},{"book":"ДЗЕІ","chapter":"22","verse":"18","text":"і ўгледзеў Яго, і Ён сказаў мне: пасьпяшайся і выйдзі хутчэй зь Ерусаліма, бо ня прымуць тут твайго сьведчаньня пра Мяне."},{"book":"ДЗЕІ","chapter":"22","verse":"19","text":"Я сказаў: Госпадзе! ім вядома, што я веруючых у Цябе кідаў у цямніцы і пабіваў у сынагогах,"},{"book":"ДЗЕІ","chapter":"22","verse":"20","text":"і, калі пралівалася кроў Сьцяпана, сьведкі Твайго, я там стаяў, ухваляў забойства яго і вартаваў адзеньне забойцаў ягоных."},{"book":"ДЗЕІ","chapter":"22","verse":"21","text":"І Ён сказаў мне: ідзі; Я пашлю цябе далёка да язычнікаў."},{"book":"ДЗЕІ","chapter":"22","verse":"22","text":"Да гэтага слова слухалі яго; а пасьля гэтага паднялі крык, кажучы: зьнішчы зь зямлі такога! бо ня варта яму жыць."},{"book":"ДЗЕІ","chapter":"22","verse":"23","text":"Тым часам як яны крычалі, шпурлялі вопратку і кідалі пясок у паветра,"},{"book":"ДЗЕІ","chapter":"22","verse":"24","text":"тысячнік загадаў увесьці яго ў крэпасьць, загадаўшы бічаваць яго, каб выведаць, зь якое прычыны так крычалі супроць яго."},{"book":"ДЗЕІ","chapter":"22","verse":"25","text":"Але калі расьцягнулі яго рэмнямі, Павал сказаў сотніку: хіба вам дазволена бічаваць рымскага грамадзяніна, ды і бяз суду?"},{"book":"ДЗЕІ","chapter":"22","verse":"26","text":"Пачуўшы гэта, сотнік падышоў і данёс тысячніку, кажучы: глядзі, што ты хочаш рабіць? гэты чалавек - рымскі грамадзянін."},{"book":"ДЗЕІ","chapter":"22","verse":"27","text":"Тады тысячнік, падышоўшы да яго, сказаў: скажы мне, ты рымскі грамадзянін? Ён сказаў: так."},{"book":"ДЗЕІ","chapter":"22","verse":"28","text":"Тысячнік адказваў: я за вялікія грошы набыў гэта грамадзянства, А Павал сказаў: а я і нарадзіўся ў ім."},{"book":"ДЗЕІ","chapter":"22","verse":"29","text":"Тады адразу адступіліся ад яго тыя, што хацелі яго катаваць; а тысячнік, даведаўшыся, што ён рымскі грамадзянін, перапалохаўся, што зьвязаў яго."},{"book":"ДЗЕІ","chapter":"22","verse":"30","text":"На другі дзень, хочучы ўпэўніцца ў праўдзе, за што вінавацяць яго Юдэі, вызваліў яго з ланцугоў і загадаў сабрацца першасьвятарам і ўсяму сынедрыёну і, вывеўшы Паўла, паставіў яго перад імі."}]}