{"data":[{"book":"МАЦЬВЕЯ","chapter":"23","verse":"1","text":"Тады Ісус прамовіў да люду і вучняў Сваіх,"},{"book":"МАЦЬВЕЯ","chapter":"23","verse":"2","text":"кажучы: на Майсеевым пасадзе селі кніжнікі і фарысэі;"},{"book":"МАЦЬВЕЯ","chapter":"23","verse":"3","text":"дык вось, усё, што яны кажуць вам захоўваць, рабеце і захоўвайце; а паводле ўчынкаў іхніх не рабеце, бо яны гавораць, і ня робяць:"},{"book":"МАЦЬВЕЯ","chapter":"23","verse":"4","text":"зьвязваюць цяжары важкія і непасільныя і ўскладаюць на плечы людзям, а самі ня хочуць і пальцам зрушыць іх;"},{"book":"МАЦЬВЕЯ","chapter":"23","verse":"5","text":"а ўсе справы свае робяць дзеля таго, каб бачылі іх людзі; пашыраюць філактэрыі свае ды павялічваюць кутасы на адзеньні сваім;"},{"book":"МАЦЬВЕЯ","chapter":"23","verse":"6","text":"а таксама любяць узьляжаць наперадзе на гасьцінах, і наперадзе сядзець у сынагогах,"},{"book":"МАЦЬВЕЯ","chapter":"23","verse":"7","text":"і вітаньні на плошчах, і каб людзі клікалі іх: «Настаўнік! настаўнік!»"},{"book":"МАЦЬВЕЯ","chapter":"23","verse":"8","text":"А вы не называйцеся настаўнікамі, бо адзін у вас Настаўнік - Хрыстос, а ўсе вы - браты;"},{"book":"МАЦЬВЕЯ","chapter":"23","verse":"9","text":"і айцом сабе не называйце нікога на зямлі, бо адзін у вас Айцец, Які на нябёсах;"},{"book":"МАЦЬВЕЯ","chapter":"23","verse":"10","text":"і не называйцеся правадырамі, бо адзін у вас Правадыр - Хрыстос."},{"book":"МАЦЬВЕЯ","chapter":"23","verse":"11","text":"Большы з вас хай будзе вам слуга:"},{"book":"МАЦЬВЕЯ","chapter":"23","verse":"12","text":"бо хто ўзвышае сябе, той паніжаны будзе; а хто паніжае сябе, той узвысіцца."},{"book":"МАЦЬВЕЯ","chapter":"23","verse":"13","text":"Гора вам, кніжнікі і фарысэі, крывадушнікі, што зачыняеце Царства Нябеснае перад людзьмі; бо самі не ўваходзіце, і тых, што ўваходзяць, ня пускаеце ўвайсьці."},{"book":"МАЦЬВЕЯ","chapter":"23","verse":"14","text":"Гора вам, кніжнікі і фарысэі, крывадушнікі, што паядаеце дамы ўдоваў і напаказ доўга моліцеся: за тое прымеце тым большую асуду."},{"book":"МАЦЬВЕЯ","chapter":"23","verse":"15","text":"Гора вам, кніжнікі і фарысэі, крывадушнікі, што праходзіце мора і сушу, каб прыдбаць хоць аднаго нававерца; і калі гэта здараецца, робіце яго сынам геены, двойчы горшым за вас."},{"book":"МАЦЬВЕЯ","chapter":"23","verse":"16","text":"Гора вам, павадыры сьляпыя, што кажаце: «калі хто прысягне храмам, дык нічога; а калі прысягне золатам храма, дык вінаваты»."},{"book":"МАЦЬВЕЯ","chapter":"23","verse":"17","text":"Неразумныя і сьляпыя! што большае: золата, ці храм, які асьвячае золата?"},{"book":"МАЦЬВЕЯ","chapter":"23","verse":"18","text":"і: «калі хто прысягне ахвярнікам, дык нічога; а калі прысягне дарам, які на ім, дык вінаваты»."},{"book":"МАЦЬВЕЯ","chapter":"23","verse":"19","text":"Неразумныя і сьляпыя! што большае: дар, ці ахвярнік, які асьвячае дар?"},{"book":"МАЦЬВЕЯ","chapter":"23","verse":"20","text":"Дык вось, хто прысягне ахвярнікам, прысягае ім і ўсім, што на ім;"},{"book":"МАЦЬВЕЯ","chapter":"23","verse":"21","text":"і той, што прысягае храмам, прысягае ім і Тым, Хто жыве ў ім;"},{"book":"МАЦЬВЕЯ","chapter":"23","verse":"22","text":"і той, хто прысягае небам, прысягае тронам Божым і Тым, Хто сядзіць на ім."},{"book":"МАЦЬВЕЯ","chapter":"23","verse":"23","text":"Гора вам, кніжнікі і фарысэі, крывадушнікі, што даяце дзесяціну зь мяты, анісу і кмену, і адкінулі важнейшае ў законе: суд, міласьць і веру; гэта трэба было рабіць, і таго не пакідаць."},{"book":"МАЦЬВЕЯ","chapter":"23","verse":"24","text":"Павадыры сьляпыя, што адцэджваеце камара, а вярблюда праглынаеце!"},{"book":"МАЦЬВЕЯ","chapter":"23","verse":"25","text":"Гора вам, кніжнікі і фарысэі, крывадушнікі, што ачышчаеце зьнешнасьць кубка і місы, а ўсярэдзіне яны поўныя пахапнасьці і няпраўды."},{"book":"МАЦЬВЕЯ","chapter":"23","verse":"26","text":"Фарысэй сьляпы! ачысьці сьпярша сярэдзіну кубка і місы, каб чыстая была і зьнешнасьць іхняя."},{"book":"МАЦЬВЕЯ","chapter":"23","verse":"27","text":"Гора вам, кніжнікі і фарысэі, крывадушнікі, што прыпадабняецеся да павапленых магіл, якія звонку здаюцца прыгожымі, а ўсярэдзіне поўныя касьцей мёртвых і ўсякага бруду;"},{"book":"МАЦЬВЕЯ","chapter":"23","verse":"28","text":"так і вы зьнешне здаяцеся людзям праведнымі, а ўсярэдзіне поўныя крывадушнасьці і беззаконьня."},{"book":"МАЦЬВЕЯ","chapter":"23","verse":"29","text":"Гора вам, кніжнікі і фарысэі, крывадушнікі, што будуеце магільніцы прарокам і ўпрыгожваеце помнікі праведнікам,"},{"book":"МАЦЬВЕЯ","chapter":"23","verse":"30","text":"і кажаце: «калі б мы былі ў дні бацькоў нашых, дык ня былі б саўдзельнікамі іхнімі ў праліваньні крыві прарокаў»;"},{"book":"МАЦЬВЕЯ","chapter":"23","verse":"31","text":"тым самым вы самі сьведчыце супроць сябе, што вы сыны тых, якія забілі прарокаў;"},{"book":"МАЦЬВЕЯ","chapter":"23","verse":"32","text":"дапаўняйце ж меру бацькоў вашых."},{"book":"МАЦЬВЕЯ","chapter":"23","verse":"33","text":"Зьмеі, выродзьдзе яхідніна! як унікнеце вы асуджэньня ў геену?"},{"book":"МАЦЬВЕЯ","chapter":"23","verse":"34","text":"Таму, вось, Я пасылаю да вас прарокаў, і мудрых, і кніжнікаў; і некаторых зь іх вы заб'яце і ўкрыжуеце, а некаторых будзеце біць у сынагогах вашых і гнаць з горада ў горад;"},{"book":"МАЦЬВЕЯ","chapter":"23","verse":"35","text":"каб апала на вас уся кроў праведная, пралітая на зямлі, ад крыві Авеля праведнага да крыві Захарыі, сына Варахіевага, якога вы забілі паміж храмам і ахвярнікам."},{"book":"МАЦЬВЕЯ","chapter":"23","verse":"36","text":"Праўду кажу вам: усё гэта ападзе на род гэты."},{"book":"МАЦЬВЕЯ","chapter":"23","verse":"37","text":"Ерусаліме, Ерусаліме, што забіваеш прарокаў і каменьнем пабіваеш пасланых да цябе! колькі разоў хацеў Я сабраць дзяцей тваіх, як птушка зьбірае птушанят сваіх пад крылы, і вы не схацелі!"},{"book":"МАЦЬВЕЯ","chapter":"23","verse":"38","text":"Вось, застаецца вам дом ваш пусты."},{"book":"МАЦЬВЕЯ","chapter":"23","verse":"39","text":"Бо кажу вам: ня ўбачыце Мяне ад сёньня, пакуль ня ўсклікнеце: «дабраславёны Той, Хто ідзе ў імя Гасподняе!»."}]}