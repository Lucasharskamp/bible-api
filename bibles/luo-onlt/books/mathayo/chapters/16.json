{"data":[{"book":"Mathayo","chapter":"16","verse":"1","text":"Jo-Farisai gi jo-Sadukai nobiro ir Yesu mi oteme kapenje ka gidwaro mondo onyisgie ranyisi moa e polo."},{"book":"Mathayo","chapter":"16","verse":"2","text":"Nodwokogi niya, “Kochopo odhiambo to uwacho ni ‘piny kiny nolendi nikech polo mamarmar,’"},{"book":"Mathayo","chapter":"16","verse":"3","text":"to gokinyi to uwacho ni, ‘Kodh yamo maduongʼ wangʼ nochwe nikech polo mamarmar kendo dudo.’ Ulony kuom rango chal mar polo, to ok unyal ngʼeyo ranyisi mag kit ndalo."},{"book":"Mathayo","chapter":"16","verse":"4","text":"Tiengʼ ma timbene richo kendo mamono manyo ranyisi mar hono, to ok bi miye moro amora makmana ranyisi mar Jona.” Eka Yesu nowuok odhi oweyogi."},{"book":"Mathayo","chapter":"16","verse":"5","text":"Bangʼ kane gisengʼado loka nam, jopuonjre wigi nowil ma ok otingʼo makati."},{"book":"Mathayo","chapter":"16","verse":"6","text":"Yesu nowachonegi niya, “Beduru motangʼ kendo ritreuru ne thowi mar jo-Farisai gi jo-Sadukai.”"},{"book":"Mathayo","chapter":"16","verse":"7","text":"Ne giwuoyo kendgi kuom wachni, kagiwacho niya, “Owuoyo kamano nikech ne ok watingʼo makati kata achiel.”"},{"book":"Mathayo","chapter":"16","verse":"8","text":"To kaka nongʼeyo gima negiwacho, Yesu nopenjogi niya, “Un joma nigi yie matin-gi, angʼo momiyo uwuoyo e kindu uwegi ni uonge gi makati?"},{"book":"Mathayo","chapter":"16","verse":"9","text":"Kare wach pok odonjonu? Donge uparo makati abich mane opidho ji alufu abich, kod kar romb okepe mane uchoko?"},{"book":"Mathayo","chapter":"16","verse":"10","text":"Kata makati abiriyo mane opidho ji alufu angʼwen, kod kar romb okepe mane uchoko?"},{"book":"Mathayo","chapter":"16","verse":"11","text":"Ere kaka pod ok uwinjo ni ne ok awuo kodu kuom makati? To ritreuru kuom thowi mar jo-Farisai gi jo-Sadukai.”"},{"book":"Mathayo","chapter":"16","verse":"12","text":"Eka negiwinjo tiend wach ni kare ne ok owachnegi ni giritre kuom thowi mitedogo makati, to ni mondo giritre kuom puonj jo-Farisai gi jo-Sadukai."},{"book":"Mathayo","chapter":"16","verse":"13","text":"Kane Yesu odonjo e gwengʼ mar Kaisaria man Filipi, nopenjo jopuonjrene niya, “Uwinjo ji wacho ni Wuod Dhano en ngʼa?”"},{"book":"Mathayo","chapter":"16","verse":"14","text":"Negidwoke niya, “Jomoko wacho ni in Johana ja-Batiso, to jomoko ni in Elija, to jomoko bende ni in Jeremia, kata achiel kuom jonabi.”"},{"book":"Mathayo","chapter":"16","verse":"15","text":"Nopenjogi niya, “To un, to uwacho ni An ngʼa?”"},{"book":"Mathayo","chapter":"16","verse":"16","text":"Simon Petro nodwoke niya, “In e Kristo, Wuod Nyasaye Mangima.”"},{"book":"Mathayo","chapter":"16","verse":"17","text":"Yesu nodwoke niya, “Ogwedhi adier, Simon wuod Jona, nimar dhano ok ema osefwenyoni tiend wachni, to Wuora manie polo ema osefwenyonigo."},{"book":"Mathayo","chapter":"16","verse":"18","text":"Kendo anyisi ni in Petro, kendo e lwandani ema abiro gere kanisana, kendo dhorangeye mag Gehena (tiende ni teko mar tho) ok noloye ngangʼ."},{"book":"Mathayo","chapter":"16","verse":"19","text":"Abiro miyi kifungu mag pinyruodh polo; kendo gimoro amora mitweyo e piny-ka notwe e polo bende, kendo gimoro amora migonyo e piny-ka nogony e polo bende.”"},{"book":"Mathayo","chapter":"16","verse":"20","text":"Eka nosiemo jopuonjrene ni kik ginyis ngʼato angʼata ni ne en Kristo."},{"book":"Mathayo","chapter":"16","verse":"21","text":"Chakre kindeno kadhi nyime Yesu nochako nyiso jopuonjrene ni ne ochuno ni nyaka odhi Jerusalem kendo osandre e yore mangʼeny e lwet jodong oganda gi jodolo madongo kod jopuonj chik, bende nyaka nonege kendo chiengʼ mar adek nochiere obed mangima."},{"book":"Mathayo","chapter":"16","verse":"22","text":"Petro nokawe otere tenge mi okwere ni owe wuoyo kamano. Nowachone niya, “Ruoth, gima kamano ok nyal timoreni ngangʼ!”"},{"book":"Mathayo","chapter":"16","verse":"23","text":"Yesu nolokore mowachone Petro niya, “Wuog oko e nyima, Satan! In kidi mar chwanyruok ne an; nikech iketo pachi kuom dwaro dhano to ok kuom dwach Nyasaye.”"},{"book":"Mathayo","chapter":"16","verse":"24","text":"Eka Yesu nowachone jopuonjrene niya, “Ka ngʼato dwaro luwo bangʼa to nyaka okwedre kende owuon kendo otingʼ msalape eka oluwa."},{"book":"Mathayo","chapter":"16","verse":"25","text":"Nimar ngʼatno madwaro reso ngimane, ngimane biro lalne, to ngʼatno mowito ngimane nikech an biro yude."},{"book":"Mathayo","chapter":"16","verse":"26","text":"Koso en ber mane ma ngʼato yudo ka piny duto obedo mare to ngimane to olalne? Koso en angʼo ma ngʼato dichiw mondo owil gi ngimane?"},{"book":"Mathayo","chapter":"16","verse":"27","text":"Nimar Wuod Dhano nodwogi e duongʼ mar Wuon mare kaachiel gi malaikege, kendo chiengʼno enomi ngʼato ka ngʼato pokne kaluwore gi gima osetimo."},{"book":"Mathayo","chapter":"16","verse":"28","text":"“Awachonu adier ni nitie jomoko mochungʼ buta ka ma ok nokal e tho kapok gineno Wuod Dhano kabiro gi pinyruodhe.”"}]}