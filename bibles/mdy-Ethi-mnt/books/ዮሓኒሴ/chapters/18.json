{"data":[{"book":"ዮሓኒሴ","chapter":"18","verse":"1","text":"ዬሱሴ ዬያ ጌዔስካፓ ዒዛኮ ጊንፆ ሃንታዞንሢና ዎላ'' ቄድሮኦኔ ዎሮ ሱኮ ዴንዳዖ፥ ዒኢካ ቱኮ''ና ሚፃ ዓኣ ቤዞ ዔያቶና ዎላ'' ጌሌኔ።"},{"book":"ዮሓኒሴ","chapter":"18","verse":"2","text":"ዔያታ ዬኖ ቤዜሎይዳ ቢያ ዎዴ ቡኪንታያ ማዔሢ ዓኣሢ ዒንጋ፥ ዪሁዳ ዔራያኬ።"},{"book":"ዮሓኒሴ","chapter":"18","verse":"3","text":"ዬያሮ ዪሁዳ ፖኦሊሶንታ ቄኤሶኮ ሱኡጎና ፔርሴ ዓሶናም ዓይሢንቲ ማዻስኬንሢንታ ዔኪ ዬኖ ቤዜሎ ሙኬኔ፤ ዔያታ ዒማ''ና ፓኖሴ ጌይንታ ፖዓ ባኮንታ ኩሻንታ ፖዒሲ ሃሣ ዖልዚ ዓንጋሞዋ ዔኪ ዬዔኔ።"},{"book":"ዮሓኒሴ","chapter":"18","verse":"4","text":"ዬሱሴ ዒዛ ሄላ''ንዳ ባኮ ቢያ ዔራዖ ዔያቶ ባንሢ ዓኣዺ፦ «ዖና ዒንሢ ኮዓይ?» ጌዔኔ።"},{"book":"ዮሓኒሴ","chapter":"18","verse":"5","text":"ዔያታ ማሃዖ፦ «ናዚሬቴ ካታሞ ዓሢ፥ ዬሱሴ ኑ ኮዓኔ» ጌዔኔ። ዬማና ዒዚ ዔያቶም፦ «ዬይ ታናኬ» ጌዔኔ። ዓኣሢ ዒንጋ፥ ዪሁዳ ዬያ ሙኬ ዓሶና ዎላ'' ዔቂ ዓኣኔ።"},{"book":"ዮሓኒሴ","chapter":"18","verse":"6","text":"ዬሱሴ፦ «ዬይ ታናኬ» ዔያቶም ጋዓዛ ጊንሢም ዴንዲ ዔያታ ሎኦሜኔ።"},{"book":"ዮሓኒሴ","chapter":"18","verse":"7","text":"ዬሱሴ ሃሣ፦ «ዖና ዒንሢ ኮዓይ?» ጌይ ላሚ ዔያቶ ዖኦጫዛ፥ ዔያታ፦ «ናዚሬቴ ካታሞ ዓሢ፥ ዬሱሴ ኑ ኮዓኔ» ጌዔኔ።"},{"book":"ዮሓኒሴ","chapter":"18","verse":"8","text":"ዒዚ ዔያቶም፦ «ታናኬ ታ ዒንሢም ጌዔኔ፤ ዓካሪ ዒንሢ ታና ኮዓያ ማዔቶ ሃኣቶ ሓሹ''ዋቴ፥ ዔያታ ዴንዶም» ጌዔኔ።"},{"book":"ዮሓኒሴ","chapter":"18","verse":"9","text":"ዬይ ያዺ ማዔሢ፦ «ታ ዓዳሢዮ! ኔ ታኣም ዒንጌ ዓሶይዳፓ ፔቴ''ታዖ ታ ባይዚባኣሴ» ጌዔ ቃኣላ'' ኩማንዳጉዲኬ።"},{"book":"ዮሓኒሴ","chapter":"18","verse":"10","text":"ዒማ''ና ሲሞኦኔ ጎዖ ጴፂሮሴ ጬንቻ ዓፓሮ ዓርቄሢሮ ቱጊ ቄኤሶኮ ሱኡጋሢም ዓይሢንቲ ማዻሢኮ ዋዮ ቆፂ'' ቲቄኔ፤ ዬያ ዓይሢንቲ ማዻሢኮ ሱንፃ «ማልኮሴ» ጌይንታኔ።"},{"book":"ዮሓኒሴ","chapter":"18","verse":"11","text":"ዬሱሴ ጋዓንቴ ጴፂሮሴ ኮራ፦ «ዓፓሮ ኔኤኮ ጎንጎኖይዳ ዳኬ፤ ዓዴ ታኣም ዒንጌ፥ ሃያ ሜታሢ ታ ዔካኑዋያ ኔኤም ማላ?» ጌዔኔ።"},{"book":"ዮሓኒሴ","chapter":"18","verse":"12","text":"ዬካፓ ፖኦሊሶንሢንታ ዔያቶ ዓይሣሢንታ ሃሣ ዓይሁዶ ዓሶም ዓይሢንቲ ማዻዞንሢንታ ዎላ'' ማዒ ዬሱሴ ዓርቂ ሱሲና ቱኬ''ኔ።"},{"book":"ዮሓኒሴ","chapter":"18","verse":"13","text":"ዬያይዴስካፓ ቤርታሲ ቃያፓኮ ባይሲ፥ ሃኣና ኮራ ዔኪ ዔያታ ዓኣዼኔ፤ ቃያፓ ዬኖ ሌዖ ቄኤሶኮ ሱኡጋሢ ማዒ ዓኣኔ።"},{"book":"ዮሓኒሴ","chapter":"18","verse":"14","text":"ቃያፓ ቤርታ፦ «ፔቴ'' ዓሲ ዴሮ'' ዛሎ''ሮ ሓይቄቶ ኮሺኬ» ጌይ ዓይሁዶኮ ዎይሣ ዓሶ ዞሬሢኬ።"},{"book":"ዮሓኒሴ","chapter":"18","verse":"15","text":"ሲሞኦኔ ጌይንታ ጴፂሮሴንታ ሃሣ ሜሌ'' ዬሱሴኮ ጊንፆ ሃንታስኬያንታ ዬሱሴኮ ጊንፆ ዓኣዼኔ፤ ዬይ ሜሌ'' ዬሱሴኮ ጊንፆ ሃንታሢ ቄኤሶኮ ሱኡጋሢና ዎላ'' ዔርታሢሮ ዬሱሴና ዎላ'' ቄኤሶ ሱኡጋሢኮ ዲሮ ጋሮ ጌሌኔ።"},{"book":"ዮሓኒሴ","chapter":"18","verse":"16","text":"ጴፂሮሴ ዒማ''ና ማርሾ ካራ'' ዔቂ ዓኣንቴ ዬይ ቄኤሶኮ ሱኡጋሢና ዔርታ፥ ዬሱሴኮ ጊንፆ ሃንታሢ ሙካዖ ካሮ'' ካፓ ዉዱሮ ናዔሎም ኬኤዚ ዒዛ ጋሮ ጌልዜኔ፤"},{"book":"ዮሓኒሴ","chapter":"18","verse":"17","text":"ዬና ካሮ'' ካፓ ዉዱሮ ናዔላ ጴፂሮሴ ኮራ፦ «ኔኤኒ ሃያ ዓሢኮ ጊንፆ ሃንታዞንሢዳፓ ፔቴ''ሢቱዋዓዳ?» ጋዓዛ፥ ዒዚ ጋዓንቴ «ታ ዒዛቱዋሴ» ጌዔኔ።"},{"book":"ዮሓኒሴ","chapter":"18","verse":"18","text":"ዬማና ጪኢሺ ጪኢሽካያታሢሮ ዓይሢንቲ ማዻዞንሢና ዲሮ ጋሮ ካፓዞንሢና ዒኢካ ታሚ ዔኤሢ ካሽታንቴ፥ ጴፂሮሴያ ዔያቶና ዎላ'' ዔቂ ካሽታኔ።"},{"book":"ዮሓኒሴ","chapter":"18","verse":"19","text":"ዒማ''ና ቄኤሶኮ ሱኡጋሢ ዬሱሴ ኮራ ዒዛኮ ጊንፆ ሃንታዞንሢና ዒዛኮ ዔርዚፆና ዛሎ'' ዖኦጬኔ።"},{"book":"ዮሓኒሴ","chapter":"18","verse":"20","text":"ዬሱሴ ዒዛም፦ «ታኣኒ ዓሲም ቢያ ፔጌና ኬኤዜኔ፤ ዓይሁዶ ዓሳ ቢያ ቡኪንታ ቤዞይዳ ማዔቶዋ ጌኤዦ ማኣሮይዳ ቢያ ኬሊ'' ታ ዔርዛ ዎዶ''ና ዓኣቺ ታ ኬኤዜ ባኣዚ'' ዓይጌያ ባኣሴ፤"},{"book":"ዮሓኒሴ","chapter":"18","verse":"21","text":"ዓካሪ ኔ ሃሢ ዓይጎሮ ታና ዖኦጫይ? ታ ኬኤዛንቴ ዋይዜ ዓሶ ዖኦጬ፤ ታ ኬኤዜ ባኮ ዔያታ ዔራኔ» ጌዔኔ።"},{"book":"ዮሓኒሴ","chapter":"18","verse":"22","text":"ዬሱሴ ዬያ ጋዓዛ ዒኢካ ዔቂ ዓኣ፥ ዓይሢንቲ ማዻዞንሢዳፓ ፔቴ''ሢ፦ «ቄኤሶኮ ሱኡጋሢም ኔ ሂዚ ጌይ ማሃ?» ጌይ ዬሱሴ ባዔኔ።"},{"book":"ዮሓኒሴ","chapter":"18","verse":"23","text":"ዬሱሴ ማሃዖ፦ «ፑርታ ባኣዚ'' ታ ኬኤዜያ ማዔቶ ዬኖ ፑርቴሎ ታኣም ኬኤዜ፤ ታኣኒ ኬኤዜ ባካ ፒዜ ማዔቶ ኔ ታና ዓይጎሮ ባዔይ?» ዒዛ ኮራ ጌዔኔ።"},{"book":"ዮሓኒሴ","chapter":"18","verse":"24","text":"ዬካፓ ሃኣና ዬሱሴ ሱዞና ቱኡቴ ጎይሣ ዓኣንቴ ቄኤሶኮ ሱኡጋሢ ቃያፓ ኮራ ዳኬኔ።"},{"book":"ዮሓኒሴ","chapter":"18","verse":"25","text":"ዒማ''ና ሲሞኦኔ ጎዖ ጴፂሮሴ ዔቂ ታሞ ካሽታንቴ ሜሌ'' ዓሲስኬንሢ ሃሣ፦ «ኔኤኒ ዬሱሴኮ ጊንፆ ሃንታዞንሢዳፓ ፔቴ''ሢቱዋዓዳ?» ጋዓዛ፥ ዒዚ፦ «ታ ዒዛቱዋሴ» ጌዔኔ።"},{"book":"ዮሓኒሴ","chapter":"18","verse":"26","text":"ጴፂሮሴ ዋዮ ቲቄ ዓሢኮ ዒጊኒ ማዔያ ሃሣ ቄኤሶ ሱኡጋሢኮ ዓይሢንቲ ማዻዞንሢዳፓ ፔቴ''ስኬይ፦ «ዬኖ ቱኮ''ና ሚፃ ዓኣ ቤዜሎይዳ ታ ኔና ዔያቶና ዎላ'' ዓኣንቴ ዴንቂባይ?» ዒዛ ኮራ ጌዔኔ።"},{"book":"ዮሓኒሴ","chapter":"18","verse":"27","text":"ጴፂሮሴ ላሚ ሃሣ፦ «ታ ዒዛ ዔሩዋሴ» ጌዔኔ፤ ዬማና ኔጉዋዖ ኮይዳ ቂኢቄኔ።"},{"book":"ዮሓኒሴ","chapter":"18","verse":"28","text":"ዬካፓ ዬሱሴ ዔያታ ቃያፓ ማኣራፓ ዔኪ ሮሜ ዓጮ'' ዎይሣሢ ማኣሪ ዔኪ ዓኣዼኔ፤ ዬና ዎዳ'' ጉቴ'' ዓሚ''ናኬ፤ ዓይሁዶ ዓሳ ዑሣ ዓኣዺፆ ቦንቾ ኬሎ''ና ሙዖ ሙዓኒ ዔያቶ ኮይሳሢሮ ዔያቶ ዒኢሱዋጉዲ ጌይሢና ዓጮ'' ዎይሣሢኮ ማኣሮ ዲሮ ጋሮ ጌሊባኣሴ።"},{"book":"ዮሓኒሴ","chapter":"18","verse":"29","text":"ዬያሮ ዓጮ'' ዎይሣ፥ ጲላፆሴ ዔያቶ ባንሢ ኬስካዖ፦ «ሓያ ዓሢ ዑፃ ዒንሢ ሺኢሻ ጌኤዛ ዓይጌንዴዳይ?» ጌይ ዔያቶ ዖኦጬኔ።"},{"book":"ዮሓኒሴ","chapter":"18","verse":"30","text":"ዔያታ ማሃዖ፦ «ሓይ ዓሢ ፑርታ ማዺባኣ ዓሲ ማዔቶ ኔኤም ኑ ዒዛ ዓኣሢ ዒንጋዓታንቴኬ» ጌዔኔ።"},{"book":"ዮሓኒሴ","chapter":"18","verse":"31","text":"ጲላፆሴያ፦ «ዒንሢ ዒንሢሮ ዒዛ ዔኪ ዓኣዺጋፓ ዒንሢ ዎጎ ጎይፆ ዒዛ ዑፃ ዎጉዋቴ» ዔያቶም ጋዓዛ፥ ዓይሁዶኮ ዎይሣ ዓሳ፦ «ኑኡኒ ዓሲ ዎዻኒ ቢታንቶ ኑኡኮ ባኣሴ» ጌዔኔ።"},{"book":"ዮሓኒሴ","chapter":"18","verse":"32","text":"ዬይ ያዺ ማዔሢ ዬሱሴ ዎዚጉዴ ሓይቢና ሓይቃንዳቴያ ኬኤዚንቴ ቃኣላ'' ኩማንዳጉዲኬ።"},{"book":"ዮሓኒሴ","chapter":"18","verse":"33","text":"ጲላፆሴ ጊንሣ ማዒ ፔ ጋሮ ጌላዖ ዬሱሴ ዔኤሊ''፦ «ኔኤኒ ዓይሁዶ ዓሶኮ ካኣቲዳ?» ጌይ ዖኦጬኔ።"},{"book":"ዮሓኒሴ","chapter":"18","verse":"34","text":"ዬሱሴ ማሃዖ፦ «ኔኤኒ ዬያ ጋዓሢ ኔ ቶኦካፓ ዔኪሞ? ሜሌ'' ዓሳ ታ ዛሎ'' ዬያ ኔኤም ኬኤዜምዳይ?» ዒዛ ኮራ ጌዔኔ።"},{"book":"ዮሓኒሴ","chapter":"18","verse":"35","text":"ጲላፆሴ ዒማ''ና፦ «ታኣኒ ኔ ኮራ ዓይሁዴ ዓሲ ማላ? ኔና ዓኣሢ ዒንጌዞንሢ ኔኤኮ ፃጶና ቄኤሶኮ ሱኡጎናኬ፤ ኔኤኒ ማዼ ባካ ዓይጌንዴዳይ» ዬሱሴ ኮራ ጌዔኔ።"},{"book":"ዮሓኒሴ","chapter":"18","verse":"36","text":"ዒዚ ማሃዖ፦ «ታ ካኣቱማ ሃያ ዓጫ''ፓቱዋሴ፤ ታ ካኣቱማ ሃያ ዓጫ''ፓታቶ ዓይሁዶ ዓሶኮ ዎይሣ ዓሶ ኩጫ ታ ዓርቂንቱዋጉዲ ታኣም ዓይሢንቲ ማዻዞንሢ ታ ዛሎ'' ሄኤዶ ዖልቴያ ናንዳንቴኬ፤ ጋዓንቴ ታ ካኣቱማ ሃያ ዓጫ''ፓቱዋሴ» ጌይ ማሄኔ።"},{"book":"ዮሓኒሴ","chapter":"18","verse":"37","text":"ጲላፆሴያ፦ «ሂዴቶ ኔ ካኣቲኬ ጌይሢዳ?» ዒዛ ኮራ ጋዓዛ፥ ዬሱሴ ማሃዖ፦ «ሂዮ፥ ኔ ታና ጌዔሢጉዴያኬ፤ ታኣኒ ሾይንቴሢና ሃያ ዓጮ'' ሙኬሢ ጎኑሞ ዛላ ማርካዻኒኬ፤ ጎኑሞይዳፓ ማዔሢ ቢያ ታኣኮ ዑኡዞ ዋይዛኔ» ጌይ ማሄኔ።"},{"book":"ዮሓኒሴ","chapter":"18","verse":"38","text":"ጲላፆሴ ዒማ''ና፦ «ጎኑሞ ዓይጌንዴዳይ?» ጌዔኔ። ዬካፓ ላሚ ሃሣ ዓይሁዶ ዓሶ ባንሢ ኬስኪ ዔያቶም፦ «ታኣኒ ሃያ ዓሢኮ ዓይጎ ፑርታ ባኣዚ''ያ ዴንቂባኣሴ፤"},{"book":"ዮሓኒሴ","chapter":"18","verse":"39","text":"ጋዓንቴ ዒንሢኮ ዔርቴሢ ጎይፆ ዑሣ ዓኣዺፆ ቦንቾ ኬሎ''ና ቢያ ዎዴ ፔቴ'' ቱኡቴ ዓሲ ታ ዒንሢም ቡላ''ያኬ፤ ዬያሮ ሃሢ ዓይሁዶ ዓሶኮ ካኣታ''ሢ ታ ዒንሢም ቡላ''ንዳጉዲ ዒንሢ ኮዓ?» ጌዔኔ።"},{"book":"ዮሓኒሴ","chapter":"18","verse":"40","text":"ዔያታ ጋዓንቴ፦ «ዬያቱዋንቴ ባርባኔ ኑም ቡሌ''!» ጌይ ጌይ ዒላቴኔ። ባርባኔ ጎዖሢ ካይዚ ጌሌ፥ ሱላኬ።"}]}