{"data":[{"book":"2 VaKorinde","chapter":"1","verse":"1","text":"Pauro, mupostori waKristu Jesu nokuda kwaMwari, naTimoti hama yedu, kukereke yaMwari iri muKorinde, pamwe chete navatsvene vose vari muAkaya yose:"},{"book":"2 VaKorinde","chapter":"1","verse":"2","text":"Nyasha norugare ngazvive kwamuri zvichibva kuna Mwari Baba vedu naIshe Jesu Kristu."},{"book":"2 VaKorinde","chapter":"1","verse":"3","text":"Ngaarumbidzwe Mwari naBaba vaIshe wedu Jesu Kristu, ivo Baba vengoni naMwari wokunyaradza kwose,"},{"book":"2 VaKorinde","chapter":"1","verse":"4","text":"ivo vanotinyaradza pamatambudziko edu ose, kuti tigone kunyaradza avo vari mumatambudziko nokunyaradza kwatakawana isu kubva kuna Mwari."},{"book":"2 VaKorinde","chapter":"1","verse":"5","text":"Nokuti sokuwanda kunoita matambudziko aKristu muupenyu hwedu, ndiko kuwandawo kunoita kunyaradzwa kwedu naKristu."},{"book":"2 VaKorinde","chapter":"1","verse":"6","text":"Kana tichitambudzika, zvinoitirwa kunyaradzwa kwenyu noruponeso rwenyu, kana tichinyaradzwa, zvinoitirwa kunyaradzwa kwenyu, kunobereka mamuri kutsungirira pamatambudziko iwayo atinotambudzika nawo."},{"book":"2 VaKorinde","chapter":"1","verse":"7","text":"Uye tariro yedu kwamuri yakasimba, nokuti tinoziva kuti sezvamunogoverana nesu mumatambudziko edu, saizvozvowo muchagoverana nesu mukunyaradzwa kwedu."},{"book":"2 VaKorinde","chapter":"1","verse":"8","text":"Hatidi kuti murege kuziva, hama, pamusoro pamatambudziko akatiwira tiri mudunhu reEzhia. Takaremerwa kwazvo, kupfuura zvatakagona kutsungirira, zvokuti takati takanga tofa."},{"book":"2 VaKorinde","chapter":"1","verse":"9","text":"Zvirokwazvo mumwoyo medu takanzwa kuti takanga tatongerwa rufu. Asi izvi zvakaitika kuti tirege kuvimba nesimba redu asi naMwari, anomutsa vakafa."},{"book":"2 VaKorinde","chapter":"1","verse":"10","text":"Akatidzikinura padambudziko guru rorufu rakadai, uye achatidzikinura. Paari ndipo pane tariro yedu kuti acharamba achitidzikinura,"},{"book":"2 VaKorinde","chapter":"1","verse":"11","text":"imi muchitibatsirawo neminyengetero yenyu. Ipapo vazhinji vachavonga pamusoro pedu nokuda kwenyasha zhinji dzatichapiwa pakupindurwa kweminyengetero yavazhinji."},{"book":"2 VaKorinde","chapter":"1","verse":"12","text":"Zvino uku ndiko kuzvirumbidza kwedu: Hana dzedu dzinotipupurira: kuti takazvibata nokutendeka kunobva kuna Mwari, munyika uye kunyanya paukama hwedu nemi. Hatina kuita izvi nouchenjeri hwenyama, asi maererano nenyasha dzaMwari."},{"book":"2 VaKorinde","chapter":"1","verse":"13","text":"Nokuti hatikunyorerei zvinhu zvamusingagoni kuverenga kana kunzwisisa. Uye ndinovimba kuti,"},{"book":"2 VaKorinde","chapter":"1","verse":"14","text":"sezvamakatinzwisisa pane zvimwe, muchazosvika pakunyatsotinzwisisa zvakazara zvokuti muchazvirumbidza matiri sezvatichazvirumbidza mamuri, pazuva raIshe Jesu."},{"book":"2 VaKorinde","chapter":"1","verse":"15","text":"Nokuti ndaiziva chinhu ichi, ndakaronga kuti nditange kuuya kwamuri kuti mugoropafadzwa kaviri."},{"book":"2 VaKorinde","chapter":"1","verse":"16","text":"Ndakaronga kukushanyirai ndiri parwendo rwangu rwokuenda kuMasedhonia, uye ndaizodzokazve nokwamuri kana ndobva kuMasedhonia, uye kuti muzondiendesa parwendo rwangu kuJudhea."},{"book":"2 VaKorinde","chapter":"1","verse":"17","text":"Pandakaronga izvi, ndakazviita ndisingarevesi here? Kana kuti ndinoita urongwa hwangu nenzira yenyama here, zvokuti ndingati nenzira imwe cheteyo, “Hongu, hongu” uye “Kwete, kwete.”"},{"book":"2 VaKorinde","chapter":"1","verse":"18","text":"Asi zvirokwazvo naMwari akatendeka, shoko redu kwamuri harizi “Hongu” kana “Kwete.”"},{"book":"2 VaKorinde","chapter":"1","verse":"19","text":"Nokuti Mwanakomana waMwari, Jesu Kristu, uyo akaparidzwa pakati penyu neni naSirasi uye naTimoti, akanga asiri, “Hongu” kana “Kwete”, asi maari zvakagara zviri “Hongu.”"},{"book":"2 VaKorinde","chapter":"1","verse":"20","text":"Nokuti hazvinei kuti Mwari akativimbisa zvinhu zvizhinji zvakadii, zvose i“Hongu” muna Kristu. Uye kubudikidza naiye tinoti “Ameni” kuti Mwari akudzwe."},{"book":"2 VaKorinde","chapter":"1","verse":"21","text":"Zvino ndiMwari anoita kuti tose imi nesu timire takasimba muna Kristu. Akatizodza,"},{"book":"2 VaKorinde","chapter":"1","verse":"22","text":"akaisawo chisimbiso patiri chokuti tava vake, uye akaisa Mweya wake mumwoyo medu kuti ave rubatso, achipa chisimbiso chezvichauya."},{"book":"2 VaKorinde","chapter":"1","verse":"23","text":"Ndinodana Mwari kuti ave chapupu changu kuti handina kuzouya kuKorinde nokuti ndakakunzwirai tsitsi."},{"book":"2 VaKorinde","chapter":"1","verse":"24","text":"Kwete nokuti tinoda kuremedza kutenda kwenyu, asi kuti tinobatsirana nemi kuti muve nomufaro, nokuti makamira zvakasimba nokuda kwokutenda."}]}