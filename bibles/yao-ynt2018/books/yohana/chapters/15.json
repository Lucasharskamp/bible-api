{"data":[{"book":"Yohana","chapter":"15","verse":"1","text":"“Uneji ndili chitela chisyenesyene cha msabibu, ni Atati ŵangu ali jwakulima."},{"book":"Yohana","chapter":"15","verse":"2","text":"Lujambi lwaluli lose lwaluli mwangu une lwangalukusogola akulutyosya ni lujambi lwaluli lose lwalukusogola akulupogolela kuti lupunde kusogola."},{"book":"Yohana","chapter":"15","verse":"3","text":"Ŵanyamwe mmasile kuŵa ŵasalele kwa ligongo lya majiganyo gangu ginansalile."},{"book":"Yohana","chapter":"15","verse":"4","text":"Ntame nkati mwangu, ni uneji chindame nkati mwenu. Mpela ila lujambi ngalukombola kusogola isogosi iŵaga nganilusigala pa msabibu usyene, iyoyo peyo ni ŵanyamwe iŵaga ngankutama munkati mwangu chinnepele kusogola isogosi."},{"book":"Yohana","chapter":"15","verse":"5","text":"“Uneji ndili mpela chitela cha msabibu ni ŵanyamwe ndi nyambi. Jwakutama mwa uneji, ni uneji mwa jwelejo, jwelejo chasogole isogosi yejinji, pakuŵa ŵanyamwe jikape ngankukombola kupanganya chachili chose."},{"book":"Yohana","chapter":"15","verse":"6","text":"Mundu jwalijose iŵaga ngakutama mwa uneji akulandana ni lujambi lwalujasikwe kwakutalichila ni kuumula. Syele nyambi sikukumbikwa ni kutinisya pa mooto ni kutinika."},{"book":"Yohana","chapter":"15","verse":"7","text":"Mwatamaga mwa uneji ni maloŵe gangu gatamaga nkati mwenu, mmende chachili chose chinkuchisaka ni ŵanyamwe chimpegwe."},{"book":"Yohana","chapter":"15","verse":"8","text":"Mwasogolaga isogosi yejinji, Atati ŵangu chakuswe ni ŵanyamwe chimme ŵakulijiganya ŵangu."},{"book":"Yohana","chapter":"15","verse":"9","text":"Uneji nannonyele ŵanyamwe mpela ila Atati ŵangu iŵanonyele une. Ntameje mu unonyelo wangu."},{"book":"Yohana","chapter":"15","verse":"10","text":"Mwagakamulichisyaga malajisyo gangu chintame mu unonyelo wangu, mpela ila indite pakugakamulichisya malajisyo ga Atati ŵangu ni kutama mu unonyelo wao."},{"book":"Yohana","chapter":"15","verse":"11","text":"“Nansalile yelei yose kuti usangalale wangu utame nkati mwenu, ni usangalale wenu upunde."},{"book":"Yohana","chapter":"15","verse":"12","text":"Alili lili lilajisyo lyangu: Nnonyelane jwine ni jwine mpela indite pakunnonyela ŵanyamwe."},{"book":"Yohana","chapter":"15","verse":"13","text":"Ngapangwa unonyelo wauli wekulungwa kuupunda unonyelo wa mundu jwakuutyosya umi wakwe kwa ligongo lya achambusanga ŵao."},{"book":"Yohana","chapter":"15","verse":"14","text":"Ŵanyamwe ndi achambusanga ŵangu mwatendaga chele chingunnajisya."},{"book":"Yohana","chapter":"15","verse":"15","text":"Uneji ngangummilanga sooni ŵakutumichila, pakuŵa jwakutumichila ngakuchimanyilila chakupanganya mmbujegwe. Nambo uneji nammilasile ŵanyamwe achambusanga ŵangu, pakuŵa nammanyisye yose inaipilikene kutyochela kwa Atati ŵangu."},{"book":"Yohana","chapter":"15","verse":"16","text":"Ŵanyamwe nganimuusagula uneji, nambo uneji nansagwile ŵanyamwe ni kuntuma njaule nkasogole isogosi yejinji yaani ipanganyo yambone, ichitame moŵa gose, nipele chachili chose chachimwaŵende Atati ŵangu kwa liina lyangu chimpegwe."},{"book":"Yohana","chapter":"15","verse":"17","text":"Nipele, lilajisyo lyangu kukwenu lili ali, nnonyelane jwine ni jwine."},{"book":"Yohana","chapter":"15","verse":"18","text":"“Iŵaga ŵandu ŵa pachilambo pano akunchima ŵanyamwe, mmanyilile kuti akanaŵe kunchima ŵanyamwe, ŵanjimile uneji kaje."},{"book":"Yohana","chapter":"15","verse":"19","text":"Nkaliji ŵandu ŵa pachilambo, ŵandu akunnonyela ŵanyamwe mpela achinjao. Ŵanyamwe nganimma ŵandu ŵa pachilambo, nambo une nansagwile ŵanyamwe pasikati ja ŵandu ŵa pachilambo. Kwa ligongo lyo ŵandu ŵa pachilambo akunchima ŵanyamwe."},{"book":"Yohana","chapter":"15","verse":"20","text":"Nkumbuchile inansalile yo kuti, ‘Jwakutumichila nganaŵa jwankulungwa kumpunda mmbujegwe.’ Iŵaga ŵalagesye uneji, ni ŵanyamwe nombe chanlagasye, agakamulichisyaga majiganyo gangu, ni majiganyo genu chagakamulisye."},{"book":"Yohana","chapter":"15","verse":"21","text":"Nambo champanganyichisye ŵanyamwe yeleyo yose pakuŵa ŵanyamwe ndi ŵandu ŵangu, ligongo ngakwamanyilila ŵelewo ŵandumile une."},{"book":"Yohana","chapter":"15","verse":"22","text":"Ngungaiche ni kuŵecheta nawo, ngakaŵe ni sambi, nambo sambano ngakukombola kulichenjela kuti nganakola sambi."},{"book":"Yohana","chapter":"15","verse":"23","text":"Jwakunjima une, akwachima Atati ŵangu nombe."},{"book":"Yohana","chapter":"15","verse":"24","text":"Ngangapanganye kukwao masengo ganganagapanganye jwine, ngaakakole sambi, nambo sambano aiweni yakusimonjeka indesile, ali chiŵela kutuchima une ni Atati ŵangu."},{"book":"Yohana","chapter":"15","verse":"25","text":"Nambo itendekwe yele kuti gamalile maloŵe gagalembekwe Mmalajisyo gao gagakuti, ‘Ŵanjimile pangali ligongo.’"},{"book":"Yohana","chapter":"15","verse":"26","text":"“Chinantume nkamusi kutyochela kwa Atati ŵangu, jwele ali Mbumu jwa Akunnungu, juchasale usyene nkati Akunnungu. Chinantume kukwenu kutyochela kwa Atati kuti ansalile usyene nkati uneji."},{"book":"Yohana","chapter":"15","verse":"27","text":"Ni ŵanyamwe nombe chimwasalile ŵandu nkati une pakuŵa ntemi pamo ni une chitandile kundanda."}]}