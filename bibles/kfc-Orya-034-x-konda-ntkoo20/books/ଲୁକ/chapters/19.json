{"data":[{"book":"ଲୁକ","chapter":"19","verse":"1","text":"ୱେନ୍‌କା ଜିସୁ ଜିରିହୋ ଗାଡ଼୍‌ତୁ ଡ଼ୁଗୁଜି ନାଡ଼୍‍ମିସିଜି ସଲ୍‍ସିମାର୍‍ଆନ୍‍ ।"},{"book":"ଲୁକ","chapter":"19","verse":"2","text":"ମାରି ସୁଡ଼ୁଦୁ, ଜକିୟ ଦର୍‌ତି ଅରେନ୍‍ ଲୋକୁ ମାର୍‌ଆନ୍‌, ମାରି ୱାନ୍‌ ଅରେନ୍‍ ପେରି ସିସ୍‍ଟୁଲସ୍‍ନିକାନ୍‍ ମାରି ମାଜନ୍‌ ମାର୍‌ଆନ୍‌ ।"},{"book":"ଲୁକ","chapter":"19","verse":"3","text":"ଜିସୁ ଏନ୍‌, ଆକା ସୁଡ଼ୁଦେଙ୍ଗ୍‍ ୱାନ୍‌ ବଦା କିଜିମାର୍‍ଆନ୍‍, ମାତର୍‌ ଲୋକା ଗଲିଦି ଉଣ୍ତିଙ୍ଗ୍‌ ସୁଡ଼ୁଦେଙ୍ଗ୍‍ ଆଟ୍‍ଏଜି ମାର୍‌ଆନ୍‌, ଇରିଙ୍ଗ୍‌ ୱାନ୍‌ ବୁଟ୍‍କା ମାର୍‌ଆନ୍‌ ।"},{"book":"ଲୁକ","chapter":"19","verse":"4","text":"ଆଦେଙ୍ଗ୍‌ ୱାନ୍‌ ଲୋକା ଆଗ୍‌ଡ଼ି ଉରୁକ୍‍ସି ସଲ୍‌ସି ଜିସୁଙ୍ଗୁଁ ସୁଡ଼ୁଦେଙ୍ଗ୍‍ ଇଜି ଉଣ୍ତ୍ରି ତଗାମାରାନ୍‌ତୁ ଏକ୍‍ତାନ୍‍, ଇରିଙ୍ଗ୍‌ ଆୟା ସାରି ସିଜି ଜିସୁ ସନିକା ମାର୍‌ଆତ୍‌ ।"},{"book":"ଲୁକ","chapter":"19","verse":"5","text":"ଜିସୁ ଆୟା ବାଡିଦୁ ୱାଜି ମୁସ୍‌କୁ ବେସ୍‍ସି ଜକିୟଙ୍ଗ୍‍ ଇର୍‌ଆନ୍‌, “ଜକିୟ, ବେଗି ରେସିରାଆ, ଇରିଙ୍ଗ୍‌ ନେର୍‌ ନାଙ୍ଗିଁ ମି ଇନ୍‌ଡ୍ର ଏଣ୍ତେସ୍‌ବା ତେବାଦେଙ୍ଗ୍‍ ଆନାତ୍‌ ।”"},{"book":"ଲୁକ","chapter":"19","verse":"6","text":"ଆବେଟ୍‌ ଜକିୟ ଦାପ୍ରେ ରେସିୱାଜି ୱେଡ଼ିକାଦାନ୍‌ ଜିସୁଙ୍ଗୁଁ ୱାନି ଇଣ୍ତ୍ର କୁକ୍‍ତାଅତାନ୍‍ ।"},{"book":"ଲୁକ","chapter":"19","verse":"7","text":"ଆକା ସୁଡ଼ୁଜି ୱିଜେରେ କାଡ଼୍‍ଜି ଇନ୍‍ଣ୍ତ୍ରେଙ୍ଗ୍‍ ଆସ୍‌ତାର୍‌, “ୱାନ୍‌ ଅରେନ୍‍ ପାପି ଲୋକ୍‌ତି ଇଣ୍ତ୍ର ତେବାଦେଙ୍ଗ୍‍ ସର୍‍ଆନ୍‍ନି ।”"},{"book":"ଲୁକ","chapter":"19","verse":"8","text":"ମାତର୍‌ ଜକିୟ ନିର୍‍ଆନ୍‍ନୋ ପ୍ରବୁଙ୍ଗ୍‌ ଇର୍‌ଆନ୍‌, “ଏ ପ୍ରବୁ, ସୁଡ଼ୁଆ, ନା ଦନ୍‌ ଆଦାବାଗ୍‍ କାକୁର୍ତି ଲୋକାଙ୍ଗ୍‌ ସିଜିନା, ମାରି ଜଦି ଅନ୍ୟାୟତାନ୍‍ ଏମାଣୁକୁ ଇନିକା ଅନାମାନା, ଆତିଙ୍ଗ୍‌ ସାରି ଗୁଣ୍‍ତାନ୍‍ ଡ଼େସିସିଜିନା ।”"},{"book":"ଲୁକ","chapter":"19","verse":"9","text":"ଆବେଟ୍‌ ଜିସୁ ୱାନି ବିସୟ୍‌ତାନ୍‌ ଇର୍‌ଆନ୍‌, “ନେର୍‌ ଇୟା ଇଣ୍ତ୍ର ରକିୟା ପଇନିକା ଇଗା ୱାତାମାନାତ୍‌, ଇରିଙ୍ଗ୍‌ ଇକାନ୍‌ ବା ଅବ୍ରାହାମତି ଅରେନ୍‍ ମାରିସି ।"},{"book":"ଲୁକ","chapter":"19","verse":"10","text":"୧୯:୧୦ ମାତିଉ ୧୮:୧୧.ଇରିଙ୍ଗ୍‌ ଆମାକା ମୁରିତାମାନାତ୍‍, ଆକା ପୟଜ ରକିୟା କିଦେଙ୍ଗ୍‌ ମନୁସ୍ୟପୁତ୍ର ୱାତାମାନାନ୍‍ ।”"},{"book":"ଲୁକ","chapter":"19","verse":"11","text":"ଲୋକୁ ଇୟା ମାଟା ୱିଜୁ ୱେନିୱାଲେ ଜିସୁ ମାରି ଉଣ୍ତ୍ରି କାତା ୱେର୍‌ତାନ୍‌, ଇରିଙ୍ଗ୍‌ ୱାନ୍‌ ଜିରୁସାଲାମ୍‍ ଲାକ୍‌ତୁ ଇତା ମାର୍‌ଆନ୍‌ ମାରି ମାପୁରୁଦି ରାଜି ଦାପ୍ରେନେ ୱାନାତ୍‌ ଇଜି ୱାର୍‌ ଅଡ଼୍‍ବିଜି ମାର୍‌ଆର୍‌ ।"},{"book":"ଲୁକ","chapter":"19","verse":"12","text":"ଆବେଟ୍‌ ୱାନ୍‌ ଇର୍‌ଆନ୍‌, ଅରେନ୍‍ ପେରି ଲୋକୁ ରାଜା ଆଦେଙ୍ଗ୍‌ ଉଣ୍ତ୍ରି ଆକ ରାଜିଦୁ ସନ୍‌ଡ଼୍ରେଙ୍ଗ୍‌ ତିଆର୍‌ ଆଜି ମାର୍‌ଆନ୍‌, ୱେନ୍‌କା ୱାନ୍‌ ଡ଼େସିୱାଜି ନିଜେଦି ଲୋକା ମୁସ୍‌କୁ ସାସନ୍‍ କିଦେଙ୍ଗ୍‌ ଅଡ଼୍‍ବିଜି ମାର୍‌ଆନ୍‌ ।"},{"book":"ଲୁକ","chapter":"19","verse":"13","text":"ୱାନ୍‌ ନିଜେଦି ଦସ୍‍ଲୋକ୍ ସାକର୍‌କାଙ୍ଗ୍‌ କୁକ୍‌ସି ୱାରିଙ୍ଗ୍‌ ୱିଜେରିଙ୍ଗ୍‍ ଉଣ୍ତ୍ରି ଉଣ୍ତ୍ରି ବାଙ୍ଗାଁରାମ୍‍ ଅଦ୍‌ଲି ସିଜି ଇର୍‌ଆନ୍‌, ନାନ୍ ୱାନି ସାନ୍ଦି ବେପାର୍‌ କିଦୁ ।"},{"book":"ଲୁକ","chapter":"19","verse":"14","text":"ମାତର୍‌ ୱାନି ଦେସ୍‌ତି ଲୋକୁ ୱାନିଙ୍ଗ୍‌ କାଡ଼୍‍ଜି ମାର୍‌ଆର୍‌, ମାରି ୱାର୍‌ ୱାନି ୱେନ୍‌କା ଅରେନ୍‍ ୱାନିଙ୍ଗ୍‌ କାବୁର୍‌ ପୋକ୍‌ସି ଇର୍ହାର୍‌, ଇକାନ୍‌ ଜେ ମା ମୁସ୍‌କୁ ସାସନ୍‍ କିନାନ୍‌, ଇକା ମା ବଦା ସିଲେତ୍‍ ।"},{"book":"ଲୁକ","chapter":"19","verse":"15","text":"ୱେନ୍‌କା ୱାନ୍‌ ରାଜା ଆଜି ଡ଼େସିୱାତାନ୍‍, ମାରି ଆମା ସାକର୍‌କାଙ୍ଗ୍‌ ଡାବୁଙ୍ଗୁଁ ସିତାମାର୍‍ଆନ୍‍, ୱାରି ଲୋଇ ବେପାର୍‌ କିଜି ଏନ୍‌ ଏସୋ ଲାବ୍‍ ପୟତା ମାନାନ୍‌, ଆକା ନେସ୍‌ତେଙ୍ଗ୍‌ ଇଜି ୱାରିଙ୍ଗ୍‌ ୱାନି ଲାକ୍‌ତୁ କୁକ୍‍ସୋ ତାତେଙ୍ଗ୍‌ ଆଦେସ୍‌ ସିତାନ୍‌ ।"},{"book":"ଲୁକ","chapter":"19","verse":"16","text":"ଆବେଟ୍‌ ପାର୍‍ତୁମ୍‍ତିକାନ୍‍ ୱାଜି ଇର୍‌ଆନ୍‌, ପ୍ରବୁ, ନି ଉଣ୍ତ୍ରି ବାଙ୍ଗାଁରାମ୍‍ ଡାବୁଦୁ ନାନ୍ ମାରି ଦଶଗୋଟା ବାଙ୍ଗାଁରାମ୍‍ ଡାବୁଙ୍ଗୁଁ ଲାବ୍‍ କିତାମାନା ।"},{"book":"ଲୁକ","chapter":"19","verse":"17","text":"ୱାନ୍‌ ୱାନିଙ୍ଗ୍‌ ଇର୍‌ଆନ୍‌, ନିନ୍‌ ବେସି ନେଗି ସାକର୍‌, ନିନ୍‌ ଉଣା ବିସୟତୁ ବିସ୍‌ବାସ୍‌ତାନ୍‍ ପାଣି କିତିମାନି ଆକା ନିନ୍‌ ଦସ୍‍ଗୋଟା ଗାଡ଼ାକା ମୁସ୍‍କା ଅଦିକାର୍‍ ପୟଦେଙ୍ଗ୍‍ ସିଜିନା ।"},{"book":"ଲୁକ","chapter":"19","verse":"18","text":"ମାରି, ଅରେନ୍‍ ୱାଜି ଇର୍‌ଆନ୍‌, ପ୍ରବୁ, ନି ଉଣ୍ତ୍ରି ବାଙ୍ଗାଁରାମ୍‍ ଡାବୁଦାନ୍‍ ନାନ୍ ପାସ୍‌ଗୋଟା ବାଙ୍ଗାଁରାମ୍‍ ଡାବୁଙ୍ଗୁଁ ଲାବ୍‍ କିତାମାନା ।"},{"book":"ଲୁକ","chapter":"19","verse":"19","text":"ୱାନ୍‌ ୱାନିଙ୍ଗ୍‌ ବା ଇର୍‌ଆନ୍‌, ନିନ୍‌ ବା ପାସ୍‌ଗୋଟା ଗାଡ଼ାକା ମୁସ୍‌କୁ ଅଦିକାର୍‍ ପୟଦେଙ୍ଗ୍‍ ସିଜିନା ।"},{"book":"ଲୁକ","chapter":"19","verse":"20","text":"ମାରି ଅରେନ୍‍ ୱାଜି ଇର୍‌ଆନ୍‌, ପ୍ରବୁ, ସୁଡ଼ୁଆ, ଇୟା ନି ବାଙ୍ଗାଁରାମ୍‍ ଡାବୁଙ୍ଗୁଁ, ନାନ୍ ଇୟା ପାଗାଦୁ ତର୍‍ତା ଇଟ୍‌ଟା ମାର୍‍ଆ;"},{"book":"ଲୁକ","chapter":"19","verse":"21","text":"ଇରିଙ୍ଗ୍‌ ନାନ୍ ନିଙ୍ଗିଁ ତିଲାତା, ଇରିଙ୍ଗ୍‌ ନିନ୍‌ ଅରେନ୍‍ ଆଟ୍‍ୱାଦି ଲୋକୁ, ଆମାକା ଇଡ୍‍ଇମାନି, ଆକା ପେର୍‍ନିଅନି, ମାରି ଆମାକା ୱିତ୍‍ଇ, ଆକା କୟନି ।"},{"book":"ଲୁକ","chapter":"19","verse":"22","text":"ୱାନ୍‌ ୱାନିଙ୍ଗ୍‌ ଇର୍‌ଆନ୍‌, ରେ ତାଗ୍‌ଇ ସାକର୍‌, ନି ମୋକମ୍‍ତି ମାଟାଦି ନି ବିସାର୍‌ କିନା । ନାନ୍ ଅରେନ୍‍ ଆଟ୍‍ୱାଦି ଲୋକୁ, ଆମାକା ଇଡ୍‍ଏମାନା, ଆକା ପେର୍‍ନାଅନା, ମାରି ଆମାକା ୱିତ୍‌ଏମାନା, ଆକା କୟନା, ଇକା ଇନିକା ନେସ୍‍ତିମାର୍‍ଇ ?"},{"book":"ଲୁକ","chapter":"19","verse":"23","text":"ଜଦି, ଇୟା ମାଟା ସତ୍‌, ବ୍ୟାଙ୍କ୍‍ତୁ ଏନ୍ଦା ନା ବାଙ୍ଗାଁରାମ୍‍ ଡାବୁଙ୍ଗୁଁ ଇଡ୍‍ଇତି ? ଆତିଙ୍ଗ୍‌ ନାନ୍ ୱାଜି ବ୍ୟାଙ୍କ୍‍ତାନ୍‍ ଉପ୍‍ରି ପଇତାମାନ୍ଦି ।"},{"book":"ଲୁକ","chapter":"19","verse":"24","text":"ମାରି, ଆୟା ଲାକ୍‌ତୁ ନିର୍‍ଇ ମାର୍‍ଇ ଲୋକାଙ୍ଗ୍‌ ଇର୍‌ଆନ୍‌, ୱେନି ମାଣାନ୍‌ ଇୟା ବାଙ୍ଗାଁରାମ୍‍ ଡାବୁଙ୍ଗୁଁ ଅସି, ଆମାୱାନିମାନୁ ଦଶଗୋଟା ବାଙ୍ଗାଁରାମ୍‍ ଡାବୁଙ୍ଗୁଁ ମାନେ, ୱାନିଙ୍ଗ୍‌ ସିଦୁ ।"},{"book":"ଲୁକ","chapter":"19","verse":"25","text":"ଆବେଟ୍‌ ୱାର୍‌ ୱାନିଙ୍ଗ୍‌ ଇର୍ହାର୍‌, ପ୍ରବୁ, ୱାନିଙ୍ଗ୍‌ ତୋ ଦାସ୍‍ଗୋଟା ବାଙ୍ଗାଁରାମ୍‍ ଡାବୁଙ୍ଗୁଁମାନେ ।"},{"book":"ଲୁକ","chapter":"19","verse":"26","text":"୧୯:୨୬ ମାତିଉ ୧୩:୧୨; ମାର୍କ ୪:୨୫; ଲୁକ ୮:୧୮.ନାନ୍ ମିଙ୍ଗିଁ ୱେର୍‌ସିନା, ଏମେଲୋକାଦି ମାନାତ୍‌, ୱାନିଙ୍ଗ୍‌ ସିନାର୍‍, ମାତର୍‌ ଆମାୱାନିଙ୍ଗ୍‌ ସିଲେତ୍‌, ୱାନି ଲାକ୍‌ତୁରାନ୍‌ ଆମାକା ଉଣାମାନାତ୍‌, ଆକାବା ୱାନି ମାଣ୍‌କୁ ଅନାର୍‍ ।"},{"book":"ଲୁକ","chapter":"19","verse":"27","text":"୧୯:୨୭ ମାତିଉ ୨୫:୧୪-୩୦.ମାତର୍‌ ନା ଇୟା ଆମା ସାତ୍ରୁର୍‍ ନାନ୍ ୱାରି ମୁସ୍‌କୁ ସାସନ୍‍ କିନା ଇଜି ବଦା କିଏଜିମାର୍‍ଆର୍‍, ୱାରିଙ୍ଗ୍‌ ଇବେ ତାସିନା ଆଗ୍‌ଡ଼ି କାତ୍‍ତୁ ।"},{"book":"ଲୁକ","chapter":"19","verse":"28","text":"ଜିସୁ ଇୟା ମାଟା ୱେର୍‌ତି ୱିସ୍‌ତି ୱେନ୍‌କା ସିସୁରି ଆଗ୍‌ଡ଼ି ଆଗ୍‌ଡ଼ି ଜିରୁସାଲାମ୍‍ ତରିନ୍‌ ସନ୍‌ଡ଼୍ରେଙ୍ଗ୍‌ ଆସ୍‌ତାନ୍‌ ।"},{"book":"ଲୁକ","chapter":"19","verse":"29","text":"ମାରି, ଏସ୍ତିୱାଲେ ଜିସୁ ଜୀତ ଗରନ୍‍ ଲାକ୍‌ତୁରି ବେତ୍‍ପାଗି ନି ବେତନିୟା ଲାକ୍‌ତୁ ଇତାନ୍‌, ନାସ୍‍ତିୱାଲେ ୱାନ୍‌ ୱାନି ସିସୁରି ଲୋଇ ରିଏରିଙ୍ଗ୍‍ ଇୟା ମାଟା ୱେର୍‌ସି ପୋକ୍‌ତାନ୍‌,"},{"book":"ଲୁକ","chapter":"19","verse":"30","text":"ମି ଆଗ୍‍ଡ଼ିରି ଆୟା ଆୟା ନାଟ ସାନ୍‌ଡ୍ରୁ; ଆବେ ଇତି ଦାପ୍ରେ, ଆମାତାନି ମୁସ୍‌କୁ ଏସାଙ୍ଗ୍‍ ଏନ୍‌ ବାସ୍‍ଏନ୍‍, ଇୟାୱାଜା ଉଣ୍ତ୍ରି ଗଦପିଲାଦିଙ୍ଗ୍‌ ତର୍‍ନି ମାନିକା ସୁଡ଼ୁନିଦେର୍‍; ତାନେଙ୍ଗ୍‌ କୁତ୍‍ସ ତାଗାଟ୍‌ ।"},{"book":"ଲୁକ","chapter":"19","verse":"31","text":"ମାରି, ଏନ୍‌ ଜଦି ମିଙ୍ଗିଁ ଏନ୍ଦା କୁତ୍‍ସି ଅସିନିଦେର୍‍ ଇଜି ୱେନ୍‍ବାନାନ୍‌, ମିର୍‌ ଇୟାୱାଜା ଇନିଦେର୍‌, ଇରିଙ୍ଗ୍‌ ତେନେମାନୁ ପ୍ରବୁଙ୍ଗୁଁ ଦର୍‌କାର୍‌ ମାନାତ୍‌ । ଜିସୁଦି ଜିରୁସାଲାମ୍‌ତୁ ଜିଣାଜି ସନିକା"},{"book":"ଲୁକ","chapter":"19","verse":"32","text":"ଆବେଟ୍‌ ଆୟା ରିଏର୍‌ ସିସୁର୍‍ ନାର୍‍ତୁ ସରଆର୍‌, ମାରି ପ୍ରବୁ ୱାରିଙ୍ଗ୍‌ ଏଣ୍ତେସ୍‌ ଇର୍‌ଆ ମାର୍‌ଆନ୍‌, ଆୟାୱାଜାନେ ସୁଡ଼ୁତାର୍‌ ।"},{"book":"ଲୁକ","chapter":"19","verse":"33","text":"ମାରି, ୱାର୍‌ ଗଦପିଲାଦିଙ୍ଗ୍‍ କୁତ୍‍ନିୱାଲେ ଗଦପିଲାଦି ମାଲିକ୍‍କୁ ୱାରିଙ୍ଗ୍‌ ୱେନ୍‌ବାତାନ୍‌, ଏନ୍ଦା ଗଦପିଲାଦିଙ୍ଗ୍‍ କୁତ୍‍ସିନିଦେର୍‍ ?"},{"book":"ଲୁକ","chapter":"19","verse":"34","text":"ୱାର୍‌ ଇର୍ହାର୍‌, ତେନେମାନୁ ପ୍ରବୁଙ୍ଗ୍‌ ଦର୍‌କାର୍‌ ମାନାତ୍‌ ।"},{"book":"ଲୁକ","chapter":"19","verse":"35","text":"ମାରି, ୱାର୍‌ ଗଦପିଲାଦିଙ୍ଗ୍‍ ଜିସୁ ଲାକ୍‌ତୁ ଆୟା ଗଦ ମୁସ୍‌କୁ ନିଜେ ନିଜେଦି ୱାତିଙ୍ଗ୍‍ ପାର୍‍ସି ଜିସୁଙ୍ଗୁଁ ବାସ୍‍ସିତାର୍‍ ।"},{"book":"ଲୁକ","chapter":"19","verse":"36","text":"ମାରି, ୱାନ୍‌ ସନିୱାଲେ ଲୋକୁ ରାସ୍ତାଦୁ ନିଜେ ନିଜେଦି ୱାତିଙ୍ଗ୍‍ ପାର୍‍ସି ସିଦେଙ୍ଗ୍‍ ଆସ୍‌ତେ ।"},{"book":"ଲୁକ","chapter":"19","verse":"37","text":"ମାରି, ୱାନ୍‌ ଏସ୍ତିୱାଲେ ଜୀତ ଗରନ୍‌ତି ଗାଡ଼୍‍ଗାଡ଼ା ବାଡି ଲାକ୍‌ତୁ ଇତାନ୍‌, ନାସ୍ତିୱାଲେ ୱିଜେରେ ସିସୁର୍‍ ସୁଡ଼୍‍ତି ମାର୍‍ଇ ୱିଜୁ ସାକ୍ତିଦି ପାଣି ଉଣ୍ତିଙ୍ଗ୍‌ ୱେଡ଼ିକାଦାନ୍‌ ନାଣ୍ତ ଆଉଲି ଆଜି ମାପୁରୁଦି ଦନ୍ୟବାଦ୍‌ କିଜି କିଜି ଇର୍ହାର୍‌,"},{"book":"ଲୁକ","chapter":"19","verse":"38","text":"ପ୍ରବୁ ଦର୍‌ତାନ୍‌ ଆମା ରାଜା ୱାଜିନାନ୍‍, ୱାନ୍‌ ଦନ୍ୟ । ମୁସ୍‌କୁପୁର୍‌ତୁ ସାନ୍ତି ମାରି ଗୌରବ୍‍ ମାପୁରୁଦି ଦନ୍ୟବାଦ୍‌ ଆପିତ୍‌ ।"},{"book":"ଲୁକ","chapter":"19","verse":"39","text":"ଆବେଟ୍‌କୁ ଲୋକା ଲୋଇ ଏସୋ ପାରୁସିର୍‌ ଜିସୁଙ୍ଗୁଁ ଇର୍ହାର୍‌, “ଏ ଗୁରୁ, ନି ସିସୁରିଙ୍ଗ୍‌ ଆଲ୍‌ଜ ମାନ୍‌ଡ଼୍ରେଙ୍ଗ୍‌ ଇନ୍‌ଆଁ ।”"},{"book":"ଲୁକ","chapter":"19","verse":"40","text":"ଜିସୁ ଇର୍‌ଆନ୍‌, “ନାନ୍ ମିଙ୍ଗିଁ ସତ୍‌ ଇଜିନା, ଇକାର୍‌ ଆଲେତି ମାର୍‍ରିଙ୍ଗ୍‍, କାଲ୍‌କୁ ଆଉଲି ଆନେ ।”"},{"book":"ଲୁକ","chapter":"19","verse":"41","text":"ମାରି, ଏସ୍ତିୱାଲେ ଜିସୁ ଜିରୁସାଲାମ୍ ଲାକ୍‌ତୁ ୱାତାନ୍‌, ନାସ୍ତିୱାଲେ ଗାଡ଼୍‌ତିଙ୍ଗ୍‌ ସୁଡ଼ୁଜି ତାନେ ଉଣ୍ତିଙ୍ଗ୍‌ ଆଡ଼୍‍ବାଜି ଇର୍‌ଆନ୍‌,"},{"book":"ଲୁକ","chapter":"19","verse":"42","text":"“ନିନ୍‌, ହୁଁ, ନିନ୍‌ ଜଦି ନେର୍‌ ସାନ୍ତି ପୟ୍‌ନି ବିସୟ୍‌ତିଙ୍ଗ୍‌ ନେସ୍‌ତି ମାନ୍ଦି ! ମାତର୍‌ ଇଲେଇ ଆୟାୱିଜୁ ନିବାଣ୍‍କୁ ମାର୍‍ଗିତା ମାନାତ୍‌ ।"},{"book":"ଲୁକ","chapter":"19","verse":"43","text":"ଆଦେଙ୍ଗ୍‌ ନି ମୁସ୍‌କୁ ମାନି କାର୍ମୁଦି ସମୟ ନିନ୍‌ ନେସ୍‌ଇତି ଆକା, ସମୟ ୱାଜିନାତ୍‍ ଏସ୍ତିୱାଲେ ମି ସାତ୍ରୁର୍‍ ନି ସାରିବେଡ଼୍‍ତି ଗାଟୁ ତର୍‌ସି ନିଙ୍ଗିଁ କେର୍‍ପ୍‍ସି ବାଦା କିନାର୍‌, ମାରି ମି ୱିଜୁ ସେର୍‍ଲେଙ୍ଗ୍‌ କେର୍‍ନାର୍‍ ।"},{"book":"ଲୁକ","chapter":"19","verse":"44","text":"ମାରି ନିଙ୍ଗିଁ ନିବାନୁ ମାନି ୱିଜୁ ଲୋକାଙ୍ଗ୍‌ ଗୁଣ୍ତା କିନାର୍‌, ମାରି ନିବାନୁ ଉଣ୍ତ୍ରି କାଲୁଦିଙ୍ଗ୍‌ ଆଇ ଉଣ୍ତ୍ରି କାଲୁ ମୁସ୍‌କୁ, ତେବାଏତ୍‍, ଇରିଙ୍ଗ୍‌ ନିଙ୍ଗିଁ ଏସ୍ତିୱାଲେ ମାପୁରୁ ରକିୟା କିଦେଙ୍ଗ୍‌ ୱାତାନ୍‌, ନିନ୍‌ ୱାନିଙ୍ଗ୍‌ ସିନିସ୍‍ କିଇତିଦେର୍‍ ।”"},{"book":"ଲୁକ","chapter":"19","verse":"45","text":"ମାରି, ଜିସୁ ମନ୍ଦିର୍‌ତୁ ଡ଼ୁଗିତାନ୍‍ ନୋ ପର୍‌ନି ଲୋକାଙ୍ଗ୍‌ ଇକା ଇଜି ସପ୍‍ତେଙ୍ଗ୍‍ ଆସ୍‌ତାନ୍‌,"},{"book":"ଲୁକ","chapter":"19","verse":"46","text":"“ଦର୍ମୁସାସ୍ତ୍ରଦୁ ରାସାତାମାନାତ୍‌, ମାପୁରୁ ଇର୍‌ଆନ୍‌, ମା ଇଲୁ ପାର୍‍ତନାଦି ଇଲୁ ଆନାତ୍‌, ମାତର୍‌ ମିର୍‌ ତାନେଙ୍ଗ୍‌ ଡଙ୍ଗାଁର୍‍ଙ୍ଗାଁ ଇଲୁ କିତିମାନିଦେର୍‌ ।”"},{"book":"ଲୁକ","chapter":"19","verse":"47","text":"ମାରି, ଜିସୁ ୱିଜୁଦିନ୍‌ ମନ୍ଦିର୍‌ତୁ ସିକ୍‍ଆ ସିଜିମାର୍‍ଆନ୍‍, ମାତର୍‌ ପେରି ଜାଜକର୍‌, ସାସ୍ତ୍ରିର୍‍ ମାରି ଲୋକାଣି ପେରିକାର୍‌ ୱାନିଙ୍ଗ୍‌ ସାପିସ୍‍କିଦେଙ୍ଗ୍‍ ବଦାକିଜିମାର୍‍ଆର୍‍ ।"},{"book":"ଲୁକ","chapter":"19","verse":"48","text":"ମାତର୍‌ ଲୋକ୍‌ ୱିଜେରେ ୱେଡ଼ିକାଦାନ୍‌ ୱାନି ସିକିୟା ୱେନ୍‍ଜିମାର୍‍ଆର୍‍, ଆୟାଉଣ୍ତିଙ୍ଗ୍‌ ୱାର୍‌ ଇନିକା କିଦେଙ୍ଗ୍‌ ଆନାତ୍‌ ଆକା ଅଡ଼୍‍ବିଦେଙ୍ଗ୍‍ ଆଟ୍‍ଏଜି ମାର୍‌ଆର୍‌ ।"}]}