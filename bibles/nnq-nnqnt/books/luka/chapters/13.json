{"data":[{"book":"Luka","chapter":"13","verse":"1","text":"Mangobu genia bandu bange ngabaika, ngabannenge Yesu nhwalo gwa bandu ba ku Galilaya abakomigwe na Pilato na myai jabe ngajangabana na myai ji inyama yabapanganga lilumbo kwa Nnoongo kwa Nnoongo."},{"book":"Luka","chapter":"13","verse":"2","text":"Yesu ngabajanga, “Magambu bandu ba ku Galilaya bena bakomigwa kwa magambu genia mpemele kube benia bakiba akabaja kupeta bange aka Galilaya?"},{"book":"Luka","chapter":"13","verse":"3","text":"Nannenge kweli, na mangweto uyo pangalapa malemwa ginu mpakuwaganga anda bange pabawaga."},{"book":"Luka","chapter":"13","verse":"4","text":"Andaje baba komi na nane abagwelile nnala kwako ku Siloamu, ngabaweganga, nkitanga bombe bakibanga akabaja muno kupeta bandu bowa ba Kuyelusalemu?"},{"book":"Luka","chapter":"13","verse":"5","text":"Nannenge nyeneje, angweto bakiba na malemwaje nambu mangweto pangalapa majambi ginu, manhwaganga anda bombe.”"},{"book":"Luka","chapter":"13","verse":"6","text":"Kubokapenia, Yesu ngabalengela kulandanakia kongo, “Mundu jumwe akiba nankongo gwa ngokwa ya zabibu munng'onda gwakwe. Mundu jwenio ngajenda kupala kutongola ngokwa, nambu aikolije."},{"book":"Luka","chapter":"13","verse":"7","text":"Ngannengela nkamumaengo jwakwe, ‘Nnole, kwa yaka itatu inke kupala ngokwa ya nkongo gongo, nambu mbatiteje kilebe. Muwekete! Kwanike ntumia lutuba lwa lutope panga kilebe?’"},{"book":"Luka","chapter":"13","verse":"8","text":"Nambu jwenio ngannyanga, ‘Ananhota, tuleke kabele chaka cheno, manutindikia ntalu nukujela mbolea."},{"book":"Luka","chapter":"13","verse":"9","text":"Anda upambike ngokwa manicha, nga chwapi, andaje bai muweketage.’ ”"},{"book":"Luka","chapter":"13","verse":"10","text":"Yesu akiba akabolela munyumba ji kugongalela lichoba lya Kupomolela."},{"book":"Luka","chapter":"13","verse":"11","text":"Pena pakiba na munkege jumwe ojwakiba ntamwe kwa yaka komi na nane, magambu nchepela. Mmele gwakwe gukiba na kindunduma ngachipula kujema gwicho."},{"book":"Luka","chapter":"13","verse":"12","text":"Yesu apammona ngankema nukunenge, “Makege, mme agabwa kitamwe chinu kinnekite.”"},{"book":"Luka","chapter":"13","verse":"13","text":"Yesu ngammekela maboko gakwe kingobucho mmele gwakwe ngalama kabele, ngannumba Nnoongo."},{"book":"Luka","chapter":"13","verse":"14","text":"Nambu nkolongwa jwa nyumba ja kugongalela ngabachimwa muno magambu Yesu annamia munkege jwenio lichoba lya Kupomolela. Yene ngabalenge bandu babakonganinge penia, “Nkwetingite machoba sita ga kamu maengo, bai nhwikange machoba genia bannamiange itamwe inu, nambu makaikangaje lichoba lya Kupomalela!”"},{"book":"Luka","chapter":"13","verse":"15","text":"Penia Angwana ngabajanga, “Mangweto makandendemundu! Mene kati jinu kabi annyogolile ng'ombe jwakwe andaje liponda lyakwe kupita mukitundu ajende kunywe mache, ata ikabi lichoba lyene nga lya Kupomalela?"},{"book":"Luka","chapter":"13","verse":"16","text":"Ngoe, pamba abi biti Ulaimu jwombe Lichetani likate kunnemaya kukingobu cha yaka komi na nane. Bo, ikiba kuwalaje kunnyogolela kutabigwa kwakwe lichoba lya Kupomalela?”"},{"book":"Luka","chapter":"13","verse":"17","text":"Apalenga genia, akangondwa bakwe ngabalola oni nambu bandu bange boa ngababeganga na laa kwa magambu ga ilebe ikolongwa yoa eyibantendile."},{"book":"Luka","chapter":"13","verse":"18","text":"Yesu ngakonya, “Kingwana cha Nnoongo kilandine nanike? Nenganakia na nike?"},{"book":"Luka","chapter":"13","verse":"19","text":"Nga anda mbeju njokonjoko ikemigwa haladali eyapandite mundu jumwe kunng'onda gwakwe, ngimalika na kube nkongo. Ijuni yu kunani ngichenga miu jakwe mu ndambi yakwe.”"},{"book":"Luka","chapter":"13","verse":"20","text":"Ngakonya kabele, “Nenganakia na nike Kingwana cha Nnoongo?"},{"book":"Luka","chapter":"13","verse":"21","text":"Nga anda amila ejibatoi amama bamwe ngabatindagana na madebe mabele na nusu ga unga, penia unga gwoa ngutupa.”"},{"book":"Luka","chapter":"13","verse":"22","text":"Yesu pajenda Kuyelusalemu ngapete kunnyini na kuijiji, kutangacha Nhwalo Gwambone."},{"book":"Luka","chapter":"13","verse":"23","text":"Mundu jumwe ngakonya, “Bo, Angwana, bandu abapakomboligwa nga achoko?”"},{"book":"Luka","chapter":"13","verse":"24","text":"“Nkachanange kujingila kwa kupetela nniango ogubi nchokochoko, gambu bandu mabajiganga kujingila nambu baotolangaje."},{"book":"Luka","chapter":"13","verse":"25","text":"Mangobu magaika penia akola nyumba bamajinuka nu kujigala nniango, mangweto mijemanga panja na kutumbu kutaukana nniango nukulenga, ‘Angwana mutujogolele nniango.’ Nambu bombe binnyanga ‘Nummaanyije mmokanga kole.’"},{"book":"Luka","chapter":"13","verse":"26","text":"Namangweto mitumbula kunnengela, ‘Twe nga baba tatulila nakunywe pamwe na mwenga, na mwenga ngammola muijiji ito.’"},{"book":"Luka","chapter":"13","verse":"27","text":"Nambu bombe bilenga ‘Numanyije mangweto mmokanga ko, mmokange pamba, mangweto nkamwa mabaja.’"},{"book":"Luka","chapter":"13","verse":"28","text":"Nga apapapakube na nguto na kuyaga mino, mangobu apampakabonanga Ulaimu na Isaka na Yakobo na akalondoli boa babi mukingwana cha Nnoongo, nambu mmeni mangweto nnekeligwe panja!"},{"book":"Luka","chapter":"13","verse":"29","text":"Bandu mabaika kuboka kumbwani na kundonde, kuboka kuchanya na kubanda na kutama pa mpapala Mukingwana cha Nnoongo."},{"book":"Luka","chapter":"13","verse":"30","text":"Elo, ababi bukujomolela bibaganga bu kutumbula, na ababi bukutumbula biba bukujomolela.”"},{"book":"Luka","chapter":"13","verse":"31","text":"Mangobu ugogo, Mafalisayo na bandu bange ngabannyendelela Yesu ngabannengela, “Mmoke pamba nnyabule paali pange, kwa magambu Helode apala kunkoma.”"},{"book":"Luka","chapter":"13","verse":"32","text":"Yesu ngabajanga, “Nnyendange makalengele alibwea nyene, ‘Leleno na malabo mengamichepela na kalamia akatamwe, na lichoba lya tatu nijomolela liengo lyango.’"},{"book":"Luka","chapter":"13","verse":"33","text":"Ata nyenie, kwa leleno, malabo na papacha, mpaka nyendeke na mwanja gwango, kwa magambu telaje nnondoli akomigwe panja ja Yelusalemu."},{"book":"Luka","chapter":"13","verse":"34","text":"“Mwe ma Yelusalemu, Mwe ma Yelusalemu! Makomanga akalondoli na kaputa maganga akapakachi ba Nnoongo abakingite kwinu! Palenga nyigite kuikongola ingota yinu kwango andi ngoko apaikongola yana yakwe nkati ja mapapanilo gakwe, nambu mapaije."},{"book":"Luka","chapter":"13","verse":"35","text":"Aja! Nyumba jinu jiba ukeba. Nannengelanga, umonaje kabe mpaka apampa kulenga, ‘Alumbigwe ojwaika kuliina lya Angwana.’ ”"}]}