{"data":[{"book":"Lúkas","chapter":"1","verse":"1-2","text":"Heiðraði Þeófílus."},{"book":"Lúkas","chapter":"1","verse":"3","text":"En ég taldi rétt að rannsaka þessar heimildir á ný frá upphafi til enda, og nú sendi ég þér árangur þeirra nákvæmu athugana sem ég hef gert."},{"book":"Lúkas","chapter":"1","verse":"4","text":"Þetta geri ég til að fullvissa þig um sannleiksgildi þess sem þú hefur heyrt hjá öðrum."},{"book":"Lúkas","chapter":"1","verse":"5","text":"Frásaga mín hefst á prestinum Sakaría, sem var uppi á dögum Heródesar konungs í Júdeu. Sakaría var úr flokki Abía, en það var einn af mörgum flokkum musterisþjónanna. Elísabet, kona hans, var einnig af gyðinglegri prestaætt; afkomandi Arons."},{"book":"Lúkas","chapter":"1","verse":"6","text":"Þau hjón voru bæði guðrækin og leituðust við að halda boðorð Guðs óaðfinnanlega."},{"book":"Lúkas","chapter":"1","verse":"7","text":"Þau voru barnlaus – Elísabet gat ekki átt börn – og auk þess orðin roskin."},{"book":"Lúkas","chapter":"1","verse":"8-9","text":"Dag nokkurn þegar Sakaría var að sinna störfum sínum í musterinu – flokkur hans var einmitt á vakt þá vikuna – féll það í hlut hans að fara inn í musterið og brenna reykelsi frammi fyrir Drottni."},{"book":"Lúkas","chapter":"1","verse":"10","text":"Eins og ávallt er reykelsisfórnin fór fram, stóð fjöldi fólks fyrir utan musterið á bæn."},{"book":"Lúkas","chapter":"1","verse":"11-12","text":"Allt í einu sá Sakaría engil standa hægra megin við reykelsisaltarið. Honum varð hverft við og hann varð mjög hræddur."},{"book":"Lúkas","chapter":"1","verse":"13","text":"Engillinn sagði: „Sakaría, vertu óhræddur! Ég kem til að segja þér að Guð hefur heyrt bæn þína. Konan þín, hún Elísabet, mun fæða þér son! Þú skalt láta hann heita Jóhannes."},{"book":"Lúkas","chapter":"1","verse":"14","text":"Fæðing hans mun verða ykkur báðum mikið gleðiefni og margir munu samgleðjast ykkur,"},{"book":"Lúkas","chapter":"1","verse":"15","text":"því hann á eftir að verða einn af hetjum Guðs. Hann má aldrei snerta vín né sterka drykki, en þess í stað mun hann fyllast heilögum anda, meira að segja áður en hann fæðist!"},{"book":"Lúkas","chapter":"1","verse":"16","text":"Hann mun snúa mörgum Gyðingum til Drottins, Guðs þeirra."},{"book":"Lúkas","chapter":"1","verse":"17","text":"Hann verður mikilmenni og máttugur eins og Elía, hinn forni spámaður. Hann mun koma á undan Kristi, búa fólkið undir komu hans og kenna því að elska Drottin eins og forfeður þess gerðu, og lifa sem trúað fólk.“"},{"book":"Lúkas","chapter":"1","verse":"18","text":"Þá sagði Sakaría við engilinn: „Já, en þetta er útilokað! Ég er orðinn gamall og konan mín líka.“"},{"book":"Lúkas","chapter":"1","verse":"19","text":"Engillinn svaraði: „Ég er Gabríel! Ég stend frammi fyrir hásæti Guðs, sem sendi mig til að flytja þér þessar góðu fréttir"},{"book":"Lúkas","chapter":"1","verse":"20","text":"En fyrst þú trúðir mér ekki, munt þú verða mállaus þangað til barnið er fætt. Ég ábyrgist að orð mín munu rætast á sínum tíma.“"},{"book":"Lúkas","chapter":"1","verse":"21","text":"Fólkið beið eftir Sakaría og undraðist hve honum dvaldist í musterinu."},{"book":"Lúkas","chapter":"1","verse":"22","text":"Þegar hann kom út, gat hann ekkert sagt, og fólkið skildi af látbragði hans að hann hlyti að hafa séð sýn inni í musterinu."},{"book":"Lúkas","chapter":"1","verse":"23","text":"Eftir þetta dvaldist hann í musterinu sinn tíma og fór síðan heim."},{"book":"Lúkas","chapter":"1","verse":"24","text":"Stuttu síðar varð Elísabet kona hans þunguð en hún leyndi því fyrstu fimm mánuðina."},{"book":"Lúkas","chapter":"1","verse":"25","text":"„En hvað Drottinn er góður að leysa mig undan þeirri skömm að geta ekki átt barn!“ hrópaði hún."},{"book":"Lúkas","chapter":"1","verse":"26-27","text":"Mánuði síðar sendi Guð engilinn Gabríel til meyjar sem María hét og bjó í þorpinu Nasaret í Galíleu. Hún var trúlofuð manni að nafni Jósef og var hann af ætt Davíðs konungs."},{"book":"Lúkas","chapter":"1","verse":"28","text":"Gabríel birtist henni og sagði: „Sæl, þú hin útvalda! Drottinn er með þér!“"},{"book":"Lúkas","chapter":"1","verse":"29","text":"María varð undrandi og reyndi að skilja hvað engillinn ætti við."},{"book":"Lúkas","chapter":"1","verse":"30","text":"„Vertu ekki hrædd, María,“ sagði engillinn, „Guð ætlar að blessa þig ríkulega."},{"book":"Lúkas","chapter":"1","verse":"31","text":"Innan skamms munt þú verða barnshafandi og eignast dreng, sem þú skalt nefna Jesú."},{"book":"Lúkas","chapter":"1","verse":"32","text":"Hann mun verða mikill og kallast sonur Guðs. Drottinn Guð mun gefa honum hásæti Davíðs konungs, ættföður hans,"},{"book":"Lúkas","chapter":"1","verse":"33","text":"og hann mun ríkja yfir Ísrael að eilífu. Á ríki hans mun enginn endir verða!“"},{"book":"Lúkas","chapter":"1","verse":"34","text":"„Hvernig má það vera?“ spurði María, „ég hef ekki karlmanns kennt.“"},{"book":"Lúkas","chapter":"1","verse":"35","text":"Engillinn svaraði: „Heilagur andi mun koma yfir þig og kraftur Guðs mun umlykja þig, barnið þitt verður því heilagt sonur Guðs."},{"book":"Lúkas","chapter":"1","verse":"36","text":"Nú eru sex mánuðir síðan Elísabet frænka þín óbyrjan, eins og fólk kallaði hana – varð þunguð í elli sinni!"},{"book":"Lúkas","chapter":"1","verse":"37","text":"Guði er ekkert um megn.“"},{"book":"Lúkas","chapter":"1","verse":"38","text":"Og María sagði: „Ég vil hlýða og þjóna Drottni. Verði allt eins og þú sagðir.“ Þá hvarf engillinn."},{"book":"Lúkas","chapter":"1","verse":"39-40","text":"Nokkrum dögum síðar fór María til fjallaþorpsins í Júdeu þar sem Sakaría bjó og heimsótti Elísabetu."},{"book":"Lúkas","chapter":"1","verse":"41","text":"Þegar María heilsaði, tók barn Elísabetar viðbragð í kviði hennar og hún fylltist heilögum anda."},{"book":"Lúkas","chapter":"1","verse":"42","text":"Hún hrópaði upp í gleði sinni og sagði við Maríu: „Guð hefur blessað þig umfram allar aðrar konur, og barni þínu er ætluð hin æðsta blessun hans."},{"book":"Lúkas","chapter":"1","verse":"43","text":"Hvílíkur heiður fyrir mig að móðir Drottins míns skuli heimsækja mig."},{"book":"Lúkas","chapter":"1","verse":"44","text":"Um leið og þú komst inn og heilsaðir mér tók barnið mitt viðbragð af gleði!"},{"book":"Lúkas","chapter":"1","verse":"45","text":"Þú trúðir að Guð mundi standa við orð sín og þess vegna hefur hann ríkulega blessað þig.“"},{"book":"Lúkas","chapter":"1","verse":"46","text":"Og María sagði: „Ó, ég lofa Drottin!"},{"book":"Lúkas","chapter":"1","verse":"47","text":"Ég gleðst í Guði, frelsara mínum."},{"book":"Lúkas","chapter":"1","verse":"48","text":"Hann mundi eftir lítilmótlegri ambátt sinni og héðan í frá munu allar kynslóðir tala um hvernig Guð blessaði mig."},{"book":"Lúkas","chapter":"1","verse":"49","text":"Hann, hinn voldugi og heilagi, hefur gert mikla hluti fyrir mig."},{"book":"Lúkas","chapter":"1","verse":"50","text":"Miskunn hans við þá sem trúa á hann, varir frá kynslóð til kynslóðar."},{"book":"Lúkas","chapter":"1","verse":"51","text":"Hann hefur unnið stórvirki með mætti sínum og tvístrað hinum stoltu og drambsömu."},{"book":"Lúkas","chapter":"1","verse":"52","text":"Hann hefur steypt höfðingjum úr hásætum og upphafið auðmjúka."},{"book":"Lúkas","chapter":"1","verse":"53","text":"Hann hefur mettað hungraða gæðum og látið ríka fara tómhenta frá sér."},{"book":"Lúkas","chapter":"1","verse":"54","text":"Hann hefur hjálpað þjóni sínum, Ísrael, og ekki gleymt loforðum sínum."},{"book":"Lúkas","chapter":"1","verse":"55","text":"Hann lofaði feðrum okkar – Abraham og afkomendum hans – að sýna þeim miskunn að eilífu.“"},{"book":"Lúkas","chapter":"1","verse":"56","text":"Eftir þetta dvaldist María hjá Elísabetu í þrjá mánuði, en að því búnu hélt hún heim."},{"book":"Lúkas","chapter":"1","verse":"57","text":"Þegar meðgöngutíma Elísabetar lauk, fæddi hún son."},{"book":"Lúkas","chapter":"1","verse":"58","text":"Vinir og ættingjar fréttu fljótt hve góður Drottinn hafði verið Elísabetu og samglöddust henni."},{"book":"Lúkas","chapter":"1","verse":"59","text":"Þegar barnið var átta daga gamalt komu þeir til að vera viðstaddir umskurnina. Allir gerðu ráð fyrir að drengurinn yrði látinn heita Sakaría eftir föður sínum,"},{"book":"Lúkas","chapter":"1","verse":"60","text":"en Elísabet sagði: „Nei, hann á að heita Jóhannes.“"},{"book":"Lúkas","chapter":"1","verse":"61","text":"„Hvers vegna?“ spurði fólkið undrandi, „það er enginn með því nafni í allri fjölskyldunni!“"},{"book":"Lúkas","chapter":"1","verse":"62","text":"Faðir barnsins var síðan spurður með bendingum hvað barnið ætti að heita."},{"book":"Lúkas","chapter":"1","verse":"63","text":"Hann bað um spjald og skrifaði á það, öllum til mikillar furðu: „Nafn hans er Jóhannes.“"},{"book":"Lúkas","chapter":"1","verse":"64","text":"Á sama andartaki fékk hann málið og lofaði Guð."},{"book":"Lúkas","chapter":"1","verse":"65","text":"Nágrannarnir urðu undrandi og fréttin um þetta barst um alla fjallabyggð Júdeu."},{"book":"Lúkas","chapter":"1","verse":"66","text":"Þeir sem heyrðu þetta, veltu því vandlega fyrir sér og sögðu: „Hvað skyldi verða úr þessu barni? Hönd Drottins er greinilega með því á sérstakan hátt.“"},{"book":"Lúkas","chapter":"1","verse":"67","text":"Sakaría, faðir drengsins, fylltist heilögum anda og spáði:"},{"book":"Lúkas","chapter":"1","verse":"68","text":"„Lofaður sé Drottinn, Guð Ísraels, því hann hefur vitjað þjóðar sinnar til að bjarga henni."},{"book":"Lúkas","chapter":"1","verse":"69","text":"Hann gefur okkur máttugan frelsara af ætt Davíðs konungs, þjóns síns,"},{"book":"Lúkas","chapter":"1","verse":"70","text":"eins og hinir heilögu spámenn höfðu sagt fyrir,"},{"book":"Lúkas","chapter":"1","verse":"71","text":"til að frelsa okkur undan óvinum okkar og öllum þeim sem hata okkur."},{"book":"Lúkas","chapter":"1","verse":"72-74","text":"Hann sýndi forfeðrum okkar miskunn og minntist síns heilaga loforðs, sem hann gaf Abraham, að frelsa okkur frá óvinum okkar,"},{"book":"Lúkas","chapter":"1","verse":"75","text":"helga okkur og gera okkur hæf til að dvelja hjá sér að eilífu."},{"book":"Lúkas","chapter":"1","verse":"76","text":"Þú, sonur minn, verður kallaður spámaður almáttugs Guðs, því þú munt ryðja Kristi veg."},{"book":"Lúkas","chapter":"1","verse":"77","text":"Þú munt veita fólkinu þekkingu á hjálpræðinu og fyrirgefningu syndanna."},{"book":"Lúkas","chapter":"1","verse":"78","text":"Þessu mun kærleikur Guðs og miskunn koma til leiðar, hann sendir okkur ljós sitt."},{"book":"Lúkas","chapter":"1","verse":"79","text":"Það mun lýsa þeim er sitja í myrkri og skugga dauðans, og leiða okkur á friðarveg.“"},{"book":"Lúkas","chapter":"1","verse":"80","text":"Og drengurinn óx og Guð styrkti hann. Þegar hann hafði aldur til, fór hann út í óbyggðina og dvaldist þar þangað til hann hóf starf sitt meðal þjóðarinnar."}]}