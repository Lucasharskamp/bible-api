{"data":[{"book":"2 Ruodhi","chapter":"19","verse":"1","text":"Kane ruoth Hezekia owinjo wachno, noyiecho lepe morwako pien gugru mi odhi e hekalu mar Jehova Nyasaye."},{"book":"2 Ruodhi","chapter":"19","verse":"2","text":"Ne ooro Eliakim ma jatend od ruoth, gi Shebna jagoro kod jodolo madongo ir janabi Isaya wuod Amoz ka giduto girwako piende gugru."},{"book":"2 Ruodhi","chapter":"19","verse":"3","text":"Negiwachone niya, “Ma e gima Hezekia wacho: Odiechiengni en odiechieng kuyo, siem kod wichkuot machalo gi nyithindo ma ndalogi mar nywol osechopo to onge teko minywologigo."},{"book":"2 Ruodhi","chapter":"19","verse":"4","text":"Nyalo bedo ni Jehova Nyasaye ma Nyasachi biro winjo weche duto mag Rabshake jatend lweny, ma jatende ma ruodh Asuria oseoro mondo oyany Nyasaye mangima, kendo obiro kwere kuom weche mane Jehova Nyasaye ma Nyasachu osewinjo kowacho. Kuom mano, in Isaya, lamne ji mane otony ma pod ngima.”"},{"book":"2 Ruodhi","chapter":"19","verse":"5","text":"Kane jodong Ruoth Hezekia nobiro ir Isaya,"},{"book":"2 Ruodhi","chapter":"19","verse":"6","text":"Isaya nowachonegi niya, “Nyisuru ruodhu ni, ‘Jehova Nyasaye wacho kama: Kik ibed maluor kuom weche misewinjo, wechego ma ruodh Asuria oseyanyago."},{"book":"2 Ruodhi","chapter":"19","verse":"7","text":"Winji! Abiro goyo chunye gi kihondko ma kowinjo wach moro to noring odog e pinygi, to kuno ema nachiwe mondo onege gi ligangla.’ ”"},{"book":"2 Ruodhi","chapter":"19","verse":"8","text":"Kane Rabshake jatend lweny owinjo ni ruodh Asuria osewuok Lakish, ne oringo oa kanyo moyudo ka ruoth kedo gi jo-Libna."},{"book":"2 Ruodhi","chapter":"19","verse":"9","text":"Senakerib noyudo wach ni Tirhaka, ja-Kush ruodh Misri obiro monje. Kuom mano, nooro joote ir Hezekia kowacho kama:"},{"book":"2 Ruodhi","chapter":"19","verse":"10","text":"“Wachne Hezekia ruodh Juda kama: Kik iyie nyasaye migeno kuomeno wuondi kowacho ni, ‘Jerusalem ok nochiw e lwet ruodh Asuria.’"},{"book":"2 Ruodhi","chapter":"19","verse":"11","text":"Adier isewinjo gik ma ruodhi mag Asuria osetimo ni pinjeruodhi duto kotiekogi chuth. In to iparo ni ibiro tony?"},{"book":"2 Ruodhi","chapter":"19","verse":"12","text":"Bende nyiseche mag ogendini mane kwerena oketho pinygi kaka nyiseche mag Gozan, Haran, Rezef kod jo-Eden man Tel Assar nokonyogi?"},{"book":"2 Ruodhi","chapter":"19","verse":"13","text":"Tinde ere ruodh Hamath, ruodh Arpad, gi ruodh dala maduongʼ mar Sefarvaim, kata ruodh Hena kod Iva?”"},{"book":"2 Ruodhi","chapter":"19","verse":"14","text":"Hezekia noyudo baruwano mane joote okelone mosome. Bangʼe nodhi e hekalu mar Jehova Nyasaye moyaro baruwano e nyim Jehova Nyasaye."},{"book":"2 Ruodhi","chapter":"19","verse":"15","text":"Kendo Hezekia nolamo Jehova Nyasaye kowacho kama: “Yaye Jehova Nyasaye, ma Nyasach Israel, modak e kind kerubi, in kendi e Nyasaye mar pinjeruodhi duto manie piny, kendo in ema ne ichweyo polo gi piny."},{"book":"2 Ruodhi","chapter":"19","verse":"16","text":"Yaye Jehova Nyasaye, chik iti mondo iwinji, yaw wangʼi, yaye Jehova Nyasaye mondo ine, kendo winjie weche duto ma Senakerib oseoro joge kayanyigo in Nyasaye mangima."},{"book":"2 Ruodhi","chapter":"19","verse":"17","text":"“En adier, yaye Jehova Nyasaye, ni ruodhi mag Asuria osetieko ogendini mangʼenygi ma giweyo pinjegi gunda."},{"book":"2 Ruodhi","chapter":"19","verse":"18","text":"Gisewito nyisechegi e mach mi gitiekogi, nikech ne ok gin nyiseche to ne gin mana yien kod kidi molos gi lwet dhano."},{"book":"2 Ruodhi","chapter":"19","verse":"19","text":"Yaye Jehova Nyasaye ma Nyasachwa, koro reswa e lwet Senakerib mondo pinjeruodhi duto manie piny ongʼe ni in kendi e Jehova Nyasaye, ma Nyasaye.”"},{"book":"2 Ruodhi","chapter":"19","verse":"20","text":"Eka Isaya wuod Amoz ne ooro wach ne Hezekia kama: “Ma e gima Jehova Nyasaye, ma Nyasach Israel wacho: Asewinjo lamoni kuom Senakerib ruodh Asuria."},{"book":"2 Ruodhi","chapter":"19","verse":"21","text":"Ma e wach ma Jehova Nyasaye osewacho kuom Senakerib:"},{"book":"2 Ruodhi","chapter":"19","verse":"22","text":"En ngʼa misejaro kendo yanyo?"},{"book":"2 Ruodhi","chapter":"19","verse":"23","text":"Kokalo kuom jooteni"},{"book":"2 Ruodhi","chapter":"19","verse":"24","text":"Asekunyo sokni e pinje mamoko,"},{"book":"2 Ruodhi","chapter":"19","verse":"25","text":"“ ‘Donge usewinjo ni an"},{"book":"2 Ruodhi","chapter":"19","verse":"26","text":"Joge teko orumonegi"},{"book":"2 Ruodhi","chapter":"19","verse":"27","text":"“ ‘To angʼeyo kama idakie,"},{"book":"2 Ruodhi","chapter":"19","verse":"28","text":"Nikech iwuoyo kuoma marach,"},{"book":"2 Ruodhi","chapter":"19","verse":"29","text":"“Ma ema nobedni ranyisi, yaye Hezekia:"},{"book":"2 Ruodhi","chapter":"19","verse":"30","text":"Jo-Juda modongʼ"},{"book":"2 Ruodhi","chapter":"19","verse":"31","text":"Nimar joma nok modongʼ nowuog Jerusalem"},{"book":"2 Ruodhi","chapter":"19","verse":"32","text":"“Kuom mano ma e gima Jehova Nyasaye wacho ewi ruodh Asuria:"},{"book":"2 Ruodhi","chapter":"19","verse":"33","text":"Enodogi mana gi yo mane obirogo;"},{"book":"2 Ruodhi","chapter":"19","verse":"34","text":"Abiro kedone dala maduongʼni, kendo rese;"},{"book":"2 Ruodhi","chapter":"19","verse":"35","text":"Otienono malaika mar Jehova Nyasaye ne owuok mi odhi onego ji alufu mia achiel gi piero aboro gabich e kambi mar jo-Asuria. Kane ji ochiewo gokinyi negiyudo mana ringre joma otho."},{"book":"2 Ruodhi","chapter":"19","verse":"36","text":"Omiyo Senakerib ruodh Asuria noweyo lweny moloro kambi kendo nodok Nineve kuma nodakie."},{"book":"2 Ruodhi","chapter":"19","verse":"37","text":"Chiengʼ moro achiel kane olemo e hekalu mar Nisrok nyasache, yawuote miluongo ni Adramelek gi Shareza nonege gi ligangla, bangʼe negiringo gidhi e piny Ararat. Kendo Esarhadon wuode nobedo ruoth kare."}]}