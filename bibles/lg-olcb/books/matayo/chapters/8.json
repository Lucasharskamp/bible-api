{"data":[{"book":"Matayo","chapter":"8","verse":"1","text":"Awo Yesu bwe yava ku lusozi ekibiina kinene ne kimugoberera."},{"book":"Matayo","chapter":"8","verse":"2","text":"Omusajja omugenge n’ajja gy’ali n’amuvuunamira ng’agamba nti, “Mukama wange, bw’obanga oyagala oyinza okunnongoosa.”"},{"book":"Matayo","chapter":"8","verse":"3","text":"Yesu n’agolola omukono gwe n’amukwatako n’amugamba nti, “Njagala, longooka.” Amangwago omusajja n’awona ebigenge."},{"book":"Matayo","chapter":"8","verse":"4","text":"Yesu n’amugamba nti, “Laba, tobaako muntu n’omu gw’obuulira, wabula genda weerage eri kabona otwaleyo n’ekirabo nga Musa bwe yalagira, kibeere obujulirwa gye bali.”"},{"book":"Matayo","chapter":"8","verse":"5","text":"Awo Yesu bwe yayingira mu Kaperunawumu, omuserikale Omuruumi, omukulu w’ekitongole ky’abaserikale ekikumi, n’ajja n’amwegayirira,"},{"book":"Matayo","chapter":"8","verse":"6","text":"ng’agamba nti, “Mukama omulenzi wange mulwadde nnyo, amaze ebbanga ddene ng’akoozimbye ali ku kitanda era abonaabona nnyo.”"},{"book":"Matayo","chapter":"8","verse":"7","text":"Yesu n’amuddamu nti, “Nnajja ne mmuwonya.”"},{"book":"Matayo","chapter":"8","verse":"8","text":"Omukulu w’ekitongole n’agamba Yesu nti, “Mukama, sisaanira kukuyingiza mu nnyumba yange, yogera bwogezi ekigambo, omulenzi wange anaawona!"},{"book":"Matayo","chapter":"8","verse":"9","text":"Kubanga nange waliwo abakulu abantwala, ate nga nange nnina be nfuga. Bwe ndagira omu nti, ‘Genda,’ agenda, n’omulala nti, ‘Jjangu,’ era ajja, n’omuddu wange nti, ‘Kola kino,’ akikola.”"},{"book":"Matayo","chapter":"8","verse":"10","text":"Yesu bwe yawulira ekyo ne yeewunya nnyo, n’agamba abaali bamugoberera nti, “Ddala ddala mbagamba nti, Sinnalabayo muntu alina kukkiriza nga kuno wadde mu lsirayiri!"},{"book":"Matayo","chapter":"8","verse":"11","text":"Mbagamba nti bangi baliva ebuvanjuba n’ebugwanjuba ne batuula wamu ne Ibulayimu ne Isaaka ne Yakobo mu bwakabaka obw’omu ggulu."},{"book":"Matayo","chapter":"8","verse":"12","text":"Naye abaana b’obwakabaka, baligoberwa ebweru mu kizikiza ekikutte, eriba okukuba ebiwoobe n’okuluma obujiji.”"},{"book":"Matayo","chapter":"8","verse":"13","text":"Awo Yesu n’agamba omukulu w’ekitongole Omuruumi nti, “Ggenda. Nga bw’okkirizza kikukolerwe.” Omulenzi we n’awonerawo mu kiseera ekyo."},{"book":"Matayo","chapter":"8","verse":"14","text":"Awo Yesu bwe yayingira mu maka ga Peetero yasanga nnyina wa muka Peetero alwadde omusujja mungi, ng’agalamidde ku kitanda."},{"book":"Matayo","chapter":"8","verse":"15","text":"Yesu n’amukwata ku mukono omusujja ne gumuwonako, n’agolokoka n’amuweereza."},{"book":"Matayo","chapter":"8","verse":"16","text":"Obudde bwe bwawungeera, ne bamuleetera abalwadde bangi abaaliko baddayimooni. N’ayogera bwogezi kigambo baddayimooni n’abagoba, era n’awonya n’abalala bonna abaali balwadde."},{"book":"Matayo","chapter":"8","verse":"17","text":"Bwe kityo ekigambo ekyayogerebwa mu nnabbi Isaaya ne kituukirira bwe yagamba nti:"},{"book":"Matayo","chapter":"8","verse":"18","text":"Awo Yesu bwe yalaba ng’ekibiina ekimwetoolodde kinene n’alagira bawunguke balage ku ludda olulala."},{"book":"Matayo","chapter":"8","verse":"19","text":"Omu ku bawandiisi b’amateeka n’amusemberera n’amugamba nti, “Omuyigiriza, nnaakugobereranga wonna w’onoogendanga!”"},{"book":"Matayo","chapter":"8","verse":"20","text":"Yesu n’amuddamu nti, “Ebibe birina obunnya mwe bisula, n’ennyonyi ez’omu bbanga zirina ebisu, naye Omwana w’Omuntu talina kifo kya kuwumulizaamu mutwe gwe.”"},{"book":"Matayo","chapter":"8","verse":"21","text":"Omuyigirizwa we omu n’amugamba nti, “Mukama wange, nzikiriza mmale okugenda okuziika kitange.”"},{"book":"Matayo","chapter":"8","verse":"22","text":"Naye Yesu n’amuddamu nti, “Ngoberera! Leka abo abafu baziike abafu baabwe.”"},{"book":"Matayo","chapter":"8","verse":"23","text":"Yesu n’ayingira mu lyato n’abayigirizwa be."},{"book":"Matayo","chapter":"8","verse":"24","text":"Awo omuyaga mungi ogw’amaanyi ne gujja ku nnyanja, amayengo amagulumivu ne gaba kumpi okubuutikira eryato. Naye yali yeebase."},{"book":"Matayo","chapter":"8","verse":"25","text":"Abayigirizwa be ne bajja gy’ali ne bamuzuukusa nga bagamba nti, “Mukama waffe, tulokole, tusaanawo!”"},{"book":"Matayo","chapter":"8","verse":"26","text":"Yesu n’abaddamu nti, “Mmwe abalina okukkiriza okutono! Lwaki mutya bwe mutyo?” N’agolokoka n’aboggolera omuyaga. Omuyaga ne guggwaawo, ennyanja n’eteeka."},{"book":"Matayo","chapter":"8","verse":"27","text":"Naye abayigirizwa ne bawuniikirira nnyo! Ne beebuuza nti, “Muntu ki ono, omuyaga n’ennyanja gwe bigondera?”"},{"book":"Matayo","chapter":"8","verse":"28","text":"Awo bwe yatuuka emitala w’eri mu nsi y’Abagadaleni, abasajja babiri abaaliko baddayimooni ne bava mu malaalo ne bajja gy’ali. Baali bakambwe nnyo, nga tewali na muntu ayinza kuyita mu kkubo eryo."},{"book":"Matayo","chapter":"8","verse":"29","text":"Ne bawowoggana nnyo nti, “Otwagaza ki, ggwe Omwana wa Katonda! Ojjidde ki okutubonyaabonya ng’ekiseera kyaffe tekinnaba kutuuka?”"},{"book":"Matayo","chapter":"8","verse":"30","text":"Walako ne we baali waaliwo eggana ly’embizzi8:30 eggana ly’embizzi Bannamawanga bangi abaabeeranga mu Ggaliraaya kyewaava wabeerayo embizzi nnyingi. Abayudaaya tebaalundanga mbizzi kubanga gye bali, kisolo ekitali kirongoofu. nga zirya,"},{"book":"Matayo","chapter":"8","verse":"31","text":"baddayimooni ne basaba Yesu nti, “Obanga ogenda kutogoba ku bantu bano, tusindike mu ggana ly’embizzi.”"},{"book":"Matayo","chapter":"8","verse":"32","text":"Yesu n’agamba baddayimooni nti, “Kale, mugende.” Ne bava ku bantu, ne bayingira mu mbizzi, eggana lyonna ne lifubutuka ne liva ku bbangabanga ne lyeyiwa mu nnyanja embizzi zonna ne zisaanawo."},{"book":"Matayo","chapter":"8","verse":"33","text":"Naye abaali balunda embizzi ne badduka ne bagenda mu kibuga ne babuulira abantu byonna ebibaddewo, n’eby’abasajja abaaliko baddayimooni."},{"book":"Matayo","chapter":"8","verse":"34","text":"Abantu b’omu kibuga bonna ne bafuluma okujja okusisinkana Yesu. Bwe baamulaba ne bamwegayirira abaviire mu kitundu kyabwe."}]}