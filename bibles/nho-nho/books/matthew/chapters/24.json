{"data":[{"book":"MATTHEW","chapter":"24","verse":"1","text":"Te saaita Jesus ni uru mai ki taha te Hare Tapu raa, ana disaipol raa ki hakanau ake i naa tiputtipu naa hare i te kina naa."},{"book":"MATTHEW","chapter":"24","verse":"2","text":"Jesus ki mee ake, “Kootou e kkite naa hare nei hakkaatoa? Nau e vanaatu ki kootou: Seai iloo se hatu ma ki tiiake ki moe i tana kina; naa hatu naa katoo ma ki seua mai ki laro.”"},{"book":"MATTHEW","chapter":"24","verse":"3","text":"Te saaita Jesus ni nnoho i aruna te Mouna naa Oliv raa, ana disaipol raa ni oo ake soko laatou no vasiri seemuu ki Jesus, “Taratara mai ki illoa maatou i te saaita naa vana nei ma ki ssura, aa ma maatou ma ki illoa peehea maa naa vana nei ku saaita koi?”"},{"book":"MATTHEW","chapter":"24","verse":"4","text":"Jesus ki mee ake, “Kootou ki roorosi hakaraaoi iloo ki see oo atu ni tama no hakarereesia kootou."},{"book":"MATTHEW","chapter":"24","verse":"5","text":"E tammaki naa tama ma ki oo atu no mee maa laatou ko nau; te tama koi e hai maa ia ko te Mesaea, teenaa te lopo tama ma ki hakarereesia laatou."},{"book":"MATTHEW","chapter":"24","verse":"6","text":"Te saaita kootou e llono i naa tau i naa henua e mmao ma naa henua e tauppiri mai, kootou see mattaku; naa vana peenaa ma ki ssura i mua. Tevana iaa see mee maa te hakaoti te maarama nei ku taupiri."},{"book":"MATTHEW","chapter":"24","verse":"7","text":"Naa henua ma ki hetaa ki laatou, aa naa nohorana ma ki hetaa ki laatou. Te henua ma ki mmate i te hiikkai, aa te mahuke raa e ue peenaa i naa kina hakkaatoa."},{"book":"MATTHEW","chapter":"24","verse":"8","text":"Teenei ko te kaamata naa haaeo e llasi koi oomai are."},{"book":"MATTHEW","chapter":"24","verse":"9","text":"“Kootou naa ma ki karapusina; kootou ma ki mee pakavaina no taaia ki mmate. Naa tama naa kanohenua katoo ma ki lotoffaaeo i kootou, teenaa i kootou ni tama e ttaka ma nau.24.9 Mt 10.22"},{"book":"MATTHEW","chapter":"24","verse":"10","text":"Turaa tama iloo te lotu ma ki ffuri naa manava laatou no see hakannoo ki naa taratara TeAtua; naa tama naa ma ki ffao naa vana tippua laatou i aaraa tama, aa ma ki lotoffaaeo i telaa tama."},{"book":"MATTHEW","chapter":"24","verse":"11","text":"Teenaa te lopo pure hakalellesi ma ki hakassura iho no hakarereesia te lopo tama."},{"book":"MATTHEW","chapter":"24","verse":"12","text":"Te tiputipu e hakallika raa ma ki hanake no lasi iloo, aa te manava laaoi ni ttaka ma te lopo tama naa ma ki hano koi no seai."},{"book":"MATTHEW","chapter":"24","verse":"13","text":"Tevana iaa naa tama e tauhia laatou aku taratara no tae ki te hakaoti ana raa ma ki hakassaoria TeAtua.24.13 Mt 10.22"},{"book":"MATTHEW","chapter":"24","verse":"14","text":"Teenaa naa tama te lotu raa ma ki hakaea te Lono Taukareka i te Nohorana te Lani i naa kina katoo iloto te maarama nei, ki llono naa kanohenua hakkaatoa aa laatou ku lotu, aa teenaa ko te saaita te hakaoti ana te maarama nei ku pakuu iho."},{"book":"MATTHEW","chapter":"24","verse":"15","text":"“Kootou ma ki kkite ‘te mee hakamataku e seu henua’ teelaa ni tarataraina Daniel te pure TeAtua. Te mee naa ma ki tuu mai i te kina e tapu.” (Te tama e ppau naa taratara nei ki hakataakoto hakaraaoi iloo ki iloa ia i te mee nei!)24.15 Dan 9.27; 11.31; 12.11"},{"book":"MATTHEW","chapter":"24","verse":"16","text":"Teenaa naa tama e nnoho iloto Judea raa ki ffuro no mmuni i naa mouna vaaroto."},{"book":"MATTHEW","chapter":"24","verse":"17","text":"Te tama e noho i te taffuu tana hare raa ma ki see hai saaita ki tere ki loto tana hare no too ake ana hekau."},{"book":"MATTHEW","chapter":"24","verse":"18","text":"Te tama e heheuna i ana tori raa ki see ahe no too ake tana kkahu.24.18 Lk 17.31"},{"book":"MATTHEW","chapter":"24","verse":"19","text":"Naa aso naa ma ki hakallika iloo i naa tinae ma naa haahine e anaana naa tamalliki laatou koi punaammea!"},{"book":"MATTHEW","chapter":"24","verse":"20","text":"Kootou taku ki TeAtua ki see ssura naa vana nei i te ssao te laki aa i se aso te Sabat!"},{"book":"MATTHEW","chapter":"24","verse":"21","text":"E kaamata mai iloo i te saaita TeAtua ni penapena te kerekere nei no tae mai ki te ssao nei, see hai haaeo e tae ki naa haaeo teelaa ma ki ssura i naa aso naa. Aa see hai haaeo hoki ma ki ssura peenaa i muri.24.21 Dan 12.1; Rev 7.14"},{"book":"MATTHEW","chapter":"24","verse":"22","text":"Tevana iaa te kooina naa aso naa haaeo naa ni tukua iho TeAtua ki laro; ki mee ma Ia ni see mee tana vana naa raa, see hai tama ma ki ora. Te kooina naa aso naa ni tosia mai a Ia ki see tammaki i aa Ia e mee ki ora ana tama ni hakamaattino."},{"book":"MATTHEW","chapter":"24","verse":"23","text":"“Ki mee maa se tama e mee atu, ‘Ttoka mai, teenei te Mesaea!’ ka mee atu hoki peelaa, ‘Ttoka atu, teelaa ia!’ Kootou see hakannoo atu."},{"book":"MATTHEW","chapter":"24","verse":"24","text":"I te aa, e mee naa Mesaea hakalellesi ma naa pure hakalellesi ma ki hakassura atu iloto kootou. Naa tama naa ma ki ppena te lopo vana nnui ka hakassura te kau mirakol ki hurisia naa manava naa tama iloo TeAtua ni hiri, tevana iaa naa tama naa ma ki hai no naennae."},{"book":"MATTHEW","chapter":"24","verse":"25","text":"Kootou hakannoo hakaraaoi iloo! Nau nei ku oti te hakaapo atu hakaoti, i te ssao naa seki pakuu mai are."},{"book":"MATTHEW","chapter":"24","verse":"26","text":"“Ki mee ni tama e taratara atu peelaa, ‘Ttoka atu, a Ia ku noho iloto mouku!’, kootou see oo atu ki te kina naa; aa ki mee maa laatou e mee atu, ‘Ttoka mai, teenei a Ia e mmuni i te kina nei!’, kootou see hakannoo atu."},{"book":"MATTHEW","chapter":"24","verse":"27","text":"I te aa, Ttama te Henua raa ma ki au pee ko naa llama te uila raa i te lani, e kaamata i te anake no hakasopo i te laki.24.27 Lk 17.23-24"},{"book":"MATTHEW","chapter":"24","verse":"28","text":"“I naa kina te haitino te tama e mate e moe raa, teenaa naa manu kaittama raa ma ki neva vaaruna.24.28 Lk 17.37"},{"book":"MATTHEW","chapter":"24","verse":"29","text":"“I muri naa haaeo naa raa, te laa raa ma ki hano no poouri, te marama raa ma ki see tii, naa hetuu ma ki maaoha mai i te lani, aa naa mee haimmahi i te lani ma ki uettia no see ttaka tonu ki naa kina laatou.24.29 Is 13.10; 34.4; Ezek 32.7; Joel 2.10,31; 3.15; Rev 6.12-13"},{"book":"MATTHEW","chapter":"24","verse":"30","text":"I te saaita naa, te hakailoa te Tama te Henua raa ma ki hakasura ake i te lani, teenaa naa tama hakkaatoa i te maarama nei ma ki ttani i naa ttoka laatou i naa au te Tama te Henua vaaruna naa uruaoa te lani ma naa mahi TeAtua.24.30 Dan 7.13; Zech 12.10-14; Rev 1.7"},{"book":"MATTHEW","chapter":"24","verse":"31","text":"Te puu e lasi raa ma ki tani, teenaa a Ia ma ki heunatia a Ia ana ensol raa ki oo ki naa henua hakkaatoa i te kerekere nei no hakkutu iho ana tama hakkaatoa ni hakamaattino i te maarama nei."},{"book":"MATTHEW","chapter":"24","verse":"32","text":"“Kootou hakatuu ake i naa somo te laakau ‘fig’. Saaita naa laa te laakau naa e kaamata te mattiri ake ana lau raa, kootou e illoa maa te ssao te ua raa ku taupiri."},{"book":"MATTHEW","chapter":"24","verse":"33","text":"Saaita kootou ku kkite i naa hakassura iho naa vana nei, kootou ku illoa maa te Tama te Henua ku taupiri koi ki au."},{"book":"MATTHEW","chapter":"24","verse":"34","text":"Nau e kauatu te taratara maaoni nei: Saaita naa vana nei katoo ma ki ssura raa, naa tama koi ora i te saaita nei seki mmate are."},{"book":"MATTHEW","chapter":"24","verse":"35","text":"Te lani ma te kerekere ma ki oti ku seai; aku taratara raa iaa ma ki takkoto no takkoto hakaoti."},{"book":"MATTHEW","chapter":"24","verse":"36","text":"“See hai tama e illoa ma teelaa ko te aso hea aa ma te saaita hea naa vana nei ma ki ssura. Naa ensol te lani raa iloo see illoa, aa te Ttama TeAtua raa hoki see iloa; te Tamana raa koi e iloa."},{"book":"MATTHEW","chapter":"24","verse":"37","text":"Te ssao te Tama te Henua ma ki au raa ma ki mee ma ko te ssao Noah.24.37 Gen 6.5-8"},{"book":"MATTHEW","chapter":"24","verse":"38","text":"I te ssao Noah raa, te henua ni nnoho koi no kkai ka unu, aa naa taanata ma naa haahine raa e aavanavvana no tae iloo ki te aso Noah ni kake ki loto te vaka e lasi."},{"book":"MATTHEW","chapter":"24","verse":"39","text":"Naa tama naa hakkaatoa ni see illoa ma se aa ma ki mee, teenaa no taea ake iloo laatou te ttai ni hakaffuta raa no mallemo laatou."},{"book":"MATTHEW","chapter":"24","verse":"40","text":"Te takarua taanata ma ki heheuna hakapaa i naa verena laaua: te tanata tokotasi ma ki toa, aa telaa tanata ma ki tiiake ka noho."},{"book":"MATTHEW","chapter":"24","verse":"41","text":"Te takarua haahine ma ki haikai hakapaa: te ffine tokotasi ma ki toa, aa telaa ffine ma ki tiiake ka noho."},{"book":"MATTHEW","chapter":"24","verse":"42","text":"“Kootou nnoho tanattana, i kootou see illoa i te aso TeAriki kootou raa ma ki au."},{"book":"MATTHEW","chapter":"24","verse":"43","text":"Ki mee te tama e mee tana hare raa ni iloa i te ssao te tama kailaarao raa ma ki uru ake raa, a ia ni see lavaa te tiiake tana hare raa ki vaasia."},{"book":"MATTHEW","chapter":"24","verse":"44","text":"“Teenaa kootou hoki ki nnoho tanattana, i te Tama te Henua raa ma ki hakasura iho i te ssao kootou e nnoho see illoa atu kiaa Ia.24.44 Lk 12.39-40"},{"book":"MATTHEW","chapter":"24","verse":"45","text":"“Te poe e atamai aa e lono te taratara raa, teenaa ko te tama ni tukua tana hakamau raa ki roorosi naa mee i tana hare. A ia naa e tukua hoki ki vaevae ake naa tuuhana kaikai aaraa poe te hakamau raa i naa aso laatou e tukua ki too kaikai."},{"book":"MATTHEW","chapter":"24","verse":"46","text":"Te poe naa ma ki hiahia iloo ki mee maa tana hakamau raa e au ki hare no kite i ana vana e mee naa!"},{"book":"MATTHEW","chapter":"24","verse":"47","text":"Maaoni iloo, nau e vanaatu ki kootou: te poe naa ma ki tukua tana hakamau raa ki roorosi i ana hare ma ana kerekere hakkaatoa."},{"book":"MATTHEW","chapter":"24","verse":"48","text":"“Aa ki mee maa teenaa se poe e hakallika, a ia ma ki noho no maanatu maa tana hakamau raa ma ki hakatuai,"},{"book":"MATTHEW","chapter":"24","verse":"49","text":"teenaa a ia ma ki huri no taaia a ia aaraa poe te hakamau laatou, aa a ia hoki ma ki sare unu peenaa ma naa tama e unu sara."},{"book":"MATTHEW","chapter":"24","verse":"50","text":"Teenaa te hakamau raa ma ki ahe ake i te aso tana poe naa ku see iloa atu kiaa ia."},{"book":"MATTHEW","chapter":"24","verse":"51","text":"Te hakamau raa ma ki mee pakavaina a ia te poe naa no kerekereia ki hano no hakallono isu ma naa tama e kaikailua. Teenaa ko te kina naa tama naa ma ki ttani ka kakarati naa niho laatou."}]}