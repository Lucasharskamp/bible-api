{"data":[{"book":"Matayo","chapter":"17","verse":"1","text":"Oluvannyuma lw’ennaku mukaaga Yesu n’atwala Peetero, ne Yakobo ne Yokaana muganda we, n’abalinnyisa ku lusozi oluwanvu."},{"book":"Matayo","chapter":"17","verse":"2","text":"N’afuusibwa nga balaba, amaaso ge ne gamasamasa ng’enjuba n’ebyambalo bye ne byeruka ne byakaayakana."},{"book":"Matayo","chapter":"17","verse":"3","text":"Laba Musa ne Eriya ne balabika, ne boogera ne Yesu."},{"book":"Matayo","chapter":"17","verse":"4","text":"Peetero n’agamba Yesu nti, “Mukama waffe, nga kya kitalo nnyo ffe okubeera wano! Bw’oba ng’osiimye, nzimbe wano ensiisira ssatu, emu yiyo endala ya Musa n’endala ya Eriya.”"},{"book":"Matayo","chapter":"17","verse":"5","text":"Bwe yali akyayogera ebyo ekire ekimasamasa ne kiva waggulu ne kibabuutikira eddoboozi ne liva mu kire ne ligamba nti, “Ono ye Mwana wange gwe njagala ennyo, era gwe nsanyukira ennyo. Mumuwulirenga.”"},{"book":"Matayo","chapter":"17","verse":"6","text":"Abayigirizwa bwe baakiwulira ne bagwa wansi ne beevuunika nga batidde nnyo."},{"book":"Matayo","chapter":"17","verse":"7","text":"Yesu n’ajja gye bali n’abakwatako n’abagamba nti, “Mugolokoke temutya.”"},{"book":"Matayo","chapter":"17","verse":"8","text":"Bwe babbulula amaaso, baalabawo Yesu yekka!"},{"book":"Matayo","chapter":"17","verse":"9","text":"Bwe baali baserengeta olusozi, Yesu n’abakuutira nti, “Ebyo bye mulabye temubibuulirako omuntu n’omu okutuusa Omwana w’Omuntu lw’alimala okuzuukira mu bafu.”"},{"book":"Matayo","chapter":"17","verse":"10","text":"Abayigirizwa ne bamubuuza nti, “Kale lwaki abannyonnyozi b’amateeka bagamba nti, Eriya kimugwanira okumala okujja?”"},{"book":"Matayo","chapter":"17","verse":"11","text":"Yesu n’abaddamu nti, “Weewaawo, Eriya alijja n’azzaawo ebintu byonna."},{"book":"Matayo","chapter":"17","verse":"12","text":"Naye mbagamba nti, Eriya yajja dda, naye tebaamutegeera, era naye ne bamukola buli kye baayagala. Bw’atyo n’Omwana w’Omuntu anaatera okubonyaabonyezebwa.”"},{"book":"Matayo","chapter":"17","verse":"13","text":"Awo abayigirizwa be ne bategeera nti yali ayogera ku Yokaana Omubatiza."},{"book":"Matayo","chapter":"17","verse":"14","text":"Awo bwe yatuuka awaali ekibiina, omusajja n’ajja gy’ali n’afukamira we yali, n’amugamba nti,"},{"book":"Matayo","chapter":"17","verse":"15","text":"“Mukama wange, ssaasira mutabani wange, kubanga mulwadde agwa ensimbu, era zimubonyaabonya nnyo kubanga emirundi mingi zimusuula mu muliro ne mu mazzi."},{"book":"Matayo","chapter":"17","verse":"16","text":"Bwe namuleese eri abayigirizwa bo tebasobodde kumuwonya.”"},{"book":"Matayo","chapter":"17","verse":"17","text":"Yesu n’addamu nti, “Mmwe omulembe ogutalina kukkiriza omubi. Ndituusa ddi okubeera nammwe? Ndibagumiikiriza kutuusa ddi? Kale mumundeetere wano.”"},{"book":"Matayo","chapter":"17","verse":"18","text":"Yesu n’aboggolera dayimooni, n’ava ku mulenzi, omulenzi n’awona mu kiseera ekyo."},{"book":"Matayo","chapter":"17","verse":"19","text":"Awo oluvannyuma abayigirizwa ne bajja eri Yesu mu kyama ne bamubuuza nti, “Lwaki ffe tetwasobodde kugoba dayimooni oyo?”"},{"book":"Matayo","chapter":"17","verse":"20","text":"Yesu n’abaddamu nti, “Olw’okukkiriza kwammwe okutono. Kubanga ddala ddala mbagamba nti, bwe muba n’okukkiriza okufaanana ng’akaweke ka kaladaali, mwandiyinzizza okugamba olusozi luno nti, ‘Vvaawo wano,’ era ne luvaawo era tewandibaddewo kye mulemwa."},{"book":"Matayo","chapter":"17","verse":"21","text":"Naye kyokka dayimooni ow’engeri eno tagobeka awatali kusaba na kusiiba.”"},{"book":"Matayo","chapter":"17","verse":"22","text":"Ne bakuŋŋaanira mu Ggaliraaya, Yesu n’abagamba nti, “Omwana w’Omuntu anaatera okuliibwamu olukwe aweebweyo mu mikono gy’abantu"},{"book":"Matayo","chapter":"17","verse":"23","text":"abalimutta, kyokka ku lunaku olwokusatu alizuukizibwa.” Abayigirizwa be ne banakuwala nnyo."},{"book":"Matayo","chapter":"17","verse":"24","text":"Bwe baatuuka e Kaperunawumu abasolooza b’omusolo gwa Yeekaalu babiri ne bajja eri Peetero ne bamubuuza nti, “Mukama wammwe tawa musolo?”"},{"book":"Matayo","chapter":"17","verse":"25","text":"Peetero n’abaddamu nti, “Awa!”"},{"book":"Matayo","chapter":"17","verse":"26","text":"Peetero n’addamu nti, “Basolooza ku bannamawanga.”"},{"book":"Matayo","chapter":"17","verse":"27","text":"“Naye obutabanyiiza, genda ku nnyanja osuulemu eddobo, ekyennyanja ky’onoosooka okukwasa okyasamye akamwa. Mu kamwa kaakyo onoolabamu esutateri,17:27 Esutateri ze nnusu nnya ozitwale oziweeyo osasule omusolo gwange n’ogugwo.”"}]}