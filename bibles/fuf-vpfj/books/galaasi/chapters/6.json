{"data":[{"book":"GALAASI","chapter":"6","verse":"1","text":"Musiɓɓe, si goɗɗo e mon aru e waɗugol bonnere, haray onon, ɓe Ruuhu on ardii ɓen, wurtiree mo hakkil newiiki. Onon tigi reenoɗon, fii wota onon kadi on jarribe."},{"book":"GALAASI","chapter":"6","verse":"2","text":"Rondondiranee anndeeji mon ɗin. Ko non timminirton Sariya *Almasiihu on."},{"book":"GALAASI","chapter":"6","verse":"3","text":"On mo no sikki ko o goɗɗun, hara-le hinaa o huunde, haray o ɗaynitike kanko tigi."},{"book":"GALAASI","chapter":"6","verse":"4","text":"Mo kala yo tasko kuuɗe mun ɗen tigi, o yi'anay hoore makko hara hinaa e ɓeya, ɗun o anday no o mantora,"},{"book":"GALAASI","chapter":"6","verse":"5","text":"ko fii mo kala no haani rondaade dongal mun ngal."},{"book":"GALAASI","chapter":"6","verse":"6","text":"Yo on wonaaɗo janneede daaluyee on sendodu kala piiji moƴƴi e wonɗo mo jannude on."},{"book":"GALAASI","chapter":"6","verse":"7","text":"Wota on ɗaynito, ko fii Alla yawitetaake, ko fii kala ko goɗɗo sanki ko ɗun o wa'ata."},{"book":"GALAASI","chapter":"6","verse":"8","text":"Mo sankii mbeleeɗe ɓandu wa'ay e mayru halakuyee, kono on sankuɗo faale Ruuhu on, o wa'ay e makko *ngurndan poomayankejan."},{"book":"GALAASI","chapter":"6","verse":"9","text":"Wota en haaɓu waɗugol ko moƴƴi, ko fii en wa'oyay e saa'i haanuɗo si maayu ɓernde heɓaali en."},{"book":"GALAASI","chapter":"6","verse":"10","text":"Ko ɗun waɗi, fewndo ka weeɓani en ɗon, waɗanen yimɓe ɓen fow ko moƴƴi, tentinii musiɓɓe men ɓen ka gomɗinal."},{"book":"GALAASI","chapter":"6","verse":"11","text":"On yi'ii ittiri bindi njani ɗi mi windirani on jungo an ngon ɗin."},{"book":"GALAASI","chapter":"6","verse":"12","text":"Kala ɓen faalaaɓe waɗude ko welata yimɓe ɓen kon, ɓe karhay on fii *sunninegol, hara ko fii tun wota ɓe tampine sabu *leggal altindiraangal Almasiihu on."},{"book":"GALAASI","chapter":"6","verse":"13","text":"Ko fii hay kamɓe sunninaaɓe ɓen tigi ɓe jokkataa Sariya on, kono ko ɓe faalirtee yo on sunnine, ko fii no ɓe mantora e hoore mon."},{"book":"GALAASI","chapter":"6","verse":"14","text":"Min non hinaa non! Ko fii mi mantortaa huunde si hinaa leggal altindiraangal Iisaa Almasiihu Joomi men on. Sabu maggal aduna on maayii telen-ma an, min kadi mi maayii telen-ma aduna on."},{"book":"GALAASI","chapter":"6","verse":"15","text":"Awa hinaa sunninegol maa angal sunninegol hitti, kono ko ko Alla heyɗintini en kon hitti."},{"book":"GALAASI","chapter":"6","verse":"16","text":"Yo ɓuttu e yurmeende wonan kala jokkuɗo ndee yamiroore, hay e *Isra'iila mo Alla."},{"book":"GALAASI","chapter":"6","verse":"17","text":"Ka heddii ɗoo, wota hay gooto tampinan, ko fii ɓattaate Iisaa ɗen no ka ɓandu an."},{"book":"GALAASI","chapter":"6","verse":"18","text":"Yo moƴƴere Iisaa Almasiihu Joomi men on wonu e ɓerɗe mon, yo musiɓɓe. Aamiina!"}]}