{"data":[{"book":"אגרתו הראשונה של יוחנן השליח","chapter":"3","verse":"1","text":"ראו מה רבה אהבת אלוהים אלינו – הוא אף קרא לנו ”בני אלוהים“! ואין זה כינוי בלבד, אלא עובדה. לצערי, אנשים רבים אינם מאמינים באלוהים, ועל כן אינם מבינים כיצד אנו יכולים להיות בניו."},{"book":"אגרתו הראשונה של יוחנן השליח","chapter":"3","verse":"2","text":"אחי היקרים, עכשיו אנחנו בני אלוהים; איננו יודעים עדיין מה נהיה בעתיד, אנחנו רק יודעים שבבוא המשיח נהיה כמוהו, כי נראהו פנים אל פנים."},{"book":"אגרתו הראשונה של יוחנן השליח","chapter":"3","verse":"3","text":"כל המחזיק בתקווה זאת צריך להישאר טהור ונקי מחטא, כי המשיח עצמו טהור ונקי."},{"book":"אגרתו הראשונה של יוחנן השליח","chapter":"3","verse":"4","text":"מי שחוטא, חוטא נגד אלוהים, כי כל חטא נָעָשָה נגד תורת אלוהים."},{"book":"אגרתו הראשונה של יוחנן השליח","chapter":"3","verse":"5","text":"אתם הרי יודעים שהוא בא אלינו בדמות אדם, כדי לקחת על עצמו את העונש על חטאינו, למרות שבו לא היה חטא."},{"book":"אגרתו הראשונה של יוחנן השליח","chapter":"3","verse":"6","text":"אם נתמיד באמונתנו, נשמע בקולו ונעשה את הטוב בעיניו, לא נחטא. הממשיכים לחטוא חוטאים מסיבה פשוטה: הם מעולם לא האמינו במשיח ולא אהבו אותו."},{"book":"אגרתו הראשונה של יוחנן השליח","chapter":"3","verse":"7","text":"בני היקרים, אל תניחו לאיש לרמותכם. העושה מעשים טובים עושה אותם משום שהוא עצמו טוב – כמו המשיח ובזכותו."},{"book":"אגרתו הראשונה של יוחנן השליח","chapter":"3","verse":"8","text":"והעושה מעשים רעים מוכיח שהוא שייך לשטן – החוטא הראשון בעולם, שממשיך עדיין במעשיו הרעים – שכן בן־האלוהים בא לבטל את פעולות השטן."},{"book":"אגרתו הראשונה של יוחנן השליח","chapter":"3","verse":"9","text":"בני־אלוהים אינם חוטאים יותר מתוך הרגל, מכיוון שאלוהים האב נתן להם חיים וטבע חדש; הם אינם יכולים להמשיך בהרגל החטא."},{"book":"אגרתו הראשונה של יוחנן השליח","chapter":"3","verse":"10","text":"כיצד יכולים אנו להבדיל בין ילדי אלוהים לבין ילדי השטן? כל מי שחי חיי חטא ואינו אוהב את אחיו, אינו שייך למשפחת אלוהים."},{"book":"אגרתו הראשונה של יוחנן השליח","chapter":"3","verse":"11","text":"שהרי כבר מבראשית מסר לנו אלוהים את המצוה: אהבו איש את רעהו."},{"book":"אגרתו הראשונה של יוחנן השליח","chapter":"3","verse":"12","text":"אל לנו להידמות לקין, הורג אחיו, אשר השתייך לשטן. מדוע הרג את אחיו? מפני שקין עשה מעשים רעים, וידע היטב שחיי הבל אחיו היו טובים משלו."},{"book":"אגרתו הראשונה של יוחנן השליח","chapter":"3","verse":"13","text":"לכן, אחים יקרים, אל תתפלאו אם העולם שונא אתכם."},{"book":"אגרתו הראשונה של יוחנן השליח","chapter":"3","verse":"14","text":"אם אנחנו אוהבים את אחינו המאמינים, אנו יודעים שעברנו ממוות לחיים. בעוד שאדם אשר אין בו אהבה עדיין מת."},{"book":"אגרתו הראשונה של יוחנן השליח","chapter":"3","verse":"15","text":"כל השונא את אחיו רוצח אותו בלבו, ואתם יודעים שלרוצחים אין חיי נצח!"},{"book":"אגרתו הראשונה של יוחנן השליח","chapter":"3","verse":"16","text":"מהי אהבה אמיתית? קורבנו של המשיח! כשם שהקריב את חייו למעננו, כך עלינו להקריב את חיינו למען אחינו."},{"book":"אגרתו הראשונה של יוחנן השליח","chapter":"3","verse":"17","text":"אדם הנקרא מאמין משיחי, ויש לו מספיק כסף, אך אין הוא עוזר לאחיו העני הנתון במצוקה, אהבת אלוהים אינה שוכנת בו."},{"book":"אגרתו הראשונה של יוחנן השליח","chapter":"3","verse":"18","text":"בני היקרים, הבה נפסיק לדבר על אהבת איש את רעהו; הבה נאהב באמת ונוכיח את אהבתנו במעשים."},{"book":"אגרתו הראשונה של יוחנן השליח","chapter":"3","verse":"19","text":"כך נדע בוודאות שאנו שייכים לאלוהים, וכאשר נעמוד לפניו יהיה מצפוננו נקי ושקט."},{"book":"אגרתו הראשונה של יוחנן השליח","chapter":"3","verse":"20","text":"אך אם חטאנו ומצפוננו מציק לנו, אלוהים יודע בדיוק מה עשינו וכיצד אנו מרגישים."},{"book":"אגרתו הראשונה של יוחנן השליח","chapter":"3","verse":"21","text":"ידידי היקרים, אם מצפוננו נקי אנו יכולים לבוא לפני אלוהים בביטחון מלא,"},{"book":"אגרתו הראשונה של יוחנן השליח","chapter":"3","verse":"22","text":"והוא ייתן לנו כל מה שנבקש ממנו, שכן אנו שומעים בקולו ועושים את הטוב בעיניו."},{"book":"אגרתו הראשונה של יוחנן השליח","chapter":"3","verse":"23","text":"הזוכרים אתם מה ציווה עלינו אלוהים? להאמין בשם ישוע המשיח בנו ולאהוב איש את רעהו."},{"book":"אגרתו הראשונה של יוחנן השליח","chapter":"3","verse":"24","text":"כל השומע בקול אלוהים ומקיים את מצוותיו, חי באלוהים ואלוהים חי בו. כיצד אנו יודעים זאת? רוח הקודש השוכן בקרבנו מאשר את הדבר."}]}