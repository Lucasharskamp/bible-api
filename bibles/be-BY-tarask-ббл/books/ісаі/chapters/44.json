{"data":[{"book":"ІСАІ","chapter":"44","verse":"1","text":"А цяпер слухай, Якаве, рабе Мой, і Ізраіле, якога я выбраў."},{"book":"ІСАІ","chapter":"44","verse":"2","text":"Так кажа Гасподзь, Які стварыў цябе, і ўзгадаваў цябе, дапамагае табе ад улоньня мацярынскага, ня бойся, рабе Мой, Якаве, і любасны Ізраіле, якога Я выбраў;"},{"book":"ІСАІ","chapter":"44","verse":"3","text":"бо Я вылью вады на спрагненае; вылью дух Мой на племя тваё і дабраславеньне Маё на нашчадкаў тваіх."},{"book":"ІСАІ","chapter":"44","verse":"4","text":"І будуць расьці сярод травы, як вербы пры патоках водаў."},{"book":"ІСАІ","chapter":"44","verse":"5","text":"Адзін скажа: «я - Гасподні», другі назавецца імем Якава; а іншы напіша рукою сваёю: «я - Гасподні», і назавецца імем Ізраіля."},{"book":"ІСАІ","chapter":"44","verse":"6","text":"Так кажа Гасподзь, Цар Ізраіля, і Адкупнік ягоны, Гасподзь Саваоф: Я - першы, і Я - апошні; і акрамя Мяне няма Бога,"},{"book":"ІСАІ","chapter":"44","verse":"7","text":"бо хто - як Я? Хай ён раскажа, абвесьціць і ў парадку паставіць перад Мною ўсё з таго часу, як Я зладзіў народ старажытны, альбо хай абвесьціць наступнае і будучае."},{"book":"ІСАІ","chapter":"44","verse":"8","text":"Ня бойцеся і не палохайцеся: ці не здавён Я абвясьціў табе і прадказаў? І вы - Мае сьведкі. Ці ёсьць Бог апрача Мяне? няма, іншай цьвярдыні ніякай ня ведаю."},{"book":"ІСАІ","chapter":"44","verse":"9","text":"Тыя, што робяць ідалаў, - усе нікчэмныя, і самыя прагавітыя зь іх ня прыносяць ніякай карысьці, і яны самі сабе ў тым сьведкі. Яны ня бачаць і не разумеюць, і таму будуць пасаромленыя."},{"book":"ІСАІ","chapter":"44","verse":"10","text":"Хто зрабіў бога і выліў ідала, што ня прыносіць ніякай карысьці?"},{"book":"ІСАІ","chapter":"44","verse":"11","text":"Усе ўдзельныя ў гэтым будуць пасаромленыя, бо і майстры самі - таксама зь людзей; яны ўбаяцца, і ўсе будуць пасаромленыя."},{"book":"ІСАІ","chapter":"44","verse":"12","text":"Каваль робіць з жалеза сякеру і працуе на вугольлі, малаткамі абрабляе яе і працуе над ёю моцнаю рукою сваёю да таго, што аж робіцца галодны і бясьсілы, ня п'е вады і зьнемагае."},{"book":"ІСАІ","chapter":"44","verse":"13","text":"Цясьляр, сьсекшы дрэва, праводзіць па ім лінію, вострым канцом прылады робіць на ім абрыс, потым абрабляе яго разцом і акругляе яго, і вырабляе зь яго вобраз чалавека прыгожага выгляду, каб паставіць яго ў доме."},{"book":"ІСАІ","chapter":"44","verse":"14","text":"Ён і сячэ сабе кедры, бярэ сасну і дуб, якія выбера з-паміж дрэваў у лесе, садзіць ясень, а дождж росьціць яго."},{"book":"ІСАІ","chapter":"44","verse":"15","text":"І гэта служыць чалавеку палівам, і частку гэтага ўжывае ён на тое, каб яму было цёпла, і разводзіць агонь, і пячэ хлеб. І з таго ж самага робіць бога, і пакланяецца яму, робіць ідала і падае перад ім."},{"book":"ІСАІ","chapter":"44","verse":"16","text":"Частку дрэва паліць у агні, другою часткаю гатуе мяса на ежу, смажыць і есьць удосыць, а таксама грэецца і кажа: «добра, я сагрэўся; адчуў агонь»."},{"book":"ІСАІ","chapter":"44","verse":"17","text":"А з рэшты таго робіць бога, ідала свайго, пакланяецца яму, падае перад ім і моліцца яму, і кажа: «выратуй мяне, бо ты бог мой»."},{"book":"ІСАІ","chapter":"44","verse":"18","text":"Ня ведаюць і не разумеюць яны: Ён заплюшчыў вочы іх, каб ня бачылі, і сэрцы іх, каб не разумелі."},{"book":"ІСАІ","chapter":"44","verse":"19","text":"І ня возьме ён гэтага да свайго сэрца, і няма ў яго столькі веданьня і розуму, каб сказаць: «палавіну яго я спаліў у агні і на вугольлі яго сьпёк хлеб, засмажыў мяса і зьеў: а з рэшты яго ці ж зраблю мярзоту? ці буду пакланяцца кавалку дрэва»?"},{"book":"ІСАІ","chapter":"44","verse":"20","text":"Ён ганяецца за пылам; ашуканае сэрца ўвяло яго ў аблуду, і ён ня можа вызваліць душы сваёй і сказаць: ці не падман у правай руцэ маёй?"},{"book":"ІСАІ","chapter":"44","verse":"21","text":"Памятай гэта, Якаве і Ізраіле, бо ты - раб Мой; Я ўзгадаваў цябе: раб Мой - ты, Ізраіле, не забывай Мяне."},{"book":"ІСАІ","chapter":"44","verse":"22","text":"Разьвяду беззаконьні твае, як туман, і грахі твае, як воблака; зьвярніся да Мяне, бо я адкупіў цябе."},{"book":"ІСАІ","chapter":"44","verse":"23","text":"Радуйцеся, нябёсы, бо Гасподзь зрабіў гэта. Усклікайце, глыбіні зямлі; гудзеце ад радасьці, горы; лес і ўсе дрэвы ў ім; бо адкупіў Гасподзь Якава і праславіцца ў Ізраілі."},{"book":"ІСАІ","chapter":"44","verse":"24","text":"Так кажа Гасподзь, Які адкупіў цябе і ўзгадаваў цябе ад нутра мацерынага: Я - Гасподзь, Які стварыў усё, адзін раскінуў нябёсы і Сваёю сілаю разаслаў зямлю,"},{"book":"ІСАІ","chapter":"44","verse":"25","text":"Які робіць нікчэмнымі азнакі ілжэпрарокаў і выкрывае вар'яцтва чарадзеяў, мудрацоў праганяе назад, і веды іх робіць глупствам,"},{"book":"ІСАІ","chapter":"44","verse":"26","text":"Які сьцявярджае слова раба Свайго і дае выкананьне выслоўю Сваіх пасланцаў, Які кажа Ерусаліму: «ты будзеш населены» і гарадам Юдавым: «вы будзеце пабудаваныя, і руіны яго Я аднаўлю,"},{"book":"ІСАІ","chapter":"44","verse":"27","text":"Які бездані кажа: «ссохні!» і рэкі твае Я высушу,"},{"book":"ІСАІ","chapter":"44","verse":"28","text":"Які кажа пра Кіра: «пастыр Мой», і ён выканае ўсю волю Маю і скажа Ерусаліму: «ты будзеш пабудаваны!» і храму: «ты будзеш заснаваны!»"}]}