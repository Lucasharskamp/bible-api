{"data":[{"book":"Tiitoo","chapter":"2","verse":"1","text":"Ati garuu waan barsiisa dhugaa wajjin deemu barsiisi."},{"book":"Tiitoo","chapter":"2","verse":"2","text":"Jaarsoliin akka amala qabeeyyii, kabajamoo fi warra of qaban taʼaniif, akkasumas akka warra amantii dhugaa, jaalalaa fi obsa qabaatan barsiisi."},{"book":"Tiitoo","chapter":"2","verse":"3","text":"Akkasuma immoo jaartoliin akka jireenya isaaniitiin kabajamoo taʼan, akka waan gaariis barsiisan malee akka maqaa nama hin balleessine yookaan akka dhugaatii daadhii wayinii baayʼeetiin hin fudhatamne isaan barsiisi."},{"book":"Tiitoo","chapter":"2","verse":"4","text":"Yoos isaan akka dubartoonni shamarran dhirsoota isaanii fi ijoollee isaanii jaallatan barsiisuu ni dandaʼu;"},{"book":"Tiitoo","chapter":"2","verse":"5","text":"akka dubbiin Waaqaa hin tuffatamneefis akka of qaban, akka qulqullaaʼan, akka hojii mana keessaatiin qabaman, akka arjoota taʼan, akka dhirsoota isaaniitiif ajajaman ni barsiisu."},{"book":"Tiitoo","chapter":"2","verse":"6","text":"Akkasumas dargaggoonni akka of qabaniif gorsi."},{"book":"Tiitoo","chapter":"2","verse":"7","text":"Waan hunda keessatti waan gaarii hojjechuun fakkeenya isaaniif taʼi. Barsiisa kee keessatti amanamaa, kabajamaa fi nama akka salphaatti hin ilaalamne taʼi;"},{"book":"Tiitoo","chapter":"2","verse":"8","text":"akka warri siin morman waaʼee keenya waan hamaa dubbatan tokko illee dhabanii qaanaʼaniifis dubbii dhugaa kan tuffatamuu hin dandeenye dubbadhu."},{"book":"Tiitoo","chapter":"2","verse":"9","text":"Garboonni waan hundaan akka gooftota isaaniitiif ajajaman, akka gooftota isaanii gammachiisuu yaalan, akka waan gooftonni isaanii dubbataniif deebii mormii hin deebifne barsiisi;"},{"book":"Tiitoo","chapter":"2","verse":"10","text":"akka isaan gooftota isaanii jalaa hin hanne, garuu akka barsiisni Fayyisaa keenya Waaqaa karaa hundumaan hawwataa taʼu gochuuf akka isaan amanamummaa guutuu argisiisan barsiisi."},{"book":"Tiitoo","chapter":"2","verse":"11","text":"Ayyaanni Waaqaa kan fayyina fidu nama hundatti mulʼifameeraatii."},{"book":"Tiitoo","chapter":"2","verse":"12","text":"Ayyaanni kunis Waaqa malee jiraachuu fi hawwii addunyaa ganuun bara kana keessa jireenya of qabiisaa, jireenya qajeelummaatii fi jireenya Waaqatti buluu akka jiraannu nu barsiisa;"},{"book":"Tiitoo","chapter":"2","verse":"13","text":"kunis yommuu nu abdii keenya isa eebbifamaa jechuunis mulʼachuu ulfina Waaqa keenya guddichaatii fi Fayyisaa keenya Yesuus Kiristoos eeggachaa jirrutti taʼa;"},{"book":"Tiitoo","chapter":"2","verse":"14","text":"innis hammina hunda irraa nu furuu fi saba ofii isaa warra waan gaarii hojjechuuf hinaafan ofiif qulqulleeffachuuf jedhee of dabarsee nuuf kenneera."},{"book":"Tiitoo","chapter":"2","verse":"15","text":"Egaa wantoonni ati barsiisuu qabdu kanneenii dha. Taayitaa guutuun jajjabeessi; ifadhus. Namni tokko iyyuu si hin tuffatin."}]}