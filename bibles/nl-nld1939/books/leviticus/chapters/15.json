{"data":[{"book":"Leviticus","chapter":"15","verse":"1","text":"Jahweh sprak tot Moses en Aäron:"},{"book":"Leviticus","chapter":"15","verse":"2","text":"Zegt tot de kinderen Israëls: Wanneer een man aan ziekelijke vloeiing lijdt uit zijn vlees, dan is dat vocht onrein."},{"book":"Leviticus","chapter":"15","verse":"3","text":"En het is voor zijn onreinheid bij zijn vloeiing gelijk, of zijn vlees het vocht laat lopen of niet; hij is onrein."},{"book":"Leviticus","chapter":"15","verse":"4","text":"Ieder bed, waarop zulk een lijder gaat liggen, en alles waarop hij gaat zitten, is onrein."},{"book":"Leviticus","chapter":"15","verse":"5","text":"Wie zijn bed aanraakt, moet zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"6","text":"En wie ergens op gaat zitten, waarop zulk een lijder heeft gezeten, moet eveneens zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"7","text":"Ook wie het lichaam van zulk een lijder aanraakt, moet zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"8","text":"Wanneer iemand, die aan vloeiing lijdt, op een ander spuwt, die rein is, dan moet die ander zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"9","text":"Elk zadel, waarop zulk een lijder rijdt, is onrein."},{"book":"Leviticus","chapter":"15","verse":"10","text":"Iedereen, die iets aanraakt, wat onder hem is geweest, is tot de avond onrein; en wie het draagt, moet zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"11","text":"Wanneer zulk een lijder een ander aanraakt, zonder zijn handen te hebben afgespoeld, dan moet de ander zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"12","text":"Een aarden vat, dat de lijder aanraakt, moet worden gebroken, en elk houten vat met water worden afgespoeld."},{"book":"Leviticus","chapter":"15","verse":"13","text":"Wanneer zulk een lijder weer van zijn kwaal is genezen, moet hij nog zeven dagen wachten, eer hij rein is; daarna moet hij zijn kleren wassen en zich in stromend water baden; dan is hij rein."},{"book":"Leviticus","chapter":"15","verse":"14","text":"Op de achtste dag moet hij twee tortels of twee jonge duiven nemen, voor het aanschijn van Jahweh bij de ingang van de openbaringstent komen, en ze aan den priester geven."},{"book":"Leviticus","chapter":"15","verse":"15","text":"De priester moet ze offeren; de een als zonde(-), de ander als brandoffer. Zo zal de priester voor hem verzoening verkrijgen voor het aanschijn van Jahweh, en is hij bevrijd van zijn kwaal."},{"book":"Leviticus","chapter":"15","verse":"16","text":"Wanneer een man een uitstorting heeft gehad, moet hij heel zijn lichaam baden, en is tot de avond onrein."},{"book":"Leviticus","chapter":"15","verse":"17","text":"Elk kledingstuk en leren voorwerp, dat er door wordt bezoedeld, moet worden gewassen, en is tot de avond onrein."},{"book":"Leviticus","chapter":"15","verse":"18","text":"Wanneer een man gemeenschap met een vrouw heeft gehad, moeten beiden een bad nemen, en zijn tot de avond onrein."},{"book":"Leviticus","chapter":"15","verse":"19","text":"Wanneer een vrouw haar stonden heeft, verkeert zij zeven dagen in staat van onreinheid. Wie haar aanraakt, is tot de avond onrein;"},{"book":"Leviticus","chapter":"15","verse":"20","text":"alles waarop zij in die toestand gaat liggen of zitten, wordt onrein."},{"book":"Leviticus","chapter":"15","verse":"21","text":"Wie haar bed aanraakt, moet zijn kleren wassen, een bad nemen, en is tot de avond onrein;"},{"book":"Leviticus","chapter":"15","verse":"22","text":"wie iets aanraakt, waarop zij heeft gezeten, moet zijn kleren wassen, een bad nemen en is tot de avond onrein."},{"book":"Leviticus","chapter":"15","verse":"23","text":"Zelfs wie iets aanraakt, dat op het bed heeft gelegen, of op iets waarop zij heeft gezeten, is tot de avond onrein."},{"book":"Leviticus","chapter":"15","verse":"24","text":"Wanneer een man gemeenschap met haar houdt en door haar wordt bezoedeld, is hij zeven dagen onrein, en elk bed, waarop hij ligt, wordt onrein."},{"book":"Leviticus","chapter":"15","verse":"25","text":"Wanneer de vrouw buiten de tijd van haar stonden langere tijd aan vloeiing lijdt, of haar stonden langer dan gewoonlijk duren, dan is zij al die tijd even onrein als tijdens haar stonden."},{"book":"Leviticus","chapter":"15","verse":"26","text":"Voor elk bed, waarop zij al de tijd van haar kwaal gaat liggen, zal hetzelfde gelden als voor het bed van haar stonden; en alles, waarop zij gaat zitten, zal even onrein zijn."},{"book":"Leviticus","chapter":"15","verse":"27","text":"Wie iets ervan aanraakt, zal onrein zijn; hij moet zijn kleren wassen, een bad nemen, en is tot de avond onrein."},{"book":"Leviticus","chapter":"15","verse":"28","text":"Wanneer zij van haar kwaal is genezen, moet ze nog zeven dagen wachten, eer ze weer rein is."},{"book":"Leviticus","chapter":"15","verse":"29","text":"Op de achtste dag moet zij twee tortels of twee jonge duiven nemen, en die naar den priester bij de ingang van de openbaringstent brengen."},{"book":"Leviticus","chapter":"15","verse":"30","text":"De priester moet de een als zonde(-), de ander als brandoffer opdragen; zo zal de priester voor haar verzoening verkrijgen voor het aanschijn van Jahweh, en is zij bevrijd van haar onreine kwaal."},{"book":"Leviticus","chapter":"15","verse":"31","text":"Vermaant dus de kinderen Israëls, zich voor onreinheid te hoeden, opdat zij niet wegens hun onreinheid sterven, door mijn tabernakel, dat te midden van hen staat, te bezoedelen."},{"book":"Leviticus","chapter":"15","verse":"32","text":"Dit is de wet voor hem, die aan vloeiing lijdt, of uitstorting heeft, waardoor hij onrein wordt;"},{"book":"Leviticus","chapter":"15","verse":"33","text":"ook voor haar, die door haar stonden onrein is. Ze geldt zowel voor den man als de vrouw, die aan vloeiing lijdt en voor iedereen, die gemeenschap heeft met de onreine."}]}