{"data":[{"book":"2 राजाओं","chapter":"15","verse":"1","text":"इस्राएल के राजा यारोबाम के राज्य के सताईसवें वर्ष में यहूदा के राजा अमस्याह का पुत्र अजर्याह राजा हुआ।"},{"book":"2 राजाओं","chapter":"15","verse":"2","text":"जब वह राज्य करने लगा, तब सोलह वर्ष का था, और यरूशलेम में बावन वर्ष राज्य करता रहा। उसकी माता का नाम यकोल्याह था, जो यरूशलेम की थी।"},{"book":"2 राजाओं","chapter":"15","verse":"3","text":"जैसे उसका पिता अमस्याह किया करता था जो यहोवा की दृष्टि में ठीक था, वैसे ही वह भी करता था।"},{"book":"2 राजाओं","chapter":"15","verse":"4","text":"तो भी ऊँचे स्थान गिराए न गए; प्रजा के लोग उस समय भी उन पर बलि चढ़ाते, और धूप जलाते रहे।"},{"book":"2 राजाओं","chapter":"15","verse":"5","text":"यहोवा ने उस राजा को ऐसा मारा, कि वह मरने के दिन तक कोढ़ी रहा, और अलग एक घर में रहता था15:5 अलग एक घर में रहता था: विधान के प्रावधान से कोढ़ियों को लोगों के सम्पर्क से अलग रहना योताम उसके घर का अधिकारी हो गया। । योताम नामक राजपुत्र उसके घराने के काम पर अधिकारी होकर देश के लोगों का न्याय करता था।"},{"book":"2 राजाओं","chapter":"15","verse":"6","text":"अजर्याह के और सब काम जो उसने किए, वह क्या यहूदा के राजाओं के इतिहास की पुस्तक में नहीं लिखे हैं?"},{"book":"2 राजाओं","chapter":"15","verse":"7","text":"अन्त में अजर्याह मरकर अपने पुरखाओं के संग जा मिला और उसको दाऊदपुर में उसके पुरखाओं के बीच मिट्टी दी गई, और उसका पुत्र योताम उसके स्थान पर राज्य करने लगा।"},{"book":"2 राजाओं","chapter":"15","verse":"8","text":"यहूदा के राजा अजर्याह के राज्य के अड़तीसवें वर्ष में यारोबाम का पुत्र जकर्याह इस्राएल पर सामरिया में राज्य करने लगा, और छः महीने राज्य किया।"},{"book":"2 राजाओं","chapter":"15","verse":"9","text":"उसने अपने पुरखाओं के समान वह किया, जो यहोवा की दृष्टि में बुरा है, अर्थात् नबात के पुत्र यारोबाम जिसने इस्राएल से पाप कराया था, उसके पापों के अनुसार वह करता रहा, और उनसे वह अलग न हुआ।"},{"book":"2 राजाओं","chapter":"15","verse":"10","text":"और याबेश के पुत्र शल्लूम ने उससे राजद्रोह की गोष्ठी करके उसको प्रजा के सामने मारा, और उसको घात करके उसके स्थान पर राजा हुआ।"},{"book":"2 राजाओं","chapter":"15","verse":"11","text":"जकर्याह के और काम इस्राएल के राजाओं के इतिहास की पुस्तक में लिखे हैं।"},{"book":"2 राजाओं","chapter":"15","verse":"12","text":"अतः यहोवा का वह वचन पूरा हुआ, जो उसने येहू से कहा था, “तेरे परपोते के पुत्र तक तेरी सन्तान इस्राएल की गद्दी पर बैठती जाएगी।” और वैसा ही हुआ।"},{"book":"2 राजाओं","chapter":"15","verse":"13","text":"यहूदा के राजा उज्जियाह के राज्य के उनतालीसवें वर्ष में याबेश का पुत्र शल्लूम राज्य करने लगा, और महीने भर सामरिया में राज्य करता रहा।"},{"book":"2 राजाओं","chapter":"15","verse":"14","text":"क्योंकि गादी के पुत्र मनहेम ने, तिर्सा से सामरिया को जाकर याबेश के पुत्र शल्लूम को वहीं मारा, और उसे घात करके उसके स्थान पर राजा हुआ।"},{"book":"2 राजाओं","chapter":"15","verse":"15","text":"शल्लूम के अन्य काम और उसने राजद्रोह की जो गोष्ठी की, यह सब इस्राएल के राजाओं के इतिहास की पुस्तक में लिखा है।"},{"book":"2 राजाओं","chapter":"15","verse":"16","text":"तब मनहेम ने तिर्सा से जाकर, सब निवासियों और आस-पास के देश समेत तिप्सह को इस कारण मार लिया, कि तिप्सहियों ने उसके लिये फाटक न खोले थे, इस कारण उसने उन्हें मार दिया, और उसमें जितनी गर्भवती स्त्रियाँ थीं, उन सभी को चीर डाला।"},{"book":"2 राजाओं","chapter":"15","verse":"17","text":"यहूदा के राजा अजर्याह के राज्य के उनतालीसवें वर्ष में गादी का पुत्र मनहेम इस्राएल पर राज्य करने लगा, और दस वर्ष सामरिया में राज्य करता रहा।"},{"book":"2 राजाओं","chapter":"15","verse":"18","text":"उसने वह किया, जो यहोवा की दृष्टि में बुरा था, अर्थात् नबात के पुत्र यारोबाम जिसने इस्राएल से पाप कराया था, उसके पापों के अनुसार वह करता रहा, और उनसे वह जीवन भर अलग न हुआ।"},{"book":"2 राजाओं","chapter":"15","verse":"19","text":"अश्शूर के राजा पूल ने देश पर चढ़ाई की, और मनहेम ने उसको हजार किक्कार चाँदी इस इच्छा से दी, कि वह उसका सहायक होकर राज्य को उसके हाथ में स्थिर रखे।"},{"book":"2 राजाओं","chapter":"15","verse":"20","text":"यह चाँदी अश्शूर के राजा को देने के लिये मनहेम ने बड़े-बड़े धनवान इस्राएलियों से ले ली, एक-एक पुरुष को पचास-पचास शेकेल चाँदी देनी पड़ी; तब अश्शूर का राजा देश को छोड़कर लौट गया।"},{"book":"2 राजाओं","chapter":"15","verse":"21","text":"मनहेम के और काम जो उसने किए, वे सब क्या इस्राएल के राजाओं के इतिहास की पुस्तक में नहीं लिखे हैं?"},{"book":"2 राजाओं","chapter":"15","verse":"22","text":"अन्त में मनहेम मरकर अपने पुरखाओं के संग जा मिला और उसका पुत्र पकहयाह उसके स्थान पर राज्य करने लगा।"},{"book":"2 राजाओं","chapter":"15","verse":"23","text":"यहूदा के राजा अजर्याह के राज्य के पचासवें वर्ष में मनहेम का पुत्र पकहयाह सामरिया में इस्राएल पर राज्य करने लगा, और दो वर्ष तक राज्य करता रहा।"},{"book":"2 राजाओं","chapter":"15","verse":"24","text":"उसने वह किया जो यहोवा की दृष्टि में बुरा था, अर्थात् नबात के पुत्र यारोबाम जिसने इस्राएल से पाप कराया था, उसके पापों के अनुसार वह करता रहा, और उनसे वह अलग न हुआ।"},{"book":"2 राजाओं","chapter":"15","verse":"25","text":"उसके सरदार रमल्याह के पुत्र पेकह ने उसके विरुद्ध राजद्रोह की गोष्ठी करके, सामरिया के राजभवन के गुम्मट में उसको और उसके संग अर्गोब और अर्ये को मारा; और पेकह के संग पचास गिलादी पुरुष थे, और वह उसका घात करके उसके स्थान पर राजा बन गया।"},{"book":"2 राजाओं","chapter":"15","verse":"26","text":"पकहयाह के और सब काम जो उसने किए, वह इस्राएल के राजाओं के इतिहास की पुस्तक में लिखे हैं।"},{"book":"2 राजाओं","chapter":"15","verse":"27","text":"यहूदा के राजा अजर्याह के राज्य के बावनवें वर्ष में रमल्याह का पुत्र पेकह सामरिया में इस्राएल पर राज्य करने लगा, और बीस वर्ष तक राज्य करता रहा।"},{"book":"2 राजाओं","chapter":"15","verse":"28","text":"उसने वह किया, जो यहोवा की दृष्टि में बुरा था, अर्थात् नबात के पुत्र यारोबाम, जिसने इस्राएल से पाप कराया था, उसके पापों के अनुसार वह करता रहा, और उनसे वह अलग न हुआ।"},{"book":"2 राजाओं","chapter":"15","verse":"29","text":"इस्राएल के राजा पेकह के दिनों में अश्शूर के राजा तिग्लत्पिलेसेर ने आकर इय्योन, आबेल्वेत्माका, यानोह, केदेश और हासोर नामक नगरों को और गिलाद और गलील, वरन् नप्ताली के पूरे देश को भी ले लिया, और उनके लोगों को बन्दी बनाकर अश्शूर को ले गया।"},{"book":"2 राजाओं","chapter":"15","verse":"30","text":"उज्जियाह के पुत्र योताम के बीसवें वर्ष में एला के पुत्र होशे ने रमल्याह के पुत्र पेकह के विरुद्ध राजद्रोह की गोष्ठी करके उसे मारा, और उसे घात करके उसके स्थान पर राजा बन गया।"},{"book":"2 राजाओं","chapter":"15","verse":"31","text":"पेकह के और सब काम जो उसने किए वह इस्राएल के राजाओं के इतिहास की पुस्तक में लिखे हैं।"},{"book":"2 राजाओं","chapter":"15","verse":"32","text":"रमल्याह के पुत्र इस्राएल के राजा पेकह के राज्य के दूसरे वर्ष में यहूदा के राजा उज्जियाह का पुत्र योताम राजा हुआ।"},{"book":"2 राजाओं","chapter":"15","verse":"33","text":"जब वह राज्य करने लगा, तब पच्चीस वर्ष का था, और यरूशलेम में सोलह वर्ष तक राज्य करता रहा। और उसकी माता का नाम यरूशा था जो सादोक की बेटी थी।"},{"book":"2 राजाओं","chapter":"15","verse":"34","text":"उसने वह किया जो यहोवा की दृष्टि में ठीक था15:34 उसने वह किया जो यहोवा की दृष्टि में ठीक था: योताम ने हर क्षेत्र में अपने पिता का अनुकरण किया, बस एक काम को छोड़कर कि उसने याजकीय कार्य करने का अपवित्र अनाचार किया। , अर्थात् जैसा उसके पिता उज्जियाह ने किया था, ठीक वैसा ही उसने भी किया।"},{"book":"2 राजाओं","chapter":"15","verse":"35","text":"तो भी ऊँचे स्थान गिराए न गए, प्रजा के लोग उन पर उस समय भी बलि चढ़ाते और धूप जलाते रहे। यहोवा के भवन के ऊँचे फाटक को इसी ने बनाया था।"},{"book":"2 राजाओं","chapter":"15","verse":"36","text":"योताम के और सब काम जो उसने किए, वे क्या यहूदा के राजाओं के इतिहास की पुस्तक में नहीं लिखे हैं?"},{"book":"2 राजाओं","chapter":"15","verse":"37","text":"उन दिनों में यहोवा अराम के राजा रसीन को, और रमल्याह के पुत्र पेकह को, यहूदा के विरुद्ध भेजने लगा।"},{"book":"2 राजाओं","chapter":"15","verse":"38","text":"अन्त में योताम मरकर अपने पुरखाओं के संग जा मिला और अपने मूलपुरुष दाऊद के नगर में अपने पुरखाओं के बीच उसको मिट्टी दी गई, और उसका पुत्र आहाज उसके स्थान पर राज्य करने लगा।"}]}