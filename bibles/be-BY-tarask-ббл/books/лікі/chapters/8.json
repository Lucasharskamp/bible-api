{"data":[{"book":"ЛІКІ","chapter":"8","verse":"1","text":"І наказаў Гасподзь Майсею:"},{"book":"ЛІКІ","chapter":"8","verse":"2","text":"абвясьці Аарону і скажы яму: калі ты будзеш запальваць лампады, дык на пярэднім баку сьвяцільні павінны гарэць сем лампадаў."},{"book":"ЛІКІ","chapter":"8","verse":"3","text":"Аарон так і зрабіў: на пярэднім баку сьвяцільні запаліў лампады яе, як загадаў Гасподзь Майсею."},{"book":"ЛІКІ","chapter":"8","verse":"4","text":"І вось, як складзена сьвяцільня: чаканеная яна з золата, ад сьцябла яе і да кветак чаканеная; паводле ўзору, які паказаў Гасподзь Майсею, ён зрабіў сьвяцільню."},{"book":"ЛІКІ","chapter":"8","verse":"5","text":"І наказаў Гасподзь Майсею:"},{"book":"ЛІКІ","chapter":"8","verse":"6","text":"вазьмі лявітаў спасярод сыноў Ізраілевых і ачысьці іх;"},{"book":"ЛІКІ","chapter":"8","verse":"7","text":"а каб ачысьціць іх, зрабі зь імі так: акрапі іх ачышчальнаю вадою, і няхай яны паголяць брытваю ўсё цела сваё і вымыюць вопратку сваю, і будуць чыстыя;"},{"book":"ЛІКІ","chapter":"8","verse":"8","text":"і няхай возьмуць цяля і хлебнае прынашэньне да яго, пшанічнае мукі, зьмяшанай з алеем, і другое цяля вазьмі ў ахвяру за грэх;"},{"book":"ЛІКІ","chapter":"8","verse":"9","text":"і прывядзі лявітаў да скініі сходу; і зьбяры ўсё супольства сыноў Ізраілевых"},{"book":"ЛІКІ","chapter":"8","verse":"10","text":"і прывядзі лявітаў іхніх да Госпада, і няхай пакладуць сыны Ізраілевыя рукі свае на лявітаў;"},{"book":"ЛІКІ","chapter":"8","verse":"11","text":"а Аарон няхай учыніць над лявітамі пасьвячэньне іх перад Госпадам ад сыноў Ізраілевых, каб чынілі яны служэньне Госпаду;"},{"book":"ЛІКІ","chapter":"8","verse":"12","text":"а лявіты няхай пакладуць рукі свае на галаву цялят, і прынясі аднаго ў ахвяру за грэх, а другога на цэласпаленьне Госпаду, дзеля ачышчэньня лявітаў;"},{"book":"ЛІКІ","chapter":"8","verse":"13","text":"і пастаў лявітаў перад Ааронам і перад сынамі ягонымі і ўчыні над імі пасьвячэньне іх Госпаду;"},{"book":"ЛІКІ","chapter":"8","verse":"14","text":"і так аддзялі лявітаў ад сыноў Ізраілевых, каб лявіты былі Мае."},{"book":"ЛІКІ","chapter":"8","verse":"15","text":"Пасьля гэтага ўвойдуць лявіты служыць скініі сходу, калі ты ачысьціш іх і ўчыніш над імі пасьвячэньне іх; бо яны аддадзены мне з сыноў Ізраілевых:"},{"book":"ЛІКІ","chapter":"8","verse":"16","text":"замест усіх першынцаў з сыноў Ізраілевых, якія размыкаюць усякія сьцёгны, Я бяру іх Сабе;"},{"book":"ЛІКІ","chapter":"8","verse":"17","text":"бо Мае ўсе першынцы ў сыноў Ізраілевых, ад чалавека да быдла: у той дзень, калі Я пабіў усіх першынцаў у зямлі Егіпецкай, Я асьвяціў іх Сабе"},{"book":"ЛІКІ","chapter":"8","verse":"18","text":"і ўзяў лявітаў замест усіх першынцаў у сыноў Ізраілевых;"},{"book":"ЛІКІ","chapter":"8","verse":"19","text":"і аддаў лявітаў Аарону і сынам ягоным спасярод сыноў Ізраілевых, каб яны ўчынялі службы за сыноў Ізраілевых пры скініі сходу і служылі аховаю сынам Ізраілевым, каб не спасьцігла сыноў Ізраілевых кара, калі б сыны Ізраілевыя прыступілі да сьвятыні."},{"book":"ЛІКІ","chapter":"8","verse":"20","text":"І зрабілі так Майсей і Аарон і ўсё супольства сыноў Ізраілевых зь лявітамі: як загадаў Гасподзь Майсею пра лявітаў, так і зрабілі зь імі сыны Ізраілевыя."},{"book":"ЛІКІ","chapter":"8","verse":"21","text":"І ачысьціліся лявіты і абмылі вопратку сваю, і ўчыніў над імі Аарон прысьвячэньне іх перад Госпадам, і ачысьціў іх Аарон, каб зрабіць іх чыстымі;"},{"book":"ЛІКІ","chapter":"8","verse":"22","text":"пасьля гэтага ўвайшлі лявіты правіць службы свае ў скініі сходу перад Ааронам і перад сынамі ягонымі. Як загадаў Гасподзь Майсею пра лявітаў, так і зрабілі яны зь імі."},{"book":"ЛІКІ","chapter":"8","verse":"23","text":"І наказаў Гасподзь Майсею сказаць:"},{"book":"ЛІКІ","chapter":"8","verse":"24","text":"вось закон пра лявітаў: ад дваццаці пяці гадоў і вышэй павінны ісьці на службу дзеля працы пры скініі сходу,"},{"book":"ЛІКІ","chapter":"8","verse":"25","text":"а ў пяцьдзясят гадоў павінны спыняць працу і больш не працаваць,"},{"book":"ЛІКІ","chapter":"8","verse":"26","text":"тады няхай яны дапамагаюць братам сваім трымаць варту пры скініі сходу, працаваць - хай не працуюць; так рабі зь лявітамі што да служэньня іхняга."}]}