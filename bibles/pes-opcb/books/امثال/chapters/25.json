{"data":[{"book":"امثال","chapter":"25","verse":"1","text":"امثال دیگری از سلیمان که مردان حِزِقیا، پادشاه یهودا، آنها را به رشتهٔ تحریر درآوردند:"},{"book":"امثال","chapter":"25","verse":"2","text":"عظمت خدا در پوشاندن اسرارش می‌باشد، اما عظمت پادشاه در پی بردن به عمق مسائل."},{"book":"امثال","chapter":"25","verse":"3","text":"پی بردن به افکار پادشاهان مانند دست یافتن به آسمان و عمق زمین، غیرممکن است."},{"book":"امثال","chapter":"25","verse":"4","text":"ناخالصی‌ها را از نقره جدا کن تا زرگر بتواند از آن ظرفی بسازد."},{"book":"امثال","chapter":"25","verse":"5","text":"اطرافیان بدکار پادشاه را از او دور کن تا تخت او به عدالت پایدار بماند."},{"book":"امثال","chapter":"25","verse":"6","text":"وقتی به حضور پادشاه می‌روی خود را آدم بزرگی ندان و در جای بزرگان نایست،"},{"book":"امثال","chapter":"25","verse":"7","text":"چون بهتر است به تو گفته شود: «بالاتر بنشین»، از اینکه تو را در برابر چشمان بزرگان در جای پایینتر بنشانند."},{"book":"امثال","chapter":"25","verse":"8","text":"شتابزده همسایه‌ات را به دادگاه نبر، زیرا اگر در آخر ثابت شود که حق با وی بوده است، تو چه خواهی کرد؟"},{"book":"امثال","chapter":"25","verse":"9","text":"وقتی با همسایه‌ات دعوا می‌کنی رازی را که از دیگری شنیده‌ای فاش نکن،"},{"book":"امثال","chapter":"25","verse":"10","text":"زیرا دیگر کسی به تو اطمینان نخواهد کرد و تو بدنام خواهی شد."},{"book":"امثال","chapter":"25","verse":"11","text":"سخنی که بجا گفته شود مانند نگینهای طلاست که در ظرف نقره‌ای نشانده باشند."},{"book":"امثال","chapter":"25","verse":"12","text":"نصیحت شخص دانا برای گوش شنوا مانند حلقه طلا و جواهر، با ارزش است."},{"book":"امثال","chapter":"25","verse":"13","text":"خدمتگزار امین همچون آب خنک در گرمای تابستان، جان اربابش را تازه می‌کند."},{"book":"امثال","chapter":"25","verse":"14","text":"کسی که دم از بخشندگی خود می‌زند، ولی چیزی به کسی نمی‌بخشد مانند ابر و بادی است که باران نمی‌دهد."},{"book":"امثال","chapter":"25","verse":"15","text":"شخص صبور می‌تواند حتی حاکم را متقاعد کند و زبان نرم می‌تواند هر مقاومت سختی را در هم بشکند."},{"book":"امثال","chapter":"25","verse":"16","text":"اگر به عسل دست یافتی زیاد از حد نخور، زیرا ممکن است دلت به هم بخورد و استفراغ کنی."},{"book":"امثال","chapter":"25","verse":"17","text":"به خانهٔ همسایه‌ات زیاد از حد نرو، مبادا از تو سیر و متنفر شود."},{"book":"امثال","chapter":"25","verse":"18","text":"شهادت دروغ مثل تبر و شمشیر و تیر تیز صدمه می‌زند."},{"book":"امثال","chapter":"25","verse":"19","text":"اعتماد کردن به آدم خائن در زمان تنگی مانند جویدن غذا با دندان لق و دویدن با پای شکسته است."},{"book":"امثال","chapter":"25","verse":"20","text":"آواز خواندن برای آدم غصه‌دار مثل درآوردن لباس او در هوای سرد و پاشیدن نمک روی زخم اوست."},{"book":"امثال","chapter":"25","verse":"21","text":"اگر دشمن تو گرسنه است به او غذا بده و اگر تشنه است به او آب بنوشان."},{"book":"امثال","chapter":"25","verse":"22","text":"با این عملت، اخگرهای شرم بر سرش خواهی انباشت، و خداوند به تو پاداش خواهد داد."},{"book":"امثال","chapter":"25","verse":"23","text":"همان‌طور که باد شمال باران می‌آورد، همچنان بدگویی، خشم و عصبانیت به بار می‌آورد."},{"book":"امثال","chapter":"25","verse":"24","text":"سکونت در گوشهٔ پشت بام بهتر است از زندگی کردن با زن غرغرو در یک خانه."},{"book":"امثال","chapter":"25","verse":"25","text":"خبر خوشی که از دیار دور می‌رسد، همچون آب خنکی است که به کام تشنه لب می‌رسد."},{"book":"امثال","chapter":"25","verse":"26","text":"سازش شخص درستکار با آدم بدکار، مانند آلوده کردن منبع آب و گل‌آلود ساختن چشمه است."},{"book":"امثال","chapter":"25","verse":"27","text":"همان‌طور که زیاده‌روی در خوردن عسل مضر است، طلبیدن تعریف و تمجید از مردم نیز ناپسند است."},{"book":"امثال","chapter":"25","verse":"28","text":"کسی که بر نفس خویش تسلط ندارد، مثل شهری بی‌حصار است."}]}