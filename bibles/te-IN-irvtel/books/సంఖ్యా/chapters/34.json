{"data":[{"book":"సంఖ్యా","chapter":"34","verse":"1","text":"యెహోవా మోషేతో ఇలా చెప్పాడు. “నువ్వు ఇశ్రాయేలీయులతో చెప్పు,"},{"book":"సంఖ్యా","chapter":"34","verse":"2","text":"‘కనాను దేశంలో, అంటే ఏ దేశాన్ని మీరు చీట్లు వేసి వారసత్వంగా పంచుకోబోతున్నారో ఆ దేశంలో మీరు ప్రవేశిస్తున్నారు."},{"book":"సంఖ్యా","chapter":"34","verse":"3","text":"మీ దక్షిణపు సరిహద్దు సీను అరణ్యం మొదలు ఎదోము సరిహద్దు వరకూ, అంటే, ఉప్పు సముద్రం తూర్పు తీరం వరకూ ఉంటుంది."},{"book":"సంఖ్యా","chapter":"34","verse":"4","text":"మీ సరిహద్దు దక్షిణం మొదలు అక్రబ్బీము కనుమ దగ్గర తిరిగి సీను వరకూ వ్యాపిస్తుంది. అది దక్షిణం నుండి కాదేషు బర్నేయ వరకూ వ్యాపించి, అక్కడ నుండి హసరద్దారు వరకూ పోయి, అక్కడ నుండి అస్మోను వరకూ కొనసాగుతుంది."},{"book":"సంఖ్యా","chapter":"34","verse":"5","text":"అస్మోను నుండి ఐగుప్తు నది వరకూ సరిహద్దు తిరిగి సముద్రం వరకూ వ్యాపిస్తుంది."},{"book":"సంఖ్యా","chapter":"34","verse":"6","text":"మీకు పడమటి సరిహద్దుగా మహాసముద్రం ఉంటుంది."},{"book":"సంఖ్యా","chapter":"34","verse":"7","text":"మీ ఉత్తరపు సరిహద్దును మహాసముద్రం నుండి హోరు కొండ దాకా,"},{"book":"సంఖ్యా","chapter":"34","verse":"8","text":"హోరు కొండ నుండి హమాతుకు వెళ్ళే దారి వరకూ ఏర్పాటు చేసుకోవాలి. ఆ సరిహద్దు సెదాదు వరకూ,"},{"book":"సంఖ్యా","chapter":"34","verse":"9","text":"అక్కడ నుండి జిప్రోను వరకూ వ్యాపిస్తుంది. దాని అంచు హసరేనాను దగ్గర ఉంటుంది. అది మీకు ఉత్తరపు సరిహద్దు."},{"book":"సంఖ్యా","chapter":"34","verse":"10","text":"తూర్పు సరిహద్దు హసరేనాను నుండి షెపాము వరకూ మీరు లెక్కించుకోవాలి."},{"book":"సంఖ్యా","chapter":"34","verse":"11","text":"అది షెపాము నుండి అయీనుకు తూర్పున రిబ్లా వరకూ ఉంటుంది. ఆ సరిహద్దు దిగి తూర్పున కిన్నెరెతు సముద్రపు ఒడ్డును తాకుతూ ఉంటుంది."},{"book":"సంఖ్యా","chapter":"34","verse":"12","text":"అది యొర్దాను నది వరకూ దిగి ఉప్పు సముద్రం వరకూ వ్యాపిస్తుంది. ఆ దేశం చుట్టూ ఉన్న సరిహద్దుల మధ్య ఉన్న ప్రాంతమంతా మీ దేశం’ అని వారితో చెప్పు.”"},{"book":"సంఖ్యా","chapter":"34","verse":"13","text":"మోషే ఇశ్రాయేలీయులతో “ఇది మీరు చీట్లు వేసుకుని పొందే దేశం. తొమ్మిది గోత్రాలకు, ఒక అర్థ గోత్రానికి ఇవ్వమని యెహోవా ఆజ్ఞాపించాడు."},{"book":"సంఖ్యా","chapter":"34","verse":"14","text":"ఎందుకంటే తమ పూర్వీకుల కుటుంబాల ప్రకారం రూబేనీయులు, గాదీయులు తమ వారసత్వాలను పొందారు."},{"book":"సంఖ్యా","chapter":"34","verse":"15","text":"అలాగే మనష్షే అర్థగోత్రం కూడా వారసత్వం పొందింది. ఆ రెండు గోత్రాలు, అర్థ గోత్రం, సూర్యోదయం దిక్కున, అంటే తూర్పున యెరికో దగ్గర యొర్దాను అవతల తమ తమ వారసత్వాలను పొందారు” అని చెప్పాడు."},{"book":"సంఖ్యా","chapter":"34","verse":"16","text":"అప్పుడు యెహోవా మోషేతో ఇలా చెప్పాడు,"},{"book":"సంఖ్యా","chapter":"34","verse":"17","text":"“ఆ దేశాన్నిమీకు వారసత్వంగా పంచి పెట్టాల్సిన వ్యక్తులు ఎవరంటే, యాజకుడు ఎలియాజరు, నూను కొడుకు యెహోషువ."},{"book":"సంఖ్యా","chapter":"34","verse":"18","text":"వారు కాక ఆ దేశాన్ని మీకు పంచిపెట్టడానికి ప్రతి గోత్రం నుండి ఒక్క నాయకుణ్ణి ఎన్నుకోవాలి."},{"book":"సంఖ్యా","chapter":"34","verse":"19","text":"వారెవరంటే, యూదా గోత్రంలో యెఫున్నె కొడుకు కాలేబు,"},{"book":"సంఖ్యా","chapter":"34","verse":"20","text":"షిమ్యోను గోత్రంలో అమీహూదు కొడుకు షెమూయేలు,"},{"book":"సంఖ్యా","chapter":"34","verse":"21","text":"బెన్యామీను గోత్రంలో కిస్లోను కొడుకు ఎలీదాదు."},{"book":"సంఖ్యా","chapter":"34","verse":"22","text":"దాను గోత్రంలో యొగ్లి కొడుకు బుక్కీ నాయకుడు."},{"book":"సంఖ్యా","chapter":"34","verse":"23","text":"యోసేపు కొడుకుల్లో ఏఫోదు కొడుకు హన్నీయేలు, మనష్షే గోత్ర నాయకుడు,"},{"book":"సంఖ్యా","chapter":"34","verse":"24","text":"ఎఫ్రాయిము గోత్రంలో షిప్తాను కొడుకు కెమూయేలు నాయకుడు,"},{"book":"సంఖ్యా","chapter":"34","verse":"25","text":"జెబూలూను గోత్రంలో పర్నాకు కొడుకు ఎలీషాపాను నాయకుడు,"},{"book":"సంఖ్యా","chapter":"34","verse":"26","text":"ఇశ్శాఖారీయుల గోత్రంలో అజాను కొడుకు పల్తీయేలు నాయకుడు,"},{"book":"సంఖ్యా","chapter":"34","verse":"27","text":"ఆషేరీయుల గోత్రంలో షెలోమి కొడుకు అహీహూదు నాయకుడు."},{"book":"సంఖ్యా","chapter":"34","verse":"28","text":"నఫ్తాలీయుల గోత్రంలో అమీహూదు కొడుకు పెదహేలు నాయకుడు.”"},{"book":"సంఖ్యా","chapter":"34","verse":"29","text":"వీరంతా కనాను దేశంలో ఇశ్రాయేలీయులకు వారి వారి వారసత్వాలను పంచిపెట్టడానికి యెహోవా ఆజ్ఞాపించినవారు."}]}