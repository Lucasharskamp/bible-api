{"data":[{"book":"Рындоря","chapter":"16","verse":"1","text":"Тунчи Павло авиля андэ Дэрвия и Листра. Котэ жувэлас сытярно, савэс акхарэнас Тимофеё. Лэстири дэй сас иудейка и патялас андо Рай, ай дад сас греко."},{"book":"Рындоря","chapter":"16","verse":"2","text":"Палав Тимофеё сас лащи дума лэ пхралэндэ андай форо Листра тай Икониё."},{"book":"Рындоря","chapter":"16","verse":"3","text":"Павло закамля тэ лэл лэс пэса андо дром. Тай важ иудеёря, савэ жувэнас котэ, обшындя лэс, важ кода со всаворэ жанэнас, со дад Тимофеёско сас греко."},{"book":"Рындоря","chapter":"16","verse":"4","text":"Онэ пхирэнас андав екх форо андо авэр, пхэнэнас всаворэнди патикунэнди тэ терэн кода, со прилинэ апостолоря тай пхурэдэра андо Иерусалимо."},{"book":"Рындоря","chapter":"16","verse":"5","text":"Андэ кхандиря патикунэ ашэнас майсастэ андэ патявимос, и кажно дес лэн ашэнас майбут."},{"book":"Рындоря","chapter":"16","verse":"6","text":"Онэ прожанас черэз Фригия тай Галатийско пхув, нэ Свэнто Духо на домукля лэн тэ роспхэнэн лав андэ Цыкни Азия."},{"book":"Рындоря","chapter":"16","verse":"7","text":"Кала онэ поджыле кай Мисия, стидэпэ тэ жан андэ Вифиния, нэ Духо Исусоско на домукля лэн."},{"book":"Рындоря","chapter":"16","verse":"8","text":"Тунчи онэ прожыле Мисия и авиле андэ Троасо."},{"book":"Рындоря","chapter":"16","verse":"9","text":"Ай рятяса лэ Павлости сикадиля дикхимос: лэстэ авиля мануш андай Македония, вов тэрдёлас и мангэлас Павлос:"},{"book":"Рындоря","chapter":"16","verse":"10","text":"Тунчи пала кадва дикхимос амэ полям, со о Дэл акхарэл амэн тэ пхэнас Радосаво Лав, и сыго гытосардямпэ тэ жас андэ Македония."},{"book":"Рындоря","chapter":"16","verse":"11","text":"Андав Троасо амэ плывисардям ворта андэ Самофракия, ай котар пэ авэр дес андо Неаполи."},{"book":"Рындоря","chapter":"16","verse":"12","text":"Андав Неаполи амэ жылям андэ Филипоря, римостири колония и майпхурано форо пай кодья риг Македониятири. Котэ амэ сас коискачи деса."},{"book":"Рындоря","chapter":"16","verse":"13","text":"Тунчи андэ суботнё дес амэ выжылям палай форостирэ удара кай и лэн. Амэ гындосардэ, со котэ сас тхан важ мангимос. Амэ бэшле и линэ тэ дас дума лэ жувлянца, савэ котэ стидэпэ."},{"book":"Рындоря","chapter":"16","verse":"14","text":"Котэ машкар лэндэ сас екх жувли, сави тэлёлас лэ Дэвлэсти. Ла акхарэнас Лидия, вой сас андав форо Фиатира. Вой битинэлас кучютни сынё-лоли материя. Вой ашунэлас Павлос и о Рай отпхэрнадя лако води тэ прилэл, со пхэнэлас о Павло."},{"book":"Рындоря","chapter":"16","verse":"15","text":"Тунчи вой и кола, савэ жувэнас андо лако чер, прилинэ болдимос, и вой акхардя амэн пэстэ черэ."},{"book":"Рындоря","chapter":"16","verse":"16","text":"Екхвар, кала амэ жасас кав тхан, кай мангэнаспэ Дэвлэс, пав дром амэн дикхля бутярни, андэ сави сас драбатиримаско духо. Драбатиримаса вой анэлас барэ ловэ пэстирэнди хулаенди."},{"book":"Рындоря","chapter":"16","verse":"17","text":"Вой жалас палав Павло и пала амэндэ и цыписавэлас:"},{"book":"Рындоря","chapter":"16","verse":"18","text":"Вой када терэлас кажно дес, и кала лэ Павлости вся када надохаля, вов обрисайля и пхэндя лэ духости:"},{"book":"Рындоря","chapter":"16","verse":"19","text":"Кала латирэ хулая полинэ, со лэндэ хасайля надия тэ затерэн ловэ, онэ хутилдэ лэ Павлос и Силас и цырдэ по форо кай рая."},{"book":"Рындоря","chapter":"16","verse":"20","text":"Онэ андэ лэн кай форостирэ рая и пхэндэ:"},{"book":"Рындоря","chapter":"16","verse":"21","text":"Онэ роспхэнэн кода, со амэнди, римлянонэнди, нащи ни тэ прилас, ни тэ терас."},{"book":"Рындоря","chapter":"16","verse":"22","text":"Бут мануша кадя ж ваздинэпэ по Павло и Сила, и рая припхэндэ тэ злэн пай лэндэ йида и тэ марэн лэн рулянца."},{"book":"Рындоря","chapter":"16","verse":"23","text":"Лэн фартэ мардэ тай пхандадэ андо баруно, ай лэ халавдэсти барунэстар припхэндэ мишто тэ дикхэл пала лэндэ."},{"book":"Рындоря","chapter":"16","verse":"24","text":"Кала халавдо приля кадва припхэнимос, вов запхандадя лэн андрал андо баруно и спхангля лэнди пэрнэ каштунэ лэпунзэнца."},{"book":"Рындоря","chapter":"16","verse":"25","text":"Варикай андэ епашрят Павло и Сила мангэнаспэ Дэвлэс и дилянца лашарэнас лэ Дэвлэс, ай авэр барунаря ашунэнас лэн."},{"book":"Рындоря","chapter":"16","verse":"26","text":"И акэ, пхув ля фартэ тэ тинолпэ, кадя со фундаменто барунэско ашыля тэ пхирэл риг ригатар. Всаворэ удара отпхэрнадэпэ, и всаворэ барунарэндэ спэле лэпунзэ пай пэрнэ."},{"book":"Рындоря","chapter":"16","verse":"27","text":"Кала халавдо барунэстар, саво дикхэлас пала лэндэ, просутяпэ тай удикхля, со всаворэ удара барунэстирэ отпхэрнадэ, вов ля мечё и камля тэ мулярэл пэс. Вов гындолас, со всаворэ барунаря нашле."},{"book":"Рындоря","chapter":"16","verse":"28","text":"Нэ Павло фартэ зацыписайля:"},{"book":"Рындоря","chapter":"16","verse":"29","text":"Халавдо мангля удуд, запрастая андо баруно и даратар пэля кай пэрнэ Павлостирэ и Силастирэ."},{"book":"Рындоря","chapter":"16","verse":"30","text":"Вов выандярдя лэн андав баруно и пушля:"},{"book":"Рындоря","chapter":"16","verse":"31","text":"— Патя андо Рай Исусо, — пхэндэ апостолоря. — Фэрисарэсапэ ту, и всаворэ, ко жувэл андо тиро чер."},{"book":"Рындоря","chapter":"16","verse":"32","text":"Тунчи онэ пхэндэ лав Раеско лэсти и колэнди, ко жувэлас андо лэско чер."},{"book":"Рындоря","chapter":"16","verse":"33","text":"Андэ кодья ж вряма рятяса о халавдо барунэско халадя лэнди помардэ тхана и сыго сас болдо, вов и всаворэ, ко жувэнас андо лэско чер."},{"book":"Рындоря","chapter":"16","verse":"34","text":"Тунчи вов андя лэ Павлос и Силас пэстэ черэ и тховдя важ лэнди мэсали. Всаворэ колэнца, ко жувэнас андо лэско чер, вов лошавэлас колэсти, со патяйля андо Дэл."},{"book":"Рындоря","chapter":"16","verse":"35","text":"Кала авиля дес, форостирэ рая бишалдэ пэстирэ бутярнэн припхэнимаса:"},{"book":"Рындоря","chapter":"16","verse":"36","text":"Халавдо барунэстар пхэндя лэ Павлости:"},{"book":"Рындоря","chapter":"16","verse":"37","text":"Нэ Павло пхэндя:"},{"book":"Рындоря","chapter":"16","verse":"38","text":"Тунчи бутярнэ роспхэндэ пала када лэ раенди, ай онэ здарайле, кала ашундэ, со Павло и Сила римляноря."},{"book":"Рындоря","chapter":"16","verse":"39","text":"Онэ авиле и мангле, кай лэн тэ эртисарэн. Тунчи выандярэ лэн андав баруно тай мангле, кай кола тэ ужан андав форо."},{"book":"Рындоря","chapter":"16","verse":"40","text":"Кала Павло и Сила выжыле андав баруно, онэ жыле андо чер Лидиятэ. Котэ онэ дикхлепэ лэ пхралэнца и подритярдэ лэн лавэнца. Тунчи онэ жыле."}]}