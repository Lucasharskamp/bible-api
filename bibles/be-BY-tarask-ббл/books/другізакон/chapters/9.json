{"data":[{"book":"ДРУГІ ЗАКОН","chapter":"9","verse":"1","text":"Слухай, Ізраіле: ты цяпер ідзеш за Ярдан, каб пайсьці авалодаць народамі, якія большыя і мацнейшыя за цябе, з гарадамі вялікімі, з умацаваньнямі да нябёсаў,"},{"book":"ДРУГІ ЗАКОН","chapter":"9","verse":"2","text":"народам, вялікім у ліку і вялікарослым, сынамі Энакавымі, пра якіх ты ведаеш і чуеш: «хто ўстоіць супроць сыноў Энакавых?»"},{"book":"ДРУГІ ЗАКОН","chapter":"9","verse":"3","text":"Дык ведай сёньня, што Гасподзь, Бог твой, ідзе перад табою, як агонь пажыральны: Ён будзе зьнішчаць іх і класьці іх перад табою, і ты прагоніш і вынішчыш іх неўзабаве, як казаў табе Гасподзь."},{"book":"ДРУГІ ЗАКОН","chapter":"9","verse":"4","text":"Калі будзе праганяць іх Гасподзь, Бог твой, ад аблічча твайго, не кажы ў сэрцы тваім, што за справядлівасьць маю прывёў мяне Гасподзь авалодаць гэтай зямлёю, і што за грэх народаў гэтых Гасподзь праганяе іх ад аблічча твайго;"},{"book":"ДРУГІ ЗАКОН","chapter":"9","verse":"5","text":"не за справядлівасьць тваю і не за праўду сэрца твайго ідзеш ты спадкаваць зямлю іхнюю, а за грэх народаў гэтых Гасподзь, Бог твой, праганяе іх ад аблічча твайго, і каб выканаць слова, якім прысягаўся Гасподзь бацькам тваім Абрагаму, Ісааку і Якаву;"},{"book":"ДРУГІ ЗАКОН","chapter":"9","verse":"6","text":"таму ведай, што не за праведнасьць тваю Гасподзь, Бог твой, дае табе авалодаць гэтаю добраю зямлёю, - бо ты народ цьвёрдахрыбетны."},{"book":"ДРУГІ ЗАКОН","chapter":"9","verse":"7","text":"Памятай, не забудзь, колькі ты дражніў Госпада, Бога твайго, у пустыні: з самага таго дня, як выйшаў ты зь зямлі Егіпецкай, і да самага прыходу вашага на месца гэта вы супрацівіліся Госпаду."},{"book":"ДРУГІ ЗАКОН","chapter":"9","verse":"8","text":"І каля Харыва, вы раздражнілі Госпада, і ўгневаўся на вас Гасподзь, аж хацеў быў зьнішчыць вас,"},{"book":"ДРУГІ ЗАКОН","chapter":"9","verse":"9","text":"калі я ўзышоў на гару, каб узяць скрыжалі каменныя, скрыжалі запавета, які пастанавіў Гасподзь з вамі, і прабыў на гары сорак дзён і сорак ночаў, хлеба ня еў і вады ня піў,"},{"book":"ДРУГІ ЗАКОН","chapter":"9","verse":"10","text":"і даў мне Гасподзь дзьве скрыжалі каменныя, напісаныя пальцам Божым, а на іх усе словы, якія сказаў вам Гасподзь на гары зь сярэдзіны агню ў дзень сходу."},{"book":"ДРУГІ ЗАКОН","chapter":"9","verse":"11","text":"Як мінуліся сорак дзён і сорак ночаў, даў мне Гасподзь дзьве скрыжалі каменныя, скрыжалі запавета,"},{"book":"ДРУГІ ЗАКОН","chapter":"9","verse":"12","text":"і сказаў мне Гасподзь: устань, ідзі хутчэй адгэтуль, бо разбэсьціўся народ твой, які ты вывеў зь Егіпта; хутка ўхіліліся яны з дарогі, якую Я наказаў ім; яны зрабілі сабе літага ідала."},{"book":"ДРУГІ ЗАКОН","chapter":"9","verse":"13","text":"І сказаў мне Гасподзь: бачу Я народ гэты, вось, ён народ цьвёрдахрыбетны;"},{"book":"ДРУГІ ЗАКОН","chapter":"9","verse":"14","text":"ня стрымлівай Мяне, і Я зьнішчу іх і згладжу імя іхняе з-пад нябёсаў, а ад цябе выведу народ, які будзе мацнейшы і большы ў ліку за іх."},{"book":"ДРУГІ ЗАКОН","chapter":"9","verse":"15","text":"Я павярнуўся і пайшоў з гары, а гара гарэла агнём; дзьве скрыжалі запавета былі ў абедзьвюх руках у мяне;"},{"book":"ДРУГІ ЗАКОН","chapter":"9","verse":"16","text":"і бачыў я, што вы зграшылі супроць Госпада, Бога вашага, зрабілі сабе літае цяля, хутка ўхіліліся з дарогі, наказанае вам Госпадам;"},{"book":"ДРУГІ ЗАКОН","chapter":"9","verse":"17","text":"і ўзяў я абедзьве скрыжалі, і кінуў іх з абедзьвюх рук сваіх, і разьбіў іх перад вачыма вашымі."},{"book":"ДРУГІ ЗАКОН","chapter":"9","verse":"18","text":"І ўпаўшы прад Госпадам, маліўся я, як раней, сорак дзён і сорак ночаў, хлеба ня еў і вады ня піў, за ўсе грахі вашыя, якімі вы зграшылі, зрабіўшы ліхое ў вачах Госпада і раздражніўшы Яго;"},{"book":"ДРУГІ ЗАКОН","chapter":"9","verse":"19","text":"бо я баяўся гневу і лютасьці, якімі Гасподзь прагневаўся на вас і хацеў пагубіць вас. І паслухаў мяне Гасподзь і гэтым разам."},{"book":"ДРУГІ ЗАКОН","chapter":"9","verse":"20","text":"І на Аарона вельмі прагневаўся Гасподзь і хацеў пагубіць яго; але я маліўся і за Аарона ў той час."},{"book":"ДРУГІ ЗАКОН","chapter":"9","verse":"21","text":"А грэх ваш, у які вы дапусьціліся, - цяля я ўзяў, спаліў яго ў агні, разьбіў яго і ўсяго сьцёр да таго, што ён стаў дробны, як пыл, і я кінуў пыл гэты ў паток, які цячэ з гары."},{"book":"ДРУГІ ЗАКОН","chapter":"9","verse":"22","text":"І ў Тавэры, у Масе і ў Кіброт-Гатааве вы дражнілі Госпада."},{"book":"ДРУГІ ЗАКОН","chapter":"9","verse":"23","text":"І калі пасылаў вас Гасподзь з Кадэс-Варні, кажучы: ідзеце, авалодайце зямлёю, якую Я даю вам, - дык вы ўсупрацівіліся загаду Госпада, Бога вашага, і не паверылі яму і не паслухаліся голасу Ягонага."},{"book":"ДРУГІ ЗАКОН","chapter":"9","verse":"24","text":"Вы былі непакорныя Госпаду з таго самага дня, як я ўведаў вас."},{"book":"ДРУГІ ЗАКОН","chapter":"9","verse":"25","text":"І ўпаўшы прад Госпадам, маліў я сорак дзён і сорак ночаў, у якія я маліўся, бо Гасподзь хацеў пагубіць вас;"},{"book":"ДРУГІ ЗАКОН","chapter":"9","verse":"26","text":"І маліўся я Госпаду і казаў: Валадару Госпадзе, не загубі народу Твайго і долі Тваёй, якую ты выкупіў велічнасьцю Тваёю, якую Ты вывеў зь Егіпта рукою моцнаю;"},{"book":"ДРУГІ ЗАКОН","chapter":"9","verse":"27","text":"успомні рабоў Тваіх Абрагама, Ісаака і Якава; не зважай на жорсткасьць народу гэтага і на нявернасьць ягоную і на грахі ягоныя,"},{"book":"ДРУГІ ЗАКОН","chapter":"9","verse":"28","text":"каб у той зямлі, адкуль Ты вывеў нас, не сказалі: «Гасподзь ня мог увесьці іх у зямлю, якую абяцаў ім, і, зьненавідзеўшы іх, вывеў Ён іх, каб усьмерціць іх у пустыні»."},{"book":"ДРУГІ ЗАКОН","chapter":"9","verse":"29","text":"А яны Твой народ і Твая доля, іх Ты вывеў сілаю Тваёю вялікаю і мышцаю высокаю."}]}