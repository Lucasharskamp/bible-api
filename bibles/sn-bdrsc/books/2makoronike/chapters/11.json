{"data":[{"book":"2 Makoronike","chapter":"11","verse":"1","text":"Rehobhoamu paakasvika muJerusarema, akakurudzira imba yaJudha naBhenjamini, varume zviuru zana namakumi masere zvavarwi, kuti varwisane neIsraeri vatorezve umambo hwaRehobhoamu."},{"book":"2 Makoronike","chapter":"11","verse":"2","text":"Asi shoko iri raJehovha rakasvika kuna Shemaya munhu waMwari richiti,"},{"book":"2 Makoronike","chapter":"11","verse":"3","text":"“Udza Rehobhoamu mwanakomana waSoromoni mambo weJudha navaIsraeri vose vari muJudha neBhenjamini, uti,"},{"book":"2 Makoronike","chapter":"11","verse":"4","text":"‘Zvanzi naJehovha: Musaenda kunorwisana nehama dzenyu; endai kumba, mumwe nomumwe wenyu, nokuti uku kuita kwangu.’ ” Saka vakateerera mashoko aJehovha vakadzoka kubva mukuda kundorwisana naJerobhoamu."},{"book":"2 Makoronike","chapter":"11","verse":"5","text":"Rehobhoamu akagara muJerusarema akavaka maguta okuzvidzivirira muJudha aiti:"},{"book":"2 Makoronike","chapter":"11","verse":"6","text":"Bheterehema, Etami, Tekoa,"},{"book":"2 Makoronike","chapter":"11","verse":"7","text":"Bheti Zuri, Soko, Adhuramu,"},{"book":"2 Makoronike","chapter":"11","verse":"8","text":"Gati, Maresha, Zifi,"},{"book":"2 Makoronike","chapter":"11","verse":"9","text":"Adhoraimi, Rakishi, Azeka,"},{"book":"2 Makoronike","chapter":"11","verse":"10","text":"Zora, Aijaroni neHebhuroni. Aya ndiwo aiva maguta enhare muJudha neBhenjamini."},{"book":"2 Makoronike","chapter":"11","verse":"11","text":"Akasimbisa nhare dzawo akaisa vakuru vehondo maari, nezvokudya zvizhinji, mafuta omuorivhi newaini."},{"book":"2 Makoronike","chapter":"11","verse":"12","text":"Akaisa nhoo namapfumo mumaguta ose, akaaita kuti ave akasimba kwazvo. Saka Judha neBhenjamini vaiva vake."},{"book":"2 Makoronike","chapter":"11","verse":"13","text":"Vaprista navaRevhi kubva kumatunhu ose muIsraeri yose vaiva kurutivi rwake."},{"book":"2 Makoronike","chapter":"11","verse":"14","text":"Vaprista navaRevhi vakatosiya mafuro ezvipfuwo zvavo nemidziyo yavo vakauya kuJudha neJerusarema nokuti Jerobhoamu navanakomana vake vakanga vavaramba savaprista vaJehovha."},{"book":"2 Makoronike","chapter":"11","verse":"15","text":"Uye iye akagadza vaprista vake pachake akavaisa panzvimbo dzakakwirira uye nezvifananidzo zvembudzi nezvemhuru zvaakanga agadzira."},{"book":"2 Makoronike","chapter":"11","verse":"16","text":"Vose vaibva kumarudzi ose aIsraeri vakaisa mwoyo yavo pakutsvaga Jehovha, Mwari waIsraeri, vakatevera vaRevhi kuJerusarema kuti vandopa zvibayiro kuna Jehovha Mwari wamadzibaba avo."},{"book":"2 Makoronike","chapter":"11","verse":"17","text":"Vakasimbisa umambo hwaJudha vakatsigira Rehobhoamu mwanakomana waSoromoni kwamakore matatu, vachifamba munzira dzaDhavhidhi naSoromoni panguva iyoyi."},{"book":"2 Makoronike","chapter":"11","verse":"18","text":"Rehobhoamu akawana Maharati aiva mwanasikana womwanakomana waDhavhidhi ainzi Jerimoti uye waAbhihairi mwanasikana womwanakomana waJese ainzi Eriabhi."},{"book":"2 Makoronike","chapter":"11","verse":"19","text":"Akamuberekera vanakomana vaiti, Jeushi, Shemaria naZahamu."},{"book":"2 Makoronike","chapter":"11","verse":"20","text":"Ipapo akawana Maaka mwanasikana waAbhusaromu akamuberekera Abhija, Atai, Ziza naSheromiti."},{"book":"2 Makoronike","chapter":"11","verse":"21","text":"Rehobhoamu aida Maaka mwanasikana waAbhusaromu kupfuura vamwe vakadzi vake navarongo vake vose. Pamwe chete aiva navakadzi gumi navasere, navarongo makumi matanhatu, vanakomana makumi maviri navasere, navanasikana makumi matanhatu."},{"book":"2 Makoronike","chapter":"11","verse":"22","text":"Rehobhoamu akagadza Abhija mwanakomana waMaaka kuti ave muchinda mukuru pakati pavana vababa vake kuitira kuti azova mambo."},{"book":"2 Makoronike","chapter":"11","verse":"23","text":"Akaita zvakachenjera akaparadzira vamwe vavanakomana vake mumatunhu ose eJudha neBhenjamini nokumaguta ose enhare. Akavapa zvinhu zvizhinji akavawanira vakadzi vakawanda."}]}