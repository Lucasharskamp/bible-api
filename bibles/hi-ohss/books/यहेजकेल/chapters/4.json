{"data":[{"book":"यहेजकेल","chapter":"4","verse":"1","text":"“अब, हे मनुष्य के पुत्र, तुम एक मिट्टी की ईंट लो, उसे अपने सामने रखो ओर उस पर येरूशलेम शहर का चित्र बनाओ."},{"book":"यहेजकेल","chapter":"4","verse":"2","text":"तब इसकी घेराबंदी करो: इसके विरुद्ध घेराबंदी की रचना करो, इस पर एक ढलान बनाओ, इसके विरुद्ध शिविर खड़े करो और इसके चारों ओर युद्ध के यंत्र लगाओ."},{"book":"यहेजकेल","chapter":"4","verse":"3","text":"तब लोहे की एक थाली लो, और इसे अपने और शहर के बीच एक लोहे की दीवार के रूप में रखो और अपना मुंह इसकी ओर करो. यह घेराबंदी में होगा, और तुम इस पर घेरा डालोगे. यह इस्राएल के लोगों के लिये एक चिन्ह होगा."},{"book":"यहेजकेल","chapter":"4","verse":"4","text":"“तब तुम अपनी बायीं करवट पर लेट जाओ और इस्राएल के लोगों के पाप को अपने ऊपर4:4 अपने ऊपर किंवा अपने बाजू रखो. तुम्हें अपने करवट पर लेटे रहकर काफ़ी दिनों तक उनके पाप का बोझ सहना है."},{"book":"यहेजकेल","chapter":"4","verse":"5","text":"उन्होंने जितने साल पाप में लगाए हैं, मैंने उतने ही दिन तुम्हारी इस स्थिति के लिए ठहराए हैं अर्थात् 390 दिन तक तुम इस्राएल के लोगों के पाप को सहते रहोगे."},{"book":"यहेजकेल","chapter":"4","verse":"6","text":"“इस काम को पूरा कर लेने के बाद, तुम फिर से लेट जाना, पर इस समय अपनी दायीं करवट पर, और तुम यहूदिया के लोगों के पाप का भार सहोगे. मैंने तुम्हारे लिए चालीस दिन ठहराए हैं, हर साल के लिये एक दिन."},{"book":"यहेजकेल","chapter":"4","verse":"7","text":"तब तुम अपना मुंह येरूशलेम की घेराबंदी की ओर करना और खुली बांह के साथ इसके विरुद्ध भविष्यवाणी करना."},{"book":"यहेजकेल","chapter":"4","verse":"8","text":"मैं तुम्हें रस्सियों से बांध दूंगा, ताकि तुम करवट न बदल सको, जब तक कि तुम अपने घेराबंदी के दिनों को पूरा न कर लो."},{"book":"यहेजकेल","chapter":"4","verse":"9","text":"“तुम गेहूं, जौ, सेम, दाल, बाजरा और कठिया लो; उन्हें एक मर्तबान में रखो और उनका उपयोग अपने लिए रोटी बनाने में करो. तुम्हें इसको उन 390 दिनों के दौरान खाना है, जब तुम अपनी करवट पर लेटे रहोगे."},{"book":"यहेजकेल","chapter":"4","verse":"10","text":"प्रतिदिन 20 शेकेल4:10 20 शेकेल लगभग 230 ग्राम का भोजन वजन करके खाना है और इसे एक नियत समय पर ही खाना है."},{"book":"यहेजकेल","chapter":"4","verse":"11","text":"पानी भी एक हीन4:11 लगभग 0.6 लीटर का छठवां भाग नाप लेना और उसे नियत समय पर पीना."},{"book":"यहेजकेल","chapter":"4","verse":"12","text":"जौ की एक रोटी बनाकर खाना; इसे लोगों के देखते में पकाना और ईंधन के रूप में मनुष्य के मल का उपयोग करना.”"},{"book":"यहेजकेल","chapter":"4","verse":"13","text":"फिर याहवेह ने कहा, “इस प्रकार इस्राएल के लोग उन जनताओं के बीच अशुद्ध भोजन करेंगे, जहां मैं उन्हें भगा दूंगा.”"},{"book":"यहेजकेल","chapter":"4","verse":"14","text":"तब मैंने कहा, “हे परम प्रधान याहवेह! ऐसा न हो. मैंने कभी अपने आपको अशुद्ध नहीं किया है. अपने जवानी से लेकर अब तक, मैंने कभी कोई मरा हुआ या जंगली जानवरों के द्वारा फाड़ डाला गया पशु नहीं खाया है. मेरे मुंह में कभी भी किसी भी प्रकार का अशुद्ध मांस नहीं गया है.”"},{"book":"यहेजकेल","chapter":"4","verse":"15","text":"तब उन्होंने कहा, “बहुत अच्छा, मैं तुम्हें मनुष्य के मल के बदले गाय के गोबर पर रोटी सेंकने की अनुमति देता हूं.”"},{"book":"यहेजकेल","chapter":"4","verse":"16","text":"फिर उसने मुझसे यह भी कहा, “हे मनुष्य के पुत्र, मैं येरूशलेम का भोजन-पानी बंद करनेवाला हूं. लोग प्रतिदिन का भोजन चिंतित होकर खाएंगे और प्रतिदिन का पानी निराश होकर पिएंगे,"},{"book":"यहेजकेल","chapter":"4","verse":"17","text":"क्योंकि भोजन और पानी बहुत थोड़ा होगा. वे एक दूसरे को देखकर भयभीत होंगे और अपने पाप के कारण नाश हो जाएंगे."}]}