{"data":[{"book":"Mose 1","chapter":"4","verse":"1","text":"Adam dɔ kple srɔ̃a, Eva, eye wòfɔ fu dzi Kain. Eva gblɔ be, “To Yehowa ƒe amenuveve me la, medzi ŋutsu.”"},{"book":"Mose 1","chapter":"4","verse":"2","text":"Eva gadzi ŋutsuvi bubu, eye wòna ŋkɔe be Abel."},{"book":"Mose 1","chapter":"4","verse":"3","text":"Le nuŋeɣi la, Kain tsɔ eƒe agblemenukuwo sa vɔ na Yehowa,"},{"book":"Mose 1","chapter":"4","verse":"4","text":"eye Abel hã tsɔ eƒe alẽvi damitɔ sa vɔ nɛ. Yehowa xɔ Abel ƒe vɔsa,"},{"book":"Mose 1","chapter":"4","verse":"5","text":"gake mexɔ Kain tɔ o. Nu sia na Kain xa nu, eye wòdo dɔmedzoe heɖo adã."},{"book":"Mose 1","chapter":"4","verse":"6","text":"Yehowa bia Kain be, “Nu ka ta nèdo dɔmedzoe vevie, eye nèyɔ mo ɖo?"},{"book":"Mose 1","chapter":"4","verse":"7","text":"Wò mo ate ŋu akɔ kple dzidzɔ ne ɖe nèwɔ nu si wòle be nàwɔ la! Ke esi nèwɔ vɔ̃ ta la, nu vɔ̃ le wò ʋɔtru nu le lalawòm be yeaɖu dziwò. Ke dze agbagba be nàɖu edzi!”"},{"book":"Mose 1","chapter":"4","verse":"8","text":"Gbe ɖeka la, Kain gblɔ na nɔvia, Abel be, “Na míayi gbedzi.” Esi woyi gbea dzi la, Kain wu nɔvia, Abel."},{"book":"Mose 1","chapter":"4","verse":"9","text":"Emegbe la, Yehowa bia Kain be, “Afi ka nɔviwò, Abel le?”"},{"book":"Mose 1","chapter":"4","verse":"10","text":"Yehowa gblɔ nɛ be, “Nu kae nye esi nèwɔ? Kpɔ ɖa, nɔviwò ƒe ʋu do ɣli tso anyigba dzi va ɖo gbɔnye na hlɔ̃biabia."},{"book":"Mose 1","chapter":"4","verse":"11","text":"Ke fifia fiƒode le dziwò, eye menya wò ɖa tso anyigba si nèdo gui kple nɔviwò ƒe ʋu la dzi."},{"book":"Mose 1","chapter":"4","verse":"12","text":"Anyigba maganyo nuku na wò o, ne èku kutri le edzi vevie gɔ̃ hã! Azɔ la, àzu tsaglãlatsala kple godzela le anyigba dzi.”"},{"book":"Mose 1","chapter":"4","verse":"13","text":"Kain ɖo eŋu na Yehowa be, “Nye tohehe kpe wu tsɔtsɔ nam,"},{"book":"Mose 1","chapter":"4","verse":"14","text":"elabena ènyam ɖa tso nye agble kple wò ŋutɔ gbɔ, èwɔm tsaglãlatsala kple godzela, eye ame sia ame si akpɔm la, adi be yeawum.”"},{"book":"Mose 1","chapter":"4","verse":"15","text":"Yehowa gblɔ nɛ be, “Womawu wò o, elabena mada wò tohehe teƒe adre ɖe ame si awu wò la dzi.” Ale Yehowa de dzesi tɔxɛ Kain ŋu si ana be ame aɖeke mawui o."},{"book":"Mose 1","chapter":"4","verse":"16","text":"Ale Kain dzo le Yehowa ƒe ŋkume, eye wòyi ɖanɔ Nodnyigba si le Edenbɔ ƒe ɣedzeƒe lɔƒo la dzi."},{"book":"Mose 1","chapter":"4","verse":"17","text":"Kain srɔ̃ fɔ fu, eye wòdzi ŋutsuvi. Ena ŋkɔe be Enɔk. Esia ta esi Kain tso du aɖe la, etsɔ via ƒe ŋkɔ nɛ be Enɔk."},{"book":"Mose 1","chapter":"4","verse":"18","text":"Enɔk nye Irad fofo, Irad nye Mehuyael fofo, Mehuyael nye Metusael fofo, Metusael nye Lamek fofo."},{"book":"Mose 1","chapter":"4","verse":"19","text":"Lamek ɖe srɔ̃ eve, Ada kple Zila."},{"book":"Mose 1","chapter":"4","verse":"20","text":"Ada dzi Yabal. Eyae zu nyikplɔla kple ame siwo nɔa avɔgbadɔwo me la dometɔ gbãtɔ."},{"book":"Mose 1","chapter":"4","verse":"21","text":"Nɔvia ŋutsu ŋkɔe nye Yubal, eye wònye ame gbãtɔ si wɔ kasaŋku kple dze."},{"book":"Mose 1","chapter":"4","verse":"22","text":"Lamek srɔ̃ evelia, Zila dzi Tubal Kain. Eyae zu gbede gbãtɔ, eye wòtua nuwo kple akɔbli kple gayibɔ. Tubal Kain nɔvinyɔnue nye Naama."},{"book":"Mose 1","chapter":"4","verse":"23","text":"Gbe ɖeka la, Lamek gblɔ na Ada kple Zila be,"},{"book":"Mose 1","chapter":"4","verse":"24","text":"Ne woahe to na ame si awu Kain zi adre la,"},{"book":"Mose 1","chapter":"4","verse":"25","text":"Emegbe la, Adam kple srɔ̃a nɔ anyi eye Eva gadzi ŋutsuvi, eye wòna ŋkɔe be Set si gɔmee nye “Teƒeɖoɖo,” elabena Eva gblɔ be, “Mawu tsɔ ŋutsuvi bubu ɖo Abel, ame si Kain wu la teƒe nam.”"},{"book":"Mose 1","chapter":"4","verse":"26","text":"Esi Set tsi la, edzi ŋutsuvi, eye wòna ŋkɔe be Enos. Le ɣe ma ɣi me la, amewo de asi Yehowa ŋkɔ yɔyɔ me."}]}