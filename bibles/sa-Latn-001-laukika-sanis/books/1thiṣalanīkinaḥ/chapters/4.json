{"data":[{"book":"1 thiṣalanīkinaḥ","chapter":"4","verse":"1","text":"hē bhrātaraḥ, yuṣmābhiḥ kīdr̥g ācaritavyaṁ īśvarāya rōcitavyañca tadadhyasmattō yā śikṣā labdhā tadanusārāt punaratiśayaṁ yatnaḥ kriyatāmiti vayaṁ prabhuyīśunā yuṣmān vinīyādiśāmaḥ|"},{"book":"1 thiṣalanīkinaḥ","chapter":"4","verse":"2","text":"yatō vayaṁ prabhuyīśunā kīdr̥śīrājñā yuṣmāsu samarpitavantastad yūyaṁ jānītha|"},{"book":"1 thiṣalanīkinaḥ","chapter":"4","verse":"3","text":"īśvarasyāyam abhilāṣō yad yuṣmākaṁ pavitratā bhavēt, yūyaṁ vyabhicārād dūrē tiṣṭhata|"},{"book":"1 thiṣalanīkinaḥ","chapter":"4","verse":"4","text":"yuṣmākam ēkaikō janaḥ svakīyaṁ prāṇādhāraṁ pavitraṁ mānyañca rakṣatu,"},{"book":"1 thiṣalanīkinaḥ","chapter":"4","verse":"5","text":"yē ca bhinnajātīyā lōkā īśvaraṁ na jānanti ta iva tat kāmābhilāṣasyādhīnaṁ na karōtu|"},{"book":"1 thiṣalanīkinaḥ","chapter":"4","verse":"6","text":"ētasmin viṣayē kō'pyatyācārī bhūtvā svabhrātaraṁ na vañcayatu yatō'smābhiḥ pūrvvaṁ yathōktaṁ pramāṇīkr̥tañca tathaiva prabhurētādr̥śānāṁ karmmaṇāṁ samucitaṁ phalaṁ dāsyati|"},{"book":"1 thiṣalanīkinaḥ","chapter":"4","verse":"7","text":"yasmād īśvarō'smān aśucitāyai nāhūtavān kintu pavitratvāyaivāhūtavān|"},{"book":"1 thiṣalanīkinaḥ","chapter":"4","verse":"8","text":"atō hētō ryaḥ kaścid vākyamētanna gr̥hlāti sa manuṣyam avajānātīti nahi yēna svakīyātmā yuṣmadantarē samarpitastam īśvaram ēvāvajānāti|"},{"book":"1 thiṣalanīkinaḥ","chapter":"4","verse":"9","text":"bhrātr̥ṣu prēmakaraṇamadhi yuṣmān prati mama likhanaṁ niṣprayōjanaṁ yatō yūyaṁ parasparaṁ prēmakaraṇāyēśvaraśikṣitā lōkā ādhvē|"},{"book":"1 thiṣalanīkinaḥ","chapter":"4","verse":"10","text":"kr̥tsnē mākidaniyādēśē ca yāvantō bhrātaraḥ santi tān sarvvān prati yuṣmābhistat prēma prakāśyatē tathāpi hē bhrātaraḥ, vayaṁ yuṣmān vinayāmahē yūyaṁ puna rbahutaraṁ prēma prakāśayata|"},{"book":"1 thiṣalanīkinaḥ","chapter":"4","verse":"11","text":"aparaṁ yē bahiḥsthitāstēṣāṁ dr̥ṣṭigōcarē yuṣmākam ācaraṇaṁ yat manōramyaṁ bhavēt kasyāpi vastunaścābhāvō yuṣmākaṁ yanna bhavēt,"},{"book":"1 thiṣalanīkinaḥ","chapter":"4","verse":"12","text":"ētadarthaṁ yūyam asmattō yādr̥śam ādēśaṁ prāptavantastādr̥śaṁ nirvirōdhācāraṁ karttuṁ svasvakarmmaṇi manāṁmi nidhātuṁ nijakaraiśca kāryyaṁ sādhayituṁ yatadhvaṁ|"},{"book":"1 thiṣalanīkinaḥ","chapter":"4","verse":"13","text":"hē bhrātaraḥ nirāśā anyē lōkā iva yūyaṁ yanna śōcēdhvaṁ tadarthaṁ mahānidrāgatān lōkānadhi yuṣmākam ajñānatā mayā nābhilaṣyatē|"},{"book":"1 thiṣalanīkinaḥ","chapter":"4","verse":"14","text":"yīśu rmr̥tavān punaruthitavāṁścēti yadi vayaṁ viśvāsamastarhi yīśum āśritān mahānidrāprāptān lōkānapīśvarō'vaśyaṁ tēna sārddham ānēṣyati|"},{"book":"1 thiṣalanīkinaḥ","chapter":"4","verse":"15","text":"yatō'haṁ prabhō rvākyēna yuṣmān idaṁ jñāpayāmi; asmākaṁ madhyē yē janāḥ prabhōrāgamanaṁ yāvat jīvantō'vaśēkṣyantē tē mahānidritānām agragāminōna na bhaviṣyanti;"},{"book":"1 thiṣalanīkinaḥ","chapter":"4","verse":"16","text":"yataḥ prabhuḥ siṁhanādēna pradhānasvargadūtasyōccaiḥ śabdēnēśvarīyatūrīvādyēna ca svayaṁ svargād avarōkṣyati tēna khrīṣṭāśritā mr̥talōkāḥ prathamam utthāsyānti|"},{"book":"1 thiṣalanīkinaḥ","chapter":"4","verse":"17","text":"aparam asmākaṁ madhyē yē jīvantō'vaśēkṣyantē ta ākāśē prabhōḥ sākṣātkaraṇārthaṁ taiḥ sārddhaṁ mēghavāhanēna hariṣyantē; itthañca vayaṁ sarvvadā prabhunā sārddhaṁ sthāsyāmaḥ|"},{"book":"1 thiṣalanīkinaḥ","chapter":"4","verse":"18","text":"atō yūyam ētābhiḥ kathābhiḥ parasparaṁ sāntvayata|"}]}