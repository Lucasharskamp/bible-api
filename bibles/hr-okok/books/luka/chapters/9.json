{"data":[{"book":"Luka","chapter":"9","verse":"1","text":"Isus pozove Dvanaestoricu te im dade vlast i moć nad svim zlodusima i moć da liječe bolesti."},{"book":"Luka","chapter":"9","verse":"2","text":"Pošalje ih zatim da propovijedaju o Božjemu kraljevstvu i da iscjeljuju bolesnike."},{"book":"Luka","chapter":"9","verse":"3","text":"“Ništa ne nosite sa sobom na put”, reče im. “Ni štap, ni torbu, ni kruh, ni novac. Nemojte imati ni više od dviju haljina."},{"book":"Luka","chapter":"9","verse":"4","text":"Kad boravite u nekome mjestu, stanujte u jednoj kući i ne mijenjajte smještaj."},{"book":"Luka","chapter":"9","verse":"5","text":"Ako vas u nekome mjestu ne poslušaju, otiđite iz njega te na odlasku stresite i prašinu s nogu. To će biti znak da ste ga prepustili njegovoj sudbini.”"},{"book":"Luka","chapter":"9","verse":"6","text":"I učenici pođu. Obilazili su sela navješćujući Radosnu vijest i iscjeljujući bolesnike posvuda."},{"book":"Luka","chapter":"9","verse":"7","text":"Kad je Herod tetrarh čuo o svemu što se događalo, uznemirio se i zbunio jer su neki govorili: “To je Ivan uskrsnuo od mrtvih.”"},{"book":"Luka","chapter":"9","verse":"8","text":"Drugi su rekli: “Pojavio se Ilija”, a treći: “Ustao je neki od drevnih proroka.”"},{"book":"Luka","chapter":"9","verse":"9","text":"“Ivanu sam ja odrubio glavu”, reče Herod. “Tko je onda ovaj o kojemu toliko govore?” I tražio je prigodu da ga vidi."},{"book":"Luka","chapter":"9","verse":"10","text":"Kad su se apostoli vratili, ispripovjede Isusu sve što su učinili. Isus ih povede sa sobom i povuče se s njima u osamu u grad zvani Betsaida."},{"book":"Luka","chapter":"9","verse":"11","text":"Ali mnoštvo je to saznalo i krenulo za njima. Isus ih je primio. Poučavao ih je o Božjemu kraljevstvu i iscjeljivao bolesnike."},{"book":"Luka","chapter":"9","verse":"12","text":"Kasno popodne prišla su mu dvanaestorica učenika. “Otpusti ljude”, rekli su. “Neka odu u okolna sela i zaseoke pronaći smještaj i jelo jer smo ovdje u pustoši.”"},{"book":"Luka","chapter":"9","verse":"13","text":"Ali Isus im reče: “Vi ih nahranite.”"},{"book":"Luka","chapter":"9","verse":"14","text":"Samo muškaraca ondje je bilo otprilike pet tisuća."},{"book":"Luka","chapter":"9","verse":"15","text":"I svi posjedaju."},{"book":"Luka","chapter":"9","verse":"16","text":"Isus uzme pet kruhova i dvije ribe, pogleda u nebo i blagoslovi hranu te razlomi kruhove. Dade ih zatim učenicima da podijele ljudima."},{"book":"Luka","chapter":"9","verse":"17","text":"Svi su jeli dok se nisu nasitili i još su dvanaest košara napunili ostacima preostalima mnoštvu."},{"book":"Luka","chapter":"9","verse":"18","text":"Dok se Isus jednom u osami molio, s njim su bili samo učenici. On ih upita: “Što ljudi kažu, tko sam ja?”"},{"book":"Luka","chapter":"9","verse":"19","text":"Oni odgovore: “Neki kažu da si Ivan Krstitelj, drugi da si Ilija, a treći da si neki drevni prorok koji je ustao od mrtvih.”"},{"book":"Luka","chapter":"9","verse":"20","text":"“A za koga me vi držite?” upita ih."},{"book":"Luka","chapter":"9","verse":"21","text":"Isus im zabrani da ikomu o tomu govore."},{"book":"Luka","chapter":"9","verse":"22","text":"“Jer ja, Sin Čovječji, moram mnogo pretrpjeti. Starješine, svećenički poglavari i pismoznanci će me odbaciti. Ubit će me, a ja ću treći dan uskrsnuti.”"},{"book":"Luka","chapter":"9","verse":"23","text":"Zatim reče svima: “Želi li tko biti mojim sljedbenikom, neka se odrekne samoga sebe, neka danomice uzima svoj križ i neka ide za mnom."},{"book":"Luka","chapter":"9","verse":"24","text":"Jer svatko tko želi sačuvati svoj život izgubit će ga; a tko dade svoj život za mene, imat će istinski život."},{"book":"Luka","chapter":"9","verse":"25","text":"Kakva ti je korist ako stekneš sav svijet, a izgubiš samoga sebe ili sebi naudi?"},{"book":"Luka","chapter":"9","verse":"26","text":"Posrami li se tko mene i mojih riječi, njega ću se i ja, Sin Čovječji, posramiti kada dođem u svojoj i Očevoj slavi i u slavi svetih anđela."},{"book":"Luka","chapter":"9","verse":"27","text":"Zaista vam kažem, neki među vama koji ste ovdje neće umrijeti prije nego što vide Božje kraljevstvo.”"},{"book":"Luka","chapter":"9","verse":"28","text":"Otprilike osam dana nakon toga povede Isus Petra, Ivana i Jakova u goru da se pomoli."},{"book":"Luka","chapter":"9","verse":"29","text":"Dok se molio, lice mu se preobrazi a odjeća zablista bijelim sjajem."},{"book":"Luka","chapter":"9","verse":"30","text":"Uto se pojave dvojica ljudi i počnu razgovarati s Isusom. Bili su to Mojsije i Ilija."},{"book":"Luka","chapter":"9","verse":"31","text":"Pojavili su se u slavi i razgovarali su s njim o smrti9:31 Riječ koja je ovdje prevedena s “smrt”, na grčkom je Izlazak, što upućuje na značaj Isusove smrti. U Starom zavjetu “Izlazak” se odnosi na Božje oslobođenje izraelskog naroda od egipatskog ropstva. Kristova smrt na križu jeste “Izlazak”, to jest, djelo otkupljenja, kojim Bog izvodi ljude iz ropstva grijeha. koju je trebao podnijeti u Jeruzalemu da se ispuni Pismo."},{"book":"Luka","chapter":"9","verse":"32","text":"Petra i njegove drugove svladao je san. Kad su se probudili, ugledali su Isusa u slavi i dvojicu ljudi kako stoje s njim."},{"book":"Luka","chapter":"9","verse":"33","text":"Dok su ta dvojica odlazili, Petar reče Isusu: “Učitelju, dobro je što smo ovdje! Napravit ćemo tu tri sjenice: jednu za tebe, jednu za Mojsija i jednu za Iliju.” Nije, naime, znao što da kaže."},{"book":"Luka","chapter":"9","verse":"34","text":"Još dok je govorio, pojavi se oblak i prekrije ih. Kad su se našli u oblaku, silno se prestraše."},{"book":"Luka","chapter":"9","verse":"35","text":"Iz oblaka se začuje glas: “Ovo je moj Sin9:35 U nekim rukopisima: moj ljubljeni Sin. kojega sam izabrao! Njega slušajte!”"},{"book":"Luka","chapter":"9","verse":"36","text":"Baš kad se začuo glas, Isus ostane sam. Učenici su šutjeli i tada još nikome nisu ništa govorili o onome što su vidjeli."},{"book":"Luka","chapter":"9","verse":"37","text":"Kad su sutradan sišli s gore, Isusu dođe u susret silno mnoštvo."},{"book":"Luka","chapter":"9","verse":"38","text":"Neki čovjek iz mnoštva poviče: “Učitelju, molim te, pogledaj mi sina! Jedinac mi je!"},{"book":"Luka","chapter":"9","verse":"39","text":"Opsjeda ga duh pa odjednom počne vrištati, bacati se i ide mu pjena na usta. Jedva ga ostavi kad ga sveg izmrcvari."},{"book":"Luka","chapter":"9","verse":"40","text":"Molio sam tvoje učenike da ga istjeraju, ali nisu mogli.”"},{"book":"Luka","chapter":"9","verse":"41","text":"“Nevjerni i opaki rode!” reče Isus. “Koliko dugo još moram biti s vama? Dokle vas moram podnositi? Dovedi sina!”"},{"book":"Luka","chapter":"9","verse":"42","text":"Dok je dječak prilazio, zloduh ga baci na tlo i počne ga grčiti. A Isus zaprijeti nečistome duhu, iscijeli dječaka i preda ga njegovu ocu."},{"book":"Luka","chapter":"9","verse":"43","text":"Svi su bili osupnuti Božjim veličanstvom."},{"book":"Luka","chapter":"9","verse":"44","text":"“Zapamtite dobro što vam govorim: Sin Čovječji bit će predan ljudima u ruke.”"},{"book":"Luka","chapter":"9","verse":"45","text":"Ali oni nisu razumjeli što im kazuje. Značenje im je bilo skriveno, a bojali su se pitati ga da im objasni."},{"book":"Luka","chapter":"9","verse":"46","text":"Učenici počnu razmišljati o tomu tko bi od njih mogao biti najveći."},{"book":"Luka","chapter":"9","verse":"47","text":"Znajući što im je na srcu, Isus uzme dijete, postavi ga uza se"},{"book":"Luka","chapter":"9","verse":"48","text":"i reče: “Tko prihvati ovo malo dijete radi mene, mene prihvaća. A tko mene prihvati, prihvaća Boga koji me je poslao. Tko je najmanji među vama, taj je najveći.”"},{"book":"Luka","chapter":"9","verse":"49","text":"Ivan mu reče: “Učitelju, vidjeli smo nekog čovjeka da se koristi tvojim imenom izgoneći zle duhove; rekli smo mu da to ne radi jer nije iz naše skupine.”"},{"book":"Luka","chapter":"9","verse":"50","text":"“Ne branite mu!” reče im Isus. “Tko nije protiv vas, za vas je!”"},{"book":"Luka","chapter":"9","verse":"51","text":"Kad se približilo vrijeme njegova povratka u nebo, Isus odlučno krene u Jeruzalem"},{"book":"Luka","chapter":"9","verse":"52","text":"i pošalje pred sobom glasnike. Oni odu u neko samarijsko selo da mu priprave smještaj."},{"book":"Luka","chapter":"9","verse":"53","text":"Ali ondje ga ljudi nisu htjeli primiti jer je putovao u Jeruzalem."},{"book":"Luka","chapter":"9","verse":"54","text":"Kad su to vidjeli učenici Jakov i Ivan, upitaju Isusa: “Gospodine, hoćeš li da zapovjedimo da ih spali oganj s neba?”"},{"book":"Luka","chapter":"9","verse":"55","text":"Ali on se okrene i prekori ih."},{"book":"Luka","chapter":"9","verse":"56","text":"Zatim odu u drugo selo."},{"book":"Luka","chapter":"9","verse":"57","text":"Dok su išli putem, neki čovjek reče Isusu: “Slijedit ću te kamo god ti pošao!”"},{"book":"Luka","chapter":"9","verse":"58","text":"Ali Isus mu odgovori: “Lisice imaju jame i ptice imaju gnijezda, a Sin Čovječji nema gdje ni glavu nasloniti.”"},{"book":"Luka","chapter":"9","verse":"59","text":"Nekome drugome reče: “Slijedi me!”"},{"book":"Luka","chapter":"9","verse":"60","text":"Ali Isus mu odgovori: “Pusti da mrtvi pokapaju svoje mrtvace, a ti idi naviještati Božje kraljevstvo!”"},{"book":"Luka","chapter":"9","verse":"61","text":"Još netko reče: “Gospodine, slijedit ću te, ali mi najprije dopusti da se oprostim sa svojim ukućanima.”"},{"book":"Luka","chapter":"9","verse":"62","text":"Ali Isus mu odgovori: “Tko stavi ruku na plug, a zatim se okreće natrag, nije prikladan za Božje kraljevstvo.”"}]}