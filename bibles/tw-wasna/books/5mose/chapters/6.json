{"data":[{"book":"5 Mose","chapter":"6","verse":"1","text":"Yeinom ne ahyɛdeɛ, mmara ne nhyehyɛeɛ a Awurade mo Onyankopɔn ka kyerɛɛ me sɛ menkyerɛ mo na monni so wɔ asase a moretwa Yordan akɔtena so no,"},{"book":"5 Mose","chapter":"6","verse":"2","text":"sɛdeɛ ɛbɛyɛ a mo, mo mma ne wɔn mma bɛsuro Awurade mo Onyankopɔn mmerɛ dodoɔ a mote ase. Sɛ modi ne mmara ne nʼahyɛdeɛ nyinaa so a, mo nkwa nna bɛware."},{"book":"5 Mose","chapter":"6","verse":"3","text":"Montie, Ao Israel, na monhwɛ yie nni so sɛdeɛ ɛbɛyɛ a, ɛbɛsi mo yie na mo ase atrɛ yie wɔ asase a nufosuo ne ɛwoɔ resene wɔ so sɛdeɛ Awurade, mo agyanom Onyankopɔn, hyɛɛ mo ho bɔ no."},{"book":"5 Mose","chapter":"6","verse":"4","text":"Tie, Ao Israel, Awurade yɛn Onyankopɔn yɛ Awurade koro."},{"book":"5 Mose","chapter":"6","verse":"5","text":"Dɔ Awurade wo Onyankopɔn firi wʼakoma mu nyinaa ne wo kra nyinaa mu ne wʼahoɔden nyinaa mu."},{"book":"5 Mose","chapter":"6","verse":"6","text":"Momma saa mmaransɛm a mede rema wo ɛnnɛ yi ntena mo akoma mu."},{"book":"5 Mose","chapter":"6","verse":"7","text":"Momfa nhyɛ mo mma mu. Sɛ mowɔ fie anaa monam ɛkwan so, sɛ moda hɔ anaa mosɔre anɔpa a, monkyerɛkyerɛ wɔn."},{"book":"5 Mose","chapter":"6","verse":"8","text":"Monkyekyere no sɛ agyinahyɛdeɛ mmɔ mo nsa na momfa bi mmɔ abotire."},{"book":"5 Mose","chapter":"6","verse":"9","text":"Montwerɛ ngu mo fie aponnwa ne mo aboboanopono ho."},{"book":"5 Mose","chapter":"6","verse":"10","text":"Ɛrenkyɛre biara, Awurade mo Onyankopɔn de mo bɛba asase a ɔkaa ntam sɛ ɔde bɛma mo agyanom Abraham, Isak ne Yakob no. Ɛyɛ asase a animuonyam nkuropɔn a ɛnyɛ mo na mokyekyereeɛ ahyɛ so ma."},{"book":"5 Mose","chapter":"6","verse":"11","text":"Wɔde nneɛma pa a ɛnyɛ mo na moyɛeɛ bɛhyɛ no ma. Mobɛto nsuo afiri abura a ɛnyɛ mo na motuiɛ mu, na mobɛdidi afiri turo a ɛnyɛ mo na moyɛeɛ mu ne ngo nnua a ɛnyɛ mo na moduaeɛ. Sɛ modidi mee wɔ saa asase yi so wie a,"},{"book":"5 Mose","chapter":"6","verse":"12","text":"monhwɛ yie na mo werɛ amfiri Awurade a ɔgyee mo firii nkoasom mu Misraim asase so no."},{"book":"5 Mose","chapter":"6","verse":"13","text":"Ɛsɛ sɛ mosuro Awurade, mo Onyankopɔn, na mosom ɔno nko ara. Ne din nko ara na momfa nka ntam."},{"book":"5 Mose","chapter":"6","verse":"14","text":"Monnni anyame foforɔ akyi—anyame a wɔyɛ nnipa a wɔatwa mo ho ahyia no dea;"},{"book":"5 Mose","chapter":"6","verse":"15","text":"na Awurade mo Onyankopɔn a ɔwɔ mo ntam no yɛ Onyankopɔn ninkunfoɔ a nʼabufuhyeɛ no bɛhye mo na ɔbɛsɛe mo afiri asase so."},{"book":"5 Mose","chapter":"6","verse":"16","text":"Monnsɔ Awurade, mo Onyankopɔn, nhwɛ sɛdeɛ moyɛeɛ ɛberɛ a na mowɔ Masa no."},{"book":"5 Mose","chapter":"6","verse":"17","text":"Ɛsɛ sɛ modi Awurade mo Onyankopɔn ahyɛdeɛ so pɛpɛɛpɛ—monni mmara no mu nsɛm nyinaa so sɛdeɛ ɔde ama mo no."},{"book":"5 Mose","chapter":"6","verse":"18","text":"Monyɛ deɛ ɛtene na ɛyɛ wɔ Awurade ani so na biribiara awie mo yie. Na moakɔ akɔtena asase pa a Awurade hyɛɛ ho bɔ kyerɛɛ mo agyanom no."},{"book":"5 Mose","chapter":"6","verse":"19","text":"Mobɛpam atamfoɔ a wɔte mo asase no so nyinaa sɛdeɛ Awurade ka kyerɛɛ mo sɛ ɔbɛyɛ no."},{"book":"5 Mose","chapter":"6","verse":"20","text":"Daakye bi, mo mma bɛbisa mo sɛ, “Saa mmara ne nʼahyɛdeɛ a Awurade, yɛn Onyankopɔn de ama yɛn yi aseɛ ne sɛn?”"},{"book":"5 Mose","chapter":"6","verse":"21","text":"Monka nkyerɛ wɔn sɛ “Na yɛyɛ Farao nkoa wɔ Misraim, nanso Awurade nam anwanwatumi so yii yɛn firii Misraim."},{"book":"5 Mose","chapter":"6","verse":"22","text":"Yɛhunuu Awurade nsɛnkyerɛnneɛ nnwuma a ɔyɛ tiaa Misraim, Farao ne ne nkurɔfoɔ nyinaa."},{"book":"5 Mose","chapter":"6","verse":"23","text":"Ɔyii yɛn firii Misraim sɛdeɛ ɛbɛyɛ a, ɔbɛtumi de asase a wahyɛ yɛn agyanom ho bɔ no ama yɛn."},{"book":"5 Mose","chapter":"6","verse":"24","text":"Na Awurade yɛn Onyankopɔn hyɛɛ yɛn sɛ yɛnni mmara no nyinaa so na yɛmfa obuo ne anidie mma no sɛdeɛ ɛbɛma daakye asi yɛn yie sɛdeɛ ɛte ɛnnɛ yi."},{"book":"5 Mose","chapter":"6","verse":"25","text":"Ɛfiri sɛ, sɛ yɛdi mmara no nyinaa a Awurade, yɛn Onyankopɔn, de ama yɛn no so a, ɛbɛma yɛayɛ ateneneefoɔ.”"}]}