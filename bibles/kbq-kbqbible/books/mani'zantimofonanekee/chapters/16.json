{"data":[{"book":"Mani'zanti mofo nanekee","chapter":"16","verse":"1","text":"Vahe'mota e'ina hu'za hugahune huta antahintahia retro hugahunanagi, Ra Anumzamoke ana antahintahima retro'ma hanuntera, huvagare kea huntegahie."},{"book":"Mani'zanti mofo nanekee","chapter":"16","verse":"2","text":"Tagrama mika zama hu'nazamo'a knare hune huta tagesa antahigahunanagi, nanknahu tagutagesareti ana mika'zana nehune Ra Anumzamoke refako hugahie."},{"book":"Mani'zanti mofo nanekee","chapter":"16","verse":"3","text":"Mika'zama huku'ma hanana zana Ra Anumzamofo azampi antegeno, ana mika zama huku'ma antahintahima retro'ma hanana zamo'a, nena'a fore hugahie."},{"book":"Mani'zanti mofo nanekee","chapter":"16","verse":"4","text":"Ra Anumzamo'a agafa'a me'negeno maka'zana trohu'ne. Hagi zamahe fananema hania kefo zamavu'zmava'ma nehaza vahe'enena, tro huzmante'ne."},{"book":"Mani'zanti mofo nanekee","chapter":"16","verse":"5","text":"Ra Anumzamo'a zamavufga ra nehaza vahekura, avesra huzmanteno agotenezmante. Hagi zamavufara hanaza vahe'mo'za, knazampi manigahaze."},{"book":"Mani'zanti mofo nanekee","chapter":"16","verse":"6","text":"Tamage huta Ra Anumzamofo avesinteta mani fatgo huta manisunkeno'a, Ra Anumzamo'a kumitia eritregahie. Ra Anumzamofonku'ma kore hunteta Agri agorga manisunazamo, kefo zampintira tazeri amane hugahie."},{"book":"Mani'zanti mofo nanekee","chapter":"16","verse":"7","text":"Ra Anumzamo'ma musema nehia kante'ma tavutva'ma hanunkeno'a, ha' vahetimo'zanena zamarimpa fru hurantegahaze."},{"book":"Mani'zanti mofo nanekee","chapter":"16","verse":"8","text":"Fatgo mani'zane mani'nenka osi'a fenoma ante'snamo'a, havi kampinti rama'a fenoma antesana zana agatere'ne."},{"book":"Mani'zanti mofo nanekee","chapter":"16","verse":"9","text":"Ana hugahune huta antahintahia retro hugahunanagi, Ra Anumzamo Agrake maka'zama hanuna kana erinte fatgo hugahie."},{"book":"Mani'zanti mofo nanekee","chapter":"16","verse":"10","text":"Kini vahe'mo'za Anumzamo'ma e'ina hihoma huno zamia antahi'zanteti kea nehaze. Hagi vahe'ma refakoma hanu'za, fatgo hu'za vahera refako hiho."},{"book":"Mani'zanti mofo nanekee","chapter":"16","verse":"11","text":"Fatgoma huno maka'zama refko hu'zana, Ra Anumzamofontegati ne-e. Hagi fatgoma huno maka'zama kna'amo'ma hu'nea avamente'ma refkoma huzanku ave'nesie."},{"book":"Mani'zanti mofo nanekee","chapter":"16","verse":"12","text":"Kini vahe'mofona kefo avu'ava zankura agoteno, avesra nehie. Na'ankure kini tra'ma me'neana, fatgo avu'avamofo agofetu me'ne."},{"book":"Mani'zanti mofo nanekee","chapter":"16","verse":"13","text":"Kini vahe'mo'za fatgo vahe'mofo kegu musena nehu'za, tamage keagama nehia vaheku zamavesinezamantaze."},{"book":"Mani'zanti mofo nanekee","chapter":"16","verse":"14","text":"Kini ne'mofo rimpa aka'zamo'a frigahane naneke me'ne. Hianagi knare antahi'zane ne'mo'a, kini ne'mofona rimpa azeri fru hugahie."},{"book":"Mani'zanti mofo nanekee","chapter":"16","verse":"15","text":"Kini ne'mofo avugosamo'ma kiza avu'ava'ma haniana, kasimu erinka manigahane huno nehie. Ana avu'avamo'a, mona hampomo ko runo eramigeno, ne'zamo afureankna nehie."},{"book":"Mani'zanti mofo nanekee","chapter":"16","verse":"16","text":"Knare antahi'zama eri'zamo'a golia agateregeno, ama' antahi'zama avesinteno eri'zamo'a, silva agatere'neankino hentofaza hu'ne."},{"book":"Mani'zanti mofo nanekee","chapter":"16","verse":"17","text":"Fatgo vahe'mofo kamo'a, ranka me'nege'za, kefo avu'ava zamofona azeri agateregahaze. Iza'o kva hu'neno ana kama avaririmo'a, agra'a agu'nevazie."},{"book":"Mani'zanti mofo nanekee","chapter":"16","verse":"18","text":"Kavufga ra huzamo'a, kazeri haviza hugahie. Kagra kavufga husgama hu'zamo'a, kazeri tanafa kofa hugahie."},{"book":"Mani'zanti mofo nanekee","chapter":"16","verse":"19","text":"Akoheno anteramino amunte omane vahe'enema mani'zamo'a, avufga ra hu vahemo ha'pinti feno eri'neaza refko hu'zana agatere'ne."},{"book":"Mani'zanti mofo nanekee","chapter":"16","verse":"20","text":"Iza'o avumro antesaza kema avaririsimo'a, hakare'zama hanifina knare hugahie. Ra Anumzamofonte'ma amentintima hanimofona, asomu huntegahie."},{"book":"Mani'zanti mofo nanekee","chapter":"16","verse":"21","text":"Antahi ama'ma haza vaheku, ama' antahi'zane vahere hu'za hugahaze. Knare kema hania nanekemo, vahe'mofona avare agrarega atregahie."},{"book":"Mani'zanti mofo nanekee","chapter":"16","verse":"22","text":"Ama' antahintahima eri'naza vahe'mofontera ana ama' antahi'zamo'a asimu ami kampu'i tinkna hu'ne. Hianagi neginagi avu'ava zamo'a, neginagi avu'ava'ma nehaza vahetera, nona'a knaza nezamie."},{"book":"Mani'zanti mofo nanekee","chapter":"16","verse":"23","text":"Ama' antahi'zane ne'mofo agu'amo azeri ante fatgo higeno, mago'ane vahe'ma agu'ama azeri rukrahe hu kea agipintira atineramie."},{"book":"Mani'zanti mofo nanekee","chapter":"16","verse":"24","text":"So'e kema hu'zamo'a tumemofo rima'agna hu'neankino, vahe'mofo agu'amemofontera haga higeno, zaferinamofona azeri so'e nehie."},{"book":"Mani'zanti mofo nanekee","chapter":"16","verse":"25","text":"Mago'a vahe'mo'za knare kante nevune nahazanagi, anama nevaza kamofo atuparega fri'za me'ne."},{"book":"Mani'zanti mofo nanekee","chapter":"16","verse":"26","text":"Eri'zama e'neri'za vahe'mo'za antahi'naze, eri'zama zamu'nasisi hu'za e'orisanu'za ne'zana onegahazanki'za zamagamate'zamo hige'za, eri'zana e'nerize."},{"book":"Mani'zanti mofo nanekee","chapter":"16","verse":"27","text":"Kefo vahe'mo'za kefozama eri fore huzanku nehakraze. Ke'zmimo'a afe tevemo te'osa hiankna huno, vahe'mokizmia zamazeri haviza nehie."},{"book":"Mani'zanti mofo nanekee","chapter":"16","verse":"28","text":"Akrehe akrehe zamageru'ene vahe'mo'za, vahe'mokizmi amu'nompina kea erintage'za ha' fra nehaze. Vahe'mofo amefi agenke'ma huzamo knare arone'a, azeri netane."},{"book":"Mani'zanti mofo nanekee","chapter":"16","verse":"29","text":"Haframahu ne'mo'a, tava'oma'are'ma nemanimofona revatga huno avreno havi kante nevie."},{"book":"Mani'zanti mofo nanekee","chapter":"16","verse":"30","text":"Iza'o avuma mago ne' resuki nemimo'a, akrehe akrehe avu'avaza nehie. Hagi iza'o agi'ma haninkofisigenka, hazenke avu'ava nehie hunka antahigahane."},{"book":"Mani'zanti mofo nanekee","chapter":"16","verse":"31","text":"Fatgo avu'ava zama hu'zama nevaza vahe'mokizmia tu zamazokamo'a, kini fetori anunte antanintea kna nehige'za, ra agi nezamize."},{"book":"Mani'zanti mofo nanekee","chapter":"16","verse":"32","text":"Ame huno arimpa'gnama osu vahe'mo'a himamu vahera agateregeno, iza'o rimpa he'zama azerirava nehimo'a, tusi'a kuma'ma ha'ma huno eri'nemofona agatenere."},{"book":"Mani'zanti mofo nanekee","chapter":"16","verse":"33","text":"Mago'azama hunakura satu zokago renka antahiama hugahue hnananagi Ra Anumzamoke hu izora hutenkeno, anazamo'a eforera hugahie."}]}