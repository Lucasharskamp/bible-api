{"data":[{"book":"ЛІКІ","chapter":"9","verse":"1","text":"І сказаў Гасподзь Майсею ў пустыні Сінайскай на другі год пасьля выхаду іх зь зямлі Егіпецкай, у першы месяц, кажучы:"},{"book":"ЛІКІ","chapter":"9","verse":"2","text":"хай сыны Ізраілевыя ўчыняць Пасху ў вызначаны час:"},{"book":"ЛІКІ","chapter":"9","verse":"3","text":"на чатырнаццаты дзень гэтага месяца ўвечары ўчынеце яе ў вызначаны на яе час, паводле ўсіх пастановаў і паводле ўсіх абрадаў яе ўчынеце яе."},{"book":"ЛІКІ","chapter":"9","verse":"4","text":"І сказаў Майсей сынам Ізраілевым, каб учынілі Пасху."},{"book":"ЛІКІ","chapter":"9","verse":"5","text":"І ўчынілі яны Пасху ў першы месяц, на чатырнаццаты дзень месяца ўвечары ў пустыні Сінайскай: ва ўсім, як загадаў Гасподзь Майсею, так і зрабілі сыны Ізраілевыя."},{"book":"ЛІКІ","chapter":"9","verse":"6","text":"Былі людзі, якія былі нячыстыя ад дакрананьня да мёртвых целаў чалавечых, і не маглі ўчыніць Пасхі ў той дзень; і прыйшлі яны да Майсея і Аарона ў той дзень,"},{"book":"ЛІКІ","chapter":"9","verse":"7","text":"і сказалі яму тыя людзі: мы нячыстыя ад дакрананьня да мёртвых целаў чалавечых; навошта нас пазбаўляць таго, каб мы прынесьлі прынашэньне Госпаду ў вызначаны час сярод сыноў Ізраілевых9"},{"book":"ЛІКІ","chapter":"9","verse":"8","text":"І сказаў ім Майсей: пастойце, я паслухаю, што загадае пра вас Гасподзь."},{"book":"ЛІКІ","chapter":"9","verse":"9","text":"І наказаў Гасподзь Майсею сказаць;"},{"book":"ЛІКІ","chapter":"9","verse":"10","text":"скажы сынам Ізраілевым: калі хто з вас альбо з наступнікаў вашых будзе нячысты ад дакрананьня да мёртвага цела, альбо будзе ў далёкай дарозе, дык і ён павінен учыніць Пасху Гасподнюю;"},{"book":"ЛІКІ","chapter":"9","verse":"11","text":"а на чатырнаццаты дзень другога месяца ўвечары няхай яны ўчыняць яе і з праснакамі і з горкімі травамі няхай ядуць яе;"},{"book":"ЛІКІ","chapter":"9","verse":"12","text":"і няхай не пакідаюць ад яе да раніцы і касьцей яе ня трушчаць; няхай учыняць яе паводле ўсіх пастановаў пра Пасху;"},{"book":"ЛІКІ","chapter":"9","verse":"13","text":"а хто чысты і не ў дарозе і ня ўчыніць Пасхі, - зьнішчыцца душа тая з народу свайго, бо ён не прынясе прынашэньня Госпаду ў свой час, панясе на сабе грэх чалавек той;"},{"book":"ЛІКІ","chapter":"9","verse":"14","text":"калі будзе жыць у вас прыхадзень, дык і ён павінен учыняць Пасху Гасподнюю: паводле пастановы пра Пасху і паводле абраду яе ён павінен учыніць яе; адзін статут хай будзе ў вас і прыхадню і тубыльцу."},{"book":"ЛІКІ","chapter":"9","verse":"15","text":"У той дзень, калі ўстаноўлена была скінія, воблака ахінула скінію адкрыцьця, і зь вечара над скініяй як бы агонь быў відзён да самае раніцы."},{"book":"ЛІКІ","chapter":"9","verse":"16","text":"Так было і заўсёды: воблака ахінала яе ўдзень і падабенства агню ўначы."},{"book":"ЛІКІ","chapter":"9","verse":"17","text":"І калі воблака падымалася ад скініі, тады сыны Ізраілевыя выпраўляліся ў дарогу, і на месцы, дзе спынялася воблака, там спыняліся табарам сыны Ізраілевыя."},{"book":"ЛІКІ","chapter":"9","verse":"18","text":"Па загадзе Гасподнім выпраўляліся сыны Ізраілевыя ў дарогу і па загадзе Гасподнім спыняліся: увесь той час, калі воблака стаяла над скініяй, стаялі і яны;"},{"book":"ЛІКІ","chapter":"9","verse":"19","text":"і калі воблака доўгі час было над скініяй, дык і сыны Ізраілевыя сьледавалі гэтаму ўказаньню Госпада і не выпраўляліся;"},{"book":"ЛІКІ","chapter":"9","verse":"20","text":"а часам воблака нядоўга было над скініяй: яны па ўказаньні Гасподнім спыняліся і па ўказаньні Гасподнім выпраўляліся ў дарогу;"},{"book":"ЛІКІ","chapter":"9","verse":"21","text":"часам воблака стаяла толькі ад вечара да раніцы, і раніцай падымалася воблака, тады і яны выпраўляліся; альбо дзень і ноч стаяла воблака, і калі падымалася, і яны тады выпраўляліся;"},{"book":"ЛІКІ","chapter":"9","verse":"22","text":"альбо калі два дні альбо месяц, альбо некалькі дзён стаяла воблака над скініяй, дык і сыны Ізраілевыя стаялі і не выпраўляліся ў дарогу; а калі яно падымалася, тады выпраўляліся;"},{"book":"ЛІКІ","chapter":"9","verse":"23","text":"па ўказаньні Гасподнім спыняліся і па ўказаньні Гасподнім выпраўляліся ў дарогу: сьледавалі ўказанью Гасподняму і паводле загаду Гасподняга Майсею."}]}