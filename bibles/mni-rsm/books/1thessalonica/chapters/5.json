{"data":[{"book":"1 Thessalonica","chapter":"5","verse":"1","text":"Adubu ichil inaosa, masising asi karamba matamda thokkadage haibadugi makum mathagi maramda nakhoida irubagi mathou tadre."},{"book":"1 Thessalonica","chapter":"5","verse":"2","text":"Maramdi Ibungogi numit adu huranbana ahingda lakpagum lakkani haiba nakhoi nasamakna ningthina khang-i."},{"book":"1 Thessalonica","chapter":"5","verse":"3","text":"Misingna “Pumnamak ingthare amadi khudong thiningai leitre” haina hairingei matamda khanghoudana makhoigi mathakta amang-ata lakkani. Mironbi nupina chaboklamdaida naoyekpagum madu khanghoudana lakkani amasung misingna madudagi nanthokpa ngamloi."},{"book":"1 Thessalonica","chapter":"5","verse":"4","text":"Adubu Ichil inaosa, nakhoidi amambada leite aduga numit aduna huranbagumna lakpada nakhoida angakpa pokhalloi."},{"book":"1 Thessalonica","chapter":"5","verse":"5","text":"Nakhoi pumnamak mangalgi amadi nungthilgi machasingni. Eikhoidi ahinggisu amambagisu natte."},{"book":"1 Thessalonica","chapter":"5","verse":"6","text":"Maram aduna mi ateisinggumna eikhoi tumganusi; adubu mitsing nasingna amadi isabu laksinjaduna leisi."},{"book":"1 Thessalonica","chapter":"5","verse":"7","text":"Maramdi tumlibasing aduna ahingda tumbani, aduga yu ngaobasing aduna ahingda ngaobani."},{"book":"1 Thessalonica","chapter":"5","verse":"8","text":"Adubu eikhoidi nungthilgi oiba maramna thajaba amasung nungsibana thabakhang oina haptuna amadi aran-khubhamgi asha aduna lan luhup oina uptuna isa khudum chanduna leisi."},{"book":"1 Thessalonica","chapter":"5","verse":"9","text":"Maramdi eikhoibu Tengban Mapugi mei houna saoba adu khaangnanaba Tengban Mapuna khandokpa natte adubu eikhoigi Ibungo Jisu Christtagi mapanna aran-khubham phangjanaba eikhoibu khandokpibani."},{"book":"1 Thessalonica","chapter":"5","verse":"10","text":"Ibungo mahakna lakpa matamda eikhoina hingba oirabasu siba oirabasu eikhoina mahakka loinana leiminnanaba Ibungona eikhoigidamak sibire."},{"book":"1 Thessalonica","chapter":"5","verse":"11","text":"Maram aduna nakhoina houjik touriba adugumna amaga amaga pukning thougatnou amasung amaga amaga tengbangnou."},{"book":"1 Thessalonica","chapter":"5","verse":"12","text":"Ichil inaosa, nakhoigi narakta thougal touriba, christian-gi punsida nakhoibu chingbiriba amadi paotak pibiribasing adubu nakhoina matik chana ikai khumnanaba eikhoina nakhoida haijari."},{"book":"1 Thessalonica","chapter":"5","verse":"13","text":"Makhoina touriba thabakki maramna makhoibu khwaidagi wangna ikai-khumnabiba amadi nungsibibaga loinana loinabiyu. Amasung nakhoi amaga amaga ingthana leiminnou."},{"book":"1 Thessalonica","chapter":"5","verse":"14","text":"Aduga ichil inaosa, eikhoina nakhoida insinjari, thabak suba tanbasingda cheksin wa haibiyu, akibasingbu thougatpiyu, asonbasingbu pangbiyu, mi pumnamakki maphamda kuina khaangbiyu."},{"book":"1 Thessalonica","chapter":"5","verse":"15","text":"Kana amatana phattabagidamak phattaba hanganu, adubu matam pumnamakta amana amagidamak amasung mi pumnamakkidamak aphaba tounanaba hotnou."},{"book":"1 Thessalonica","chapter":"5","verse":"16","text":"Matam pumnamakta haraojou,"},{"book":"1 Thessalonica","chapter":"5","verse":"17","text":"Leppa leitana haijou,"},{"book":"1 Thessalonica","chapter":"5","verse":"18","text":"Maram khudingmakta thagatchou, maramdi masimak Christta Jisuda hingliba nakhoigi punsida Tengban Mapugi aningbani."},{"book":"1 Thessalonica","chapter":"5","verse":"19","text":"Thawai Asengbabu thingganu."},{"book":"1 Thessalonica","chapter":"5","verse":"20","text":"Tengban Mapuna phongdokpiraba wasing adubu usittaba touganu."},{"book":"1 Thessalonica","chapter":"5","verse":"21","text":"Pumnamaksing adubu changyeng tou, aphaba adu chetna paiyu,"},{"book":"1 Thessalonica","chapter":"5","verse":"22","text":"Phattaba makhal pumnamaktagi lapthok-u."},{"book":"1 Thessalonica","chapter":"5","verse":"23","text":"Eikhoida ingthaba pibiriba Tengban Mapuna nakhoibu hiram khudingmakta asengba oihanbisanu. Eikhoigi Ibungo Jisu Christtana lenglakpa matamda nakhoigi thawai, hingba, amasung hakchang apumba ayol aran leitana thambisanu."},{"book":"1 Thessalonica","chapter":"5","verse":"24","text":"Nakhoibu koubiba Ibungo mahakna masi toubigani, maramdi mahakti thajaba yabani."},{"book":"1 Thessalonica","chapter":"5","verse":"25","text":"Ichil inaosa, eikhoigidamaktasu haijabiyu."},{"book":"1 Thessalonica","chapter":"5","verse":"26","text":"Asengba chupchaba aduga loinana ichil inao pumnamakpu khurumjari."},{"book":"1 Thessalonica","chapter":"5","verse":"27","text":"Chithi asi ichil inao pumnamakta pabinaba eina Ibungogi matik adugi mapanna yathang piri."},{"book":"1 Thessalonica","chapter":"5","verse":"28","text":"Eikhoigi Ibungo Jisu Christtagi thoujalna nakhoiga loinabisanu."}]}