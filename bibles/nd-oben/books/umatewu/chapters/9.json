{"data":[{"book":"UMatewu","chapter":"9","verse":"1","text":"UJesu wangena esikepeni wachaphela ngasedolobheni lakibo."},{"book":"UMatewu","chapter":"9","verse":"2","text":"Amanye amadoda aletha kuye indoda eyayome umhlubulo ilele ecansini. UJesu ebona ukholo lwawo wathi kweyome umhlubulo, “Woba lesibindi, ndodana; izono zakho sezithethelelwe.”"},{"book":"UMatewu","chapter":"9","verse":"3","text":"Bekuzwa lokho abanye abafundisi bomthetho bahleba bodwa bathi, “Umuntu lo uyahlambaza!”"},{"book":"UMatewu","chapter":"9","verse":"4","text":"Esazi imicabango yabo uJesu wathi kubo, “Kungani licabanga izinto ezimbi ezinhliziyweni zenu na?"},{"book":"UMatewu","chapter":"9","verse":"5","text":"Yikuphi okulula ukuthi, ‘Izono zakho sezithethelelwe’ kumbe ukuthi, ‘Sukuma uhambe’?"},{"book":"UMatewu","chapter":"9","verse":"6","text":"Kodwa ngifuna lazi ukuthi iNdodana yoMuntu ilamandla okuthethelela izono emhlabeni.” Wasesithi kweyome umhlubulo, “Sukuma uthathe icansi lakho uhambe uye ekhaya.”"},{"book":"UMatewu","chapter":"9","verse":"7","text":"Indoda yasukuma yaqonda ekhaya."},{"book":"UMatewu","chapter":"9","verse":"8","text":"Ixuku labantu lathi likubona lokhu lesaba kakhulu; lamdumisa uNkulunkulu owayenike amandla la ebantwini."},{"book":"UMatewu","chapter":"9","verse":"9","text":"Kwathi uJesu eseqhubeka esuka lapho, wabona indoda eyayithiwa nguMatewu ihlezi endaweni yokuthelisa. UJesu wathi kuyo “Ngilandela,” uMatewu wahle wasukuma wamlandela."},{"book":"UMatewu","chapter":"9","verse":"10","text":"Kwathi uJesu esidla endlini kaMatewu kweza abathelisi abanengi lezoni bonke bezokudla laye kanye labafundi bakhe."},{"book":"UMatewu","chapter":"9","verse":"11","text":"Kuthe abaFarisi bekubona lokho babuza abafundi bakhe bathi, “Kungani umfundisi wenu esidla labathelisi lezoni na?”"},{"book":"UMatewu","chapter":"9","verse":"12","text":"UJesu wakuzwa lokho wathi, “Abaphilileyo kabayidingi inyanga kodwa idingwa ngabagulayo."},{"book":"UMatewu","chapter":"9","verse":"13","text":"Kodwa hambani liyefunda ukuthi kutshoni lokhu ukuthi, ‘Ngoba ngifuna isihawu hatshi umhlatshelo.’9.13 UHosiya 6.6 Ngoba kangilandanga ukubiza abalungileyo, kodwa izoni.”"},{"book":"UMatewu","chapter":"9","verse":"14","text":"Kwasekufika abafundi bakaJohane bambuza bathi, “Kungani thina labaFarisi sizila kodwa abafundi bakho kabazili?”"},{"book":"UMatewu","chapter":"9","verse":"15","text":"UJesu waphendula wathi, “Izethekeli zomyeni zingalila kanjani esesekhona phakathi kwazo na? Sizafika isikhathi lapho umyeni ezasuswa kuzo; kulapho-ke ezizazila khona."},{"book":"UMatewu","chapter":"9","verse":"16","text":"Kakho umuntu othungela isichibi selembu elitsha elingakafinyeli esigqokweni esidala, ngoba isichibi sizadonsa esigqokweni ukudabuka kuqhele ngamandla."},{"book":"UMatewu","chapter":"9","verse":"17","text":"Futhi abantu kabatheli iwayini elitsha emigodleni emidala. Bangenzenjalo imigodla izadabuka, iwayini lichitheke lemigodla ihle iguge iphele. Kodwa, bathela iwayini elitsha emigodleni emitsha besekulondolozeka kuhle kokubili.”"},{"book":"UMatewu","chapter":"9","verse":"18","text":"Wathi esakhuluma lokhu kwafika umbusi waguqa phambi kwakhe wathi, “Indodakazi yami isanda kufa. Kodwa ngicela uzebeka isandla sakho phezu kwayo, izaphila.”"},{"book":"UMatewu","chapter":"9","verse":"19","text":"UJesu wasuka wahamba laye kanye labafundi bakhe."},{"book":"UMatewu","chapter":"9","verse":"20","text":"Khonokho owesifazane owayehlutshwa ngumopho okweminyaka elitshumi lambili weza ngemva kwakhe wabamba umphetho wesembatho sakhe."},{"book":"UMatewu","chapter":"9","verse":"21","text":"Wazitshela wathi, “Nxa ngingathinta nje isembatho sakhe kodwa lokhu, ngizasila.”"},{"book":"UMatewu","chapter":"9","verse":"22","text":"UJesu wanyemukula wambona. Wathi kuye, “Mana isibindi ndodakazi, ukholo lwakho lukusilisile.” Lakanye owesifazane lowo wasila ngalesosikhathi."},{"book":"UMatewu","chapter":"9","verse":"23","text":"UJesu wathi esengenile endlini yombusi wesinagogu wabona ababetshaya imihubhe kanye lexuku elalixokozela,"},{"book":"UMatewu","chapter":"9","verse":"24","text":"wathi kubo, “Phumani. Intombazana kayifanga kodwa ilele.” Kodwa bamhleka usulu."},{"book":"UMatewu","chapter":"9","verse":"25","text":"Ixuku labantu selikhutshelwe phandle, wangena wayibamba ngesandla intombazana yaphakama."},{"book":"UMatewu","chapter":"9","verse":"26","text":"Indaba yesehlakalo lesi yamemetheka kuwo wonke umango wakuleyondawo."},{"book":"UMatewu","chapter":"9","verse":"27","text":"Kwathi uJesu esuka lapho amadoda ayiziphofu amabili amlandela ememeza esithi, “Sihawukele, Ndodana kaDavida!”"},{"book":"UMatewu","chapter":"9","verse":"28","text":"Esengenile endlini iziphofu lezo zeza kuye wazibuza wathi, “Liyakholwa na ukuthi ngingakwenza lokhu?”"},{"book":"UMatewu","chapter":"9","verse":"29","text":"Wasezithinta amehlo wathi kuzo, “Kuzakwenziwa kini njengokukholwa kwenu”;"},{"book":"UMatewu","chapter":"9","verse":"30","text":"zasiliswa zabona. UJesu waziqonqosela wathi, “Akungabi lomuntu ozakwazi ngalokhu.”"},{"book":"UMatewu","chapter":"9","verse":"31","text":"Kodwa zasuka lapho zafakaza ngaye indawo yonke yelizwe lelo."},{"book":"UMatewu","chapter":"9","verse":"32","text":"Ekuphumeni kwalezoziphofu, kwalethwa kuJesu indoda eyayiledimoni iyisimungulu."},{"book":"UMatewu","chapter":"9","verse":"33","text":"Kwathi idimoni selikhutshiwe indoda leyo eyayiyisimungulu yakhuluma. Ixuku labantu lamangala, abantu bathi, “Akukaze kubonakale okunje ko-Israyeli.”"},{"book":"UMatewu","chapter":"9","verse":"34","text":"Kodwa abaFarisi bathi, “Amadimoni uwakhupha ngenkosi yamadimoni.”"},{"book":"UMatewu","chapter":"9","verse":"35","text":"UJesu wangena kuwo wonke amadolobho lemizi efundisa emasinagogweni abo, etshumayela izindaba ezinhle ezombuso njalo eselapha zonke izifo lemikhuhlane."},{"book":"UMatewu","chapter":"9","verse":"36","text":"Wathi ebona amaxuku abantu wawazwela usizi ngoba ayehlukuluzekile njalo ephelelwe, enjengezimvu ezingelamelusi."},{"book":"UMatewu","chapter":"9","verse":"37","text":"Wasesithi kubafundi bakhe, “Isivuno sinengi kodwa izisebenzi zimbalwa."},{"book":"UMatewu","chapter":"9","verse":"38","text":"Ngakho celani iNkosi yokuvuna ukuba ithumele izisebenzi ensimini yokuvuna.”"}]}