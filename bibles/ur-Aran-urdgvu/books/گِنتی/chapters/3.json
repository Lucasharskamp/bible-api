{"data":[{"book":"گِنتی","chapter":"3","verse":"1","text":"یہ ہارون اور موسیٰ کے خاندان کا بیان ہے۔ اُس وقت کا ذکر ہے جب رب نے سینا پہاڑ پر موسیٰ سے بات کی۔"},{"book":"گِنتی","chapter":"3","verse":"2","text":"ہارون کے چار بیٹے تھے۔ بڑا بیٹا ندب تھا، پھر ابیہو، اِلی عزر اور اِتمر۔"},{"book":"گِنتی","chapter":"3","verse":"3","text":"یہ امام تھے جن کو مسح کر کے اِس خدمت کا اختیار دیا گیا تھا۔"},{"book":"گِنتی","chapter":"3","verse":"4","text":"لیکن ندب اور ابیہو اُس وقت مر گئے جب اُنہوں نے دشتِ سینا میں رب کے حضور ناجائز آگ پیش کی۔ چونکہ وہ بےاولاد تھے اِس لئے ہارون کے جیتے جی صرف اِلی عزر اور اِتمر امام کی خدمت سرانجام دیتے تھے۔"},{"book":"گِنتی","chapter":"3","verse":"5","text":"رب نے موسیٰ سے کہا،"},{"book":"گِنتی","chapter":"3","verse":"6","text":"”لاوی کے قبیلے کو لا کر ہارون کی خدمت کرنے کی ذمہ داری دے۔"},{"book":"گِنتی","chapter":"3","verse":"7","text":"اُنہیں اُس کے لئے اور پوری جماعت کے لئے ملاقات کے خیمے کی خدمات سنبھالنا ہے۔"},{"book":"گِنتی","chapter":"3","verse":"8","text":"وہ ملاقات کے خیمے کا سامان سنبھالیں اور تمام اسرائیلیوں کے لئے مقدِس کے فرائض ادا کریں۔"},{"book":"گِنتی","chapter":"3","verse":"9","text":"تمام اسرائیلیوں میں سے صرف لاویوں کو ہارون اور اُس کے بیٹوں کی خدمت کے لئے مقرر کر۔"},{"book":"گِنتی","chapter":"3","verse":"10","text":"لیکن صرف ہارون اور اُس کے بیٹوں کو امام کی حیثیت حاصل ہے۔ جو بھی باقیوں میں سے اُن کی ذمہ داریاں اُٹھانے کی کوشش کرے گا اُسے سزائے موت دی جائے گی۔“"},{"book":"گِنتی","chapter":"3","verse":"11","text":"رب نے موسیٰ سے یہ بھی کہا،"},{"book":"گِنتی","chapter":"3","verse":"12","text":"”مَیں نے اسرائیلیوں میں سے لاویوں کو چن لیا ہے۔ وہ تمام اسرائیلی پہلوٹھوں کے عوض میرے لئے مخصوص ہیں،"},{"book":"گِنتی","chapter":"3","verse":"13","text":"کیونکہ تمام پہلوٹھے میرے ہی ہیں۔ جس دن مَیں نے مصر میں تمام پہلوٹھوں کو مار دیا اُس دن مَیں نے اسرائیل کے پہلوٹھوں کو اپنے لئے مخصوص کیا، خواہ وہ انسان کے تھے یا حیوان کے۔ وہ میرے ہی ہیں۔ مَیں رب ہوں۔“"},{"book":"گِنتی","chapter":"3","verse":"14","text":"رب نے سینا کے ریگستان میں موسیٰ سے کہا،"},{"book":"گِنتی","chapter":"3","verse":"15","text":"”لاویوں کو گن کر اُن کے آبائی گھرانوں اور کنبوں کے مطابق رجسٹر میں درج کرنا۔ ہر بیٹے کو گننا ہے جو ایک ماہ یا اِس سے زائد کا ہے۔“"},{"book":"گِنتی","chapter":"3","verse":"16","text":"موسیٰ نے ایسا ہی کیا۔"},{"book":"گِنتی","chapter":"3","verse":"17","text":"لاوی کے تین بیٹے جَیرسون، قِہات اور مِراری تھے۔"},{"book":"گِنتی","chapter":"3","verse":"18","text":"جَیرسون کے دو کنبے اُس کے بیٹوں لِبنی اور سِمعی کے نام رکھتے تھے۔"},{"book":"گِنتی","chapter":"3","verse":"19","text":"قِہات کے چار کنبے اُس کے بیٹوں عمرام، اِضہار، حبرون اور عُزی ایل کے نام رکھتے تھے۔"},{"book":"گِنتی","chapter":"3","verse":"20","text":"مِراری کے دو کنبے اُس کے بیٹوں محلی اور مُوشی کے نام رکھتے تھے۔ غرض لاوی کے قبیلے کے کنبے اُس کے پوتوں کے نام رکھتے تھے۔"},{"book":"گِنتی","chapter":"3","verse":"21","text":"جَیرسون کے دو کنبوں بنام لِبنی اور سِمعی"},{"book":"گِنتی","chapter":"3","verse":"22","text":"کے 7,500 مرد تھے جو ایک ماہ یا اِس سے زائد کے تھے۔"},{"book":"گِنتی","chapter":"3","verse":"23","text":"اُنہیں اپنے خیمے مغرب میں مقدِس کے پیچھے لگانے تھے۔"},{"book":"گِنتی","chapter":"3","verse":"24","text":"اُن کا راہنما اِلیاسف بن لائیل تھا،"},{"book":"گِنتی","chapter":"3","verse":"25","text":"اور وہ خیمے کو سنبھالتے تھے یعنی اُس کی پوششیں، خیمے کے دروازے کا پردہ،"},{"book":"گِنتی","chapter":"3","verse":"26","text":"خیمے اور قربان گاہ کی چاردیواری کے پردے، چاردیواری کے دروازے کا پردہ اور تمام رسّے۔ اِن چیزوں سے متعلق ساری خدمت اُن کی ذمہ داری تھی۔"},{"book":"گِنتی","chapter":"3","verse":"27","text":"قِہات کے چار کنبوں بنام عمرام، اِضہار، حبرون اور عُزی ایل"},{"book":"گِنتی","chapter":"3","verse":"28","text":"کے 8,600 مرد تھے جو ایک ماہ یا اِس سے زائد کے تھے اور جن کو مقدِس کی خدمت کرنی تھی۔"},{"book":"گِنتی","chapter":"3","verse":"29","text":"اُنہیں اپنے ڈیرے مقدِس کے جنوب میں ڈالنے تھے۔"},{"book":"گِنتی","chapter":"3","verse":"30","text":"اُن کا راہنما اِلی صفن بن عُزی ایل تھا،"},{"book":"گِنتی","chapter":"3","verse":"31","text":"اور وہ یہ چیزیں سنبھالتے تھے: عہد کا صندوق، میز، شمع دان، قربان گاہیں، وہ برتن اور ساز و سامان جو مقدِس میں استعمال ہوتا تھا اور مُقدّس ترین کمرے کا پردہ۔ اِن چیزوں سے متعلق ساری خدمت اُن کی ذمہ داری تھی۔"},{"book":"گِنتی","chapter":"3","verse":"32","text":"ہارون امام کا بیٹا اِلی عزر لاویوں کے تمام راہنماؤں پر مقرر تھا۔ وہ اُن تمام لوگوں کا انچارج تھا جو مقدِس کی دیکھ بھال کرتے تھے۔"},{"book":"گِنتی","chapter":"3","verse":"33","text":"مِراری کے دو کنبوں بنام محلی اور مُوشی"},{"book":"گِنتی","chapter":"3","verse":"34","text":"کے 6,200 مرد تھے جو ایک ماہ یا اِس سے زائد کے تھے۔"},{"book":"گِنتی","chapter":"3","verse":"35","text":"اُن کا راہنما صوری ایل بن ابی خیل تھا۔ اُنہیں اپنے ڈیرے مقدِس کے شمال میں ڈالنے تھے،"},{"book":"گِنتی","chapter":"3","verse":"36","text":"اور وہ یہ چیزیں سنبھالتے تھے: خیمے کے تختے، اُس کے شہتیر، کھمبے، پائے اور اِس طرح کا سارا سامان۔ اِن چیزوں سے متعلق ساری خدمت اُن کی ذمہ داری تھی۔"},{"book":"گِنتی","chapter":"3","verse":"37","text":"وہ چاردیواری کے کھمبے، پائے، میخیں اور رسّے بھی سنبھالتے تھے۔"},{"book":"گِنتی","chapter":"3","verse":"38","text":"موسیٰ، ہارون اور اُن کے بیٹوں کو اپنے ڈیرے مشرق میں مقدِس کے سامنے ڈالنے تھے۔ اُن کی ذمہ داری مقدِس میں بنی اسرائیل کے لئے خدمت کرنا تھی۔ اُن کے علاوہ جو بھی مقدِس میں داخل ہونے کی کوشش کرتا اُسے سزائے موت دینی تھی۔"},{"book":"گِنتی","chapter":"3","verse":"39","text":"اُن لاوی مردوں کی کُل تعداد جو ایک ماہ یا اِس سے زائد کے تھے 22,000 تھی۔ رب کے کہنے پر موسیٰ اور ہارون نے اُنہیں کنبوں کے مطابق گن کر رجسٹر میں درج کیا۔"},{"book":"گِنتی","chapter":"3","verse":"40","text":"رب نے موسیٰ سے کہا، ”تمام اسرائیلی پہلوٹھوں کو گننا جو ایک ماہ یا اِس سے زائد کے ہیں اور اُن کے نام رجسٹر میں درج کرنا۔"},{"book":"گِنتی","chapter":"3","verse":"41","text":"اُن تمام پہلوٹھوں کی جگہ لاویوں کو میرے لئے مخصوص کرنا۔ اِسی طرح اسرائیلیوں کے مویشیوں کے پہلوٹھوں کی جگہ لاویوں کے مویشی میرے لئے مخصوص کرنا۔ مَیں رب ہوں۔“"},{"book":"گِنتی","chapter":"3","verse":"42","text":"موسیٰ نے ایسا ہی کیا جیسا رب نے اُسے حکم دیا۔ اُس نے تمام اسرائیلی پہلوٹھے"},{"book":"گِنتی","chapter":"3","verse":"43","text":"جو ایک ماہ یا اِس سے زائد کے تھے گن لئے۔ اُن کی کُل تعداد 22,273 تھی۔"},{"book":"گِنتی","chapter":"3","verse":"44","text":"رب نے موسیٰ سے کہا،"},{"book":"گِنتی","chapter":"3","verse":"45","text":"”مجھے تمام اسرائیلی پہلوٹھوں کی جگہ لاویوں کو پیش کرنا۔ اِسی طرح مجھے اسرائیلیوں کے مویشیوں کی جگہ لاویوں کے مویشی پیش کرنا۔ لاوی میرے ہی ہیں۔ مَیں رب ہوں۔"},{"book":"گِنتی","chapter":"3","verse":"46","text":"لاویوں کی نسبت باقی اسرائیلیوں کے 273 پہلوٹھے زیادہ ہیں۔ اُن میں سے"},{"book":"گِنتی","chapter":"3","verse":"47","text":"ہر ایک کے عوض چاندی کے پانچ سِکے لے جو مقدِس کے وزن کے مطابق ہوں (فی سِکہ تقریباً 11 گرام)۔"},{"book":"گِنتی","chapter":"3","verse":"48","text":"یہ پیسے ہارون اور اُس کے بیٹوں کو دینا۔“"},{"book":"گِنتی","chapter":"3","verse":"49","text":"موسیٰ نے ایسا ہی کیا۔"},{"book":"گِنتی","chapter":"3","verse":"50","text":"یوں اُس نے چاندی کے 1,365 سِکے (تقریباً 16 کلو گرام) جمع کر کے"},{"book":"گِنتی","chapter":"3","verse":"51","text":"ہارون اور اُس کے بیٹوں کو دیئے، جس طرح رب نے اُسے حکم دیا تھا۔"}]}