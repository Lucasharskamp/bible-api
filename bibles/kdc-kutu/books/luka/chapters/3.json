{"data":[{"book":"Luka","chapter":"3","verse":"1","text":"Mwaka wa longo na tano muundewa wa mndewa wa Lumi yakemigwe Tibelio, Pontio Pilato kakala mkulu wa isi ya Yudea, na Helode kakala mkulu wa isi ya Galilaya, na Filipo mdodo wake kakala mkulu wa Itulea na isi ya Tulakoniti, na Lusania kakala mkulu wa isi ya Abilene,"},{"book":"Luka","chapter":"3","verse":"2","text":"Anasi na Kayafa wakala wakulu wa walava nhosa. Kipindi acho mbuli ya Mulungu imwizila Yohana mwanage Zakalia ako kuluwala"},{"book":"Luka","chapter":"3","verse":"3","text":"Yohana kachola mziisi zose zili mmabehi na lwanda lwa Yolidani, kawapetela wanhu, “Lekeni nzambi na mbatizigwe na Mulungu kozigela kumgongo nzambi zenu.”"},{"book":"Luka","chapter":"3","verse":"4","text":"Kamba viyandikigwe mna ikitabu cha mtula ndagu wa Mulungu Isaya,"},{"book":"Luka","chapter":"3","verse":"5","text":"Kila konde dimemezigwe,"},{"book":"Luka","chapter":"3","verse":"6","text":"Wanhu wose wokona Mulungu kowakombola wanhu!’ ”"},{"book":"Luka","chapter":"3","verse":"7","text":"Lunhu lwa wanhu lumcholela Yohana yawabatize. Yohana kawalongela, “Mweye mizoka! Nani yawalongele modaha kuikimbila nhaguso yonda igaligwe na Mulungu?"},{"book":"Luka","chapter":"3","verse":"8","text":"Musang'hane gaja gonda galaguse muzileka nzambi zenu. Sekemuilongele, ‘Abulahamu ayo muhenga wetu.’ Nowalongela, Mulungu kodaha kugasola mabwe gano na kugatenda lukolo lwa Abulahamu!"},{"book":"Luka","chapter":"3","verse":"9","text":"Shoka ikigwa goya kukanha mibiki mna gamasina. Kila mbiki uleka kulela matunda ganogile wokanhigwa na kwasigwa muumoto.”"},{"book":"Luka","chapter":"3","verse":"10","text":"Lunhu lwa wanhu lumuuza Yohana, “Avo tutende choni?”"},{"book":"Luka","chapter":"3","verse":"11","text":"Yohana kawedika, “Munhu yoyose yeli na viwalo vibili yamgwee kimoja miyage yeliduhu, na ija yeli na lujo yatende vivo.”"},{"book":"Luka","chapter":"3","verse":"12","text":"Wabokela kodi nao weza kubatizigwa. Wamuuza Yohana, “Mfundiza, tweye tutende choni?”"},{"book":"Luka","chapter":"3","verse":"13","text":"Nayo kawalongela, “Sekemubokele kodi kubanza vija vimulagizigwe.”"},{"book":"Luka","chapter":"3","verse":"14","text":"Wakalizi nao wamuuza, “Na tweye tutende choni?”"},{"book":"Luka","chapter":"3","verse":"15","text":"Wanhu wakala wobetela kwiza kwa Mkombola, avo wasonga kuiuza mmizoyo yao kamba Yohana kodaha kuwa ayo Kilisito Mkombola."},{"book":"Luka","chapter":"3","verse":"16","text":"Yohana kawalongela wose, “Niye nowabatiza mweye kwa mazi, lakini kokwiza ija yeli munhu mkulu ng'hani kubanza niye. Niye sifaya hata kudohola nzabi za vilatu vake. Ayo kowabatiza kwa Loho Yang'alile na moto."},{"book":"Luka","chapter":"3","verse":"17","text":"Ayo kana lungo mmakono gake lwa kubetela uhule wake. Kowika uhemba kudikanho, lakini koisoma imikumvi muumoto haufaga.”"},{"book":"Luka","chapter":"3","verse":"18","text":"Kwa mbuli nyingi Yohana kawapetela wanhu Mbuli Inogile na kawalonda waleke nzambi zao."},{"book":"Luka","chapter":"3","verse":"19","text":"Lakini Yohana kamkomhokela mndewa Helode, mkulu wa isi ya Galilaya kwavija kamsola Helodiya, mwehe wa mdodo wake, na katenda nzambi nyingi."},{"book":"Luka","chapter":"3","verse":"20","text":"Abaho Helode katenda dihile ng'hani kwa kumgodeka Yohana mkifungo."},{"book":"Luka","chapter":"3","verse":"21","text":"Wanhu wose viwakalile wobatizigwa, Yesu nayo kabatizigwa. Viyakalile kompula Mulungu, ulanga ugubuka,"},{"book":"Luka","chapter":"3","verse":"22","text":"na Loho Yang'alile kamuhulumukila mna ulukuli luigalile na huwa. Sauti ihulikigwa kulawa kuulanga, “Gweye kwa Mwanangu nikunogele. Ninogelwa na gweye.”"},{"book":"Luka","chapter":"3","verse":"23","text":"Yesu viyasongile sang'hano yake, kakala na miyaka malongo madatu. Avo wanhu wagesa kakala mwanage Yusufu, mwanage Heli,"},{"book":"Luka","chapter":"3","verse":"24","text":"mwanage Matati, mwanage Lawi, mwanage Meliki, mwanage Yani, mwanage Yusufu,"},{"book":"Luka","chapter":"3","verse":"25","text":"mwanage Matatia, mwanage Amosi, mwanage Nahumu, mwanage Esili, mwanage Nagai,"},{"book":"Luka","chapter":"3","verse":"26","text":"mwanage Maati, mwanage Matatia, mwanage Semeni, mwanage Yusufu, mwanage Yuda,"},{"book":"Luka","chapter":"3","verse":"27","text":"mwanage Yoana, mwanage Lesa, mwanage Zelubabeli, mwanage Shealitieli, mwanage Neli,"},{"book":"Luka","chapter":"3","verse":"28","text":"mwanage Meliki, mwanage Adi, mwanage Kosamu, mwanage Elimadamu, mwanage Eli,"},{"book":"Luka","chapter":"3","verse":"29","text":"mwanage Yoshua, mwanage Eliezeli, mwanage Yolimu, mwanage Matati, mwanage Lawi,"},{"book":"Luka","chapter":"3","verse":"30","text":"mwanage Simeoni, mwanage Yuda, mwanage Yusufu, mwanage Yonamu, mwanage Eliakimu,"},{"book":"Luka","chapter":"3","verse":"31","text":"mwanage Melea, mwanage Mena, mwanage Matata, mwanage Natani, mwanage Daudi,"},{"book":"Luka","chapter":"3","verse":"32","text":"mwanage Yese, mwanage Obedi, mwanage Boazi, mwanage Salimoni, mwanage Nashoni,"},{"book":"Luka","chapter":"3","verse":"33","text":"mwanage Aminadabu, mwanage Adimini, mwanage Alini, mwanage Heziloni, mwanage Pelesi, mwanage Yuda,"},{"book":"Luka","chapter":"3","verse":"34","text":"mwanage Yakobo, mwanage Isaka, mwanage Abulahamu, mwanage Tela, mwanage Naholi,"},{"book":"Luka","chapter":"3","verse":"35","text":"mwanage Selugi, mwanage Lagau, mwanage Pelegi, mwanage Ebeli, mwanage Sela,"},{"book":"Luka","chapter":"3","verse":"36","text":"mwanage Kenani, mwanage Alifakisadi, mwanage Shemu, mwanage Nuhu, mwanage Lameki,"},{"book":"Luka","chapter":"3","verse":"37","text":"mwanage Metusela, mwanage Henoko, mwanage Yaledi, mwanage Mahalaleli, mwanage Kenani,"},{"book":"Luka","chapter":"3","verse":"38","text":"mwanage Enoshi, mwanage Seti, mwanage Adamu, mwanage Mulungu."}]}