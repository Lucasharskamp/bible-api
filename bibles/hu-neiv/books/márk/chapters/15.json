{"data":[{"book":"Márk","chapter":"15","verse":"1","text":"Mindjárt reggel tanácsot tartottak a főpapok a vénekkel és írástudókkal, és az egész tanáccsal együtt. Azután Jézust megkötözve elvitték, és átadták Pilátusnak."},{"book":"Márk","chapter":"15","verse":"2","text":"Pilátus pedig megkérdezte őt: „Te vagy-e a zsidók királya?“ Ő pedig így felelt: „Te mondod.“"},{"book":"Márk","chapter":"15","verse":"3","text":"És erősen vádolták őt a főpapok."},{"book":"Márk","chapter":"15","verse":"4","text":"Pilátus pedig ismét megkérdezte őt: „Semmit sem felelsz? Íme, mennyi tanúbizonyságot szólnak ellened!“"},{"book":"Márk","chapter":"15","verse":"5","text":"Jézus pedig semmit sem felelt, úgyhogy Pilátus elcsodálkozott."},{"book":"Márk","chapter":"15","verse":"6","text":"Ünnepenként pedig egy foglyot szokott elbocsátani nekik, akit éppen óhajtottak."},{"book":"Márk","chapter":"15","verse":"7","text":"Volt pedig egy Barabbás nevű fogoly, megkötöztetve azokkal a lázadókkal együtt, akik a lázadás alkalmával gyilkosságot követtek el."},{"book":"Márk","chapter":"15","verse":"8","text":"A sokaság pedig kiáltva, kezdte kérni Pilátust arra, amit mindenkor megtett nekik."},{"book":"Márk","chapter":"15","verse":"9","text":"Pilátus pedig ezt kérdezte tőlük: „Akarjátok-e, hogy elbocsássam nektek a zsidók királyát?“ –"},{"book":"Márk","chapter":"15","verse":"10","text":"mert tudta, hogy irigységből adták kezére a főpapok."},{"book":"Márk","chapter":"15","verse":"11","text":"A főpapok azonban felizgatták a sokaságot, hogy inkább Barabbást bocsássa el nekik."},{"book":"Márk","chapter":"15","verse":"12","text":"Pilátus pedig ismét megkérdezte tőlük: „Mit akartok tehát, hogy cselekedjem azzal, akit a zsidók királyának mondotok?“"},{"book":"Márk","chapter":"15","verse":"13","text":"És azok ismét kiáltottak: „Feszítsd meg!“"},{"book":"Márk","chapter":"15","verse":"14","text":"Pilátus pedig ezt mondta nekik: „De mi rosszat cselekedett?“ Azok pedig annál jobban kiáltottak: „Feszítsd meg!“"},{"book":"Márk","chapter":"15","verse":"15","text":"Pilátus pedig eleget akarva tenni a sokaságnak, elbocsátotta nekik Barabbást, Jézust pedig megostoroztatva, kezükbe adta, hogy megfeszítsék."},{"book":"Márk","chapter":"15","verse":"16","text":"A vitézek pedig elvitték őt az udvar belső részébe, ami az őrház, és összehívták az egész csapatot."},{"book":"Márk","chapter":"15","verse":"17","text":"Bíborba öltöztették, és tövisből font koszorút tettek a fejére,"},{"book":"Márk","chapter":"15","verse":"18","text":"és elkezdték őt köszönteni: „Üdvözlégy, zsidók királya!“"},{"book":"Márk","chapter":"15","verse":"19","text":"A fejét nádszállal verték, leköpdösték, és térdet hajtva tisztelték őt."},{"book":"Márk","chapter":"15","verse":"20","text":"Mikor pedig kicsúfolták, levették róla a bíbor ruhát, és saját ruháiba öltöztették; és kivitték, hogy megfeszítsék."},{"book":"Márk","chapter":"15","verse":"21","text":"Kényszerítettek egy mellettük elmenő embert, bizonyos cirénei Simont, aki a mezőről jött, Alexander és Rufusz atyját, hogy vigye a keresztjét."},{"book":"Márk","chapter":"15","verse":"22","text":"Elvitték őt a Golgota nevű helyre, amely megmagyarázva azt jelenti: Koponya-hely,"},{"book":"Márk","chapter":"15","verse":"23","text":"és mirhás bort adtak neki inni; de ő nem fogadta el."},{"book":"Márk","chapter":"15","verse":"24","text":"Ekkor keresztre feszítették, és elosztották ruháit, sorsot vetve azokra, hogy ki mit kapjon."},{"book":"Márk","chapter":"15","verse":"25","text":"Három óra volt, amikor megfeszítették őt."},{"book":"Márk","chapter":"15","verse":"26","text":"Az elítélésének oka pedig így volt föléje felírva: A ZSIDÓK KIRÁLYA."},{"book":"Márk","chapter":"15","verse":"27","text":"Két rablót is megfeszítettek vele együtt, egyet jobb és egyet bal keze felől."},{"book":"Márk","chapter":"15","verse":"28","text":"És így teljesedett be az Írás, amely azt mondja: „És bűnösök közé számlálták.“"},{"book":"Márk","chapter":"15","verse":"29","text":"Az arra menők pedig szidalmazták őt, fejüket hajtogatva és ezt mondva: „Hah! – te, aki lerontod a templomot, és három nap alatt fölépíted,"},{"book":"Márk","chapter":"15","verse":"30","text":"szabadítsd meg magadat, és szállj le a keresztről!“"},{"book":"Márk","chapter":"15","verse":"31","text":"Hasonlóképpen a főpapok is, csúfolódva egymás között, az írástudókkal együtt ezt mondták: „Másokat megmentett, de magát nem bírja megmenteni."},{"book":"Márk","chapter":"15","verse":"32","text":"A Krisztus, az Izrael királya, szálljon le most a keresztről, hogy lássuk, és higgyünk.“ Akiket vele feszítettek meg, azok is szidalmazták őt."},{"book":"Márk","chapter":"15","verse":"33","text":"Amikor pedig hat óra lett, sötétség támadt az egész földön kilenc óráig."},{"book":"Márk","chapter":"15","verse":"34","text":"És kilenc órakor Jézus hangosan felkiáltott és ezt mondta: „Elói, Elói! Lámá sabaktáni?“ – ami megmagyarázva azt jelenti: „Én Istenem, én Istenem! Miért hagytál el engemet?“"},{"book":"Márk","chapter":"15","verse":"35","text":"Néhányan pedig meghallva ezt az ott állók közül, ezt mondták: „Íme, Illést hívja.“"},{"book":"Márk","chapter":"15","verse":"36","text":"Egy ember pedig odafutott, és egy szivacsot megtöltve ecettel, nádszálra tűzve, inni adott neki, és ezt mondta: „Hadd lássuk, eljön-e Illés, hogy levegye!“"},{"book":"Márk","chapter":"15","verse":"37","text":"Jézus pedig hangosan felkiáltva kibocsátotta lelkét."},{"book":"Márk","chapter":"15","verse":"38","text":"Ekkor a templom kárpitja felülről az aljáig kettéhasadt."},{"book":"Márk","chapter":"15","verse":"39","text":"Amikor pedig a százados, aki vele átellenben állt, látta, hogy így kiáltva bocsátotta ki lelkét, ezt mondta: „Bizony ez az ember Isten Fia volt!“"},{"book":"Márk","chapter":"15","verse":"40","text":"Asszonyok is voltak ott, akik távolról nézték, és közöttük volt a magdalai Mária és Mária, a kis Jakabnak és Józsefnek anyja és Salómé,"},{"book":"Márk","chapter":"15","verse":"41","text":"akik amikor Galileában volt, akkor is követték őt, és szolgáltak neki; és sok más asszony, akik vele mentek fel Jeruzsálembe."},{"book":"Márk","chapter":"15","verse":"42","text":"Amikor immár este lett, mivel péntek volt, azaz szombat előtt való nap,"},{"book":"Márk","chapter":"15","verse":"43","text":"eljött az arimátiai József, egy tisztességes tanácsbeli, aki maga is várta az Isten országát; bement bátran Pilátushoz, és elkérte Jézusnak testét."},{"book":"Márk","chapter":"15","verse":"44","text":"Pilátus pedig csodálkozott, hogy már meghalt, ezért magához hívatta a századost, és megkérdezte tőle, hogy régen halt-e meg."},{"book":"Márk","chapter":"15","verse":"45","text":"Amikor ezt megtudta a századostól, odaajándékozta a testet Józsefnek."},{"book":"Márk","chapter":"15","verse":"46","text":"Ő pedig gyolcsot vásárolt, levette őt, begöngyölte a gyolcsba, és elhelyezte egy sírboltba, amely kősziklába volt kivágva; és követ hengerített a sírbolt szájára."},{"book":"Márk","chapter":"15","verse":"47","text":"A magdalai Mária pedig és Mária, a József anyja nézték, hová helyezték őt."}]}