{"data":[{"book":"1 ЛЕТАПІСАЎ","chapter":"17","verse":"1","text":"Калі Давід жыў у доме сваім, дык сказаў Давід Натану прароку: вось, я жыву ў доме кедровым, а каўчэг запавета Гасподняга пад намётам."},{"book":"1 ЛЕТАПІСАЎ","chapter":"17","verse":"2","text":"І сказаў Натан Давіду: усё, што ў цябе на сэрцы, рабі, бо з табою Бог."},{"book":"1 ЛЕТАПІСАЎ","chapter":"17","verse":"3","text":"Але тае ж ночы было слова Божае Натану:"},{"book":"1 ЛЕТАПІСАЎ","chapter":"17","verse":"4","text":"ідзі і скажы рабу Майму Давіду: так кажа Гасподзь: ня ты пабудуеш Мне дом для жытла,"},{"book":"1 ЛЕТАПІСАЎ","chapter":"17","verse":"5","text":"бо Я ня жыў у доме з таго дня, як вывеў сыноў Ізраіля, і да сёньня, а хадзіў са скініі ў скінію з жытла ў жытло."},{"book":"1 ЛЕТАПІСАЎ","chapter":"17","verse":"6","text":"Дзе ні хадзіў Я з усім Ізраілем, ці сказаў Я хоць слова каму з судзьдзяў Ізраільскіх, якім Я загадаў пасьвіць народ Мой: чаму вы не пабудуеце Мне дома кедровага?"},{"book":"1 ЛЕТАПІСАЎ","chapter":"17","verse":"7","text":"І цяпер так скажы рабу Майму Давіду: так кажа Гасподзь Саваоф: Я ўзяў цябе ад статку авечак, каб ты быў правадыр народу Майго Ізраіля;"},{"book":"1 ЛЕТАПІСАЎ","chapter":"17","verse":"8","text":"і быў з табою ўсюды, куды ты ні хадзіў, і вынішчыў усіх ворагаў тваіх перад абліччам тваім, і зрабіў імя тваё як імя вялікіх на зямлі;"},{"book":"1 ЛЕТАПІСАЎ","chapter":"17","verse":"9","text":"і Я ўладзіў месца народу Майму Ізраілю, і ўкараніў яго, і будзе ён спакойна жыць на месцы сваім, і ня будзе больш трывожаны, і бязбожнікі ня будуць больш уціскаць яго, як раней;"},{"book":"1 ЛЕТАПІСАЎ","chapter":"17","verse":"10","text":"у тыя дні, калі Я паставіў судзьдзяў над народам Маім Ізраілем, і Я ўпакорыў усіх ворагаў тваіх і абвяшчаю табе, што Гасподзь зладзіць табе дом."},{"book":"1 ЛЕТАПІСАЎ","chapter":"17","verse":"11","text":"Калі завершацца дні твае і ты адыдзеш да бацькоў тваіх, тады Я пастаўлю семя тваё пасьля цябе, якое будзе з сыноў тваіх, і ўмацую царства ягонае."},{"book":"1 ЛЕТАПІСАЎ","chapter":"17","verse":"12","text":"Ён пабудуе Мне дом, і ўцьверджу трон ягоны навекі."},{"book":"1 ЛЕТАПІСАЎ","chapter":"17","verse":"13","text":"Я буду яму бацькам, і ён будзе Мне сынам, - і міласьці Маёй не адбяру ў яго, як Я адабраў у таго, які быў да цябе."},{"book":"1 ЛЕТАПІСАЎ","chapter":"17","verse":"14","text":"Я пастаўлю яго ў доме Маім і ў царстве Маім навекі, і трон яго будзе цьвёрды вечна."},{"book":"1 ЛЕТАПІСАЎ","chapter":"17","verse":"15","text":"Усе гэтыя словы і ўяву дакладна пераказаў Натан Давіду."},{"book":"1 ЛЕТАПІСАЎ","chapter":"17","verse":"16","text":"І прыйшоў цар Давід і стаў прад абліччам Гасподнім, і сказаў: хто я, Госпадзе Божа, і што такое дом мой, што Ты так узвысіў мяне?"},{"book":"1 ЛЕТАПІСАЎ","chapter":"17","verse":"17","text":"Але і гэтага яшчэ здалося мала ў вачах Тваіх, Божа; Ты абвяшчаеш пра дом раба Твайго наперад, і глядзіш на мяне, як на чалавека вялікага, Госпадзе Божа!"},{"book":"1 ЛЕТАПІСАЎ","chapter":"17","verse":"18","text":"Што яшчэ можа дадаць перад Табою Давід дзеля ўзьвялічэньня раба Твайго? Ты ведаеш раба Твайго?"},{"book":"1 ЛЕТАПІСАЎ","chapter":"17","verse":"19","text":"Госпадзе! для раба Твайго, Ты робіш усё гэта вялікае, каб паказаць ўсялякую веліч."},{"book":"1 ЛЕТАПІСАЎ","chapter":"17","verse":"20","text":"Госпадзе! Няма падобнага на Цябе, і няма Бога, апрача Цябе, паводле ўсяго, што чулі мы на свае вушы."},{"book":"1 ЛЕТАПІСАЎ","chapter":"17","verse":"21","text":"І хто падобны на народ Твой Ізраіль, адзіны народ на зямлі, да Якога прыходзіў Бог, каб адкупіць яго Сабе ў народ, зрабіць Сабе імя вялікай і страшнай дзеяй, - прагнаньнем народаў ад аблічча народу Твайго, які Ты выбавіў зь Егіпта."},{"book":"1 ЛЕТАПІСАЎ","chapter":"17","verse":"22","text":"Ты зрабіў народ Твой Ізраіля Сваім уласным народам навек, і Ты, Госпадзе, стаў Богам ягоным."},{"book":"1 ЛЕТАПІСАЎ","chapter":"17","verse":"23","text":"Дык вось цяпер, о Госпадзе, слова, якое Ты сказаў пра раба Твайго і пра дом ягоны, умацуй навек, і зрабі, як Ты сказаў."},{"book":"1 ЛЕТАПІСАЎ","chapter":"17","verse":"24","text":"І хай застанецца і ўзьвялічыцца імя Тваё вавекі, каб гаварылі: Гасподзь Саваоф, Бог Ізраілеў, ёсьць Бог над Ізраілем, і дом раба Твайго Давіда хай будзе цьвёрды прад абліччам Тваім."},{"book":"1 ЛЕТАПІСАЎ","chapter":"17","verse":"25","text":"Бо Ты, Божа мой, адкрыў рабу Твайму, што Ты ўладзіш яму дом, таму раб Твой і асьмеліўся маліцца перад Табою."},{"book":"1 ЛЕТАПІСАЎ","chapter":"17","verse":"26","text":"І цяпер, Госпадзе, Ты Бог, і Ты сказаў пра раба Твайго такое дабро."},{"book":"1 ЛЕТАПІСАЎ","chapter":"17","verse":"27","text":"Пачні ж дабраслаўляць дом раба Твайго, каб ён быў вечна прад абліччам Тваім. Бо калі Ты, Госпадзе, дабраславіш, дык будзе ён дабраславёны навекі."}]}