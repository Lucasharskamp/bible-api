{"data":[{"book":"Židům","chapter":"2","verse":"1","text":"Proto se musíme pečlivě držet nebeských pravd, které jsme slyšeli. Jinak pro nás pozbudou smyslu."},{"book":"Židům","chapter":"2","verse":"2","text":"Poselství vyřizované anděly se vždy prokázalo jako pravdivé a lidé, kteří si od nich nedali říci, nikdy neunikli trestu."},{"book":"Židům","chapter":"2","verse":"3","text":"Co nás proto opravňuje k tomu, abychom se domnívali, že nám beztrestně projde, když si nebudeme všímat příležitosti k záchraně, kterou nám nabízel sám Pán a nyní ještě nabízí prostřednictvím svých svědků?"},{"book":"Židům","chapter":"2","verse":"4","text":"Bůh sám potvrzoval pravdivost těchto nebeských poselství znameními, divy, různými projevy své moci a tím, že věřícím rozděloval prostřednictvím svatého Ducha v rozličné míře zvláštní schopnosti k vzájemné službě."},{"book":"Židům","chapter":"2","verse":"5","text":"Budoucí svět, o kterém mluvíme, nebude podroben andělům,"},{"book":"Židům","chapter":"2","verse":"6","text":"ale Ježíši a lidem, kteří v něho uvěřili. V Písmu se o Ježíši říká:"},{"book":"Židům","chapter":"2","verse":"7","text":"Jen na krátko jsi ho postavil níž než anděly,"},{"book":"Židům","chapter":"2","verse":"8","text":"a všechno jsi mu podrobil."},{"book":"Židům","chapter":"2","verse":"9","text":"Zato je zřejmé, že Ježíše, který byl na chvíli menší než andělé, Bůh opatřil slávou a ctí, protože za každého z nás vytrpěl smrt."},{"book":"Židům","chapter":"2","verse":"10","text":"A bylo správné, že Ježíš – skrze něhož a pro něhož bylo všechno stvořeno – přivedl mnohé do slávy. Tato záchrana se uskutečnila skrze jeho utrpení."},{"book":"Židům","chapter":"2","verse":"11","text":"Všimněte si, že ten, který vede, i ti, kteří jsou vedeni, mají stejný původ. Ježíš se nestydí nazývat je svými bratry, protože říká:"},{"book":"Židům","chapter":"2","verse":"12","text":"„Budu svým bratrům ohlašovat tvé jméno."},{"book":"Židům","chapter":"2","verse":"13","text":"A jindy říká:"},{"book":"Židům","chapter":"2","verse":"14","text":"Protože sourozence spojuje tělo a krev, stal se i Ježíš člověkem,"},{"book":"Židům","chapter":"2","verse":"15","text":"aby svou smrtí zlomil moc ďábla, který ovládá smrt, a osvobodil ty, kteří procházejí životem zotročeni neustálým strachem ze smrti."},{"book":"Židům","chapter":"2","verse":"16","text":"Je přece jasné, že pomoc, kterou Ježíš přinesl, neplatí andělům, ale Abrahamovým potomkům."},{"book":"Židům","chapter":"2","verse":"17","text":"Proto se nám musel ve všem připodobnit, aby se stal před Bohem naším milosrdným a důvěryhodným prostředníkem a smírcem."},{"book":"Židům","chapter":"2","verse":"18","text":"Protože podstoupil pokušení, může pomáhat těm, kteří procházejí zkouškami."}]}