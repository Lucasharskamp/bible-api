{"data":[{"book":"۲-توارِیخ","chapter":"5","verse":"1","text":"رب کے گھر کی تکمیل پر سلیمان نے وہ سونا چاندی اور باقی تمام قیمتی چیزیں رب کے گھر کے خزانوں میں رکھوا دیں جو اُس کے باپ داؤد نے اللہ کے لئے مخصوص کی تھیں۔"},{"book":"۲-توارِیخ","chapter":"5","verse":"2","text":"پھر سلیمان نے اسرائیل کے تمام بزرگوں اور قبیلوں اور کنبوں کے تمام سرپرستوں کو اپنے پاس یروشلم میں بُلایا، کیونکہ رب کے عہد کا صندوق اب تک یروشلم کے اُس حصے میں تھا جو ’داؤد کا شہر‘ یا صیون کہلاتا ہے۔ سلیمان چاہتا تھا کہ قوم کے نمائندے حاضر ہوں جب صندوق کو وہاں سے رب کے گھر میں پہنچایا جائے۔"},{"book":"۲-توارِیخ","chapter":"5","verse":"3","text":"چنانچہ اسرائیل کے تمام مرد سال کے ساتویں مہینے5‏:3 ساتویں مہینے: ستمبر تا اکتوبر  میں بادشاہ کے پاس یروشلم میں جمع ہوئے۔ اِسی مہینے میں جھونپڑیوں کی عید منائی جاتی تھی۔"},{"book":"۲-توارِیخ","chapter":"5","verse":"4","text":"جب سب جمع ہوئے تو لاوی رب کے صندوق کو اُٹھا کر"},{"book":"۲-توارِیخ","chapter":"5","verse":"5","text":"رب کے گھر میں لائے۔ اماموں کے ساتھ مل کر اُنہوں نے ملاقات کے خیمے کو بھی اُس کے تمام مُقدّس سامان سمیت رب کے گھر میں پہنچایا۔"},{"book":"۲-توارِیخ","chapter":"5","verse":"6","text":"وہاں صندوق کے سامنے سلیمان بادشاہ اور باقی تمام جمع شدہ اسرائیلیوں نے اِتنی بھیڑبکریاں اور گائےبَیل قربان کئے کہ اُن کی تعداد گنی نہیں جا سکتی تھی۔"},{"book":"۲-توارِیخ","chapter":"5","verse":"7","text":"اماموں نے رب کے عہد کا صندوق پچھلے یعنی مُقدّس ترین کمرے میں لا کر کروبی فرشتوں کے پَروں کے نیچے رکھ دیا۔"},{"book":"۲-توارِیخ","chapter":"5","verse":"8","text":"فرشتوں کے پَر پورے صندوق پر اُس کی اُٹھانے کی لکڑیوں سمیت پھیلے رہے۔"},{"book":"۲-توارِیخ","chapter":"5","verse":"9","text":"توبھی اُٹھانے کی یہ لکڑیاں اِتنی لمبی تھیں کہ اُن کے سرے سامنے والے یعنی مُقدّس کمرے سے نظر آتے تھے۔ لیکن وہ باہر سے دیکھے نہیں جا سکتے تھے۔ آج تک وہ وہیں موجود ہیں۔"},{"book":"۲-توارِیخ","chapter":"5","verse":"10","text":"صندوق میں صرف پتھر کی وہ دو تختیاں تھیں جن کو موسیٰ نے حورب یعنی کوہِ سینا کے دامن میں اُس میں رکھ دیا تھا، اُس وقت جب رب نے مصر سے نکلے ہوئے اسرائیلیوں کے ساتھ عہد باندھا تھا۔"},{"book":"۲-توارِیخ","chapter":"5","verse":"11","text":"پھر امام مُقدّس کمرے سے نکل کر صحن میں آئے۔"},{"book":"۲-توارِیخ","chapter":"5","verse":"12","text":"لاویوں کے تمام گلوکار بھی حاضر تھے۔ اُن کے راہنما آسف، ہیمان اور یدوتون اپنے بیٹوں اور رشتے داروں سمیت سب باریک کتان کے لباس پہنے ہوئے قربان گاہ کے مشرق میں کھڑے تھے۔ وہ جھانجھ، ستار اور سرود بجا رہے تھے، جبکہ اُن کے ساتھ 120 امام تُرم پھونک رہے تھے۔"},{"book":"۲-توارِیخ","chapter":"5","verse":"13","text":"گانے والے اور تُرم بجانے والے مل کر رب کی ستائش کر رہے تھے۔ تُرموں، جھانجھوں اور باقی سازوں کے ساتھ اُنہوں نے بلند آواز سے رب کی تمجید میں گیت گایا، ”وہ بھلا ہے، اور اُس کی شفقت ابدی ہے۔“"},{"book":"۲-توارِیخ","chapter":"5","verse":"14","text":"امام رب کے گھر میں اپنی خدمت انجام نہ دے سکے، کیونکہ اللہ کا گھر اُس کے جلال کے بادل سے معمور ہو گیا تھا۔"}]}