{"data":[{"book":"Mukāshafā","chapter":"18","verse":"1","text":"Is ke bād maiṅ ne ek aur farishtā dekhā jo āsmān par se utar rahā thā. Use bahut iḳhtiyār hāsil thā aur zamīn us ke jalāl se raushan ho gaī."},{"book":"Mukāshafā","chapter":"18","verse":"2","text":"Us ne ūṅchī āwāz se pukār kar kahā, “Wuh gir gaī hai! Hāṅ, azīm kasbī Bābal gir gaī hai! Ab wuh shayātīn kā ghar aur har badrūh kā baserā ban gaī hai, har nāpāk aur ghinaune parinde kā baserā."},{"book":"Mukāshafā","chapter":"18","verse":"3","text":"Kyoṅki tamām qaumoṅ ne us kī harāmkārī aur mastī kī mai pī lī hai. Zamīn ke bādshāhoṅ ne us ke sāth zinā kiyā aur zamīn ke saudāgar us kī belagām aiyāshī se amīr ho gae haiṅ.”"},{"book":"Mukāshafā","chapter":"18","verse":"4","text":"Phir maiṅ ne ek aur āwāz sunī. Us ne āsmān kī taraf se kahā,"},{"book":"Mukāshafā","chapter":"18","verse":"5","text":"Kyoṅki us ke gunāh āsmān tak pahuṅch gae haiṅ,"},{"book":"Mukāshafā","chapter":"18","verse":"6","text":"Us ke sāth wuhī sulūk karo"},{"book":"Mukāshafā","chapter":"18","verse":"7","text":"Use utnī hī aziyat aur ġham pahuṅchā do"},{"book":"Mukāshafā","chapter":"18","verse":"8","text":"Is wajah se ek din yih balāeṅ yānī maut, mātam aur kāl"},{"book":"Mukāshafā","chapter":"18","verse":"9","text":"Aur zamīn ke jin bādshāhoṅ ne us ke sāth zinā aur aiyāshī kī wuh us ke jalne kā dhuāṅ dekh kar ro paṛeṅge aur āh-o-zārī kareṅge."},{"book":"Mukāshafā","chapter":"18","verse":"10","text":"Wuh us kī aziyat ko dekh kar ḳhauf khāeṅge aur dūr dūr khaṛe ho kar kaheṅge, “Afsos! Tujh par afsos, ai azīm aur tāqatwar shahr Bābal! Ek hī ghanṭe ke andar andar Allāh kī adālat tujh par ā gaī hai.”"},{"book":"Mukāshafā","chapter":"18","verse":"11","text":"Zamīn ke saudāgar bhī use dekh kar ro paṛeṅge aur āh-o-zārī kareṅge, kyoṅki koī nahīṅ rahā hogā jo un kā māl ḳharīde:"},{"book":"Mukāshafā","chapter":"18","verse":"12","text":"un kā sonā, chāṅdī, beshqīmat jawāhar, motī, bārīk katān, arġhawānī aur qirmizī rang kā kapṛā, resham, har qism kī ḳhushbūdār lakaṛī, hāthīdāṅt kī har chīz aur qīmtī lakaṛī, pītal, lohe aur sang-e-marmar kī har chīz,"},{"book":"Mukāshafā","chapter":"18","verse":"13","text":"dārchīnī, masālā, agarbattī, mur, baḳhūr, mai, zaitūn kā tel, behtarīn maidā, gandum, gāy-bail, bheṛeṅ, ghoṛe, rath aur ġhulām yānī insān."},{"book":"Mukāshafā","chapter":"18","verse":"14","text":"Saudāgar us se kaheṅge, “Jo phal tū chāhtī thī wuh tujh se dūr ho gayā hai. Terī tamām daulat aur shān-o-shaukat ġhāyb ho gaī hai aur āindā kabhī bhī tere pās pāī nahīṅ jāegī.”"},{"book":"Mukāshafā","chapter":"18","verse":"15","text":"Jo saudāgar use yih chīzeṅ faroḳht karne se daulatmand hue wuh us kī aziyat dekh kar ḳhauf ke māre dūr dūr khaṛe ho jāeṅge. Wuh ro ro kar mātam kareṅge"},{"book":"Mukāshafā","chapter":"18","verse":"16","text":"aur kaheṅge, “Hāy! Tujh par afsos, ai azīm shahr, ai ḳhātūn jo pahle bārīk katān, arġhawānī aur qirmizī rang ke kapṛe pahne phirtī thī aur jo sone, qīmtī jawāhar aur motiyoṅ se sajī huī thī."},{"book":"Mukāshafā","chapter":"18","verse":"17","text":"Ek hī ghanṭe ke andar andar sārī daulat tabāh ho gaī hai!”"},{"book":"Mukāshafā","chapter":"18","verse":"18","text":"Us ke jalne kā dhuāṅ dekh kar wuh kaheṅge, “Kyā kabhī koī itnā azīm shahr thā?”"},{"book":"Mukāshafā","chapter":"18","verse":"19","text":"Wuh apne saroṅ par ḳhāk ḍāl leṅge aur chillā chillā kar roeṅge aur āh-o-zārī kareṅge. Wuh kaheṅge, “Hāy! Tujh par afsos, ai azīm shahr, jis kī daulat se tamām bahrī jahāzoṅ ke mālik amīr hue. Ek hī ghanṭe ke andar andar wuh wīrān ho gayā hai.”"},{"book":"Mukāshafā","chapter":"18","verse":"20","text":"Ai āsmān, use dekh kar ḳhushī manā!"},{"book":"Mukāshafā","chapter":"18","verse":"21","text":"Phir ek tāqatwar farishte ne baṛī chakkī ke pāṭ kī mānind ek baṛe patthar ko uṭhā kar samundar meṅ phaiṅk diyā. Us ne kahā, “Azīm shahr Bābal ko itnī hī zabardastī se paṭak diyā jāegā. Bād meṅ use kahīṅ nahīṅ pāyā jāegā."},{"book":"Mukāshafā","chapter":"18","verse":"22","text":"Ab se na mausīqāroṅ kī āwāzeṅ tujh meṅ kabhī sunāī deṅgī, na sarod, bāṅsrī yā turam bajāne wāloṅ kī. Ab se kisī bhī kām kā kārīgar tujh meṅ pāyā nahīṅ jāegā. Hāṅ, chakkī kī āwāz hameshā ke lie band ho jāegī."},{"book":"Mukāshafā","chapter":"18","verse":"23","text":"Ab se charāġh tujhe raushan nahīṅ karegā, dulhan-dūlhe kī āwāz tujh meṅ sunāī nahīṅ degī. Hāy, tere saudāgar duniyā ke baṛe baṛe afsar the, aur terī jādūgarī se tamām qaumoṅ ko bahkāyā gayā.”"},{"book":"Mukāshafā","chapter":"18","verse":"24","text":"Hāṅ, Bābal meṅ nabiyoṅ, muqaddasīn aur un tamām logoṅ kā ḳhūn pāyā gayā hai jo zamīn par shahīd ho gae haiṅ."}]}