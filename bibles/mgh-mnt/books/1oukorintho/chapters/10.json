{"data":[{"book":"1 o Ukorintho","chapter":"10","verse":"1","text":"Ashilhoko aka, kinothanana nchuwelheke wiira manyaapwiihu onkhaye yaari wuuthi nihute nne, ni wiira onkhaye yaholhapuwa rata ibahari ilhe."},{"book":"1 o Ukorintho","chapter":"10","verse":"2","text":"Onkhaye yahobatiiziya wo ulhutaana ni ashinna Musa nnihuteni mmwe ni nhina ibahari ilhe."},{"book":"1 o Ukorintho","chapter":"10","verse":"3","text":"Onkhaye yaholhia yeyo yolhia yo munnepani iyo,"},{"book":"1 o Ukorintho","chapter":"10","verse":"4","text":"tho nkayawuria chiicho yo uwuria yelhe yo munnepani ilhe, ukhalhawaya yawunrie ukhuma mwalha wo munnepani waattwarilhe ulhe, yoyo mwalha uyo waari Kuristo mwanene."},{"book":"1 o Ukorintho","chapter":"10","verse":"5","text":"Inakhalhaka chiicho, enchi aya khayantelhinhe Nlhuku, ni mitembo chaya chahomwarushiya uthakoni."},{"book":"1 o Ukorintho","chapter":"10","verse":"6","text":"Paahi etu, malhove onkhaye ayo phi olhikaanihiya uwanihu wiira anaamuke hiyaano nihithanane ukhalha attu o uhilhoka thoko chenre aya wo uthanana yayo manyaattu ayo."},{"book":"1 o Ukorintho","chapter":"10","verse":"7","text":"Mena nhikhalhe attu o ulhapelha mashoka thoko chinohimiya ni Malhove Matakatifu wiira, “Attu yahokhalhacha nkayaalhia ni uwuria, nkayeemelha ni wiinacha chittu cho unanara.”"},{"book":"1 o Ukorintho","chapter":"10","verse":"8","text":"Mena nihilhuve thoko chaalhuvilhe aya, nkayaakhwacha attu 23,000."},{"book":"1 o Ukorintho","chapter":"10","verse":"9","text":"Mena nihinlhikache Kuristo thoko chaalhikanche aya attu akina, nkayaalhumachiya inwaa, nkayaakhwaacha."},{"book":"1 o Ukorintho","chapter":"10","verse":"10","text":"Mena nhichukulhe thoko akina chenre aya wo uchukulhacha, nkayeevakachiya."},{"book":"1 o Ukorintho","chapter":"10","verse":"11","text":"Paahi, yoyo mwaha waapattilhe uyo phi meettuchiho uwanihu, ni ayo yaalhepiye wo nlhatu no unaamuka hiyaano nipochenre utimira ni umalha wo ikatema."},{"book":"1 o Ukorintho","chapter":"10","verse":"12","text":"Ntu naanyihera wiira heemelha rata, paahi etu akhalheke miitho hiwulhuwe."},{"book":"1 o Ukorintho","chapter":"10","verse":"13","text":"Ulhikachiya umanlhe inyu upatta phi wo mahuku ene wa attu. Nlhuku ri o ukhulhuvelhiya, khanoohiyani wiira nlhikachiye upwaha wooria winyu. Nansho vamoka ni ulhikachiya uwo nouvahani chiicho machiri o uvilhelha ni iphiro yo ukhuma muulhikachiyani mmo rata."},{"book":"1 o Ukorintho","chapter":"10","verse":"14","text":"Paahi etu, manyampwana kinaattuna aka, nshembeke mwaha wo ulhapelha mashoka."},{"book":"1 o Ukorintho","chapter":"10","verse":"15","text":"Kinoolhumacha ni mwaattiva, attu nrii ni irusho, nchuwelheke mwaashinene malhove anoolhumacha aka ayo."},{"book":"1 o Ukorintho","chapter":"10","verse":"16","text":"Vanontotopelha ihu Nlhuku wo ikikombe yo ibarakha ilhe, chani, khaninolhutaana ni iphome ya Kuristo? Vanomia ihu nkatte, chani, khaninokhalha nlhoko mmoka ni iruttu ya Kuristo?"},{"book":"1 o Ukorintho","chapter":"10","verse":"17","text":"Ukhalhawaya nkatte uyo urii mmoka, inakhalhaka hii nirii enchi, nirii iruttu imoka, ukhalhawaya onkhaye ninomiana yoyo nkatte mmoka uyo."},{"book":"1 o Ukorintho","chapter":"10","verse":"18","text":"Mwooneke attu o Israeli chiri aya wo ulhutaana ni Nlhuku, attu anolhiacha isadaka chikumihiye umadhubahuni. Chani yayo khanokaviha mitheko cho madhubahuni unokumihiya isadaka?"},{"book":"1 o Ukorintho","chapter":"10","verse":"19","text":"Paahi kuulhumacheke ittu yaani? Chani kiireke wiira yolhia ikumihiye isadaka wa Nlhuku phi ittu yo maana upwaha yolhia ikina? Ni mashoka ayo chani phi ittu yo maana?"},{"book":"1 o Ukorintho","chapter":"10","verse":"20","text":"Ata vakani! Inoolhumacha aka irii wiira isadaka cha attu ahinchuwenlhe Nlhuku chinokumihiya ni uvahiya mashoka, kaheena Nlhuku. Akinottuna mena wiira mwaattiva nkavihane ni mashoka."},{"book":"1 o Ukorintho","chapter":"10","verse":"21","text":"Khannooria uwureria ikikombe ya Athithi uno mmwureriaka ikikombe yo mashoka, khannooria umiana vamoka ni Athithi ni ulhia vamoka ni mashoka."},{"book":"1 o Ukorintho","chapter":"10","verse":"22","text":"Ama chani, ninothanana waapanga Athithi akhalhe o ihache? Nnaanyihera wiira nihanaa machiri chinene waapwaha yayo?"},{"book":"1 o Ukorintho","chapter":"10","verse":"23","text":"Chittu chonkhaye khachinochiichihiya, nansho khachihiwe chonkhaye chinorera. Chittu chonkhaye khachinochiichihiya nansho khachihiwe chonkhaye chinotheka."},{"book":"1 o Ukorintho","chapter":"10","verse":"24","text":"Ntu haavie ifaida awe mwanene, nansho aavieke mahalha a akhunanawe."},{"book":"1 o Ukorintho","chapter":"10","verse":"25","text":"Nkhuureke inama iriyoothe inothumihiya usokoni wo uhikohakoha wo nlhatu no mirima chinyu."},{"book":"1 o Ukorintho","chapter":"10","verse":"26","text":"Ukhalhawaya Malhove Matakatifu aneera, “Ilhapo ni chittu chonkhaye chiriwo phi nhakhu wa Athithi.”"},{"book":"1 o Ukorintho","chapter":"10","verse":"27","text":"Yakhalhaka ntu hinrumelhenlhe Kuristo noulhalhiani mwaattiva ni inyu nkamwaarwaa, paahi, nlhieke inama chonkhaye chinolhoha awe uterekhelhani wo uhikohakoha wo nlhatu no mirima chinyu."},{"book":"1 o Ukorintho","chapter":"10","verse":"28","text":"Nansho yakhalhaka ntu nowiira, “Ilha inama ilha ihokumihiya ikhalhe isadaka yo ulhapelhiya mashoka.” Paahi, wo nlhatu wo nrima wawe uyo ohimenrieni chiicho uyo nhilhie."},{"book":"1 o Ukorintho","chapter":"10","verse":"29","text":"Mii kineera wo nlhatu no nrima kuhena nrima winyu, nansho nrima awe uyo ohimenrieni uyo."},{"book":"1 o Ukorintho","chapter":"10","verse":"30","text":"Yakhalhaka mii kinonshukuru Nlhuku wo yolhia inolhia aka, nlhatuni etu no uruwaniya wo mwaha wo yolhia irii wo nlhatu waya kihonshukuru Nlhuku?"},{"book":"1 o Ukorintho","chapter":"10","verse":"31","text":"Paahi, ittu iriyoothe inopanga inyu ikhalhe ulhia ama uwuria, mpangeke chonkhaye wo nlhatu no unthimicha Nlhuku."},{"book":"1 o Ukorintho","chapter":"10","verse":"32","text":"Nhikhalhe nlhatu wo waattekiha Ayahudi ama Ayunani ama attu arumelhenlhe Athithi Yesu Kuristo."},{"book":"1 o Ukorintho","chapter":"10","verse":"33","text":"Nkhalheke thoko chiri aka mii, kinoolhikacha unteelhiha kila mmoka wo kila iphiro, wo uhaavia ifaida aka kimwanene nansho ifaida ya attu onkhaye, wiira oopolhiye."}]}