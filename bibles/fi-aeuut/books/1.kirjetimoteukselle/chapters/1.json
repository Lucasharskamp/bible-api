{"data":[{"book":"1. kirje Timoteukselle","chapter":"1","verse":"1","text":"Lähettäjä: Paavali, Jeesuksen Kristuksen apostoli, joka on saanut tehtävänsä Jumalalta, pelastajaltamme, ja Jeesukselta, ainoalta toivoltamme."},{"book":"1. kirje Timoteukselle","chapter":"1","verse":"2","text":"Vastaanottaja: Timoteus. Olet minulle kuin oma poika uskon tähden. Toivotan sinulle Isän Jumalan ja Herran Jeesuksen Kristuksen hyvyyttä, armoa ja rauhaa."},{"book":"1. kirje Timoteukselle","chapter":"1","verse":"3,4","text":"Niin kuin Makedoniasta lähtiessäni pyysin, toistan vielä: jää sinne Efesoon. Yritä saada vaikenemaan ne miehet, jotka levittävät väärää oppia. Heidän puheensa ovat mielikuvituksen tuotetta. Hehän väittävät, että ihminen voi pelastua enkelien välityksellä. Sellainen julistus synnyttää vain tarpeettomia kiistoja sen sijaan että auttaisi ihmisiä hyväksymään Jumalan pelastussuunnitelman ja uskomaan siihen."},{"book":"1. kirje Timoteukselle","chapter":"1","verse":"5","text":"Toivon, että rakkaus, joka lähtee puhtaasta sydämestä, hallitsisi siellä kaikkia kristittyjä ja että teillä olisi hyvä omatunto ja vilpitön usko."},{"book":"1. kirje Timoteukselle","chapter":"1","verse":"6","text":"Noilla opettajilla ei ole kumpaakaan. Päivät pitkät he väittelevät toisarvoisista kysymyksistä"},{"book":"1. kirje Timoteukselle","chapter":"1","verse":"7","text":"ja haluavat tulla tunnetuiksi Mooseksen lain opettajina. Mutta eihän heillä ole pienintäkään käsitystä siitä, mitä laki pohjimmiltaan merkitsee."},{"book":"1. kirje Timoteukselle","chapter":"1","verse":"8","text":"Laki on hyvä, jos sitä käytetään niin kuin Jumala tarkoitti,"},{"book":"1. kirje Timoteukselle","chapter":"1","verse":"9","text":"mutta eihän sitä ole tarkoitettu meille, jotka Jumala on pelastanut. Se on niitä varten, jotka kiroavat Jumalaa ja ihmisiä, hyökkäävät omia vanhempiaan vastaan ja murhaavat."},{"book":"1. kirje Timoteukselle","chapter":"1","verse":"10,11","text":"Laki tuomitsee homoseksuaalisuuden harjoittajat, ihmisten ryöstäjät, valehtelijat ja kaikki muut, joiden teot sotivat hyvän Jumalan ilosanomaa vastaan, jota minäkin levitän."},{"book":"1. kirje Timoteukselle","chapter":"1","verse":"12","text":"Olen kiitollinen Herralle Jeesukselle siitä, että hän valitsi myös minut sanomansa viejäksi ja antoi minulle voiman olla uskollinen,"},{"book":"1. kirje Timoteukselle","chapter":"1","verse":"13","text":"vaikka ennen pilkkasin häntä ja vainosin hänen omiaan kaikin mahdollisin tavoin. Mutta Jumala armahti minua, sillä siihen aikaan en vielä tuntenut Kristusta enkä ymmärtänyt mitä tein."},{"book":"1. kirje Timoteukselle","chapter":"1","verse":"14","text":"Kyllä Jumala oli hyvä! Hän antoi minulle uskon ja täytti minut Jeesuksen rakkaudella."},{"book":"1. kirje Timoteukselle","chapter":"1","verse":"15","text":"Varmaa on – kunpa kaikki saisivat sen tietää! – että Jeesus Kristus tuli maailmaan pelastamaan syntisiä. Ja minä olen noista syntisistä suurin."},{"book":"1. kirje Timoteukselle","chapter":"1","verse":"16","text":"Mutta Jumala armahti minua, että Jeesus voisi minun avullani näyttää kaikille, miten kärsivällinen hän on pahimpiakin syntisiä kohtaan. Näin he tajuavat, että hekin voivat saada ikuisen elämän, kun uskovat Jeesukseen."},{"book":"1. kirje Timoteukselle","chapter":"1","verse":"17","text":"Kunnia ja kirkkaus kuuluu ikuisesti Jumalalle. Hän on Kuningas kaikkina aikoina, näkymätön ja kuolematon – ainoa oikea Jumala. Aamen."},{"book":"1. kirje Timoteukselle","chapter":"1","verse":"18","text":"Tällaisen käskyn annan sinulle, poikani Timoteus: Taistele hyvin Herran sodassa – sinua koskevien profetioiden mukaisesti."},{"book":"1. kirje Timoteukselle","chapter":"1","verse":"19","text":"Säilytä uskosi ja hyvä omatunto. Ne, jotka eivät ole totelleet omaatuntoaan, vaan ovat tieten tahtoen tehneet väärin, ovat menettäneet uskonsa Kristukseen."},{"book":"1. kirje Timoteukselle","chapter":"1","verse":"20","text":"Hymeneus ja Aleksander ovat esimerkkejä tästä. Minun oli jätettävä heidät saatanan rangaistaviksi, että he eivät enää tuottaisi Jeesuksen nimelle häpeää."}]}