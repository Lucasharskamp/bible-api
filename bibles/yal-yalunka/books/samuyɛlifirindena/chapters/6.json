{"data":[{"book":"Samuyɛli Firindena","chapter":"6","verse":"1","text":"Dawuda mɔn yi Isirayila sofa sɛnbɛmane birin malan, muxu wuli tonge saxan."},{"book":"Samuyɛli Firindena","chapter":"6","verse":"2","text":"Na ganla yi biraxi a fɔxɔ ra, a siga Baala taani Yuda yi, alogo a xa sa Alaa Kankiraan6.2 Alaa Layiri Kankirana fe mɔn sɛbɛxi Xɔrɔyaan 25.10-22 kui. tongo, Ala xinla nan na kankiraan ma, Alatala Sɛnbɛn Birin Kanna, naxan dɔxi maleka gubugubu kan sawurane tagi."},{"book":"Samuyɛli Firindena","chapter":"6","verse":"3","text":"E yi Alaa Kankiraan sa wontoro nɛnɛn kui keli Abinadabo a banxini geyaan fari. Wusa nun Axiyo, Abinadabo a dii xɛmɛne nan yi wontoro nɛnɛn nagima."},{"book":"Samuyɛli Firindena","chapter":"6","verse":"4","text":"E yi a tongo Abinadabo a banxini geyaan fari, Axiyo yi sigama a yɛɛ ra."},{"book":"Samuyɛli Firindena","chapter":"6","verse":"5","text":"Dawuda nun Isirayila yamaan birin yi sɛwan mayitama Alatala ra, e maxaseen sifan birin maxama, alo bɔlɔnna nun kondenna nun tanbanna nun kariɲanna nun maxase gbɛtɛye."},{"book":"Samuyɛli Firindena","chapter":"6","verse":"6","text":"E to Nakon ma lonna li, Wusa yi a yiini bandun, a Alaa Kankiraan suxu, bayo ɲingene bata yi salaxun."},{"book":"Samuyɛli Firindena","chapter":"6","verse":"7","text":"Nayi, Alatala yi xɔlɔ a ma han! A yi a faxa na xaxilitareya wanla fe ra. Wusa yi faxa mɛnni, Alaa Kankiraan fɛma."},{"book":"Samuyɛli Firindena","chapter":"6","verse":"8","text":"Alatala to Wusa niin ba, a faxa. Nayi, Dawuda yi xɔlɔ han, e yi mɛn xili sa “Wusa halagidena” han to."},{"book":"Samuyɛli Firindena","chapter":"6","verse":"9","text":"Na lɔxɔni, Dawuda yi gaxu Alatala yɛɛ ra, a yi a fala, a naxa, “Alatalaa Kankiraan soma di n konni?”"},{"book":"Samuyɛli Firindena","chapter":"6","verse":"10","text":"Nayi, a yi tondi Alatalaa Kankiraan xalɛ a konni, Dawudaa Taani. A yi a xali Obedi-Edɔn Gati kaana banxini."},{"book":"Samuyɛli Firindena","chapter":"6","verse":"11","text":"Alatalaa Kankiraan yi lu Obedi-Edɔn Gati kaana banxini kike saxan, Alatala yi barakan sa Obedi-Edɔn nun a denbayaan birin ma fe yi."},{"book":"Samuyɛli Firindena","chapter":"6","verse":"12","text":"E sa na fala Manga Dawuda xa a Alatala bata barakan sa Obedi-Edɔn ma denbayaan birin ma fe yi e nun a gbeen seen naxanye birin na masɔtɔ Alaa Kankirana fe ra. Nayi, Dawuda yi Alaa Kankiraan tongo Obedi-Edɔn yi, a siga a ra Dawudaa Taani sɛwani."},{"book":"Samuyɛli Firindena","chapter":"6","verse":"13","text":"Alatalaa Kankiraan xali muxune na yi e sanna yɛ sennin tongo, Dawuda yi ɲinge keden nun ɲinge dii raturaxi keden nan bama saraxan na."},{"book":"Samuyɛli Firindena","chapter":"6","verse":"14","text":"Dawuda yi a bodon a sɛnbɛn birin na Alatala yɛtagi, a yi maxidixi saraxarali domaan nan gbansan yi."},{"book":"Samuyɛli Firindena","chapter":"6","verse":"15","text":"Dawuda nun Isirayila yamaan birin yi fa Alatalaa Kankiraan na Yerusalɛn yi, ɲaxaɲaxan nun xɔta xuine yi."},{"book":"Samuyɛli Firindena","chapter":"6","verse":"16","text":"Alatalaa Kankiraan yi soma Dawudaa Taani waxatin naxan yi, Sɔli a dii tɛmɛn Mikali yi a matoma banxin foye soden na, a yi Manga Dawuda to tuganɲɛ ayi, a bodonma Alatalaa Layiri Kankiraan yɛtagi. Na ma, Mikali yi Dawuda raɲaxu a bɔɲɛni."},{"book":"Samuyɛli Firindena","chapter":"6","verse":"17","text":"Na xanbi ra, e fa Alatalaa Kankiraan na, e yi a dɔxɔ bubuni, Dawuda naxan yɛlan a xili yi, Dawuda yi saraxa gan daxine nun bɔɲɛ xunbeli saraxane ba Alatala xa."},{"book":"Samuyɛli Firindena","chapter":"6","verse":"18","text":"Dawuda yelin saraxa gan daxine nun bɔɲɛ xunbeli saraxane bɛ waxatin naxan yi, a yi duba Isirayila yamaan xa Alatala Sɛnbɛn Birin Kanna xinli."},{"book":"Samuyɛli Firindena","chapter":"6","verse":"19","text":"A mɔn yi donseene yitaxun Isirayila yamaan birin na, xɛmɛn nun ɲaxanla, birin yi burun sɔtɔ e nun tamaro bogi xare rafalaxin nun ɲaxun danna rafalaxin xundi keden keden. Na xanbi ra, birin yi siga a konni."},{"book":"Samuyɛli Firindena","chapter":"6","verse":"20","text":"Dawuda yi xɛtɛ a duba a denbayaan xa, Sɔli a dii tɛmɛn Mikali yi mɛnni a ralandeni. A yi a fala, a naxa, “Binyen mundun yi a ra to Isirayila mangan to yi a yɛtɛ yitama a walikɛ ɲaxanle nun a walikɛ xɛmɛne ra, alo fuyantenna a ligɛ kii naxan yi.”"},{"book":"Samuyɛli Firindena","chapter":"6","verse":"21","text":"Dawuda yi Mikali yabi, a naxa, “N na a ligaxi Alatala nan yɛtagi naxan n sugandixi i baba nun a denbayaan birin xa, a n findi Isirayila kuntigin na, a yamana, n nan n ma sɛwan yitaxi na nan na."},{"book":"Samuyɛli Firindena","chapter":"6","verse":"22","text":"N wama nɛn n xa raɲaxu dangu na ra, n yi n yɛtɛ magodo n yɛtɛ yɛtagi. Koni, walikɛ ɲaxanle n binyama nɛn i naxanye fe falaxi.”"},{"book":"Samuyɛli Firindena","chapter":"6","verse":"23","text":"Sɔli a dii tɛmɛn Mikali mi dii sɔtɔ han a faxa."}]}