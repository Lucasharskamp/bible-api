{"data":[{"book":"1 Akakolinto","chapter":"8","verse":"1","text":"Ngoe ku nhwalo gwa yakulya ikugongalela mahoka, tumanyi kutenda twenga tuboa tukweti upundi, nambu upundi gwenio gwabeka bandu kulokaloka nambu mapalano kuchenga."},{"book":"1 Akakolinto","chapter":"8","verse":"2","text":"Ojwapemele kube amanyi kilebe jwenio amanyije andi apipaligwe."},{"book":"1 Akakolinto","chapter":"8","verse":"3","text":"Nambu ojwampala Nnoongo jwenio amanyakine na jwenio."},{"book":"1 Akakolinto","chapter":"8","verse":"4","text":"Kwa yenie nhwalo gwa yakulya ibagongali mahoka, tumanyi kutenda mahoka kilebe chamboneje padunia na tumanyi kutenda Nnoongo jumwe tu."},{"book":"1 Akakolinto","chapter":"8","verse":"5","text":"Ata ikabi ilebe ikemigwa milongo padunia andaje kumbengu na ata jikabi milongo na akangwana ajingi,"},{"book":"1 Akakolinto","chapter":"8","verse":"6","text":"yene abi Nnoongo jumwe tu, Awawa, Chapanganya jwa ilebe yoa, kwa kupala kwabe twe tubile. Nu uhyo babi Angwana bamwe tu, ana Yesu Kilisto benia kwa ndele jabe ilebe yoa ngipanganigwa na twe tutama kwa ndela jabe."},{"book":"1 Akakolinto","chapter":"8","verse":"7","text":"Nambu bandu boaje abamanyi kweli jenie. Gambu babi bandu bange abayobali mahoka, bandu benia mpaka ngoe apabalyeganga yakulya yenie bibonanga tango andi yakulya igongaligwe kwa mahoka. Gambu balegalike lihyobalelo, bapata kinyela."},{"book":"1 Akakolinto","chapter":"8","verse":"8","text":"Nambu chakulya kuotoje kutubeka kube papipi na Nnoongo. Anda tukilekite tupungukaje ni kilebe chachoa, anda tulile kutujonjakeaje kilebe."},{"book":"1 Akakolinto","chapter":"8","verse":"9","text":"Nambu mma maha, tengela jinu jakatendaje abalegalike imani kugwe mumalemwaje."},{"book":"1 Akakolinto","chapter":"8","verse":"10","text":"Gambu mundu jwalegalike lihyobalelo, anda amweni mwenga mankomi lihyobalelo makalya yakulya yenie pikitembe cha mahoka, bo, mabeje na mwojo gukulye yakulya igongaligwe kwa mahoka?"},{"book":"1 Akakolinto","chapter":"8","verse":"11","text":"Yene Nkilisto nnyinu jwenio jwanga komala lihyobalelo Kilisto ngawe kwa magambo ga jwenio, apakuoba kwa magambu ga kumanya kwinu."},{"book":"1 Akakolinto","chapter":"8","verse":"12","text":"Kwa ndela jenie mpakutendanga malemwa kwa Kilisto kwa kagwiyanga akalongo Akilisto abalegelike mwojo."},{"book":"1 Akakolinto","chapter":"8","verse":"13","text":"Anda yakulya yammeka nnongo gwango kugwe mumalemwa bai ndyeje nyama manammeke nnongo gwango kugwe mumalemwa."}]}