{"data":[{"book":"Mark","chapter":"8","verse":"1","text":"Dusra dinte arubi bisi manu joma hoi jaise, aru taikhan logote khabole eku thaka nai. Jisu pora Tai laga chela khan ke matise aru koise,"},{"book":"Mark","chapter":"8","verse":"2","text":"“Moi etu sob manu khan ke bisi morom lage, kelemane taikhan tin din pora Ami logote thaki ase, aru etiya taikhan logote khabole eku nai."},{"book":"Mark","chapter":"8","verse":"3","text":"Jodi Moi taikhan ke ghor te bhukha pathai dile, taikhan rasta te komjur pora giri jabo pare, kelemane kunba to dur pora ahise.”"},{"book":"Mark","chapter":"8","verse":"4","text":"Titia chela khan Taike jowab dise, “Kote pora kunba yate jongol pora roti ani kene eitu khan ke khila bo paribo?”"},{"book":"Mark","chapter":"8","verse":"5","text":"Tai taikhan ke hudise, “Tumikhan logote kiman ta roti ase?” Taikhan koise, “Sat-ta.”"},{"book":"Mark","chapter":"8","verse":"6","text":"Titia Tai taikhan ke matite bohi bole adesh dise, aru Tai sat-ta roti loi Isor ke dhanyavad dise, aru bhangai kene chela khan ke di dise, aru taikhan pora sobke dise."},{"book":"Mark","chapter":"8","verse":"7","text":"Taikhan logote ekta huru maas thakise, Tai etu bhi loi dhanyavad dikene taikhan ke dibole koise."},{"book":"Mark","chapter":"8","verse":"8","text":"Titia taikhan khai kene aram pai loise, aru bachi juwa khana to sat-ta tukri bhorta uthai loise."},{"book":"Mark","chapter":"8","verse":"9","text":"Aru jun khaise, taikhan char hajar nisena asele, aru Tai taikhan ke jabo dise."},{"book":"Mark","chapter":"8","verse":"10","text":"Aru Tai joldi nijor chela khan ke naw te uthi kene Dalmanutha laga desh phale jaise."},{"book":"Mark","chapter":"8","verse":"11","text":"Titia kunba Pharisee khan ahi Taike hudise aru porikha korise. Taike sorgo pora ekta chihna taikhan ke dikha bole koise."},{"book":"Mark","chapter":"8","verse":"12","text":"Kintu Tai nijor Atma te dukh paa nisena lamba sans loi koise, “Kile etu yug khan chihna bisari thake? Moi tumikhan ke hosa kobo, etu yug khan ke eku chihna nadibo.”"},{"book":"Mark","chapter":"8","verse":"13","text":"Aru Tai taikhan ke chari kene, naw te uthijaise, aru nodi paar kori kene dusra phale jai jaise."},{"book":"Mark","chapter":"8","verse":"14","text":"Aru chela khan roti lobole pahorise, aru naw te taikhan logote ekta roti pora bisi thaka nai."},{"book":"Mark","chapter":"8","verse":"15","text":"Titia Jisu taikhan ke koise, “Sai rukhi thaki bhi, Herod aru Pharisee laga khomir pora hoshiar thakibi.”"},{"book":"Mark","chapter":"8","verse":"16","text":"Taikhan apaste kotha korise, kelemane amikhan logote roti nathaka hoise."},{"book":"Mark","chapter":"8","verse":"17","text":"Kintu Jisu etu jani kene taikhan ke hudise, “Tumikhan roti nathaka karone kele kotha kori ase? Kile etiya bhi najane? Tumi laga mon tan hoi thaki ase?"},{"book":"Mark","chapter":"8","verse":"18","text":"Suku thakile bhi, kele nadikhe? Kan thakile bhi, kele nahune? Aru tumikhan yaad nai?"},{"book":"Mark","chapter":"8","verse":"19","text":"Jitia Moi pans hajar karone pansta roti bhangai dise, aru tumikhan kiman tukri uthaise?” Taikhan jowab dise, “Baroh-ta tukri uthaise.”"},{"book":"Mark","chapter":"8","verse":"20","text":"“Aru jitia Moi char hajar karone sat-ta roti bhangai sele, titia tumikhan kiman ta tukri bhorta kori uthaise?” Taikhan koise, “Sat-ta tukhri uthaise.”"},{"book":"Mark","chapter":"8","verse":"21","text":"Titia Tai hudise, “Kile, tumikhan etiya bhi nabuje?”"},{"book":"Mark","chapter":"8","verse":"22","text":"Titia Jisu aru chela khan Bethsaida te ahi jaise, aru taikhan suku nadikha manu ekjon Jisu logote loi anise, aru taike chubole binti korise."},{"book":"Mark","chapter":"8","verse":"23","text":"Etu karone Tai suku nadikha manu laga hath dhorise aru bosti bahar te loi jaise, aru tai laga suku te thuki kene, Tai hath pora taike chuise aru taike hudise, “Tumi kiba dikhi ase?”"},{"book":"Mark","chapter":"8","verse":"24","text":"Aru tai uporte sai koise, “Moi ghas nisena manu jai thaka dikhi ase.”"},{"book":"Mark","chapter":"8","verse":"25","text":"Titia Tai arubi ekbar hath tai laga suku te chuise, aru tai bhal pora sabo parise aru sapha pora sob dikhibo parise."},{"book":"Mark","chapter":"8","verse":"26","text":"Titia Jisu taike ghor te pathai dise aru koise, “Town te etiya-etiya nimite najabi.”"},{"book":"Mark","chapter":"8","verse":"27","text":"Titia Jisu aru Tai chela khan Caesarea Philippi laga usorte thaka bosti khan te jai jaise. Tai rasta te ja somoite, chela khan hudise, “Manu khan Moike kun ase koi?”"},{"book":"Mark","chapter":"8","verse":"28","text":"Titia taikhan taike koise, “Baptizma diya John,’ aru kunba koi, ‘Elijah,’ aru kunba koi, ‘Ekjon bhabobadi.’”"},{"book":"Mark","chapter":"8","verse":"29","text":"Tai taikhan ke koise, “Kintu tumikhan Moike ki koi ase?” Peter jowab di koise, “Apuni Khrista ase.”"},{"book":"Mark","chapter":"8","verse":"30","text":"Titia Tai kun ase etu kunke bhi nokobi koise."},{"book":"Mark","chapter":"8","verse":"31","text":"Aru Jisu taikhan ke sikhabole shuru korise, Manu laga Putro bisi dukh koribo lagibo, bura khan aru prodhan purohit aru likha manu khan Taike namanibo aru morai dibo, aru Tai tin din pichete jee uthijabo."},{"book":"Mark","chapter":"8","verse":"32","text":"Tai taikhan ke etu kotha sapha pora koi dise, aru Peter Taike alag loijai kene Taike hala korise."},{"book":"Mark","chapter":"8","verse":"33","text":"Kintu Jisu ghurikena chela khan ke saise aru Tai Peter ke galise aru koise, “Saitan! Ami laga usor pora dur hobi, kelemane tumi Isor laga kotha te nohoi, kintu manu laga bhabona te he thake.”"},{"book":"Mark","chapter":"8","verse":"34","text":"Titia Tai bhir te thaka manu khan aru chela khan ke matise, aru Tai usorte ani kene koise, “Jodi kunba Ami laga piche koribo mon hoile, tai nijorke tyag koribo lage aru nijor Cross uthai loi Ami laga pichete ahibi."},{"book":"Mark","chapter":"8","verse":"35","text":"Kelemane jun nijor jibon bacha bole mon koribo, tai jibon harabo, kintu jun Moi karone, aru susamachar karone nijor jibon harabo, tai bachibo."},{"book":"Mark","chapter":"8","verse":"36","text":"Karone kunba manu sob prithibi pai loi kene tai nijor jibon haraile, tai ki labh ase?"},{"book":"Mark","chapter":"8","verse":"37","text":"Karone manu to nijor jibon laga bodli te ki dibo paribo?"},{"book":"Mark","chapter":"8","verse":"38","text":"Judi biswas nathaka aru paapi yug pora Ami laga kotha ke aru Moi nimite sorom kore, Manu laga Putro bhi jitia Tai laga pobitro duth khan aru Baba laga mohima te ahibo, Tai bhi tai nimite kotha kobole sorom koribo.”"}]}