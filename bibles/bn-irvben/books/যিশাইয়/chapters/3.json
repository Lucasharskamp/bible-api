{"data":[{"book":"যিশাইয়","chapter":"3","verse":"1","text":"দেখ, প্রভু, বাহিনীদের সদাপ্রভু যিরূশালেম ও যিহূদা থেকে নির্ভরতা ও লাঠি, সম্পূর্ণ রুটি সরবরাহ এবং সম্পূর্ণ জল সরবরাহ দূর করবেন;"},{"book":"যিশাইয়","chapter":"3","verse":"2","text":"বীর, যোদ্ধা, বিচারক, ভাববাদী, পূর্বলক্ষণ পাঠক, প্রাচীন;"},{"book":"যিশাইয়","chapter":"3","verse":"3","text":"পঞ্চাশ সৈন্যের সেনাপতি ও সম্মানিত লোক, পরামর্শদাতা, অভিজ্ঞ কারিগর এবং দক্ষ যোদ্ধা।"},{"book":"যিশাইয়","chapter":"3","verse":"4","text":"“আর আমি সাধারণ যুবকদেরকে তাদের নেতা করব, অল্পবয়স্করা তাদের ওপরে শাসন করবে।"},{"book":"যিশাইয়","chapter":"3","verse":"5","text":"লোকেরা অত্যাচারিত হবে, প্রত্যেকে একে অন্যের দ্বারা এবং প্রত্যেকে তার প্রতিবেশীর দ্বারা হবে, শিশুরা বৃদ্ধদের বিরুদ্ধে ও সাধারণ লোকেরা সম্মানীয়দের বিরুদ্ধে গর্বিতের কাজ করবে।"},{"book":"যিশাইয়","chapter":"3","verse":"6","text":"মানুষ তার পিতৃকুলের ভাইকে ধরিয়ে দেবে এবং বলবে, ‘তোমার পোশাক আছে, আমাদের শাসনকর্ত্তা হও এবং এই বিনাশের অবস্থা তোমার হাতের অধীনে হোক।’"},{"book":"যিশাইয়","chapter":"3","verse":"7","text":"সেই দিন সে চিত্কার করবে এবং বলবে, ‘আমি আরোগ্যকারী হব না; আমার খাবার নেই, পোশাক নেই। তোমরা আমাকে লোকদের শাসনকর্ত্তা কর না’।”"},{"book":"যিশাইয়","chapter":"3","verse":"8","text":"কারণ যিরূশালেম বিনষ্ট এবং যিহূদা পড়ে গেল, কারণ তাদের জিভ ও কাজ সদাপ্রভুর বিরুদ্ধে; যা তাঁর রাজকীয় অধিকার তুচ্ছ করে।"},{"book":"যিশাইয়","chapter":"3","verse":"9","text":"তাদের মুখের চেহারাই তাদের বিরুদ্ধে সাক্ষ্য দেয় এবং তারা সদোমের মত তাদের পাপের কথা বলে, তারা তা ঢাকে না। ধিক তাদের! কারণ তারা নিজেদের উপর সর্বনাশ ডেকে এনেছে।"},{"book":"যিশাইয়","chapter":"3","verse":"10","text":"তোমরা ধার্মিক লোকদের বল যে, তাদের ভালো হবে, কারণ তারা তাদের কাজের সুফল ভোগ করবে।"},{"book":"যিশাইয়","chapter":"3","verse":"11","text":"ধিক দুষ্টকে! তার জন্য এটা খারাপ হবে, কারণ তার হাতের কাজের পরিশোধ তার প্রতি করা যাবে।"},{"book":"যিশাইয়","chapter":"3","verse":"12","text":"আমার লোকেদের, বালকেরা তাদের প্রতি অত্যাচার করে এবং স্ত্রীলোকেরা তাদের ওপরে কর্তৃত্ব করে। হে আমার লোকেরা, তোমাদের নেতারা তোমাদেরকে বিপথে নিয়ে যায় এবং তোমার পথের নির্দেশকে ভ্রান্ত করে।"},{"book":"যিশাইয়","chapter":"3","verse":"13","text":"সদাপ্রভু বিচার স্থানে বিচার করতে উঠেছেন; তিনি তাঁর লোকদেরকে বিচার করতে দাঁড়িয়েছেন।"},{"book":"যিশাইয়","chapter":"3","verse":"14","text":"সদাপ্রভু তাঁর লোকদের প্রাচীনদেরকে ও আধিকারিকদেরকে বিচারে আনবেন, “তোমরা আমার আঙ্গুর ক্ষেত গ্রাস করেছ; গরিবদের জিনিস তোমাদের ঘরে আছে।"},{"book":"যিশাইয়","chapter":"3","verse":"15","text":"কেন তোমরা আমার লোকদের চূর্ণ করছ আর গরিবদের মুখ পিষে ফেলছ?” এই কথা প্রভু বাহিনীদের সদাপ্রভু বলছেন।"},{"book":"যিশাইয়","chapter":"3","verse":"16","text":"সদাপ্রভু বলছেন যে সিয়োনের মেয়েরা অহঙ্কারী এবং তারা মাথা উঁচু করে হেঁটে বেড়ায় আর চোখ দিয়ে ইশারা করে; কায়দা করে হাঁটে এবং তারা পায়ে ঝুনঝুন শব্দ করে।"},{"book":"যিশাইয়","chapter":"3","verse":"17","text":"সেইজন্য প্রভু সিয়োনের মেয়েদের মাথায় চর্মরোগ সৃষ্টি করবেন এবং সদাপ্রভু তাদেরকে নেড়া করবেন।"},{"book":"যিশাইয়","chapter":"3","verse":"18","text":"সেই দিন প্রভু তাদের সুন্দর অলঙ্কার, মাথার ফিতে, অর্ধচন্দ্রকার অলঙ্কার,"},{"book":"যিশাইয়","chapter":"3","verse":"19","text":"কানের দুল, চুড়ি, ঘোমটা,"},{"book":"যিশাইয়","chapter":"3","verse":"20","text":"মাথার অলঙ্কার, পায়ের অলঙ্কার, মাথার ফিতা, সুগন্ধির বাক্স, সৌভাগ্যের কবজ কেড়ে নেবেন"},{"book":"যিশাইয়","chapter":"3","verse":"21","text":"তিনি আংটি ও নাকের নথ,"},{"book":"যিশাইয়","chapter":"3","verse":"22","text":"উৎসবের পোশাক, বড় জামা, শাল, টাকার থলি,"},{"book":"যিশাইয়","chapter":"3","verse":"23","text":"হাত আয়না, ভালো শনের, পাগড়ী আর ওড়না কেড়ে নেবেন।"},{"book":"যিশাইয়","chapter":"3","verse":"24","text":"সুগন্ধের বদলে দুর্গন্ধ থাকবে এবং কোমর-বন্ধনীর বদলে দড়ি, ভালো করে চুল বাধার বদলে টাকপড়া এবং পোশাকের বদলে চট, আর সৌন্দর্যের বদলে দাগ থাকবে।"},{"book":"যিশাইয়","chapter":"3","verse":"25","text":"তোমার লোকেরা তরোয়ালের আঘাতে পতিত হবে এবং তোমার শক্তিশালী লোকেরা যুদ্ধে মারা পড়বে।"},{"book":"যিশাইয়","chapter":"3","verse":"26","text":"সিয়োনের দরজাগুলো বিলাপ ও শোক করবে এবং সে একাকী হবে ও মাটিতে বসবে।"}]}