{"data":[{"book":"gālātinaḥ","chapter":"3","verse":"1","text":"he nirbbodhā gālātilokāḥ, yuṣmākaṁ madhye kruśe hata iva yīśuḥ khrīṣṭo yuṣmākaṁ samakṣaṁ prakāśita āsīt ato yūyaṁ yathā satyaṁ vākyaṁ na gṛhlītha tathā kenāmuhyata?"},{"book":"gālātinaḥ","chapter":"3","verse":"2","text":"ahaṁ yuṣmattaḥ kathāmekāṁ jijñāse yūyam ātmānaṁ kenālabhadhvaṁ? vyavasthāpālanena kiṁ vā viśvāsavākyasya śravaṇena?"},{"book":"gālātinaḥ","chapter":"3","verse":"3","text":"yūyaṁ kim īdṛg abodhā yad ātmanā karmmārabhya śarīreṇa tat sādhayituṁ yatadhve?"},{"book":"gālātinaḥ","chapter":"3","verse":"4","text":"tarhi yuṣmākaṁ gurutaro duḥkhabhogaḥ kiṁ niṣphalo bhaviṣyati? kuphalayukto vā kiṁ bhaviṣyati?"},{"book":"gālātinaḥ","chapter":"3","verse":"5","text":"yo yuṣmabhyam ātmānaṁ dattavān yuṣmanmadhya āścaryyāṇi karmmāṇi ca sādhitavān sa kiṁ vyavasthāpālanena viśvāsavākyasya śravaṇena vā tat kṛtavān?"},{"book":"gālātinaḥ","chapter":"3","verse":"6","text":"likhitamāste, ibrāhīma īśvare vyaśvasīt sa ca viśvāsastasmai puṇyārthaṁ gaṇito babhūva,"},{"book":"gālātinaḥ","chapter":"3","verse":"7","text":"ato ye viśvāsāśritāsta evebrāhīmaḥ santānā iti yuṣmābhi rjñāyatāṁ|"},{"book":"gālātinaḥ","chapter":"3","verse":"8","text":"īśvaro bhinnajātīyān viśvāsena sapuṇyīkariṣyatīti pūrvvaṁ jñātvā śāstradātā pūrvvam ibrāhīmaṁ susaṁvādaṁ śrāvayana jagāda, tvatto bhinnajātīyāḥ sarvva āśiṣaṁ prāpsyantīti|"},{"book":"gālātinaḥ","chapter":"3","verse":"9","text":"ato ye viśvāsāśritāste viśvāsinebrāhīmā sārddham āśiṣaṁ labhante|"},{"book":"gālātinaḥ","chapter":"3","verse":"10","text":"yāvanto lokā vyavasthāyāḥ karmmaṇyāśrayanti te sarvve śāpādhīnā bhavanti yato likhitamāste, yathā, \"yaḥ kaścid etasya vyavasthāgranthasya sarvvavākyāni niścidraṁ na pālayati sa śapta iti|\""},{"book":"gālātinaḥ","chapter":"3","verse":"11","text":"īśvarasya sākṣāt ko'pi vyavasthayā sapuṇyo na bhavati tada vyaktaṁ yataḥ \"puṇyavān mānavo viśvāsena jīviṣyatīti\" śāstrīyaṁ vacaḥ|"},{"book":"gālātinaḥ","chapter":"3","verse":"12","text":"vyavasthā tu viśvāsasambandhinī na bhavati kintvetāni yaḥ pālayiṣyati sa eva tai rjīviṣyatītiniyamasambandhinī|"},{"book":"gālātinaḥ","chapter":"3","verse":"13","text":"khrīṣṭo'smān parikrīya vyavasthāyāḥ śāpāt mocitavān yato'smākaṁ vinimayena sa svayaṁ śāpāspadamabhavat tadadhi likhitamāste, yathā, \"yaḥ kaścit tarāvullambyate so'bhiśapta iti|\""},{"book":"gālātinaḥ","chapter":"3","verse":"14","text":"tasmād khrīṣṭena yīśunevrāhīma āśī rbhinnajātīyalokeṣu varttate tena vayaṁ pratijñātam ātmānaṁ viśvāsena labdhuṁ śaknumaḥ|"},{"book":"gālātinaḥ","chapter":"3","verse":"15","text":"he bhrātṛgaṇa mānuṣāṇāṁ rītyanusāreṇāhaṁ kathayāmi kenacit mānavena yo niyamo niracāyi tasya vikṛti rvṛddhi rvā kenāpi na kriyate|"},{"book":"gālātinaḥ","chapter":"3","verse":"16","text":"parantvibrāhīme tasya santānāya ca pratijñāḥ prati śuśruvire tatra santānaśabdaṁ bahuvacanāntam abhūtvā tava santānāyetyekavacanāntaṁ babhūva sa ca santānaḥ khrīṣṭa eva|"},{"book":"gālātinaḥ","chapter":"3","verse":"17","text":"ataevāhaṁ vadāmi, īśvareṇa yo niyamaḥ purā khrīṣṭamadhi niracāyi tataḥ paraṁ triṁśadadhikacatuḥśatavatsareṣu gateṣu sthāpitā vyavasthā taṁ niyamaṁ nirarthakīkṛtya tadīyapratijñā loptuṁ na śaknoti|"},{"book":"gālātinaḥ","chapter":"3","verse":"18","text":"yasmāt sampadadhikāro yadi vyavasthayā bhavati tarhi pratijñayā na bhavati kintvīśvaraḥ pratijñayā tadadhikāritvam ibrāhīme 'dadāt|"},{"book":"gālātinaḥ","chapter":"3","verse":"19","text":"tarhi vyavasthā kimbhūtā? pratijñā yasmai pratiśrutā tasya santānasyāgamanaṁ yāvad vyabhicāranivāraṇārthaṁ vyavasthāpi dattā, sā ca dūtairājñāpitā madhyasthasya kare samarpitā ca|"},{"book":"gālātinaḥ","chapter":"3","verse":"20","text":"naikasya madhyastho vidyate kintvīśvara eka eva|"},{"book":"gālātinaḥ","chapter":"3","verse":"21","text":"tarhi vyavasthā kim īśvarasya pratijñānāṁ viruddhā? tanna bhavatu| yasmād yadi sā vyavasthā jīvanadānesamarthābhaviṣyat tarhi vyavasthayaiva puṇyalābho'bhaviṣyat|"},{"book":"gālātinaḥ","chapter":"3","verse":"22","text":"kintu yīśukhrīṣṭe yo viśvāsastatsambandhiyāḥ pratijñāyāḥ phalaṁ yad viśvāsilokebhyo dīyate tadarthaṁ śāstradātā sarvvān pāpādhīnān gaṇayati|"},{"book":"gālātinaḥ","chapter":"3","verse":"23","text":"ataeva viśvāsasyānāgatasamaye vayaṁ vyavasthādhīnāḥ santo viśvāsasyodayaṁ yāvad ruddhā ivārakṣyāmahe|"},{"book":"gālātinaḥ","chapter":"3","verse":"24","text":"itthaṁ vayaṁ yad viśvāsena sapuṇyībhavāmastadarthaṁ khrīṣṭasya samīpam asmān netuṁ vyavasthāgratho'smākaṁ vinetā babhūva|"},{"book":"gālātinaḥ","chapter":"3","verse":"25","text":"kintvadhunāgate viśvāse vayaṁ tasya vineturanadhīnā abhavāma|"},{"book":"gālātinaḥ","chapter":"3","verse":"26","text":"khrīṣṭe yīśau viśvasanāt sarvve yūyam īśvarasya santānā jātāḥ|"},{"book":"gālātinaḥ","chapter":"3","verse":"27","text":"yūyaṁ yāvanto lokāḥ khrīṣṭe majjitā abhavata sarvve khrīṣṭaṁ parihitavantaḥ|"},{"book":"gālātinaḥ","chapter":"3","verse":"28","text":"ato yuṣmanmadhye yihūdiyūnānino rdāsasvatantrayo ryoṣāpuruṣayośca ko'pi viśeṣo nāsti; sarvve yūyaṁ khrīṣṭe yīśāveka eva|"},{"book":"gālātinaḥ","chapter":"3","verse":"29","text":"kiñca yūyaṁ yadi khrīṣṭasya bhavatha tarhi sutarām ibrāhīmaḥ santānāḥ pratijñayā sampadadhikāriṇaścādhve|"}]}