{"data":[{"book":"2 Samuel","chapter":"13","verse":"1","text":"Tama daane David, go Absalom, dono duaahina ahina i golo digi hai dono lodo, tama ahina madanga huoloo, dono ingoo go Tamar. Amnon tama daane labelaa ni David, e hiihai huoloo gi tama ahina deelaa."},{"book":"2 Samuel","chapter":"13","verse":"2","text":"Dono aloho gu damanaiee huoloo gi tama ahina deelaa, gaa hidi ai a mee gaa magi, idimaa e haingadaa ang gi deia di hai dono lodo gi mee, idimaa tama ahina deelaa le e bule di heetugi gi nia daane i mee di ahina madammaa."},{"book":"2 Samuel","chapter":"13","verse":"3","text":"Amnon dono ehoo hagaaloho i golo, taane haga dogolege huoloo, dono ingoo go Jonadab, di tama ni Shammah, tuaahina daane o David."},{"book":"2 Samuel","chapter":"13","verse":"4","text":"Jonadab ga helekai gi Amnon, “Goe di tama ni di king, gei au e dadaumada goe bolo goe e hai be di mee e huaidu oo lodo i nia laangi huogodoo. Goe e aha?”"},{"book":"2 Samuel","chapter":"13","verse":"5","text":"Jonadab ga helekai, “Hana, moe gi lala be tangada magi. Di madagoaa o do damana ga hanimoi gi do baahi, gei goe ga helekai gi mee boloo, ‘Goe dumaalia mai, meenei, hai gi dogu duaahina ahina Tamar gi hanimoi e haangai au. Au e hiihai bolo mee gi hanimoi e hagatogomaalia dogu hagangudu i di gowaa dela e gidee au a mee, e haangai au.’”"},{"book":"2 Samuel","chapter":"13","verse":"6","text":"Amnon gaa moe gi lala be tangada hai dono magi, e moe i hongo dono hada kii i lodo dono ruum."},{"book":"2 Samuel","chapter":"13","verse":"7","text":"David gaa hai dana hegau gi Tamar i di hale king bolo mee gii hana gi di hale o Amnon e hai tagangudu o maa."},{"book":"2 Samuel","chapter":"13","verse":"8","text":"Tamar gaa hana ga gidee ia Amnon e kii i lodo dono gowaa e kii ai. Gei mee ga gaamai ana palaawaa, gaa hai ana bagu i di gowaa dela e daumada ia go mee. Nomuli gaa dunu nia maa,"},{"book":"2 Samuel","chapter":"13","verse":"9","text":"ga daa gi daha mo di baalanga dunu mee, gaa wanga gi mee bolo gi geina. Gei mee ga helekai gi mee, “Hai gi digau huogodoo aanaa gi ulu gi daha”, gei digaula gu ulu gi daha."},{"book":"2 Samuel","chapter":"13","verse":"10","text":"Gei mee ga helekai gi mee, “Gaamai nia meegai gi dogu baahi, gei goe haangai ina au.” Gei Tamar gaa kae nia bagu gi baahi o mee."},{"book":"2 Samuel","chapter":"13","verse":"11","text":"Di madagoaa tama ahina ne kae tagangudu o maa gi baahi o mee, gei Amnon ga kumi adu a mee, ga helekai, “Hanimoi, kii i dogu baahi!”"},{"book":"2 Samuel","chapter":"13","verse":"12","text":"Tamar ga helekai gi mee, “Deeai, goe hudee hono mai au gii hai di huaidu deenaa! Di huaidu damanaiee deenaa."},{"book":"2 Samuel","chapter":"13","verse":"13","text":"Dehee dagu hai gaa mee iei au di duu labelaa i lodo digau dogologo? Gei goe gaa dele do ingoo haga huaidu i lodo Israel. Dumaalia, goe helekai gi di king, gei au e iloo bolo mee ga dumaalia adu au gi di goe.”"},{"book":"2 Samuel","chapter":"13","verse":"14","text":"Gei Amnon hagalee hiihai e hagalongo gi Tamar, ge di maa mee gu maaloo i tama ahina deelaa, mee gu mada maaloo gi mee."},{"book":"2 Samuel","chapter":"13","verse":"15","text":"Guu lawa, gei Amnon gu gila mai dono dee hiihai huoloo gi tama ahina deelaa, koia gu de hiihai laa hongo dono aloho nogo aloho i tama ahina i mua, ga helekai gi mee, “Tuu i daha mo kono!”"},{"book":"2 Samuel","chapter":"13","verse":"16","text":"Tama ahina ga helekai gi mee, “Maa goe ga hagabagi au beenaa, gei goe koia ga huaidu i hongo dau huaidu dela nogo hai i mua!”"},{"book":"2 Samuel","chapter":"13","verse":"17","text":"Amnon ga gahi mai dana dangada hai hegau ga helekai, “Lahia di ahina deenaa gi daha mo au! Lahia a mee gi daha, tai dia di ruum!”"},{"book":"2 Samuel","chapter":"13","verse":"18","text":"Tangada hai hegau gaa lahi a Tamar gi daha, gaa tai di ruum."},{"book":"2 Samuel","chapter":"13","verse":"19","text":"Tama ahina deelaa gaa llingi ana lehu gi hongo dono libogo, ga hahaahi dono gahu looloo, ono lima e abaaba i mua ono golomada, gaa hana mo di dangi."},{"book":"2 Samuel","chapter":"13","verse":"20","text":"Di madagoaa dono duaahina go Absalom ne gidee a mee, ga heeu gi mee, “E hai behee? Amnon guu hai dana mee huaidu gi di goe? Dogu duaahina, goe hudee lodo huaidu ginai, idimaa goolua tagahaanau, di gulu damana la tamana hua e dahi. Goe hudee hagi anga gi tangada di hai dela ne hai.” Gei Tamar ga noho hua i baahi o Absalom, e lodo huaidu gei e manawa gee."},{"book":"2 Samuel","chapter":"13","verse":"21","text":"Di madagoaa hua King David ne longono eia nia mee aanei, gei mee gu hagawelewele huoloo."},{"book":"2 Samuel","chapter":"13","verse":"22","text":"Absalom gu de hiihai huoloo gi Amnon, idimaa mee dela ne hai di huaidu gi dono duaahina ahina go Tamar, gei mee hagalee loo e helekai gi mee."},{"book":"2 Samuel","chapter":"13","verse":"23","text":"Nia ngadau e lua nomuli, gei Absalom gaa dahi nia huluhulu o ana siibi i Baal Hazor, i baahi di waahale Ephraim, gei mee ga gahi mai nia dama daane di king huogodoo, bolo digaula gi loomoi gi di gowaa deelaa."},{"book":"2 Samuel","chapter":"13","verse":"24","text":"Gei mee gaa hana gi di King David ga helekai gi mee, “Meenei, au e hai dagu moomee e dahi agu siibi. Goe mo au gau aamua e mee di madalia tagamiami deenei?”"},{"book":"2 Samuel","chapter":"13","verse":"25","text":"Di king ga helekai, “Deeai, dagu dama, ma ga gila mai taadaamee huoloo adu gi di goe maa gimaadou ga loo adu huogodoo.” Gei Absalom e daahi maaloo hua, gei di king hagalee hiihai, ga helekai gi Absalom bolo mee gii hana."},{"book":"2 Samuel","chapter":"13","verse":"26","text":"Gei Absalom ga helekai gi mee, “Malaa, goe e mee di dumaalia mai Amnon gii hanadu?”"},{"book":"2 Samuel","chapter":"13","verse":"27","text":"Gei Absalom e hiihai huoloo bolo Amnon e hai gii hana, gaa dae loo gi di king ga dumaalia gi Amnon mo ana dama daane huogodoo ala i golo gii hula madalia Absalom."},{"book":"2 Samuel","chapter":"13","verse":"28","text":"ga helekai gi ana gau hai hegau, “Goodou mmada gi humalia, di madagoaa o Amnon gu libaliba, gei au ga hagadaba, goodou daaligidia. Goodou hudee mmaadagu. Ko au gaa hui laa di hai deenei. Goodou manawa maaloo, hudee manawa lua!”"},{"book":"2 Samuel","chapter":"13","verse":"29","text":"Ana dama hai hegau ga haga gila aga nia mee o Absalom ne hai ang gi ginaadou, gei digaula ga daaligi a Amnon. Nia dama daane huogodoo a David ala i golo gaa kaga gi hongo nadau hoodo ‘donkey’ gaa hula gaa llele."},{"book":"2 Samuel","chapter":"13","verse":"30","text":"I di nadau hula i hongo di ala, di haga iloo gaa hai gi David boloo, “Absalom gu daaligi au dama daane huogodoo, tangada ne dubu ai!”"},{"book":"2 Samuel","chapter":"13","verse":"31","text":"Di king ga du gi nua ga hahaahi ono goloo i dono manawa gee huoloo, ga hinga adu gi hongo nia gelegele. Gei nia hege hogi ala nogo i di gowaa deelaa ga hahaahi labelaa nadau goloo."},{"book":"2 Samuel","chapter":"13","verse":"32","text":"Gei Jonadab, di tama ni tuaahina daane o David go Shammah, ga helekai, “Meenei, digaula digi daaligi au dama daane huogodoo. Amnon hua dela ne made. Goe e mee di modongoohia hua di hai o Absalom dela ne hai dana hai deenei, ne daamada mai i di laangi o Amnon dela ne hai dana hai huaidu gi Tamar."},{"book":"2 Samuel","chapter":"13","verse":"33","text":"Deenei laa, goe hudee hagadonu ina di longo deenei, bolo au dama daane la gu daaligi huogodoo, dela hua go Amnon ne daaligi guu made.”"},{"book":"2 Samuel","chapter":"13","verse":"34","text":"Absalom gaa hana gaa lele gi daha."},{"book":"2 Samuel","chapter":"13","verse":"35","text":"Jonadab ga helekai gi David, “Aalaa go au dama daane ala e lloomoi, e hai gadoo be dagu helekai dela ne hai adu gi di goe.”"},{"book":"2 Samuel","chapter":"13","verse":"36","text":"I di nau lawa nau leelee, gei ana dama daane gu dau mai. Digaula ga daamada ga tangitangi, gei David mo ana gau aamua gu tangitangi huoloo labelaa."},{"book":"2 Samuel","chapter":"13","verse":"37-38","text":"Absalom gaa hana gi baahi di king o Geshur, go Talmai tama daane ni Ammihud, gaa hana gaa noho i golo i nia ngadau e dolu. David ga dangidangi i dana dama daane go Amnon i di madagoaa looloo,13.37-38 2 Samuel 3.3"},{"book":"2 Samuel","chapter":"13","verse":"39","text":"gaa dae loo gi di lawa o di manawa gee gi Amnon, gei mee gu hidihidi huoloo bolo ia e heetugi gi dana dama daane go Absalom."}]}