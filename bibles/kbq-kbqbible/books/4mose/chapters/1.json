{"data":[{"book":"4 Mose","chapter":"1","verse":"1","text":"Israeli vahe'ma Isipitima atre'za Sainai ka'ma kopima emani'nazageno, tare kafuma enevigeno 2 ikana ese kna zupa atruhu seli nompinti Ra Anumzamo'a anage huno Mosesena asami'ne,"},{"book":"4 Mose","chapter":"1","verse":"2","text":"Kagrane Aroni'enena maka Israeli vahe'mokizmi zamagi'a nagate nofite kognare huta maka venenemokizmi zamagi'a krente'o."},{"book":"4 Mose","chapter":"1","verse":"3","text":"Hagi sondia vahe'ma fore huga vahe'ma 20'a kafureti mareri nagamuteno Israeli vahepima iza'o hate vuga hu'nesiana, kagrane Aroni'enena hamprita sondia kevu'zmire zamantetere huta krente'o."},{"book":"4 Mose","chapter":"1","verse":"4","text":"Ana nehuta, mago mago naga nofipinti kvazmia huge'za tanaza hutere hiho."},{"book":"4 Mose","chapter":"1","verse":"5","text":"Tanagrima tanaza hu'za eri'zama erisaza vahe'mokizmi zamagi'a ama'ne, Rubeni nagapintira, Sedeu nemofo Elizuri'e,"},{"book":"4 Mose","chapter":"1","verse":"6","text":"Simeon nagapintira, Zurisadai nemofo Selumieli'e,"},{"book":"4 Mose","chapter":"1","verse":"7","text":"Juda nagapintira, Aminadab nemofo Nasoni'e,"},{"book":"4 Mose","chapter":"1","verse":"8","text":"Isaka nagapintira, Zuari nemofo Netaneli'e,"},{"book":"4 Mose","chapter":"1","verse":"9","text":"Zebulun nagapintira, Helon nemofo Eliabu'e,"},{"book":"4 Mose","chapter":"1","verse":"10","text":"Josefe amohe'i Efraemi nagapintira, Amihud nemofo Elisama'e. Manase nagapintira Pedasuri nemofo Gamalieli'e,"},{"book":"4 Mose","chapter":"1","verse":"11","text":"Benjamen nagapintira, Gideoni nemofo Abidani'e."},{"book":"4 Mose","chapter":"1","verse":"12","text":"Dani nagapintira, Amisadai nemofo Ahieza'e."},{"book":"4 Mose","chapter":"1","verse":"13","text":"Aseli nagapintira, Okran nemofo Pagieli'e,"},{"book":"4 Mose","chapter":"1","verse":"14","text":"Gati nagapintira, Deuel nemofo Eleasafi'e."},{"book":"4 Mose","chapter":"1","verse":"15","text":"Nafatali nagapintira, Enan nemofo Ahira'e."},{"book":"4 Mose","chapter":"1","verse":"16","text":"Amama zamagima fore hu'nemo'za, naga'zmire kva hutere hu'naza vaheki'za, Israeli vahepi vugote'za kevu'zmire kegava hutere hu'naze."},{"book":"4 Mose","chapter":"1","verse":"17","text":"Hige'ne Moseseke Aronikea Ra Anumzamo'ma zamagi ahe zanasmia kante anteke zamavare atru hu'na'e."},{"book":"4 Mose","chapter":"1","verse":"18","text":"Hagi 2 ikamofona ese zage gnare kema hiaza hu'ne, maka vahera zamavare atru hu'na'e. Zamagehonte zamagehonte, nagate, famote zamagima metere hu'nere, 20'a kafureti mareri anagate'nea vahera, mago mago vahe'mofo zamagi kre'ne eri fatgo hu'na'e."},{"book":"4 Mose","chapter":"1","verse":"19","text":"Hagi Ra Anumzamo Mosesema asami'nea kante anteno Sainai ka'ma mopafi hamprino zamagi'a kre'ne."},{"book":"4 Mose","chapter":"1","verse":"20","text":"Israeli agonesa mofavre Rubeni, ne' mofavre nagara agehontetima eno, nezmafante e'nea vahe zamagi'ane magoke magoke hate vuga hu'nea vahe'ma, kafu'zmimo 20reti mareri anagate'nea, vahe zamagi kre'ne."},{"book":"4 Mose","chapter":"1","verse":"21","text":"Rubeni nagapintima venenema hamprino kre'nea vahera 46 tausen 500'a vahere."},{"book":"4 Mose","chapter":"1","verse":"22","text":"Simeoni, ne'mofavre agehontetima eno, nezmafante e'nea vahe zamagi'ane magoke magoke hate vuga hu'nea vahe'ma, kafu'zmimo 20reti mareri anagate'nea, vahe zamagi kre'neana,"},{"book":"4 Mose","chapter":"1","verse":"23","text":"maka Simeon naga'ma hampri'nazana 59 tausen 300ti'e."},{"book":"4 Mose","chapter":"1","verse":"24","text":"Gati ne'mofavrea agehontetima eno, nezmafante e'nea vahe zamagi'ane magoke magoke vahe'ma hate'ma vuga hu'nea vahe'ma, kafu'zmimo 20reti mareri anagate'nea, vahe zamagi kre'neana,"},{"book":"4 Mose","chapter":"1","verse":"25","text":"maka Gati naga'ma hampri'nazana 45tausen 650ti'e."},{"book":"4 Mose","chapter":"1","verse":"26","text":"Juda ne'mofavrea agehontetima eno, nezmafante e'nea vahe zamagi'ane magoke magoke vahe'ma hate'ma vuga hu'nea vahe'ma, kafu'zmimo 20reti mareri anagate'nea, vahe zamagi kre'neana,"},{"book":"4 Mose","chapter":"1","verse":"27","text":"maka Juda naga'ma hampri'nazana 74 tausen 600ti'e."},{"book":"4 Mose","chapter":"1","verse":"28","text":"Isakar ne'mofavre age'hontetima eno, nezmafante e'nea vahe zamagi'ane magoke magoke vahe'ma hate'ma vuga hu'nea vahe'ma, kafu'zmimo 20reti mareri anagate'nea, vahe zamagi kre'neana,"},{"book":"4 Mose","chapter":"1","verse":"29","text":"maka Isakar naga'ma hampri'nazana 54 tausen 400ti'e."},{"book":"4 Mose","chapter":"1","verse":"30","text":"Zebuluni nemofavre nagama agehontetima eno, nezmafante e'nea vahe zamagi'ane magoke magoke hate vuga hu'nea vahe'ma, kafu'zmimo 20retima mareri anagate'nea, vahe zamagi kre'neana,"},{"book":"4 Mose","chapter":"1","verse":"31","text":"maka Zebuluni naga'ma hampri'nazana 57tausen 400ti'e."},{"book":"4 Mose","chapter":"1","verse":"32","text":"Josefe ne'mofavre Efraemi naga'ma agehontetima eno, nezmafante e'nea vahe zamagi'ane magoke magoke hate vuga hu'nea vahe'ma, kafu'zmimo 20reti'ma mreri anagate'nea, vahe zamagi kre'neana,"},{"book":"4 Mose","chapter":"1","verse":"33","text":"maka Efraemi naga'ma hampri'nazana 40tausen 500ti'e."},{"book":"4 Mose","chapter":"1","verse":"34","text":"Josefe ne' mofavre Manase naga'ma age'honteti'ma eno, nezmafante e'nea vahe zamagi'ane magoke magoke hate vuga hu'nea vahe'ma, kafu'zmimo 20reti mareri anagate'nea, vahe zamagi kre'neana, 32 tausen 200ti'e."},{"book":"4 Mose","chapter":"1","verse":"35","text":"Maka Manase naga'ma hampri'nazana 32 tausen 200ti'e."},{"book":"4 Mose","chapter":"1","verse":"36","text":"Benzameni naga'ma agehontetima eno, nezmafante e'nea vahe zamagi'ane magoke magoke vahe'ma hate vuga hu'nea vahe'ma, kafu'zmimo 20reti'ma mareri anagate'nea, vahe zamagi kre'neana,"},{"book":"4 Mose","chapter":"1","verse":"37","text":"maka Benjamen naga'ma hampri'nazana 35tausen 400ti'e."},{"book":"4 Mose","chapter":"1","verse":"38","text":"Dani nagama agehontetima eno, nezmafante e'nea vahe zamagi'ane magoke magoke vahe'ma hate vuga hu'nea vahe'ma, kafu'zmimo 20reti'ma mareri anagate'nea, vahe zamagi kre'neana,"},{"book":"4 Mose","chapter":"1","verse":"39","text":"maka Dani naga'ma hampri'nazana 62tausen 700ti'e."},{"book":"4 Mose","chapter":"1","verse":"40","text":"Aseli naga'ma age'hontetima eno, nezmafante e'nea vahe zamagi'ane magoke magoke vahe'ma hate vuga hu'nea vahe'ma, kafu'zmimo 20reti'ma mareri anagate'nea, vahe zamagi kre'neana,"},{"book":"4 Mose","chapter":"1","verse":"41","text":"maka Aseli naga'ma hampri'nazana 41tausen 500ti'e."},{"book":"4 Mose","chapter":"1","verse":"42","text":"Nafatali naga'ma agehontetima eno, nezmafante e'nea vahe zamagi'ane magoke magoke vahe'ma hate vuga hu'nea vahe'ma, kafu'zmimo 20reti'ma mareri anagate'nea, vahe zamagi kre'neana,"},{"book":"4 Mose","chapter":"1","verse":"43","text":"maka Naftali naga'ma hampri'nazana 53 tausen 400ti'e."},{"book":"4 Mose","chapter":"1","verse":"44","text":"Ama'i Moseseke Aronikema Israeli venenene 12fu'a naga nofimokizmi kva vahe'ene hamprike zamagi'a kre'na'e."},{"book":"4 Mose","chapter":"1","verse":"45","text":"Hige'za maka Israeli vahe'mo'za kognare, famote kafuzmimo 20reti mareri anagatre'nea vahe'ma hate vuga hu'naza Israeli vahe zamagi kre fatgoma hu'nazana,"},{"book":"4 Mose","chapter":"1","verse":"46","text":"maka eri mago huno'ma hampriana 603 tausen 550ti'e."},{"book":"4 Mose","chapter":"1","verse":"47","text":"Livae nagara zamagehe'inteti eno nezmafante'ma ehnati'neana zamagi'a onkre'naze."},{"book":"4 Mose","chapter":"1","verse":"48","text":"Na'ankure Ra Anumzamo'a Mosesena amanage huno asami'ne,"},{"book":"4 Mose","chapter":"1","verse":"49","text":"Israeli vahe'mokizmi zamagima kresampina, Livae nagara zamagi'a hamprinka anampina onkregahane."},{"book":"4 Mose","chapter":"1","verse":"50","text":"Kagra Livae nagara zamazeri otige'za noni'afi eri'za eneri'za, maka'za agu'afi me'nea zane, eri'zama eri nenantaza zante kegava hiho. Seli mono nomofo (Tabernacle) agu'afi me'nea zana eri'za vano nehu'za, kegava hugahaze. Ana seli noni'amofo tvaonte nozmia ki'neza kva krigahaze."},{"book":"4 Mose","chapter":"1","verse":"51","text":"Hanki kama vunakura, seli noni'a Livae naga'moza tagna vaziza repsi hu'za, umanisarera ete'za azeri otigahaze. Ana eri'zante huhampri onte'nesia vahe'ma ana tvaonte'ma esazana zamahe fri'gahaze."},{"book":"4 Mose","chapter":"1","verse":"52","text":"Israeli ne'mofavre'moza kumama antesazana mago mago naga kevumo agragu agragu kumara nenteno, sondia vahe'zmine, krauefa nerfi'za manitere hugahaze."},{"book":"4 Mose","chapter":"1","verse":"53","text":"Hanki Livae naga'moza seli mono noni'amofona tavaontera kumara ante kagigahaze. Hagi Israeli vahe'mo'za efresage'na nasivazi zmante'zanku, Livae naga'moza seli mono noni'a vugote'za kegava krigahaze."},{"book":"4 Mose","chapter":"1","verse":"54","text":"Israeli ne'mofavre'mo'za Ra Anumzamo Mosese asmia kante ante'za, maka'moza zamagra ana hu'naze."}]}