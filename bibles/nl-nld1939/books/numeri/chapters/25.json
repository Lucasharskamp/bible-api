{"data":[{"book":"Numeri","chapter":"25","verse":"1","text":"Toen Israël in Sjittim vertoefde, begon het volk ontucht te plegen met de dochters van Moab,"},{"book":"Numeri","chapter":"25","verse":"2","text":"en deze nodigden het volk uit tot de offers van haar goden. Het volk nam aan die offermaaltijden deel, aanbad haar goden,"},{"book":"Numeri","chapter":"25","verse":"3","text":"en Israël diende Báal-Peor. Daarom ontbrandde de toorn van Jahweh tegen Israël."},{"book":"Numeri","chapter":"25","verse":"4","text":"En Jahweh sprak tot Moses:Neem alle schuldigen onder het volk, en hang ze voor Jahweh op in de volle zon, opdat Jahweh’s gloeiende toorn van Israël moge wijken."},{"book":"Numeri","chapter":"25","verse":"5","text":"Moses beval dus de rechters van Israël: Ieder moet zijn mannen doden, die Báal-Peor hebben vereerd."},{"book":"Numeri","chapter":"25","verse":"6","text":"Maar terwijl Moses en heel de gemeenschap der Israëlieten bij de ingang van de openbaringstent weenden, kwam er nog een Israëliet voor hun ogen een midjanietische vrouw naar de zijnen brengen."},{"book":"Numeri","chapter":"25","verse":"7","text":"Toen Pinechas, de zoon van Elazar, den zoon van den priester Aäron, dit zag, stond hij op uit de kring der gemeenschap, greep een speer,"},{"book":"Numeri","chapter":"25","verse":"8","text":"ging den Israëliet tot in het slaapvertrek achterna, en doorstak hen beiden, den Israëliet en de vrouw in het slaapvertrek. Toen hield die ramp onder de Israëlieten op."},{"book":"Numeri","chapter":"25","verse":"9","text":"Maar door die ramp waren er intussen vier en twintig duizend gestorven."},{"book":"Numeri","chapter":"25","verse":"10","text":"Nu sprak Jahweh tot Moses:"},{"book":"Numeri","chapter":"25","verse":"11","text":"Pinechas, de zoon van Elazar, den zoon van den priester Aäron, heeft door zijn ijveren onder hen voor mijn zaak, mijn toorn van de Israëlieten afgewend, zodat Ik de Israëlieten in mijn ijverzucht niet hoef te verdelgen."},{"book":"Numeri","chapter":"25","verse":"12","text":"Zeg daarom: Zie, Ik sluit met hem mijn vredesverbond."},{"book":"Numeri","chapter":"25","verse":"13","text":"Het zal een verbond van een eeuwig priesterschap zijn voor hem en zijn geslacht, omdat hij voor zijn God heeft geijverd en voor de Israëlieten verzoening heeft verkregen."},{"book":"Numeri","chapter":"25","verse":"14","text":"De gedode Israëliet, die met de Midjanietische doorstoken was, heette Zimri; hij was de zoon van Saloe, en een familiehoofd der Simeonieten."},{"book":"Numeri","chapter":"25","verse":"15","text":"De gedode midjanietische vrouw heette Kozbi; ze was de dochter van Soer, die stam- en familiehoofd was in Midjan."},{"book":"Numeri","chapter":"25","verse":"16","text":"Jahweh sprak tot Moses:"},{"book":"Numeri","chapter":"25","verse":"17","text":"Behandel de Midjanieten als vijanden en dood ze."},{"book":"Numeri","chapter":"25","verse":"18","text":"Want ze hebben u als vijand behandeld met hun listige streken, die zij tegen u hebben bedacht in de geschiedenis met Peor en met hun zuster Kozbi, de dochter van het midjanietisch stamhoofd, die doorstoken werd op de dag van de ramp om Peor."}]}