{"data":[{"book":"Walumi","chapter":"6","verse":"1","text":"Chigeze naho? Chijendeleze kudamanya masa chani mbazi Chohile zijenyele?"},{"book":"Walumi","chapter":"6","verse":"2","text":"Bule! Suwe chibanika mwe masa, nachijendeleze vivihi naho kwikala mwe kudamanya masa?"},{"book":"Walumi","chapter":"6","verse":"3","text":"Togola hamvimanyize kugamba chabatizwaga mwe file ya Yesu Kulisito?"},{"book":"Walumi","chapter":"6","verse":"4","text":"Chize chibatizwe chihambwa hamwenga na uyo mwe file yakwe, chani saviya Kulisito auyuke kwa ukulu wa Tate, suwe naswi chikale mwe ujima mhya."},{"book":"Walumi","chapter":"6","verse":"5","text":"Uneva suwe chilungana naye mwe file, seivyo nachilungane naye mo kuuyuswa saviya auyukaga."},{"book":"Walumi","chapter":"6","verse":"6","text":"Naho chivimanya kugamba wikazi wetu we chikale utungikwa hamwenga na Yesu mo msalaba, chani udahi wa mwili wa masa ubalangwe, chisekutenda naho watumwa wa masa."},{"book":"Walumi","chapter":"6","verse":"7","text":"Kwaviya mntu abanike kambulwa mwe nguvu za masa."},{"book":"Walumi","chapter":"6","verse":"8","text":"Ivyo uneva chibanika hamwenga na Kulisito, chazumila kugamba nachikale hamwenga naye."},{"book":"Walumi","chapter":"6","verse":"9","text":"Kwaviya chivimanya kugamba Kulisito kauyuka, habanike naho, file haimdahe naho."},{"book":"Walumi","chapter":"6","verse":"10","text":"Kabanika lumwenga du kwachausa cha masa. Habanike naho ekala kwa kumwagila Chohile."},{"book":"Walumi","chapter":"6","verse":"11","text":"Mweivyo, mwefanyanye saviya wabanike mwe masa, mna mwekala kumsankanila Chohile kombokela Kulisito Yesu."},{"book":"Walumi","chapter":"6","verse":"12","text":"Ivyo masa yasekulongoza naho mili yenyu ikubanika, vikatenda mtimile tama zakwe."},{"book":"Walumi","chapter":"6","verse":"13","text":"Naho msekujeza kulavya vitago vyenyu vidamanye mbuli za wihi na masa. Mna vilavyeni kwa Chohile saviya wantu wata ujima, kwelavyeni kwa wedi."},{"book":"Walumi","chapter":"6","verse":"14","text":"Masa yasekuwatenda watumwa naho, kwaviya hamkulongozwa ni sigilizi mna kwa mbazi mlagiswe ni Chohile."},{"book":"Walumi","chapter":"6","verse":"15","text":"Haluse chigeze? Chidamanye masa, kwaviya hachikulongozwa ni sigilizi mna chadimwa ni mbazi ya Chohile? Bule!"},{"book":"Walumi","chapter":"6","verse":"16","text":"Ichindedi mvimanya kugamba mnelavya kumwiva mntu msiku saviya watumwa wakwe, ichindedi mwi watumwa kwa yudya mkumwiva, hegu watumwa wa masa, chikutimila ni file, hegu kumwiva Chohile, chikutimila ni kutendwa wedi wa myoyo."},{"book":"Walumi","chapter":"6","verse":"17","text":"Mna Chohile atogolwe! Namwi watumwa wa masa aho kale, mtimila chindedi mbunkule mwa mahinyo mhokele kwa myoyo yenyu yose."},{"book":"Walumi","chapter":"6","verse":"18","text":"Mwakombolagwa mwe masa na kutenda watumwa wa wedi wa moyo kwa Chohile."},{"book":"Walumi","chapter":"6","verse":"19","text":"Nalonga milongele ya chiuntu ya wantu wahwele mo utumwa. Aho kale mwelavyaga kutenda watumwa wakudamanya uzavu na wihi kwa kwikala mwe nkumbizi, seivyo kwelavyeni wenye mdamanye yedi kwa Chohile kwachausa cha ulenguswa."},{"book":"Walumi","chapter":"6","verse":"20","text":"Umo mwendaga watumwa wa masa mwendaga mwihale kutenda yadya yakumwagila Chohile."},{"book":"Walumi","chapter":"6","verse":"21","text":"Elo, mhokela chibwani kwa kudamanya viya mkuviwonela soni haluse? Usilo wa mbuli saizo ni file!"},{"book":"Walumi","chapter":"6","verse":"22","text":"Mna haluse mkombolwa kale kulaila mwe masa naho mhitukila watumwa wa Chohile. Uvuni wenyu ni kwikala mwe ulenguso mo udumo kwinkigwa ujima wa mazuwa yose."},{"book":"Walumi","chapter":"6","verse":"23","text":"Kwaviya maliho ya masa ni file, mna jeleko dya Chohile ni ujima wa mazuwa yose mwe Kulisito Yesu Zumbe dyetu."}]}