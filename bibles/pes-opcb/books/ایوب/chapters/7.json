{"data":[{"book":"ایوب","chapter":"7","verse":"1","text":"زندگی انسان روی زمین مثل زندگی یک برده، طولانی و طاقت فرساست."},{"book":"ایوب","chapter":"7","verse":"2","text":"مانند زندگی غلامی است که آرزو می‌کند زیر سایه‌ای بیارامد، و مثل زندگی کارگری است که منتظر است مزدش را بگیرد."},{"book":"ایوب","chapter":"7","verse":"3","text":"ماههای عمر من بی‌ثمر می‌گذرد؛ شبهای من طولانی و خسته کننده است."},{"book":"ایوب","chapter":"7","verse":"4","text":"شب که سر بر بالین می‌گذارم می‌گویم: «ای کاش زودتر صبح شود.» و تا سپیده دم از این پهلو به آن پهلو می‌غلتم."},{"book":"ایوب","chapter":"7","verse":"5","text":"بدنم پر از کرم و زخم است. پوست بدنم ترک خورده و پر از چرک است."},{"book":"ایوب","chapter":"7","verse":"6","text":"روزهای عمرم به سرعت می‌گذرد و با نومیدی سپری می‌شود."},{"book":"ایوب","chapter":"7","verse":"7","text":"به یاد آورید که عمر من دمی بیش نیست و چشمانم دیگر روزهای خوش را نخواهد دید."},{"book":"ایوب","chapter":"7","verse":"8","text":"چشمان شما که الان مرا می‌بیند دیگر مرا نخواهد دید. به دنبال من خواهید گشت، ولی من دیگر نخواهم بود."},{"book":"ایوب","chapter":"7","verse":"9","text":"کسانی که می‌میرند مثل ابری که پراکنده و ناپدید می‌شود، برای همیشه از این دنیا می‌روند."},{"book":"ایوب","chapter":"7","verse":"10","text":"تا به ابد از خانه و خانوادهٔ خود دور می‌شوند و دیگر هرگز کسی آنها را نخواهد دید."},{"book":"ایوب","chapter":"7","verse":"11","text":"پس بگذارید غم و غصه‌ام را بیان کنم؛ بگذارید از تلخی جانم سخن بگویم."},{"book":"ایوب","chapter":"7","verse":"12","text":"مگر من جانور وحشی هستم که مرا در بند گذاشته‌ای؟"},{"book":"ایوب","chapter":"7","verse":"13-14","text":"حتی وقتی در بسترم دراز می‌کشم تا بخوابم و بدبختی‌ام را فراموش کنم، تو با کابوس شب مرا می‌ترسانی."},{"book":"ایوب","chapter":"7","verse":"15","text":"برایم بهتر می‌بود گلویم را می‌فشردند و خفه‌ام می‌کردند تا اینکه به چنین زندگی نکبت‌باری ادامه بدهم."},{"book":"ایوب","chapter":"7","verse":"16","text":"از زندگی بیزارم و نمی‌خواهم زنده بمانم. مرا به حال خود رها کن زیرا روزهایم دمی بیش نیست."},{"book":"ایوب","chapter":"7","verse":"17","text":"انسان چیست که او را به حساب آوری، و این همه به او فکر کنی؟"},{"book":"ایوب","chapter":"7","verse":"18","text":"هر روز صبح از او بازجویی کنی و هر لحظه او را بیازمایی؟"},{"book":"ایوب","chapter":"7","verse":"19","text":"چرا حتی یک لحظه تنهایم نمی‌گذاری تا آب دهانم را فرو برم؟"},{"book":"ایوب","chapter":"7","verse":"20","text":"ای خدایی که ناظر بر اعمال آدمیان هستی، اگر مرتکب گناهی شده‌ام، آیا آن گناه به تو لطمه‌ای زده است؟ برای چه مرا هدف تیرهای خود قرار داده‌ای؟ آیا من برای تو باری سنگین شده‌ام؟"},{"book":"ایوب","chapter":"7","verse":"21","text":"چرا گناهم را نمی‌بخشی و از تقصیر من در نمی‌گذری؟ من به‌زودی زیر خاک خواهم رفت و تو به دنبالم خواهی گشت، ولی من دیگر نخواهم بود."}]}