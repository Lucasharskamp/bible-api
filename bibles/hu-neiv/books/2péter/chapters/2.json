{"data":[{"book":"2 Péter","chapter":"2","verse":"1","text":"Voltak pedig hamis próféták is a nép között, ahogyan köztetek is lesznek hamis tanítók, akik veszedelmes eretnekségeket fognak közétek becsempészni, és az Urat, aki megváltotta őket, megtagadják, így gyors pusztulást hoznak magukra."},{"book":"2 Péter","chapter":"2","verse":"2","text":"Sokan fogják követni ezeknek romlottságát, akik miatt káromolni fogják az igazság útját."},{"book":"2 Péter","chapter":"2","verse":"3","text":"Kapzsiságukban szép szólamokkal ki is fosztanak titeket. Ezeknek ítélete régóta készen áll, kárhoztatásuk nem késik."},{"book":"2 Péter","chapter":"2","verse":"4","text":"Mert Isten nem kedvezett a bűnbe esett angyaloknak sem, hanem sötét mélységbe taszította őket, hogy láncra veretve maradjanak az ítéletig."},{"book":"2 Péter","chapter":"2","verse":"5","text":"Nem kedvezett a régi világnak sem, de Nóét, az igazság hirdetőjét nyolcadmagával megőrizte, amikor özönvízzel borította el az istentelenek világát."},{"book":"2 Péter","chapter":"2","verse":"6","text":"Sodoma és Gomora városát is elhamvasztotta, és végromlásra kárhoztatta, intő például azoknak, akik istentelenek lesznek."},{"book":"2 Péter","chapter":"2","verse":"7","text":"Az igaz Lótot viszont megszabadította, aki az istentelenek kicsapongó életmódja miatt szenvedett"},{"book":"2 Péter","chapter":"2","verse":"8","text":"Mert azok között lakva, gonosz cselekedeteiket látva és hallva, igaz lelke napról-napra gyötrődött."},{"book":"2 Péter","chapter":"2","verse":"9","text":"Meg tudja szabadítani az Úr a kegyeseket a kísértésekből, de a gonoszokat az ítélet napjára tartja meg, amikor elnyerik büntetésüket."},{"book":"2 Péter","chapter":"2","verse":"10","text":"Legfőképpen azok, akik tisztátalan testi vágyaikat követik, és Isten dicsőségét megvetik. Vakmerők, elbizakodottak, akik nem rettennek káromolni magasztos lényeket sem,"},{"book":"2 Péter","chapter":"2","verse":"11","text":"holott még az angyalok, akik erőre és hatalomra nézve nagyobbak náluk, nem szólnak azok ellen kárhoztató ítéletet."},{"book":"2 Péter","chapter":"2","verse":"12","text":"Ezek pedig, mint az oktalan állatok, amelyek megfogásra és elpusztításra valók, azt káromolják, amit nem ismernek. Ezért hozzájuk hasonlóan fognak elpusztulni."},{"book":"2 Péter","chapter":"2","verse":"13","text":"Meg is kapják gonoszságuk díját. Gyönyörűségnek tartják a naponkénti tobzódást, mocsok és szégyenfoltok, akik csalárdságukban kéjelegnek, amikor együtt lakmároznak veletek."},{"book":"2 Péter","chapter":"2","verse":"14","text":"Szemük parázna vággyal van tele, a bűnben telhetetlenek, elhitetik az állhatatlan lelkeket, szívük gyakorlott a kapzsiságban, átok gyermekei,"},{"book":"2 Péter","chapter":"2","verse":"15","text":"akik elhagyták az egyenes utat, eltévelyedtek, Bálámnak, Beór fiának útját követték, aki a gonoszság bérét szerette,"},{"book":"2 Péter","chapter":"2","verse":"16","text":"de aki törvénytelenségéért feddést kapott: egy igavonó néma állat emberi szóval megakadályozta a próféta esztelenségét."},{"book":"2 Péter","chapter":"2","verse":"17","text":"Ezek víztelen források, széltől hányatott fellegek, akiknek a sötétség homálya van fenntartva örökre."},{"book":"2 Péter","chapter":"2","verse":"18","text":"Mert a hiábavalóság kevély szavait szólva, testi kívánságra, bujálkodásra csábítják azokat, akik nemrég szakadtak el a tévelygésben élőktől."},{"book":"2 Péter","chapter":"2","verse":"19","text":"Szabadságot ígérnek azoknak, holott ők maguk a romlottság szolgái, mert akit valaki legyőzött, annak szolgájává lett."},{"book":"2 Péter","chapter":"2","verse":"20","text":"Mert ha az Úrnak, a megtartó Jézus Krisztusnak megismerése által a világ förtelmeit elkerülték, de ezekbe ismét belekeveredve legyőzetnek, az utolsó állapotuk gonoszabb lesz az elsőnél"},{"book":"2 Péter","chapter":"2","verse":"21","text":"Mert jobb volna rájuk nézve, ha meg sem ismerték volna az igazság útját, minthogy megismerve elpártoljanak a nekik adott szent parancsolattól."},{"book":"2 Péter","chapter":"2","verse":"22","text":"De betelt rajtuk az igaz példabeszéd: „Az eb visszatért a saját okádására“, és „a megfürdött disznó a sár fertőjébe“."}]}