{"data":[{"book":"Revhitiko","chapter":"20","verse":"1","text":"Jehovha akati kuna Mozisi,"},{"book":"Revhitiko","chapter":"20","verse":"2","text":"“Uti kuvaIsraeri, ‘MuIsraeri upi noupi kana mutorwa upi noupi agere muIsraeri achapa vana vake kuna Moreki anofanira kuurayiwa. Vanhu vomunyika yake vanofanira kumutaka namabwe."},{"book":"Revhitiko","chapter":"20","verse":"3","text":"Ndichanangana nomunhu iyeye uye ndichamubvisa pakati pavanhu vokwake, nokuti, nokuda kwokupa vana vake kuna Moreki, asvibisa nzvimbo yangu tsvene uye amhura zita rangu dzvene."},{"book":"Revhitiko","chapter":"20","verse":"4","text":"Kana vanhu vomunyika yake vakashaya hanya kana munhu uyu achipa mumwe wavana vake kuna Moreki vakasamuuraya,"},{"book":"Revhitiko","chapter":"20","verse":"5","text":"ndichanangana nomunhu uyo nemhuri yake, uye ndichamubvisa pakati pavanhu vokwake, iye pamwe chete navose vanomutevera pakuita ufeve naMoreki."},{"book":"Revhitiko","chapter":"20","verse":"6","text":"“ ‘Ndichanangana nomunhu uyo achaenda kumasvikiro, nokuvadzimu achiita ufeve nokuvatevera uye ndichamubvisa pakati pavanhu vokwake."},{"book":"Revhitiko","chapter":"20","verse":"7","text":"“ ‘Zvitsaurei mugove vatsvene nokuti ndini Jehovha Mwari wenyu."},{"book":"Revhitiko","chapter":"20","verse":"8","text":"Chengetai mitemo yangu mugoitevera. Ndini Jehovha anokuitai vatsvene."},{"book":"Revhitiko","chapter":"20","verse":"9","text":"“ ‘Ani naani anotuka baba kana mai vake anofanira kuurayiwa. Atuka baba kana mai vake uye ropa rake richava pamusoro pake."},{"book":"Revhitiko","chapter":"20","verse":"10","text":"“ ‘Kana mumwe akaita upombwe nomukadzi womumwe murume, kana nomukadzi womuvakidzani wake, vose murume mhombwe nomukadzi chifeve vanofanira kuurayiwa."},{"book":"Revhitiko","chapter":"20","verse":"11","text":"“ ‘Kana murume akavata nomukadzi wababa vake azvidza baba vake. Vose murume nomukadzi vanofanira kuurayiwa. Ropa ravo richava pamusoro pavo."},{"book":"Revhitiko","chapter":"20","verse":"12","text":"“ ‘Kana mumwe akavata nomuroora wake, vose vari vaviri vanofanira kuurayiwa, zvavaita kunyangadza kukuru; ropa ravo richava pamusoro pavo."},{"book":"Revhitiko","chapter":"20","verse":"13","text":"“ ‘Kana mumwe akavata nomurume seanovata nomukadzi vose vari vaviri vaita zvinonyangadza. Vanofanira kuurayiwa. Ropa ravo richava pamusoro pavo."},{"book":"Revhitiko","chapter":"20","verse":"14","text":"“ ‘Kana mumwe akawana mukadzi pamwe chete namai vake, zvakaipa. Vose iye naivo vanofanira kupiswa mumoto kuitira kuti pasawanikwe kuipa pakati penyu."},{"book":"Revhitiko","chapter":"20","verse":"15","text":"“ ‘Kana murume akavata nemhuka anofanira kuurayiwa uye munofanira kuuraya mhuka yacho."},{"book":"Revhitiko","chapter":"20","verse":"16","text":"“ ‘Kana mukadzi akaswedera kumhuka kuti avate nayo, urayai zvose mukadzi nemhuka yacho. Vanofanira kuurayiwa; ropa ravo richava pamusoro pavo."},{"book":"Revhitiko","chapter":"20","verse":"17","text":"“ ‘Kana murume akawana hanzvadzi yake mwanasikana wababa vake, kana kuti wamai vake, uye vakavata vose, ichi chinyadziso. Vanofanira kubviswa pamberi pameso avanhu vokwavo. Azvidza hanzvadzi yake uye achava nemhosva."},{"book":"Revhitiko","chapter":"20","verse":"18","text":"“ ‘Kana murume akavata nomukadzi panguva yokuva kwake kumwedzi akasangana naye, afumura chaipo panobva kuyerera kwake, mukadziwo azvifumura. Vose vari vaviri vanofanira kubviswa pavanhu vokwavo."},{"book":"Revhitiko","chapter":"20","verse":"19","text":"“ ‘Usavata namainini kana vatete vako nokuti uku kuzvidza hama yapedyo; mose muri vaviri muchava nemhosva."},{"book":"Revhitiko","chapter":"20","verse":"20","text":"“ ‘Kana murume akavata nomukadzi wababamunini vake azvidza babamunini vake. Vachava nemhosva; vachafa vasina vana."},{"book":"Revhitiko","chapter":"20","verse":"21","text":"“ ‘Kana murume akawana mukadzi womukoma kana womununʼuna ichi chinhu chisina kunaka, azvidza mukoma kana mununʼuna wake. Vachashaya vana."},{"book":"Revhitiko","chapter":"20","verse":"22","text":"“ ‘Chengetai mirayiro yangu nemitemo yangu mugoitevera kuitira kuti nyika yandiri kukuendesai kwairi irege kukurutsirai kunze."},{"book":"Revhitiko","chapter":"20","verse":"23","text":"Hamufaniri kutevera tsika dzendudzi dzandichadzinga pamberi penyu. Nokuti dzakaita zvinhu zvose izvi, ndikadzisema."},{"book":"Revhitiko","chapter":"20","verse":"24","text":"Asi ndakati kwamuri, “Muchatora nyika yavo. Ndichaipa kwamuri senhaka, nyika inoerera mukaka nouchi.” Ndini Jehovha Mwari wenyu uyo akakutsaurai kubva kune dzimwe ndudzi."},{"book":"Revhitiko","chapter":"20","verse":"25","text":"“ ‘Naizvozvo unofanira kuisa mutsauko pakati pemhuka dzakachena nedzisina kuchena uye pakati peshiri dzakachena nedzisina kuchena. Musazvisvibisa nemhuka ipi zvayo kana shiri kana chimwe chinhu chinofamba pavhu, idzo dzandakatsaura sedzisina kuchena kwamuri."},{"book":"Revhitiko","chapter":"20","verse":"26","text":"Munofanira kuva vatsvene kwandiri nokuti ini Jehovha ndiri mutsvene. Ndakakutsaurai kubva kundudzi kuti muve vangu ndoga."},{"book":"Revhitiko","chapter":"20","verse":"27","text":"“ ‘Murume kana mukadzi svikiro kana anoita zvemidzimu pakati penyu anofanira kuurayiwa. Munofanira kuvataka namabwe. Ropa ravo richava pamusoro pavo.’ ”"}]}