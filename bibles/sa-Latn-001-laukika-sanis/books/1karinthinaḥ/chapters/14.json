{"data":[{"book":"1 karinthinaḥ","chapter":"14","verse":"1","text":"yūyaṁ prēmācaraṇē prayatadhvam ātmikān dāyānapi viśēṣata īśvarīyādēśakathanasāmarthyaṁ prāptuṁ cēṣṭadhvaṁ|"},{"book":"1 karinthinaḥ","chapter":"14","verse":"2","text":"yō janaḥ parabhāṣāṁ bhāṣatē sa mānuṣān na sambhāṣatē kintvīśvaramēva yataḥ kēnāpi kimapi na budhyatē sa cātmanā nigūḍhavākyāni kathayati;"},{"book":"1 karinthinaḥ","chapter":"14","verse":"3","text":"kintu yō jana īśvarīyādēśaṁ kathayati sa parēṣāṁ niṣṭhāyai hitōpadēśāya sāntvanāyai ca bhāṣatē|"},{"book":"1 karinthinaḥ","chapter":"14","verse":"4","text":"parabhāṣāvādyātmana ēva niṣṭhāṁ janayati kintvīśvarīyādēśavādī samitē rniṣṭhāṁ janayati|"},{"book":"1 karinthinaḥ","chapter":"14","verse":"5","text":"yuṣmākaṁ sarvvēṣāṁ parabhāṣābhāṣaṇam icchāmyahaṁ kintvīśvarīyādēśakathanam adhikamapīcchāmi| yataḥ samitē rniṣṭhāyai yēna svavākyānām arthō na kriyatē tasmāt parabhāṣāvādita īśvarīyādēśavādī śrēyān|"},{"book":"1 karinthinaḥ","chapter":"14","verse":"6","text":"hē bhrātaraḥ, idānīṁ mayā yadi yuṣmatsamīpaṁ gamyatē tarhīśvarīyadarśanasya jñānasya vēśvarīyādēśasya vā śikṣāyā vā vākyāni na bhāṣitvā parabhāṣāṁ bhāṣamāṇēna mayā yūyaṁ kimupakāriṣyadhvē?"},{"book":"1 karinthinaḥ","chapter":"14","verse":"7","text":"aparaṁ vaṁśīvallakyādiṣu niṣprāṇiṣu vādyayantrēṣu vāditēṣu yadi kkaṇā na viśiṣyantē tarhi kiṁ vādyaṁ kiṁ vā gānaṁ bhavati tat kēna bōddhuṁ śakyatē?"},{"book":"1 karinthinaḥ","chapter":"14","verse":"8","text":"aparaṁ raṇatūryyā nisvaṇō yadyavyaktō bhavēt tarhi yuddhāya kaḥ sajjiṣyatē?"},{"book":"1 karinthinaḥ","chapter":"14","verse":"9","text":"tadvat jihvābhi ryadi sugamyā vāk yuṣmābhi rna gadyēta tarhi yad gadyatē tat kēna bhōtsyatē? vastutō yūyaṁ digālāpina iva bhaviṣyatha|"},{"book":"1 karinthinaḥ","chapter":"14","verse":"10","text":"jagati katiprakārā uktayō vidyantē? tāsāmēkāpi nirarthikā nahi;"},{"book":"1 karinthinaḥ","chapter":"14","verse":"11","text":"kintūktērarthō yadi mayā na budhyatē tarhyahaṁ vaktrā mlēccha iva maṁsyē vaktāpi mayā mlēccha iva maṁsyatē|"},{"book":"1 karinthinaḥ","chapter":"14","verse":"12","text":"tasmād ātmikadāyalipsavō yūyaṁ samitē rniṣṭhārthaṁ prāptabahuvarā bhavituṁ yatadhvaṁ,"},{"book":"1 karinthinaḥ","chapter":"14","verse":"13","text":"ataēva parabhāṣāvādī yad arthakarō'pi bhavēt tat prārthayatāṁ|"},{"book":"1 karinthinaḥ","chapter":"14","verse":"14","text":"yadyahaṁ parabhāṣayā prarthanāṁ kuryyāṁ tarhi madīya ātmā prārthayatē, kintu mama buddhi rniṣphalā tiṣṭhati|"},{"book":"1 karinthinaḥ","chapter":"14","verse":"15","text":"ityanēna kiṁ karaṇīyaṁ? aham ātmanā prārthayiṣyē buddhyāpi prārthayiṣyē; aparaṁ ātmanā gāsyāmi buddhyāpi gāsyāmi|"},{"book":"1 karinthinaḥ","chapter":"14","verse":"16","text":"tvaṁ yadātmanā dhanyavādaṁ karōṣi tadā yad vadasi tad yadi śiṣyēnēvōpasthitēna janēna na buddhyatē tarhi tava dhanyavādasyāntē tathāstviti tēna vaktaṁ kathaṁ śakyatē?"},{"book":"1 karinthinaḥ","chapter":"14","verse":"17","text":"tvaṁ samyag īśvaraṁ dhanyaṁ vadasīti satyaṁ tathāpi tatra parasya niṣṭhā na bhavati|"},{"book":"1 karinthinaḥ","chapter":"14","verse":"18","text":"yuṣmākaṁ sarvvēbhyō'haṁ parabhāṣābhāṣaṇē samarthō'smīti kāraṇād īśvaraṁ dhanyaṁ vadāmi;"},{"book":"1 karinthinaḥ","chapter":"14","verse":"19","text":"tathāpi samitau parōpadēśārthaṁ mayā kathitāni pañca vākyāni varaṁ na ca lakṣaṁ parabhāṣīyāni vākyāni|"},{"book":"1 karinthinaḥ","chapter":"14","verse":"20","text":"hē bhrātaraḥ,yūyaṁ buddhyā bālakāiva mā bhūta parantu duṣṭatayā śiśava̮iva bhūtvā buddhyā siddhā bhavata|"},{"book":"1 karinthinaḥ","chapter":"14","verse":"21","text":"śāstra idaṁ likhitamāstē, yathā, ityavōcat parēśō'ham ābhāṣiṣya imān janān| bhāṣābhiḥ parakīyābhi rvaktraiśca paradēśibhiḥ| tathā mayā kr̥tē'pīmē na grahīṣyanti madvacaḥ||"},{"book":"1 karinthinaḥ","chapter":"14","verse":"22","text":"ataēva tat parabhāṣābhāṣaṇaṁ aviścāsinaḥ prati cihnarūpaṁ bhavati na ca viśvāsinaḥ prati; kintvīśvarīyādēśakathanaṁ nāviśvāsinaḥ prati tad viśvāsinaḥ pratyēva|"},{"book":"1 karinthinaḥ","chapter":"14","verse":"23","text":"samitibhuktēṣu sarvvēṣu ēkasmin sthānē militvā parabhāṣāṁ bhāṣamāṇēṣu yadi jñānākāṅkṣiṇō'viśvāsinō vā tatrāgacchēyustarhi yuṣmān unmattān kiṁ na vadiṣyanti?"},{"book":"1 karinthinaḥ","chapter":"14","verse":"24","text":"kintu sarvvēṣvīśvarīyādēśaṁ prakāśayatsu yadyaviśvāsī jñānākāṅkṣī vā kaścit tatrāgacchati tarhi sarvvairēva tasya pāpajñānaṁ parīkṣā ca jāyatē,"},{"book":"1 karinthinaḥ","chapter":"14","verse":"25","text":"tatastasyāntaḥkaraṇasya guptakalpanāsu vyaktībhūtāsu sō'dhōmukhaḥ patan īśvaramārādhya yuṣmanmadhya īśvarō vidyatē iti satyaṁ kathāmētāṁ kathayiṣyati|"},{"book":"1 karinthinaḥ","chapter":"14","verse":"26","text":"hē bhrātaraḥ, sammilitānāṁ yuṣmākam ēkēna gītam anyēnōpadēśō'nyēna parabhāṣānyēna aiśvarikadarśanam anyēnārthabōdhakaṁ vākyaṁ labhyatē kimētat? sarvvamēva paraniṣṭhārthaṁ yuṣmābhiḥ kriyatāṁ|"},{"book":"1 karinthinaḥ","chapter":"14","verse":"27","text":"yadi kaścid bhāṣāntaraṁ vivakṣati tarhyēkasmin dinē dvijanēna trijanēna vā parabhāाṣā kathyatāṁ tadadhikairna kathyatāṁ tairapi paryyāyānusārāt kathyatāṁ, ēkēna ca tadarthō bōdhyatāṁ|"},{"book":"1 karinthinaḥ","chapter":"14","verse":"28","text":"kintvarthābhidhāyakaḥ kō'pi yadi na vidyatē tarhi sa samitau vācaṁyamaḥ sthitvēśvarāyātmanē ca kathāṁ kathayatu|"},{"book":"1 karinthinaḥ","chapter":"14","verse":"29","text":"aparaṁ dvau trayō vēśvarīyādēśavaktāraḥ svaṁ svamādēśaṁ kathayantu tadanyē ca taṁ vicārayantu|"},{"book":"1 karinthinaḥ","chapter":"14","verse":"30","text":"kintu tatrāparēṇa kēnacit janēnēśvarīyādēśē labdhē prathamēna kathanāt nivarttitavyaṁ|"},{"book":"1 karinthinaḥ","chapter":"14","verse":"31","text":"sarvvē yat śikṣāṁ sāntvanāñca labhantē tadarthaṁ yūyaṁ sarvvē paryyāyēṇēśvarīyādēśaṁ kathayituṁ śaknutha|"},{"book":"1 karinthinaḥ","chapter":"14","verse":"32","text":"īśvarīyādēśavaktr̥ṇāṁ manāṁsi tēṣām adhīnāni bhavanti|"},{"book":"1 karinthinaḥ","chapter":"14","verse":"33","text":"yata īśvaraḥ kuśāsanajanakō nahi suśāsanajanaka ēvēti pavitralōkānāṁ sarvvasamitiṣu prakāśatē|"},{"book":"1 karinthinaḥ","chapter":"14","verse":"34","text":"aparañca yuṣmākaṁ vanitāḥ samitiṣu tūṣṇīmbhūtāstiṣṭhantu yataḥ śāstralikhitēna vidhinā tāḥ kathāpracāraṇāt nivāritāstābhi rnighrābhi rbhavitavyaṁ|"},{"book":"1 karinthinaḥ","chapter":"14","verse":"35","text":"atastā yadi kimapi jijñāsantē tarhi gēhēṣu patīn pr̥cchantu yataḥ samitimadhyē yōṣitāṁ kathākathanaṁ nindanīyaṁ|"},{"book":"1 karinthinaḥ","chapter":"14","verse":"36","text":"aiśvaraṁ vacaḥ kiṁ yuṣmattō niragamata? kēvalaṁ yuṣmān vā tat kim upāgataṁ?"},{"book":"1 karinthinaḥ","chapter":"14","verse":"37","text":"yaḥ kaścid ātmānam īśvarīyādēśavaktāram ātmanāviṣṭaṁ vā manyatē sa yuṣmān prati mayā yad yat likhyatē tatprabhunājñāpitam ītyurarī karōtu|"},{"book":"1 karinthinaḥ","chapter":"14","verse":"38","text":"kintu yaḥ kaścit ajñō bhavati sō'jña ēva tiṣṭhatu|"},{"book":"1 karinthinaḥ","chapter":"14","verse":"39","text":"ataēva hē bhrātaraḥ, yūyam īśvarīyādēśakathanasāmarthyaṁ labdhuṁ yatadhvaṁ parabhāṣābhāṣaṇamapi yuṣmābhi rna nivāryyatāṁ|"},{"book":"1 karinthinaḥ","chapter":"14","verse":"40","text":"sarvvakarmmāṇi ca vidhyanusārataḥ suparipāṭyā kriyantāṁ|"}]}