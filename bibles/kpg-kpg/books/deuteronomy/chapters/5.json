{"data":[{"book":"Deuteronomy","chapter":"5","verse":"1","text":"Moses ga gahi mai digau Israel huogodoo, ga helekai gi digaula, “Nia daangada Israel, hagalongo gi nia haganoho huogodoo ala e gowadu ko au gi goodou dangi nei. Kaabe ina nia maa, ge goodou e hai gi daudali nia maa."},{"book":"Deuteronomy","chapter":"5","verse":"2","text":"I di Gonduu Sinai, gei Dimaadua go tadau God guu hai dana hagababa,"},{"book":"Deuteronomy","chapter":"5","verse":"3","text":"hagalee anga hua gi tadau damana, ge mai labelaa gi gidaadou huogodoo ala e mouli dangi nei."},{"book":"Deuteronomy","chapter":"5","verse":"4","text":"I hongo di gonduu, gei Dimaadua gu helekai adu gi goodou hagamadammaa mai i lodo di ahi."},{"book":"Deuteronomy","chapter":"5","verse":"5","text":"Au nogo duu i godou mehanga mo Dimaadua belee hagi adu ana helekai, idimaa goodou nogo mmaadagu i di ahi, ge digi hula gi hongo di gonduu."},{"book":"Deuteronomy","chapter":"5","verse":"6","text":"‘Au go Yihowah go di godou God dela ne daa mai goodou gi daha mo Egypt, di godou gowaa dela nogo ngalua hege ai."},{"book":"Deuteronomy","chapter":"5","verse":"7","text":"“‘Goodou hudee hai god hua gee mo au."},{"book":"Deuteronomy","chapter":"5","verse":"8","text":"“‘Goodou hudee hai god gi nia ada o tei mee i di langi i nua be i henuailala, be i lodo di moana o lala henuailala.5.8 Leviticus 26.1; Deuteronomy 4.15-18; 27.15"},{"book":"Deuteronomy","chapter":"5","verse":"9","text":"Hudee pala ang gi dahi ada mee be e daumaha gi di maa, idimaa, Au go Yihowah go di godou God, Au go di God dubua. Digau ala ma ga ginagina i di Au, gei Au ga hagaduadua digaula mo nadau hagadili gi muli, gaa dae loo gi di tolu mo di haa adu dangada.5.9 Exodus 34.6-7; Numbers 14.18; Deuteronomy 7.9-10"},{"book":"Deuteronomy","chapter":"5","verse":"10","text":"Gei Au e dumaalia hua gi nia madahaanau e mana o digau ala e aloho i di Au ge e haga kila aga agu haganoho."},{"book":"Deuteronomy","chapter":"5","verse":"11","text":"“‘Goodou hudee hai hegau ihala gi dogu ingoo, idimaa, Au go Yihowah di godou God, dela e hagahuaidu tangada dela ma ga hai hegau ihala dogu ingoo.5.11 Leviticus 19.12"},{"book":"Deuteronomy","chapter":"5","verse":"12","text":"“‘Goodou gi langahia di Laangi Sabad, heia gi dabuaahia, gii hai be agu helekai ala ne hai ko Au go Dimaadua di godou God adu gi goodou.5.12 Exodus 16.23-30; 31.12-14"},{"book":"Deuteronomy","chapter":"5","verse":"13","text":"Heia godou moomee gii lawa i lodo nia laangi e ono.5.13 Exodus 23.12; 31.15; 34.21; 35.2; Leviticus 23.3"},{"book":"Deuteronomy","chapter":"5","verse":"14","text":"Gei di hidu laangi la di laangi hagamolooloo, e haga dabu ai goodou gi di Au. Deai tangada i goodou e hai ana moomee ai, goodou, godou dama, godou hege, godou manu be go digau mai i daha ala e noho i godou henua. Godou hege e hai gi hagamolooloo gadoo be goodou."},{"book":"Deuteronomy","chapter":"5","verse":"15","text":"Hagamaanadu ina bolo goodou nogo hai nia hege i Egypt, gei Au go Dimaadua, go di godou God, ga daa mai goodou gi daha gi ogu mogobuna mo ogu mahi. Deelaa laa e hagadaba ei Au adu gi goodou bolo gi hagadabu ina di Laangi Sabad."},{"book":"Deuteronomy","chapter":"5","verse":"16","text":"“‘Hagalabagauina do damana mo do dinana, gii hai be agu helekai ala e hai ko Au go Dimaadua go doo God adu gi goodou, gi humalia adu gi goodou i nia mee huogodoo, ge gi mouli goodou waalooloo i hongo dagu henua dela ga gowadu ko Au gi goodou.5.16 Deuteronomy 27.16; Matthew 15.4; 19.19; Mark 7.10; 10.19; Luke 18.20; Ephesians 6.2,3"},{"book":"Deuteronomy","chapter":"5","verse":"17","text":"“‘Hudee daaligidia tangada gii made.5.17 Genesis 9.6; Leviticus 24.17; Matthew 5.21; 19.18; Mark 10.19; Luke 18.20; Romans 13.9; James 2.11"},{"book":"Deuteronomy","chapter":"5","verse":"18","text":"“‘Hudee kii i baahi tangada i daha mo doo lodo."},{"book":"Deuteronomy","chapter":"5","verse":"19","text":"“‘Hudee gaiaa.5.19 Leviticus 19.11; Matthew 19.18; Mark 10.19; Luke 18.20; Romans 13.9"},{"book":"Deuteronomy","chapter":"5","verse":"20","text":"“‘Hudee hagahuaidu ina tangada gi nia kai tilikai.5.20 Exodus 23.1; Matthew 19.18; Mark 10.19; Luke 18.20"},{"book":"Deuteronomy","chapter":"5","verse":"21","text":"“‘Hudee hagagailaa gi di hale o tangada, be go dono lodo, be go ana ‘donkey’, be go dana kau, be go di ingoo hua di mee i ana mee.’5.21 Romans 7.7; 13.9"},{"book":"Deuteronomy","chapter":"5","verse":"22","text":"“Aanei la go nnaganoho Dimaadua, ne gowadu gi goodou huogodoo nogo dagabuli i di gonduu. Aanei hua nnaganoho a Maa ne gaamai, i dono lee maaloo mai i lodo di ahi mo mai i lodo nia gololangi maadolu, nia mee i golo ai. Gei Mee gaa hihi nia maa gi hongo nia baahi hadu baabaa e lua, ga gaamai gi di au.5.22 Hebrews 12.18-19"},{"book":"Deuteronomy","chapter":"5","verse":"23","text":"“Di madagoaa di gonduu hagatau ne wele, ge goodou gu longono di lee mai i lodo di bouli, godou dagi mo nia dagi o godou madawaawa ga lloomoi gi di au,"},{"book":"Deuteronomy","chapter":"5","verse":"24","text":"ga helekai mai, ‘Dimaadua go tadau God gu hagi mai dono maaloo mo dono madamada i tadau madagoaa ne hagalongo gi Mee ne helekai mai i lodo di ahi! Dangi nei gidaadou gu gidee bolo tangada e mee di mouli hua igolo, i muli God ne helekai ang gi mee."},{"book":"Deuteronomy","chapter":"5","verse":"25","text":"Malaa, gidaadou e aha ala e hagalliga gi di made labelaa? Di ahi huaidu deelaa la ga hagahuaidu gidaadou. Gidaadou e mmade hua, maa gidaadou ga hagalongo gi Dimaadua go tadau God, ma ga helekai labelaa."},{"book":"Deuteronomy","chapter":"5","verse":"26","text":"Maa iai tangada i golo gu mouli i muli dono hagalongo gi di God mouli e helekai mai i di ahi?"},{"book":"Deuteronomy","chapter":"5","verse":"27","text":"Hana gi muli, Moses, hana hagalongo gi nia mee huogodoo Dimaadua go tadau God ma ga helekai ai. Nomuli, gei goe ga hanimoi, ga hagi mai laa ana mee ne helekai adu. Gimaadou ga hagalongo ga daudali ai.’"},{"book":"Deuteronomy","chapter":"5","verse":"28","text":"“Di madagoaa Dimaadua ne longono nnelekai aanei, gei Mee ga helekai mai, ‘Au gu longono nnelekai digau aanei, ge digaula e donu."},{"book":"Deuteronomy","chapter":"5","verse":"29","text":"E humalia bolo digaula la gi hagabaubau hua laa beenei i nia madagoaa huogodoo! E humalia bolo digaula la gi hagalaamua ina Au, ge gi daudalia agu hagababa huogodoo i nia madagoaa huogodoo, gei nia mee huogodoo ga humalia i nadau baahi mo nadau hagadili gi muli gaa hana hua beelaa."},{"book":"Deuteronomy","chapter":"5","verse":"30","text":"Hana, helekai gi digaula bolo gii hula gi muli gi nadau hale laa."},{"book":"Deuteronomy","chapter":"5","verse":"31","text":"Gei goe, go Moses, noho i kinei i dogu baahi, gei Au ga gowadu agu haganoho mo agu hagababa huogodoo. Agoago ina nia maa gi nia daangada gii mee digaula di haga kila aga nia maa i tenua dela e wanga ko Au gi digaula.’"},{"book":"Deuteronomy","chapter":"5","verse":"32","text":"“Nia daangada Israel, goodou gi dagatonu adu gi goodou bolo goodou gi heia nia mee huogodoo Dimaadua go di godou God ne helekai adu gi goodou. Hudee de hagalongo gi tei haganoho i ana haganoho."},{"book":"Deuteronomy","chapter":"5","verse":"33","text":"Daudalia nia maa huogodoo, gei nia mee huogodoo gaa gila humalia i godou baahi, gei goodou ga duudagi adu hua di godou noho i hongo tenua dela ga hai mee ginai goodou."}]}