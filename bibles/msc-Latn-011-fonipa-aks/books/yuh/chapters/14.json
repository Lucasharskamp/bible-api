{"data":[{"book":"YUH","chapter":"14","verse":"1","text":"Isa ka a fɔ ko: «Ai jusu kana yɛrɛyɛrɛ. Ai ye lala Alla la, ai ye la nde fanan na."},{"book":"YUH","chapter":"14","verse":"2","text":"Sii diya siyaman ba le n Fa la bon na. Ni tuɲa tɛ, n di a fɔ ai yɛ, baa n ye wa ka sii diya rabɛn ai yɛ."},{"book":"YUH","chapter":"14","verse":"3","text":"N wa sii diya rabɛn ai ma, n di na ka ai ta ka wa an ɲɔɔn fɛ, sani ai ri wa nde ye wala yɔrɔ mɛn dɔ."},{"book":"YUH","chapter":"14","verse":"4","text":"Ai ka a lɔn n ye wala sila mɛn kan.»"},{"book":"YUH","chapter":"14","verse":"5","text":"Tomasi ka a fɔ ko: «Maari, an ma a lɔn i ye wala yɔrɔ mɛn dɔ. An ye sila wo lɔnna di?»"},{"book":"YUH","chapter":"14","verse":"6","text":"Isa ka a jabi: «Nde, n ye sila le ri, a ni tuɲa, a ni ɲenemaya. Mɔɔ ti se wala Fa ma, ni a ma se nde ma."},{"book":"YUH","chapter":"14","verse":"7","text":"Ni ai ka n lɔn, ai ri n Fa fanan lɔn. Sisen ai ra a lɔn, ai ra a yen.»"},{"book":"YUH","chapter":"14","verse":"8","text":"Filipe ka a fɔ a yɛ ko: «Maari, Fa wo yiraka an na, wo ri se an wasala.»"},{"book":"YUH","chapter":"14","verse":"9","text":"Isa ka a jabi: «Filipe, a ra mɛn bakɛ an bɛɛ ye an ɲɔɔn fɛ, kɔni i ma n lɔn wa? Ni mɛn ka n yen, wo ra n Fa yen! Nfenna I ye a fɔla ko ‹Fa yiraka an na›?"},{"book":"YUH","chapter":"14","verse":"10","text":"I ma la a la ko n ye n Fa fɛ, Fa fanan ye n fɛ? N ye kuma mɛn fɔla, wo ti bɔla nde jɛrɛ rɔ de; n Fa mɛn ye nde fɛ wo ye a jɛrɛ la baara kɛla."},{"book":"YUH","chapter":"14","verse":"11","text":"Ai ye a la n na, n ye n Fa fɛ, n Fa fanan ye n fɛ, ni wo tɛ ai ye la kɛwaliilu jɛrɛ la sereya la."},{"book":"YUH","chapter":"14","verse":"12","text":"N ye tuɲa le fɔla ai yɛ ko: mɛn ka a lemɛniya la n dɔ wo ri n na baara kabannako fanan kɛ. A ri kabannako kɛ mɛn ka bon ka tamin n ta la ka a masɔrɔn n watɔ n Fa ma."},{"book":"YUH","chapter":"14","verse":"13","text":"Ai ka foyi maɲininka n tɔɔ rɔ, n di wo kɛ, sa a ri n Fa la gbiliya yiraka nde la, nde mɛn ye a Dencɛ ri."},{"book":"YUH","chapter":"14","verse":"14","text":"Ni ai ka fen fen maɲininka nde tɔɔ rɔ, n di wo kɛ."},{"book":"YUH","chapter":"14","verse":"15","text":"«Ni ai ye n kaninna, ai di n na jamarili mira."},{"book":"YUH","chapter":"14","verse":"16","text":"Wo rɔ nde ri n Fa madiya, a ni a ri Lalilila gbɛrɛ di ai ma mɛn di to ai fɛ habadan."},{"book":"YUH","chapter":"14","verse":"17","text":"Lalilila wo ye Nii Sɛniman de ri mɛn ye tuɲa fɔla mɔɔilu yɛ. Dunuɲa mɔɔilu ti se a ko rɔ ka a masɔrɔn a tɛ a yenna, a ma a lɔn. Kɔni ai ka a lɔn, ka a masɔrɔn a ye ai fɛ, a ri kɛ ai sɔnɔmɛ rɔ fanan."},{"book":"YUH","chapter":"14","verse":"18","text":"«N ti ai bilala ikomin faratanin, kɔni n di n kɔsɛ ai ma."},{"book":"YUH","chapter":"14","verse":"19","text":"A ti mɛn bakɛ, dunuɲa mɔɔilu ti n yen butun, kɔni ai ri n yen. Ka a masɔrɔn n di ɲenemaya, ai fanan di ɲenemaya."},{"book":"YUH","chapter":"14","verse":"20","text":"Ni wo lon sera, ai ri a ɲayen ko n ni n Fa ye i ɲɔɔn fɛ ikomin mɔɔ kelen, ko aile ni nde ye i ɲɔɔn fɛ ikomin mɔɔ kelen."},{"book":"YUH","chapter":"14","verse":"21","text":"Mɔɔ mɛn ye sɔnna n na jamariliilu ma ka ii labato, wo tii le ye n kaninna. Mɔɔ mɛn wa n kanin, n Fa di wo tii kanin. N fanan di a kanin ka n jɛrɛ yiraka a la.»"},{"book":"YUH","chapter":"14","verse":"22","text":"Judasi, kɔni Judasi Sikariyɔti tɛ, wo ka a maɲininka ko: «Maari, nfenna i ri i yiraka an na, kɔni i tɛ i yiraka dunuɲa la wa?»"},{"book":"YUH","chapter":"14","verse":"23","text":"Isa ka a jabi: «Ni n diyara mɔɔ mɛn yɛ, wo tii ri n kumakan bonya. Wo tii ri diya n Fa fanan yɛ. An di na a ma, an di to a fɛ."},{"book":"YUH","chapter":"14","verse":"24","text":"Kɔni ni n ma diya mɛn yɛ, wo ti n kumakan mirala. Ai ye kumakan mɛn namɛnna wo ma bɔ nde rɔ, kɔni n Fa mɛn ka n kelaya."},{"book":"YUH","chapter":"14","verse":"25","text":"«N ye a bɛɛ fɔla ai yɛ, an ye an ɲɔɔn fɛ waati ɲin dɔ."},{"book":"YUH","chapter":"14","verse":"26","text":"Kɔni, Lalilila, Nii Sɛniman, N Fa ye mɛn lanala n tɔɔ rɔ, wo ye ai karanna ko bɛɛ la, aile fanan hankili ri bila a rɔ n ka mɛn fɔ ai yɛ."},{"book":"YUH","chapter":"14","verse":"27","text":"«N ye jususuma dila ai ma. Jususuma mɛn ye n na, n ye wo ɲɔɔn dila ai ma. N tɛ ai dila ikomin dunuɲa ye a dila ɲa mɛn ma. Ai jusu kana yɛrɛyɛrɛ, ai jusu kana bɔ ka silan."},{"book":"YUH","chapter":"14","verse":"28","text":"Ai ra a mɛn ko n ka mɛn fɔ ai yɛ ko: ‹N watɔ, n di n kɔsɛ ai ma fanan›. Ni n diyara ai yɛ ai tun di sɛwa, baa n watɔ n Fa ma, n Fa mɛn ka bon nde ma."},{"book":"YUH","chapter":"14","verse":"29","text":"Nba, n ka wo fɔ ai yɛ sisen sani a ye kɛ, sa a wa kɛ tuma mɛn na, ai ri lemɛniya."},{"book":"YUH","chapter":"14","verse":"30","text":"N ti kumala ai yɛ bakɛ wo kɔ, baa dunuɲa mansaden ye nala. A ti se nde la,"},{"book":"YUH","chapter":"14","verse":"31","text":"kɔni n Fa ka mɛn jamari n yɛ, n ye wo le labatola, sa dunuɲa mɔɔilu ri a lɔn ko n ye n Fa kaninna. Ai ye ai wuli, an ye bɔ yan.»"}]}