{"data":[{"book":"1 AmaKhosi","chapter":"14","verse":"1","text":"Ngalesosikhathi u-Abhija indodana kaJerobhowamu wagula,"},{"book":"1 AmaKhosi","chapter":"14","verse":"2","text":"uJerobhowamu wathi kumkakhe, “Hamba, uzifihle ngesinye isimo, ukuze kungabikhona ozakunanzelela ukuthi ungumkaJerobhowamu. Ube ususiya eShilo. U-Ahija umphrofethi ukhonale onguye owangitshela ukuthi ngizakuba yinkosi yabantu laba."},{"book":"1 AmaKhosi","chapter":"14","verse":"3","text":"Uthathe izinkwa ezilitshumi, amakhekhe athile kanye legabha loluju, ube ususiya kuye. Uzakutshela okumele kwenzakale emntwaneni.”"},{"book":"1 AmaKhosi","chapter":"14","verse":"4","text":"Ngakho umkaJerobhowamu wenza lokho ayekutshilo wasesiya endlini ka-Ahija eShilo."},{"book":"1 AmaKhosi","chapter":"14","verse":"5","text":"Kodwa uThixo wayetshele u-Ahija ukuthi, “UmkaJerobhowamu uyeza uzokubuza ngendodana yakhe, iyagula, njalo uzamnika impendulo le lale ngalokhu lalokhuyana. Ekufikeni kwakhe uzakwenza kungathi kayisuye ezifihla.”"},{"book":"1 AmaKhosi","chapter":"14","verse":"6","text":"Kwathi u-Ahija esizwa izisinde zakhe phandle wahle wema emnyango, wathi, “Ngena, Nkosikazi kaJerobhowamu, kanti ngokwani ukuzenzisa? Ngithunywe kuwe ngilombiko omubi."},{"book":"1 AmaKhosi","chapter":"14","verse":"7","text":"Hamba, uyetshela uJerobhowamu ukuthi lokhu yikho okutshiwo nguThixo, uNkulunkulu ka-Israyeli, uthi: ‘Ngakondla wakhula phakathi kwabantu ngakwenza umkhokheli wabantu bami bako-Israyeli."},{"book":"1 AmaKhosi","chapter":"14","verse":"8","text":"Ngaxebula umbuso endlini kaDavida ngawunika wena, kodwa awuzange wenze njengenceku yami uDavida, yena owagcina imilayo yami njalo wangilandela ngayo yonke inhliziyo yakhe, esenza konke okuhle phambi kwami."},{"book":"1 AmaKhosi","chapter":"14","verse":"9","text":"Wonile okudlula bonke abakwandulelayo. Usuzidalele abanye onkulunkulu, izithombe ezikhandwe ngensimbi, ungithukuthelisile ngazonda njalo ungifulathele."},{"book":"1 AmaKhosi","chapter":"14","verse":"10","text":"Ngenxa yalokho ngizakwehlisela incithakalo endlini kaJerobhowamu. Ngizabhubhisa bonke abesilisa bokucina ekuzalweni kwabakaJerobhowamu ko-Israyeli loba yisigqili loba okhululekileyo. Ngizayitshisa indlu kaJerobhowamu kungathi ngibase ubulongwe, ize iphele du."},{"book":"1 AmaKhosi","chapter":"14","verse":"11","text":"Izinja zizabadla bonke abakaJerobhowamu abafele edolobheni, lezinyoni zemkhathini zizazitika ngalabo abafela emaphandleni. UThixo usekhulumile!’"},{"book":"1 AmaKhosi","chapter":"14","verse":"12","text":"Wena, buyela ekhaya. Uzakuthi ubeka unyawo lwakho edolobheni umfana ahle afe."},{"book":"1 AmaKhosi","chapter":"14","verse":"13","text":"U-Israyeli uzalila amngcwabe. Nguye yedwa kwabakaJerobhowamu ozangcwatshwa, ngoba nguye yedwa endlini kaJerobhowamu, uThixo, uNkulunkulu ka-Israyeli, amthole enze ukulunga."},{"book":"1 AmaKhosi","chapter":"14","verse":"14","text":"UThixo uzazivusela owakhe umbusi ozakuba yinkosi phezu kuka-Israyeli, ozachitha imuli kaJerobhowamu. Lamuhla yikho ukuqala kwakho lokho.14.14 Okutshiwo ngumutsho lo ngesiHebheru akukho sobala."},{"book":"1 AmaKhosi","chapter":"14","verse":"15","text":"UThixo uzamtshaya u-Israyeli, kungathi ngumhlanga uzunguzeka emanzini. Uzamquphuna u-Israyeli elizweni lakhe elihle alinika okhokho bakhe abachithe ngaphetsheya komfula uYufrathe, ngoba uThixo bamvuse ulaka ngokwenza izinsika zikankulunkulukazi u-Ashera."},{"book":"1 AmaKhosi","chapter":"14","verse":"16","text":"Njalo uzamlahla u-Israyeli ngenxa yezono zikaJerobhowamu azenzileyo wakhokhelela lo-Israyeli ukuzenza.”"},{"book":"1 AmaKhosi","chapter":"14","verse":"17","text":"UmkaJerobhowamu wasuka lapho waqonda eThiza. Wathi enyathela egumeni, indodana yafa."},{"book":"1 AmaKhosi","chapter":"14","verse":"18","text":"Bayingcwaba njalo, u-Israyeli wonke wayililela njengoba uThixo wayetshilo ngenceku yakhe umphrofethi u-Ahija."},{"book":"1 AmaKhosi","chapter":"14","verse":"19","text":"Ezinye izehlakalo zombuso kaJerobhowamu, izimpi lokuthi wabusa njani, kulotshiwe egwalweni lwembali yamakhosi ako-Israyeli."},{"book":"1 AmaKhosi","chapter":"14","verse":"20","text":"Wabusa okweminyaka engamatshumi amabili lambili wasesiyaphumula labokhokho bakhe ekufeni. Indodana yakhe uNadabi wathatha isikhundla sakhe waba yinkosi."},{"book":"1 AmaKhosi","chapter":"14","verse":"21","text":"URehobhowami indodana kaSolomoni waba yinkosi wabusa koJuda. Wayeleminyaka engamatshumi amane lanye eqalisa ukubusa, wabusa okweminyaka elitshumi lesikhombisa eJerusalema idolobho elakhethwa nguThixo phakathi kwezizwana zonke zako-Israyeli ukubeka iBizo lakhe. Unina wayenguNahama; engowase-Amoni."},{"book":"1 AmaKhosi","chapter":"14","verse":"22","text":"AbakoJuda bona phambi kukaThixo. Ngokona lokhu, bavusa ubukhwele bolaka lwakhe ukwedlula okwakwenziwe ngoyise."},{"book":"1 AmaKhosi","chapter":"14","verse":"23","text":"Bazakhela njalo indawo eziphakemeyo zeminikelo, amatshe azilayo lezinsika zika-Ashera ezintabeni zonke langaphansi kwemithunzi yezihlahla eziyizithingithingi."},{"book":"1 AmaKhosi","chapter":"14","verse":"24","text":"Kwakukhona lapho amadoda afeba lamanye amadoda ezindaweni zemihlatshelo phakathi kwelizwe; abantu ababesenza wonke amanyala ezizwe uThixo ayezixotshile phansi kwabako-Israyeli."},{"book":"1 AmaKhosi","chapter":"14","verse":"25","text":"Ngomnyaka wesihlanu kaRehobhowami, uShishakhi inkosi yaseGibhithe wahlasela iJerusalema."},{"book":"1 AmaKhosi","chapter":"14","verse":"26","text":"Wabutha yonke inotho yethempeli likaThixo kanye lenotho yesigodlo sobukhosi. Wahuquluza konke kanye lamahawu enziwe ngegolide ayekhandwe nguSolomoni."},{"book":"1 AmaKhosi","chapter":"14","verse":"27","text":"Ngakho iNkosi uRehobhowami yakhanda amahawu ethusi ukwenanisa lawo yawabela abakhokheli babalindimasango besigodlweni."},{"book":"1 AmaKhosi","chapter":"14","verse":"28","text":"Kwakusithi nxa inkosi isiya ethempelini likaThixo, abalindi babewathwala amahawu lawo, baphinde bawabuyisele endlini yabalindi."},{"book":"1 AmaKhosi","chapter":"14","verse":"29","text":"Ezinye izehlakalo ekubuseni kukaRehobhowami, lakho konke akwenzayo, akulotshwanga yini egwalweni lwembali yamakhosi akoJuda?"},{"book":"1 AmaKhosi","chapter":"14","verse":"30","text":"Kwahlala kulempi phakathi kukaRehobhowami loJerobhowamu."},{"book":"1 AmaKhosi","chapter":"14","verse":"31","text":"URehobhowami wakhothama, wangcwatshwa labokhokho bakhe eMzini kaDavida. Unina wayenguNahama, engumʼAmoni. U-Abhija indodana yakhe wathatha ubukhosi waba yinkosi ngemva kukayise."}]}