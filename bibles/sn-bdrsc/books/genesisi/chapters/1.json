{"data":[{"book":"Genesisi","chapter":"1","verse":"1","text":"Pakutanga Mwari akasika matenga nenyika."},{"book":"Genesisi","chapter":"1","verse":"2","text":"Zvino nyika yakanga isina kugadzirwa uye isina chinhu, rima rakanga riri pamusoro pemvura yakadzika, uye Mweya waMwari wakanga uchigara pamusoro pemvura."},{"book":"Genesisi","chapter":"1","verse":"3","text":"Uye Mwari akati, “Chiedza ngachivepo,” chiedza chikavapo."},{"book":"Genesisi","chapter":"1","verse":"4","text":"Mwari akaona kuti chiedza chakanga chakanaka, uye akaparadzanisa chiedza nerima."},{"book":"Genesisi","chapter":"1","verse":"5","text":"Mwari akatumidza chiedza kuti “masikati,” uye rima akaritumidza kuti “usiku.” Uye madekwana akavapo, namangwanani akavapo, zuva rokutanga."},{"book":"Genesisi","chapter":"1","verse":"6","text":"Uye Mwari akati, “Ngapave nenzvimbo pakati pemvura kuti iparadzanise mvura nemvura.”"},{"book":"Genesisi","chapter":"1","verse":"7","text":"Saka Mwari akaita nzvimbo uye akaparadzanisa mvura yakanga iri pasi penzvimbo iyi kubva pamvura yakanga iri pamusoro payo. Uye zvakaita saizvozvo."},{"book":"Genesisi","chapter":"1","verse":"8","text":"Mwari akatumidza nzvimbo iyi kuti “denga.” Uye madekwana akavapo, namangwanani akavapo, zuva rechipiri."},{"book":"Genesisi","chapter":"1","verse":"9","text":"Uye Mwari akati, “Mvura iri pasi pedenga ngaiungane panzvimbo imwe chete, uye pasi pakaoma ngapaonekwe.” Uye zvakaita saizvozvo."},{"book":"Genesisi","chapter":"1","verse":"10","text":"Mwari akatumidza pasi pakaoma kuti, “nyika,” uye mvura yakaungana akaiti “makungwa.” Uye Mwari akaona kuti zvakanga zvakanaka."},{"book":"Genesisi","chapter":"1","verse":"11","text":"Ipapo Mwari akati, “Nyika ngaimerese uswa: miriwo inobereka mbeu nemiti panyika inobereka michero ine mhodzi mukati mayo, maererano nemhando dzayo dzakasiyana-siyana.” Uye zvakaita saizvozvo."},{"book":"Genesisi","chapter":"1","verse":"12","text":"Nyika yakameresa uswa: miriwo inobereka mbeu maererano nemhando dzayo nemiti inobereka michero ine mhodzi mukati mayo, maererano nemhando dzayo. Uye Mwari akaona kuti zvakanga zvakanaka."},{"book":"Genesisi","chapter":"1","verse":"13","text":"Uye madekwana akavapo, namangwanani akavapo, zuva rechitatu."},{"book":"Genesisi","chapter":"1","verse":"14","text":"Uye Mwari akati, “Ngakuve nezviedza munzvimbo yedenga kuti zviparadzanise masikati kubva pausiku, uye ngazvishande sezviratidzo zvokucherechedza mwaka namazuva namakore,"},{"book":"Genesisi","chapter":"1","verse":"15","text":"uye ngazvive zviedza munzvimbo yedenga kuti zvivhenekere panyika.” Uye zvakaita saizvozvo."},{"book":"Genesisi","chapter":"1","verse":"16","text":"Mwari akaita zviedza zvikuru zviviri, chiedza chikuru kuti chibate ushe masikati uye chiedza chiduku kuti chibate ushe usiku. Akaitawo nyeredzi."},{"book":"Genesisi","chapter":"1","verse":"17","text":"Mwari akazviisa munzvimbo yedenga kuti zvivhenekere panyika,"},{"book":"Genesisi","chapter":"1","verse":"18","text":"kuti zvibate ushe masikati nousiku, uye kuti zviparadzanise chiedza kubva parima. Uye Mwari akaona kuti zvakanga zvakanaka."},{"book":"Genesisi","chapter":"1","verse":"19","text":"Uye madekwana akavapo, namangwanani akavapo, zuva rechina."},{"book":"Genesisi","chapter":"1","verse":"20","text":"Uye Mwari akati, “Mvura ngaive nezvisikwa zvipenyu, uye shiri ngadzibhururuke pamusoro penyika munzvimbo yedenga.”"},{"book":"Genesisi","chapter":"1","verse":"21","text":"Saka Mwari akasika zvisikwa zvikuru zvegungwa nezvipenyu zvose zvinokambaira zvinogara mumvura, maererano namarudzi azvo, uye neshiri dzina mapapiro, maererano namarudzi adzo. Uye Mwari akaona kuti zvakanga zvakanaka."},{"book":"Genesisi","chapter":"1","verse":"22","text":"Mwari akazviropafadza akati, “Berekanai muwande muzadze mvura iri mumakungwa, uye shiri ngadziwande panyika.”"},{"book":"Genesisi","chapter":"1","verse":"23","text":"Uye madekwana akavapo, namangwanani akavapo, zuva rechishanu."},{"book":"Genesisi","chapter":"1","verse":"24","text":"Uye Mwari akati, “Nyika ngaibereke zvisikwa zvipenyu maererano namarudzi azvo: zvipfuwo, zvisikwa zvinokambaira panyika, nezvikara zvesango, chimwe nechimwe nemhando yacho.” Uye zvakaita saizvozvo."},{"book":"Genesisi","chapter":"1","verse":"25","text":"Mwari akaita mhuka dzesango maererano namarudzi adzo, zvipfuwo namarudzi azvo, nezvisikwa zvose zvinokambaira panyika maererano namarudzi azvo. Uye Mwari akaona kuti zvakanga zvakanaka."},{"book":"Genesisi","chapter":"1","verse":"26","text":"Ipapo Mwari akati, “Ngatiitei munhu nomufananidzo wedu, akafanana nesu, uye ngavave nesimba pamusoro pehove dzegungwa napamusoro peshiri dzedenga, napamusoro pemombe, napamusoro penyika yose, uye napamusoro pezvisikwa zvose zvinokambaira panyika.”"},{"book":"Genesisi","chapter":"1","verse":"27","text":"Saka Mwari akasika munhu nomufananidzo wake,"},{"book":"Genesisi","chapter":"1","verse":"28","text":"Mwari akavaropafadza akati kwavari, “Berekanai muwande; zadzai nyika uye mubate ushe pamusoro payo. Muve nesimba pamusoro pehove dzegungwa napamusoro peshiri dzedenga napamusoro pezvisikwa zvipenyu zvinokambaira panyika.”"},{"book":"Genesisi","chapter":"1","verse":"29","text":"Ipapo Mwari akati, “Ndinokupai miriwo yose inobereka iri pamusoro penyika yose nemiti yose ine michero, ine mhodzi mukati mayo. Zvichava zvokudya zvenyu."},{"book":"Genesisi","chapter":"1","verse":"30","text":"Uye kumhuka dzose dzapanyika neshiri dzose dzedenga nokuzvisikwa zvose zvinokambaira panyika, zvose zvinofema, ndinozvipa miriwo minyoro kuti zvive zvokudya zvazvo.” Uye zvakaita saizvozvo."},{"book":"Genesisi","chapter":"1","verse":"31","text":"Mwari akaona zvose zvaakanga aita, kuti zvakanga zvakanaka kwazvo. Uye madekwana akavapo, namangwanani akavapo, zuva rechitanhatu."}]}