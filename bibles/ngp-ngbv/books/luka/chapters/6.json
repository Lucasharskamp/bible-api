{"data":[{"book":"Luka","chapter":"6","verse":"1","text":"Mwe dizuwa dimwenga dyo Kuhumula, Yesu na wanamp'hina wakwe wandaga wakaita kombokela mwe migunda ya uhemba. Niyo awanamp'hina wakwe wakonga kukwanyula vikole vo uhemba, naho nawakauhugusa no kuvidya."},{"book":"Luka","chapter":"6","verse":"2","text":"Mafalisayo wamwenga niyo wauza, “Nii nyuwe mwadamanya kint'hu kilemezwe kudamanywa mwe dizuwa dyo Kuhumula?”"},{"book":"Luka","chapter":"6","verse":"3","text":"Yesu niyo awahitula, “Ivi hamsomile kiya adamanyaga Daudi na weyawe umwo andaga na sala?"},{"book":"Luka","chapter":"6","verse":"4","text":"Yehe engilaga mwe nyumba ya Mnungu, niyo aguha mikate alavilwe Mnungu, kaidya no kuwenk'ha weyawe. Naho Sigilizi zawafingiza want'hu watuhu kuidya imikate iyo, mna ni walava nt'hambiko du.”"},{"book":"Luka","chapter":"6","verse":"5","text":"Niyo Yesu awagamba, “Mwana Mnt'hu niye Zumbe we dizuwa dyo Kuhumula.”"},{"book":"Luka","chapter":"6","verse":"6","text":"Mwe dizuwa dituhu dyo Kuhumula, Yesu agendaga kuhiniza kwe nyumba ya Mnungu. Mna mwe idya nyumba mwandaga na mnt'hu aholole mkono wa kulume."},{"book":"Luka","chapter":"6","verse":"7","text":"Wahinizi we miko hamwenga na Mafalisayo watuhu nawanda wazungula mzungu wo kumgwiila Yesu. Niyo wakaula uneva naamhonye yudya mnyonge mwe dizuwa dyo Kuhumula."},{"book":"Luka","chapter":"6","verse":"8","text":"Mna Yesu niyo abunk'hula ivo wakufanyanya, niyo amgamba yudya mta mkono uholole, “Inuka ukimale hagati.” Yudya mnt'hu niyo enuka na kukimala hagati."},{"book":"Luka","chapter":"6","verse":"9","text":"Niyo Yesu awagamba, “Nawauzani nyuwe, ivi miko yetu yakigamba suwe kidamanyei mwe dizuwa dyo Kuhumula? Kudamanya mbuli zedi hegu mbuli ziihiye? Kuhonya ugima wa mnt'hu hegu kuukoma?”"},{"book":"Luka","chapter":"6","verse":"10","text":"Ahitukaga nt'hendelo zose akawakaula, niyo amgamba yudya mnt'hu mta mkono uholole, “Chulula mkono wako.” Yudya mnt'hu niyo atenda enga ivo agambilwe, mkono wakwe niyo wanda mgima naho."},{"book":"Luka","chapter":"6","verse":"11","text":"Wose niyo wafa maya, nakufanyanya woho kwa woho kugamba wamtendei Yesu."},{"book":"Luka","chapter":"6","verse":"12","text":"Mwa mazuwa yadya, Yesu niyo ahalawa no kuita kwo lugulu, uko amlombezaga Mnungu kilo kigima."},{"book":"Luka","chapter":"6","verse":"13","text":"Mtondo mwe dizuwa ditimile, Yesu ewetangaga wanamp'hina wakwe. Niyo asagula mlongo na waidi mwa awo no kuwetanga wegala ulosi"},{"book":"Luka","chapter":"6","verse":"14","text":"Simoni uyo enk'higwe zina dya Petulo ni Yesu na Anduleya nduguye na Yakobo na Yohana hamwenga na Filipo na Batolomayo,"},{"book":"Luka","chapter":"6","verse":"15","text":"Matayo na Tomasi na Yakobo mwana Alufayo na Simoni akwitangwa Zelote,"},{"book":"Luka","chapter":"6","verse":"16","text":"Yuda mwana wa Yakobo na Yuda Isikaliyote, uyo amsezenge Yesu."},{"book":"Luka","chapter":"6","verse":"17","text":"Yesu eze aseele kulawa kwo mnima na wegala ulosi wakwe, akimalaga hant'hu hatindimale. Fyo kulu dya wanamp'hina wakwe dyandaga aaho. Naho handaga na want'hu wengi kulawa Uyahudi na Yelusalemu ne mizi ya mp'wani ya Tilo na Sidoni."},{"book":"Luka","chapter":"6","verse":"18","text":"Want'hu awo wezaga kumtegeleza Yesu hamwenga na kuhonywa maine yawe. Hata wadya wandile wakasulumizwa ni zimp'hepo, wezaga niyo wahonywa."},{"book":"Luka","chapter":"6","verse":"19","text":"Want'hu wose waungisaga wamdose Yesu kwaviya ludole nolukafosa mwakwe niyo lwawahonya want'hu wose."},{"book":"Luka","chapter":"6","verse":"20","text":"Yesu awakaulaga wanamp'hina wakwe niyo agamba,"},{"book":"Luka","chapter":"6","verse":"21","text":"Mvikilwa nyuwe mne sala ivi haluse,"},{"book":"Luka","chapter":"6","verse":"22","text":"“Mvikilwa uneva want'hu wana waihiyani,"},{"book":"Luka","chapter":"6","verse":"23","text":"Indeni na kinyemi na kwanga uneva ayo yakalaila,"},{"book":"Luka","chapter":"6","verse":"24","text":"Mna hangi nyuwe wenye wagoli,"},{"book":"Luka","chapter":"6","verse":"25","text":"Hangi nyuwe wenye nyuwe mwigute ivi haluse,"},{"book":"Luka","chapter":"6","verse":"26","text":"“Hangi nyuwe wenye uneva mnatogolwa ni want'hu!"},{"book":"Luka","chapter":"6","verse":"27","text":"“Mna nyuwe mkunitegeleza nawagambani, waungeni wadya wank'hondo wenyu, wadamanyileni yedi wose wakuwatendelani yaihile."},{"book":"Luka","chapter":"6","verse":"28","text":"Wavikileni wakuwaligitani, naho walombezeleni yedi kwa Mnungu wadya wakuwaihiyani."},{"book":"Luka","chapter":"6","verse":"29","text":"Uneva mnt'hu anakutowa funda imwenga, mleke akutowe na ya kaidi. Naho uneva mnt'hu akukuhoka koti dyako, mwink'he ne nk'hazu nayo."},{"book":"Luka","chapter":"6","verse":"30","text":"Mwink'he yeyose akukulombeza, naho uneva mnt'hu anakuhoka kint'hu chako usekuunga akuvuzile."},{"book":"Luka","chapter":"6","verse":"31","text":"Watendeleni want'hu watuhu enga viya nyuwe mkuunga want'hu wawatendeleni."},{"book":"Luka","chapter":"6","verse":"32","text":"“Uneva mnawaunga want'hu wadya wakuwaungani, ivi mwalagisa uwedi wani? Kwaviya hata wata wavu wawaunga wadya wakuwaunga!"},{"book":"Luka","chapter":"6","verse":"33","text":"Naho uneva mnadamanya mbuli zedi kwa wadya wakuwadamanyizila mbuli zedi du, ivi mwalagisa uwedi wani? Hata wata uwavu watenda iivo!"},{"book":"Luka","chapter":"6","verse":"34","text":"Naho uneva mnawenk'ha wadya mkumanya wadaha kuwaliha, ivi mwalagisa uwedi wani? Kwaviya hata wata uwavu wadamanya iivo, wakakawiila kuvuzilwa."},{"book":"Luka","chapter":"6","verse":"35","text":"Mna waungeni wadya wakuwaihia na wadamanyileni mbuli zedi, wakopesheni want'hu naho msekukawiila kuvuzilwa. Niho nt'hunyo yenyu neinde nk'hulu, nanywe nomnde wana wa Mnungu e Kulanga vitendese. Kwaviya yehe ni ywedi kwa heweena nt'hogola na waihi."},{"book":"Luka","chapter":"6","verse":"36","text":"Naho indeni na mbazi, enga viya eli Tati yenyu."},{"book":"Luka","chapter":"6","verse":"37","text":"“Msekuwasengela want'hu watuhu, Mnungu naye haawasengeleni nyuwe. Msekuwalonga wamwenga vihile, Mnungu naye hawalongileni vihile. Walekeleni wadya wawatendeleni yaihile, nanywe nomlekelwe ni Mnungu."},{"book":"Luka","chapter":"6","verse":"38","text":"Wenk'heni want'hu vint'hu, Mnungu naye naamwink'heni nyuwe. Nomhokele kihimo kimemile na kusint'hwa na kusegeswa kikuta kwitika, nicho Mnungu naakiike mwe mikono yenyu. Kwaviya kihimo kiya ukuwahimila watuhu, nicho Mnungu naawahimileni.”"},{"book":"Luka","chapter":"6","verse":"39","text":"Yesu niyo awagambila mliganyizo, “Mant'hunt'hu hakudaha kumlongoza mant'hunt'hu miyawe. Uneva anatenda ivo, nawaingile wose mwe dibome."},{"book":"Luka","chapter":"6","verse":"40","text":"Mwanamp'hina hakudaha kumjink'ha mhinizi ywakwe. Mna kila mwanamp'hina akabinda mahinizo yakwe, adaha kuligana na mhinizi ywakwe."},{"book":"Luka","chapter":"6","verse":"41","text":"“Nii wakaula putiputi mwe diziso dya nduguyo mna weye una basi mwe diziso dyako?"},{"book":"Luka","chapter":"6","verse":"42","text":"Hegu, noudahe vivihi kumgamba nduguyo, ‘Ndugu yangu, goja huuse putiputi mwe diziso dyako,’ mna hukudiona dibasi di mwe diziso dyako? Weye mtondwe! Konga kuusa idibasi di mwe diziso dyako, niho noudahe kukausa kaputiputi mwe diziso dya nduguyo."},{"book":"Luka","chapter":"6","verse":"43","text":"“Hahana mti wedi ukudaha kunda na cheleko kiihile, naho hahana mti wiihile ukudaha kunda na cheleko chedi."},{"book":"Luka","chapter":"6","verse":"44","text":"Kwaviya kila mti wamanyika kwa cheleko chakwe. Want'hu hawakudaha kwaha tini kulawa mwe miwa, naho hawakudaha kwaha zabibu mwe miwambangoma."},{"book":"Luka","chapter":"6","verse":"45","text":"Mnt'hu ywedi alava yadya ayedi kulawa mwe kindolo chakwe chedi cho umoyo wakwe, mna mnt'hu mwavu alava yadya yaihile kulawa mwe kindolo chakwe kiihile cho moyo wakwe. Kwaviya mnt'hu alonga yadya yamemile mwo moyo wakwe."},{"book":"Luka","chapter":"6","verse":"46","text":"“Naho nii mwanitanga ‘Zumbe, Zumbe,’ mna hamkudamanya yadya hulonga?"},{"book":"Luka","chapter":"6","verse":"47","text":"Mnt'hu yoyose akwiza kwangu na kwiva ulosi wangu na kuudamanya"},{"book":"Luka","chapter":"6","verse":"48","text":"uyo naande enga mnt'hu azengile nyumba, naho nk'hongelo yakwe kaizenga moluwe. Fula nk'hulu ize inye, mazi mengi yaitowa idya inyumba, mna haigwele kwaviya izengigwa vedi."},{"book":"Luka","chapter":"6","verse":"49","text":"Mna mnt'hu yoyose akwiva zimbuli zangu mna hanatendile ivo zikumuunga, uyo naande enga mnt'hu azengile nyumba yakwe mwo msanga haheina nk'hongelo. Fula nk'hulu ize inye, mazi niyo yaitowa, yaisingisa no kuikinya, niyo yabanikisa!”"}]}