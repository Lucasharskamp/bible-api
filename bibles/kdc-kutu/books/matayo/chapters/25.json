{"data":[{"book":"Matayo","chapter":"25","verse":"1","text":"“Undewa wa kuulanga woigala na kija kilawilile kwa weli longo wasolile taa zao na kuchola kumbokela munhu yosola."},{"book":"Matayo","chapter":"25","verse":"2","text":"Wali watano wakala wabozi na watano wakala wabala."},{"book":"Matayo","chapter":"25","verse":"3","text":"Waja iwabozi wasola taa zao, lakini hawasolile ngama yoyose ya mavuta."},{"book":"Matayo","chapter":"25","verse":"4","text":"Waja iwabala wasola nyhupa zimemile za mavuta hamoja na taa zao."},{"book":"Matayo","chapter":"25","verse":"5","text":"Munhu yosola viyakawile kwiza, wali wose wasonga kukukila na wawasa."},{"book":"Matayo","chapter":"25","verse":"6","text":"“Kilo kikulu, kulawilila nyangi, ‘Msola mwehe kavika! Laweni mukambokele!’"},{"book":"Matayo","chapter":"25","verse":"7","text":"Wali wose walamuka wazitanda taa zao."},{"book":"Matayo","chapter":"25","verse":"8","text":"Waja iwabozi wawalongela waja iwabala, ‘Mtuhunguzile mavuta genu kidogo kwavija taa zetu zolonda kufa.’"},{"book":"Matayo","chapter":"25","verse":"9","text":"Lakini waja iwabala wawedika, ‘Bule, tuduhu mavuta gakutwenela tweye na mweye. Vinoga muchole mkagule genu.’"},{"book":"Matayo","chapter":"25","verse":"10","text":"Avo waja iwabozi wachola kugula mavuta, viwakalile wochola, munhu yosola kavika. Waja watano waitandile wengila nayo mna ing'anda ya dizengele, lwivi luhindigwa."},{"book":"Matayo","chapter":"25","verse":"11","text":"“Kumwande kidogo waja iwali wabozi wavika, wasonga kukemelela, ‘Go mkulu, go mkulu! Tuvugulile!’"},{"book":"Matayo","chapter":"25","verse":"12","text":"Ayo yosola kawedika, ‘Bule! Niye siwajuwile bule mweye.’ ”"},{"book":"Matayo","chapter":"25","verse":"13","text":"Yesu kamambukiza kwa kulonga, “Muiteganye, kwavija hamuijuwile siku hebu saa."},{"book":"Matayo","chapter":"25","verse":"14","text":"“Vivija Undewa wa kuulanga uigala na kija kilawilile kwa munhu imoja yafungile mwanza, kawakema wasang'hanaji zake kaweka walole goya vinhu vake."},{"book":"Matayo","chapter":"25","verse":"15","text":"Kila imoja kamgwaa kamba viyadahile, imoja kamgwaa mifuko mitano ya sente, iyagwe kamgwaa mifuko mibili ya sente, na iyagwe kamgwaa mfuko umoja wa sente. Abaho kachola mwanza wake."},{"book":"Matayo","chapter":"25","verse":"16","text":"Msang'hanaji yagweleligwe mifuko mitano ya sente kachola kazisang'hanila zisente kapata mifuko mitano iyagwe ya sente."},{"book":"Matayo","chapter":"25","verse":"17","text":"Vivija msang'hanaji yagweleligwe mifuko mibili ya sente kazisang'hanila na kupata mifuko mibili iyagwe ya sente."},{"book":"Matayo","chapter":"25","verse":"18","text":"Lakini msang'hanaji yagweleligwe mfuko umoja wa sente, kachola kauhimbila mfuko wa sente wa mkulu wake."},{"book":"Matayo","chapter":"25","verse":"19","text":"“Vizibitile siku nyingi mkulu wao awo iwasang'hanaji kabwela kapeta zisente hamoja nao."},{"book":"Matayo","chapter":"25","verse":"20","text":"Msang'hanaji yagweleligwe mifuko mitano ya sente keza kagala mifuko mitano iyagwe ya sente, kalonga, ‘Go mkulu, kunigwaa mifuko mitano ya sente, lola mhata mifuko mitano iyagwe.’"},{"book":"Matayo","chapter":"25","verse":"21","text":"Mkulu wake kalonga, ‘Kutenda goya, msang'hanaji unogile na utamaniligwa! Kwavija kotamaniligwa kwa kulolesa vinhu vidodo, avo nokwika ulolese vinhu vingi. Wize udeng'helele hamoja na niye!’"},{"book":"Matayo","chapter":"25","verse":"22","text":"“Abaho msang'hanaji ija yagweleligwe mifuko mibili ya sente keza kalonga, ‘Go mkulu, kunigwaa mifuko mibili ya sente, lola mhata mifuko mibili iyagwe.’"},{"book":"Matayo","chapter":"25","verse":"23","text":"Mkulu wake kalonga, ‘Kutenda goya, msang'hanaji unogile na utamaniligwa! Kwavija kotamaniligwa kwa kulolesa vinhu vidodo, avo nokwika ulolese vinhu vingi. Wize udeng'helele hamoja na niye!’"},{"book":"Matayo","chapter":"25","verse":"24","text":"“Abaho msang'hanaji ija yabokele mfuko umoja wa sente keza, kalonga, ‘Go mkulu, nikujuwa gweye kuna gahigahi, kosenga hanhu huhahandile, kokwika hamoja indiya hanhu huhamizile mbeyu."},{"book":"Matayo","chapter":"25","verse":"25","text":"Avo nidumba, nyhola niuhimbila mfuko wako wa sente. Lola, uno awo mfuko wako wa sente.’"},{"book":"Matayo","chapter":"25","verse":"26","text":"“Mkulu wake kamwidika, ‘Gweye kwa msang'hanaji wihile na mnyeke! Ona, kujuwa nosenga hanhu sihahandile na kwika hamoja hanhu sihamizile mbeyu."},{"book":"Matayo","chapter":"25","verse":"27","text":"Wahawikile mfuko wangu wa sente kwa iwanhu wokwika sente, muladi vonda mbwele na niye nyambulile faida."},{"book":"Matayo","chapter":"25","verse":"28","text":"Sambi baha, mbokeni umfuko wa sente mumgwee ayo yeli na mifuko longo ya sente."},{"book":"Matayo","chapter":"25","verse":"29","text":"Kwavija munhu yoyose yeli na kinhu kokongezelwa, lakini ija yeliduhu kinhu, kobokigwa hata kija kidodo kiyelinacho."},{"book":"Matayo","chapter":"25","verse":"30","text":"Na msang'hanaji ino yehile mwaseni kunze kudiziza, ako kolila na kudafuna meno.’"},{"book":"Matayo","chapter":"25","verse":"31","text":"“Mwana wa Munhu yeli Mndewa vonda yeze muukulu wake, hamoja na wasenga zake wa kuulanga, kokala mkigoda chake cha undewa."},{"book":"Matayo","chapter":"25","verse":"32","text":"Wanhu wose mwiisi woiting'hana haulongozi wake, nayo kowabagula kamba msusilaji viyowabagula ng'hondolo na mbuzi."},{"book":"Matayo","chapter":"25","verse":"33","text":"Nayo koweka wanhu watendile goyolonda Mulungu mwambu wa mkono wake wa kudila na wanhu watendile gehile mwambu wa kumoso."},{"book":"Matayo","chapter":"25","verse":"34","text":"Abaho Mndewa kowalongela waja wakalile mwambu wa mkono wake wa kudila, ‘Izoni mweye munogeligwe na Tatangu! Bokeleni uhazi wenu, undewa umutandiligwe tangu kuumbigwa kwa isi."},{"book":"Matayo","chapter":"25","verse":"35","text":"Ng'hala na nzala mweye mungwaa lujo, ng'hala na ng'hilu mweye mungwaa mazi, ng'hala mgeni mweye mumbokela mzing'anda zenu."},{"book":"Matayo","chapter":"25","verse":"36","text":"Ng'hala mwazi mweye mumvaza, ng'hala mtamu mweye mwiza kundola, ng'hala ngodekigwe mkifungo mweye mwiza kundola.’"},{"book":"Matayo","chapter":"25","verse":"37","text":"“Wanhu watendile goyolonda Mulungu womwidika, ‘Mndewa, kipindi gani tukona kuna nzala na tukugwaa lujo, hebu kuna ng'hilu na tukugwaa mazi?"},{"book":"Matayo","chapter":"25","verse":"38","text":"Kipindi gani viukalile mgeni na tukubokela mzing'anda zetu, hebu viukalile mwazi na tweye tukuvaza?"},{"book":"Matayo","chapter":"25","verse":"39","text":"Kipindi gani tukona mtamu hebu kugodekigwa mkifungo, twiza kukulola?’"},{"book":"Matayo","chapter":"25","verse":"40","text":"Mndewa kokwidika, ‘Nowalongela fulu ipile, chochose kimumtendele imoja wa ndugu zangu awo weli wadodo, munhendela niye!’"},{"book":"Matayo","chapter":"25","verse":"41","text":"“Abaho kowalongela waja weli mwambu wa kumoso, ‘Segeleni kumwangu, mweye muduiligwe! Muchole kuna umoto haufaga, uyekiligwe Mwenembago na wasenga zake!"},{"book":"Matayo","chapter":"25","verse":"42","text":"Ng'hala na nzala mweye hamungwelele lujo, ng'hala na ng'hilu mweye hamungwelele mazi,"},{"book":"Matayo","chapter":"25","verse":"43","text":"ng'hala mgeni mweye hamumbokele bule mzing'anda zenu, ng'hala mwazi mweye hamnivazile bule, ng'hala mtamu na mkifungo mweye hamwizile kundola.’"},{"book":"Matayo","chapter":"25","verse":"44","text":"“Abaho womwidika, ‘Mndewa, kipindi gani tukona kuna nzala hebu ng'hilu hebu kwa mgeni hebu kwa mwazi hebu kwa mtamu hebu mkifungo na tweye hatukutazile bule?’"},{"book":"Matayo","chapter":"25","verse":"45","text":"Mndewa kokwidika, ‘Nowalongela fulu ipile, chochose hamumtendele imoja wa wanhu awo iwadodo, hamunhendele niye.’"},{"book":"Matayo","chapter":"25","verse":"46","text":"Wano wogaligwa kuna ukugaya kwa mazuwa gose, lakini waja watendile goyolonda Mulungu wogenda kuna uugima wa mazuwa gose.”"}]}