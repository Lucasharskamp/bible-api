{"data":[{"book":"Izajáš","chapter":"56","verse":"1","text":"Toto praví Hospodin: Ostříhejte soudu, a čiňte spravedlnost; nebo brzo spasení mé přijde, a spravedlnost má zjevena bude."},{"book":"Izajáš","chapter":"56","verse":"2","text":"Blahoslavený člověk, kterýž činí to, a syn člověka, kterýž se přídrží toho, ostříhaje soboty, aby jí nepoškvrňoval, a ostříhaje ruky své, aby nic zlého neučinila."},{"book":"Izajáš","chapter":"56","verse":"3","text":"Nechť tedy nemluví cizozemec, kterýž se připojuje k Hospodinu, říkaje: Jistě odloučil mne Hospodin od lidu svého. Též ať neříká kleštěnec: Aj, já jsem dřevo suché."},{"book":"Izajáš","chapter":"56","verse":"4","text":"Nebo toto praví Hospodin o kleštěncích, kteříž by ostříhali sobot mých, a zvolili to, což mi se líbí, a drželi smlouvu mou:"},{"book":"Izajáš","chapter":"56","verse":"5","text":"Že dám jim v domě svém a mezi zdmi svými místo, a jméno lepší nežli synů a dcer. Jméno věčné dám jim, kteréž nebude vyhlazeno."},{"book":"Izajáš","chapter":"56","verse":"6","text":"Cizozemce pak, kteříž by se připojili k Hospodinu, aby sloužili jemu, a milovali jméno Hospodinovo, jsouce u něho za služebníky, všecky ostříhající soboty, aby jí nepoškvrňovali, a držící smlouvu mou,"},{"book":"Izajáš","chapter":"56","verse":"7","text":"Ty přivedu k hoře svatosti své, a obveselím je v domě svém modlitebném. Zápalové jejich a oběti jejich příjemné mi budou na oltáři mém; nebo dům můj dům modlitby slouti bude u všech národů."},{"book":"Izajáš","chapter":"56","verse":"8","text":"Pravíť Panovník Hospodin, kterýž shromažďuje rozehnané Izraelovy: Ještěť shromáždím k němu a k shromážděným jeho."},{"book":"Izajáš","chapter":"56","verse":"9","text":"Všecka zvířata polní poďte žráti, i všecka zvířata lesní."},{"book":"Izajáš","chapter":"56","verse":"10","text":"Strážní jeho jsou slepí, všickni napořád nic neznají, všickni jsou psi němí, aniž mohou štěkati; jsou ospalci, leží, milujíce dřímotu."},{"book":"Izajáš","chapter":"56","verse":"11","text":"Nadto jsou psi obžerní, nevědí, kdy jsou syti; pročež sami se pasou. Neumějí učiti, všickni k cestám svým patří, jeden každý k zisku svému po své straně."},{"book":"Izajáš","chapter":"56","verse":"12","text":"Poďte, naberu vína, a opojíme se nápojem opojným, a bude rovně zítřejší jako dnešní den, nýbrž větší a mnohem hojnější."}]}