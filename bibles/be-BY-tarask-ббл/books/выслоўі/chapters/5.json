{"data":[{"book":"ВЫСЛОЎІ","chapter":"5","verse":"1","text":"Сыне мой! слухай мудрасьці маёй і нахілі вуха тваё да навукі маёй,"},{"book":"ВЫСЛОЎІ","chapter":"5","verse":"2","text":"каб датрымацца добрае рады і каб вусны твае хвалілі спазнанае."},{"book":"ВЫСЛОЎІ","chapter":"5","verse":"3","text":"Бо мёд цячэ з вуснаў чужое жонкі, і мякчэйшая за алей гаворка ў яе;"},{"book":"ВЫСЛОЎІ","chapter":"5","verse":"4","text":"але весьнік яе горкі, нібы палын, востры, як меч двусечны,"},{"book":"ВЫСЛОЎІ","chapter":"5","verse":"5","text":"ногі яе сыходзяць да сьмерці, ступакі яе дастаюць да апраметнай."},{"book":"ВЫСЛОЎІ","chapter":"5","verse":"6","text":"Каб ты не спасьцігнуў сьцежкі жыцьця яе, дарогі яе нясталыя, і ты ня зьведаеш іх."},{"book":"ВЫСЛОЎІ","chapter":"5","verse":"7","text":"Дык вось, дзеці, паслухайце мяне і не адступайцеся ад словаў вуснаў маіх."},{"book":"ВЫСЛОЎІ","chapter":"5","verse":"8","text":"Далей ад яе ідзі па дарозе тваёй і не падыходзь пад дзьверы дома яе,"},{"book":"ВЫСЛОЎІ","chapter":"5","verse":"9","text":"каб здароўя твайго не аддаў іншым і гадоў тваіх бязьлітасьніку;"},{"book":"ВЫСЛОЎІ","chapter":"5","verse":"10","text":"каб не насычаліся сілаю тваёю чужынцы і праца твая ня ішла ў чужы дом."},{"book":"ВЫСЛОЎІ","chapter":"5","verse":"11","text":"І ты ўрэшце будзеш стагнаць, калі плоць твая і цела зьнямогуцца,"},{"book":"ВЫСЛОЎІ","chapter":"5","verse":"12","text":"і скажаш: «навошта я ненавідзеў навуку, і сэрца маё асьцярогамі пагарджала,"},{"book":"ВЫСЛОЎІ","chapter":"5","verse":"13","text":"і я ня слухаў голасу настаўнікаў маіх, не нахіляў вуха майго да настаўнікаў?"},{"book":"ВЫСЛОЎІ","chapter":"5","verse":"14","text":"Ледзь ня ўпаў я ў вялікае ліха сярод сходу і грамады!»"},{"book":"ВЫСЛОЎІ","chapter":"5","verse":"15","text":"Пі ваду з тваёй крыніцы, тую, якая цячэ з тваёй студні."},{"book":"ВЫСЛОЎІ","chapter":"5","verse":"16","text":"Хай не разьліваюцца крыніцы твае па вуліцы, патокі водаў - па плошчах;"},{"book":"ВЫСЛОЎІ","chapter":"5","verse":"17","text":"хай яны будуць належаць табе самому, а ня чужым з табою."},{"book":"ВЫСЛОЎІ","chapter":"5","verse":"18","text":"Крыніца твая хай дабраславёная будзе; і радуйся з жанчынай тваёй маладосьці,"},{"book":"ВЫСЛОЎІ","chapter":"5","verse":"19","text":"любаснаю касуляю і прыгожаю сарнаю; грудзі яе хай упояць цябе ў кожны час; каханьнем яе цешся заўсёды."},{"book":"ВЫСЛОЎІ","chapter":"5","verse":"20","text":"І навошта табе, сыне мой, захапляцца распусьніцаю і абдымаць грудзі чужое?"},{"book":"ВЫСЛОЎІ","chapter":"5","verse":"21","text":"Бо перад вачыма Госпада ўсе шляхі чалавека, і Ён прастуе ўсе сьцежкі яго."},{"book":"ВЫСЛОЎІ","chapter":"5","verse":"22","text":"Беззаконнага ловяць уласныя беззаконьні яго, і путамі грэху свайго ён павязаны."},{"book":"ВЫСЛОЎІ","chapter":"5","verse":"23","text":"Ён памірацьме без настаўленьня і ў вялікай сваёй неразумнасьці наблукаецца."}]}