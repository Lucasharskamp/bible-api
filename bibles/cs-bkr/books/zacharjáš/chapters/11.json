{"data":[{"book":"Zacharjáš","chapter":"11","verse":"1","text":"Otevři, Libáne, vrata svá, ať zžíře oheň cedry tvé."},{"book":"Zacharjáš","chapter":"11","verse":"2","text":"Kvěl jedle, nebo padl cedr, nebo znamenití vypléněni jsou; kvělte dubové Bázanští, nebo klesl les ohražený."},{"book":"Zacharjáš","chapter":"11","verse":"3","text":"Hlas kvílení pastýřů, proto že popléněno důstojenství jejich; hlas řvání lvů, proto že popléněna pýcha Jordánu."},{"book":"Zacharjáš","chapter":"11","verse":"4","text":"Takto praví Hospodin Bůh můj: Pas ovce tyto k zbití oddané,"},{"book":"Zacharjáš","chapter":"11","verse":"5","text":"Kteříž držitelé jejich mordují, aniž bývají obviňováni, a kdož je prodávají, říkají: Požehnaný Hospodin, že jsme zbohatli, a kteříž je pasou, nemají lítosti nad nimi."},{"book":"Zacharjáš","chapter":"11","verse":"6","text":"Protož nebudu míti lítosti více nad obyvateli této země, praví Hospodin, ale aj, já uvedu ty lidi jednoho druhému v ruku, a v ruku krále jejich. I budou potírati zemi tuto, a nevytrhnu jí z ruky jejich."},{"book":"Zacharjáš","chapter":"11","verse":"7","text":"Nebo jsem pásl ovce k zbití oddané, totiž vás chudé toho stáda, a vzav sobě dvě hole, nazval jsem jednu utěšením, a druhou jsem nazval svazujících. A pásl jsem, pravím, ty ovce,"},{"book":"Zacharjáš","chapter":"11","verse":"8","text":"A zahladil jsem tři pastýře měsíce jednoho, ale duše má stýskala sobě s nimi, proto že duše jejich nenáviděla mne."},{"book":"Zacharjáš","chapter":"11","verse":"9","text":"Pročež řekl jsem: Nebudu vás pásti. Kteráž umříti má, nechť umře, a kteráž má vyhlazena býti, nechť jest vyhlazena, a jiné nechažť jedí maso jedna druhé."},{"book":"Zacharjáš","chapter":"11","verse":"10","text":"Protož vzav hůl svou utěšení, posekal jsem ji, zrušiv smlouvu svou, kterouž jsem učinil se vším tím lidem."},{"book":"Zacharjáš","chapter":"11","verse":"11","text":"A v ten den, když zrušena byla, právě poznali chudí toho stáda, kteříž na mne pozor měli, že řeč Hospodinova jest."},{"book":"Zacharjáš","chapter":"11","verse":"12","text":"Nebo jsem řekl jim: Jestliže se vám vidí, dejte mzdu mou; pakli nic, nechte tak. I odvážili mzdu mou třidceti stříbrných."},{"book":"Zacharjáš","chapter":"11","verse":"13","text":"I řekl mi Hospodin: Povrz je před hrnčíře. Znamenitá mzda, kterouž jsem tak draze šacován od nich. A tak vzav třidceti stříbrných, uvrhl jsem je v domě Hospodinově před hrnčíře."},{"book":"Zacharjáš","chapter":"11","verse":"14","text":"Potom posekal jsem hůl svou druhou svazujících, zrušiv bratrství mezi Judou a mezi Izraelem."},{"book":"Zacharjáš","chapter":"11","verse":"15","text":"I řekl mi Hospodin: Vezmi sobě ještě oruží pastýře bláznivého."},{"book":"Zacharjáš","chapter":"11","verse":"16","text":"Nebo aj, já vzbudím pastýře v této zemi. Pobloudilých nebude navštěvovati, ani jehňátka hledati, ani což polámaného jest, léčiti, ani toho, což se zastavuje, nositi, ale maso toho, což tučnějšího jest, jísti bude, a kopyta jejich poláme."},{"book":"Zacharjáš","chapter":"11","verse":"17","text":"Běda pastýři tomu ničemnému, kterýž opouští stádo. Meč na rameno jeho a na oko pravé jeho, rámě jeho docela uschne, a oko pravé jeho naprosto zatmí se."}]}