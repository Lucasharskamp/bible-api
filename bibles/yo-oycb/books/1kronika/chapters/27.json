{"data":[{"book":"1 Kronika","chapter":"27","verse":"1","text":"Wọ̀nyí ni ìwé àkójọ orúkọ àwọn ọmọ Israẹli, àwọn olórí àwọn ìdílé, àwọn balógun ẹgbẹẹgbẹ̀rún àti àwọn balógun ọ̀rọ̀ọ̀rún àti àwọn ìjòyè wọn. Tí ó n sin ọba nínú gbogbo ohun tí ó kan ìpín àwọn ọmọ-ogun tí ó wà lẹ́nu iṣẹ́ ìsìn ní oṣooṣù ní gbogbo ọdún. Ìpín kọ̀ọ̀kan jẹ́ ẹgbàá méjìlá (24,000) ọkùnrin."},{"book":"1 Kronika","chapter":"27","verse":"2","text":"Ní ti alákòóso lórí ìpín kìn-ín-ní fún oṣù kìn-ín-ní jẹ́ Jaṣobeamu ọmọ Sabdieli àwọn ọkùnrin ẹgbàá méjìlá (24,000) ní ó wà ní abẹ́ ìpín tirẹ̀."},{"book":"1 Kronika","chapter":"27","verse":"3","text":"Ó jẹ́ ìran ọmọ Peresi àti olóyè fún gbogbo àwọn ìjòyè ológun fún oṣù kìn-ín-ní."},{"book":"1 Kronika","chapter":"27","verse":"4","text":"Alákòóso fún ìpín àwọn ọmọ-ogun fún oṣù kejì jẹ́ Dodai ará Ahohi; Mikloti jẹ́ olórí ìpín tirẹ̀. Ọkùnrin ẹgbàá méjìlá (24,000) ni ó wà ní ìpín tirẹ̀."},{"book":"1 Kronika","chapter":"27","verse":"5","text":"Olórí àwọn ọmọ-ogun ẹlẹ́ẹ̀kẹta fún oṣù kẹta jẹ́ Benaiah ọmọ Jehoiada àlùfáà. Ó jẹ́ olóyè, àwọn ọkùnrin ẹgbàá méjìlá (24,000) ní ó wà ní ìpín tirẹ̀."},{"book":"1 Kronika","chapter":"27","verse":"6","text":"Èyí ni Benaiah náà tí ó jẹ́ ọkùnrin ńlá láàrín àwọn ọgbọ̀n àti lórí àwọn ọgbọ̀n. Ọmọ rẹ̀ Amisabadi jẹ́ alákòóso lórí ìpín tirẹ̀."},{"book":"1 Kronika","chapter":"27","verse":"7","text":"Ẹlẹ́ẹ̀kẹrin fún oṣù kẹrin, jẹ́ Asaheli arákùnrin Joabu: ọmọ rẹ̀ Sebadiah jẹ́ arọ́pò rẹ̀. Ẹgbàá méjìlá (24,000) ọkùnrin ni ó wà ní ìpín rẹ̀."},{"book":"1 Kronika","chapter":"27","verse":"8","text":"Ẹ̀karùnún fún oṣù karùn-ún, jẹ́ olórí Ṣamhuti ará Israhi. Ẹgbàá méjìlá (24,000) ọkùnrin ní ó wà ní ìpín tirẹ̀."},{"book":"1 Kronika","chapter":"27","verse":"9","text":"Ẹ̀kẹfà fún oṣù kẹfà jẹ́ Ira ọmọ Ikẹsi, ará Tekoi. Ọkùnrin ẹgbàá méjìlá (24,000) ni ó wà ní ìpín rẹ̀."},{"book":"1 Kronika","chapter":"27","verse":"10","text":"Èkeje fún oṣù keje jẹ́ Helesi ará Peloni, ará Efraimu. Ọkùnrin ẹgbàá méjìlá (24,000) ni o wà ní ìpín rẹ̀."},{"book":"1 Kronika","chapter":"27","verse":"11","text":"Ẹ̀kẹjọ fún oṣù kẹjọ jẹ́ Sibekai ará Huṣati, ará Sera ọkùnrin ẹgbàá méjìlá (24,000) ni ó wà ní ìpín rẹ̀."},{"book":"1 Kronika","chapter":"27","verse":"12","text":"Ẹ̀kẹsànán fún oṣù kẹsànán jẹ́. Abieseri ará Anatoti, ará Benjamini ọkùnrin ẹgbàá méjìlá (24,000) ni ó wà ní ìpín rẹ̀."},{"book":"1 Kronika","chapter":"27","verse":"13","text":"Ẹ̀kẹwàá fún oṣù kẹwàá jẹ́ Maharai ará Netofa, ará Sera ọkùnrin ẹgbàá méjìlá (24,000) ni ó wà ní ìpín rẹ̀."},{"book":"1 Kronika","chapter":"27","verse":"14","text":"Ìkọkànlá fún oṣù kọkànlá jẹ́ Benaiah ará Piratoni ará Efraimu ọkùnrin ẹgbàá méjìlá (24,000) ni ó wà ní ìpín tirẹ̀."},{"book":"1 Kronika","chapter":"27","verse":"15","text":"Èkejìlá fún oṣù kejìlá jẹ́ Heldai ará Netofa láti ìdílé Otnieli. Ẹgbàá méjìlá (24,000) ọkùnrin ni ó wà ní ìpín tirẹ̀."},{"book":"1 Kronika","chapter":"27","verse":"16","text":"Àwọn ìjòyè lórí àwọn ẹ̀yà tí Israẹli:"},{"book":"1 Kronika","chapter":"27","verse":"17","text":"lórí Lefi: Haṣabiah ọmọ Kemueli;"},{"book":"1 Kronika","chapter":"27","verse":"18","text":"lórí Juda: Elihu arákùnrin Dafidi;"},{"book":"1 Kronika","chapter":"27","verse":"19","text":"lórí Sebuluni: Iṣmaiah ọmọ Obadiah;"},{"book":"1 Kronika","chapter":"27","verse":"20","text":"lórí àwọn ará Efraimu: Hosea ọmọ Asasiah;"},{"book":"1 Kronika","chapter":"27","verse":"21","text":"lórí ààbọ̀ ẹ̀yà Manase ní Gileadi: Iddo ọmọ Sekariah;"},{"book":"1 Kronika","chapter":"27","verse":"22","text":"lórí Dani: Asareeli ọmọ Jerohamu."},{"book":"1 Kronika","chapter":"27","verse":"23","text":"Dafidi kò kọ iye àwọn ọkùnrin náà ní ogún ọdún sẹ́yìn tàbí dín nítorí Olúwa ti ṣe ìlérí láti ṣe Israẹli gẹ́gẹ́ bí iye ìràwọ̀ ojú ọ̀run."},{"book":"1 Kronika","chapter":"27","verse":"24","text":"Joabu ọmọ Seruiah bẹ̀rẹ̀ sí ní kà wọ́n, ṣùgbọ́n kò parí kíkà wọ́n nítorí, ìbínú dé sórí àwọn Israẹli nípasẹ̀ kíka iye àti iye náà, a kò kọ ọ́ sínú ìwé ìtàn ayé ti ọba Dafidi."},{"book":"1 Kronika","chapter":"27","verse":"25","text":"Asmafeti ọmọ Adieli wà ní ìdí ilé ìṣúra ti ọba."},{"book":"1 Kronika","chapter":"27","verse":"26","text":"Esri ọmọ Kelubu wà ní ìdí àwọn òṣìṣẹ́ lórí pápá, tí wọ́n ń ko ilẹ̀ náà."},{"book":"1 Kronika","chapter":"27","verse":"27","text":"Ṣimei ará Ramoti wà ní ìdí àwọn ọgbà àjàrà."},{"book":"1 Kronika","chapter":"27","verse":"28","text":"Baali-Hanani ará Gederi wà ní ìdí olifi àti àwọn igi sikamore ní apá ìhà ìwọ̀-oòrùn àwọn ní ẹ̀ṣẹ̀ pẹ̀tẹ́lẹ̀."},{"book":"1 Kronika","chapter":"27","verse":"29","text":"Ṣitrai ará Ṣaroni wà ní ìdí fífi ọwọ́ ẹran jẹ oko ní Ṣaroni."},{"book":"1 Kronika","chapter":"27","verse":"30","text":"Obili ará Iṣmaeli wà ní ìdí àwọn ìbákasẹ."},{"book":"1 Kronika","chapter":"27","verse":"31","text":"Jasisi ará Hagari wà ní ìdí àwọn agbo ẹran."},{"book":"1 Kronika","chapter":"27","verse":"32","text":"Jonatani, arákùnrin Dafidi jẹ́ olùdámọ̀ràn, ọkùnrin onímọ̀ àti akọ̀wé."},{"book":"1 Kronika","chapter":"27","verse":"33","text":"Ahitofeli jẹ́ olùdámọ̀ràn ọba."},{"book":"1 Kronika","chapter":"27","verse":"34","text":"(Jehoiada ọmọ Benaiah àti nípasẹ̀ Abiatari jẹ ọba rọ́pò Ahitofeli.)"}]}