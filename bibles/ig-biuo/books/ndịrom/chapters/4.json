{"data":[{"book":"Ndị Rom","chapter":"4","verse":"1","text":"Gịnị ka anyị nwere ikwu banyere Ebraham, nna nna anyị na o nwetara ihe niile site nʼanụ ahụ?"},{"book":"Ndị Rom","chapter":"4","verse":"2","text":"A sị na a gụrụ Ebraham dịka onye ezi omume site nʼọrụ aka ya, ọ gaara enwe ihe ọ ga-eji anya isi, ma na ọ bụghị nʼihu Chineke."},{"book":"Ndị Rom","chapter":"4","verse":"3","text":"Ma gịnị ka akwụkwọ nsọ kwuru? “Ebraham kweere na Chineke, a gụrụ nke a nye ya dị ka ezi omume.”4:3 Jen 15:6"},{"book":"Ndị Rom","chapter":"4","verse":"4","text":"Mgbe mmadụ rụrụ ọrụ, ụgwọ ọrụ a kwụrụ ya abụghị onyinye, kama ọ bụ ihe ruru ya nʼihi ọrụ ọ rụrụ."},{"book":"Ndị Rom","chapter":"4","verse":"5","text":"Ma nye onye na-enweghị ọrụ ma tinye okwukwe ya na onye ahụ na-agụnye ndị ajọọ omume dịka ndị ezi omume, a ga-eji okwukwe ya gụnyere ya dịka ezi omume."},{"book":"Ndị Rom","chapter":"4","verse":"6","text":"Devid nʼonwe ya kwukwara banyere ọṅụ dịịrị onye ọbụla Chineke gụrụ nʼonye ezi omume nʼagbanyeghị ọrụ ya."},{"book":"Ndị Rom","chapter":"4","verse":"7","text":"“Ngọzị na-adịrị"},{"book":"Ndị Rom","chapter":"4","verse":"8","text":"Ngọzị na-adịrị nwoke ahụ,"},{"book":"Ndị Rom","chapter":"4","verse":"9","text":"Ngọzị a ọ dịrị naanị ndị e biri ugwu ka ọ bụ nyekwa ndị a na-ebighị ugwu? Ihe anyị na-ekwu bụ na a gụrụ okwukwe Ebraham dị ka ezi omume nye ya."},{"book":"Ndị Rom","chapter":"4","verse":"10","text":"Olee mgbe a gụrụ ya nye ya? Ọ bụ tupu e bie ya ugwu, ka ọ bụ mgbe e bichara ya ugwu? Ọ bụghị mgbe e bichara ya ugwu kama ọ bụ tupu e bie ya ugwu."},{"book":"Ndị Rom","chapter":"4","verse":"11","text":"Ọ natara ihe ịrịbama nke obibi ugwu dịka akara nke ezi omume nke okwukwe o nwere mgbe ọ nọ na-ebighị ugwu. Nke a bụ ime ya nna ndị niile kweerenụ, ndị ahụ ọ gụrụ dịka ndị ezi omume, ọ bụ ezie na ha bụ ndị a na-ebighị ugwu."},{"book":"Ndị Rom","chapter":"4","verse":"12","text":"Nʼụzọ dị otu a kwa, ọ bụ nna ndị niile e biri ugwu. Ndụ ya na-egosikwa ha na ọ bụghị obibi ugwu ha na-azọpụta ha, kama ọ bụ okwukwe ha. Nʼihi na Chineke nabatara Ebraham naanị site nʼokwukwe o nwere tupu e bie ya ugwu."},{"book":"Ndị Rom","chapter":"4","verse":"13","text":"Nkwa o kwere Ebraham na agbụrụ ya na ha ga-eketa ụwa abụghị site nʼidebe iwu, kama ọ bụ site nʼezi omume nke okwukwe."},{"book":"Ndị Rom","chapter":"4","verse":"14","text":"Nʼihi na, ọ bụrụ na ndị a ga-enye ihe e kwere na nkwa bụ ndị na-edebe iwu, inwe okwukwe abakwaghị uru, nkwa ahụ enwekwaghị isi ọbụla."},{"book":"Ndị Rom","chapter":"4","verse":"15","text":"Nʼihi na iwu nʼonwe ya na-eme ka ọnụma bịa. Ma ebe iwu na-adịghị, mmehie adịghịkwa."},{"book":"Ndị Rom","chapter":"4","verse":"16","text":"Ya mere, nkwa ahụ na-abịa site nʼokwukwe, ka ọ bụrụ naanị site nʼamara ka e ji mee ka ụmụ ya niile nweta ya, ọ bụghị naanị nye ndị nọ nʼokpuru iwu, kama ọ bụkwa nye ndị nwere ụdị okwukwe Ebraham. Nʼihi na ọ bụ nna anyị niile."},{"book":"Ndị Rom","chapter":"4","verse":"17","text":"Dịka e dere ya, “Emeela m gị nna nke ọtụtụ mba.”4:17 Jen 17:5 Ya mere, nʼihu Chineke ahụ bụ onye o kweenyere nʼime ya, bụ onye ahụ na-eme ka ndị nwụrụ anwụ dịkwa ndụ ọzọ, onye na-akpọkwa ihe ndị na-adịbụghị, mee ka ha dịrị."},{"book":"Ndị Rom","chapter":"4","verse":"18","text":"Ọ bụladị mgbe olileanya gasịrị, o kwenyere na ya ga-abụ nna nke ọtụtụ mba, dịka ihe a gwara ya si dị, “Otu a ka mkpụrụ gị ga-adị.4:18 A gaghị agụta ha ọnụ.”4:18 Jen 15:5"},{"book":"Ndị Rom","chapter":"4","verse":"19","text":"Ọ daghị mba nʼokwukwe ọ bụladị mgbe ọ matara na ya akala nka nʼahụ, nʼihi na ọ gbaruola otu narị afọ, tinyekwara na akpanwa Sera bụ ihe nwụrụ anwụ."},{"book":"Ndị Rom","chapter":"4","verse":"20","text":"Ọ dịghị mgbe ọbụla o nwere obi abụọ na Chineke agaghị emezu ihe niile o kwere ya na nkwa. Kama, okwukwe ya mere ka ọ gbasie ike, ka ọ na-enye Chineke otuto."},{"book":"Ndị Rom","chapter":"4","verse":"21","text":"O nwere otu obi na Chineke pụrụ imezu ihe niile ọbụla o kwere na nkwa."},{"book":"Ndị Rom","chapter":"4","verse":"22","text":"Ọ bụ nʼihi ya ka e ji gụọ nke a nye ya dị ka ezi omume.4:22 Jen 15:6"},{"book":"Ndị Rom","chapter":"4","verse":"23","text":"Okwu ndị a, “A gụrụ ya nye ya dịka onye ezi omume,” edeghị ya naanị maka ya."},{"book":"Ndị Rom","chapter":"4","verse":"24","text":"Kama e dere ya nʼihi anyị bụ ndị kwere nʼonye ahụ mere ka Onyenwe anyị Jisọs si nʼọnwụ bilie."},{"book":"Ndị Rom","chapter":"4","verse":"25","text":"Onye a rara nye ka ọ nwụọ nʼihi mmehie anyị niile, ma e mere ka o si nʼọnwụ bilie ka anyị bụrụ ndị a gụrụ dịka ndị ezi omume."}]}