{"data":[{"book":"যাত্রাপুস্তক","chapter":"40","verse":"1","text":"তখন সদাপ্রভু মোশিকে বললেন,"},{"book":"যাত্রাপুস্তক","chapter":"40","verse":"2","text":"তুমি নতুন বছরের প্রথম মাসের প্রথম দিনের পবিত্র জায়গা অর্থাৎ সমাগম তাঁবু স্থাপন করবে।"},{"book":"যাত্রাপুস্তক","chapter":"40","verse":"3","text":"আর তুমি তার মধ্যে সাক্ষ্য সিন্দুক রাখবে এবং তুমি অবশ্যই পর্দা টাঙ্গিয়ে সেই সিন্দুকটি সুরক্ষা করবে।"},{"book":"যাত্রাপুস্তক","chapter":"40","verse":"4","text":"পরে তুমি টেবিল ভিতরে আনবে এবং তার উপরে সাজাবার জিনিসগুলি সাজিয়ে রাখবে। তখন তুমি দীপদানি ভিতরে এনে তার উপর প্রদীপ গুলি জ্বেলে দেবে।"},{"book":"যাত্রাপুস্তক","chapter":"40","verse":"5","text":"তুমি সোনার ধূপবেদিটি সাক্ষ্য সিন্দুকের সামনে রাখবে এবং তাঁবুর দরজায় পর্দা টাঙ্গিয়ে দেবে।"},{"book":"যাত্রাপুস্তক","chapter":"40","verse":"6","text":"তুমি হোমবেদিটি অবশ্যই সমাগম তাঁবুর দরজার সামনে রাখবে।"},{"book":"যাত্রাপুস্তক","chapter":"40","verse":"7","text":"আর তুমি সমাগম তাঁবু ও বেদির মাঝখানে বড় গামলা পাত্রটি রাখবে এবং তার মধ্যে জল দেবে।"},{"book":"যাত্রাপুস্তক","chapter":"40","verse":"8","text":"আর তার চারদিকে উঠান তৈরী করবে এবং উঠানের প্রবেশ দরজায় পর্দা টাঙ্গিয়ে দেবে।"},{"book":"যাত্রাপুস্তক","chapter":"40","verse":"9","text":"তুমি পরে অভিষেকের তেল নিয়ে তাঁবু এবং তার মধ্যে সব জিনিসগুলি অভিষেক করবে। তুমি অবশ্যই এটি পবিত্র করবে এবং সাজাবে; তখন এটি পবিত্র হবে এবং আমার জন্য সংরক্ষিত হবে।"},{"book":"যাত্রাপুস্তক","chapter":"40","verse":"10","text":"তুমি হোমবেদি ও সেই বিষয়ে সব পাত্রগুলি অভিষেক করবে। তুমি হোমবেদি পবিত্র করবে; আমার সেবার জন্য তা প্রস্তুত করবে এবং সেই বেদি অতি পবিত্র হবে ও আমার জন্য সংরক্ষিত হবে।"},{"book":"যাত্রাপুস্তক","chapter":"40","verse":"11","text":"তুমি আমার সেবা কাজের জন্য গামলার মত পাত্রটি ও তার দানি অভিষেক করবে ও পবিত্র করবে।"},{"book":"যাত্রাপুস্তক","chapter":"40","verse":"12","text":"তুমি হারোণ ও তার ছেলেদেরকে সমাগম তাঁবুর প্রবেশ দরজার কাছে আনবে এবং জলে স্নান করাবে।"},{"book":"যাত্রাপুস্তক","chapter":"40","verse":"13","text":"আর তুমি হারোণকে পবিত্র পোশাক গুলি পরাবে, অভিষেক করবে এবং একমাত্র আমার জন্য পবিত্র করবে, তাতে সে আমার যাজক হয়ে কাজ করবে।"},{"book":"যাত্রাপুস্তক","chapter":"40","verse":"14","text":"আর তার ছেলেদেরকেও আনবে এবং তাদের গায়ে পোশাক পরাবে।"},{"book":"যাত্রাপুস্তক","chapter":"40","verse":"15","text":"আর তুমি তাদেরকেও অভিষেক করবে যেমন ভাবে তাদের পিতাকে অভিষেক করেছ; যাতে তারা যাজক হয়ে আমার সেবা কাজ করে। তাদের সেই অভিষেক বংশ পরম্পরায় তাদের চিরস্থায়ী যাজকত্ব তৈরী করবে।"},{"book":"যাত্রাপুস্তক","chapter":"40","verse":"16","text":"আর মোশি এইরূপ করলেন; সদাপ্রভু তাঁকে যা আদেশ করেছিলেন তিনি সব কিছুই অনুসরণ করে কাজ করলেন।"},{"book":"যাত্রাপুস্তক","chapter":"40","verse":"17","text":"সুতরাং দ্বিতীয় বছরে প্রথম মাসের প্রথম দিনের তাঁবু স্থাপিত হয়েছিল।"},{"book":"যাত্রাপুস্তক","chapter":"40","verse":"18","text":"মোশি তাঁবুটি স্থাপন করলেন, তার তলদেশ জায়গায় রাখলেন, তক্তা বসালেন, খিল ভিতরে দিলেন ও তার থাম গুলি বসালেন।"},{"book":"যাত্রাপুস্তক","chapter":"40","verse":"19","text":"তিনি সেই সমাগম তাঁবুর উপরে ঢাকা দিলেন এবং তার উপরে তাঁবুর মত ঢাকা লাগিয়ে দিলেন; যেমন সদাপ্রভু মোশিকে আদেশ দিয়েছিলেন।"},{"book":"যাত্রাপুস্তক","chapter":"40","verse":"20","text":"তিনি সাক্ষ্যলিপি নিলেন এবং সিন্দুকের মধ্যে রাখলেন। তিনি সিন্দুকের উপর বহন দণ্ড রাখলেন এবং তার উপরে পাপাবরণ রাখলেন,"},{"book":"যাত্রাপুস্তক","chapter":"40","verse":"21","text":"তিনি তাঁবুর মধ্যে সিন্দুক আনলেন। যেমন সদাপ্রভু মোশিকে আদেশ দিয়েছিলেন, তিনি সাক্ষ্য সিন্দুকটির সুরক্ষার জন্য সেখানে পর্দা টাঙ্গিয়ে দিলেন।"},{"book":"যাত্রাপুস্তক","chapter":"40","verse":"22","text":"তিনি তাঁবুর উত্তর পাশে পর্দার বাইরে সমাগম তাঁবুর ভিতরে টেবিল রাখলেন।"},{"book":"যাত্রাপুস্তক","chapter":"40","verse":"23","text":"যেমন সদাপ্রভু তাঁকে আদেশ দিয়েছিলেন, তিনি টেবিলের উপর সদাপ্রভুর সামনে রুটি সাজিয়ে রাখলেন।"},{"book":"যাত্রাপুস্তক","chapter":"40","verse":"24","text":"আর তিনি তাঁবুর দক্ষিণ দিকে সমাগম তাঁবুর ভিতরে টেবিলের সামনে দীপদানি রাখলেন।"},{"book":"যাত্রাপুস্তক","chapter":"40","verse":"25","text":"সদাপ্রভু যেমন মোশিকে আদেশ দিয়েছিলেন, তিনি সদাপ্রভুর সামনে প্রদীপ জ্বালালেন।"},{"book":"যাত্রাপুস্তক","chapter":"40","verse":"26","text":"তিনি সমাগম তাঁবুর ভিতরে পর্দার সামনে সোনার বেদী রাখলেন।"},{"book":"যাত্রাপুস্তক","chapter":"40","verse":"27","text":"সদাপ্রভু যেমন মোশিকে আদেশ দিয়েছিলেন, তিনি তার উপরে সুগন্ধি ধূপ জ্বালালেন।"},{"book":"যাত্রাপুস্তক","chapter":"40","verse":"28","text":"তিনি তাঁবুর প্রবেশ দরজায় পর্দা টাঙ্গিয়ে দিলেন।"},{"book":"যাত্রাপুস্তক","chapter":"40","verse":"29","text":"তিনি সমাগম তাঁবুর প্রবেশ দরজার সামনে হোমবেদি রাখলেন। সদাপ্রভু যেমন মোশিকে আদেশ দিয়েছিলেন, তিনি তার উপরে হোমবলি ও শস্য নৈবেদ্য উৎসর্গ করলেন।"},{"book":"যাত্রাপুস্তক","chapter":"40","verse":"30","text":"তিনি সমাগম তাঁবু এবং বেদির মাঝখানে ধোয়ার জন্য গামলা রাখলেন এবং তার মধ্যে ধোয়ার জন্য জল দিলেন।"},{"book":"যাত্রাপুস্তক","chapter":"40","verse":"31","text":"মোশি, হারোণ ও তার ছেলেরা নিজের নিজের হাত ও পা সেই গামলা থেকে ধুতেন।"},{"book":"যাত্রাপুস্তক","chapter":"40","verse":"32","text":"যখন তাঁরা সমাগম তাঁবুর ভিতরে যেতেন এবং বেদির কাছে যেতেন। সদাপ্রভু যেমন মোশিকে আদেশ দিয়েছিলেন, তাঁরা তাঁদের নিজেদের ধুতেন।"},{"book":"যাত্রাপুস্তক","chapter":"40","verse":"33","text":"মোশি তাঁবুর এবং বেদির চারদিকে উঠান তৈরী করলেন। তিনি উঠানের প্রবেশ দরজায় পর্দা লাগালেন। এই ভাবে মোশি কাজ শেষ করলেন।"},{"book":"যাত্রাপুস্তক","chapter":"40","verse":"34","text":"তখন সমাগম তাঁবুটি মেঘে ঢেকে গেল এবং সদাপ্রভুর মহিমায় তাঁবু পরিপূর্ণ হলো।"},{"book":"যাত্রাপুস্তক","chapter":"40","verse":"35","text":"তাতে মোশি সমাগম তাঁবুর মধ্যে ঢুকতে পারলেন না, কারণ মেঘ তার উপরে ছিল এবং সদাপ্রভুর মহিমা তাঁবুটি পরিপূর্ণ করেছিল।"},{"book":"যাত্রাপুস্তক","chapter":"40","verse":"36","text":"আর যখন তাঁবুর উপর থেকে মেঘ সরিয়ে নেওয়া হত, তখন ইস্রায়েলের লোকেরা তাদের নিজেদের যাত্রায় এগিয়ে যেত।"},{"book":"যাত্রাপুস্তক","chapter":"40","verse":"37","text":"কিন্তু যদি মেঘ তাঁবুর উপর থেকে উপরের দিকে না উঠত, তবে সে দিন লোকেরা বাইরে যাত্রা করত না। মেঘ উপরে উঠার দিন পর্যন্ত তারা অপেক্ষা করত।"},{"book":"যাত্রাপুস্তক","chapter":"40","verse":"38","text":"কারণ সব ইস্রায়েলের লোকদের সাধারণ দৃষ্টিতে তাদের সব যাত্রার দিনের দিনের সদাপ্রভুর মেঘ এবং রাতে আগুন তাঁবুর উপরে ছিল।"}]}