{"data":[{"book":"Yohana","chapter":"14","verse":"1","text":"Yesu niyo awagambila wanampina wakwe. “Msekwehelwa mwe myoyo yenyu,” “Mwamzumila Chohile ni zumilani miye."},{"book":"Yohana","chapter":"14","verse":"2","text":"Mwe nyumba ya Tate mna wikazi ulozize, hegu havyatendile ivyo sawagambileni seivyo. Nakuwaikiani hantu."},{"book":"Yohana","chapter":"14","verse":"3","text":"Miye haheza kwita kuwaikiyani hantu, nanuye niwaguhani, chani nanywi mtende hadya nili."},{"book":"Yohana","chapter":"14","verse":"4","text":"Sila ikwita uko hwita muimanya.”"},{"book":"Yohana","chapter":"14","verse":"5","text":"Tomaso amgamba, “Zumbe, hachimanyize uko ukwita, Nachimanye vivihi isila yo kwitila uko?”"},{"book":"Yohana","chapter":"14","verse":"6","text":"Yesu amhitula, “Miye niyo isila, chindedi, na ujima, hahana akudaha kwita kwa Tate hanajinkile kwangu."},{"book":"Yohana","chapter":"14","verse":"7","text":"Awagamba, Uneva mwanimanyize miye,” “namummanya Tate naye, kukongela haluse mummanya naho mumwona kale.”"},{"book":"Yohana","chapter":"14","verse":"8","text":"Filipo amgamba, “Zumbe, chilagise Tate, icho nicho chikunga.”"},{"book":"Yohana","chapter":"14","verse":"9","text":"Yesu amgamba, “Sikala na nyuwe chipindi chitali chose, nawe Filipo hunati kunimanya, Filipo? Mntu yoyose aniwone miye kamwona Tate. Haluse ni mbwani, naho, ukugamba, ‘Chilagise Tate’?"},{"book":"Yohana","chapter":"14","verse":"10","text":"Togola, hukuzumila, Filipo, kugamba miye ni mndani mwa Tate naye Tate emndani mwangu? Yesu awagamba, Milosi huwagambilani,” “sikuilonga kwa udahi wangu. Tate, emndani mwangu, adamanya ndima yakwe."},{"book":"Yohana","chapter":"14","verse":"11","text":"Mwaungwa mnizumile halonga kugamba miye nimndani mwa Tate naye Tate emndani mwangu. Uneva sivyo ivyo, zumilani kwa ndima hudamanya."},{"book":"Yohana","chapter":"14","verse":"12","text":"Nawagambilani chindedi, akunizumila nadamanye mbuli hudamanya miye heye, nadamanye hata nkulu kujinka, kwaviya naita kwa Tate."},{"book":"Yohana","chapter":"14","verse":"13","text":"Chochose namlombeze kwa zina dyangu, nanidamanye chani Tate atunywe kujinkila ko Mwana."},{"book":"Yohana","chapter":"14","verse":"14","text":"Mkanilombeza chochose kwa zina dyangu, nanidamanye."},{"book":"Yohana","chapter":"14","verse":"15","text":"“Uneva mkanunga, namtoze malagizo yangu."},{"book":"Yohana","chapter":"14","verse":"16","text":"Miye nami nanimlombeze Tate, ivyo naye nawenkeni mwambizi mtuhu, yudya nekale nanyuwe mazuwa yose."},{"book":"Yohana","chapter":"14","verse":"17","text":"Uyo ni Muye Ukukile akugubula chindedi cha Chohile. Wantu we isi hawakudaha kumhokela, kwaviya hawakudaha kumwona hegu kummanya. Mna nyuwe mummanya, kwaviya ekala na nyuwe naho emndani mwenyu."},{"book":"Yohana","chapter":"14","verse":"18","text":"“Saniwaseni ichedu, naniwawiyeni."},{"book":"Yohana","chapter":"14","verse":"19","text":"Hasigala hadodo wantu we isi ino hawaniwone vituhu, mna nyuwe namniwone, na kwaviya miye ni mjima, nyuwe nanywi namtende wajima."},{"book":"Yohana","chapter":"14","verse":"20","text":"Zuwa diya dikabula, nammanye kugamba miye ni mndani mwa Tate nanyuwe nanywi mwi mndani mwangu, na miye nimndani mwenyu."},{"book":"Yohana","chapter":"14","verse":"21","text":"“Wantu wakuhokela malagizo yangu na kuyatoza awo nawo wakununga miye. Tate nawamunge wadya wakununga, miye nami naniwaunge na kwegubula kwawo.”"},{"book":"Yohana","chapter":"14","verse":"22","text":"Yuda nuyo Yuda Isikaliyote awagamba, “Zumbe, neidahike vivihi weye kwelavyanya kwetu siyo kwa wantu we isi?”"},{"book":"Yohana","chapter":"14","verse":"23","text":"Yesu amhitula, “Mntu akununga natoze mahinyo yangu. Tate namunge, naho Tate na miye nachize kwakwe kwikala naye."},{"book":"Yohana","chapter":"14","verse":"24","text":"Mntu he kununga hakutoza mahinyo yangu. Naho mahinyo mwivile sayo yangu, mna ni ya Tate, anisigile."},{"book":"Yohana","chapter":"14","verse":"25","text":"“Siwagambilani mbuli zino nichei hamwenga na nyuwe."},{"book":"Yohana","chapter":"14","verse":"26","text":"Mwambizi, Muye Ukukile, yudya Tate namsigilaga kwa zina dyangu, nawahinyeni chila chintu na kuwakumbusani yadya niwagambileni."},{"book":"Yohana","chapter":"14","verse":"27","text":"“Nawasizani utondowazi, nawenkani utondowazi wangu mwenye. Sikuwenkani nyuwe saviya wantu we isi wakutenda. Msekutumbwazika mwe myoyo yenyu, naho msekogoha."},{"book":"Yohana","chapter":"14","verse":"28","text":"Mniva hawagambani, ‘Naita zangu, mna nani wawiyeni vituhu.’ Uneva mwanungile, namwelelwa kugamba naita kwa Tate, kwaviya Tate ni mkulu kujinka miye."},{"book":"Yohana","chapter":"14","verse":"29","text":"Siwagambilani imbuli ino haluse hainati kulaila, chani umo ikalaila, mzumile."},{"book":"Yohana","chapter":"14","verse":"30","text":"Sanilonge nanywi vituhu mbuli zilozize, kwaviya mkulu ywe isi eza. Hana udahi mwangu,"},{"book":"Yohana","chapter":"14","verse":"31","text":"mna wantu we isi ino waungwa wamanye kugamba namunga Tate, nivyo vikuleka nadamanya chila chintu saviya anisigile."}]}