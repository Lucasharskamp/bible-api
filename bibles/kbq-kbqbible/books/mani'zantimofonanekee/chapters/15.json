{"data":[{"book":"Mani'zanti mofo nanekee","chapter":"15","verse":"1","text":"Akohenka antefru hunka kenona hanana zamo, rimpa akahe'zana eri'amane hugahie. Hianagi hakrugema hanana zamo'a, rimpahe'zana azeri otigahie."},{"book":"Mani'zanti mofo nanekee","chapter":"15","verse":"2","text":"Knare antahi'zane vahe'mofo agipintira, knare antahi'za e'nige'za vahe'mo'za antahi muse hugahaze. Hianagi neginagi vahe'mofo agipintira, neginagi kemo akaha huneramie."},{"book":"Mani'zanti mofo nanekee","chapter":"15","verse":"3","text":"Ra Anumzamo'a mika kaziga kefo vahete'ene, knare vahetera avua keteno nemanie."},{"book":"Mani'zanti mofo nanekee","chapter":"15","verse":"4","text":"Fru kema hu'zamo'a vahe'mofo asimu ami zafagna hu'ne. Hianagi akrehe akrehe kema hu'zamo'a, vahe'mofo agu'a ahenefri."},{"book":"Mani'zanti mofo nanekee","chapter":"15","verse":"5","text":"Neginagi antahi'zane vahe'mo'a nefa'ma azeri fatgo hiankea nontahie. Hianagi iza'o azeri fatgoma hiankema antahimo'a, knare antahi'za e'nerie."},{"book":"Mani'zanti mofo nanekee","chapter":"15","verse":"6","text":"Fatgo vahe'mokizmia nozamifina, fenozamo avinete. Hianagi kefo vahe'mo'za erisaza mizana, hazenke'za erigahaze."},{"book":"Mani'zanti mofo nanekee","chapter":"15","verse":"7","text":"Knare antahi'zane vahe'mo'za, antahi'zana vahera nezamize. Hianagi neginagi antahi'zane vahe'mo'za, anahura osugahaze."},{"book":"Mani'zanti mofo nanekee","chapter":"15","verse":"8","text":"Kefo avu'ava'ma nehaza vahe'mo'zama, Ra Anumzamofonte'ma Kresramanama vunentaza zankura, agonete. Hianagi fatgo vahe'mo'zama haza nunamunku, Agra muse nehie."},{"book":"Mani'zanti mofo nanekee","chapter":"15","verse":"9","text":"Kefo vahe'mo'ma hia avu'ava zankura, Ra Anumzamo'a agotenente. Hianagi fatgo avu'ava'ma huzanku'ma kazigazima hia vahe'mofona, Ra Anumzamo'a avesinente."},{"book":"Mani'zanti mofo nanekee","chapter":"15","verse":"10","text":"Fatgo kamofoma amefi humisimo'a, tusi'a hazenke erigahie. Iza'o azeri fatgohu kemofoma avesrama huntesimo'a, frigahie."},{"book":"Mani'zanti mofo nanekee","chapter":"15","verse":"11","text":"Fri' vahe'mofo kuma'mo'ene fri'zamo'a, Ra Anumzamofo avurera amate me'neankino, tagutumotia keno antahino hu'ne!"},{"book":"Mani'zanti mofo nanekee","chapter":"15","verse":"12","text":"Veganokno kema hu vahe'mo'za, azeri fatgoma hanimofona avesra hunenteno, ama' antahi'zane vahe'mofontera aza hinogura urava'o osugahie."},{"book":"Mani'zanti mofo nanekee","chapter":"15","verse":"13","text":"Krimpamo'ma musema hu'nesigeno'a, kavu'gosafintira knare huno kizanki'za hugahie. Hianagi karimpamo'ma musema osu'nesigeno'a, kavugosamo'a rugaririgahie."},{"book":"Mani'zanti mofo nanekee","chapter":"15","verse":"14","text":"Ama' antahi'zane vahe'mo'za antahi'zama eri'zankura zamaganete. Hianagi neginagi antahi'zane vahe'mofona havi kemo'a, ne'zama'agna hugahie."},{"book":"Mani'zanti mofo nanekee","chapter":"15","verse":"15","text":"Zamunte omane vahe'mo'za mika zupa maniza'zmifina tusi'a amuho nehu'za maragu'zanetize. Hianagi muse arimpane manisimo'a, ne'zane tine neneno muse huvava hugahie."},{"book":"Mani'zanti mofo nanekee","chapter":"15","verse":"16","text":"Osi'a fenoma anteneta Ra Anumzamofonku'ma kore'ma hunte'nuna zamo'a, rama'a fenoza ante'neta hazenkema erizana agaterene."},{"book":"Mani'zanti mofo nanekee","chapter":"15","verse":"17","text":"Vahe'ma avesinentenka hozafi kamo'ma osia refko hunka ne'zamo'a, ra bulimakao afu'ma ahegino rimpagnanema refkoma huno ne'zana erifru nehie."},{"book":"Mani'zanti mofo nanekee","chapter":"15","verse":"18","text":"Ame huno'ma rimpama ahe vahe'mo, haframa hu'zana eri fore nehie. Hianagi akohenoma rimpa fru huno mani vahe'mo'a haframa hu'zana erifru nehie."},{"book":"Mani'zanti mofo nanekee","chapter":"15","verse":"19","text":"Eri'za e'ori feru'ma mani vahe'mofo kamo'a, ave'ave trazampima neviankna hu'ne. Hianagi mani fatgo hu'za mani vahe'mokizmi kamo'a ranka me'nege'za nevaze."},{"book":"Mani'zanti mofo nanekee","chapter":"15","verse":"20","text":"Ama' antahi'zama me'nea mofavremofo nefa'a, muse nehie. Hianagi neginagi ne'mo'a, nererana kefenkaminetre."},{"book":"Mani'zanti mofo nanekee","chapter":"15","verse":"21","text":"Antahi'zama'a omane vahe'mo'a, neginagi avu'ava zankura muse hugahie. Hianagi ama' antahi'zane vahe'mo'a, knare zanke nehuno, fatgo kante nevie."},{"book":"Mani'zanti mofo nanekee","chapter":"15","verse":"22","text":"Knare antahi'zama vahepinti e'orinenka mago'a zama retro'ma hunaku'ma hananana, ana zamo'a forera osugahie. Hianagi rama'a knare antahintahima eritenka, retro'ma hanana zamo'a, efore hugahie."},{"book":"Mani'zanti mofo nanekee","chapter":"15","verse":"23","text":"Fatgo huno'ma kenonama hanimo'a, muse hugahie. Hagi kna fatgore'ma huga kema hania kemo'a, knare'zantfa hugahie."},{"book":"Mani'zanti mofo nanekee","chapter":"15","verse":"24","text":"Knare antahi'zane vahe'mo'ma asimu erisia kamo'a anagamu marenerino, fri vahe kumapima uramizankura kegava hunente."},{"book":"Mani'zanti mofo nanekee","chapter":"15","verse":"25","text":"Ra Anumzamo'a avufama eri antesgama hanimofona nomani'zama'a, eri haviza hugahie. Hianagi kento a'mofo fenoma'ane nonkuma'a, kegava huntegahie."},{"book":"Mani'zanti mofo nanekee","chapter":"15","verse":"26","text":"Kefo avu'avaza'ma hu antahi'zama retroma huzankura, Ra Anumzamo'a avesra huno agonete. Hianagi avusese hu'nea kema huzankura, Agra muse nehie."},{"book":"Mani'zanti mofo nanekee","chapter":"15","verse":"27","text":"Iza'o mika'za rehatri huno nagrike zanema hu' vahe'mo'a, hazenke erino naga'afina efregahie. Hianagi havi kazigati'ma masavema huno mizama sezanku'ma avesrama huntesimo'a, knare huno manigahie."},{"book":"Mani'zanti mofo nanekee","chapter":"15","verse":"28","text":"Fatgo agu'ane vahe'mo'a agesa antahiteno, kenona nehie. Hanki kefo vahe'mofo agipintira, kefoge atineramie."},{"book":"Mani'zanti mofo nanekee","chapter":"15","verse":"29","text":"Ra Anumzamo'a kefo zamavu'zmava'ma nehaza vahe'mokizmirera, afete nemanie. Hianagi fatgo vahe'mokizmi nunamunte, agesa anteno antahinezamie."},{"book":"Mani'zanti mofo nanekee","chapter":"15","verse":"30","text":"Musema nehia vahe'mofo avufima kesanana, muse hugahane. Knare'zama hu'nesia zamofo agenkema hu ke'mo'a, vahe'mofona zaferina kampina azeri fru hugahie."},{"book":"Mani'zanti mofo nanekee","chapter":"15","verse":"31","text":"Iza'o so'e nomani'zama manisiegu'ma, azeri fatgoma hu kema nehinkeno antahisimo'a, knare antahi'zane vahe'mo'zama manisaza amu'nompi manigahie."},{"book":"Mani'zanti mofo nanekee","chapter":"15","verse":"32","text":"Iza'o azeri fatgo hu kema nehanigeno ontahisimo'a, agra'a azeri haviza nehie. Hianagi iza'o azeri fatgo hu kema nehinkeno, antahisimo'a, ama' antahintahi erigahie."},{"book":"Mani'zanti mofo nanekee","chapter":"15","verse":"33","text":"Ra Anumzamofonku kore'ma hunteno agoragama mani avu'avazamo, vahe'mofona knare antahintahia rempi hunemie. Hagi kagrama anteraminka manisunka, rankagia erigahane."}]}