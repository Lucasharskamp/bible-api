{"data":[{"book":"James","chapter":"3","verse":"1","text":"Apuni khan sob hikhok hobole napare, ami laga bhai khan, kelemane apuni khan jani ase, amikhan kun pora manu ke hikai, bisar to amikhan uporte he bisi kara hobo."},{"book":"James","chapter":"3","verse":"2","text":"Amikhan sob kisim rasta pora paap te giri thake. Jodi kunba tai laga kotha pora nagirile, tai ekjon bhal manu ase, aru tai laga pura gaw to cholai kene jabole pare."},{"book":"James","chapter":"3","verse":"3","text":"Etiya jodi amikhan ghora laga mukh te kotha mani bole nimite rusi lagai diye, amikhan tai laga pura gaw to chola bole pare."},{"book":"James","chapter":"3","verse":"4","text":"Aru ekta jahaaj ke bhi sabi, juntu iman dangor ase aru hawa pora etu ke loijai, kun jagate chola manu pora loi jabole mon kore, ta te loijai."},{"book":"James","chapter":"3","verse":"5","text":"Etu nisena jiba to gaw laga ekta chutu bhag he ase, kintu bisi dangor kotha koi kene phutani kore. Aru sabi kineka kori kene ekta chutu jui pora dangor jongol julai diye."},{"book":"James","chapter":"3","verse":"6","text":"Paap pora bhorta thaka duniya te, etu jiba bhi jui nisena he ase. Etu jiba to gaw laga ekta bhag ase, aru etu pora pura gaw ke letera kori diye aru jibon te jui lagai diye, aru etu jui to norok pora he ahe."},{"book":"James","chapter":"3","verse":"7","text":"Sob kisim laga jongol janwar, chiriya, aru matite bera pukakhan, aru samundar te thaka sob to manu pora he sikhai kene ghor te pali rakhe."},{"book":"James","chapter":"3","verse":"8","text":"Kintu kun manu bhi tai nijor laga jiba ke thik rakhibole napare. Jiba to ekta aram nathaka dusto atma ase, aru jeher pora bhorta ase."},{"book":"James","chapter":"3","verse":"9","text":"Etu jiba pora amikhan Baba Isor aru Probhu ke dhanyavad diye, aru etu jiba pora he Isor laga protima te bona manu laga biya koi."},{"book":"James","chapter":"3","verse":"10","text":"Eke mukh pora he asirbad aru shrap bhi ulai. Ami laga bhai khan, eneka nohobo lage."},{"book":"James","chapter":"3","verse":"11","text":"Jhorna laga ekta mukh pora ula pani to ekbar te he mitha aru tita pani ulabole pare?"},{"book":"James","chapter":"3","verse":"12","text":"Ami laga bhai khan, ekta dimoru ghas pora, oliv ulabole pare naki? Nohoile, angur ghas pora khajur ulabole pare? Etu nisena, nimok laga pani pora kitia bhi mitha pani bona bole napare."},{"book":"James","chapter":"3","verse":"13","text":"Apuni khan majote kun gyaani aru bujhi bole para manu ase? Titia utu manu to bhal jibon ki ase, etu hisab te, nomro hoi kene gyaan laga kaam khan dikhai dibo lage."},{"book":"James","chapter":"3","verse":"14","text":"Kintu jodi apuni laga monte lalchi aru biya kaam khan ase, titia hosa laga kotha bhirodh te misa aru phutani nokoribi."},{"book":"James","chapter":"3","verse":"15","text":"Etu upor pora aha laga gyaan nohoi. Kintu, etu prithibi laga ase, atmik nohoi, aru etu bhoot laga kaam ase."},{"book":"James","chapter":"3","verse":"16","text":"Kun jagate lalchi aru kiba pabole laga itcha thake, ta te sob biya kaam aru jhamela thake."},{"book":"James","chapter":"3","verse":"17","text":"Kintu upor pora aha gyaan to sobse poila sapha ase, aru pichete, shanti aru morom ase, sob logote mili bole pare, daya pora bhorta aru bhal phol dhure, sob kaam te bhal aru eku chalak nakore."},{"book":"James","chapter":"3","verse":"18","text":"Kintu kunkhan pora shanti te mil-milap kori thake, taikhan majote he dharmik laga phol to shanti pora rupai thake3.18 Isa. 32:17."}]}