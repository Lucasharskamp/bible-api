{"data":[{"book":"يُدَيَ مَنفّيٍ ١","chapter":"12","verse":"1","text":"سْورِيٍ نَن يَ نَشٍيٍ سِفَ دَوُدَ يِرٍ سِكِلَفَ، عَلَكٌ عٍ شَ عَ مَلِ فٍرٍ سٌدٍ. نَ وَشَتِ دَوُدَ مُ نُ نَ كِسُ شَ دِ سْلُ قّ مَ."},{"book":"يُدَيَ مَنفّيٍ ١","chapter":"12","verse":"2","text":"بُنيَمِن بْنسْي نَن نُ عٍ رَ، سْلُ نفَشَكٍرٍنيِيٍ. عٍ نُ قَتَ تَنبّ نُن فّمّيٍ وٌلِدٍ عٍ يِرٍقَنيِ نُن عٍ كْولَ بّلّشّ رَ."},{"book":"يُدَيَ مَنفّيٍ ١","chapter":"12","verse":"3","text":"عٍ شِلِيٍ نَن يَ؛ مَنفّ عَشِيٍسٍرِ، سٍمَا شَ دِيٍ يٌوَ سِ فِبِيَكَ، عَسَمَقٍتِ شَ دِيٍ يٍسِيٍلِ نُن ثّلّتِ، بٍرَكَ نُن يٍهُ عَنَتْتِكَ،"},{"book":"يُدَيَ مَنفّيٍ ١","chapter":"12","verse":"4","text":"يِسٍمَيَ فَبَيٌنكَ، نَشَن قِندِ سْورِ شُنفبٍ رَ نَ سْورِ تٌنفٌ سَشَن يَ مَ، عَ قَن قِندِ عٍ شَ مَنفّ نَن نَ،"},{"book":"يُدَيَ مَنفّيٍ ١","chapter":"12","verse":"5","text":"يٍرٍ مِ، يَشَسِيٍلِ، يٌشَنَن، نُن يٌسَبَدِ فٍدٍرَكَ،"},{"book":"يُدَيَ مَنفّيٍ ١","chapter":"12","verse":"6","text":"عٍلُسَيِ، يٍرِ مٌتِ، بٍيَلَيَ، سّمَرَيَ، سّقَتَيَ شَرُقُكَ،"},{"book":"يُدَيَ مَنفّيٍ ١","chapter":"12","verse":"7","text":"عٍلٍكَنَ كٌرَكَ، يِسِيَ كٌرَكَ، عَسَرّلِ كٌرَكَ، يٌوٍ سٍرِ كٌرَكَ، يَسٌبٍيَمِ كٌرَكَ،"},{"book":"يُدَيَ مَنفّيٍ ١","chapter":"12","verse":"8","text":"نُن يٍرٌشَمَ فٍدٌرِكَ شَ دِيٍ يٌوٍلَ نُن سٍبَدَيَ."},{"book":"يُدَيَ مَنفّيٍ ١","chapter":"12","verse":"9","text":"سْورِ فبَنفبَلَنيِ فَدِكَ ندٍيٍ نَشَ سِفَ دَوُدَ يِرٍ وُلَ عِ. نٍيٍ قَتَ فٍرٍ رَ، فٍرٍ سٌسٍ نُ نَ عٍ يِ رَ عَلْ كَنكٍ مَكَنتَسٍ نُن تَنبّ. عٍ سّنبّ نُ فبٌ عَلْ يّتّيٍ، عٍ شُلُن عَلْ شٍلِ نَشٍيٍ عٍ فِمَ فٍيَيٍ قَرِ."},{"book":"يُدَيَ مَنفّيٍ ١","chapter":"12","verse":"10","text":"عٍ شِلِيٍ نَن يَ؛ عٍسٍرِ، عٍ شُنيِ، عَبَدِيَسِ، عَ قِرِن ندٍ، عٍلِيَبِ، عَ سَشَن ندٍ،"},{"book":"يُدَيَ مَنفّيٍ ١","chapter":"12","verse":"11","text":"مِسٍمَننَ، عَ نَانِ ندٍ، يٍرٍ مِ، عَ سُولِ ندٍ،"},{"book":"يُدَيَ مَنفّيٍ ١","chapter":"12","verse":"12","text":"عَتَيِ، عَ سٍننِ ندٍ، عٍلِيٍلِ، عَ سٌلٌقٍرٍ ندٍ،"},{"book":"يُدَيَ مَنفّيٍ ١","chapter":"12","verse":"13","text":"يٌشَنَن، عَ سٌلٌمَسَشَن ندٍ، عٍلٍسَبَدَ، عَ سٌلٌمَنَانِ ندٍ،"},{"book":"يُدَيَ مَنفّيٍ ١","chapter":"12","verse":"14","text":"يٍرٍ مِ، عَ قُ ندٍ، عَ نُن مَكَبَنَيِ، عَ قُ نُن كٍرٍن ندٍ."},{"book":"يُدَيَ مَنفّيٍ ١","chapter":"12","verse":"15","text":"فَدِكَيٍ نَن يِ كِ نَشٍيٍ قِندِ سْورِ شُنفبٍيٍ رَ. نَشَن شُرُن عٍ يَ مَ، عَ سّنبّ فبٌ مِشِ كّمّ بّ. نَشَن شُنفبٌ عٍ يَ مَ، عَ سّنبّ فبٌ مِشِ وُلُ بّ."},{"book":"يُدَيَ مَنفّيٍ ١","chapter":"12","verse":"16","text":"نٍيٍ نَشَ يُرُدّن شُرٍ فِرِ عَ رَقٍشِ تّمُي نَشّ، كِكٍ سِنفٍ، عٍ قَ فٍيَ لَنبَنيِ مِشِيٍ كٍرِ سٌفٍتٍدٍ نُن سٌفٍفٌرٌدٍ مَبِرِ."},{"book":"يُدَيَ مَنفّيٍ ١","chapter":"12","verse":"17","text":"بُنيَمِنكَ نُن يُدَيَكَ ندٍيٍ نَشَ سِفَ دَوُدَ شَ يِرٍ مَكَنتَشِ."},{"book":"يُدَيَ مَنفّيٍ ١","chapter":"12","verse":"18","text":"دَوُدَ نَشَ عٍ رَلَن، عَ عَ قَلَ عٍ بّ، «شَ وٌ قَشِ بْحّسَ نَن كُي عَلَكٌ وٌ شَ ﭑ مَلِ، وٌن بْحّيٍ قِندِ مَ كٍرٍن نَن نَ. كْنْ شَ عَ سَ عَ لِ وٌ قَشِ ﭑ يَنقَدٍ ﭑ يَشُييٍ نَن بّ، ﭑ تَن نَشَن مُ قٍ حَاشِ يٌ رَبَشِ، وٌن بٍنبَيٍ مَرِفِ عَلَ كِيتِ سَمَ نّ.»"},{"book":"يُدَيَ مَنفّيٍ ١","chapter":"12","verse":"19","text":"نَ تّمُي عَلَتَلَ شَشِلِ سّنِيّنشِ نَشَ فٌرٌ عَمَسَيِ مَ، نَشَن قِندِ سْورِ تٌنفٌ سَشَن شُنيِ رَ. عَ نَشَ عَ قَلَ،"},{"book":"يُدَيَ مَنفّيٍ ١","chapter":"12","verse":"20","text":"مَنَسِ سْورِ ندٍيٍ نُ بَرَ عٍ سَ دَوُدَ دّ رَ عَ نُ وَ مَ كَقُقٍ قِلِسِتَكَيٍ مَ تّمُي نَشّ سْلُ فٍرٍدٍ. عٍ نُن دَوُدَ مُ نْ قِلِسِتَكَيٍ مَلِدٍ بَرِ مَ قِلِسِتَ مَنفّ ندٍيٍ نُ بَرَ فَاشُ، عٍ قَ عَ قَلَ، «دَوُدَ قَمَ نّ وٌن يَنقَدٍ، عَ كَقُ عَ مَرِفِ سْلُ مَ، عٍ وٌن فٍرٍ.»"},{"book":"يُدَيَ مَنفّيٍ ١","chapter":"12","verse":"21","text":"عٍ تٌ نَ قَلَ، دَوُدَ نَشَ فبِلٍن سِكِلَفَ. مَنَسِكَ نَشٍيٍ نُ بِرَشِ عَ قْشْ رَ، عٍ شِلِيٍ نَن يَ؛ عَدٍنَ، يٌسَبَدِ، يٍدِيَيٍلِ، مِكَيٍلِ، يٌسَبَدِ، عٍلِهُ، نُن سِلٍتَيِ. سْورِ وُلُ كٍرٍن مَنفّ نَن نُ نَ عٍ بِرِن نَ."},{"book":"يُدَيَ مَنفّيٍ ١","chapter":"12","verse":"22","text":"عٍ نُ دَوُدَ مَلِمَ عَ شَ سْورِيٍ رَحّرّدٍ، بَرِ مَ عٍ بِرِن قَتَ سْورِحَ رَبَدٍ. سِنفٍ، عٍ نُ عِسِرَيِلَ سْورِيٍ نَن نَحّرّ مَ."},{"book":"يُدَيَ مَنفّيٍ ١","chapter":"12","verse":"23","text":"لْشْ يٌ لْشْ دَوُدَ مَلِمَيٍ شُن نُ مَسَمَ هَن عَ شَ سْورِ فَلِ نَشَ لُ عَلْ عَلَ فبٍ."},{"book":"يُدَيَ مَنفّيٍ ١","chapter":"12","verse":"24","text":"سْورِ شَسَبِ نَن يَ نَشٍيٍ قَ شٍبِرٌن دَوُدَ يِرٍ، عَلَكٌ عٍ شَ دَوُدَ مَلِ، سْلُ شَ مَنفّيَ شَ رَدَنفِ عَ مَ عَلْ عَلَتَلَ نُ بَرَ عَ مَسٍن كِ نَشّ؛"},{"book":"يُدَيَ مَنفّيٍ ١","chapter":"12","verse":"25","text":"يُدَيَكَيٍ، سْورِ وُلُ سٍننِ كّمّ سٌلٌمَسَشَن. فٍرٍ سٌسٍ نُ نَ عٍ بِرِن يِ رَ."},{"book":"يُدَيَ مَنفّيٍ ١","chapter":"12","verse":"26","text":"سِمٍيْنكَيٍ، سْورِ فبَنفبَلَنيِيٍ وُلُ سٌلٌقٍرٍ سْورِ كّمّ."},{"book":"يُدَيَ مَنفّيٍ ١","chapter":"12","verse":"27","text":"لٍوِكَيٍ، سْورِ وُلُ نَانِ كّمّ سٍننِ."},{"book":"يُدَيَ مَنفّيٍ ١","chapter":"12","verse":"28","text":"يٍهٌيَدَ، نَشَن قِندِ يَرٍرَتِ رَ هَرُنَ حْشْي رَ، عَ نُن عَ شَ سْورِ وُلُ سَشَن كّمّ سٌلٌقٍرٍ."},{"book":"يُدَيَ مَنفّيٍ ١","chapter":"12","verse":"29","text":"سَدْكِ، سّفّتَلَ سْورِ فبَنفبَلَنيِ، نُن عَ شَبِلّ كُنتِفِيٍ، مِشِ مْشْحّن نُن قِرِن."},{"book":"يُدَيَ مَنفّيٍ ١","chapter":"12","verse":"30","text":"بُنيَمِنكَيٍ، سْلُ بْنسْي، سْورِ وُلُ سَشَن. عٍ مُ نُ فبٌ بَرِ مَ عَ فبٍفبٍ نُ نَ سْلُ نَن مَ سّيتِ."},{"book":"يُدَيَ مَنفّيٍ ١","chapter":"12","verse":"31","text":"عٍقِرَ مِكَيٍ، سْورِ وُلُ مْشْحّن كّمّ سٌلٌمَسَشَن. عٍ بِرِن سْورِ فبَنفبَلَنيِ نَشٍيٍ بٍنبَيٍ شِلِ نُ فبٌ."},{"book":"يُدَيَ مَنفّيٍ ١","chapter":"12","verse":"32","text":"مَنَسِكَيٍ، سْورِ وُلُ قُ نُن سٌلٌمَسَشَن. عٍ تَن نَن نُ سُفَندِشِ مَنفّيَ رَدَنفِقٍ رَ دَوُدَ مَ."},{"book":"يُدَيَ مَنفّيٍ ١","chapter":"12","verse":"33","text":"عِسَكَرِكَيٍ، كُنتِفِ كّمّ قِرِن نُن عٍ شَ مِشِ نَشٍيٍ نُ نَ عٍ شَ يَامَرِ بُن مَ. عٍ قَن نُ بَرَ عَ كٌلٌن عِسِرَيِلَ لَن عَ شَ نَشَن نَبَ نَ وَشَتِ."},{"book":"يُدَيَ مَنفّيٍ ١","chapter":"12","verse":"34","text":"سَبُلٌنكَيٍ، سْورِ وُلُ تٌنفٌ سُولِ. عٍ رّدِشِ فٍرٍ شِلِ مَ، فٍرٍ سٌسٍ نُ نَ عٍ يِ رَ."},{"book":"يُدَيَ مَنفّيٍ ١","chapter":"12","verse":"35","text":"نَقَتَلِكَيٍ، سْورِ شُنيِ وُلُ كٍرٍن، عَ نُن سْورِ وُلُ تٌنفٌ سَشَن نُن سٌلٌقٍرٍ. وُرٍ لٍقَ نُن تَنبّ نُ نَ عٍ بِرِن يِ رَ."},{"book":"يُدَيَ مَنفّيٍ ١","chapter":"12","verse":"36","text":"دَنَكَيٍ، سْورِ وُلُ مْشْحّن نُن سٌلٌمَسَشَن كّمّ سٍننِ. فٍرٍ سٌسٍ نَ عٍ بِرِن يِ رَ."},{"book":"يُدَيَ مَنفّيٍ ١","chapter":"12","verse":"37","text":"عَسٍرِكَيٍ، سْورِ وُلُ تٌنفٌ نَانِ. عٍ بِرِن رّدِشِ."},{"book":"يُدَيَ مَنفّيٍ ١","chapter":"12","verse":"38","text":"سْورِ نَشٍيٍ كٍلِ يُرُدّن نَاكِرِ مَ سٌفٍتٍدٍ بِرِ، نٍيٍ قِندِ رُبٍنكَيٍ، فَدِكَيٍ، نُن مَنَسِكَيٍ نَن نَ، عٍ لَن مِشِ وُلُ كّمّ مْشْحّن نَن مَ. فٍرٍ سٌسٍيٍ نَ عٍ بِرِن يِ رَ."},{"book":"يُدَيَ مَنفّيٍ ١","chapter":"12","verse":"39","text":"يِ سْورِيٍ قَ نّ شٍبِرٌن عَلَكٌ عٍ شَ دَوُدَ دْشْ مَنفّ رَ عِسِرَيِلَ شُن نَ. نَ حَنِفٍ نَن نُ نَ عٍ بّ. عِسِرَيِلَكَيٍ بِرِن نُ بَرَ نَ نَتّ تٌنفٌ."},{"book":"يُدَيَ مَنفّيٍ ١","chapter":"12","verse":"40","text":"عٍ نَشَ لُ مّننِ دَوُدَ يِرٍ شِ سَشَن عٍ عٍ دّفٍمَ، عٍ عٍ مِنمَ. عٍ نفَشَكٍرٍنيِيٍ نَن نُ نَ دٌنسٍ رَقَلَمَ عٍ بّ."},{"book":"يُدَيَ مَنفّيٍ ١","chapter":"12","verse":"41","text":"عٍ دْشْبٌورٍيٍ قَن نَشَ قَ دٌنسٍ رَ كٍلِقٍ رَ عِسَكَرِ بْشِ، سَبُلٌن بْشِ، نُن نَقَتَلِ بْشِ مَ. عٍ نَشَ قَ نَ رَ سٌقَلٍيٍ، حْشْمّيٍ، سٌييٍ، نُن نِنفٍيٍ قَرِ. عٍ نَشَ قَ كٌتٍ مْولِ بِرِن نَ عَلْ دٌنسٍ، قَرِن، شْرّ شَرَشِ، وّنِ بٌفِ شَرَشِ، وّنِ، تُرٍ، شُرُ سٍ لَنمَ نُن عَ شُنفبٍ. عٍ نَشَ قَ عَ فبٍفبٍ رَ بَرِ مَ عِسِرَيِلَكَ بِرِن نُ سّيوَشِ."}]}