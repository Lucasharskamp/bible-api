{"data":[{"book":"یوحنا","chapter":"8","verse":"1","text":"عیسی به کوه زیتون بازگشت."},{"book":"یوحنا","chapter":"8","verse":"2","text":"ولی روز بعد، صبح زود، باز به معبد رفت. مردم نیز دور او جمع شدند. عیسی نشست و مشغول تعلیم ایشان شد."},{"book":"یوحنا","chapter":"8","verse":"3","text":"در همین وقت، سران قوم و فریسیان زنی را که در حال زنا گرفته بودند، کشان‌کشان به مقابل جمعیت آوردند"},{"book":"یوحنا","chapter":"8","verse":"4","text":"و به عیسی گفتند: «استاد، ما این زن را به هنگام عمل زنا گرفته‌ایم."},{"book":"یوحنا","chapter":"8","verse":"5","text":"او مطابق قانون موسی باید کشته شود. ولی نظر تو چیست؟»"},{"book":"یوحنا","chapter":"8","verse":"6","text":"آنان می‌خواستند عیسی چیزی بگوید تا او را به دام بیندازند و محکوم کنند. ولی عیسی سر را پایین انداخت و با انگشت بر زمین می‌نوشت."},{"book":"یوحنا","chapter":"8","verse":"7","text":"سران قوم اصرار می‌کردند که او جواب دهد. پس عیسی سر خود را بلند کرد و به ایشان فرمود:"},{"book":"یوحنا","chapter":"8","verse":"8","text":"سپس، دوباره سر را پایین انداخت و به نوشتن بر روی زمین ادامه داد."},{"book":"یوحنا","chapter":"8","verse":"9","text":"سران قوم، از پیر گرفته تا جوان، یکا‌یک بیرون رفتند تا اینکه در مقابل جمعیت فقط عیسی ماند و آن زن."},{"book":"یوحنا","chapter":"8","verse":"10","text":"آنگاه عیسی بار دیگر سر را بلند کرد و به آن زن فرمود: «آنانی که تو را متهم می‌ساختند، کجا رفتند؟ حتی یک نفر هم نماند که تو را محکوم کند؟»"},{"book":"یوحنا","chapter":"8","verse":"11","text":"زن گفت: «نه، سرورم!» عیسی فرمود: «من نیز تو را محکوم نمی‌کنم. برو و دیگر گناه نکن.»"},{"book":"یوحنا","chapter":"8","verse":"12","text":"عیسی در یکی از تعالیم خود، به مردم فرمود: «من نور جهان هستم، هر که مرا پیروی کند، در تاریکی نخواهد ماند، زیرا نور حیات‌بخش راهش را روشن می‌کند.»"},{"book":"یوحنا","chapter":"8","verse":"13","text":"فریسیان گفتند: «تو بر خودت شهادت می‌دهی، پس شهادتت معتبر نیست.»"},{"book":"یوحنا","chapter":"8","verse":"14","text":"عیسی فرمود: «من هر چه می‌گویم عین حقیقت است، حتی اگر دربارهٔ خودم باشد. چون می‌دانم از کجا آمده‌ام و به کجا باز می‌گردم. ولی شما این را نمی‌دانید."},{"book":"یوحنا","chapter":"8","verse":"15","text":"شما با معیارهای انسانی مرا قضاوت می‌کنید، اما من هیچ‌کس را قضاوت نمی‌کنم."},{"book":"یوحنا","chapter":"8","verse":"16","text":"اگر نیز چنین کنم، قضاوت من کاملاً درست است، چون من تنها نیستم، بلکه پدری که مرا فرستاد، با من است."},{"book":"یوحنا","chapter":"8","verse":"17","text":"مطابق شریعتِ شما، اگر دو نفر دربارهٔ موضوعی شهادت دهند، شهادت ایشان به طور مسلم قابل قبول است."},{"book":"یوحنا","chapter":"8","verse":"18","text":"دربارهٔ من نیز دو نفر هستند که شهادت می‌دهند، یکی خودم و دیگری پدرم که مرا فرستاده است.»"},{"book":"یوحنا","chapter":"8","verse":"19","text":"پرسیدند: «پدرت کجاست؟»"},{"book":"یوحنا","chapter":"8","verse":"20","text":"عیسی این سخنان را در قسمتی از معبد که خزانه در آنجا بود، بیان کرد. با این حال کسی او را نگرفت، چون وقت او هنوز به سر نرسیده بود."},{"book":"یوحنا","chapter":"8","verse":"21","text":"باز به ایشان فرمود: «من می‌روم و شما به دنبال من خواهید گشت و در گناهانتان خواهید مرد؛ و به جایی نیز که من می‌روم، شما نمی‌توانید بیایید.»"},{"book":"یوحنا","chapter":"8","verse":"22","text":"یهودیان از یکدیگر پرسیدند: «مگر می‌خواهد خودش را بکشد؟ منظورش چیست که می‌گوید جایی می‌روم که شما نمی‌توانید بیایید؟»"},{"book":"یوحنا","chapter":"8","verse":"23","text":"آنگاه عیسی به ایشان فرمود: «شما از پایین هستید و من از بالا. شما متعلق به این جهان هستید ولی من نیستم."},{"book":"یوحنا","chapter":"8","verse":"24","text":"برای همین گفتم که شما در گناهانتان خواهید مرد، چون اگر ایمان نیاورید که من همان هستم که ادعا می‌کنم، در گناهانتان خواهید مرد.»"},{"book":"یوحنا","chapter":"8","verse":"25","text":"مردم از او پرسیدند: «تو کیستی؟»"},{"book":"یوحنا","chapter":"8","verse":"26","text":"برای خیلی چیزها می‌توانم شما را محکوم کنم و خیلی چیزها دارم که به شما تعلیم دهم؛ اما فعلاً این کار را نمی‌کنم. فقط چیزهایی را می‌گویم که فرستندۀ من از من خواسته است، و او حقیقت محض است.»"},{"book":"یوحنا","chapter":"8","verse":"27","text":"ولی ایشان درک نکردند که او دربارهٔ پدرش، خدا، سخن می‌گوید."},{"book":"یوحنا","chapter":"8","verse":"28","text":"پس، عیسی فرمود: «وقتی پسر انسان را بر صلیب بلند کردید، آنگاه پی خواهید برد که من هستم، و از خود کاری نمی‌کنم، بلکه هر چه پدر به من آموخته، همان را بیان می‌کنم."},{"book":"یوحنا","chapter":"8","verse":"29","text":"کسی که مرا فرستاده است با من است و مرا تنها نگذاشته، زیرا همواره کارهای پسندیدهٔ او را به جا می‌آورم.»"},{"book":"یوحنا","chapter":"8","verse":"30","text":"در این وقت، بسیاری با شنیدن این سخنان به او ایمان آوردند."},{"book":"یوحنا","chapter":"8","verse":"31","text":"عیسی به یهودیانی که به او ایمان آورده بودند فرمود: «اگر به تعالیم من وفادار بمانید، شاگردان واقعی من خواهید بود."},{"book":"یوحنا","chapter":"8","verse":"32","text":"آنگاه حقیقت را خواهید شناخت و حقیقت شما را آزاد خواهد ساخت.»"},{"book":"یوحنا","chapter":"8","verse":"33","text":"گفتند: «منظورت چیست که می‌گویی آزاد خواهید شد؟ ما فرزندان ابراهیم هستیم و هرگز بردۀ کسی نبوده‌ایم.»"},{"book":"یوحنا","chapter":"8","verse":"34","text":"عیسی جواب داد: «این عین حقیقت است که هر که گناه می‌کند، اسیر و بردهٔ گناه است."},{"book":"یوحنا","chapter":"8","verse":"35","text":"برده جایگاهی دائمی در خانواده ندارد، اما پسر برای همیشه متعلق به آن خانواده است."},{"book":"یوحنا","chapter":"8","verse":"36","text":"پس، اگر پسر شما را آزاد کند، در واقع آزادید."},{"book":"یوحنا","chapter":"8","verse":"37","text":"بله، می‌دانم که شما فرزندان ابراهیم هستید. با این حال، بعضی از شما می‌خواهید مرا بکشید، زیرا در دل شما جایی برای تعالیم من نیست."},{"book":"یوحنا","chapter":"8","verse":"38","text":"«من هر چه از پدرم دیده‌ام، می‌گویم. شما نیز هر چه از پدر خود آموخته‌اید، انجام می‌دهید.»"},{"book":"یوحنا","chapter":"8","verse":"39","text":"گفتند: «پدر ما ابراهیم است.»"},{"book":"یوحنا","chapter":"8","verse":"40","text":"من حقایقی را که از خدا شنیده‌ام به شما گفته‌ام، با این حال شما می‌خواهید مرا بکشید. ابراهیم هرگز چنین کاری نمی‌کرد!"},{"book":"یوحنا","chapter":"8","verse":"41","text":"وقتی چنین می‌کنید، از پدر واقعی‌تان پیروی می‌نمایید.»"},{"book":"یوحنا","chapter":"8","verse":"42","text":"عیسی فرمود: «اگر اینطور بود، مرا دوست می‌داشتید. چون من از جانب خدا نزد شما آمده‌ام. من خودسرانه نیامده‌ام بلکه خدا مرا پیش شما فرستاده است."},{"book":"یوحنا","chapter":"8","verse":"43","text":"چرا نمی‌توانید سخنان مرا بفهمید؟ دلیلش این است که نمی‌خواهید به من گوش دهید."},{"book":"یوحنا","chapter":"8","verse":"44","text":"شما فرزندان پدر واقعی‌تان ابلیس می‌باشید و دوست دارید اعمال بد او را انجام دهید. او از همان اول قاتل بود و از حقیقت نفرت داشت. در وجود او ذره‌ای حقیقت پیدا نمی‌شود، چون ذاتاً دروغگو و پدر همۀ دروغگوهاست."},{"book":"یوحنا","chapter":"8","verse":"45","text":"به همین دلیل است که وقتی من حقیقت را به شما می‌گویم، نمی‌توانید باور کنید."},{"book":"یوحنا","chapter":"8","verse":"46","text":"کدام یک از شما می‌تواند مرا حتی به یک گناه متهم سازد؟ پس حال که حقیقت را از من می‌شنوید، چرا به من ایمان نمی‌آورید؟"},{"book":"یوحنا","chapter":"8","verse":"47","text":"هر کس که پدرش خدا باشد، با خوشحالی به سخنان خدا گوش می‌دهد؛ و چون شما گوش نمی‌دهید، ثابت می‌کنید که فرزندان خدا نیستید.»"},{"book":"یوحنا","chapter":"8","verse":"48","text":"سران قوم فریاد زده، گفتند: «ای سامری اجنبی، ما از ابتدا درست می‌گفتیم که تو دیوزده‌ای.»"},{"book":"یوحنا","chapter":"8","verse":"49","text":"عیسی فرمود: «من دیوزده نیستم. من به پدرم، خدا، احترام می‌گذارم، ولی شما به من بی‌احترامی می‌کنید."},{"book":"یوحنا","chapter":"8","verse":"50","text":"با اینکه من نمی‌خواهم خود را عزت و بزرگی ببخشم، اما این خداست که مرا بزرگی و عزت خواهد بخشید. اوست داور راستین."},{"book":"یوحنا","chapter":"8","verse":"51","text":"این که می‌گویم عین حقیقت است: هر که احکام مرا اطاعت کند، هرگز نخواهد مرد.»"},{"book":"یوحنا","chapter":"8","verse":"52","text":"سران یهود گفتند: «حالا دیگر برای ما ثابت شد که تو دیوزده‌ای. ابراهیم و تمام پیامبران بزرگ خدا مردند؛ حال، تو ادعا می‌کنی که هر که از تو اطاعت کند، هرگز نخواهد مرد؟"},{"book":"یوحنا","chapter":"8","verse":"53","text":"یعنی تو از پدر ما ابراهیم که مرد، بزرگتری؟ از پیامبران خدا هم که مردند بزرگتری؟ خود را که می‌دانی؟»"},{"book":"یوحنا","chapter":"8","verse":"54","text":"عیسی به ایشان فرمود: «اگر من بخواهم خودم را جلال بدهم، این کار ارزشی نخواهد داشت؛ اما این پدر من است که به من جلال می‌بخشد، همان کسی که ادعا می‌کنید خدای شماست."},{"book":"یوحنا","chapter":"8","verse":"55","text":"شما او را نمی‌شناسید، اما من او را می‌شناسم؛ و اگر بگویم او را نمی‌شناسم، آنگاه مانند شما دروغگو خواهم بود! ولی حقیقت این است که من خدا را می‌شناسم و کاملاً مطیع او هستم."},{"book":"یوحنا","chapter":"8","verse":"56","text":"جدّ شما ابراهیم با شادی چشم به راه آمدن من بود؛ او آن را دید و شاد گردید.»"},{"book":"یوحنا","chapter":"8","verse":"57","text":"سران قوم یهود فریاد زدند: «چه می‌گویی؟ تو حتی پنجاه سال نیز نداری و می‌گویی ابراهیم را دیده‌ای؟»"},{"book":"یوحنا","chapter":"8","verse":"58","text":"عیسی به ایشان فرمود: «این حقیقت محض است که پیش از آنکه ابراهیم باشد، من هستم!8‏:58 نگاه کنید به خروج ۳‏:۱۴.»"},{"book":"یوحنا","chapter":"8","verse":"59","text":"سران قوم که دیگر طاقت شنیدن سخنان او را نداشتند، سنگ برداشتند تا او را بکشند. ولی عیسی از کنار ایشان گذشت و از معبد بیرون رفت و از نظرها پنهان شد."}]}