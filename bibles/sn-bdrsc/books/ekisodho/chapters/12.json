{"data":[{"book":"Ekisodho","chapter":"12","verse":"1","text":"Jehovha akati kuna Mozisi naAroni vari muIjipiti,"},{"book":"Ekisodho","chapter":"12","verse":"2","text":"“Mwedzi uno unofanira kuva mwedzi wokutanga kwamuri, mwedzi wokutanga wegore renyu."},{"book":"Ekisodho","chapter":"12","verse":"3","text":"Udzai ungano yose yeIsraeri kuti pazuva regumi romwedzi uno, murume mumwe nomumwe anofanira kutorera mhuri yake gwayana, rimwe chete paimba imwe neimwe."},{"book":"Ekisodho","chapter":"12","verse":"4","text":"Kana imba ipi zvayo iri duku kwazvo pagwayana rose, vanofanira kugovana rimwe chete nomuvakidzani ari pedyo zvichienderana nouwandu hwavanhu varipo. Munofanira kuona mugove unodikanwa maererano nezvingadyiwa nomunhu mumwe nomumwe."},{"book":"Ekisodho","chapter":"12","verse":"5","text":"Zvipfuwo zvamunosarudza zvinofanira kuva mikono yegore rimwe chete isina chainopomerwa, uye munogona kuzvitora kubva kumakwai kana kumbudzi."},{"book":"Ekisodho","chapter":"12","verse":"6","text":"Muzvichengete kusvikira pazuva regumi namana romwedzi, ipapo ungano yose yeIsraeri inofanira kuzviuraya panguva yamadekwana."},{"book":"Ekisodho","chapter":"12","verse":"7","text":"Ipapo vanofanira kutora rimwe ropa vagoriisa pamagwatidziro maviri egonhi napazvivivo zvedzimba dzavanodyira makwayana vari."},{"book":"Ekisodho","chapter":"12","verse":"8","text":"Usiku ihwohwo vanofanira kudya nyama yakagochwa pamoto, pamwe chete nemiriwo inovava, nechingwa chisina mbiriso."},{"book":"Ekisodho","chapter":"12","verse":"9","text":"Musadya nyama iri mbishi kana yakabikwa mumvura, asi mugoche pamoto, musoro, makumbo uye nezvomukati."},{"book":"Ekisodho","chapter":"12","verse":"10","text":"Musasiya kana chimwe charo kusvikira mangwanani; kana zvimwe zvikasara kusvikira mangwanani, munofanira kuzvipisa."},{"book":"Ekisodho","chapter":"12","verse":"11","text":"Aya ndiwo madyiro amunoriita: Majasi akasungwa nebhanhire, makapfeka shangu mutsoka dzenyu, uye tsvimbo dzenyu dziri mumaoko enyu. Muridye nokukurumidza; ndiyo Pasika yaJehovha."},{"book":"Ekisodho","chapter":"12","verse":"12","text":"“Nousiku ihwohwo ndichapfuura napakati peIjipiti ndigorova matangwe ose, zvose vanhu nezvipfuwo, uye ndichatonga vamwari vose veIjipiti. Ndini Jehovha."},{"book":"Ekisodho","chapter":"12","verse":"13","text":"Ropa richava chiratidzo kwamuri mudzimba dzamunogara; uye ndikaona ropa, ndichapfuura pamuri. Hapana hosha inoparadza ichakubatai pandicharova Ijipiti."},{"book":"Ekisodho","chapter":"12","verse":"14","text":"“Iri ndiro zuva ramunofanira kurangarira; kuzvizvarwa zvinotevera mucharipemberera somutambo kuna Jehovha, mutemo wokusingaperi."},{"book":"Ekisodho","chapter":"12","verse":"15","text":"Kwamazuva manomwe, munofanira kudya chingwa chisina mbiriso. Pazuva rokutanga mubvise mbiriso mudzimba dzenyu, nokuti ani naani anodya chinhu chipi zvacho chine mbiriso mukati macho kubva pazuva rokutanga kusvikira pazuva rechinomwe anofanira kubviswa pakati pavaIsraeri."},{"book":"Ekisodho","chapter":"12","verse":"16","text":"Pazuva rokutanga muite ungano tsvene, uye mugoitazve imwe ungano pazuva rechinomwe. Musatomboshanda pamazuva iwayo, kunze bedzi kwokugadzira zvokudya zvokuti munhu wose adye, ndizvo chete zvamungaita."},{"book":"Ekisodho","chapter":"12","verse":"17","text":"“Mupemberere Mutambo weZvingwa Zvisina Mbiriso, nokuti pazuva irori ndipo pandakabudisa mapoka enyu kubva muIjipiti. Mupemberere zuva irori uve mutemo wokusingaperi kuzvizvarwa zvinotevera."},{"book":"Ekisodho","chapter":"12","verse":"18","text":"Mumwedzi wokutanga munofanira kudya chingwa chakabikwa chisina mbiriso, kubva pamadekwana ezuva regumi namana kusvikira madekwana ezuva ramakumi maviri nerimwe."},{"book":"Ekisodho","chapter":"12","verse":"19","text":"Kwamazuva manomwe, mbiriso ngairege kuwanikwa mudzimba dzenyu. Uye ani naani anodya chinhu chipi zvacho chine mbiriso anofanira kubviswa pakati peungano yaIsraeri, angava mutorwa kana akaberekerwa munyika imomo."},{"book":"Ekisodho","chapter":"12","verse":"20","text":"Musadya chinhu chakabikwa nembiriso. Pose pamunogara, munofanira kudya chingwa chisina mbiriso.”"},{"book":"Ekisodho","chapter":"12","verse":"21","text":"Ipapo Mozisi akadana vakuru vose veIsraeri akati kwavari, “Endai izvozvi mundosarudza zvipfuwo zvemhuri dzenyu mugouraya gwayana rePasika."},{"book":"Ekisodho","chapter":"12","verse":"22","text":"Mutore sumbu rehisopi, murinyike muropa riri mumudziyo uye mugoisa rimwe ropa nechapamusoro pechivivo uye napamativi maviri amagwatidziro egonhi. Parege kuva nomumwe wenyu anobuda pamukova weimba yake kusvikira mangwanani."},{"book":"Ekisodho","chapter":"12","verse":"23","text":"Jehovha paanopinda napakati penyika kuti arove vaIjipita, achaona ropa pamusoro pechivivo nomumativi amagwatidziro egonhi uye achapfuura pamikova yenyu, uye haangatenderi muparadzi kuti apinde mudzimba dzenyu kuti akurovei."},{"book":"Ekisodho","chapter":"12","verse":"24","text":"“Muteerere mirayiro iyi ive mitemo kwamuri nokuzvizvarwa zvenyu nokusingaperi."},{"book":"Ekisodho","chapter":"12","verse":"25","text":"Pamunopinda munyika yamuchapiwa naJehovha sezvaakavimbisa, mucherechedze chirevo ichi."},{"book":"Ekisodho","chapter":"12","verse":"26","text":"Uye pamuchabvunzwa navana venyu vachiti, ‘Zvinoreveiko izvi kwamuri?’"},{"book":"Ekisodho","chapter":"12","verse":"27","text":"Ipapo muvaudze kuti, ‘Ndicho chibayiro chePasika yaJehovha, uyo akapfuura napadzimba dzavaIsraeri muIjipiti akaponesa dzimba dzedu paakarova vaIjipita.’ ” Ipapo vanhu vakapfugama vakanamata."},{"book":"Ekisodho","chapter":"12","verse":"28","text":"VaIsraeri vakaita sezvakanga zvarayirwa naJehovha kuna Mozisi naAroni."},{"book":"Ekisodho","chapter":"12","verse":"29","text":"Pakati pousiku Jehovha akarova matangwe ose omuIjipiti, kubva padangwe raFaro, iye aizogara pachigaro choushe, kusvika kudangwe romusungwa, akanga ari mutorongo, nedangwe rezvipfuwo zvosewo."},{"book":"Ekisodho","chapter":"12","verse":"30","text":"Faro namachinda ake ose uye navaIjipita vose vakamuka usiku, uye kwakava nokuungudza kukuru muIjipiti, nokuti kwakanga kusina imba isina munhu akanga afa."},{"book":"Ekisodho","chapter":"12","verse":"31","text":"Faro akadana Mozisi naAroni usiku akati, “Simukai, mubve pakati pavanhu vangu, imi navaIsraeri! Endai, mundonamata Jehovha sezvamakakumbira."},{"book":"Ekisodho","chapter":"12","verse":"32","text":"Mutore makwai enyu nemombe, sezvamakareva, mugoenda. Uyewo mundiropafadze.”"},{"book":"Ekisodho","chapter":"12","verse":"33","text":"VaIjipita vakakurudzira vanhu kuti vakurumidze kubva munyika. Nokuti vakati, “Zvimwe tingafa tose!”"},{"book":"Ekisodho","chapter":"12","verse":"34","text":"Saka vanhu vakatora mukanyiwa wavo usati waiswa mbiriso, vakatakura pamapfudzi avo mumidziyo yokukanyira vakazviputira mumicheka."},{"book":"Ekisodho","chapter":"12","verse":"35","text":"VaIsraeri vakaita sezvavakarayirwa naMozisi vakakumbira zvishongo zvesirivha, negoridhe uye nezvokupfeka."},{"book":"Ekisodho","chapter":"12","verse":"36","text":"Jehovha akapa vanhu nyasha pamberi pavaIjipita, uye vakavapa zvavakakumbira; saka vakapamba vaIjipita."},{"book":"Ekisodho","chapter":"12","verse":"37","text":"VaIsraeri vakafamba kubva paRamesesi kusvikira kuSukoti. Kwakanga kuna varume mazana matanhatu ezviuru vaifamba netsoka, pasingaverengwi vakadzi navana."},{"book":"Ekisodho","chapter":"12","verse":"38","text":"Vamwe vanhu vazhinji vakaendawo navo, pamwe chete namapoka makuru ezvipfuwo, zvose makwai nemombe."},{"book":"Ekisodho","chapter":"12","verse":"39","text":"Vakabika makeke ezvingwa zvisina mbiriso nomukanyiwa wavakabva nawo kuIjipiti. Mukanyiwa uyu wakanga usina mbiriso nokuti vakanga vadzingwa kubva muIjipiti uye havana kuwana nguva yokuti vazvigadzirire zvokudya."},{"book":"Ekisodho","chapter":"12","verse":"40","text":"Zvino nguva yakagara vanhu veIsraeri muIjipiti yakanga iri makore mazana mana namakumi matatu."},{"book":"Ekisodho","chapter":"12","verse":"41","text":"Pakupera kwamakore mazana mana namakumi matatu, kusvikira pazuva racho iroro, ungano yose yavanhu vaJehovha yakabva muIjipiti."},{"book":"Ekisodho","chapter":"12","verse":"42","text":"Usiku uhwo hunofanira kurangarirwa Jehovha, nokuti akavabudisa muIjipiti nahwo. Ndihwo usiku hwaJehovha, hunofanira kurangarirwa kwazvo navana vaIsraeri vose namarudzi avo ose."},{"book":"Ekisodho","chapter":"12","verse":"43","text":"Jehovha akati kuna Mozisi naAroni, “Iyi ndiyo mitemo yePasika:"},{"book":"Ekisodho","chapter":"12","verse":"44","text":"Nhapwa ipi zvayo yawakatenga ingadya hayo mushure mokunge wamudzingisa,"},{"book":"Ekisodho","chapter":"12","verse":"45","text":"asi mueni uye nomunhu anoshandira mari haafaniri kuidya."},{"book":"Ekisodho","chapter":"12","verse":"46","text":"“Inofanira kudyirwa muimba imwe chete; musabuda neimwe nyama kunze kwemba. Musavhuna kana bvupa."},{"book":"Ekisodho","chapter":"12","verse":"47","text":"Ungano yose yeIsraeri inofanira kuipemberera."},{"book":"Ekisodho","chapter":"12","verse":"48","text":"“Mutorwa wose agere pakati penyu anoda kupemberera Pasika yaJehovha anofanira kudzingisa varume vose vari mumba make; ipapo achadya hake somunhu akaberekerwa munyika imomo. Murume asina kudzingiswa haafaniri kuidya."},{"book":"Ekisodho","chapter":"12","verse":"49","text":"Murayiro mumwe chete iwoyo unobata kuna vose vakaberekerwa munyika imomo nokumutorwa agere pakati penyu.”"},{"book":"Ekisodho","chapter":"12","verse":"50","text":"VaIsraeri vose vakaita sezvakanga zvarayirwa naJehovha kuna Mozisi naAroni."},{"book":"Ekisodho","chapter":"12","verse":"51","text":"Uye pazuva racho iroro Jehovha akabudisa vaIsraeri kubva muIjipiti namapoka avo."}]}