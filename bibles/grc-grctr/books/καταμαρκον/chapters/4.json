{"data":[{"book":"ΚΑΤΑ ΜΑΡΚΟΝ","chapter":"4","verse":"1","text":"Καὶ πάλιν ἤρξατο διδάσκειν παρὰ τὴν θάλασσαν. Καὶ συνήχθη πρὸς αὐτὸν ὄχλος πολύς, ὥστε αὐτὸν ἐμβάντα εἰς τὸ πλοῖον καθῆσθαι ἐν τῇ θαλάσσῃ· καὶ πᾶς ὁ ὄχλος πρὸς τὴν θάλασσαν ἐπὶ τῆς γῆς ἦν."},{"book":"ΚΑΤΑ ΜΑΡΚΟΝ","chapter":"4","verse":"2","text":"Καὶ ἐδίδασκεν αὐτοὺς ἐν παραβολαῖς πολλά, καὶ ἔλεγεν αὐτοῖς ἐν τῇ διδαχῇ αὐτοῦ,"},{"book":"ΚΑΤΑ ΜΑΡΚΟΝ","chapter":"4","verse":"3","text":"Ἀκούετε· ἰδού, ἐξῆλθεν ὁ σπείρων τοῦ σπεῖραι."},{"book":"ΚΑΤΑ ΜΑΡΚΟΝ","chapter":"4","verse":"4","text":"Καὶ ἐγένετο ἐν τῷ σπείρειν, ὃ μὲν ἔπεσε παρὰ τὴν ὁδόν, καὶ ἦλθε τὰ πετεινὰ τοῦ οὐρανοῦ καὶ κατέφαγεν αὐτό."},{"book":"ΚΑΤΑ ΜΑΡΚΟΝ","chapter":"4","verse":"5","text":"Ἄλλο δὲ ἔπεσεν ἐπὶ τὸ πετρῶδες, ὅπου οὐκ εἶχε γῆν πολλήν· καὶ εὐθέως ἐξανέτειλε, διὰ τὸ μὴ ἔχειν βάθος γῆς·"},{"book":"ΚΑΤΑ ΜΑΡΚΟΝ","chapter":"4","verse":"6","text":"ἡλίου δὲ ἀνατείλαντος ἐκαυματίσθη, καὶ διὰ τὸ μὴ ἔχειν ῥίζαν ἐξηράνθη."},{"book":"ΚΑΤΑ ΜΑΡΚΟΝ","chapter":"4","verse":"7","text":"Καὶ ἄλλο ἔπεσεν εἰς τὰς ἀκάνθας, καὶ ἀνέβησαν αἱ ἄκανθαι, καὶ συνέπνιξαν αὐτό, καὶ καρπὸν οὐκ ἔδωκε."},{"book":"ΚΑΤΑ ΜΑΡΚΟΝ","chapter":"4","verse":"8","text":"Καὶ ἄλλο ἔπεσεν εἰς τὴν γῆν τὴν καλήν· καὶ ἐδίδου καρπὸν ἀναβαίνοντα καὶ αὐξάνοντα, καὶ ἔφερεν ἐν τριάκοντα, καὶ ἐν ἑξήκοντα, καὶ ἐν ἑκατόν."},{"book":"ΚΑΤΑ ΜΑΡΚΟΝ","chapter":"4","verse":"9","text":"Καὶ ἔλεγεν αὐτοῖς, Ὁ ἔχων ὦτα ἀκούειν ἀκουέτω."},{"book":"ΚΑΤΑ ΜΑΡΚΟΝ","chapter":"4","verse":"10","text":"Ὅτε δὲ ἐγένετο καταμόνας, ἠρώτησαν αὐτὸν οἱ περὶ αὐτὸν σὺν τοῖς δώδεκα τὴν παραβολήν."},{"book":"ΚΑΤΑ ΜΑΡΚΟΝ","chapter":"4","verse":"11","text":"Καὶ ἔλεγεν αὐτοῖς, Ὑμῖν δέδοται γνῶναι τὸ μυστήριον τῆς βασιλείας τοῦ Θεοῦ· ἐκείνοις δὲ τοῖς ἔξω, ἐν παραβολαῖς τὰ πάντα γίνεται·"},{"book":"ΚΑΤΑ ΜΑΡΚΟΝ","chapter":"4","verse":"12","text":"ἵνα"},{"book":"ΚΑΤΑ ΜΑΡΚΟΝ","chapter":"4","verse":"13","text":"Καὶ λέγει αὐτοῖς, Οὐκ οἴδατε τὴν παραβολὴν ταύτην; Καὶ πῶς πάσας τὰς παραβολὰς γνώσεσθε;"},{"book":"ΚΑΤΑ ΜΑΡΚΟΝ","chapter":"4","verse":"14","text":"Ὁ σπείρων τὸν λόγον σπείρει."},{"book":"ΚΑΤΑ ΜΑΡΚΟΝ","chapter":"4","verse":"15","text":"Οὗτοι δέ εἰσιν οἱ παρὰ τὴν ὁδόν, ὅπου σπείρεται ὁ λόγος, καὶ ὅταν ἀκούσωσιν, εὐθέως ἔρχεται ὁ Σατανᾶς καὶ αἴρει τὸν λόγον τὸν ἐσπαρμένον ἐν ταῖς καρδίαις αὐτῶν."},{"book":"ΚΑΤΑ ΜΑΡΚΟΝ","chapter":"4","verse":"16","text":"Καὶ οὗτοί εἰσιν ὁμοίως οἱ ἐπὶ τὰ πετρώδη σπειρόμενοι, οἵ, ὅταν ἀκούσωσι τὸν λόγον, εὐθέως μετὰ χαρᾶς λαμβάνουσιν αὐτόν,"},{"book":"ΚΑΤΑ ΜΑΡΚΟΝ","chapter":"4","verse":"17","text":"καὶ οὐκ ἔχουσι ῥίζαν ἐν ἑαυτοῖς, ἀλλὰ πρόσκαιροί εἰσιν· εἶτα γενομένης θλίψεως ἢ διωγμοῦ διὰ τὸν λόγον, εὐθέως σκανδαλίζονται."},{"book":"ΚΑΤΑ ΜΑΡΚΟΝ","chapter":"4","verse":"18","text":"Καὶ οὗτοί εἰσιν οἱ εἰς τὰς ἀκάνθας σπειρόμενοι, 4.18 οὗτοί εἰσιν ¦−Sc.οὗτοί εἰσιν οἱ τὸν λόγον ἀκούοντες,"},{"book":"ΚΑΤΑ ΜΑΡΚΟΝ","chapter":"4","verse":"19","text":"καὶ αἱ μέριμναι τοῦ αἰῶνος τούτου, καὶ ἡ ἀπάτη τοῦ πλούτου, καὶ αἱ περὶ τὰ λοιπὰ ἐπιθυμίαι εἰσπορευόμεναι συμπνίγουσι τὸν λόγον, καὶ ἄκαρπος γίνεται."},{"book":"ΚΑΤΑ ΜΑΡΚΟΝ","chapter":"4","verse":"20","text":"Καὶ οὗτοί εἰσιν οἱ ἐπὶ τὴν γῆν τὴν καλὴν σπαρέντες, οἵτινες ἀκούουσι τὸν λόγον, καὶ παραδέχονται, καὶ καρποφοροῦσιν, ἐν τριάκοντα, καὶ ἐν ἑξήκοντα, καὶ ἐν ἑκατόν."},{"book":"ΚΑΤΑ ΜΑΡΚΟΝ","chapter":"4","verse":"21","text":"Καὶ ἔλεγεν αὐτοῖς, Μήτι ὁ λύχνος ἔρχεται ἵνα ὑπὸ τὸν μόδιον τεθῇ ἢ ὑπὸ τὴν κλίνην; Οὐχ ἵνα ἐπὶ τὴν λυχνίαν ἐπιτεθῇ;"},{"book":"ΚΑΤΑ ΜΑΡΚΟΝ","chapter":"4","verse":"22","text":"Οὐ γάρ ἐστί τι κρυπτόν, ὃ ἐὰν μὴ φανερωθῇ· οὐδὲ ἐγένετο ἀπόκρυφον, ἀλλ᾿ ἵνα εἰς φανερὸν ἔλθῃ."},{"book":"ΚΑΤΑ ΜΑΡΚΟΝ","chapter":"4","verse":"23","text":"Εἴ τις ἔχει ὦτα ἀκούειν ἀκουέτω."},{"book":"ΚΑΤΑ ΜΑΡΚΟΝ","chapter":"4","verse":"24","text":"Καὶ ἔλεγεν αὐτοῖς, Βλέπετε τί ἀκούετε. Ἐν ᾧ μέτρῳ μετρεῖτε μετρηθήσεται ὑμῖν, καὶ προστεθήσεται ὑμῖν τοῖς ἀκούουσιν."},{"book":"ΚΑΤΑ ΜΑΡΚΟΝ","chapter":"4","verse":"25","text":"Ὃς γὰρ ἂν ἔχῃ, δοθήσεται αὐτῷ· καὶ ὃς οὐκ ἔχει, καὶ ὃ ἔχει ἀρθήσεται ἀπ᾿ αὐτοῦ."},{"book":"ΚΑΤΑ ΜΑΡΚΟΝ","chapter":"4","verse":"26","text":"Καὶ ἔλεγεν, Οὕτως ἐστὶν ἡ βασιλεία τοῦ Θεοῦ, ὡς ἐὰν ἄνθρωπος βάλῃ τὸν σπόρον ἐπὶ τῆς γῆς,"},{"book":"ΚΑΤΑ ΜΑΡΚΟΝ","chapter":"4","verse":"27","text":"καὶ καθεύδῃ καὶ ἐγείρηται νύκτα καὶ ἡμέραν, καὶ ὁ σπόρος βλαστάνῃ καὶ μηκύνηται ὡς οὐκ οἶδεν αὐτός."},{"book":"ΚΑΤΑ ΜΑΡΚΟΝ","chapter":"4","verse":"28","text":"Αὐτομάτη γὰρ ἡ γῆ καρποφορεῖ, πρῶτον χόρτον, εἶτα στάχυν, εἶτα πλήρη σῖτον ἐν τῷ στάχυϊ."},{"book":"ΚΑΤΑ ΜΑΡΚΟΝ","chapter":"4","verse":"29","text":"Ὅταν δὲ παραδῷ ὁ καρπός, εὐθέως ἀποστέλλει τὸ δρέπανον, ὅτι παρέστηκεν ὁ θερισμός."},{"book":"ΚΑΤΑ ΜΑΡΚΟΝ","chapter":"4","verse":"30","text":"Καὶ ἔλεγε, Τίνι ὁμοιώσωμεν τὴν βασιλείαν τοῦ Θεοῦ; Ἢ ἐν ποίᾳ παραβολῇ παραβάλωμεν αὐτήν;"},{"book":"ΚΑΤΑ ΜΑΡΚΟΝ","chapter":"4","verse":"31","text":"Ὡς κόκκῳ σινάπεως, ὅς, ὅταν σπαρῇ ἐπὶ τῆς γῆς, μικρότερος πάντων τῶν σπερμάτων ἐστὶ τῶν ἐπὶ τῆς γῆς·"},{"book":"ΚΑΤΑ ΜΑΡΚΟΝ","chapter":"4","verse":"32","text":"καὶ ὅταν σπαρῇ, ἀναβαίνει, καὶ γίνεται πάντων τῶν λαχάνων μείζων, καὶ ποιεῖ κλάδους μεγάλους, ὥστε δύνασθαι ὑπὸ τὴν σκιὰν αὐτοῦ τὰ πετεινὰ τοῦ οὐρανοῦ κατασκηνοῦν."},{"book":"ΚΑΤΑ ΜΑΡΚΟΝ","chapter":"4","verse":"33","text":"Καὶ τοιαύταις παραβολαῖς πολλαῖς ἐλάλει αὐτοῖς τὸν λόγον, καθὼς ἠδύναντο ἀκούειν·"},{"book":"ΚΑΤΑ ΜΑΡΚΟΝ","chapter":"4","verse":"34","text":"χωρὶς δὲ παραβολῆς οὐκ ἐλάλει αὐτοῖς· κατ᾿ ἰδίαν δὲ τοῖς μαθηταῖς αὐτοῦ ἐπέλυε πάντα."},{"book":"ΚΑΤΑ ΜΑΡΚΟΝ","chapter":"4","verse":"35","text":"Καὶ λέγει αὐτοῖς ἐν ἐκείνῃ τῇ ἡμέρᾳ, ὀψίας γενομένης, Διέλθωμεν εἰς τὸ πέραν."},{"book":"ΚΑΤΑ ΜΑΡΚΟΝ","chapter":"4","verse":"36","text":"Καὶ ἀφέντες τὸν ὄχλον, παραλαμβάνουσιν αὐτὸν ὡς ἦν ἐν τῷ πλοίῳ. Καὶ ἄλλα δὲ πλοιάρια ἦν μετ᾿ αὐτοῦ."},{"book":"ΚΑΤΑ ΜΑΡΚΟΝ","chapter":"4","verse":"37","text":"Καὶ γίνεται λαῖλαψ ἀνέμου μεγάλη· τὰ δὲ κύματα ἐπέβαλλεν εἰς τὸ πλοῖον, ὥστε αὐτὸ ἤδη γεμίζεσθαι."},{"book":"ΚΑΤΑ ΜΑΡΚΟΝ","chapter":"4","verse":"38","text":"Καὶ ἦν αὐτὸς ἐπὶ τῇ πρύμνῃ ἐπὶ τὸ προσκεφάλαιον καθεύδων· καὶ διεγείρουσιν αὐτόν, καὶ λέγουσιν αὐτῷ, Διδάσκαλε, οὐ μέλει σοι ὅτι ἀπολλύμεθα;"},{"book":"ΚΑΤΑ ΜΑΡΚΟΝ","chapter":"4","verse":"39","text":"Καὶ διεγερθεὶς ἐπετίμησε τῷ ἀνέμῳ, καὶ εἶπε τῇ θαλάσσῃ, Σιώπα, πεφίμωσο. Καὶ ἐκόπασεν ὁ ἄνεμος, καὶ ἐγένετο γαλήνη μεγάλη."},{"book":"ΚΑΤΑ ΜΑΡΚΟΝ","chapter":"4","verse":"40","text":"Καὶ εἶπεν αὐτοῖς, Τί δειλοί ἐστε οὕτω; Πῶς οὐκ ἔχετε πίστιν;"},{"book":"ΚΑΤΑ ΜΑΡΚΟΝ","chapter":"4","verse":"41","text":"Καὶ ἐφοβήθησαν φόβον μέγαν, καὶ ἔλεγον πρὸς ἀλλήλους, Τίς ἄρα οὗτός ἐστιν, ὅτι καὶ ὁ ἄνεμος καὶ ἡ θάλασσα ὑπακούουσιν αὐτῷ;"}]}