{"data":[{"book":"Matej","chapter":"18","verse":"1","text":"U taj čas dođu k Isusu učenici te ga zapitaju: “Tko je najveći u nebeskom kraljevstvu?”"},{"book":"Matej","chapter":"18","verse":"2","text":"Isus pozove malo dijete pa ga postavi u sredinu između njih"},{"book":"Matej","chapter":"18","verse":"3","text":"i reče: “Zaista vam kažem, ako se ne obratite i ne postanete poput male djece, nećete ući u nebesko kraljevstvo!"},{"book":"Matej","chapter":"18","verse":"4","text":"U nebeskome je kraljevstvu, dakle, najveći onaj tko se ponizi kao ovo malo dijete."},{"book":"Matej","chapter":"18","verse":"5","text":"Tko zaradi mene18:5 U grčkome: u moje ime. prihvati ovakvo dijete, mene prihvaća."},{"book":"Matej","chapter":"18","verse":"6","text":"Ali tko jednoga od ovih malenih koji vjeruju u mene navede da posrne u vjeri, bilo bi mu bolje da mu o vrat objese mlinski kamen i da potone u morsku dubinu."},{"book":"Matej","chapter":"18","verse":"7","text":"Teško svijetu jer navodi ljude na grijeh! Napast na zlo je neizbježna, ali teško čovjeku kroz kojega dolazi napast."},{"book":"Matej","chapter":"18","verse":"8","text":"Navodi li te na grijeh vlastita ruka ili noga, odsijeci ju i baci. Bolje da u život uđeš kljast ili hrom nego da s objema rukama i s objema nogama budeš bačen u vječni oganj."},{"book":"Matej","chapter":"18","verse":"9","text":"Navodi li te na grijeh vlastito oko, iskopaj ga i baci! Bolje da jednook uđeš u život nego da s oba oka budeš bačen u ognjeni pakao."},{"book":"Matej","chapter":"18","verse":"10","text":"Pazite da ne prezrete nijednoga od ovih malenih. Jer kažem vam da njihovi anđeli na nebu neprestano gledaju lice mojega Oca, koji je na nebesima. ("},{"book":"Matej","chapter":"18","verse":"11","text":"A ja, Sin Čovječji, došao sam spasiti izgubljene.)”18:11 Neki rukopisi ne sadrže taj stih."},{"book":"Matej","chapter":"18","verse":"12","text":"“Što mislite, da netko ima sto ovaca i da jedna od njih zaluta, neće li ostaviti onih devedeset devet u gorama i poći potražiti zalutalu?"},{"book":"Matej","chapter":"18","verse":"13","text":"Zaista vam kažem, ako ju uspije naći, više će se radovati što je pronašao tu jednu ovcu nego što ih devedeset devet nije zalutalo."},{"book":"Matej","chapter":"18","verse":"14","text":"Tako ni vaš nebeski Otac ne želi da se izgubi i propadne ijedan od ovih malenih.”"},{"book":"Matej","chapter":"18","verse":"15","text":"“Ako ti brat zgriješi, ukori ga nasamo. Posluša li te, zadobio si brata."},{"book":"Matej","chapter":"18","verse":"16","text":"Ako te ne posluša, povedi sa sobom još jednoga ili dvojicu braće da se kazna za svaki prekršaj mora temeljiti na iskazu dvojice ili trojice svjedoka.18:16 Vidjeti: Ponovljeni zakon 19:15."},{"book":"Matej","chapter":"18","verse":"17","text":"Ne posluša li ni njih, reci Crkvi. Ako ne posluša ni Crkvu, smatraj ga poganinom i ubiračem poreza.18:17 Oni su u to doba bili omraženi jer su surađivali s okupatorskim rimskim vlastima i iznuđivali novac od stanovništva."},{"book":"Matej","chapter":"18","verse":"18","text":"Zaista vam kažem, što god svežete na zemlji, bit će svezano na nebu i što god odriješite na zemlji, bit će odriješeno na nebu."},{"book":"Matej","chapter":"18","verse":"19","text":"Također vam kažem: ako dvojica od vas na zemlji jednodušno zamole bilo što, moj će im nebeski Otac to dati."},{"book":"Matej","chapter":"18","verse":"20","text":"Jer gdje se dvojica ili trojica sastanu zaradi mene18:20 U grčkome: u moje ime., tu sam i ja s njima.”"},{"book":"Matej","chapter":"18","verse":"21","text":"Tada mu priđe Petar i upita: “Gospodine, koliko puta da oprostim bratu koji je zgriješio protiv mene? Do sedam puta?”"},{"book":"Matej","chapter":"18","verse":"22","text":"“Ne sedam puta,” odgovori mu Isus, “već sedamdeset puta sedam!18:22 Ili: sedamdeset sedam puta."},{"book":"Matej","chapter":"18","verse":"23","text":"Nebesko je kraljevstvo kao kad kralj odluči izravnati račune sa slugama."},{"book":"Matej","chapter":"18","verse":"24","text":"Kad su počeli obračunavati, dovedu mu jednoga koji mu je dugovao tristo tona zlata18:24 U grčkome: deset tisuća talenata. Talenat iznosi otprilike 34 kilograma.."},{"book":"Matej","chapter":"18","verse":"25","text":"Kako nije mogao vratiti, kralj zapovjedi da se prodaju on, žena, djeca i sve što imaju te da se tako podmiri dug."},{"book":"Matej","chapter":"18","verse":"26","text":"Sluga nato padne ničice pred njim i zamoli: ‘Imaj strpljenja sa mnom i sve ću ti vratiti!’"},{"book":"Matej","chapter":"18","verse":"27","text":"Kralj se sažali nad njim, oslobodi ga i oprosti mu dug."},{"book":"Matej","chapter":"18","verse":"28","text":"Ali kad taj sluga iziđe, susretne prijatelja koji je njemu dugovao malo novca.18:28 U grčkome: sto denara. Ščepa ga za vrat i počne ga daviti govoreći: ‘Vrati što si dužan!’"},{"book":"Matej","chapter":"18","verse":"29","text":"Prijatelj klekne pred njega i zamoli: ‘Imaj sa mnom strpljenja i vratit ću ti!’"},{"book":"Matej","chapter":"18","verse":"30","text":"Ali njegov vjerovnik nije htio pričekati, nego ode i baci ga u tamnicu dok ne vrati dug."},{"book":"Matej","chapter":"18","verse":"31","text":"Kad su njegovi prijatelji vidjeli što se dogodilo, silno se ražaloste te odu sve ispričati kralju."},{"book":"Matej","chapter":"18","verse":"32","text":"Nato ga kralj pozove i reče mu: ‘Zli slugo! Ja sam tebi oprostio sav dug jer si me zamolio!"},{"book":"Matej","chapter":"18","verse":"33","text":"Nisi li se i ti trebao smilovati svojemu prijatelju kao što sam se ja tebi smilovao?’"},{"book":"Matej","chapter":"18","verse":"34","text":"I gnjevni ga kralj preda mučiteljima dok ne vrati sav dug."},{"book":"Matej","chapter":"18","verse":"35","text":"Tako će i moj nebeski Otac postupiti s vama ne oprostite li svojemu bratu od sveg srca.”"}]}