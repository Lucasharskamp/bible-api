{"data":[{"book":"1 Yohannis","chapter":"2","verse":"1","text":"Yaa ijoollee ko, ani akka isin cubbuu hin hojjenneef kana isiniifan barreessa. Garuu yoo namni kam iyyuu cubbuu hojjete nu Abbaa biraa abukaattoo qabna; innis Yesuus Kiristoos Isa Qajeelaa sana."},{"book":"1 Yohannis","chapter":"2","verse":"2","text":"Inni aarsaa cubbuu keenyaaf araara buusuu dha; cubbuu addunyaa hundaatiifis malee cubbuu keenya qofaaf miti."},{"book":"1 Yohannis","chapter":"2","verse":"3","text":"Nu yoo ajaja isaa eegne, kanaan akka isa beekne ni beekna."},{"book":"1 Yohannis","chapter":"2","verse":"4","text":"Namni, “Ani isa nan beeka” jedhu kan garuu ajaja isaa hin eegne kam iyyuu sobduu dha; dhugaanis isa keessa hin jiru."},{"book":"1 Yohannis","chapter":"2","verse":"5","text":"Garuu yoo namni kam iyyuu dubbii isaatiif ajajame, jaalalli Waaqaa dhugumaan isa keessatti guutuu taʼa. Kanaanis nu akka isa keessa jirru ni beekna;"},{"book":"1 Yohannis","chapter":"2","verse":"6","text":"namni ani isaanan jiraadha ofiin jedhu kam iyyuu akkuma Yesuus jiraate sanatti jiraachuu qaba."},{"book":"1 Yohannis","chapter":"2","verse":"7","text":"Yaa obboloota, ani ajaja moofaa isuma jalqabaa kaasee isin bira ture sana malee ajaja haaraa isinii hin barreessu. Ajajni moofaan kunis ergaadhuma isin dhageessan sana."},{"book":"1 Yohannis","chapter":"2","verse":"8","text":"Taʼus ani ajaja haaraa tokko isiniif nan barreessa; sababiin isaas dukkanichi darbaa, ifni dhugaa immoo waan amma iyyuu ifaa jiruuf dhugaan isaa isa keessattii fi isin keessatti ni mulʼata."},{"book":"1 Yohannis","chapter":"2","verse":"9","text":"Namni ani ifa keessa jira ofiin jechaa obboleessa isaa immoo jibbu kam iyyuu amma illee dukkana keessa jira."},{"book":"1 Yohannis","chapter":"2","verse":"10","text":"Namni obboleessa isaa jaallatu hundinuu ifa keessa jiraata; wanni isa gufachiisu tokko iyyuu isa keessa hin jiru."},{"book":"1 Yohannis","chapter":"2","verse":"11","text":"Namni obboleessa isaa jibbu garuu dukkana keessa jira; dukkanuma keessa jiraatas; inni waan dukkanni sun isa jaamseef gara itti adeemu hin beeku."},{"book":"1 Yohannis","chapter":"2","verse":"12","text":"Yaa ijoolle, cubbuun keessan sababii maqaa isaatiif"},{"book":"1 Yohannis","chapter":"2","verse":"13","text":"Yaa abbootii, isin waan isa jalqabumaa kaasee jiru sana beektaniif"},{"book":"1 Yohannis","chapter":"2","verse":"14","text":"Yaa ijoolle, isin waan Abbaa beektaniif,"},{"book":"1 Yohannis","chapter":"2","verse":"15","text":"Addunyaa yookaan waan addunyaa keessa jiru tokko illee hin jaallatinaa. Eenyu iyyuu yoo addunyaa jaallate, jaalalli Abbaa isa keessa hin jiru."},{"book":"1 Yohannis","chapter":"2","verse":"16","text":"Wanni addunyaa keessa jiru hundinuu jechuunis hawwiin foonii, hawwiin ijaa, akkasumas waan qabaniin kooruun kan addunyaati malee kan Abbaa miti."},{"book":"1 Yohannis","chapter":"2","verse":"17","text":"Addunyaa fi hawwiin ishee ni badu; namni fedhii Waaqaa raawwatu garuu bara baraan jiraata."},{"book":"1 Yohannis","chapter":"2","verse":"18","text":"Yaa ijoolle, saʼaatiin kun saʼaatii dhumaa ti; akka farri Kiristoos sun dhufu akkuma dhageessan sana ammuma iyyuu farroonni Kiristoos baayʼeen dhufaniiru. Kanaanis nu akka saʼaatiin kun saʼaatii dhumaa taʼe beekna."},{"book":"1 Yohannis","chapter":"2","verse":"19","text":"Isaan nu keessaa baʼan malee dhugumaan kan keenya hin turre. Utuu kan keenya taʼanii silaa nu biratti hafu turan; nu biraa deemuun isaanii garuu akka tokkoon isaanii iyyuu keenya hin taʼin mulʼise."},{"book":"1 Yohannis","chapter":"2","verse":"20","text":"Isin garuu Isa Qulqulluu sanaan dibamtaniirtu; isin hundis dhugaa ni beektu."},{"book":"1 Yohannis","chapter":"2","verse":"21","text":"Sababiin ani isinii barreessuuf waan isin dhugaa beektanii fi akka sobni tokko iyyuu dhugaa keessa hin jirres beektaniif malee waan isin dhugaa hin beekneef miti."},{"book":"1 Yohannis","chapter":"2","verse":"22","text":"Nama Yesuus kun Kiristoos miti jedhee ganu malee sobduun eenyu ree? Namni akkasii farra Kiristoos; inni Abbaa fi Ilma ni gana."},{"book":"1 Yohannis","chapter":"2","verse":"23","text":"Namni Ilma ganu kam iyyuu Abbaa illee hin qabu; namni waaʼee Ilmaa dhugaa baʼu hundinuu Abbaas qaba."},{"book":"1 Yohannis","chapter":"2","verse":"24","text":"Wanni isin jalqabaa kaaftanii dhageessan sun isin keessa haa jiraatu. Yoo wanni jalqabaa kaaftanii dhageessan isin keessa jiraate, isinis Ilmaa fi Abbaadhaan ni jiraattu."},{"book":"1 Yohannis","chapter":"2","verse":"25","text":"Wanni inni waadaa nuu gale kanaa dha; kunis jireenya bara baraa ti."},{"book":"1 Yohannis","chapter":"2","verse":"26","text":"Ani waaʼee warra karaa irraa isin jalʼisuu yaalan sanaatiif waan kana isiniifin barreessa."},{"book":"1 Yohannis","chapter":"2","verse":"27","text":"Garuu dibanni isin isa irraa argattan sun waan isin keessa jiraatuuf namni tokko iyyuu isin barsiisuu hin barbaachisu; dibanni isaa sun garuu waan waaʼee hundumaa isin barsiisuuf, dibanni sun waan dhugaa malee soba hin taʼiniif akkuma inni isin barsiise sanatti isumaan jiraadhaa."},{"book":"1 Yohannis","chapter":"2","verse":"28","text":"Ammas yaa ijoolle, akka yommuu inni mulʼatutti ija jabina qabaannuuf, akka nu guyyaa dhufaatii isaattis fuula isaa duratti hin qaanofneef isaan jiraadhaa."},{"book":"1 Yohannis","chapter":"2","verse":"29","text":"Isin yoo akka inni qajeelaa taʼe beektan, akka namni waan qajeelaa hojjetu hundinuu isa irraa dhalate ni beektu."}]}