{"data":[{"book":"Yobu","chapter":"1","verse":"1","text":"Mʼdziko la Uzi munali munthu wina, dzina lake Yobu. Munthu ameneyu anali wosalakwa ndi wolungama mtima, ankaopa Mulungu ndi kupewa zoyipa."},{"book":"Yobu","chapter":"1","verse":"2","text":"Anali ndi ana aamuna asanu ndi awiri ndi ana aakazi atatu,"},{"book":"Yobu","chapter":"1","verse":"3","text":"ndipo anali ndi nkhosa 7,000, ngamira 3,000, ngʼombe zantchito 1,000 ndi abulu aakazi 500, ndiponso anali ndi antchito ambiri. Iye anali munthu wotchuka kwambiri pakati pa anthu onse a mʼmayiko a kummawa."},{"book":"Yobu","chapter":"1","verse":"4","text":"Ana ake aamuna ankachita phwando mosinthanasinthana mʼnyumba zawo, ndipo ankayitana alongo awo atatu aja kudzadya ndi kumwa nawo."},{"book":"Yobu","chapter":"1","verse":"5","text":"Masiku aphwandowo atatha, Yobu ankawayitana kuti adzawayeretse. Mmamawa iye ankapereka nsembe yopsereza kuperekera mwana aliyense, poganiza kuti, “Mwina ana anga achimwa ndi kutukwana Mulungu mʼmitima yawo.” Umu ndi mmene Yobu ankachitira nthawi zonse."},{"book":"Yobu","chapter":"1","verse":"6","text":"Ana a Mulungu atabwera kudzadzionetsa pamaso pa Yehova, nayenso Satana anafika nawo limodzi."},{"book":"Yobu","chapter":"1","verse":"7","text":"Yehova anati kwa Satanayo, “Kodi iwe ukuchokera kuti?”"},{"book":"Yobu","chapter":"1","verse":"8","text":"Pamenepo Yehova anati kwa Satana, “Kodi unalingalirapo za mtumiki wanga Yobu? Palibe wina pa dziko lapansi wofanana naye; ndi munthu wosalakwa ndi wolungama mtima, munthu amene amaopa Mulungu ndi kupewa zoyipa.”"},{"book":"Yobu","chapter":"1","verse":"9","text":"Satana anayankha kuti, “Kodi Yobu amaopa Mulungu popanda chifukwa?”"},{"book":"Yobu","chapter":"1","verse":"10","text":"“Kodi Inu simumamuteteza iyeyo, nyumba yake ndi zonse zimene ali nazo? Mwadalitsa ntchito ya manja ake, kotero kuti nkhosa ndi ngʼombe zake zili ponseponse mʼdzikomo."},{"book":"Yobu","chapter":"1","verse":"11","text":"Koma tatambasulani dzanja lanu ndi kukantha zonse ali nazo ndipo iyeyo adzakutukwanani ndithu pamaso panu.”"},{"book":"Yobu","chapter":"1","verse":"12","text":"Yehova anati kwa Satana, “Chabwino, tsono zonse zimene ali nazo ndaziyika mʼmanja mwako, koma iye yekhayo usamukhudze.”"},{"book":"Yobu","chapter":"1","verse":"13","text":"Tsiku lina pamene ana aamuna ndi ana aakazi a Yobu ankachita phwando ndi kumwa vinyo mʼnyumba mwa mkulu wawo,"},{"book":"Yobu","chapter":"1","verse":"14","text":"wamthenga anabwera kwa Yobu ndipo anati, “Ngʼombe zanu zotipula ndipo abulu anu amadya chapafupi pomwepo,"},{"book":"Yobu","chapter":"1","verse":"15","text":"tsono panabwera Aseba kudzatithira nkhondo ndi kutenga zonse. Apha antchito ndi lupanga, ndipo ine ndekha ndiye ndapulumuka kuti ndidzakuwuzeni!”"},{"book":"Yobu","chapter":"1","verse":"16","text":"Iyeyo akuyankhulabe, wamthenga wina anabwera nati, “Kunagwa mphenzi ndipo yapsereza nkhosa ndi antchito anu onse, ndipo ine ndekha ndiye ndapulumuka kuti ndidzakuwuzeni!”"},{"book":"Yobu","chapter":"1","verse":"17","text":"Iyeyo akuyankhulabe, wamthenga wina anabwera nati, “Akasidi anadzigawa mʼmagulu atatu ankhondo ndipo anafika pa ngamira zanu ndi kuzitenga. Apha antchito anu onse ndi lupanga, ndipo ine ndekha ndiye ndapulumuka kuti ndidzakuwuzeni!”"},{"book":"Yobu","chapter":"1","verse":"18","text":"Iyeyo akuyankhulabe, panafikanso wamthenga wina nati, “Ana anu aamuna ndi aakazi amachita phwando ndi kumwa vinyo mʼnyumba ya mkulu wawo,"},{"book":"Yobu","chapter":"1","verse":"19","text":"mwadzidzidzi chinayamba chimphepo champhamvu chochokera ku chipululu, nʼkudzawomba nyumba mbali zonse zinayi. Nyumbayo yawagwera ndipo afa, ndipo ine ndekha ndiye ndapulumuka kuti ndidzakuwuzeni!”"},{"book":"Yobu","chapter":"1","verse":"20","text":"Atamva zimenezi, Yobu anayimirira nangʼamba mkanjo wake, ndi kumeta tsitsi lake. Kenaka anadzigwetsa pansi napembedza Mulungu,"},{"book":"Yobu","chapter":"1","verse":"21","text":"nati,"},{"book":"Yobu","chapter":"1","verse":"22","text":"Mu zonsezi, Yobu sanachimwe kapena kunena kuti, “Mulungu walakwa.”"}]}