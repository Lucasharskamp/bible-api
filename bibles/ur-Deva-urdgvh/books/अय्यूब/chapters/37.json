{"data":[{"book":"अय्यूब","chapter":"37","verse":"1","text":"यह सोचकर मेरा दिल लरज़कर अपनी जगह से उछल पड़ता है।"},{"book":"अय्यूब","chapter":"37","verse":"2","text":"सुनें और उस की ग़ज़बनाक आवाज़ पर ग़ौर करें, उस ग़ुर्राती आवाज़ पर जो उसके मुँह से निकलती है।"},{"book":"अय्यूब","chapter":"37","verse":"3","text":"आसमान तले हर मक़ाम पर बल्कि ज़मीन की इंतहा तक वह अपनी बिजली चमकने देता है।"},{"book":"अय्यूब","chapter":"37","verse":"4","text":"इसके बाद कड़कती आवाज़ सुनाई देती, अल्लाह की रोबदार आवाज़ गरज उठती है। और जब उस की आवाज़ सुनाई देती है तो वह बिजलियों को नहीं रोकता।"},{"book":"अय्यूब","chapter":"37","verse":"5","text":"अल्लाह अनोखे तरीक़े से अपनी आवाज़ गरजने देता है। साथ साथ वह ऐसे अज़ीम काम करता है जो हमारी समझ से बाहर हैं।"},{"book":"अय्यूब","chapter":"37","verse":"6","text":"क्योंकि वह बर्फ़ को फ़रमाता है, ‘ज़मीन पर पड़ जा’ और मूसलाधार बारिश को, ‘अपना पूरा ज़ोर दिखा।’"},{"book":"अय्यूब","chapter":"37","verse":"7","text":"यों वह हर इनसान को उसके घर में रहने पर मजबूर करता है ताकि सब जान लें कि अल्लाह काम में मसरूफ़ है।"},{"book":"अय्यूब","chapter":"37","verse":"8","text":"तब जंगली जानवर भी अपने भटों में छुप जाते, अपने घरों में पनाह लेते हैं।"},{"book":"अय्यूब","chapter":"37","verse":"9","text":"तूफ़ान अपने कमरे से निकल आता, शिमाली हवा मुल्क में ठंड फैला देती है।"},{"book":"अय्यूब","chapter":"37","verse":"10","text":"अल्लाह फूँक मारता तो पानी जम जाता, उस की सतह दूर दूर तक मुंजमिद हो जाती है।"},{"book":"अय्यूब","chapter":"37","verse":"11","text":"अल्लाह बादलों को नमी से बोझल करके उनके ज़रीए दूर तक अपनी बिजली चमकाता है।"},{"book":"अय्यूब","chapter":"37","verse":"12","text":"उस की हिदायत पर वह मँडलाते हुए उसका हर हुक्म तकमील तक पहुँचाते हैं।"},{"book":"अय्यूब","chapter":"37","verse":"13","text":"यों वह उन्हें लोगों की तरबियत करने, अपनी ज़मीन को बरकत देने या अपनी शफ़क़त दिखाने के लिए भेज देता है।"},{"book":"अय्यूब","chapter":"37","verse":"14","text":"ऐ अय्यूब, मेरी इस बात पर ध्यान दें, रुककर अल्लाह के अज़ीम कामों पर ग़ौर करें।"},{"book":"अय्यूब","chapter":"37","verse":"15","text":"क्या आपको मालूम है कि अल्लाह अपने कामों को कैसे तरतीब देता है, कि वह अपने बादलों से बिजली किस तरह चमकने देता है?"},{"book":"अय्यूब","chapter":"37","verse":"16","text":"क्या आप बादलों की नक़लो-हरकत जानते हैं? क्या आपको उसके अनोखे कामों की समझ आती है जो कामिल इल्म रखता है?"},{"book":"अय्यूब","chapter":"37","verse":"17","text":"जब ज़मीन जुनूबी लू की ज़द में आकर चुप हो जाती और आपके कपड़े तपने लगते हैं"},{"book":"अय्यूब","chapter":"37","verse":"18","text":"तो क्या आप अल्लाह के साथ मिलकर आसमान को ठोंक ठोंककर पीतल के आईने की मानिंद सख़्त बना सकते हैं? हरगिज़ नहीं!"},{"book":"अय्यूब","chapter":"37","verse":"19","text":"हमें बताएँ कि अल्लाह से क्या कहें! अफ़सोस, अंधेरे के बाइस हम अपने ख़यालात को तरतीब नहीं दे सकते।"},{"book":"अय्यूब","chapter":"37","verse":"20","text":"अगर मैं अपनी बात पेश करूँ तो क्या उसे कुछ मालूम हो जाएगा जिसका पहले इल्म न था? क्या कोई भी कुछ बयान कर सकता है जो उसे पहले मालूम न हो? कभी नहीं!"},{"book":"अय्यूब","chapter":"37","verse":"21","text":"एक वक़्त धूप नज़र नहीं आती और बादल ज़मीन पर साया डालते हैं, फिर हवा चलने लगती और मौसम साफ़ हो जाता है।"},{"book":"अय्यूब","chapter":"37","verse":"22","text":"शिमाल से सुनहरी चमक क़रीब आती और अल्लाह रोबदार शानो-शौकत से घिरा हुआ आ पहुँचता है।"},{"book":"अय्यूब","chapter":"37","verse":"23","text":"हम तो क़ादिरे-मुतलक़ तक नहीं पहुँच सकते। उस की क़ुदरत आला और रास्ती ज़ोरावर है, वह कभी इनसाफ़ का ख़ून नहीं करता।"},{"book":"अय्यूब","chapter":"37","verse":"24","text":"इसलिए आदमज़ाद उससे डरते और दिल के दानिशमंद उसका ख़ौफ़ मानते हैं।”"}]}