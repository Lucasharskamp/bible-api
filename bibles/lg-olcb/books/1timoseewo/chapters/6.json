{"data":[{"book":"1 Timoseewo","chapter":"6","verse":"1","text":"Abo bonna abali mu kikoligo ky’obuddu, basaana okussaamu bakama baabwe ekitiibwa, erinnya lya Katonda, awamu n’okuyigiriza kwaffe bireme kuvvoolebwa."},{"book":"1 Timoseewo","chapter":"6","verse":"2","text":"Abaddu abalina bakama baabwe abakkiriza tebabanyoomanga, okubanga baganda baabwe, wabula bonna bongere bwongezi okubaweereza, kubanga bakkiriza era baagalwa, era be bayambibwa olw’okuweereza kwabwe okulungi."},{"book":"1 Timoseewo","chapter":"6","verse":"3","text":"Omuntu yenna bw’ayigirizanga mu ngeri endala, nga takkiriziganya na bigambo ebya Mukama waffe Yesu Kristo ebireeta obulamu n’okugobereranga enjigiriza ey’okutya Katonda,"},{"book":"1 Timoseewo","chapter":"6","verse":"4","text":"aba ajjudde okwekuluntaza era aba taliiko ky’ategeera naye aba aguddemu akazoole ak’okubuzaabuza mu buli kintu, n’okuwakana ku buli kigambo n’ekivaamu bwe buggya, n’okuyomba, n’okuvuma, n’okuwaayira,"},{"book":"1 Timoseewo","chapter":"6","verse":"5","text":"n’okukaayana. Ebyo bikolebwa abantu abaayonooneka ebirowoozo, abatakyalina mazima, abalowooza ng’okufuna amagoba kwe kutya Katonda."},{"book":"1 Timoseewo","chapter":"6","verse":"6","text":"Weewaawo okutya Katonda kulimu amagoba mangi, omuntu bw’amalibwa mu ekyo ky’alina."},{"book":"1 Timoseewo","chapter":"6","verse":"7","text":"Kubanga tetulina kye twajja nakyo mu nsi, era tetuliiko kye tuliggyamu nga tuvaamu."},{"book":"1 Timoseewo","chapter":"6","verse":"8","text":"Naye bwe tuba n’emmere, n’ebyokwambala ebyo bitumalenga."},{"book":"1 Timoseewo","chapter":"6","verse":"9","text":"Abo abaagala okugaggawala bagwa mu kukemebwa ne mu katego ak’okwegomba okw’obusirusiru era okw’akabi, okunnyika abantu mu kubula ne mu kuzikirira."},{"book":"1 Timoseewo","chapter":"6","verse":"10","text":"Kubanga okululunkanira ensimbi y’ensibuko y’ebibi byonna, era olw’okululunkana okwo abamu bawabye, ne bava mu kukkiriza, ne beereetera obulumi bungi mu mitima gyabwe."},{"book":"1 Timoseewo","chapter":"6","verse":"11","text":"Naye ggwe, omuntu wa Katonda, ddukanga ebintu ebyo, ogobererenga obutuukirivu, n’okutya Katonda, n’okukkiriza, n’okwagala, n’okugumiikiriza, n’obuwombeefu."},{"book":"1 Timoseewo","chapter":"6","verse":"12","text":"Lwananga okulwana okulungi okw’okukkiriza, nywezanga obulamu obutaggwaawo bwe wayitirwa, n’oyatula okwatula okulungi mu maaso g’abajulirwa abangi."},{"book":"1 Timoseewo","chapter":"6","verse":"13","text":"Nkukuutira mu maaso ga Katonda, awa byonna obulamu, ne mu maaso ga Kristo Yesu eyayatula okwatula okulungi mu maaso ga Pontiyo Piraato,"},{"book":"1 Timoseewo","chapter":"6","verse":"14","text":"okuumenga ekiragiro nga tekiriiko bbala, wadde eky’okunenyezebwa okutuusa ku kulabika kwa Mukama waffe Yesu Kristo,"},{"book":"1 Timoseewo","chapter":"6","verse":"15","text":"kw’aliraga mu ntuuko zaakwo, aweebwa omukisa era nnannyini buyinza yekka, Kabaka wa bakabaka bonna, era Mukama wa bakama,"},{"book":"1 Timoseewo","chapter":"6","verse":"16","text":"ye yekka atafa era atuula mu kwakaayakana okutasemberekeka, era tewali n’omu yali amulabye, so tewali asobola kumulaba, oyo aweebwe ekitiibwa, n’obuyinza obutaggwaawo, Amiina."},{"book":"1 Timoseewo","chapter":"6","verse":"17","text":"Okuutirenga abagagga ab’omu mirembe gya kaakano, obuteekuluntaza, wadde okwesiga obugagga kubanga si bwa lubeerera, wabula beesige Katonda atuwa byonna olw’okwesanyusanga,"},{"book":"1 Timoseewo","chapter":"6","verse":"18","text":"bakole ebirungi, babe bagagga mu bikolwa ebirungi, nga bagabi, era abaagala okugabana n’abalala."},{"book":"1 Timoseewo","chapter":"6","verse":"19","text":"Bwe batyo beeterekere obugagga obw’engeri eyo nga gwe musingi omulungi ogw’ebiseera ebigenda okujja, balyoke banywezenga obulamu bwennyini."},{"book":"1 Timoseewo","chapter":"6","verse":"20","text":"Timoseewo, kuumanga kye wateresebwa. Weewalenga ebigambo ebivvoola, era ebitaliimu nsa, n’empaka ez’ebigambo ebiyitibwa eby’amagezi naye nga bya bulimba,"},{"book":"1 Timoseewo","chapter":"6","verse":"21","text":"abantu abamu ge balowooza okuba nago, ne basubwa ekigendererwa mu kukkiriza."}]}