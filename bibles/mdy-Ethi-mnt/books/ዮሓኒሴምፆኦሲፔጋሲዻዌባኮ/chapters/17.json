{"data":[{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"1","text":"ላንካዎ ዑዦ ዓንጎ ዔኪ ዓኣ፥ ላንካዎ ኪኢታንቾንሢፓ ፔቴ''ይ ታ ባንሢ ሙካዖ ታኣም፦ «ሓኒ ሙኬ፤ ሚርጌ ዋኣፆ ዑፃ ዴዒ ዓኣ፥ ዞኦዛ ኮኦማ ላኣሌሎም ዒንጊንታንዳ ሜታሢ ታ ኔና ዻዋንዳኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"2","text":"ዓጮ'' ካኣታ'' ዒዞና ዎላ'' ዞኦዛ ኮኦሜኔ፤ ሃሣ ዓጮ''ይዳ ናንጋ ዓሳ ዒዞኮ ዬያ ፑርቶ ሱኡኮ ማዾ'' ዑዦና ማሢንቴኔ» ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"3","text":"ዬካፓ ኪኢታንቻሢ ዓያና ጌኤሺ ማሊፆይዳ ታና ጌልዚ፥ ዓሲ ናንጉዋ ዳውሎ'' ዔኪ ዓኣዼኔ፤ ዒኢካ ጫሺ ዑፆይዳ ቢያ ፃኣፒንቲ ዓኣ፥ ላንካይ ቶኦኪና ታጶ ጉራኒና ዓኣ፥ ዞቄ ቦዖስኬያኮ ዑፃ ዴዒ ዓኣ ፔቴ'' ላኣሊ ታ ዴንቄኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"4","text":"ላኣሌላ ጮልዔ ዲንኪ ማኣዖና ዞቄ ማኣዖና ማይንቲ ዓኣኔ፤ ጊንሣ ዎርቄና ዱማ ዱማ ሚዛጶ ሹጮና ፓልሚንቲ ዓኣኔ፤ ኩጮይዳ ሃሣ ዒዛ ሻኣካ ባኣዚ''ና ዒዞኮ ፑርቶ ሱኡኮ ማዾ''ና ኩሜያ፥ ዎርቄና ኮሺ''ንቴ ዑሺ ዓንጊ ዔኪ ዓኣኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"5","text":"ዒዞኮ ባሊቶይዳ፦ «ዞኦዛ ኮኦማ ዓሶና ዓጮ''ይዳ ፑርቶ፥ ዒኢቴ ማዾ''ናኮ ዒንዶ ማዔ ዼኤፖ ካታሜሎ ባብሎኔ» ጌይንታያ ዓኣሺንታያ፥ ዔርቱዋ ሱ'ንሢ ፃኣፒንቲ ዓኣኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"6","text":"ዬና ላኣሌላ ፆኦሲም ዱማዼ ዓሶኮ ሱጉፆና ዬሱስ ኪሪስቶሴ ዛሎ'' ማርካዻ ዓሶኮ ሱጉፆና ማሢንቲ ዓኣንቴ ታ ዛጌኔ፤ ታ ዒዞ ዴንቃዖ ሚርጌና ዲቃቲ ሄርሼኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"7","text":"ኪኢታንቻሢ ጋዓንቴ ታኣም፦ «ዓይጎሮ ኔ ዲቃቲ ሄርሻይ? ላኣሌሎና ዒዛ ዴዒ ዓኣ፥ ላንካዎ ቶኦኮ''ና ታጶ ጉራኖና ዓኣ ቦዓሢናኮ ዓኣሺንታያ ማዔ ዔርቱዋ ባኮ ታ ኔኤም ጋፒሲ ኬኤዛንዳኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"8","text":"ኔኤኒ ዛጌ ቦዓሢ ቤርታ ዓኣያኬ፤ ሃሢ ጋዓንቴ ባኣሴ፤ ሃጊ ዼኤፖ፥ ዒጊቻ ዔቶይዳፓ ኬስኪ ባይቆሮ ዓኣዻንዳኔ፤ ዒማ''ና ሳዓ ማዢንቴማፓ ዓርቃዖ ሱ'ንፃ ናንጎ ማፃኣፖይዳ ፃኣፒንቲባኣያ፥ ሳዖይዳ ናንጋ ዓሳ፦ ቦዓሢ ቤርታ ዓኣያ፤ ሃሢ ጋዓንቴ ባኣያ ጊንፃፓ ሙካንዳያታሢ ዛጋዖ ዲቃቲ ሄርሻንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"9","text":"«ዔሪ ማላ ዒኔና ዓኣያ ማዓኒ ኮይሳሢ ዒማ''ናኬ፤ ላኣሌላ ዴዒ ዓኣ ቶኦኮ''ንሢ ላንካይ ዹካኬ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"10","text":"ዔያታ ላንካይ ካኣቶ''ኬ፤ ዔያቶይዳፓ ዶንጋሢ ሎኦሜኔ፤ ፔቴ''ሢ ሃሢ ዓኣኔ፤ ባጋሢ ጋዓንቴ ሃጊ ሙኪባኣሴ፤ ዒ ሙካዖ ካኣታዺ ዴዓኒ ኮይሳሢ ዻካ'' ዎዴሮ ሌሊኬ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"11","text":"ቤርታ ዓኣያ፥ ሃሢባኣ ቦዓሢ ሳላ''ሳ ካኣታ''ሢኬ፤ ዒዚ ላንካዎ ካኣቶ''ንሢፓ ፔቴ''ሢኬ፤ ዒዚያ ባይቆሮ ዓኣዻኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"12","text":"«ኔኤኒ ዛጌ ታጶ ጉራና ሓጊ ካኣታዺባኣ፥ ታጶ ካኣቶ''ኬ፤ ጋዓንቴ ኮሺ'' ዻካ'' ዎዴ ቦዓሢና ዎላ'' ካኣታዻንዳ ቢታንቶ ዔያታ ዴንቃንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"13","text":"ዬንሢ ካኣቶ''ንሢኮ ማሊፃ ፔቴ''ኬ፤ ዔያታ ፔኤኮ ዎልቆና ቢታንቶና ቦዓሢም ዒንጋንዳኔ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"14","text":"ዬያታ ማራዓሢና ዎላ'' ዖልታንዳኔ፤ ጋዓንቴ ማራዓሢ ጎዳቶኮ ጎዳ ሃሣ ካኣቶ''ኮዋ ካኣቲ ማዔሢሮ ዖሎና ዔያቶ ባሻንዳኔ፤ ዒዛና ዎላ'' ዓኣ፥ ዔኤሊ''ንቴዞንሢንታ ዶኦሪንቴዞንሢንታ ሃሣ ጉሙርቂንታዞንሢያ ዖሎና ባሻያ ማዓንዳኔ» ጌዔኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"15","text":"ሓሣ ኪኢታንቻሢ ታኣም፦ «ዞኦዛ ኮኦማ ላኣሌላ ዴዒ ዓኣንቴ ኔ ዛጌ ዋኣፃ' ዱማ ዱማ ዜርሢ፥ ቶኦኪ፥ ዴሬ ሃሣ ዱማ ሙኡቺ ጌስታ ዺቢ ዓሲኬ፤"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"16","text":"ቦዓሢና ኔ ዛጌ ታጶ ጉራኖንሢና ዬኖ ዞኦዛ ኮኦማ ላኣሌሎ ዒፂ፥ ጉሪ ካሎ'' ዒዞ ዓይሳንዳኔ፤ ዒዞኮ ዓሽኮዋ ሙዒ፥ ታሚና ዒዞ ዔያታ ሚቻንዳኔ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"17","text":"ፆኦሲ ፔኤኮ ማሊፆ ዔያታ ኩንሣንዳጉዲ ዬያ ዔያቶ ዒኖይዳ ጌሤኔ፤ ዓይጎሮ ጌዔቴ ፆኦሲ ቃኣላ'' ማዺንቲ ኩማንዳያ ሄላ''ንዳኣና ዔያታ ፔቴ'' ማሊሢና ዎላ'' ጊኢጊ፥ ዔያቶኮ ካኣቱሞ ቢታንቶ ቦዓሢም ዒንጋንዳጉዲኬ።"},{"book":"ዮሓኒሴም ፆኦሲ ፔጋሲ ዻዌ ባኮ","chapter":"17","verse":"18","text":"«ዬና ኔ ዛጌ ላኣሌላ ዓጮ'' ካኣቶ'' ዑፃ ካኣታዻንዳ፥ ዼኤፖ ካታሜሎኬ» ጌዔኔ።"}]}