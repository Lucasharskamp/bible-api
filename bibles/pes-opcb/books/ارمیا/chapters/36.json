{"data":[{"book":"ارمیا","chapter":"36","verse":"1","text":"در سال چهارم سلطنت یهویاقیم (پسر یوشیا)، پادشاه یهودا، خداوند این پیام را به من داد:"},{"book":"ارمیا","chapter":"36","verse":"2","text":"«طوماری تهیه کن و تمام سخنان مرا که علیه اسرائیل و یهودا و اقوام دیگر گفته‌ام، از نخستین پیامم در زمان یوشیا تا به امروز، همه را در آن بنویس."},{"book":"ارمیا","chapter":"36","verse":"3","text":"شاید وقتی مردم یهودا تمام بلاهایی را که قصد دارم بر سرشان بیاورم به صورت نوشته ببینند، توبه کنند و از راههای بد خویش بازگشت نمایند. آنگاه من نیز ایشان را خواهم آمرزید.»"},{"book":"ارمیا","chapter":"36","verse":"4","text":"باروک (پسر نیریا) را نزد خود خواندم و هر آنچه خداوند فرموده بود، برای او بازگو کردم و او همه را نوشت."},{"book":"ارمیا","chapter":"36","verse":"5","text":"سپس به او گفتم: «من در اینجا زندانی‌ام و نمی‌توانم به خانۀ خداوند بروم."},{"book":"ارمیا","chapter":"36","verse":"6","text":"بنابراین تو در روزی که مردم روزه می‌گیرند، به خانۀ خداوند برو و این طومار را با صدای بلند بخوان، چون در آن روز، مردم از سراسر یهودا در آنجا گرد خواهند آمد."},{"book":"ارمیا","chapter":"36","verse":"7","text":"شاید از راههای بد خود بازگردند و پیش از آنکه دیر شود، از خداوند طلب بخشش کنند، زیرا بلایی که خداوند علیه این قوم اعلام فرموده، بسیار سخت است.»"},{"book":"ارمیا","chapter":"36","verse":"8","text":"باروک به گفتهٔ من عمل کرد و کلام خداوند را در خانهٔ خداوند برای مردم خواند."},{"book":"ارمیا","chapter":"36","verse":"9","text":"این امر، در ماه نهم از سال پنجم سلطنت یهویاقیم (پسر یوشیا) روی داد. در آن روز مردم از سراسر یهودا به اورشلیم آمده بودند تا در مراسم روزه در معبد، شرکت نمایند."},{"book":"ارمیا","chapter":"36","verse":"10","text":"وقتی همه آماده شنیدن شدند، باروک به اتاق جمریا (پسر شافان) کاتب دربار رفت و از آنجا، سخنان ارمیا را از آن طوماربرای مردم خواند. (این اتاق در حیاط بالایی خانهٔ خداوند و نزدیک «دروازهٔ جدید» واقع شده بود.)"},{"book":"ارمیا","chapter":"36","verse":"11","text":"هنگامی که میکایا (پسر جمریا، نوهٔ شافان) پیغام خداوند را از آن طومار شنید،"},{"book":"ارمیا","chapter":"36","verse":"12","text":"بی‌درنگ به اتاق منشی دربار رفت که در آنجا بزرگان قوم دور هم جمع بودند، از جمله الیشاماع کاتب، دلایا (پسر شمعیا)، الناتان (پسر عکبور)، جمریا (پسر شافان)، صدقیا (پسر حننیا)."},{"book":"ارمیا","chapter":"36","verse":"13","text":"میکایا پیغامی را که باروک برای قوم خوانده بود، برای ایشان بازگو کرد؛"},{"book":"ارمیا","chapter":"36","verse":"14-15","text":"آنگاه بزرگان قوم، شخصی به نام یهودی (پسر نتنیا، نوهٔ شلمیا، نبیرهٔ کوشی) را نزد باروک فرستادند تا از او بخواهد که بیاید و آن طومار را برای ایشان نیز بخواند. باروک هم مطابق خواهش ایشان عمل کرد."},{"book":"ارمیا","chapter":"36","verse":"16","text":"وقتی طومار خوانده شد، ایشان با ترس به یکدیگر نگاه کردند و به باروک گفتند: «ما باید این موضوع را به عرض پادشاه برسانیم."},{"book":"ارمیا","chapter":"36","verse":"17","text":"ولی اول بگو که این مطالب را چگونه نوشتی؟ آیا آنها را ارمیا گفته است؟»"},{"book":"ارمیا","chapter":"36","verse":"18","text":"باروک جواب داد: «ارمیا آنها را کلمه به کلمه گفت و من با مرکب روی این طومار نوشتم.»"},{"book":"ارمیا","chapter":"36","verse":"19","text":"ایشان به باروک گفتند: «تو و ارمیا خود را پنهان کنید و به هیچ‌کس نگویید کجا هستید!»"},{"book":"ارمیا","chapter":"36","verse":"20","text":"بعد طومار را در اتاق الیشاماع، کاتب دربار، گذاشتند و به حضور پادشاه رفتند تا قضیه را به اطلاع او برسانند."},{"book":"ارمیا","chapter":"36","verse":"21","text":"پادشاه «یهودی» را فرستاد تا طومار را بیاورد. او نیز آن را از اتاق الیشاماع کاتب آورد و برای پادشاه و تمام مقامات دربار که حضور داشتند، خواند."},{"book":"ارمیا","chapter":"36","verse":"22","text":"ماه نهم بود و پادشاه در کاخ زمستانی مقابل آتش نشسته بود."},{"book":"ارمیا","chapter":"36","verse":"23","text":"وقتی «یهودی» چند ستون از آن را خواند، پادشاه آن قسمت را با چاقو برید و در آتش انداخت، و به تدریج که طومار خوانده می‌شد همین کار را ادامه داد تا تمام طومار را سوزاند."},{"book":"ارمیا","chapter":"36","verse":"24","text":"او و اطرافیانش از شنیدن کلام خدا نترسیدند و غمگین نشدند،"},{"book":"ارمیا","chapter":"36","verse":"25","text":"و با اینکه الناتان، دلایا و جمریا به پادشاه التماس کردند که طومار را نسوزاند، ولی او توجهی ننمود."},{"book":"ارمیا","chapter":"36","verse":"26","text":"آنگاه پادشاه به شاهزاده یرحم‌ئیل و سرایا (پسر عزرئیل) و شلمیا (پسر عبدئیل) دستور داد که مرا و باروکِ کاتب را بازداشت کنند، ولی خداوند ما را پنهان کرده بود."},{"book":"ارمیا","chapter":"36","verse":"27","text":"پس از آنکه پادشاه طومار را سوزاند، خداوند به من فرمود که"},{"book":"ارمیا","chapter":"36","verse":"28","text":"طوماری دیگر تهیه کنم و همهٔ سخنانی را که در طومار قبلی نوشته بودم و یهویاقیم پادشاه یهودا آن را سوزانید، بر روی آن بنویسم،"},{"book":"ارمیا","chapter":"36","verse":"29","text":"و به پادشاه بگویم که خداوند چنین می‌فرماید: «تو آن طومار را سوزاندی، زیرا در آن نوشته شده بود که پادشاه بابِل این مملکت را ویران خواهد کرد و هر چه را که در آن است از انسان و حیوان از بین خواهد برد."},{"book":"ارمیا","chapter":"36","verse":"30","text":"بنابراین ای یهویاقیم، پادشاه یهودا، از نسل تو کسی بر تخت پادشاهی داوود تکیه نخواهد زد. جنازهٔ تو بیرون انداخته خواهد شد تا روز، زیر آفتاب سوزان و شب، در سرما باقی بماند."},{"book":"ارمیا","chapter":"36","verse":"31","text":"تو را و خاندانت را و بزرگان مملکتت را به خاطر گناهانتان مجازات خواهم نمود، و تمام بلاهایی را که گفته‌ام، بر سر تو و بر سر تمام مردم یهودا و اورشلیم خواهم آورد، چون به هشدارهای من توجهی نمی‌کنید.»"},{"book":"ارمیا","chapter":"36","verse":"32","text":"پس طوماری دیگر گرفتم و آن را به باروکِ کاتب پسر نیریا دادم، و او تمامی سخنان طوماری را که یِهویاقیم پادشاه یهودا در آتش سوزانده بود، از دهان من بر آن نوشت، و مطالب بسیاری مانند آنها نیز بر آن افزوده شد."}]}