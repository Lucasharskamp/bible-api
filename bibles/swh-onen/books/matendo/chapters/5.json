{"data":[{"book":"Matendo","chapter":"5","verse":"1","text":"Lakini mtu mmoja jina lake Anania pamoja na mkewe Safira waliuza kiwanja."},{"book":"Matendo","chapter":"5","verse":"2","text":"Huku mkewe akijua kikamilifu, Anania alificha sehemu ya fedha alizopata, akaleta kiasi kilichobaki na kukiweka miguuni pa mitume."},{"book":"Matendo","chapter":"5","verse":"3","text":"Petro akamuuliza, “Anania, mbona Shetani ameujaza moyo wako ili kumwambia uongo Roho Mtakatifu, ukaficha sehemu ya fedha ulizopata kutokana na kiwanja?"},{"book":"Matendo","chapter":"5","verse":"4","text":"Je, kabla hujauza hicho kiwanja si kilikuwa mali yako? Hata baada ya kukiuza, fedha ulizopata si zilikuwa kwenye uwezo wako? Kwa nini basi umewaza hila hii moyoni mwako kufanya jambo kama hili? Wewe hukumwambia uongo mwanadamu bali Mungu.”"},{"book":"Matendo","chapter":"5","verse":"5","text":"Anania aliposikia maneno haya akaanguka chini na kufa. Hofu kuu ikawapata wote waliosikia jambo lililokuwa limetukia."},{"book":"Matendo","chapter":"5","verse":"6","text":"Vijana wakaja, wakaufunga mwili wake sanda, wakamchukua nje kumzika."},{"book":"Matendo","chapter":"5","verse":"7","text":"Saa tatu baadaye mkewe Anania akaingia, naye hana habari ya mambo yaliyotukia."},{"book":"Matendo","chapter":"5","verse":"8","text":"Petro akamuuliza, “Niambie, je, mliuza kiwanja kwa thamani hii?” Akajibu, “Ndiyo, tuliuza kwa thamani hiyo.”"},{"book":"Matendo","chapter":"5","verse":"9","text":"Ndipo Petro akamwambia, “Imekuwaje mkakubaliana kumjaribu Roho wa Bwana? Tazama! Nyayo za vijana waliomzika mumeo ziko mlangoni, wewe nawe watakuchukua nje.”"},{"book":"Matendo","chapter":"5","verse":"10","text":"Saa ile ile akaanguka chini miguuni mwake na kufa. Nao wale vijana wakaingia, wakamkuta amekufa, wakamchukua wakamzika kando ya mumewe."},{"book":"Matendo","chapter":"5","verse":"11","text":"Hofu kuu ikalipata kanisa lote pamoja na watu wote waliosikia juu ya matukio haya."},{"book":"Matendo","chapter":"5","verse":"12","text":"Mitume wakafanya ishara nyingi na miujiza miongoni mwa watu. Walioamini wote walikuwa wakikusanyika katika ukumbi wa Solomoni."},{"book":"Matendo","chapter":"5","verse":"13","text":"Hakuna mtu mwingine aliyethubutu kuambatana nao ijapokuwa waliheshimiwa sana na watu."},{"book":"Matendo","chapter":"5","verse":"14","text":"Hata hivyo, waliomwamini Bwana wakazidi kuongezeka, wanaume na wanawake."},{"book":"Matendo","chapter":"5","verse":"15","text":"Hata wakawa wanawaleta wagonjwa na kuwalaza kwenye magodoro na kwenye vitanda barabarani ili yamkini Petro akipita kivuli chake kiwaguse baadhi yao."},{"book":"Matendo","chapter":"5","verse":"16","text":"Pia watu wakakusanyika kutoka miji iliyokuwa karibu na Yerusalemu, wakileta wagonjwa na watu walioteswa na pepo wachafu. Hao wote wakaponywa."},{"book":"Matendo","chapter":"5","verse":"17","text":"Kisha kuhani mkuu na wenzake wote waliokuwa pamoja naye, waliokuwa wa kundi la Masadukayo, wakajawa na wivu."},{"book":"Matendo","chapter":"5","verse":"18","text":"Wakawakamata mitume na kuwatia gerezani."},{"book":"Matendo","chapter":"5","verse":"19","text":"Lakini wakati wa usiku, malaika wa Bwana akaja, akafungua milango ya gereza na akawatoa nje. Akawaambia,"},{"book":"Matendo","chapter":"5","verse":"20","text":"“Nendeni, mkasimame Hekaluni mkawaambie watu maneno yote ya uzima huu mpya.”"},{"book":"Matendo","chapter":"5","verse":"21","text":"Waliposikia haya wakaenda Hekaluni alfajiri wakaendelea kufundisha watu."},{"book":"Matendo","chapter":"5","verse":"22","text":"Lakini wale walinzi wa Hekalu walipokwenda gerezani hawakuwakuta mitume mle. Kwa hiyo wakarudi na kutoa habari."},{"book":"Matendo","chapter":"5","verse":"23","text":"Wakasema, “Tumekuta milango ya gereza imefungwa sawasawa na askari wa gereza wamesimama nje ya mlango, lakini tulipofungua milango hakuwepo mtu yeyote ndani.”"},{"book":"Matendo","chapter":"5","verse":"24","text":"Basi mkuu wa walinzi wa Hekalu na viongozi wa makuhani waliposikia haya, wakafadhaika na kushangaa sana kwa ajili yao kwamba jambo hili litakuwaje."},{"book":"Matendo","chapter":"5","verse":"25","text":"Ndipo mtu mmoja akaja akawaambia, “Tazameni watu mliowatia gerezani wako Hekaluni wakiwafundisha watu.”"},{"book":"Matendo","chapter":"5","verse":"26","text":"Ndipo yule mkuu wa walinzi wa Hekalu wakaenda pamoja na askari wakawaleta wale mitume, lakini bila ghasia kwa sababu waliogopa kupigwa mawe na watu."},{"book":"Matendo","chapter":"5","verse":"27","text":"Wakiisha kuwaleta mitume wakawaamuru kusimama mbele ya baraza ili kuhani mkuu awahoji."},{"book":"Matendo","chapter":"5","verse":"28","text":"“Tuliwaonya kwa nguvu msifundishe kwa jina hili, lakini ninyi mmeijaza Yerusalemu yote mafundisho yenu na tena mmekusudia kuleta damu ya mtu huyu juu yetu.”"},{"book":"Matendo","chapter":"5","verse":"29","text":"Petro na wale mitume wengine wakajibu, “Imetupasa kumtii Mungu kuliko wanadamu."},{"book":"Matendo","chapter":"5","verse":"30","text":"Mungu wa baba zetu alimfufua Yesu kutoka kwa wafu, ambaye ninyi mlimuua kwa kumtundika kwenye msalaba."},{"book":"Matendo","chapter":"5","verse":"31","text":"Mungu alimtukuza, akamweka mkono wake wa kuume kuwa Kiongozi na Mwokozi ili awape Israeli toba na msamaha wa dhambi."},{"book":"Matendo","chapter":"5","verse":"32","text":"Nasi tu mashahidi wa mambo haya, vivyo hivyo na Roho Mtakatifu ambaye Mungu amewapa wale wanaomtii.”"},{"book":"Matendo","chapter":"5","verse":"33","text":"Wale wajumbe wa baraza la wazee waliposikia haya, walijawa na ghadhabu, wakataka kuwaua mitume."},{"book":"Matendo","chapter":"5","verse":"34","text":"Lakini Farisayo mmoja, jina lake Gamalieli, aliyekuwa mwalimu wa sheria, aliyeheshimiwa na watu wote, akasimama mbele ya baraza akaamuru mitume watolewe nje kwa muda."},{"book":"Matendo","chapter":"5","verse":"35","text":"Ndipo alipowaambia wajumbe wa baraza, “Enyi watu wa Israeli, fikirini kwa uangalifu mnayotaka kuwatendea watu hawa."},{"book":"Matendo","chapter":"5","verse":"36","text":"Kwa maana wakati uliopita, aliinuka mtu mmoja jina lake Theuda, alijidai kuwa yeye ni mtu maarufu, akapata wafuasi wapatao 400 walioambatana naye. Lakini aliuawa, na wafuasi wake wote wakatawanyika, wakawa si kitu."},{"book":"Matendo","chapter":"5","verse":"37","text":"Baada yake, alitokea Yuda Mgalilaya wakati wa kuorodhesha watu, naye akaongoza kundi la watu kuasi. Yeye pia aliuawa, nao wafuasi wake wakatawanyika."},{"book":"Matendo","chapter":"5","verse":"38","text":"Kwa hiyo, kwa habari ya jambo hili nawashauri, jiepusheni na watu hawa. Waacheni waende zao! Kwa maana kama kusudi lao na shughuli yao imetokana na mwanadamu, haitafanikiwa."},{"book":"Matendo","chapter":"5","verse":"39","text":"Lakini ikiwa imetoka kwa Mungu, hamtaweza kuwazuia watu hawa. Badala yake mtajikuta mnapigana na Mungu.”"},{"book":"Matendo","chapter":"5","verse":"40","text":"Wakapokea ushauri wa Gamalieli. Wakawaita mitume ndani, wakaamuru wachapwe mijeledi, kisha wakawaagiza wasinene tena kwa jina la Yesu, wakawaachia waende zao."},{"book":"Matendo","chapter":"5","verse":"41","text":"Nao mitume wakatoka nje ya baraza, wakiwa wamejaa furaha kwa sababu wamehesabiwa kustahili kupata aibu kwa ajili ya jina la Yesu."},{"book":"Matendo","chapter":"5","verse":"42","text":"Kila siku, Hekaluni na nyumba kwa nyumba, hawakuacha kufundisha na kuhubiri habari njema kwamba Yesu ndiye Kristo.5:42 Kristo maana yake ni Masiya, yaani Aliyetiwa mafuta."}]}