{"data":[{"book":"ΕΚΚΛΗΣΙΑΣΤΗΣ","chapter":"1","verse":"1","text":"ῬΗΜΑΤΑ Ἐκκλησιαστοῦ υἱοῦ Δαυὶδ βασιλέως Ἰσραὴλ ἐν Ἱερουσαλήμ."},{"book":"ΕΚΚΛΗΣΙΑΣΤΗΣ","chapter":"1","verse":"2","text":"Ματαιότης ματαιοτήτων, εἶπεν ὁ Ἐκκλησιαστὴς, ματαιότης ματαιοτήτων, τὰ πάντα ματαιότης."},{"book":"ΕΚΚΛΗΣΙΑΣΤΗΣ","chapter":"1","verse":"3","text":"Τίς περίσσεια τῷ ἀνθρώπῳ ἐν παντὶ μόχθῳ αὐτοῦ ᾧ μοχθεῖ ὑπὸ τὸν ἥλιον;"},{"book":"ΕΚΚΛΗΣΙΑΣΤΗΣ","chapter":"1","verse":"4","text":"Γενεὰ πορεύεται καὶ γενεὰ ἔρχεται, καὶ ἡ γῆ εἰς τὸν αἰῶνα ἕστηκε."},{"book":"ΕΚΚΛΗΣΙΑΣΤΗΣ","chapter":"1","verse":"5","text":"Καὶ ἀνατέλλει ὁ ἥλιος καὶ δύνει ὁ ἥλιος καὶ εἰς τὸν τόπον αὐτοῦ ἕλκει·"},{"book":"ΕΚΚΛΗΣΙΑΣΤΗΣ","chapter":"1","verse":"6","text":"αὐτὸς ἀνατέλλων ἐκεῖ πορεύεται πρὸς Νότον, καὶ κυκλοῖ πρὸς Βοῤῥᾶν· κυκλοῖ κυκλῶν πορεύεται τὸ πνεῦμα, καὶ ἐπὶ κύκλους αὐτοῦ ἐπιστρέφει τὸ πνεῦμα."},{"book":"ΕΚΚΛΗΣΙΑΣΤΗΣ","chapter":"1","verse":"7","text":"Πάντες οἱ χείμαῤῥοι πορεύονται εἰς τὴν θάλασσαν, καὶ ἡ θάλασσα οὐκ ἔστιν ἐμπιμπλαμένη· εἰς τὸν τόπον οὗ οἱ χείμαῤῥοι πορεύονται, ἐκεῖ αὐτοὶ ἐπιστρέφουσι τοῦ πορευθῆναι."},{"book":"ΕΚΚΛΗΣΙΑΣΤΗΣ","chapter":"1","verse":"8","text":"Πάντες οἱ λόγοι ἔγκοποι, οὐ δυνήσεται ἀνὴρ τοῦ λαλεῖν· καὶ οὐ πλησθήσεται ὀφθαλμὸς τοῦ ὁρᾷν, καὶ οὐ πληρωθήσεται οὖς ἀπὸ ἀκροάσεως."},{"book":"ΕΚΚΛΗΣΙΑΣΤΗΣ","chapter":"1","verse":"9","text":"Τί τὸ γεγονός; αὐτὸ τὸ γενησόμενον· καὶ τί τὸ πεποιημένον; αὐτὸ τὸ ποιηθησόμενον· καὶ οὐκ ἔστι πᾶν πρόσφατον ὑπὸ τὸν ἥλιον."},{"book":"ΕΚΚΛΗΣΙΑΣΤΗΣ","chapter":"1","verse":"10","text":"Ὃς λαλήσει καὶ ἐρεῖ, ἴδε τοῦτο καινόν ἐστιν; ἤδη γέγονεν ἐν τοῖς αἰῶσι τοῖς γενομένοις ἀπὸ ἔμπροσθεν ἡμῶν."},{"book":"ΕΚΚΛΗΣΙΑΣΤΗΣ","chapter":"1","verse":"11","text":"Οὐκ ἔστι μνήμη τοῖς πρώτοις, καί γε τοῖς ἐσχάτοις γενομένοις οὐκ ἔσται αὐτῶν μνήμη μετὰ τῶν γενησομένων εἰς τὴν ἐσχάτην."},{"book":"ΕΚΚΛΗΣΙΑΣΤΗΣ","chapter":"1","verse":"12","text":"Ἐγὼ ἐκκλησιαστὴς ἐγενόμην βασιλεὺς ἐπὶ Ἰσραὴλ ἐν Ἱερουσαλήμ."},{"book":"ΕΚΚΛΗΣΙΑΣΤΗΣ","chapter":"1","verse":"13","text":"Καὶ ἔδωκα τὴν καρδίαν μου τοῦ ἐκζητῆσαι καὶ τοῦ κατασκέψασθαι ἐν τῇ σοφίᾳ περὶ πάντων τῶν γινομένων ὑπὸ τὸν οὐρανόν, ὅτι περισπασμὸν πονηρὸν ἔδωκεν ὁ Θεὸς τοῖς υἱοῖς τῶν ἀνθρώπων τοῦ περισπᾶσθαι ἐν αὐτῷ."},{"book":"ΕΚΚΛΗΣΙΑΣΤΗΣ","chapter":"1","verse":"14","text":"Εἶδον σύμπαντα τὰ ποιήματα τὰ πεποιημένα ὑπὸ τὸν ἥλιον· καὶ ἰδοὺ τὰ πάντα ματαιότης καὶ προαίρεσις πνεύματος."},{"book":"ΕΚΚΛΗΣΙΑΣΤΗΣ","chapter":"1","verse":"15","text":"Διεστραμμένον οὐ δυνήσεται ἐπικοσμηθῆναι, καὶ ὑστέρημα οὐ δυνήσεται ἀριθμηθῆναι."},{"book":"ΕΚΚΛΗΣΙΑΣΤΗΣ","chapter":"1","verse":"16","text":"Ἐλάλησα ἐγὼ ἐν καρδίᾳ μου, τῷ λέγειν, ἰδοὺ ἐγὼ ἐμεγαλύνθην, καὶ προσέθηκα σοφίαν ἐπὶ πᾶσιν οἳ ἐγένοντο ἔμπροσθέν μου ἐν Ἱερουσαλήμ· καὶ ἔδωκα καρδίαν μου τοῦ γνῶναι σοφίαν καὶ γνῶσιν."},{"book":"ΕΚΚΛΗΣΙΑΣΤΗΣ","chapter":"1","verse":"17","text":"Καὶ καρδία μου εἶδε πολλὰ, σοφίαν καὶ γνῶσιν, παραβολὰς καὶ ἐπιστήμην· ἔγνων ἐγώ ὅτι καί γε τοῦτό ἐστι προαίρεσις πνεύματος·"},{"book":"ΕΚΚΛΗΣΙΑΣΤΗΣ","chapter":"1","verse":"18","text":"Ὅτι ἐν πλήθει σοφίας πλῆθος γνώσεως, καὶ ὁ προστιθεὶς γνῶσιν, προσθήσει ἄλγημα."}]}