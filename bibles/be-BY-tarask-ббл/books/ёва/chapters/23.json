{"data":[{"book":"ЁВА","chapter":"23","verse":"1","text":"І адказваў Ёў і сказаў:"},{"book":"ЁВА","chapter":"23","verse":"2","text":"яшчэ і цяпер горкае слова маё: пакуты мае цяжэйшыя за стогны мае."},{"book":"ЁВА","chapter":"23","verse":"3","text":"О, калі б я ведаў, дзе знайсьці Яго, і мог падысьці да трона Ягонага!"},{"book":"ЁВА","chapter":"23","verse":"4","text":"Я выклаў бы прад Ім усё маё і вусны мае напоўніў бы апраўданьнямі;"},{"book":"ЁВА","chapter":"23","verse":"5","text":"уведаў бы словы, якімі Ён адкажа мне, і зразумеў бы, што Ён скажа мне."},{"book":"ЁВА","chapter":"23","verse":"6","text":"Няўжо Ён у поўнай магутнасьці пачаў бы спаборнічаць са мною? О, не! Няхай бы толькі даў увагі мне."},{"book":"ЁВА","chapter":"23","verse":"7","text":"Тады праведнік мог бы спаборнічаць зь Ім, - і я назаўсёды атрымаў бы свабоду ад Судзьдзі майго."},{"book":"ЁВА","chapter":"23","verse":"8","text":"Але вось, я іду наперад - і няма Яго, назад - і не знаходжу Яго;"},{"book":"ЁВА","chapter":"23","verse":"9","text":"ці робіць Ён што зь левага боку, я ня бачу; ці хаваецца з правага, не разгледжу."},{"book":"ЁВА","chapter":"23","verse":"10","text":"Але Ён ведае шлях мой; няхай выпрабуе мяне, - выйду, як золата."},{"book":"ЁВА","chapter":"23","verse":"11","text":"Нага мая цьвёрда трымаецца сьцежкі Ягонай; шляхі Ягоныя я захоўваў і ня ўхіляўся зь іх."},{"book":"ЁВА","chapter":"23","verse":"12","text":"Ад наказаў вуснаў Ягоных не адступаўся; словы вуснаў Ягоных захоўваў болей, чым мае правілы."},{"book":"ЁВА","chapter":"23","verse":"13","text":"Але Ён цьвёрды; і хто ўхіліць Яго? Ён робіць, чаго хоча душа Ягоная."},{"book":"ЁВА","chapter":"23","verse":"14","text":"Так, Ён выканаў тое, што належала мне, і падобнага на гэта многа ў Яго."},{"book":"ЁВА","chapter":"23","verse":"15","text":"Таму я дрыжу прад абліччам Ягоным; разважаю - і баюся Яго."},{"book":"ЁВА","chapter":"23","verse":"16","text":"Бог расслабіў сэрца маё, і Ўсеўладны напалохаў мяне."},{"book":"ЁВА","chapter":"23","verse":"17","text":"Чаму я ня зьнішчаны раней за гэтую цемру, і Ён не схаваў мораку ад твару майго!"}]}