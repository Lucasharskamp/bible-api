{"data":[{"book":"Zenɛze","chapter":"9","verse":"1","text":"GALA ge tuya looni Nowe ʋɛ ta ná-doun zunuiti, é ɠɛni ti ma: «À ɓuɠu, wo mɔin, wo eteai laave."},{"book":"Zenɛze","chapter":"9","verse":"2","text":"Fuluaniiti kpein ta lua wo ʋa, ti zasu ɗa ɓali, é zo suaiti ma ti eteai zu, é li wɔniiti pɔ, ta kpokpo ganiiti, ta kaleiti: Ti pɛ feeʋɛ wo ya."},{"book":"Zenɛze","chapter":"9","verse":"3","text":"Gè fuluaniiti kpein fea wo ʋɛ ga daamianigi. Eɠɛʋelei gè tufa lɛnugi veai la wo ʋɛ, gè ti pɛ fea wo ʋɛ ɠana."},{"book":"Zenɛze","chapter":"9","verse":"4","text":"Anɛɛ naa ʋe, à mina suai mi, ma ɲamai ʋa yɛ su, naa ɠa é ga zɛnvui."},{"book":"Zenɛze","chapter":"9","verse":"5","text":"À suɠwɛɛ ɓalaa ga wo-ma ɲamai ɠa é ga wo-yɛnvui, nà maaɠaazaɠabo. Nà maaɠaazaɠabo naa ma, nii nɔpɛ a nu ɲamai ʋu, é ɠɛni ga suai, ɓaa é ɠɛni ga nui. Nà nui ɠilagilagi ɠaazaɠa kɛɛɠɛloin ma ɲamai ma."},{"book":"Zenɛze","chapter":"9","verse":"6","text":"Zɔi a nu ɲama ʋu,"},{"book":"Zenɛze","chapter":"9","verse":"7","text":"Wɔun wa, à ɓuɠu, wo mɔin eteai zu.»"},{"book":"Zenɛze","chapter":"9","verse":"8","text":"GALA ge ɓɔɛni Nowe ʋɔ ta ná-doun zunuiti, é ɠɛ ti ma:"},{"book":"Zenɛze","chapter":"9","verse":"9","text":"«Wɛlɛ, gè minazeɠea wo ʋɛ, wa wo-mavofodai,"},{"book":"Zenɛze","chapter":"9","verse":"10","text":"naa ʋɛɛ nii kpein ba é vulua wo ɠoba, wɔniiti, toganiiti, ta dɔɓɔ zuaiti, wa niiti kpein wo ɠulaai keingi zu ʋɔɔma, ti ʋaazu yɛnvuzu eteai zu."},{"book":"Zenɛze","chapter":"9","verse":"11","text":"Gè minazeɠea wo ʋɛ ga: Fuluanii pɛ undaa la mɔ ʋiliga ga ziɛve golai, ziɛve gola la mɔ ɠɛa ná, é ʋa eteai ɠoloɠolo.»"},{"book":"Zenɛze","chapter":"9","verse":"12","text":"GALA ge ɠɛni ma mɔnɔ: «Nii ɠa é ga minazeɠegi ma ʋoogi eyɛsu ɠɔ, gè kɛɛzu ade yɔɠɔzu, nà-o, wa-o, ta anii kpein ti yɛnvuzu wo ɠoba."},{"book":"Zenɛze","chapter":"9","verse":"13","text":"Gè nà-kpazamanamanagi zeiɗa tonaɓiingi zu, toɠa ɠɛ ga minazeɠegi ma ʋoogi gi yɔɠɔzu gá eteai."},{"book":"Zenɛze","chapter":"9","verse":"14","text":"Siɛgi zu gè tonaɓiingiti gaalɛɛzu ba la, é zɛlɛ zooi maazu, kpazamanamanagi a ɠulana kɛlɛma tonaɓiingi zu,"},{"book":"Zenɛze","chapter":"9","verse":"15","text":"nà ɠizɛ nà-minazeɠegi zu, é ade yɔɠɔzu, nà-o, wa-o, ta nii kpein é vulua. Ziɛi la mɔ vega, é ʋa fuluanii kpein koloɠolo."},{"book":"Zenɛze","chapter":"9","verse":"16","text":"Kpazamanamanagi ɠa ɠɛ tonaɓiingi zu, nà wɛlɛna ba, nà ɠizɛ ɠɔoɠɔ minazeɠegi zu, nii é gi yɔɠɔzu gá fuluaniiti kpein ti eteai zu.»"},{"book":"Zenɛze","chapter":"9","verse":"17","text":"GALA ge ɠɛni Nowe ma mɔnɔ: «Naa ɠa é ga minazeɠegi ma ʋoogi, nii gè kɛa gi yɔɠɔzu gá fuluaniiti kpein ti eteai zu.»"},{"book":"Zenɛze","chapter":"9","verse":"18","text":"Nowe ná-doun zunuiti ti ɠulani keingi zu, ti ɠɛni ga niiti: Sɛme, Same, ta Zafɛte. Kanaan kɛɛɠɛ ɠɛni ga Same."},{"book":"Zenɛze","chapter":"9","verse":"19","text":"Naati ka ti ga Nowe ná-doun zunu saʋagɔiti, ti-mavofodai ɠa é eteai laavegai."},{"book":"Zenɛze","chapter":"9","verse":"20","text":"Nowe ɠɛni ga tii ɠɛɛ nu mɔungi, nii é leezɛn ɓelei leʋeni."},{"book":"Zenɛze","chapter":"9","verse":"21","text":"É ma lɔɔi ɓɔleni, naa so, é la ga ɠabei ná-seɠe ɠotai wu."},{"book":"Zenɛze","chapter":"9","verse":"22","text":"Same, nii é ga Kanaan kɛɛɠɛ, naa kɛɛɠɛ ɠabei ɠaani, é liini eteaʋɛ, é bo diɛni felegɔ ma."},{"book":"Zenɛze","chapter":"9","verse":"23","text":"Sɛme ta Zafɛte ti tookɔba wolai zeɠeni, ti pɛɛ ɠɔma, ti ziɛ ga ʋoluʋelei, ti pɛɛ ti-ɠɛɛ ma, kabei maalɔɔɠu. Tɛi ti ʋoluavega ɠɛni de, ti la ɠɛni ti-ɠɛɛ ɠabei ɠaani ɲɛgɛlɛin."},{"book":"Zenɛze","chapter":"9","verse":"24","text":"Siɛgi zu Nowe wuunni da, é ɠula ná-dɔɔzodai zu, é naa mɛnini, nii ná-doun zunu ɠaaɓelagi kɛɛni la,"},{"book":"Zenɛze","chapter":"9","verse":"25","text":"é zɛba é ɠɛ ma: «Kanaan ɠotoʋɛ! Toɠa ɠɛ ga kɛɛɠɛleaiti ta-luɔiti tɔnɔ ma luɔi!»"},{"book":"Zenɛze","chapter":"9","verse":"26","text":"Naa ʋolu é ɠɛni ma: «Mamagi ɠa Ɠɔoɠɔ GALAGI ʋɛ, Sɛme ná-GALAGI, Kanaan ɠa ɠɛ ga Sɛme ná-duɔi!"},{"book":"Zenɛze","chapter":"9","verse":"27","text":"GALA ge Zafɛte zeizuʋɛ maawɔɔlɔ, é zei Sɛme ná-seɠe ɠotaiti bu, Kanaan ɠa ɠɛ ga ná-duɔi!»"},{"book":"Zenɛze","chapter":"9","verse":"28","text":"Ziɛve golai ʋoluma, Nowe kɛɛni ga kona unsaʋagɔ puulɔɔlugɔ (350)."},{"book":"Zenɛze","chapter":"9","verse":"29","text":"Nowe zii ma voloi kpein ge ɠɛni ga kona untaaʋuugɔ puulɔɔlugɔ (950), naa ʋolu é zaani."}]}