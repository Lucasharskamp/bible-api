{"data":[{"book":"МАЦЬВЕЯ","chapter":"26","verse":"1","text":"І сталася: калі прамовіў Ісус усе словы гэтыя, дык сказаў вучням Сваім:"},{"book":"МАЦЬВЕЯ","chapter":"26","verse":"2","text":"вы ведаеце, што праз два дні Пасха будзе, і Сын Чалавечы выданы будзе на крыжаваньне."},{"book":"МАЦЬВЕЯ","chapter":"26","verse":"3","text":"Тады сабраліся першасьвятары і кніжнікі і старэйшыны народу ў двор першасьвятара, якога звалі Каяфа,"},{"book":"МАЦЬВЕЯ","chapter":"26","verse":"4","text":"і дамовіліся ўзяць Ісуса хітрасьцю і забіць;"},{"book":"МАЦЬВЕЯ","chapter":"26","verse":"5","text":"але казалі: толькі ня ў сьвята, каб ня сталася абурэньня ў народзе."},{"book":"МАЦЬВЕЯ","chapter":"26","verse":"6","text":"Калі ж Ісус быў у Віфаніі, у доме Сымона пракажонага,"},{"book":"МАЦЬВЕЯ","chapter":"26","verse":"7","text":"прыступіла да Яго жанчына з алавастравай пасудзінай міра шматкаштоўнага і ліла яму на галаву, калі Ён узьляжаў за сталом."},{"book":"МАЦЬВЕЯ","chapter":"26","verse":"8","text":"Убачыўшы, вучні Ягоныя абурыліся і казалі: навошта такое марнатраўства?"},{"book":"МАЦЬВЕЯ","chapter":"26","verse":"9","text":"бо можна было б прадаць гэтае міра за вялікія грошы і даць убогім."},{"book":"МАЦЬВЕЯ","chapter":"26","verse":"10","text":"Але Ісус, зразумеўшы гэта, сказаў ім: што бянтэжыце жанчыну? Яна добры ўчынак зрабіла дзеля Мяне;"},{"book":"МАЦЬВЕЯ","chapter":"26","verse":"11","text":"бо заўсёды ўбогіх вы маеце пры сабе, а Мяне не заўсёды маеце;"},{"book":"МАЦЬВЕЯ","chapter":"26","verse":"12","text":"бо, выліўшы гэтае міра на Цела Маё, яна падрыхтавала Мяне да пахаваньня;"},{"book":"МАЦЬВЕЯ","chapter":"26","verse":"13","text":"праўду кажу вам: дзе ні будзе абвешчана Дабравесьце гэтае ў цэлым сьвеце, сказана будзе ў памяць яе і пра тое, што зрабіла яна."},{"book":"МАЦЬВЕЯ","chapter":"26","verse":"14","text":"Тады адзін з дванаццацёх, якога звалі Юда Іскарыёт, пайшоў да першасьвятароў"},{"book":"МАЦЬВЕЯ","chapter":"26","verse":"15","text":"і сказаў: што вы дасьце мне, і я вам выдам Яго? Яны прапанавалі яму трыццаць срэбранікаў;"},{"book":"МАЦЬВЕЯ","chapter":"26","verse":"16","text":"і з таго часу ён шукаў зручнай нагоды выдаць Яго."},{"book":"МАЦЬВЕЯ","chapter":"26","verse":"17","text":"У першы ж дзень праснакоў прыступілі вучні да Ісуса і сказалі яму: дзе хочаш, каб мы прыгатавалі Табе есьці пасху?"},{"book":"МАЦЬВЕЯ","chapter":"26","verse":"18","text":"Ён жа сказаў: ідзеце ў горад да такога і такога і скажэце яму: «Настаўнік кажа: час мой блізкі, у цябе ўчыню пасху з вучнямі Маімі»."},{"book":"МАЦЬВЕЯ","chapter":"26","verse":"19","text":"І зрабілі вучні, як загадаў ім Ісус, і прыгатавалі пасху."},{"book":"МАЦЬВЕЯ","chapter":"26","verse":"20","text":"Калі ж зьвечарэла, Ён узьлёг з дванаццацьцю вучнямі;"},{"book":"МАЦЬВЕЯ","chapter":"26","verse":"21","text":"І калі яны елі, сказаў: праўду кажу вам, што адзін з вас выдасьць Мяне."},{"book":"МАЦЬВЕЯ","chapter":"26","verse":"22","text":"Яны вельмі засмуціліся і пачалі казаць Яму, кожны зь іх: ці ня я, Госпадзе?"},{"book":"МАЦЬВЕЯ","chapter":"26","verse":"23","text":"А Ён сказаў у адказ: хто апусьціў са Мною руку ў місу, той выдасьць Мяне;"},{"book":"МАЦЬВЕЯ","chapter":"26","verse":"24","text":"зрэшты, Сын Чалавечы ідзе, як пісана пра Яго; але гора таму чалавеку, якім Сын Чалавечы выдаецца: лепей было б чалавеку гэтаму не радзіцца."},{"book":"МАЦЬВЕЯ","chapter":"26","verse":"25","text":"У адказ жа Юда, які выдаў Яго, сказаў: ці ня я, Равьві? Ісус кажа яму: ты сказаў."},{"book":"МАЦЬВЕЯ","chapter":"26","verse":"26","text":"А калі яны елі: Ісус, узяўшы хлеб і дабраславіўшы, паламаў і, раздаючы вучням, сказаў: прымеце, ежце: гэта Цела Маё."},{"book":"МАЦЬВЕЯ","chapter":"26","verse":"27","text":"І ўзяўшы чару, і падзякаваўшы, падаў ім і сказаў: пеце зь яе ўсе;"},{"book":"МАЦЬВЕЯ","chapter":"26","verse":"28","text":"бо гэта Кроў Мая новага запавету, за многіх праліваная дзеля дараваньня грахоў."},{"book":"МАЦЬВЕЯ","chapter":"26","verse":"29","text":"Кажу ж вам, што ад сёньня ня буду піць ад плоду гэтага вінаграднага да таго дня, калі буду піць з вамі новае віно ў Царстве Айца Майго."},{"book":"МАЦЬВЕЯ","chapter":"26","verse":"30","text":"І засьпяваўшы, пайшлі на гару Аліўную."},{"book":"МАЦЬВЕЯ","chapter":"26","verse":"31","text":"Тады кажа ім Ісус: усе вы запаняверыцеся ўва Мне ў гэтую ноч, бо напісана: «пакараю пастыра, і расьсеюцца авечкі»."},{"book":"МАЦЬВЕЯ","chapter":"26","verse":"32","text":"А пасьля ўваскрэсеньня Майго сустрэну вас у Галілеі."},{"book":"МАЦЬВЕЯ","chapter":"26","verse":"33","text":"У адказ жа Пётр сказаў Яму: калі і ўсе запаняверацца ў Табе, я не запаняверуся."},{"book":"МАЦЬВЕЯ","chapter":"26","verse":"34","text":"Сказаў яму Ісус: праўду кажу табе, што гэтае ночы, перш чым засьпявае певень, тройчы адрачэшся ад Мяне."},{"book":"МАЦЬВЕЯ","chapter":"26","verse":"35","text":"Кажа Яму Пётр: хоць бы прыпала мне і памерці з Табою, не адракуся ад Цябе. Падобнае і ўсе вучні казалі."},{"book":"МАЦЬВЕЯ","chapter":"26","verse":"36","text":"Потым прыходзіць зь імі Ісус у мясьціну, званую Гефсіманія, і кажа вучням: пасядзеце тут, пакуль Я пайду, памалюся там."},{"book":"МАЦЬВЕЯ","chapter":"26","verse":"37","text":"І ўзяўшы Пятра і абодвух сыноў Зевядзеевых, пачаў смуткаваць і журыцца."},{"book":"МАЦЬВЕЯ","chapter":"26","verse":"38","text":"Тады кажа ім Ісус: душа Мая смуткуе да сьмерці; пабудзьце тут і чувайце са Мною."},{"book":"МАЦЬВЕЯ","chapter":"26","verse":"39","text":"І адышоўшы крыху, упаў на аблічча Сваё, маліўся і казаў: Войча Мой! калі магчыма, хай абміне Мяне чара гэтая: але не як Я хачу, а як Ты."},{"book":"МАЦЬВЕЯ","chapter":"26","verse":"40","text":"І прыходзіць да вучняў і застае, што яны сьпяць, і кажа Пятру: ці так не змаглі вы адну гадзіну чуваць са Мною?"},{"book":"МАЦЬВЕЯ","chapter":"26","verse":"41","text":"чувайце і малецеся, каб не паддацца спакусе: дух бадзёры, а плоць нядужая."},{"book":"МАЦЬВЕЯ","chapter":"26","verse":"42","text":"Яшчэ, адышоўшы другі раз, маліўся, кажучы: Войча Мой! калі ня можа чара гэтая абмінуць Мяне, каб Мне ня піць яе, хай будзе воля Твая."},{"book":"МАЦЬВЕЯ","chapter":"26","verse":"43","text":"І прыйшоўшы, застаў, што зноў яны сьпяць, бо ў іх вочы ацяжэлі."},{"book":"МАЦЬВЕЯ","chapter":"26","verse":"44","text":"І пакінуўшы іх, адышоў зноў і памаліўся трэйці раз, тое самае слова сказаўшы."},{"book":"МАЦЬВЕЯ","chapter":"26","verse":"45","text":"Тады прыходзіць да вучняў Сваіх і кажа ім: вы ўсе яшчэ сьпіце і спачываеце; вось, наблізілася гадзіна, і Сын Чалавечы аддаецца ў рукі грэшнікаў;"},{"book":"МАЦЬВЕЯ","chapter":"26","verse":"46","text":"устаньце, хадзем: вось наблізіўся той, хто прадае Мяне."},{"book":"МАЦЬВЕЯ","chapter":"26","verse":"47","text":"І калі яшчэ гаварыў Ён, вось, Юда, адзін з дванаццацёх, прыйшоў, і зь ім мноства людзей зь мечамі і каламі, ад першасьвятароў і старэйшын народных."},{"book":"МАЦЬВЕЯ","chapter":"26","verse":"48","text":"А хто выдаваў Яго, даў ім знак, кажучы: каго я пацалую, Той і ёсьць, вазьмеце Яго."},{"book":"МАЦЬВЕЯ","chapter":"26","verse":"49","text":"І, адразу падышоўшы да Ісуса, сказаў: радуйся, Равьві! І пацалаваў Яго."},{"book":"МАЦЬВЕЯ","chapter":"26","verse":"50","text":"Ісус жа сказаў яму: дружа, чаго ты прыйшоў? Тады падышлі, і паклалі рукі на Ісуса, і ўзялі Яго."},{"book":"МАЦЬВЕЯ","chapter":"26","verse":"51","text":"І вось, адзін з тых, што былі зь Ісусам, працягнуўшы руку, дастаў меч свой і, ударыўшы раба першасьвятаровага, адсек яму вуха."},{"book":"МАЦЬВЕЯ","chapter":"26","verse":"52","text":"Тады кажа яму Ісус: вярні меч твой у месца ягонае, бо ўсе, што возьмуць меч, ад мяча і загінуць;"},{"book":"МАЦЬВЕЯ","chapter":"26","verse":"53","text":"альбо думаеш, што Я не магу цяпер упрасіць Айца Майго, і Ён дасьць Мне больш за дванаццаць легіёнаў анёлаў?"},{"book":"МАЦЬВЕЯ","chapter":"26","verse":"54","text":"як жа збудуцца Пісаньні, што так павінна быць?"},{"book":"МАЦЬВЕЯ","chapter":"26","verse":"55","text":"У тую гадзіну сказаў Ісус народу: быццам на разбойніка выйшлі вы зь мечамі і каламі ўзяць Мяне; кожны дзень з вамі сядзеў Я, вучачы ў храме, і вы ня бралі Мяне."},{"book":"МАЦЬВЕЯ","chapter":"26","verse":"56","text":"А ўсё гэта было, каб збыліся пісаньні прарокаў. Тады ўсе вучні, пакінуўшы Яго, паўцякалі."},{"book":"МАЦЬВЕЯ","chapter":"26","verse":"57","text":"А тыя, што ўзялі Ісуса, завялі Яго да Каяфы першасьвятара, куды сабраліся кніжнікі і старэйшыны."},{"book":"МАЦЬВЕЯ","chapter":"26","verse":"58","text":"А Пётр ішоў сьледам за Ім зводдаль, да двара першасьвятаровага і ўвайшоўшы ў сярэдзіну, сеў са слугамі, каб бачыць канец."},{"book":"МАЦЬВЕЯ","chapter":"26","verse":"59","text":"Першасьвятары і старэйшыны і ўвесь сынедрыён шукалі ілжывага сьведчаньня супроць Ісуса, каб аддаць Яго на сьмерць;"},{"book":"МАЦЬВЕЯ","chapter":"26","verse":"60","text":"і не знаходзілі; і хоць шмат ілжывых сьведкаў прыходзіла, не знайшлі. Але нарэшце прыйшлі два лжывыя сьведкі"},{"book":"МАЦЬВЕЯ","chapter":"26","verse":"61","text":"і сказалі: Ён казаў: «магу разбурыць храм Божы і за тры дні збудаваць яго»."},{"book":"МАЦЬВЕЯ","chapter":"26","verse":"62","text":"І ўстаўшы, першасьвятар сказаў Яму: чаму нічога не адказваеш, што яны супроць Цябе сьведчаць?"},{"book":"МАЦЬВЕЯ","chapter":"26","verse":"63","text":"А Ісус маўчаў. І першасьвятар сказаў Яму: заклінаю Цябе Богам жывым, скажы нам, ці Ты Хрыстос, Сын Божы?"},{"book":"МАЦЬВЕЯ","chapter":"26","verse":"64","text":"Кажа яму Ісус: ты сказаў; нават маўляю вам: ад сёньня ўгледзіце Сына Чалавечага, што сядзіць праваруч сілы і ідзе на аблоках нябесных."},{"book":"МАЦЬВЕЯ","chapter":"26","verse":"65","text":"Тады першасьвятар разадраў адзеньне сваё і сказаў: Ён блюзьнерыць. Навошта яшчэ нам сьведкі? Вось, вы чулі блюзьнерства Ягонае!"},{"book":"МАЦЬВЕЯ","chapter":"26","verse":"66","text":"Як вам здаецца? А яны сказалі ў адказ: варты сьмерці."},{"book":"МАЦЬВЕЯ","chapter":"26","verse":"67","text":"Тады плявалі Яму ў твар і тузалі Яго; а іншыя білі па шчоках"},{"book":"МАЦЬВЕЯ","chapter":"26","verse":"68","text":"і казалі: скажы нам, Хрысьце, хто ўдарыў Цябе?"},{"book":"МАЦЬВЕЯ","chapter":"26","verse":"69","text":"А Пётр сядзеў звонку на дварэ. І падышла да яго адна служанка і сказала: і ты быў зь Ісусам Галілеянінам."},{"book":"МАЦЬВЕЯ","chapter":"26","verse":"70","text":"Але ён адрокся перад усімі, сказаўшы: ня ведаю, што ты кажаш."},{"book":"МАЦЬВЕЯ","chapter":"26","verse":"71","text":"А калі ён выходзіў за браму, убачыла яго другая, і кажа тым, што былі там: і гэты быў зь Ісусам Назарэем."},{"book":"МАЦЬВЕЯ","chapter":"26","verse":"72","text":"І зноў адрокся ён, прысягнуўшы: я ня ведаю Гэтага Чалавека."},{"book":"МАЦЬВЕЯ","chapter":"26","verse":"73","text":"Крыху пазьней падышлі тыя, што стаялі, і сказалі Пятру: сапраўды і ты зь іх, бо і гаворка твая выдае цябе."},{"book":"МАЦЬВЕЯ","chapter":"26","verse":"74","text":"Тады ён пачаў прысягаць і бажыцца: я ня ведаю Гэтага Чалавека. І тут жа засьпяваў певень."},{"book":"МАЦЬВЕЯ","chapter":"26","verse":"75","text":"І згадаў Пётр словы, сказаныя яму Ісусам: перш чым засьпявае певень, тройчы адрачэшся ад Мяне. І выйшаўшы вонкі, плакаў горка."}]}