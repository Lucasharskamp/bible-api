{"data":[{"book":"Zekaria","chapter":"6","verse":"1","text":"Nikatazama juu tena: nikaona mbele yangu magari manne ya vita yakija kutoka kati ya milima miwili, milima ya shaba!"},{"book":"Zekaria","chapter":"6","verse":"2","text":"Gari la kwanza lilivutwa na farasi wekundu, la pili lilivutwa na farasi weusi,"},{"book":"Zekaria","chapter":"6","verse":"3","text":"la tatu lilivutwa na farasi weupe na gari la nne lilivutwa na farasi wa madoadoa ya kijivu, wote wenye nguvu."},{"book":"Zekaria","chapter":"6","verse":"4","text":"Nikamuuliza malaika aliyekuwa akizungumza nami, “Hawa ni nani bwana wangu?”"},{"book":"Zekaria","chapter":"6","verse":"5","text":"Malaika akanijibu, “Hizi ni roho nne za mbinguni zisimamazo mbele ya uwepo wa Bwana wa dunia yote, zinatoka kwenda kufanya kazi yake."},{"book":"Zekaria","chapter":"6","verse":"6","text":"Gari linalovutwa na farasi weusi linaelekea katika nchi ya kaskazini, la farasi weupe linaelekea magharibi na la farasi wa madoadoa ya kijivu linaelekea kusini.”"},{"book":"Zekaria","chapter":"6","verse":"7","text":"Wakati hao farasi wenye nguvu walipokuwa wakitoka, walikuwa wakijitahidi kwenda duniani kote. Akasema, “Nenda duniani kote!” Kwa hiyo wakaenda duniani kote."},{"book":"Zekaria","chapter":"6","verse":"8","text":"Kisha akaniita, “Tazama, wale wanaokwenda kuelekea nchi ya kaskazini wamepumzisha Roho yangu katika nchi ya kaskazini.”"},{"book":"Zekaria","chapter":"6","verse":"9","text":"Neno la Bwana likanijia kusema:"},{"book":"Zekaria","chapter":"6","verse":"10","text":"“Chukua fedha na dhahabu kutoka kwa watu waliohamishwa, yaani Heldai, Tobia na Yedaya ambao wamefika kutoka Babeli. Siku iyo hiyo nenda nyumbani kwa Yosia mwana wa Sefania."},{"book":"Zekaria","chapter":"6","verse":"11","text":"Chukua fedha na dhahabu utengeneze taji, nawe uiweke kichwani mwa kuhani mkuu Yoshua, mwana wa Yehosadaki."},{"book":"Zekaria","chapter":"6","verse":"12","text":"Umwambie, hili ndilo asemalo Bwana Mwenye Nguvu Zote: ‘Huyu ndiye mtu ambaye jina lake ni Tawi, naye atachipua kutoka mahali pake na kujenga Hekalu la Bwana."},{"book":"Zekaria","chapter":"6","verse":"13","text":"Ni yeye atakayejenga Hekalu la Bwana, naye atavikwa utukufu na ataketi kumiliki katika kiti cha enzi naye atakuwa kuhani katika kiti chake cha enzi. Hapo patakuwa amani kati ya hao wawili.’"},{"book":"Zekaria","chapter":"6","verse":"14","text":"Taji itatolewa kwa Heldai, Tobia, Yedaya na Heni mwana wa Sefania kama kumbukumbu ndani ya Hekalu la Bwana."},{"book":"Zekaria","chapter":"6","verse":"15","text":"Wale walio mbali sana watakuja na kusaidia kulijenga Hekalu la Bwana, nanyi mtajua ya kwamba Bwana Mwenye Nguvu Zote amenituma kwenu. Hili litatokea ikiwa mtamtii Bwana Mungu wenu kwa bidii.”"}]}