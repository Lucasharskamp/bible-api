{"data":[{"book":"Dzieje","chapter":"28","verse":"1","text":"Gdy znaleźliśmy się na lądzie, dowiedzieliśmy się, że jesteśmy na Malcie."},{"book":"Dzieje","chapter":"28","verse":"2","text":"Mieszkańcy wyspy byli niezwykle uprzejmi. Od razu rozpalili ognisko i zaopiekowali się nami, bo było zimno oraz padał deszcz."},{"book":"Dzieje","chapter":"28","verse":"3","text":"Gdy Paweł nazbierał chrustu i dorzucił do ogniska, z powodu gorąca wypełzła spod gałęzi żmija i uczepiła się jego ręki."},{"book":"Dzieje","chapter":"28","verse":"4","text":"Widząc to, wyspiarze mówili między sobą:"},{"book":"Dzieje","chapter":"28","verse":"5","text":"Ale Paweł strząsnął żmiję w ogień i nic mu się nie stało."},{"book":"Dzieje","chapter":"28","verse":"6","text":"Ludzie spodziewali się, że opuchnie lub padnie martwy. Upłynęło jednak sporo czasu, a nic takiego się nie wydarzyło. Dlatego zmienili zdanie i uznali, że jest bogiem."},{"book":"Dzieje","chapter":"28","verse":"7","text":"W pobliżu tego miejsca znajdowała się posiadłość gubernatora wyspy, Publiusza. Zaprosił on nas do siebie i serdecznie gościł przez trzy dni."},{"book":"Dzieje","chapter":"28","verse":"8","text":"Ojciec Publiusza leżał właśnie chory i cierpiał z powodu biegunki i gorączki. Paweł odwiedził go, pomodlił się za niego i—kładąc na niego ręce—uzdrowił go."},{"book":"Dzieje","chapter":"28","verse":"9","text":"Wtedy zaczęli przychodzić do niego również inni chorzy mieszkańcy wyspy i oni także zostali uzdrowieni."},{"book":"Dzieje","chapter":"28","verse":"10","text":"Ludzie ci okazali nam wielki szacunek, a przed dalszą podróżą zaopatrzyli na drogę."},{"book":"Dzieje","chapter":"28","verse":"11","text":"Po trzech miesiącach pobytu na Malcie, opuściliśmy ją na statku z godłem bliźniaczych bogów, Kastora i Polluksa, płynącym z Aleksandrii. Okręt ten w czasie zimy cumował bowiem na wyspie."},{"book":"Dzieje","chapter":"28","verse":"12","text":"Najpierw zawinęliśmy do Syrakuz i zatrzymaliśmy się tam na trzy dni."},{"book":"Dzieje","chapter":"28","verse":"13","text":"Stamtąd popłynęliśmy do Regium. Dzień później zaczął wiać południowy wiatr, więc następnego dnia przybiliśmy do Puteoli."},{"book":"Dzieje","chapter":"28","verse":"14","text":"Tam spotkaliśmy kilku wierzących, którzy zaprosili nas do siebie na cały tydzień. Stamtąd zaś udaliśmy się już do Rzymu."},{"book":"Dzieje","chapter":"28","verse":"15","text":"Gdy tamtejsi wierzący dowiedzieli się o naszym przybyciu, wyszli nam na spotkanie aż do Forum Appiusza i do „Trzech Tawern”. Zobaczywszy ich, Paweł oddał chwałę Bogu i nabrał otuchy."},{"book":"Dzieje","chapter":"28","verse":"16","text":"W Rzymie zaś pozwolono mu zamieszkać w prywatnym domu pod nadzorem żołnierza."},{"book":"Dzieje","chapter":"28","verse":"17","text":"Trzy dni później Paweł zaprosił do siebie miejscowych przywódców żydowskich. Gdy się zebrali u niego, przemówił:"},{"book":"Dzieje","chapter":"28","verse":"18","text":"Ci postawili mnie przed sądem, ale chcieli uwolnić, bo nie znaleźli podstaw do skazania mnie na śmierć."},{"book":"Dzieje","chapter":"28","verse":"19","text":"Wobec sprzeciwu ze strony żydowskich przywódców, musiałem odwołać się do cezara. Nie uczyniłem jednak tego po to, aby oskarżać własny naród!"},{"book":"Dzieje","chapter":"28","verse":"20","text":"Zaprosiłem więc was, aby wam powiedzieć, że zostałem zakuty w te kajdany z powodu nadziei, którą ma cały Izrael."},{"book":"Dzieje","chapter":"28","verse":"21","text":"—Nie otrzymaliśmy z Judei żadnych oskarżających cię listów. Również nikt z rodaków, którzy nas odwiedzają, ani ktokolwiek inny nie przekazał nam żadnych zarzutów przeciwko tobie."},{"book":"Dzieje","chapter":"28","verse":"22","text":"Chętnie więc poznamy twoje poglądy, słyszeliśmy już bowiem o tej sekcie i wiemy, że wszędzie spotyka się ze sprzeciwem."},{"book":"Dzieje","chapter":"28","verse":"23","text":"Umówili się na następne spotkanie i w wyznaczonym dniu, w jeszcze większym gronie, przybyli do jego domu. A Paweł od rana aż do wieczora opowiadał im o królestwie Bożym i przedstawiał osobę Jezusa w świetle Prawa Mojżesza i ksiąg proroków."},{"book":"Dzieje","chapter":"28","verse":"24","text":"Niektórzy z obecnych uwierzyli, inni nie."},{"book":"Dzieje","chapter":"28","verse":"25","text":"Gdy, skłóceni, rozchodzili się do domów, Paweł dodał:"},{"book":"Dzieje","chapter":"28","verse":"26","text":"„Idź do mojego ludu i powiedz mu:"},{"book":"Dzieje","chapter":"28","verse":"27","text":"Ludzie ci mają twarde serca,"},{"book":"Dzieje","chapter":"28","verse":"28-29","text":"Wiedzcie więc, że Bóg skieruje to zbawienie do pogan, a oni chętnie je przyjmą."},{"book":"Dzieje","chapter":"28","verse":"30","text":"Przez dwa następne lata Paweł mieszkał w wynajętym domu, gdzie mógł przyjmować wszystkich, którzy pragnęli go odwiedzić."},{"book":"Dzieje","chapter":"28","verse":"31","text":"W ten sposób, zupełnie swobodnie i bez przeszkód, mówił ludziom o królestwie Bożym i nauczał o Jezusie Chrystusie—naszym Panu."}]}