{"data":[{"book":"Kɔnti tife","chapter":"25","verse":"1","text":"Isirayilakae to nu yonkinxi Sitimi, e naxa so yɛnɛ rabafe Mowaba ginɛe ra."},{"book":"Kɔnti tife","chapter":"25","verse":"2","text":"Na ginɛe naxa Isirayila xɛmɛe xili e xa lan e xa sɛrɛxɛe ma, naxee nu bama e xa kuyee bɛ."},{"book":"Kɔnti tife","chapter":"25","verse":"3","text":"Isirayilakae to Peyori xa Bali kuye batu fɔlɔ, Alatala naxa xɔnɔ e ma."},{"book":"Kɔnti tife","chapter":"25","verse":"4","text":"Alatala naxa a fala Munsa bɛ, a a xa ɲama yarerati birin gbaku wuri kɔn na a ya i, a e ya rafindi soge ma, alako a xa xɔnɛ xa gbilen Isirayila fɔxɔ ra."},{"book":"Kɔnti tife","chapter":"25","verse":"5","text":"Munsa naxa Isirayila kiitisae yamari, «Wo xa mixi birin faxa, naxan bara Peyori xa Bali kuye batu!»"},{"book":"Kɔnti tife","chapter":"25","verse":"6","text":"A fɛfɛ na fala, Isirayilaka nde naxa fa Madiyanka ginɛ nde ra a ngaxakerenyie ya i. Munsa nun Isirayila ɲama naxee nu na wafe hɔrɔmɔlingira sode dɛ ra, naxa na ginɛ nun na xɛmɛ to."},{"book":"Kɔnti tife","chapter":"25","verse":"7","text":"Haruna xa mamadi, Eleyasari xa di xɛmɛ Finexasi sɛrɛxɛdubɛ to na ginɛ nun na xɛmɛ to, a naxa keli, a tanbɛ tongo,"},{"book":"Kɔnti tife","chapter":"25","verse":"8","text":"a bira na xɛmɛ fɔxɔ ra kiri banxi kui, a sa a tan nun na ginɛ sɔxɔ a xa tanbɛ ra e furi ma keren na. Na tɛmui Alatala xa xɔnɛ naxa dan."},{"book":"Kɔnti tife","chapter":"25","verse":"9","text":"Mixi wulu mɔxɔɲɛn nun naani nan faxa na gbaloe kui."},{"book":"Kɔnti tife","chapter":"25","verse":"10","text":"Alatala naxa a masen Munsa bɛ,"},{"book":"Kɔnti tife","chapter":"25","verse":"11","text":"«Haruna sɛrɛxɛdubɛ xa mamadi, Eleyasari xa di xɛmɛ Finexasi, bara n ma xɔnɛ ba Isirayilakae ma. N ma xanunteya n ma ɲama bɛ nu na a bɔɲɛ kui, a fa a niya a xa na raba. N tan mu Isirayila birin sɔntɔ n ma xanunteya xa fe ra."},{"book":"Kɔnti tife","chapter":"25","verse":"12","text":"A fala Finexasi bɛ, n bara bɔɲɛsa saatɛ xiri a tan nun n tan tagi."},{"book":"Kɔnti tife","chapter":"25","verse":"13","text":"Na saatɛ luma n tan nun a bɔnsɔɛ tagi, e fa findi sɛrɛxɛdubɛe ra abadan, barima n ma xanunteya nu na a bɔɲɛ kui, a man fa a niya Isirayilakae xa yunubi xa xafari.»"},{"book":"Kɔnti tife","chapter":"25","verse":"14","text":"Isirayilaka naxan faxa e nun na Madiyan ginɛ ra, a nu xili Simiri, Salu xa di xɛmɛ. Simeyɔn bɔnsɔɛ xunyi nde nan nu a ra."},{"book":"Kɔnti tife","chapter":"25","verse":"15","text":"Na ginɛ Madiyanka tan nu xili Kɔsibi, Suuru xa di ginɛ. Madiyan xabilɛ ndee xunyi nan nu a baba ra."},{"book":"Kɔnti tife","chapter":"25","verse":"16","text":"Alatala naxa a masen Munsa bɛ,"},{"book":"Kɔnti tife","chapter":"25","verse":"17","text":"«Wo xa Madiyankae gere alɔ yaxuie!"},{"book":"Kɔnti tife","chapter":"25","verse":"18","text":"E findixi wo bɛ yaxuie nan na Peyori kuye xa fe ra, nun e maaginɛ Kɔsibi xa fe ra. Kɔsibi findixi e xa yarerati nde xa di ginɛ nan na,"},{"book":"Kɔnti tife","chapter":"25","verse":"19","text":"naxan faxa Peyori kuye xa fe kui.»"}]}