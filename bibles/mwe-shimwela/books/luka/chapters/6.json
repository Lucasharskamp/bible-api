{"data":[{"book":"Luka","chapter":"6","verse":"1","text":"Lyubha limo lya Pumulila a Yeshu bhatendagapita mmigunda ja ngano, bhaajiganywa bhabho gubhatandwibhenje kutema maashe ga ngano, nipulula nitikita na makono kutauna."},{"book":"Luka","chapter":"6","verse":"2","text":"Ikabheje Ashimapalishayo bhana gubhaabhushiyenje, “Pakuti mmanganya nnalekanga shalia ja Lyubha lya Pumulila?”"},{"book":"Luka","chapter":"6","verse":"3","text":"A Yeshu gubhaajangulenje, “Bhuli mmangashomanga shibhatendile a Daudi na ashaajabhonji pubhakwetenje shibhanga?"},{"book":"Luka","chapter":"6","verse":"4","text":"Bhenebho bhashinkujinjila nnyumba ja a Nnungu, gubhatolile mikate ja ukonjelo jila, gubhalile nikwaapanganga na ajabhonji. Ikapinjikwaga mundu kulya jene mikatejo ikabhe bhakulungwanji bhaabhishila jikape.”"},{"book":"Luka","chapter":"6","verse":"5","text":"A Yeshu gubhaalugulilenje, “Mwana juka Mundu ni Nkulungwa jwa Lyubha lya Pumulila.”"},{"book":"Luka","chapter":"6","verse":"6","text":"Lyubha lina lya Pumulila, a Yeshu gubhajinjile nshinagogi gubhajigenye. Nkati mula ashinkupagwa mundu jumo nkono gwakwe gwa nnilo gwashinkupoloka."},{"book":"Luka","chapter":"6","verse":"7","text":"Bhaajiganya bha shalia na Mapalishayo bhatendaga loleyanga shiumilo sha kwaashitakiya a Yeshu, kwa nneyo gwaatemingene nkulolela ibhaga shibhannamye mundu Lyubha lya Pumulila."},{"book":"Luka","chapter":"6","verse":"8","text":"Ikabheje a Yeshu gubhaimanyi ng'aniyo yabhonji, gubhammalanjile jwa poloka nkono jula, “Jinuka, ujime mmujo ja bhandu bhowe.” Mundu jula gwapite jima mmujo."},{"book":"Luka","chapter":"6","verse":"9","text":"Kungai a Yeshu gubhaalugulilenje, “Ngunakummuyanga, shalia jibhalanga bhuli ga Lyubha lya Pumulila, jinakutuleka tutende ya mmbone eu tutende yangali ya mmbone, kutapula gumi guka mundu eu kubhulaga mundu?”"},{"book":"Luka","chapter":"6","verse":"10","text":"Gubhaalolinje bhandu bhowe bhatemingene pepala, gubhammalanjile mundu jula, “Goloya nkono gwako.” Nigwagolweye, na nkono gwakwe guulamile."},{"book":"Luka","chapter":"6","verse":"11","text":"Ikabheje gubhatumbelenje kwa kaje, gubhakungulushilenje shibhaatendanje nndi a Yeshu."},{"book":"Luka","chapter":"6","verse":"12","text":"Lyubha limo a Yeshu gubhapite kushitumbi, nisheya nkwaajuga a Nnungu."},{"book":"Luka","chapter":"6","verse":"13","text":"Pa lyamba lyakwe gubhaashemilenje bhaajiganywa bhabho, gubhaagwile bhandu likumi limo na bhabhili gubhaashemilenje, mitume."},{"book":"Luka","chapter":"6","verse":"14","text":"A Shimoni bhapegwilwe lina na a Yeshu lya Petili na a Ndeleya apwabho na a Yakobho na a Yowana na a Pilipi na a Bhatolomeyo,"},{"book":"Luka","chapter":"6","verse":"15","text":"A Matei na a Tomashi na a Yakobho bha a Alupayo na a Shimoni bhashemwaga “A Shelote,” Yani nshilambo apwatanila shilambo shakwe,"},{"book":"Luka","chapter":"6","verse":"16","text":"na a Yuda bhana bhabho a Yakobho na a Yuda Ishikaliote bhaatendebhwishe a Yeshu kungai."},{"book":"Luka","chapter":"6","verse":"17","text":"Bhakaeleleje kopoka kushitumbi na ajabhonji, a Yeshu gubhajimi pashibhata. Penepo lyashinkupagwa likundi likulungwa lya bhaajiganywa bhabho na lugwinjili lwa bhandu kukopoka mmbali yowe ja ku Yudea na ku Yelushalemu na mbwani ja ku Tilo na ku Shidoni,"},{"book":"Luka","chapter":"6","verse":"18","text":"gubhaikengenenje kukwaapilikanishiya a Yeshu na kuulamiywa ilwele yabhonji. Bhatendaga kwaalamyanga bhowe na bhashikilwangaga na maoka bhatendaga lamywanga."},{"book":"Luka","chapter":"6","verse":"19","text":"Bhandu bhowe bhatendaga lajililanga kwaakwaya, pabha gatendaga kwaakopoka mashili ga lamya bhandu bhowe."},{"book":"Luka","chapter":"6","verse":"20","text":"A Yeshu gubhaatendebhushilenje bhaajiganywa bhabho, gubhashite."},{"book":"Luka","chapter":"6","verse":"21","text":"Mbaya mmanganya nkwetenje shibhanga nnaino,"},{"book":"Luka","chapter":"6","verse":"22","text":"“Mbaya mmanganya bhandunji bhanshimangaga, nikummambalanga na kuntukananga na kumputuyanga kwa ligongo lika Mwana juka Mundu."},{"book":"Luka","chapter":"6","verse":"23","text":"Genego galikoposhela mmanganya nng'angalanje, pabha, upo yenunji kunnungu shiibhe yaigwinji. Pabha bhanangulungwa bhabhonji bhashinkwatendelanga nneyo peyo ashinkulondola bha Nnungu."},{"book":"Luka","chapter":"6","verse":"24","text":"Ikabheje ole mmanganya nninginji matajili,"},{"book":"Luka","chapter":"6","verse":"25","text":"Ole mmanganya nnjukutnje nnaino,"},{"book":"Luka","chapter":"6","verse":"26","text":"Ole mmanganya bhandu bhannumbililangaga,"},{"book":"Luka","chapter":"6","verse":"27","text":"“Ikabheje ngunakummalanjilanga nkumbilikananga mmwe, mwaapinganje bhamagongo ajenunji, mwaatendelanje ya mmbone bhankunshimanga."},{"book":"Luka","chapter":"6","verse":"28","text":"Mwaajujilanje mboka bhakunnoshanga, na mwaajujilanje kwa Nnungu bhene bhakuntendelanga yangali ya mmbone."},{"book":"Luka","chapter":"6","verse":"29","text":"Mundu ankomaga lipapa palitukwa limo muntendebhushiye na lya bhili. Mundu ampokonyolaga likoti lyenu nnanng'ibhililile kutola na lishati."},{"book":"Luka","chapter":"6","verse":"30","text":"Jojowe akunnjuga shindu mumpe, na mundu ampokonyolaga indu yenu nnannonje."},{"book":"Luka","chapter":"6","verse":"31","text":"Mwaatendelanje bhandu malinga shinkupinganga mmanganya bhantendelanje."},{"book":"Luka","chapter":"6","verse":"32","text":"“Ibhaga mwaapingangaga bhakumpingangape, igala shimpegwanje upo yashi? Pabha nkali bhakwetenje yambi bhalipingana."},{"book":"Luka","chapter":"6","verse":"33","text":"Na ibhaga mwaatendelangaga ya mmbone bhakuntendelanga ya mmbonepe shimpegwanje upo yashi? Nkali bhakwetenje yambi bhalitendanga nneyo peyo."},{"book":"Luka","chapter":"6","verse":"34","text":"Na ibhaga nkwaapolekanga bhandu bhunkukulupalilanga shibhannipanje, shimpegwanje upo yashi? Nkali bhakwetenje yambi bhanakwaapolekanga bhakwetenje yambi ajabhonji nkupinga bhaabhujishiyanje yowe."},{"book":"Luka","chapter":"6","verse":"35","text":"Ikabhe mmanganya mwaapinganje ashaamagongo ajenunji, na mwaatendelanje ya mmbone, mwaapolekanje nnalolelanje kubhujishiwa, na upo yenunji shiibhe yaikulungwa, na shimmanganje bhana bha Bhakulungwa a Nnungu. Pabha bhenebho ni bhanguja kwa bhangali bha mmbone na bhakapinganga kutenda eja."},{"book":"Luka","chapter":"6","verse":"36","text":"Nkolanje shiya malinga Ainabhenunji shibhali na shiya."},{"book":"Luka","chapter":"6","verse":"37","text":"“Nnaaukumulanje bhananji, na mmanganya nkaukumulwanga, nnaagambanje bhananji na mmanganya nkagambwanga, mwaaleshelelanje ashaajenunji, na mmanganya shinneshelelwanje."},{"book":"Luka","chapter":"6","verse":"38","text":"Mwaapanganje bhananji ibhapinganga, na mmanganya shimpegwanje. Elo, shintabhanje mmapepe genunji shipimilo shigumbele nishinyilwa mpaka pakatika. Pabha shipimilo shosho pesho shinkwaapimilanga bhananji shimpinga pimilwanga na a Nnungu.”"},{"book":"Luka","chapter":"6","verse":"39","text":"A Yeshu gubhaatanjilenje aluno lutango luno. Bhuli, nangalole kukombola kunnongoya mpanda nangalole mwine? Bhowe bhakatumbushilanga nniimbo?"},{"book":"Luka","chapter":"6","verse":"40","text":"Nkujiganywa akakwaapunda bhaajiganya bhakwe, ikabheje nkujiganywa amaliyaga kwiijiganya shalandane na bhaajiganya bhakwe."},{"book":"Luka","chapter":"6","verse":"41","text":"Kwa nndi unakushibhona shikoko shili nniyo lika nnjako, ikabheje ukakushibhona shipande shili nniyo lyako?"},{"book":"Luka","chapter":"6","verse":"42","text":"Eu shiukombole bhuli kunnugulila nnjako, Mpwanga linda nikushoye shikoko nniyo lyako, na akuno ukakushibhona shipande shili nniyo lyako? Ugwe nngulumba! Utandubhe kushoya shipande shili nniyo lyako, penepo shulole ukoto, nikombola kushoya shikoko nniyo lika mpwako."},{"book":"Luka","chapter":"6","verse":"43","text":"“Nkongo gwa mmbone nngaogoya iepo yangali ya mmbone, na wala nkongo gwangali gwa mmbone nngaogoya iepo ya mmbone."},{"book":"Luka","chapter":"6","verse":"44","text":"Nkongo pubhakuumanyanga kwa iepo yakwe. Pabha bhandu bhakaakabhanga tini munkongo gwa mibha, na wala bhakaakabhanga shabhibhu nnitepo lya mbigili."},{"book":"Luka","chapter":"6","verse":"45","text":"Mundu jwa mmbone shatende ya mmbone ikopoka nshibhiko sha mmbone ili muntima gwakwe. Na mundu jwangali jwa mmbone shatende yangali ya mmbone ikopoka nshibhiko shangali shammbone ili muntima gwakwe. Pabha yaabheleketa mundu inngumbele muntima gwakwe.”"},{"book":"Luka","chapter":"6","verse":"46","text":"“Kwa nndi nnanjemanga ‘Bhakulungwa, Bhakulungwa,’ akuno nkatendanga ingummalanjilanga?"},{"book":"Luka","chapter":"6","verse":"47","text":"Shininnugulilanje shilanda sha mundu jojowe anyiila nne, nipilikanishiya malobhe gangu nikugakagulila."},{"book":"Luka","chapter":"6","verse":"48","text":"Jwenejo analandana naka mundu akwete lunda, ashenjile pa ndandali niola nshingi ukoto mpaka nnindandawe na nyumba nishimilika. Nushi guigumbele mashi nipobhola, ndanje nikwenda koma nyumba jila, ikabheje jangatenganyika, pabha jashinkushengwa pa ndandali."},{"book":"Luka","chapter":"6","verse":"49","text":"Ikabheje jojowe apilikana malobhe gangu anatende shindu shoshowe, jwenejo analandana na mundu ashenjile nyumba pa lianji gwangali kuolela ukoto, ndanje jakopoka nnushi jikaisheje, gujikomile nyumba jila, gujibhomweshe jowe nigwa.”"}]}