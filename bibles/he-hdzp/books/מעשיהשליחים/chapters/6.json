{"data":[{"book":"מעשי השליחים","chapter":"6","verse":"1","text":"באותם הימים, כשמספר התלמידים הלך וגדל במהירות, החלו להישמע ביניהם תלונות ומריבות. היהודים שהגיעו מחו״ל ודיברו רק יוונית התלוננו שהאלמנות שלהם מופלות לרעה; בשעת חלוקת המזון היומית אין הן מקבלות אותה הכמות הניתנת לאלמנות מקרב המקומיים דוברי העברית."},{"book":"מעשי השליחים","chapter":"6","verse":"2","text":"משום כך כנסו שנים־עשר השליחים את כל המאמינים לאסיפה כללית."},{"book":"מעשי השליחים","chapter":"6","verse":"3","text":"”אחים יקרים, הביטו סביבכם ובחרו שבעה אנשים נבונים, מלאים ברוח הקודש ובעלי שם טוב, והפקידו בידם את העניין הזה."},{"book":"מעשי השליחים","chapter":"6","verse":"4","text":"וכך נוכל אנחנו להתרכז בתפילה, בהטפה ובהוראה.“"},{"book":"מעשי השליחים","chapter":"6","verse":"5","text":"ההצעה נתקבלה על־ידי כל חברי הקהילה, והם בחרו באנשים הבאים:"},{"book":"מעשי השליחים","chapter":"6","verse":"6","text":"שבעה אנשים אלה הוצגו בפני השליחים, וקיבלו את ברכתם בסמיכת ידיים ובתפילה."},{"book":"מעשי השליחים","chapter":"6","verse":"7","text":"דבר האלוהים נשמע בחוגים הולכים וגדלים, ומספר התלמידים בירושלים גדל מאוד. גם כוהנים רבים האמינו בישוע המשיח."},{"book":"מעשי השליחים","chapter":"6","verse":"8","text":"סטפנוס, שהיה כאמור מלא אמונה ורוח הקודש, חולל נסים ונפלאות בקרב העם."},{"book":"מעשי השליחים","chapter":"6","verse":"9","text":"אולם יום אחד קמו מספר אנשים מקבוצת ”החופשיים“ והחלו להתווכח איתו. עד מהרה הצטרפו אליהם יהודים מקוריניה, מאלכסנדריה שבמצרים, מקיליקיה ומאסיה הקטנה,"},{"book":"מעשי השליחים","chapter":"6","verse":"10","text":"אך איש מהם לא יכול היה לגבור על החוכמה ועל הרוח שהיו בו."},{"book":"מעשי השליחים","chapter":"6","verse":"11","text":"לכן הם שחדו כמה אנשים, כדי שיעידו נגד סטפנוס ויטענו ששמעו אותו מקלל את משה רבנו ואפילו את אלוהים."},{"book":"מעשי השליחים","chapter":"6","verse":"12","text":"אשמת השקר הזאת עוררה את זעם ההמונים ואת כעסם של המנהיגים על סטפנוס. הם אסרו אותו והעמידוהו לדין לפני הסנהדרין."},{"book":"מעשי השליחים","chapter":"6","verse":"13","text":"עדי השקר העידו נגד סטפנוס וטענו שאינו מפסיק לדבר נגד בית־המקדש ונגד התורה."},{"book":"מעשי השליחים","chapter":"6","verse":"14","text":"”במו אוזנינו שמענו אותו אומר שאותו אדם, ישוע מנצרת, יהרוס את בית־המקדש וישנה את החוקים שמסר לנו משה!“ הצהירו עדי השקר."},{"book":"מעשי השליחים","chapter":"6","verse":"15","text":"באותו רגע הביטו כל חברי הסנהדרין בסטפנוס וראו את פניו, ממש כפני מלאך אלוהים!"}]}