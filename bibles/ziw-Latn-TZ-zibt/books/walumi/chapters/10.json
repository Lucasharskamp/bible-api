{"data":[{"book":"Walumi","chapter":"10","verse":"1","text":"Walukolo weyangu, naungisa kwa moyo wangu wose chani wantu wangu wambulwe! Naho nawalombezeza kwa Chohile!"},{"book":"Walumi","chapter":"10","verse":"2","text":"Nadaha kuukula kugamba wahikiliza kumsankanila Chohile, mna umanyi wawo mwe kumsankanila Chohile hauna chindedi."},{"book":"Walumi","chapter":"10","verse":"3","text":"Hawamanyize viya Chohile akuwatenda wantu watende wedi, mna wajeza kwika sila yawo wenye, ivyo hawatimile sila ya Chohile ya kuwatenda wantu wachume myoyo kulongozi kwakwe."},{"book":"Walumi","chapter":"10","verse":"4","text":"Kwaviya Kulisito nuyo udumo we Sigilizi, chani chila na wazumile watendwe wachumile myoyo kwa Chohile."},{"book":"Walumi","chapter":"10","verse":"5","text":"Musa awandikaga vino mwe kutendwa achumile moyo kwa Chohile kwa kutimila Sigilizi. “Yoyose akutimila lagiso dya Sigilizi nekale.”"},{"book":"Walumi","chapter":"10","verse":"6","text":"Mna mwe kutendwa achumile moyo kwa Chohile kwa kuzumila Mawandiko yagamba vino, “Usekweuza mo moyo wako, Ni yuhi akunga akwele kwembingu?” Uko ni kumseleza hasi Kulisito."},{"book":"Walumi","chapter":"10","verse":"7","text":"“Naho usekuza, Ni yuhi akunga asele kwe isi ya wabanike?” Uko ni kumuyusa Kulisito."},{"book":"Walumi","chapter":"10","verse":"8","text":"Mawandiko Yakukile yagamba vino. “Ulosi wa Chohile wi hajihi na weye, wi mo mlomo wako na mo moyo wako” Nuwo ulosi wa uzumizi chikulonga."},{"book":"Walumi","chapter":"10","verse":"9","text":"Hegu unalonga kugamba Yesu ni Zumbe na kuzumila kwa moyo kugamba Chohile kamuyusa, nawambulwe."},{"book":"Walumi","chapter":"10","verse":"10","text":"Kwaviya kwa moyo mntu azumila na kutenda achume myoyo kulongozi kwa Chohile, naho kwa mlomo mntu akulonga chindedi mwa Kulisito nambulwe."},{"book":"Walumi","chapter":"10","verse":"11","text":"Mawandiko Yakukile yagamba, “Yoyose akumzumila hajelwe soni.”"},{"book":"Walumi","chapter":"10","verse":"12","text":"Hahana kwesimana Wayahudi na sawo Wayahudi, Zumbe yumwenga nuyo Zumbe dya wose naho ajimbikisa wose wakumwitanga."},{"book":"Walumi","chapter":"10","verse":"13","text":"Saviya Mawandiko Yakukile yakugamba, “Yoyose akwitanga zina dya Zumbe nambulwe.”"},{"book":"Walumi","chapter":"10","verse":"14","text":"Mna nawetange vivihi zina dya Zumbe uneva hawamzumile? Naho nawazumile vivihi uneva hawanati kumwiva? Naho nawamwive vivihi uneva hahana wantu wawagambile?"},{"book":"Walumi","chapter":"10","verse":"15","text":"Naho wantu nawawagambile vivihi uneva hawasigilwe? Saviya Mawandiko Yakukile yakugamba, “Kwiza kwa wadya wakulonga Mbuli Yedi kwawagila vidala!”"},{"book":"Walumi","chapter":"10","verse":"16","text":"Mna sawo wose wahokele Mbuli Yedi. Isaya mwenye agamba, “Zumbe, ni yuhi azumile ulosi wetu?”"},{"book":"Walumi","chapter":"10","verse":"17","text":"Elo, uzumizi walaila kwa kwiva, kwiva nako kwalaila kwa kugambilwa mbuli za Kulisito."},{"book":"Walumi","chapter":"10","verse":"18","text":"Mna nauza, ni chindedi kugamba hawawivile ulosi? Bule wawiva, saviya Mawandiko yakugamba."},{"book":"Walumi","chapter":"10","verse":"19","text":"Nauza naho, wantu wa Izulaeli hawakombaganye? Nkongo Musa agambaga,"},{"book":"Walumi","chapter":"10","verse":"20","text":"Isaya alongaga kwa kwekamba,"},{"book":"Walumi","chapter":"10","verse":"21","text":"Mna kulanga wantu wa Izulaeli agamba, “Msi mjima siwachumiziza mikono yangu kuwahokela wantu wasi na hewekwiva.”"}]}