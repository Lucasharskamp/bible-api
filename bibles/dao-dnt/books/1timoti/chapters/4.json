{"data":[{"book":"1 Timoti","chapter":"4","verse":"1","text":"Ngmüimkhya naw angsinga a pyen ta law khaia kcüne üng khyang avange naw jumnak hawih u lü ngmüimkhya k’hleie jah kcang na u lü khawyaiea mtheimthange cun läklam law khaie ni."},{"book":"1 Timoti","chapter":"4","verse":"2","text":"Hleihlakiea tuivetnak am ahina ngtheinak cun ngthang hüki, ami ksingkhyapnake thi lü mthi ngling naw jah uiawngki."},{"book":"1 Timoti","chapter":"4","verse":"3","text":"Acuna khyange naw akhyesawh calaknak ja eiawk avang käh ei vaia jah mtheikie. Jenak mtheh lü ktaiyü käna ei vaia Pamhnam naw acuna eiawk cun a mhnünmceng ni, acun hin ngthungtak ksing lawki he ja jumeikiea phäh ni."},{"book":"1 Timoti","chapter":"4","verse":"4","text":"Pamhnama mhnünmceng naküt hin dawkia kyase mah vai i am ve, lüpi jenak mtheh lü ktaiyünak am dokham vai ni,"},{"book":"1 Timoti","chapter":"4","verse":"5","text":"isetiakyaküng Pamhnama ngthu ja ktaiyünak cun Pamhnam naw dokhameiki ni."},{"book":"1 Timoti","chapter":"4","verse":"6","text":"Namät naw ngmüimkhya lama jumeinak ngthu eiaw lü cangkia ngtheinak na läklam pänga kba, ahina mcuhmthehnake jumeikie üng na jah pet üng nang cun Khritaw Jesuha mpya kdawa na kya khai."},{"book":"1 Timoti","chapter":"4","verse":"7","text":"Pyensaka am dawki he, khuikame üngkhyüh akthuka vea. Pamhnam ksingnaka kcünsak üng na mät ngtuinglenga."},{"book":"1 Timoti","chapter":"4","verse":"8","text":"Pumsa thületnak cun dawki ni; acun sepi, Ngmüimkhya lama thületnak hin anaküt üng daw bawki ni, isetikyaküng, ahin cun naw malam ja atuha kcün sak xawia phäh khyütam jah peki ni."},{"book":"1 Timoti","chapter":"4","verse":"9","text":"Ahin cun cangkia pyensaka kya lü jumei lü dokham vai kunga kyaki."},{"book":"1 Timoti","chapter":"4","verse":"10","text":"Bawngkha4:10: bawngkha; avanga caup üng veki tamtuneinak. lü mi khüiki, isetiakyaküng, aktunga ani jumei lü avana küikyan Bawia kya lü xüngseiki Pamhnama vei mi äpeinak mi taki."},{"book":"1 Timoti","chapter":"4","verse":"11","text":"Ahina mcuhmthehnake ja ngtheinake cän jah pea."},{"book":"1 Timoti","chapter":"4","verse":"12","text":"Na dik hama phäh u naw pi käh ning mdihmsui se. Na pyensak, na vecawh, na mhläkphyanak, na jumeinak ja na ngcimcaihnake cun jumeikie naw a ning hjutuih vaia thawna."},{"book":"1 Timoti","chapter":"4","verse":"13","text":"Ka law vei cäpa, khyangea veia Cangcim khehnak, ngthu sangnak ja mtheinak üng na kcün pe lü biloa."},{"book":"1 Timoti","chapter":"4","verse":"14","text":"Na khana sahmae naw pyen u lü ngvaie naw ami kut mtaih üng Ngmüimkhyaa ning peta bänak cän am hnaläüei lü käh ve bä."},{"book":"1 Timoti","chapter":"4","verse":"15","text":"Khyang avan naw na dämduh a ning hmuh vai ua, ahine cän jah ktha na lü ngapei kawm pi."},{"book":"1 Timoti","chapter":"4","verse":"16","text":"Namät pi mcei lü na jah mtheinak pi mcei bä. Ahine cun msu lü pawh bä, isetiakyaküng, ahine na pawh ta ning ngjakie ja namät kung pi ning jah küikyan khai ni."}]}