{"data":[{"book":"Jeremia","chapter":"43","verse":"1","text":"Och det skedde när Jeremia hade slutat tala till hela folket alla Herren deras Guds (Jahve Elohims) ord varmed Herren deras Gud (Jahve Elohim) sände honom till dem, alla dessa ord."},{"book":"Jeremia","chapter":"43","verse":"2","text":"Och Azarja, Hoshajas son talade och Jochanan, Qareas son och alla stolta män och sade till Jeremia: ”Du talar lögn, Herren vår Gud (Jahve Elohim) har inte sänt dig för att säga: Ni ska inte gå till Egypten för att vistas där,"},{"book":"Jeremia","chapter":"43","verse":"3","text":"utan Baroch, Nerijas son, har vänt dig emot oss för att ge oss i kaldéernas hand så att de kan döda oss och bära bort oss som fångar till Babel.”"},{"book":"Jeremia","chapter":"43","verse":"4","text":"Och Jochanan, Qareas son och alla kaptenerna över trupperna och hela folket lyssnade inte till Herrens (Jahves) röst, till att bo i Juda land."},{"book":"Jeremia","chapter":"43","verse":"5","text":"Och Jochanan, Qareas son och alla kaptenerna över trupperna, tog hela kvarlevan av Juda som hade återvänt från alla länder dit de hade fördrivits för att vistas i Juda land,"},{"book":"Jeremia","chapter":"43","verse":"6","text":"männen (män i sina bästa år, fulla av egen styrka och kraft) och kvinnorna och barnen och kungens döttrar och varje person som Nevozaradan, ledaren för vakten hade lämnat med Gedaljaho, Achiqams son, Shafans son, och profeten Jeremia och Baroch, Nerijas son,"},{"book":"Jeremia","chapter":"43","verse":"7","text":"och de kom till Egyptens land, för de lyssnade inte till Herrens (Jahves) röst och de kom till Tachpanches."},{"book":"Jeremia","chapter":"43","verse":"8","text":"Och Herrens (Jahves) ord kom till Jeremia i Tachpanches, han sade:"},{"book":"Jeremia","chapter":"43","verse":"9","text":"”Ta stora stenar i din hand och göm dem i murbruket i stommen som är vid ingången till faraos hus i Tachpanches inför Juda mäns ögon"},{"book":"Jeremia","chapter":"43","verse":"10","text":"och säg till dem: Så säger Herren Härskarornas Gud (Jahve Sebaot Elohim) Israels Gud (Elohim): Se jag ska sända och hämta Nebukadnessar, Babels kung, min tjänare och jag ska sätta hans tron på dessa stenar som jag har gömt, och han ska sprida ut sin kungliga paviljong över dem."},{"book":"Jeremia","chapter":"43","verse":"11","text":"Och han ska komma och han ska slå Egyptens land, de som är ämnade för döden ska dö, och de som är ämnade för fångenskap ska gå i fångenskap, och de som är ämnade för svärdet till svärdet."},{"book":"Jeremia","chapter":"43","verse":"12","text":"Och jag ska tända en eld i Egyptens gudars hus och han ska bränna dem och bära bort dem i fångenskap. Och han ska vika ihop Egyptens land som en herde viker ihop sina kläder och han ska gå därifrån i frid (shalom)."},{"book":"Jeremia","chapter":"43","verse":"13","text":"Han ska bryta Beit-Shemesh pelare som är i Egyptens land och Egyptens gudars hus ska han bränna i eld.”"}]}