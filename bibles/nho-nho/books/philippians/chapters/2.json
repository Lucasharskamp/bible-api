{"data":[{"book":"PHILIPPIANS","chapter":"2","verse":"1","text":"Naa ora kootou iloto Christ e mee kootou ki lotu haimahi iaa Ia, aa tana laaoi e haka aneane ki kootou. Kootou e ttaka hakapaa ma TeAitu TeAtua, teenaa e manava laaoi ai kootou ka manava alloha kootou i telaa tama."},{"book":"PHILIPPIANS","chapter":"2","verse":"2","text":"Ki mee maa naa mee nei e maaoni, nau e hiihai maa kootou ki mee ki hiahia maaoni nau i naa nnoho kootou ma te maanatu tokotasi, te manava laaoi tokotasi, aa kootou ki meemee hakapaa ma te hakataakoto tokotasi."},{"book":"PHILIPPIANS","chapter":"2","verse":"3","text":"Kootou ki see mee ni vana maa kootou ma ki akottia naa manava kailallao kootou naa, aa maa kootou e mee ma ki kkite naa tama maa kootou ni tama maaoni. Kootou ki meemee seemuu, aa kootou ki mmata maa aaraa tama e taukalleka are i kootou."},{"book":"PHILIPPIANS","chapter":"2","verse":"4","text":"Kootou ki matamata i naa takkoto naa hakataakoto aaraa tama, see mee maa kootou e mannatu koi ki naa hakataakoto kootou soko kootou."},{"book":"PHILIPPIANS","chapter":"2","verse":"5","text":"Te manava teelaa ki tauhia kootou raa, teenaa ko te manava ni taka ma Christ:"},{"book":"PHILIPPIANS","chapter":"2","verse":"6","text":"Ttama naa kunaa taka mai iloo ma te tiputipu TeAtua,"},{"book":"PHILIPPIANS","chapter":"2","verse":"7","text":"Ttama naa ni tuku tana tino ki laro,"},{"book":"PHILIPPIANS","chapter":"2","verse":"8","text":"Ttama naa se tama ni taka seemuu, aa a Ia ni taka ka hakannoo ki naa taratara TeAtua no tae ki tana mate,"},{"book":"PHILIPPIANS","chapter":"2","verse":"9","text":"Teenaa ko tana vana ni toa TeAtua no hakanohoria ma se tama hakamaatua i te lani,"},{"book":"PHILIPPIANS","chapter":"2","verse":"10","text":"Aa teenaa, naa tama katoo i te lani, naa tama i te kerekere nei, aa ma naa tama katoo i te henua poouri i laro raa"},{"book":"PHILIPPIANS","chapter":"2","verse":"11","text":"Naa tama naa hakkaatoa ma ki taratara i naa karamata te henua maa Jesus Christ ko TeAriki,"},{"book":"PHILIPPIANS","chapter":"2","verse":"12","text":"Aku soa nei, i taku saaita ni nnoho taatou raa, kootou maraa e hakannoo lokoi ki aku taratara e kauatu ki kootou. Teenaa e taukareka iloo maa i te saaita nei raa, kootou ki hakannoo hoki peenaa kiaa nau, niaaina maa nau ku see noho ma kootou. Kootou ki lotu ka heheuna hakappuru iloo ki kaatoa atu te tiputipu TeAtua iloto naa ora kootou,"},{"book":"PHILIPPIANS","chapter":"2","verse":"13","text":"i te aa, i TeAtua e heheuna peenaa iloto naa ora kootou ki fiffai kootou aa ki lavaa kootou te hakannoo ki tana tino hakataakoto."},{"book":"PHILIPPIANS","chapter":"2","verse":"14","text":"I naa vana katoo kootou e mee, kootou ki see heheuna ka taumaruu i telaa tama aa kootou ki see manava hakattau i telaa tama."},{"book":"PHILIPPIANS","chapter":"2","verse":"15","text":"Kootou ki sosorina peenaa ki see haisara kootou aa ki mataffua naa ora kootou, e mee pee ko naa tamalliki TeAtua e ttonu maaoni teelaa e nnoho iloto te maarama nei e ssura te kau tiputipu see ttonu, aa e ttaka naa tama haisara. Naa tama i te maarama nei ki kkite i naa maasina naa ora kootou i naa ttaka kootou iloto laatou, e mee pee ko naa maarama mai te lani i naa maasina naa hetuu,2.15 Deut 32.5"},{"book":"PHILIPPIANS","chapter":"2","verse":"16","text":"teenaa ko i-naa hakaea kootou naa taratara e hakasura te ora. Ki mee kootou e mee peenaa, teenaa nau ma ki hai mee teelaa ma ki hakatanata ai nau i kootou i te aso Christ ma ki ahemai. Te tiputipu kootou naa ma ki huri ake peelaa maa nau ni see naenae vare koi i aku heuna katoo ni mee i kootou."},{"book":"PHILIPPIANS","chapter":"2","verse":"17","text":"Te lotu kootou naa e mee ma se mee kootou e hakaara ki TeAtua, aa niaaina maa taku ttoo e toa no nnini atu ki hakapaa ki naa lotu kootou e hakaara naa raa, nau ma ki hiahia koi ma kootou."},{"book":"PHILIPPIANS","chapter":"2","verse":"18","text":"Peelaa hoki, kootou ki fiaffia hakapaa ma nau."},{"book":"PHILIPPIANS","chapter":"2","verse":"19","text":"Ki mee maa TeAtua e hiihai raa, nau e hiihai maa nau ki lavaa te heunatia atu nau Timothy ki kootou i naa aso nei koi. Teenaa taku manava ma ki taukareka i ana hakaea mai i te nnoho kootou i te kina naa."},{"book":"PHILIPPIANS","chapter":"2","verse":"20","text":"A ia naa ko te tama koi tokotasi teelaa e manava pee ko nau, e hiihai iloo maa ia ki tokonaki ki kootou."},{"book":"PHILIPPIANS","chapter":"2","verse":"21","text":"Aaraa tama hakkaatoa e anaana koi ki mee naa vana laatou soko laatou, see hai mannatu ma ki haia laatou naa vana Jesus Christ e hiihai."},{"book":"PHILIPPIANS","chapter":"2","verse":"22","text":"Kootou e illoa maaoni i naa tiputipu Timothy, teenaa i naa heheuna maaua hakapaa. Maaua e mee ma se hai tamana i naa hakaea maaua te Lono Taukareka."},{"book":"PHILIPPIANS","chapter":"2","verse":"23","text":"Teenei nau e matamata ki heunatia atu nau te tama naa i taku saaita lokoi ma ki iloa maa se aa ma ki mee iaa nau i te kina nei."},{"book":"PHILIPPIANS","chapter":"2","verse":"24","text":"Aa nau e iloa maa TeAriki ma ki tokonaki mai ki lavaa nau te hanatu no mmata i kootou i naa aso nei koi."},{"book":"PHILIPPIANS","chapter":"2","verse":"25","text":"Nau ni maanatu maa e taukareka ki hakaahea atu nau taatou taina, Epafroditus, ki kootou. Teenaa ko te tama ni heheuna hakappae mai kiaa nau i aku hakaea te Lono Taukareka. A ia ni heheuna ma se tama teelaa e heunatia mai kootou ki tokonaki kiaa nau."},{"book":"PHILIPPIANS","chapter":"2","verse":"26","text":"A ia ku see lavaa te ttari ma ki kite ia i kootou hakkaatoa, aa tana manava e sopo iloo i kootou ni llono maa ia ni maki."},{"book":"PHILIPPIANS","chapter":"2","verse":"27","text":"Ni maaoni, tama naa poi mate i tana maki ana. Tevana iaa TeAtua ni llee tana manava iaa ia, aa ni llee tana manava iaa nau hoki, iaa Ia ni see hiihai maa nau ki noho ka ppari peenaa."},{"book":"PHILIPPIANS","chapter":"2","verse":"28","text":"Teenei see lavaa ai nau te ttari ma ki heunatia atu nau te tama nei ki kootou, teenaa ki fiaffia hoki kootou i te saaita kootou ma ki kkite iaa ia, aa nau iaa ku see anaana kkee."},{"book":"PHILIPPIANS","chapter":"2","verse":"29","text":"Kootou ki oo atu no pureppure hakahiahia atu kiaa ia iloto te inoa TeAriki. Kootou ki meemee hakaraaoi ki naa tama peenaa pee ko ia,"},{"book":"PHILIPPIANS","chapter":"2","verse":"30","text":"i te aa, te tama naa ni seai iloo ki ppore maa ia ma ki mate i ana hai ki naa heuna Christ. A ia poi mate lokoi i ana hakamakkii ma ki tokonaki mai a ia kiaa nau, teenaa ko naa vana kootou ni see lavaa te mee mai kiaa nau i kootou e nnoho mmao iaa nau."}]}