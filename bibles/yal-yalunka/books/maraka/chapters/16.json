{"data":[{"book":"Maraka","chapter":"16","verse":"1","text":"Matabu Lɔxɔn to dangu, Mariyama Magadala kaan nun Mariyama, Yaki nga nun Salome yi latikɔnɔnna sara alogo e xa sa a sa Yesu binbin ma."},{"book":"Maraka","chapter":"16","verse":"2","text":"Xatin xɔtɔnni sogen te waxatini, e yi sigama gaburu dɛɛn na,"},{"book":"Maraka","chapter":"16","verse":"3","text":"e yi e bode maxɔdin, e naxa, “Nde gɛmɛn makutukutuma, a yi a ba gaburun dɛ ra en xa?”"},{"book":"Maraka","chapter":"16","verse":"4","text":"E fa e yɛɛn nakelɛ, e yi a to a gɛmɛn bata yi makutukutu, a ba gaburun dɛ ra. Na gɛmɛn yi gbo han!"},{"book":"Maraka","chapter":"16","verse":"5","text":"E yi so gaburun kui, e banxulan doma fixɛ kanna nde to dɔxi yiifanna ma, e gaxu kati!"},{"book":"Maraka","chapter":"16","verse":"6","text":"A yi a fala e xa, a naxa, “Ɛ nama gaxu, ɛ Yesu Nasarɛti kaan nan fenma naxan gbangban wudin ma. A mi be, a bata keli sayani! E a sa be nin."},{"book":"Maraka","chapter":"16","verse":"7","text":"Koni ɛ siga, ɛ sa a fala a xarandiine nun Piyɛri xa, ɛ naxa, ‘A sa ɛ lima Galile yamanani, ɛ sa a toma nɛn na yi, alo a fala ɛ xa kii naxan yi.’ ”"},{"book":"Maraka","chapter":"16","verse":"8","text":"E kui fuxin yi siga e giyɛ keli gaburun kui, e xuruxurunma. Koni e mi sese fala muxu yo xa amasɔtɔ e yi gaxuxi han!"},{"book":"Maraka","chapter":"16","verse":"9","text":"Yesu to keli sayani xatin subaxani, a mini Mariyama Magadala kaan nan singe xa kɛnɛnni, a ɲinan soloferen kedi naxan fɔxɔ ra."},{"book":"Maraka","chapter":"16","verse":"10","text":"Mariyama yi sa na xibarun nali Yesu fɔxɔrabirane ma, naxanye yi wugama Yesu ɲan feen na."},{"book":"Maraka","chapter":"16","verse":"11","text":"Awa, e to a mɛ a Yesu niin mɔn bata bira a yi, a Mariyama bata a to, e mi la a ra."},{"book":"Maraka","chapter":"16","verse":"12","text":"Na xanbi ra, Yesu yi a yɛtɛ yita e tan muxu firinna nde ra kii gbɛtɛ yi kiraan xɔn ma, e yi sigan tima burunna ra waxatin naxan yi."},{"book":"Maraka","chapter":"16","verse":"13","text":"E yi xɛtɛ, e sa na fala bonne xa, koni e mi la e ra."},{"book":"Maraka","chapter":"16","verse":"14","text":"Na xanbi ra, Yesu yi mini kɛnɛnni xarandii fu nun kedenne xa, e yi e dɛgema waxatin naxan yi. A yi e maxadi e dɛnkɛlɛyatareyaan nun e bɔɲɛ xɔdɛxɛyana fe ma amasɔtɔ naxanye a to a niini, e mi la ne ra."},{"book":"Maraka","chapter":"16","verse":"15","text":"A yi a fala e xa, a naxa, “Ɛ siga dunuɲa yiren birin yi, ɛ n ma falan Xibaru Faɲin kawandin ba daala birin xa."},{"book":"Maraka","chapter":"16","verse":"16","text":"Naxan na dɛnkɛlɛya, a rafu igeni, na kisima nɛn. Xa naxan mi dɛnkɛlɛya, na yalagima nɛn."},{"book":"Maraka","chapter":"16","verse":"17","text":"Naxanye na dɛnkɛlɛya, e taxamasenni itoe ligama nɛn n xinli: E ɲinanne kedima nɛn, e yi xui gbɛtɛ nɛnɛne fala,"},{"book":"Maraka","chapter":"16","verse":"18","text":"e yi saɲine suxu e yiine ra, e dabarin don, sese mi liga e ra. E yiin sama nɛn furetɔne ma, e yi e rakɛndɛya.”"},{"book":"Maraka","chapter":"16","verse":"19","text":"Marigi Yesu yelin falan tiyɛ e xa waxatin naxan yi, a te ariyanna yi a sa dɔxɔ Ala yiifanna ma."},{"book":"Maraka","chapter":"16","verse":"20","text":"E yi siga kawandin badeni yiren birin yi. Marigin yi walima e xɔn, a yi a falan sɛnbɛ so taxamasenne ra."}]}