{"data":[{"book":"הבשורה על-פי מתי","chapter":"10","verse":"1","text":"ישוע קרא אליו את שנים־עשר תלמידיו ונתן להם כוח לגרש רוחות רעות ולרפא כל מיני מחלות."},{"book":"הבשורה על-פי מתי","chapter":"10","verse":"2","text":"אלה שמותיהם של שנים־עשר התלמידים: שמעון (הנקרא גם פטרוס), ‎אַנְדְּרֵי (אחיו של שמעון), יעקב (בנו של זבדי), יוחנן (אחיו של יעקב),"},{"book":"הבשורה על-פי מתי","chapter":"10","verse":"3","text":"פיליפוס, בר־תלמי, תומא, מתתיהו (גובה המכס), יעקב (בן־חלפי), תדי,"},{"book":"הבשורה על-פי מתי","chapter":"10","verse":"4","text":"שמעון (מחבורת ”הקנאים“), ויהודה איש קריות (זה שהסגיר את ישוע)."},{"book":"הבשורה על-פי מתי","chapter":"10","verse":"5","text":"ישוע נתן להם את ההוראות הבאות: ”אל תלכו אל הגויים או אל השומרונים,"},{"book":"הבשורה על-פי מתי","chapter":"10","verse":"6","text":"כי אם אל הצאן התועה של עם ישראל בלבד."},{"book":"הבשורה על-פי מתי","chapter":"10","verse":"7","text":"לכו וספרו להם שמלכות השמים קרובה."},{"book":"הבשורה על-פי מתי","chapter":"10","verse":"8","text":"רפאו את החולים, הקימו את המתים לתחייה, רפאו את המצורעים וגרשו את השדים. אתם קיבלתם הכול חינם אין כסף, לכן אל תדרשו תמורה בעד שירותכם!"},{"book":"הבשורה על-פי מתי","chapter":"10","verse":"9","text":"”אל תיקחו איתכם זהב, כסף או נחושת."},{"book":"הבשורה על-פי מתי","chapter":"10","verse":"10","text":"אל תיקחו תרמיל עם בגדים להחלפה, לא נעלים ואף לא מקל הליכה. האנשים שתעזרו להם ידאגו לכם ויטפלו בכם."},{"book":"הבשורה על-פי מתי","chapter":"10","verse":"11","text":"בבואכם לעיר או לכפר, חפשו שם בן אדם טוב והישארו בביתו עד שיגיע הזמן ללכת לעיר אחרת."},{"book":"הבשורה על-פי מתי","chapter":"10","verse":"12","text":"כשתכנסו אל הבית, קודם כל ברכו אותו בשלום."},{"book":"הבשורה על-פי מתי","chapter":"10","verse":"13","text":"אם זהו ביתם של אנשים טובים, הברכה תתקיים; ואם אין אלה אנשים טובים, הברכה תשוב אליכם."},{"book":"הבשורה על-פי מתי","chapter":"10","verse":"14","text":"בכל עיר או בית שבהם לא יקבלו אתכם, נערו את אבק המקום מעל רגליכם ולכו לדרככם."},{"book":"הבשורה על-פי מתי","chapter":"10","verse":"15","text":"אני אומר לכם: אף לסדום ועמורה יהיה קל יותר ביום־הדין מאשר לערים אלה."},{"book":"הבשורה על-פי מתי","chapter":"10","verse":"16","text":"”אני שולח אתכם כמו כבשים בין זאבים. לכן היו ערמומיים כנחשים ותמימים כיונים."},{"book":"הבשורה על-פי מתי","chapter":"10","verse":"17","text":"אולם היזהרו! כי עלולים לאסור ולשפוט אתכם ולהלקות אתכם בשוטים בבתי־הכנסת."},{"book":"הבשורה על-פי מתי","chapter":"10","verse":"18","text":"כן, יהיה עליכם להישפט לפני מלכים ומושלים בגללי, אולם זאת תהיה לכם הזדמנות לספר להם ולעולם כולו על אודותיי."},{"book":"הבשורה על-פי מתי","chapter":"10","verse":"19","text":"”כשיאסרו אתכם, אל תדאגו למה שתגידו במשפט, כי אני אשים בפיכם את המילים הנכונות בזמן הנכון,"},{"book":"הבשורה על-פי מתי","chapter":"10","verse":"20","text":"וכך לא אתם תדברו, כי אם רוח אביכם שבשמים ידבר בפיכם."},{"book":"הבשורה על-פי מתי","chapter":"10","verse":"21","text":"”אח יבגוד באחיו ויסגירו למוות; אבות ימסרו את בניהם למוות; ילדים יקומו נגד הוריהם וייגרמו למותם."},{"book":"הבשורה על-פי מתי","chapter":"10","verse":"22","text":"כולם ישנאו אתכם משום שאתם שייכים לי, אולם כל מי שיחזיק מעמד עד הסוף – ייוושע!"},{"book":"הבשורה על-פי מתי","chapter":"10","verse":"23","text":"”אם רודפים אתכם ומציקים לכם בעיר אחת – ברחו לעיר אחרת. לא תספיקו לעבור בין כל הערים עד שבן־האדם יחזור."},{"book":"הבשורה על-פי מתי","chapter":"10","verse":"24","text":"תלמיד איננו גדול ממורו, ועבד אינו מכובד מאדוניו."},{"book":"הבשורה על-פי מתי","chapter":"10","verse":"25","text":"התלמיד משתתף בגורל מורו, ומה שיקרה לאדון יקרה גם לעבד. ואם לי, האדון, קראו ’בעל־זבוב‘ (אדון השדים), אין ספק שכך יקראו גם לכם."},{"book":"הבשורה על-פי מתי","chapter":"10","verse":"26","text":"אולם אל תפחדו מאלה שמאיימים עליכם, כי יבוא הזמן שהאמת תצא לאור, וכולם יוכלו לראות את מזימות הסתר שלהם."},{"book":"הבשורה על-פי מתי","chapter":"10","verse":"27","text":"”מה שאני אומר לכם בחושך, לכו והכריזו אותו באור היום. ומה שאני לוחש באוזניכם, השמיעו בקול מעל גגות הבתים."},{"book":"הבשורה על-פי מתי","chapter":"10","verse":"28","text":"”אל תפחדו מאלה היכולים להרוג את גופכם בלבד, אולם אינם מסוגלים לפגוע בנפשכם! עליכם לפחוד רק מאלוהים היכול להשמיד גם את הגוף וגם את הנפש בגיהינום."},{"book":"הבשורה על-פי מתי","chapter":"10","verse":"29","text":"אף ציפור דרור (הנמכרת בזול) לא תיפול על הארץ בלי שאביכם שבשמים ידע זאת."},{"book":"הבשורה על-פי מתי","chapter":"10","verse":"30","text":"אלוהים יודע אף את מספר השערות שעל ראשכם!"},{"book":"הבשורה על-פי מתי","chapter":"10","verse":"31","text":"לכן אל תפחדו! אתם יקרים לאלוהים יותר מציפורים רבות."},{"book":"הבשורה על-פי מתי","chapter":"10","verse":"32","text":"”כל המכיר בי לפני בני־אדם, גם אני אכיר בו לפני אבי שבשמים."},{"book":"הבשורה על-פי מתי","chapter":"10","verse":"33","text":"אולם אם מישהו טוען שאינו מכיר אותי, גם אני לא אכיר בו לפני אבי שבשמים."},{"book":"הבשורה על-פי מתי","chapter":"10","verse":"34","text":"”אל תחשבו שבאתי להשכין שלום בארץ! לא שלום, כי אם חרב."},{"book":"הבשורה על-פי מתי","chapter":"10","verse":"35","text":"באתי להמריד בן באביו ובת באמה, ולגרום לכלה למרוד בחמותה."},{"book":"הבשורה על-פי מתי","chapter":"10","verse":"36","text":"אויביו הגדולים של האדם יהיו דווקא בני־ביתו."},{"book":"הבשורה על-פי מתי","chapter":"10","verse":"37","text":"אם אתה אוהב את אביך ואת אמך יותר ממני, אינך ראוי להיות תלמידי. ואם אתה אוהב את בנך או את בתך יותר ממני, אינך ראוי לי."},{"book":"הבשורה על-פי מתי","chapter":"10","verse":"38","text":"אם אינך מוכן לשאת את צלבך וללכת אחרי, אינך ראוי לי."},{"book":"הבשורה על-פי מתי","chapter":"10","verse":"39","text":"”מי שרוצה לשמור על חייו – יאבד אותם, ואם יהיה מוכן לוותר על חייו למעני – ימצא אותם."},{"book":"הבשורה על-פי מתי","chapter":"10","verse":"40","text":"”מי שמקבל אתכם בשמחה – מקבל אותי. ומי שמקבל אותי – מקבל גם את האלוהים ששלח אותי."},{"book":"הבשורה על-פי מתי","chapter":"10","verse":"41","text":"אם תקבלו בשמחה נביא, משום שהוא איש אלוהים – תקבלו אותו שכר בשמים שמקבל הנביא. ואם תקבלו אנשים טובים וצדיקים, משום שהם אוהבים את ה׳ – תקבלו אותו השכר שהם מקבלים."},{"book":"הבשורה על-פי מתי","chapter":"10","verse":"42","text":"ואם בתור תלמידי תתנו לילד קטן כוס מים קרים, אני מבטיח לכם שתקבלו שכר משמעותי על כך.“"}]}