{"data":[{"book":"1 Phixxirosa","chapter":"1","verse":"1","text":"Yesus Kiristoosan kiitetida pixxirosape, Asa biittan beten dizaytas Phanxoosen, Galatiyan, Qepedooqiyan, Isiyanine Bitaniya biittan laaleti diza intes,"},{"book":"1 Phixxirosa","chapter":"1","verse":"2","text":"Aaway Xoossi kase intena erida mala dooretidaytas, Yesus Kiristoosas azazistanasine inte iza suuthan aracetidi geeyana mala xiillo ayanan dumattida intes kiyatethine sarotethi daro."},{"book":"1 Phixxirosa","chapter":"1","verse":"3","text":"Yesus Kiristoosay hayqope dendida gishshi nuusu deyo gidida ufayssi immidayssi ba gita maarotethan nuna bees ooratha nayta histidayss nu Goda Yesus Kiristoosa Aaway Xoossi galateto."},{"book":"1 Phixxirosa","chapter":"1","verse":"4","text":"Izi dhayontta, mooretonttane ceegontta laataso intes salon giigisi wothides."},{"book":"1 Phixxirosa","chapter":"1","verse":"5","text":"Inteka wursetha gallasan buro qonccana atotethas ammano geedon Xoossa wolqan naagetidista."},{"book":"1 Phixxirosa","chapter":"1","verse":"6","text":"Ha7i guutha wodes duma duma paaceti intena waayssikoka inte hessan ufa7ettite."},{"book":"1 Phixxirosa","chapter":"1","verse":"7","text":"Hessi he paacezi inte bolla gakizay inte ammanozi tumu gididayssa qonccisanaskko. Dhayana worqayka taman paacettes. Worqape aadhi boncho gidida inte ammanoyka hessaththo paacistanas besses. Hessi he paacetida inte ammanoy Yesus Kiristoosay qoncciza gallas galatas, bonchosine sabas intena gaathana."},{"book":"1 Phixxirosa","chapter":"1","verse":"8","text":"Inte Yesus Kiristoosa ayfera beyontta aggikoka inte iza doosista. Ha7ika inte iza beyontta aggikoka iza ammaneta; Coo qaalan qonccisana danda7ontta gita boncho ufayss inte ufa7etista."},{"book":"1 Phixxirosa","chapter":"1","verse":"9","text":"Inte naagiza inte shempoyss atoteth inte ammanon demmidista."},{"book":"1 Phixxirosa","chapter":"1","verse":"10","text":"He atotethaza gishshi intes imistana kiyatethas kase nabeti lo7ethi wozinape pilig xeellida."},{"book":"1 Phixxirosa","chapter":"1","verse":"11","text":"Kase isttan diza Kiristoosa ayanay Xoossafe tiyettidayssa bolla gakana waayezane he waayezape guye izi demmana bonchoza gishshi kase bessi wothides. Istti qass hessi wurikka ayide waani hananakone yuushi qopida."},{"book":"1 Phixxirosa","chapter":"1","verse":"12","text":"He kase nabeti intes oothida attin istti bees oothonttayssi isttas qonccen erettides. Istti intes oothiday bolla salope kiitetida xiillo ayana baggara ha7i intes miishiracho qaala yootida asati intes yootidayssa qonccisanasikko. Hessa qaala kiitanchatika beyanas amottida."},{"book":"1 Phixxirosa","chapter":"1","verse":"13","text":"Hessa gishshi inte inte wozina suurisidi oothos giigetite. Wogara deyite. Yesus Kiristoosay qoncciza wode inte iza kiyatetha demmanas intes kumetha ufayssi deyo."},{"book":"1 Phixxirosa","chapter":"1","verse":"14","text":"Inte azazetiza nayta gididi erontta dishe inte kase intes diza iitta qofa kaallopite."},{"book":"1 Phixxirosa","chapter":"1","verse":"15","text":"Intena xeeygida Xoossi duuma gidida mala inteka inte duussan wurson duumatite."},{"book":"1 Phixxirosa","chapter":"1","verse":"16","text":"Gaasoyka “Tani duuma gidida gishshi inteka duuma gidite” geeteti geesha maxaafan kase xaafetides."},{"book":"1 Phixxirosa","chapter":"1","verse":"17","text":"Oonaka duuma shaaki maadontta issa issas izade ootho mala piridiza Xoossa “Izi nu Aawakko” giidi inte xeeygizazi gidiko hayssa alamezan inte imathene bete asi gidi diza wode wurson izas babbite."},{"book":"1 Phixxirosa","chapter":"1","verse":"18","text":"Inte kase inte Aawatape laatida coo mela hada duusafe wozettiday dhayiza biran woykko worqan gidonttayssa inte ereista."},{"book":"1 Phixxirosa","chapter":"1","verse":"19","text":"Gido attin inte wozetiday iittayne wothoy iza bolla bayinda geesha dorisa mala gidida Kiristoosa boncho suuthankko."},{"book":"1 Phixxirosa","chapter":"1","verse":"20","text":"Izi erettiday hayssi alamezi medhetanape kase gidishin ha7i qass wursetha woden intes qoncides."},{"book":"1 Phixxirosa","chapter":"1","verse":"21","text":"Intes ammanoyne inte hidotay Xoossan gidana mala Yesus Kiristoosa baggara he iza hayqope denthidi izas booncho immida Xoossan inte ammanettista."},{"book":"1 Phixxirosa","chapter":"1","verse":"22","text":"Inte ammanizayta suure wozinape siiqana mala tumas azazetethan inte inte asatetha geeshidista. Hessa gishshi inte inte giddon issay issara lo7ethi siiqettite."},{"book":"1 Phixxirosa","chapter":"1","verse":"23","text":"Inte nam7antho yeelettiday medhinas minni diza dhayontta deyo Xoossa qaalan dhayontta zereththafe attin dhayiza zereththafe gidena."},{"book":"1 Phixxirosa","chapter":"1","verse":"24","text":"Geesha maxaafay giza mala “Asho mayday wurikka maata malakko, Iza bonchoyka wurikka wora ciisha malako, Maatayka meles, ciishayka qoqopettes."},{"book":"1 Phixxirosa","chapter":"1","verse":"25","text":"Goda qaalay gidiko medhinas eqqi dees” Intes sabakettida miishiracho qaalayka hessakko."}]}