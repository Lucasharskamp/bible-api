{"data":[{"book":"1 Mose","chapter":"27","verse":"1","text":"Isak bɔɔ akɔkoraa a nʼani so ayɛ no wisiwisi na ɔnhunu adeɛ papa no, ɛda koro bi, ɔfrɛɛ ne babarima panin Esau. “Me ba.”"},{"book":"1 Mose","chapter":"27","verse":"2","text":"Isak kaa sɛ, “Seesei mabɔ akɔkoraa, na mennim ɛda a mɛwu."},{"book":"1 Mose","chapter":"27","verse":"3","text":"Fa wʼagyan ne wo bɛmma, na kɔ wiram kɔpɛ hanam bi brɛ me."},{"book":"1 Mose","chapter":"27","verse":"4","text":"Fa noa mʼakɔnnɔduane no bi brɛ me, na menni, na menhyira wo ansa na mawu.”"},{"book":"1 Mose","chapter":"27","verse":"5","text":"Ɛberɛ a Isak ne ne ba Esau rekasa no, na Rebeka retie. Enti, ɛberɛ a Esau kɔɔ sɛ ɔrekɔkum ɛnam no aba pɛ, ɛnna"},{"book":"1 Mose","chapter":"27","verse":"6","text":"Rebeka ka kyerɛɛ ne ba Yakob sɛ, “Yakob tie! Metee sɛ wʼagya reka akyerɛ wo nua Esau sɛ,"},{"book":"1 Mose","chapter":"27","verse":"7","text":"‘Kɔpɛ hanam bi fa noa mʼakɔnnɔduane no bi brɛ me, na menni, na menhyira wo wɔ Awurade anim, ansa na mawu.’"},{"book":"1 Mose","chapter":"27","verse":"8","text":"Afei, me ba, tie asɛm a merebɛka akyerɛ wo yi yie, na di so."},{"book":"1 Mose","chapter":"27","verse":"9","text":"Kɔ nnwankuo no mu, na kɔkyere nnwan mmienu a wɔadɔre sradeɛ brɛ me, na memfa nnoa akɔnnɔduane, sɛdeɛ wʼagya pɛ no pɛpɛɛpɛ mma no."},{"book":"1 Mose","chapter":"27","verse":"10","text":"Sɛ menoa wie a, fa kɔma no, na ɔnni, na ɔnhyira wo ansa na wawu.”"},{"book":"1 Mose","chapter":"27","verse":"11","text":"Yakob ka kyerɛɛ ne maame Rebeka sɛ, “Wonim sɛ me nua Esau ho wɔ nwi, na me nso, me ho yɛ toromtorom."},{"book":"1 Mose","chapter":"27","verse":"12","text":"Sɛ ɛba sɛ mʼagya de ne nsa fa me ho, na ɔhunu sɛ ɛnyɛ Esau a, ɛbɛyɛ sɛ gyama meredaadaa no, na wadome me mmom, sene sɛ anka ɔbɛhyira me.”"},{"book":"1 Mose","chapter":"27","verse":"13","text":"Yakob maame ka kyerɛɛ no sɛ, “Me ba, ma nnome no mmra me so. Wo deɛ, yɛ deɛ maka akyerɛ wo no ara. Kɔ na kɔkyere nnwan no brɛ me.”"},{"book":"1 Mose","chapter":"27","verse":"14","text":"Enti, Yakob tiee ne maame Rebeka asɛm, kɔkyeree nnwan no brɛɛ no. Na ɔkumm wɔn, de noaa akɔnnɔduane bi, sɛdeɛ Isak pɛ no pɛpɛɛpɛ."},{"book":"1 Mose","chapter":"27","verse":"15","text":"Ɛno akyiri no, Rebeka faa ne ba panin Esau atadeɛ papa bi a ɛwɔ fie hɔ de maa ne ba Yakob hyɛeɛ."},{"book":"1 Mose","chapter":"27","verse":"16","text":"Afei, ɔde nnwan a wɔkumm wɔn no nwoma yɛɛ ahyɛnsa, kataa Yakob nsa ho. Ɔde bi kataa ne kɔn ho nyinaa."},{"book":"1 Mose","chapter":"27","verse":"17","text":"Ɔde burodo a wato no foforɔ kaa akɔnnɔduane a wanoa no ho, de maa ne ba Yakob."},{"book":"1 Mose","chapter":"27","verse":"18","text":"Yakob de aduane no kɔmaa nʼagya Isak wɔ ne dan mu. Ɔduruu hɔ no, ɔkaa sɛ, “Agya!”"},{"book":"1 Mose","chapter":"27","verse":"19","text":"Yakob ka kyerɛɛ nʼagya sɛ, “Ɛyɛ me wʼabakan Esau. Mayɛ deɛ woka kyerɛɛ me sɛ menyɛ no. Mede hanam a wopɛ no bi anoa wʼakɔnnɔduane no abrɛ wo, enti mesrɛ wo, sɔre tena ase, na didi, na sɛ wodidi wie a, woahyira me.”"},{"book":"1 Mose","chapter":"27","verse":"20","text":"Isak bisaa ne ba no sɛ, “Ɛyɛɛ sɛn na wo ho ayɛ hare sɛɛ yi?”"},{"book":"1 Mose","chapter":"27","verse":"21","text":"Afei, Isak ka kyerɛɛ Yakob sɛ, “Me ba, twe bɛn me, na memfa me nsa nka wo nhwɛ sɛ, wo ne me ba Esau no ampa anaa.”"},{"book":"1 Mose","chapter":"27","verse":"22","text":"Yakob twe bɛn nʼagya Isak, na ɔde ne nsa kekaa ne ho kaa sɛ, “Nne yi yɛ Yakob nne, nanso nsa yi yɛ Esau deɛ.”"},{"book":"1 Mose","chapter":"27","verse":"23","text":"Isak anhunu sɛ ɛyɛ Yakob, ɛfiri sɛ, na ne nsa ho wɔ nwi te sɛ ne nua Esau pɛpɛɛpɛ. Enti, ɔhyiraa no."},{"book":"1 Mose","chapter":"27","verse":"24","text":"Isak sane bisaa Yakob sɛ, “Enti, ampa ara sɛ wo ne me ba Esau no?”"},{"book":"1 Mose","chapter":"27","verse":"25","text":"Afei, Isak kaa sɛ, “Me ba, fa wʼaduane no brɛ me na menni, na medi wie a, mahyira wo.”"},{"book":"1 Mose","chapter":"27","verse":"26","text":"Isak wieeɛ no, ɔka kyerɛɛ Yakob sɛ, “Me ba, bra bɛfe mʼano!”"},{"book":"1 Mose","chapter":"27","verse":"27","text":"Enti, Yakob kɔɔ nʼagya Isak nkyɛn kɔfee nʼano. Ɛberɛ a Isak huaa Yakob atadeɛ mu, na ɔgye too mu sɛ, ɛyɛ ne ba Esau no, ɔhyiraa no sɛ,"},{"book":"1 Mose","chapter":"27","verse":"28","text":"Onyankopɔn mma wo ɔsoro bosuo ne asase mu sradeɛ,"},{"book":"1 Mose","chapter":"27","verse":"29","text":"Amanaman bɛsom wo,"},{"book":"1 Mose","chapter":"27","verse":"30","text":"Isak hyiraa Yakob wieeɛ, na ɔfirii nʼagya nkyɛn kɔeɛ ara pɛ, na ne nua Esau firi nʼahayɔ baeɛ."},{"book":"1 Mose","chapter":"27","verse":"31","text":"Ɔno nso noaa akɔnnɔduane brɛɛ nʼagya. Na ɔka kyerɛɛ no sɛ, “Agya, sɔre na di me hanamduane no, na hyira me.”"},{"book":"1 Mose","chapter":"27","verse":"32","text":"Nʼagya Isak bisaa no sɛ, “Na hwan nie?”"},{"book":"1 Mose","chapter":"27","verse":"33","text":"Isak tee saa asɛm yi pɛ, ne ho hyɛɛ aseɛ wosoo biribiribiri, na ɔbisaa sɛ, “Ɛnneɛ, na hwan na ɔkɔɔ ahayɔ kɔkumm ɛnam de noaa aduane brɛɛ me yi. Medidi wieeɛ hyiraa onipa ko no pɛ na wobaeɛ yi? Nokorɛ mu ni, nhyira a mahyira no no, sɛ mesane mʼano a, ɛrenyɛ yie!”"},{"book":"1 Mose","chapter":"27","verse":"34","text":"Ɛberɛ a Esau tee asɛm a nʼagya kaeɛ no, ɔno nso de awerɛhoɔ teaam dendeenden, ka kyerɛɛ nʼagya sɛ, “Agya! Hyira me. Hyira me nso bi!”"},{"book":"1 Mose","chapter":"27","verse":"35","text":"Nanso, Isak kaa sɛ, “Ɛnneɛ, na wo nua na ɔde nnaadaa abɛgye wo nhyira kɔ!”"},{"book":"1 Mose","chapter":"27","verse":"36","text":"Esau kaa sɛ, “Ɛnyɛ nwanwa sɛ wɔfrɛ no Yakob27.36 Edin Yakob asekyerɛ reyɛ akɔyɛ omimfoɔ anaa osisifoɔ. a aseɛ kyerɛ nantitwitwafoɔ. Yei ne ne mprenu so a wadaadaa me. Deɛ ɛdi ɛkan ne sɛ, ɔdaadaa me gyee me panin. Deɛ ɛtɔ so mmienu nso ne sɛ, ɔde nnaadaa agye me nhyira!” Afei, Esau bisaa nʼagya sɛ, “Enti, woannya me nhyira no bi a wode bɛhyira me nso?”"},{"book":"1 Mose","chapter":"27","verse":"37","text":"Isak buaa Esau sɛ, “Manya de no ayɛ wo wura dada. Mede ne nuanom nyinaa ayɛ ne nkoa. Mahyira no sɛ, ɔbɛnya afuom nnuane ne nsã foforɔ bebree. Na afei, ɛdeɛn bio na aka a mɛtumi ayɛ ama wo, me ba?”"},{"book":"1 Mose","chapter":"27","verse":"38","text":"Esau bisaa nʼagya sɛ, “Agya, enti nhyira baako pɛ na wowɔ? Ao, agya, hyira me nso bi!”"},{"book":"1 Mose","chapter":"27","verse":"39","text":"Afei, nʼagya Isak buaa no sɛ,"},{"book":"1 Mose","chapter":"27","verse":"40","text":"Wode wo akofena na ɛbɛtena ase,"},{"book":"1 Mose","chapter":"27","verse":"41","text":"Esiane Esau nhyira a Yakob kɔdaadaa wɔn agya Isak gyeeɛ no enti, Esau tanee Yakob. Esau kaa wɔ ne tirim sɛ, “Ɛrenkyɛre, na mʼagya Isak awu. Sɛ ɔnya wu a, mɛkum me nua Yakob.”"},{"book":"1 Mose","chapter":"27","verse":"42","text":"Obi tee adwene a Esau afa wɔ ne nua kumaa Yakob ho no, ɔkɔbɔɔ wɔn maame Rebeka amanneɛ. Enti, Rebeka soma kɔfrɛɛ ne ba kumaa Yakob, na ɔka kyerɛɛ no sɛ, “Wo nua Esau abɔ ne tirim sɛ, sɛ ɔnya wo a, ɔbɛkum wo ansa na ne bo atɔ ne yam."},{"book":"1 Mose","chapter":"27","verse":"43","text":"Enti, me ba, tie asɛm a merebɛka akyerɛ wo yi yie. Dwane ntɛm kɔ me nua Laban nkyɛn wɔ Haran."},{"book":"1 Mose","chapter":"27","verse":"44","text":"Tena ne nkyɛn kakra wɔ hɔ, kɔsi sɛ, wo nua Esau bo bɛdwo."},{"book":"1 Mose","chapter":"27","verse":"45","text":"Sɛ wo nua akoma tɔ ne yam, na ne werɛ firi deɛ woyɛɛ no, na ɔgyaa mu ma ɛka a, mɛsoma abɛka akyerɛ wo, na woafiri Haran aba. Adɛn enti na ɛsɛ sɛ metena hɔ hwɛ, na me mma baanu bom wu ɛda koro?”"},{"book":"1 Mose","chapter":"27","verse":"46","text":"Enti, Rebeka ka kyerɛɛ Isak sɛ, “Saa Hetifoɔ mmabaawa yi koraa ama asetena afono me. Sɛ ɛkɔba sɛ Yakob nso kɔware Hetifoɔ asase so mmabaawa yi bi a, mmaa te sɛ yeinom bi a, ɛnneɛ, na mewuiɛ koraa a, anka ɛyɛ.”"}]}