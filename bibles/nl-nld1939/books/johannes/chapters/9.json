{"data":[{"book":"Johannes","chapter":"9","verse":"1","text":"En in het voorbijgaan zag Hij iemand, die blind was van zijn geboorte af."},{"book":"Johannes","chapter":"9","verse":"2","text":"Zijn leerlingen vroegen Hem: Rabbi, wie heeft gezondigd, hij of zijn ouders, dat hij blind werd geboren?"},{"book":"Johannes","chapter":"9","verse":"3","text":"Jesus antwoordde: Noch hij noch zijn ouders hebben gezondigd; maar de werken Gods moeten in hem worden geopenbaard."},{"book":"Johannes","chapter":"9","verse":"4","text":"Zolang het dag is, moet Ik de werken verrichten van Hem, die Mij heeft gezonden; er komt een nacht, waarin niemand werken kan."},{"book":"Johannes","chapter":"9","verse":"5","text":"Zolang Ik in de wereld ben, ben Ik het licht der wereld."},{"book":"Johannes","chapter":"9","verse":"6","text":"Na deze woorden spuwde Hij op de grond, maakte slijk van het speeksel, streek hem het slijk op de ogen,"},{"book":"Johannes","chapter":"9","verse":"7","text":"en sprak tot hem: Ga u wassen in de vijver van Siloë (dat betekent: Gezonden). Hij ging er heen, waste zich, en kwam ziende terug."},{"book":"Johannes","chapter":"9","verse":"8","text":"Zijn buren nu, en zij die hem vroeger als bedelaar hadden gekend, zeiden: Is dat niet de man, die zat te bedelen?"},{"book":"Johannes","chapter":"9","verse":"9","text":"Sommigen zeiden: Hij is het. Anderen weer: Neen, hij lijkt op hem. Zelf zei hij: Ik ben het."},{"book":"Johannes","chapter":"9","verse":"10","text":"Men zei hem dus: Hoe zijn dan uw ogen open gegaan?"},{"book":"Johannes","chapter":"9","verse":"11","text":"Hij antwoordde: De man, die Jesus heet, maakte slijk, bestreek er mijn ogen mee, en sprak tot Mij: Ga naar de vijver van Siloë, en was u. Ik ging dus, waste mij, en kon zien."},{"book":"Johannes","chapter":"9","verse":"12","text":"Men zeide hem: Waar is Hij? Hij antwoordde: Dat weet ik niet."},{"book":"Johannes","chapter":"9","verse":"13","text":"Toen bracht men den gewezen blinde naar de farizeën."},{"book":"Johannes","chapter":"9","verse":"14","text":"Nu was het die dag juist een sabbat, toen Jesus slijk had gemaakt en hem de ogen had geopend."},{"book":"Johannes","chapter":"9","verse":"15","text":"Ook de farizeën ondervroegen hem, hoe hij het gezicht had teruggekregen. Hij sprak tot hen: Hij deed slijk op mijn ogen, ik waste mij, en ik zie."},{"book":"Johannes","chapter":"9","verse":"16","text":"Sommigen van de farizeën zeiden: Die man komt niet van God, want Hij houdt de sabbat niet. Maar anderen zeiden: Hoe kan een zondig mens zulke wonderen doen? En er ontstond onenigheid onder hen."},{"book":"Johannes","chapter":"9","verse":"17","text":"Men ondervroeg dus den blinde opnieuw: Wat zegt ge zelf van Hem, nu Hij u de ogen geopend heeft? Hij sprak: Hij is een profeet."},{"book":"Johannes","chapter":"9","verse":"18","text":"Maar nu geloofden de Joden niet, dat hij blind was geweest, en het gezicht had teruggekregen, voordat ze de ouders van den genezene hadden ontboden."},{"book":"Johannes","chapter":"9","verse":"19","text":"Ze ondervroegen hen: Is dit uw zoon, die naar gij zegt, blind is geboren? Hoe ziet hij dan nu?"},{"book":"Johannes","chapter":"9","verse":"20","text":"Zijn ouders gaven ten antwoord: We weten, dat dit onze zoon is, en dat hij blind is geboren."},{"book":"Johannes","chapter":"9","verse":"21","text":"Maar hoe hij zien kan, dat weten we niet; of wie zijn ogen geopend heeft, we weten het niet. Vraagt het hemzelf; hij is meerderjarig, en zal zich zelf wel verantwoorden."},{"book":"Johannes","chapter":"9","verse":"22","text":"Zo spraken zijn ouders uit vrees voor de Joden; want reeds waren de Joden overeengekomen, om iedereen uit de synagoge te bannen, die Hem als den Christus beleed."},{"book":"Johannes","chapter":"9","verse":"23","text":"Daarom zeiden zijn ouders: Hij is meerderjarig; ondervraagt hemzelf."},{"book":"Johannes","chapter":"9","verse":"24","text":"Opnieuw riepen ze nu den gewezen blinde, en zeiden tot hem: Geef eer aan God; wij weten, dat die man een zondaar is."},{"book":"Johannes","chapter":"9","verse":"25","text":"Hij antwoordde: Of Hij een zondaar is, weet ik niet. Eén ding weet ik: dat ik blind was, en nu zie."},{"book":"Johannes","chapter":"9","verse":"26","text":"Ze zeiden hem dan: Wat heeft Hij met u gedaan? Hoe heeft Hij u de ogen geopend?"},{"book":"Johannes","chapter":"9","verse":"27","text":"Hij antwoordde hun: Ik heb het u al gezegd, maar gij hebt niet geluisterd. Waarom wilt gij het nog eens horen? Wilt gij ook soms zijn leerlingen worden?"},{"book":"Johannes","chapter":"9","verse":"28","text":"Ze zeiden hem honend: Gijzelf zijt een leerling van Hem; wij blijven leerlingen van Moses."},{"book":"Johannes","chapter":"9","verse":"29","text":"We weten, dat God tot Moses gesproken heeft; maar waar Deze vandaan is, dat weten we niet."},{"book":"Johannes","chapter":"9","verse":"30","text":"De man antwoordde hun: Het is toch wel wonderlijk, dat gij niet weet, waar Hij vandaan is; en Hij heeft mij nog wel de ogen geopend."},{"book":"Johannes","chapter":"9","verse":"31","text":"We weten toch, dat God geen zondaars verhoort, maar hem alleen, die godvrezend is en zijn wil volbrengt."},{"book":"Johannes","chapter":"9","verse":"32","text":"Nooit in der eeuwigheid is het gehoord, dat iemand de ogen van een blindgeborene heeft geopend."},{"book":"Johannes","chapter":"9","verse":"33","text":"Als Hij niet van God kwam, zou Hij niets kunnen doen."},{"book":"Johannes","chapter":"9","verse":"34","text":"Ze antwoordden hem: In zonden zijt ge geboren van boven tot onder; en ge leest ons de les? En ze wierpen hem buiten."},{"book":"Johannes","chapter":"9","verse":"35","text":"Jesus vernam, dat men hem buiten geworpen had; en toen Hij hem aantrof, sprak Hij tot hem: Gelooft ge in den Mensenzoon?"},{"book":"Johannes","chapter":"9","verse":"36","text":"Hij antwoordde: Wie is het, Heer; dan zal ik in Hem geloven."},{"book":"Johannes","chapter":"9","verse":"37","text":"Jesus sprak tot hem: Ge hebt Hem gezien; Hij is het, die met u spreekt."},{"book":"Johannes","chapter":"9","verse":"38","text":"Toen zei hij: Heer, ik geloof. En hij wierp zich voor Hem neer."},{"book":"Johannes","chapter":"9","verse":"39","text":"En Jesus sprak: Tot dit vonnis ben Ik in deze wereld gekomen: dat de blinden zouden zien, en de zienden blind zouden worden."},{"book":"Johannes","chapter":"9","verse":"40","text":"Enige farizeën, die bij Hem waren, hoorden dit, en zeiden Hem: Zijn ook wij soms blind?"},{"book":"Johannes","chapter":"9","verse":"41","text":"Jesus sprak tot hen: Als gij blind waart, hadt gij geen zonde; maar nu gij zegt: We zien; nu blijft uw zonde."}]}