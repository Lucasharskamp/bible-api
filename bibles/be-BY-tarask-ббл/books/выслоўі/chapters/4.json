{"data":[{"book":"ВЫСЛОЎІ","chapter":"4","verse":"1","text":"Слухайце, дзеці, настаўленьня бацькавага, і зважайце, каб навучыцца розуму;"},{"book":"ВЫСЛОЎІ","chapter":"4","verse":"2","text":"бо я дам вам добрую навуку. Не адкідайце наказу майго."},{"book":"ВЫСЛОЎІ","chapter":"4","verse":"3","text":"Бо і я быў сын у бацькі майго, пяшчотна любімы і адзіны ў маці маёй."},{"book":"ВЫСЛОЎІ","chapter":"4","verse":"4","text":"І ён вучыў мяне і казаў мне: хай будуць у сэрцы тваім словы мае; захоўвай наказы мае і жыві."},{"book":"ВЫСЛОЎІ","chapter":"4","verse":"5","text":"Здабывай мудрасьць, набывай розум; не забывай гэтага і ня цурайся слоў маіх, а кіруйся імі!"},{"book":"ВЫСЛОЎІ","chapter":"4","verse":"6","text":"Не адкідай яе, і яна будзе ахоўваць цябе; любі яе, і яна будзе цябе берагчы."},{"book":"ВЫСЛОЎІ","chapter":"4","verse":"7","text":"Аснова мудрасьці: набывай мудрасьць і за ўсё, што маеш, набывай розум."},{"book":"ВЫСЛОЎІ","chapter":"4","verse":"8","text":"Высока цані яе, і яна ацэніць цябе; яна акрые славай цябе, калі ты прыгорнеш яе;"},{"book":"ВЫСЛОЎІ","chapter":"4","verse":"9","text":"ускладзе на галаву тваю прыгожы вянок, падаруе табе цудоўны вянок."},{"book":"ВЫСЛОЎІ","chapter":"4","verse":"10","text":"Слухай, сыне мой, і прымі словы мае, - і памножацца гады твайго жыцьця."},{"book":"ВЫСЛОЎІ","chapter":"4","verse":"11","text":"Я паказваю табе шлях мудрасьці, вяду цябе па сьцежках простых."},{"book":"ВЫСЛОЎІ","chapter":"4","verse":"12","text":"Калі пойдзеш, крокам тваім ня будзе завады, і калі пабяжыш, не спатыкнешся."},{"book":"ВЫСЛОЎІ","chapter":"4","verse":"13","text":"Моцна трымайся наказу, не адкідай, захоўвай яго; бо ён - жыцьцё тваё."},{"book":"ВЫСЛОЎІ","chapter":"4","verse":"14","text":"Ня выходзь на сьцежку бязбожнікаў, і не хадзі па дарозе ліхіх;"},{"book":"ВЫСЛОЎІ","chapter":"4","verse":"15","text":"пакінь яе, не хадзі ёю, ухіляйся ад яе і праходзь міма;"},{"book":"ВЫСЛОЎІ","chapter":"4","verse":"16","text":"бо яны не заснуць, пакуль ня ўчыняць ліхога; прападзе сон у іх, пакуль яны не давядуць каго да падзеньня;"},{"book":"ВЫСЛОЎІ","chapter":"4","verse":"17","text":"бо яны ядуць хлеб беззаконьня і п'юць віно рабунку."},{"book":"ВЫСЛОЎІ","chapter":"4","verse":"18","text":"Сьцежка праведных - як сьвяціла прамяністае, якое болей і болей сьвятлее да поўнага дня."},{"book":"ВЫСЛОЎІ","chapter":"4","verse":"19","text":"А шлях бязбожных - як цемра; яны ня ведаюць, на што спатыкнуцца."},{"book":"ВЫСЛОЎІ","chapter":"4","verse":"20","text":"Сыне мой! слоў маіх слухайся, і да прамоваў маіх нахілі тваё вуха;"},{"book":"ВЫСЛОЎІ","chapter":"4","verse":"21","text":"хай не адыдуць яны ад вачэй тваіх; захоўвай іх усярэдзіне сэрца твайго:"},{"book":"ВЫСЛОЎІ","chapter":"4","verse":"22","text":"бо яны жыцьцё таму, хто знайшоў іх, і ацаленьне ўсяму яго целу."},{"book":"ВЫСЛОЎІ","chapter":"4","verse":"23","text":"Больш за ўсё запаветнае захоўвай сэрца тваё; бо ў ім - крыніца жыцьця."},{"book":"ВЫСЛОЎІ","chapter":"4","verse":"24","text":"Адкінь ад сябе ілжывасьць вуснаў, і круцельства языка адхісьні ад сябе."},{"book":"ВЫСЛОЎІ","chapter":"4","verse":"25","text":"Вочы твае хай наперад глядзяць, і позірк твой хай скіраваны будзе перад табою."},{"book":"ВЫСЛОЎІ","chapter":"4","verse":"26","text":"Абдумай сьцежку назе тваёй, і ўсе дарогі твае хай будуць пэўныя."},{"book":"ВЫСЛОЎІ","chapter":"4","verse":"27","text":"Ня ўхіляйся ні направа, ні налева; адвядзі нагу тваю ад ліхога."}]}