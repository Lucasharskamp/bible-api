{"data":[{"book":"प्रेरितान काम","chapter":"22","verse":"1","text":"पौलुस केयो, “एय मारा यहुदि बाहख एने आबहेख, बाराबोर मारा माणहा मारा वोचाव माय जो काय केणे होदथु तो हुमलो।”"},{"book":"प्रेरितान काम","chapter":"22","verse":"2","text":"ता ज्यो होमलीन काय तो आमु हिऱ्यो इब्रानी बाषा माय बुलीह, उंजु बी ठावका एय गीया। तेवी पौलुस केयो:"},{"book":"प्रेरितान काम","chapter":"22","verse":"3","text":"“मी एक यहुदि माणुह हे, किलीकीयान तरसुस माय मारो जेल्मो ईयेल एतो, एने ज्या यरूशलेम गावा माय पोहायेल एने गमलीएलान पाया हेऱ्यो बोहीन बाप दादान केठीण नियमाह आत किरेल, एने बोगवानान केरता मी जुलूम समर्पित ईतो, जिहकेरीन तुमू आज हेते।"},{"book":"प्रेरितान काम","chapter":"22","verse":"4","text":"22:4 प्रेरितान काम 8:3; 26:9-11मी एदमी एने बायकु दुयूह आरोपी बाणावीन जेली माय देरीन टाकेल ईतो, एने ज्या पंथाह न्या वोर वेला केरायेल काय ताह माराव बी दियेल।"},{"book":"प्रेरितान काम","chapter":"22","verse":"5","text":"मुखी चाकऱ्या एने आखा डायडाया मी तुमूह खेरी केथु ज्यी वातीन पुरावो हे मी दमिश्‍क माय यहुदि बायाख ने नावा पोर चिट्ठी बी लियेल ईतो। दमिश्‍क माय जाणेन केरता जा माणहे ज्यी वाटे चालतेह ताह बांदिन यरूशलेम माय लेन आवो काय ताह डेंड आपाड़ सेकु।”"},{"book":"प्रेरितान काम","chapter":"22","verse":"6","text":"जेवी मी यात्रा किरतेन दमिश्‍क ने आहने पोचनो, ते उचकाहुच ओहलो एनो काय हिराणने बुखेत जुगाम रेन एक मोटलो उजालो मार कावदेन चोमेकनो।"},{"book":"प्रेरितान काम","chapter":"22","verse":"7","text":"एने जेवी मी बुय पोर जाय पोड़नो, ते ज्यो आवाज होमल्यो, “एय शाऊल, एय शाऊल! तु माहु काहा वेला केरावेह?”"},{"book":"प्रेरितान काम","chapter":"22","verse":"8","text":"मी जापाप आप्यो, “एय मालीक, तु कुण हे?” तो माहु केयो, “मी यीशु नासरी हे, जाह तु वेला केरावेह।”"},{"book":"प्रेरितान काम","chapter":"22","verse":"9","text":"एने मार हाती उजालो ते देख्या, पुण जो मार हिऱ्यो बोलतालो तान आवाज नाह होमल्या।"},{"book":"प्रेरितान काम","chapter":"22","verse":"10","text":"तेवी मी केयो, “एय मालीक मी काय केरू?” मालीक माहु केयो, “उठीन दमिश्‍क माय जा, एने जो काय तुवाह केरनेन केरता ठेरायेल हे ता तुवाह आखो केवाय जाय।”"},{"book":"प्रेरितान काम","chapter":"22","verse":"11","text":"तानकेरता मार हाती मार आथ देरीन दमिश्‍क माय पोचाड़ देना, काहाकाय ता उजालान वोजेसे माहु आंदलो केर दियेल ईतो।"},{"book":"प्रेरितान काम","chapter":"22","verse":"12","text":"तेवी हनन्या नावान नेम ने गेत एक बोकत्यो माणुह, जो ताहरी रेणारान आखा यहुदिया माय हाजो नाव एतो, मार फाय आवो,"},{"book":"प्रेरितान काम","chapter":"22","verse":"13","text":"एने उबरीन माहु केयो, “एय बाहख शाऊल, पोशो देखणे बाज्जा।” तुलेचबूखी मार डोला उगड़ी गीया, एने मी ताह दिख्यो।"},{"book":"प्रेरितान काम","chapter":"22","verse":"14","text":"तेवी तो माहु केयो, “आपणा बाप दादान बोगवान तुवाह ज्यानकेरता ठेरायेल हे काय तु बोगवानान मोरजीह जाणे, एने ता न्यायी सेवकाह देखी, एने तान मुया केरीन वातु होमले।"},{"book":"प्रेरितान काम","chapter":"22","verse":"15","text":"मुखी चाकऱ्या एने डायला खेरीच केथु ज्यी वातीन गोवा हे; काय ता माय रेन मी यहुदि बायाख नावा पोर चिट्ठी बी लियेल तु तान उगे रेन आखा माणहान सामने त्यु वातुन गोवा रिहे, ज्‍यु तु दिखेल एने होमलेल हे।"},{"book":"प्रेरितान काम","chapter":"22","verse":"16","text":"एवी काहा वार लागाड़ेह? उठ, बपतीस्मा ले, एने बोगवानान नाव लेन तारा पापाह दोव टाक।”"},{"book":"प्रेरितान काम","chapter":"22","verse":"17","text":"जेवी मी पोशो वोलीन यरूशलेम माय जाईन, एने मोंदिर माय जाईन विन्ता केरने बाजरियेल ईतो, तेवी मी एक देरसेन दिख्यो,"},{"book":"प्रेरितान काम","chapter":"22","verse":"18","text":"एने मी ताह दिख्यो काय मालीक माहु काय किथे, “उतवाल्युह यरूशलेम रेन निकेल जा, काहाकाय ता माणहे मार बाराम तारी गोवाय नाय मानती।”"},{"book":"प्रेरितान काम","chapter":"22","verse":"19","text":"मी केयो, “एय मालीक, ता खुद जाणतेह काय मी तुवा पोर बुरहो केरनाराह जेली माय टाकतालो, एने आखा यहुदि बोक्ती केरन्या गेरा माय देतालो।”"},{"book":"प्रेरितान काम","chapter":"22","verse":"20","text":"22:20 प्रेरितान काम 7:58एने जेवी तारो गोवा स्तिफनुसान लुय वोवाड़ाय जाताली, तेवी मी बी ता उबरियेल ईतो एने ज्यी वाती माय मिलाय रियेल ईतो, एने ताह मारनारान फाड़कान राखवाली केरतालो।"},{"book":"प्रेरितान काम","chapter":"22","verse":"21","text":"एने मालीक माहु केयो, “जातरे, काहाकाय मी तुवाह बिगेर यहुदि फाय सेटो सेटो मोकलुह।”"},{"book":"प्रेरितान काम","chapter":"22","verse":"22","text":"ता माणहे ज्यी वात पोर तान होमेलते रेना, तेवी मोठेस आयेड़ना, “ओहला माणहाह खेतेम किरो, ताह जी देरती पोर जीवतालो रेणेन लायकी नाह!”"},{"book":"प्रेरितान काम","chapter":"22","verse":"23","text":"जेवी ता आयेड़ते एने फाड़का टाकती, एने वारा माय रेजड़ो उड़ावताला।"},{"book":"प्रेरितान काम","chapter":"22","verse":"24","text":"तेवी सिपायान आदिकारी केयो, “ज्याह किल्‍ला माय ली जावो, एने कोड़ा दिन बोकरावो काय मी जाणुह काय यहुदि माणहे कायतान वोजेसे ज्यान विरोद माय ओहला आयेड़ने बाजरेनाह।”"},{"book":"प्रेरितान काम","chapter":"22","verse":"25","text":"जेवी ता पौलुसाह बांदणे बाजरियेल एता, तेवी पौलुस ता आदिकारीह जो आहने उबरियेल ईतो, केयो, “काय ज्यो लायकी हे काय तुमू एक रोमी माणहाह, एने तो बी बिगेर गुनो ठेरायेल, कोड़ा लागाड़ो?”"},{"book":"प्रेरितान काम","chapter":"22","verse":"26","text":"आदिकारी ज्यो होमलीन पलटनान आदिकारी फाय जाईन केयो, “तु ज्यो काय किरेह? ज्यो ते रोमी माणुह हे।”"},{"book":"प्रेरितान काम","chapter":"22","verse":"27","text":"तेवी पलटनान आदिकारी पौलुस फाय आवीन केयो, “माहु के, काय तु रोमी हे?” पौलुस केयो, “होव।”"},{"book":"प्रेरितान काम","chapter":"22","verse":"28","text":"ज्यो होमलीन पलटनान आदिकारी केयो, “माहु रोमी बोणनेन केरता जुलूम होवटा पोयशा आपणे पुड़ेल हे।” पुण पौलुस ताह जापाप आप्यो, “मी ते पायदास रेन रोमी हे।”"},{"book":"प्रेरितान काम","chapter":"22","verse":"29","text":"तेवी जा माणहे पौलुस फाय रेन जापाप लेणारे एता, ता चालोच पौलुसा हेऱ्या रेन सेटा एय गीया; एने पलटनान आदिकारी बी ज्यो जाणीन काय ज्यो रोमी रेवासी हे एने मी ज्याह बांदिल हे, बिय गीयो।"},{"book":"प्रेरितान काम","chapter":"22","verse":"30","text":"दिहरे दिह तो हास केरीन पारेखणेन मोरजी से काय यहुदि पौलुसा पोर काहा गुनो लागाड़तेह, तान आतबेड्यु खोल देना; एने मुखी चाकऱ्या एने आखा मोटला पोंचाह एकठा टोलवाणेन उकुम आप्यो, एने पौलुसाह बुंदे ली जाईन तान सामने उबो केर देना।"}]}