{"data":[{"book":"Arumi","chapter":"11","verse":"1","text":"Paahi etu kinookoha, chani Nlhuku ahaakhota attu awe? Ata mena! Mii kimwanene ki ntu o Uisraeli, uchuulhu wa Aburahimu, kinokhuma nikosho ni Nabenyamini."},{"book":"Arumi","chapter":"11","verse":"2","text":"Nlhuku khaakhonte attu awe, aathanlhe awe toka khalhayi. Mwaatti nhochuwelha Malhove Matakatifu anaacha Naeliya vaachukunlhe aya wa Nlhuku wo nlhatu ni attu o Israeli,"},{"book":"Arumi","chapter":"11","verse":"3","text":"“Thithi, aheevakacha anamilhohi inyu ni uphomolha madhubahu inyu, Mii vekha aka phi halhenlhe, ni ayo anothanana ukithurulha ukumi aka.”"},{"book":"Arumi","chapter":"11","verse":"4","text":"Nlhuku aakhunlhe chani? Enre, “Kihaashungerera attu maelufu saba ahinonthimicha Baali, nlhuku o woothiya.”"},{"book":"Arumi","chapter":"11","verse":"5","text":"Wo yeyo iphiro iyo phiri aya etu, ahaawo attu vakani aathanlhiye wo nlhatu no ikiriri ya Nlhuku."},{"book":"Arumi","chapter":"11","verse":"6","text":"Uthanlha wawe unokhuma wo ikiriri awe, ni mena kuhiwe wo mitheko chaya. Ukhalhawaya, uthanlha wawe ukaakhulhuvenlhe mitheko cha attu, ikiriri awe khayaashichira tho."},{"book":"Arumi","chapter":"11","verse":"7","text":"Vano chani etu? Attu o Israeli khapantte ittu yaavia aya, nansho attu aathanlhiye ni Nlhuku ahopatta. Attu akina ayo ahoomihiya mirima."},{"book":"Arumi","chapter":"11","verse":"8","text":"Thoko chilhepiye ni Malhove Matakatifu,"},{"book":"Arumi","chapter":"11","verse":"9","text":"Ni ayo Adaudi aneera,"},{"book":"Arumi","chapter":"11","verse":"10","text":"Miitho aya atiyelhelhiye ahoone,"},{"book":"Arumi","chapter":"11","verse":"11","text":"Paahi etu, kikohe, Ayahudi yahokwakwathuwa nkayaawulhuwa, nkayaamalhamalha? Ata vakani mena! Wo uwonya waya, woopolhiya uhaakhuruwelha attu ahiri Ayahudi, wiira yoonelhiye ihache ni Ayahudi."},{"book":"Arumi","chapter":"11","verse":"12","text":"Uwonya wa Ayahudi uhowiiha mpuha mwinchi velhaponi, ni itiamaru aya yo munrimani ihowiiha ibarakha chinchi wa attu ahiri Ayahudi. Paahi etu iri mwaini, Ayahudi wo unhokolhelha waya Nlhuku uhoowiiha ibarakha chinchi chinene."},{"book":"Arumi","chapter":"11","verse":"13","text":"Paahi etu vano, kinouhimeriani mwaatti nhiri Ayahudi va wiira, ukhalhawaya mii kihokhalha karumiya a attu ahiri Ayahudi, kinothimicha ntheko aka,"},{"book":"Arumi","chapter":"11","verse":"14","text":"kinothanana waapanga attu ashikhunanaka owonelheni ihache mwaatti, wiira kiwe koopolha akina aya."},{"book":"Arumi","chapter":"11","verse":"15","text":"Yakhalhaka wo ukhotiya waya ilhapo yaheewanana ni Nlhuku, inowa ukhalha chani etu vanohalha aya upocheriya ni Nlhuku vawo? Attu akhwilhe anoohihimmwa!"},{"book":"Arumi","chapter":"11","verse":"16","text":"Yakhalhaka imbamu yo upachera yo nkatte phi ikumihiye awe Nlhuku, nkatte wonkhaye unookhalha wa Nlhuku. Mithithaari chakhalhaka chitakatifu, maritta ni ayo chiicho anookhalha chiichammo."},{"book":"Arumi","chapter":"11","verse":"17","text":"Eiyo, maritta makina o nzeituni ahotupulhiya vaamenlhe aya nkamwaaphateelhiya maritta o nzeituni wo mwiithuphini. Mwaatti nhiri Ayahudi va, nri akavihi o maritta o nzeituni wo mwiithuphini, nrii vano mpuhaka ukumi wo munnepani wa Ayahudi."},{"book":"Arumi","chapter":"11","verse":"18","text":"Paahi etu, nhaapangelhe mattepwa attu akhwachiye thoko maritta! Kwaani nneefunelhani? Muupuwelheke etu, mwaatti khannokhulhuvelha mithithaari, nansho mithithaari phi noukhulhuvelhani."},{"book":"Arumi","chapter":"11","verse":"19","text":"Nansho nnowa mweera, “Eiyo, maritta ahotupulhiya wiira hii niphateelhiye vanipuroni waya.”"},{"book":"Arumi","chapter":"11","verse":"20","text":"Yeyo phi ikekhiaye. Maritta aatupulhiye wo nlhatu no wuuma nrima, uno inyu mwaatti nneemelha wo nlhatu no nrima winyu. Nansho nhiifunelhe yoyo mwaha uyo, nansho nkhalheke mwoovaka."},{"book":"Arumi","chapter":"11","verse":"21","text":"Yakhalhaka etu Nlhuku khoonenlhe ikiriri Ayahudi, arii thoko maritta anenene, chani nnowoona wiira nowoonelhani ikiriri inyuva?"},{"book":"Arumi","chapter":"11","verse":"22","text":"Nkoonani etu, Nlhuku chinre awe wo urera nrima ni woopiha. Ri o uchacha wa attu awulhuwilhe, ni orera nrima uwaninyu mwaatti, mwathepaka ukhalha mu urerani mwawe. Nansho mwaahilhokelheke mu urerani mwawe, ni inyu chiicho nnootupulhiya."},{"book":"Arumi","chapter":"11","verse":"23","text":"Ni Ayahudi chiicho, yarumelhelhaka wo nrima, anoophateelhiya tho waari aya, ukhalhawaya Nlhuku nowooria waaphateelha tho."},{"book":"Arumi","chapter":"11","verse":"24","text":"Inyu mwaatti ahiri Ayahudi va, nri thoko maritta o nzeituni wo mwiithuphini ukhwachiye, nkamwaaphateelhiya mmatani nhiri mwawinyu. Nansho Ayahudi phi nzeituni wo mmatani, ni khavanorika wa Nlhuku waalhutaaniha tho umwirini utupulhiye aya."},{"book":"Arumi","chapter":"11","verse":"25","text":"Ashilhoko aka, kihothanana nchuwelhe ithelhi ivithiye ilha, nhiwe mweechoona o irusho chinene. Itiyamaru ya Ayahudi khayaari yo ulhokelha chinene, yaari mpaka ahiri Ayahudi aathananiye vanohalha aya unhokolheelha Nlhuku."},{"book":"Arumi","chapter":"11","verse":"26","text":"Vavawo phi ikatema attu o Israeli onkhaye vanohalha aya woopolhiya, thoko Malhove Matakatifu chineera aya wiira,"},{"book":"Arumi","chapter":"11","verse":"27","text":"Alha phi malhehano aka"},{"book":"Arumi","chapter":"11","verse":"28","text":"Ukhalhawaya Ayahudi ahokhota Malhove Orera, ahokhalha vano amalhaponi a Nlhuku wo nlhatu ninyu mwaatti nhiri Ayahudi va. Nansho ukhalhawaya Nlhuku ahaathanlha, arii akhalhaka ni unlhoko ni Nlhuku, wo nlhatu no manyaapwiiya aya."},{"book":"Arumi","chapter":"11","verse":"29","text":"Ukhalhawaya Nlhuku aathanlhaka attu, ni woonelha ikiriri khanorukunuwa."},{"book":"Arumi","chapter":"11","verse":"30","text":"Thoko mwaatti nhiri Ayahudi va, khalhayi mwahonkhota Nlhuku, nansho vano nhopochera ikiriri ya Nlhuku wo nlhatu no itiyamaru ya Ayahudi."},{"book":"Arumi","chapter":"11","verse":"31","text":"Chiichammo etu, wo nlhatu no ikiriri ipochenre inyu, Ayahudi vano khanomwiiwelhelha Nlhuku, wiira ni ayo apochere ikiriri ya Nlhuku."},{"book":"Arumi","chapter":"11","verse":"32","text":"Ukhalhawaya Nlhuku haattuka attu onkhaye ahiiwelhelhe, wiira oonelhe ikiriri onkhaye."},{"book":"Arumi","chapter":"11","verse":"33","text":"Nhakhu ni irusho ni uchuwelha wa Nlhuku uri wo winchiva chinene! Ihukumu chawe khanchinkohakohia, ni iphiro chawe khachinoria uhimiachiya!"},{"book":"Arumi","chapter":"11","verse":"34","text":"“Mpani nochuwelha irusho cha Athithi?"},{"book":"Arumi","chapter":"11","verse":"35","text":"Ama mpani panche waavaha ittu,"},{"book":"Arumi","chapter":"11","verse":"36","text":"Ukhalhawaya chittu chonkhaye chuupiye ni uyo, ni chiyo chonkhaye chikhumme wo wooria wawe ni wo nlhatu wawe. Nthimicho ukhalhe wa Nlhuku wo mahuku o uhimalha! Aye."}]}