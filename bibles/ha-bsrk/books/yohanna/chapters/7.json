{"data":[{"book":"Yohanna","chapter":"7","verse":"1","text":"Bayan wannan, sai Yesu ya yi ta zagawa a cikin Galili, da ganga bai yarda yă je Yahudiya ba domin Yahudawa a can suna nema su kashe shi."},{"book":"Yohanna","chapter":"7","verse":"2","text":"Amma sa’ad da Bikin Tabanakul na Yahudawa ya yi kusa,"},{"book":"Yohanna","chapter":"7","verse":"3","text":"sai ’yan’uwan Yesu suka ce masa, “Ya kamata ka bar nan ka tafi Yahudiya, don almajiranka su ga ayyukan banmamaki da kake yi."},{"book":"Yohanna","chapter":"7","verse":"4","text":"Ba wanda yake so a san shi da zai yi abu a ɓoye. Da yake kana yin waɗannan abubuwa, sai ka nuna kanka ga duniya.”"},{"book":"Yohanna","chapter":"7","verse":"5","text":"Domin ko ’yan’uwansa ma ba su gaskata da shi ba."},{"book":"Yohanna","chapter":"7","verse":"6","text":"Saboda haka Yesu ya ce musu, “Lokacina bai yi ba tukuna; amma a gare ku kowane lokaci daidai ne."},{"book":"Yohanna","chapter":"7","verse":"7","text":"Duniya ba za tă iya ƙinku ba, amma ni take ƙi domin ina shaida cewa ayyukanta mugaye ne."},{"book":"Yohanna","chapter":"7","verse":"8","text":"Ku ku tafi Bikin, ba zan haura zuwa wannan Bikin ba yanzu, domin lokacina bai yi ba tukuna.”"},{"book":"Yohanna","chapter":"7","verse":"9","text":"Da ya faɗa haka, sai ya dakata a Galili."},{"book":"Yohanna","chapter":"7","verse":"10","text":"Amma fa, bayan ’yan’uwansa suka tafi Bikin, shi ma ya tafi, ba a fili ba, amma a ɓoye."},{"book":"Yohanna","chapter":"7","verse":"11","text":"A Bikin kuwa, Yahudawa suka yi ta nemansa, suna cewa, “Ina mutumin yake?”"},{"book":"Yohanna","chapter":"7","verse":"12","text":"A cikin taron kuwa aka yi ta raɗe-raɗe game da shi. Waɗansu suka ce, “Shi mutumin kirki ne.”"},{"book":"Yohanna","chapter":"7","verse":"13","text":"Amma ba wanda ya ce kome a fili game da shi don tsoron Yahudawa."},{"book":"Yohanna","chapter":"7","verse":"14","text":"Sai bayan da aka kai tsakiyar Bikin, sa’an nan Yesu ya haura zuwa filin haikali ya fara koyarwa."},{"book":"Yohanna","chapter":"7","verse":"15","text":"Yahudawa suka yi mamaki suna tambaya, “Yaya wannan mutum ya sami wannan sani haka ba tare da ya yi wani karatu ba?”"},{"book":"Yohanna","chapter":"7","verse":"16","text":"Yesu ya amsa ya ce, “Koyarwata ba tawa ba ce, ta fito ne daga wurin wanda ya aiko ni."},{"book":"Yohanna","chapter":"7","verse":"17","text":"Duk wanda ya zaɓi yin nufin Allah, zai gane ko koyarwata daga Allah ce, ko kuwa don kaina ne nake magana."},{"book":"Yohanna","chapter":"7","verse":"18","text":"Mai magana don kansa, neman ɗaukakar kansa yake yi. Amma mai neman ɗaukakar wanda ya aiko shi, shi ne mai gaskiya, ba kuwa rashin gaskiya a gare shi."},{"book":"Yohanna","chapter":"7","verse":"19","text":"Ashe, ba Musa ba ne ya ba ku Doka? Duk da haka ba ko ɗayanku da yake kiyaye Dokar. Me ya sa kuke nema ku kashe ni?”"},{"book":"Yohanna","chapter":"7","verse":"20","text":"Taron suka amsa suka ce, “Kana da aljani, wane ne yake so yă kashe ka?”"},{"book":"Yohanna","chapter":"7","verse":"21","text":"Yesu ya ce musu, “Na yi abin banmamaki ɗaya, dukanku kuwa kuka yi mamaki."},{"book":"Yohanna","chapter":"7","verse":"22","text":"Duk da haka, domin Musa ya bar muku kaciya (ko da yake a gaskiya, ba daga wurin Musa ne ya fito ba, sai dai daga wurin kakannin kakanninku), ga shi kuna yin wa yaro kaciya a ranar Asabbaci."},{"book":"Yohanna","chapter":"7","verse":"23","text":"To, in za a iya yin wa yaro kaciya a ranar Asabbaci don kada a karya dokar Musa, don me kuke fushi da ni saboda na warkar da mutum a ranar Asabbaci?"},{"book":"Yohanna","chapter":"7","verse":"24","text":"Ku daina yin shari’a bisa ga ganin ido, sai dai ku yi shari’a bisa ga adalci.”"},{"book":"Yohanna","chapter":"7","verse":"25","text":"A nan ne fa waɗansu mutane daga Urushalima suka fara tambaya suna cewa, “Ashe, ba wannan mutum ne suke nema su kashe ba?"},{"book":"Yohanna","chapter":"7","verse":"26","text":"Ga shi nan yana magana a fili, su kuma ba su ce masa uffam ba. Ko hukumomi sun yarda cewa shi ne Kiristi?"},{"book":"Yohanna","chapter":"7","verse":"27","text":"Mun dai san inda mutumin nan ya fito; amma sa’ad da Kiristi ya zo ba wanda zai san inda ya fito.”"},{"book":"Yohanna","chapter":"7","verse":"28","text":"Yesu yana cikin koyarwa a filin haikali ke nan, sai ya ɗaga murya ya ce, “I, kun san ni, kun kuma san inda na fito. Ban zo don kaina ba, sai dai shi da ya aiko ni mai gaskiya ne. Ba ku san shi ba,"},{"book":"Yohanna","chapter":"7","verse":"29","text":"amma na san shi, domin ni daga wurinsa ne, kuma shi ya aiko ni.”"},{"book":"Yohanna","chapter":"7","verse":"30","text":"Da jin haka, sai suka yi ƙoƙari su kama shi, sai dai ba wanda ya taɓa shi, don lokacinsa bai yi ba tukuna."},{"book":"Yohanna","chapter":"7","verse":"31","text":"Duk da haka, da yawa a cikin taron suka ba da gaskiya gare shi. Suka ce, “Sa’ad da Kiristi ya zo, zai yi abubuwan banmamaki fiye da na wannan mutum ne?”"},{"book":"Yohanna","chapter":"7","verse":"32","text":"Farisiyawa suka ji taron suna raɗe-raɗen waɗannan abubuwa game da shi. Sai manyan firistoci da Farisiyawa suka aiki masu gadin haikalin su kama shi."},{"book":"Yohanna","chapter":"7","verse":"33","text":"Sai Yesu ya ce, “Ina tare da ku na ɗan ƙanƙanin lokaci ne kawai, sa’an nan zan koma wurin wanda ya aiko ni."},{"book":"Yohanna","chapter":"7","verse":"34","text":"Za ku neme ni, amma ba za ku same ni ba; inda nake kuwa, ba za ku iya zuwa ba.”"},{"book":"Yohanna","chapter":"7","verse":"35","text":"Sai Yahudawa suka ce wa juna, “Ina mutumin nan yake niyyar tafiya da ba za mu iya samunsa ba? Zai je wurin mutanenmu da suke zaune warwatse a cikin Hellenawa, yă kuma koya wa Hellenawa ne?"},{"book":"Yohanna","chapter":"7","verse":"36","text":"Me yake nufi da ya ce, ‘Za ku neme ni, amma ba za ku same ni ba,’ da kuma ‘Inda nake, ba za ku iya zuwa ba’?”"},{"book":"Yohanna","chapter":"7","verse":"37","text":"A rana ta ƙarshe kuma mafi girma ta Bikin, Yesu ya tsaya ya yi magana da babbar murya ya ce, “Duk mai jin ƙishirwa, yă zo wurina yă sha."},{"book":"Yohanna","chapter":"7","verse":"38","text":"Duk wanda ya gaskata da ni, kamar yadda Nassi ya ce, kogunan ruwa masu rai za su gudana daga cikinsa.”"},{"book":"Yohanna","chapter":"7","verse":"39","text":"Da wannan yana nufin Ruhu ke nan, wanda waɗanda suka gaskata da shi za su karɓa daga baya. Har yă zuwa wannan lokaci ba a ba da Ruhu ba tukuna, da yake ba a riga an ɗaukaka Yesu ba."},{"book":"Yohanna","chapter":"7","verse":"40","text":"Da jin kalmominsa, waɗansu mutane suka ce, “Ba shakka, mutumin nan shi ne Annabin.”"},{"book":"Yohanna","chapter":"7","verse":"41","text":"Waɗansu suka ce, “Shi ne Kiristi.”"},{"book":"Yohanna","chapter":"7","verse":"42","text":"Nassi bai ce Kiristi zai fito daga zuriyar Dawuda, daga kuma Betlehem garin da Dawuda ya zauna ba?”"},{"book":"Yohanna","chapter":"7","verse":"43","text":"Sai mutanen suka rabu saboda Yesu."},{"book":"Yohanna","chapter":"7","verse":"44","text":"Waɗansu suka so su kama shi, sai dai ba wanda ya taɓa shi."},{"book":"Yohanna","chapter":"7","verse":"45","text":"A ƙarshe masu gadin haikali suka koma wurin manyan firistocin da Farisiyawa, waɗanda suka tambaye su cewa, “Don me ba ku kawo shi nan ba?”"},{"book":"Yohanna","chapter":"7","verse":"46","text":"Sai masu gadin suka ce, “Kai, babu wanda ya taɓa magana kamar wannan mutum.”"},{"book":"Yohanna","chapter":"7","verse":"47","text":"Sai Farisiyawa suka amsa cikin fushi suka ce, “Af, kuna nufi har da ku ma ya ruɗe ku ke nan?"},{"book":"Yohanna","chapter":"7","verse":"48","text":"Akwai wani daga cikin masu mulki ko cikin Farisiyawan da ya gaskata da shi?"},{"book":"Yohanna","chapter":"7","verse":"49","text":"A’a! Sai dai wannan taron da ba su san kome game da Doka ba, la’anannu ne.”"},{"book":"Yohanna","chapter":"7","verse":"50","text":"Nikodimus, wanda ya je wurin Yesu dā, wanda kuma yake ɗayansu ya ce,"},{"book":"Yohanna","chapter":"7","verse":"51","text":"“Ashe, dokarmu takan hukunta mutum ba tare da an fara ji daga bakinsa game da abin da yake yi ba?”"},{"book":"Yohanna","chapter":"7","verse":"52","text":"Sai suka amsa suka ce, “Kai ma daga Galili ne? Bincika ka gani, za ka iske cewa ba annabin da zai fito daga Galili.”"},{"book":"Yohanna","chapter":"7","verse":"53","text":"Sai kowannensu ya koma gidansa."}]}