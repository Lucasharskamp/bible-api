{"data":[{"book":"Mose 3","chapter":"18","verse":"1","text":"Yehowa gblɔ na Mose be,"},{"book":"Mose 3","chapter":"18","verse":"2","text":"“Ƒo nu na Israelviwo, eye nàgblɔ na wo be, ‘Nyee nye Yehowa, miaƒe Mawu."},{"book":"Mose 3","chapter":"18","verse":"3","text":"Mele be miawɔ nu abe ale si wowɔna le Egipte, afi si mienɔ la ene o. Nenema ke mele be miawɔ nu abe ale si wowɔna le Kanaan, afi si mele mia kplɔm le yiyim la ene o. Migawɔ woƒe wɔnawo o."},{"book":"Mose 3","chapter":"18","verse":"4","text":"Ele be miawɔ nye sewo dzi, eye miakpɔ egbɔ be yewozɔ ɖe nye ɖoɖowo nu. Nyee nye Yehowa, miaƒe Mawu."},{"book":"Mose 3","chapter":"18","verse":"5","text":"Milé nye ɖoɖowo kple nye sewo me ɖe asi, elabena ame si léa wo me ɖe asi la, anɔ agbe ɖe wo nu. Nyee nye Yehowa."},{"book":"Mose 3","chapter":"18","verse":"6","text":"“ ‘Mia dometɔ aɖeke megadɔ kple eƒe ƒometɔ o, elabena nyee nye Yehowa."},{"book":"Mose 3","chapter":"18","verse":"7","text":"“ ‘Vinyɔnu mekpɔ mɔ aɖe fofoa o. Nenema ke viŋutsu mekpɔ mɔ aɖe dadaa loo"},{"book":"Mose 3","chapter":"18","verse":"8","text":"alo fofoa srɔ̃ bubuawo dometɔ aɖeke o."},{"book":"Mose 3","chapter":"18","verse":"9","text":"“ ‘Gawu la, mekpɔ mɔ aɖe nɔvia nyɔnu, dadaa ƒe vinyɔnu alo fofoa ƒe vinyɔnu ne wodzi wo le aƒe ɖeka me loo alo le teƒe bubuwo o."},{"book":"Mose 3","chapter":"18","verse":"10","text":"“ ‘Mègade asi wò tɔgbuiyɔvi nyɔnu si nye viwò ŋutsu ƒe vi alo viwò nyɔnu ƒe vi la ŋu o, elabena woƒe amamae nye wò hã tɔ."},{"book":"Mose 3","chapter":"18","verse":"11","text":"“ ‘Mègade asi fofowò srɔ̃ ƒe vinyɔnu ŋu o."},{"book":"Mose 3","chapter":"18","verse":"12","text":"“ ‘Eye mègade asi fofowò nɔvinyɔnu hã ŋu o, elabena edo ƒome kplikplikpli kple fofowò."},{"book":"Mose 3","chapter":"18","verse":"13","text":"“ ‘Mègade asi dawò nɔvinyɔnu ŋu o, elabena edo ƒome kplikplikpli kple dawò."},{"book":"Mose 3","chapter":"18","verse":"14","text":"“ ‘Nenema ke, mègade asi fofowò nɔviŋutsu srɔ̃ ŋuti o, ne fofowò nɔviŋutsu ku alo le agbe o."},{"book":"Mose 3","chapter":"18","verse":"15","text":"“ ‘Mègade asi viwò ŋutsu srɔ̃ ŋu o; wò ŋutɔ viwò srɔ̃e; megaɖe amae o."},{"book":"Mose 3","chapter":"18","verse":"16","text":"“ ‘Megade asi nɔviwò ŋutsu srɔ̃ ŋu o, elabena nɔviwò ŋutsu ƒe amae."},{"book":"Mose 3","chapter":"18","verse":"17","text":"“ ‘Mègade asi nyɔnu aɖe kple via nyɔnu alo mamayɔvia ŋu o, elabena nuwɔna ma nye vɔ̃ɖivɔ̃ɖi manyagblɔ aɖe."},{"book":"Mose 3","chapter":"18","verse":"18","text":"“ ‘Mègaɖe nɔvinyɔnu eve o, ne menye nenema o la, woanɔ ŋui ɖom wo nɔewo. Gake ne srɔ̃wò ku la, àte ŋu aɖe nɔvia nyɔnu faa."},{"book":"Mose 3","chapter":"18","verse":"19","text":"“ ‘Mègade asi nyɔnu si tsi gbɔto la ŋu o,"},{"book":"Mose 3","chapter":"18","verse":"20","text":"“ ‘Megade asi hawòvi srɔ̃ ŋu, ale be màgblẽ kɔ ɖo na ɖokuiwò kple nyɔnu la siaa o."},{"book":"Mose 3","chapter":"18","verse":"21","text":"“ ‘Mègatsɔ viwò aɖeke na Molek o; atsɔe asa vɔe le eƒe vɔsamlekpui dzi. Mègaƒo ɖi wò Mawu ƒe ŋkɔ o, elabena nyee nye Yehowa."},{"book":"Mose 3","chapter":"18","verse":"22","text":"“ ‘Se sesẽ tsi tsitre ɖe ŋutsu kple ŋutsu ƒe wo nɔewo gbɔ dɔdɔ ŋuti, elabena enye nu vɔ̃ triakɔ le Mawu gbɔ."},{"book":"Mose 3","chapter":"18","verse":"23","text":"“ ‘Ŋutsu aɖeke mekpɔ mɔ adɔ lãnɔ aɖeke gbɔ, eye wòaƒo ɖi eɖokui o. Nenema ke nyɔnu aɖeke mekpɔ mɔ alɔ̃ lãtsu aɖeke nayɔ asii o. Esia nye ŋukpenanu gã aɖe ŋutɔ."},{"book":"Mose 3","chapter":"18","verse":"24","text":"“ ‘Migaƒo ɖi mia ɖokuiwo to mɔ siawo dometɔ aɖeke dzi o, elabena nu siawoe dukɔwo bubuwo wɔna. Esi wowɔa nu siawo ta la, manya wo ɖa le anyigba si dzi yim miele la dzi."},{"book":"Mose 3","chapter":"18","verse":"25","text":"Woƒo ɖi anyigba blibo la kple nuwɔna siawo, eya ta mele to hem na ame siwo le afi ma, eye anyigba la atu edzinɔlawo aƒu gbe."},{"book":"Mose 3","chapter":"18","verse":"26","text":"Ele be miazɔ ɖe nye sewo kple ɖoɖowo nu tututu, eye mele be miawɔ nu vɔ̃ siawo dometɔ aɖeke o. Ele be Israelvi dzɔleaƒeawo kple amedzro siwo le mia dome siaa la nalé se siawo me ɖe asi sesĩe."},{"book":"Mose 3","chapter":"18","verse":"27","text":"Ɛ̃, ame siwo le anyigba si dzi mele mia kplɔm le yiyim dzi la wɔa nu vɔ̃ siawo madzudzɔmadzudzɔe ale gbegbe be anyigba blibo la gblẽ."},{"book":"Mose 3","chapter":"18","verse":"28","text":"Migawɔ nu siawo o. Ne miewɔ nu siawo la, anyigba la atu mi aƒu gbe abe ale si wòatu dukɔ siwo le afi ma fifia la aƒu gbe ene."},{"book":"Mose 3","chapter":"18","verse":"29","text":"“ ‘Ame sia ame si awɔ ŋunyɔnu siawo dometɔ aɖe la, woaɖe ame ma ɖa le eƒe amewo dome."},{"book":"Mose 3","chapter":"18","verse":"30","text":"Milé nye ɖoɖowo me ɖe asi, migadze kɔnu nyɔŋu siwo wowɔna hafi mieva la yome o, eye migatsɔ wo do gu mia ɖokuiwo o. Nyee nye Yehowa, miaƒe Mawu.’ ”"}]}