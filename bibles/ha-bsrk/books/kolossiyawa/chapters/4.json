{"data":[{"book":"Kolossiyawa","chapter":"4","verse":"1","text":"Masu bayi, ku riƙe bayinku da kyau da kuma daidai, domin kun san cewa ku ma kuna da Ubangiji a sama."},{"book":"Kolossiyawa","chapter":"4","verse":"2","text":"Ku nace da yin addu’a, kuna zaman tsaro da kuma godiya."},{"book":"Kolossiyawa","chapter":"4","verse":"3","text":"Ku kuma yi mana addu’a, mu ma, don Allah yă buɗe ƙofa saboda saƙonmu, don mu iya yin shelar asirin Kiristi, wanda saboda shi nake cikin sarƙoƙi."},{"book":"Kolossiyawa","chapter":"4","verse":"4","text":"Ku yi addu’a yadda zan yi shelarsa, yadda ya kamata."},{"book":"Kolossiyawa","chapter":"4","verse":"5","text":"Ku zama masu hikima a yadda kuke ma’amala da waɗanda suke ba masu bi ba; ku kuma yi amfani da kowane zarafi."},{"book":"Kolossiyawa","chapter":"4","verse":"6","text":"Bari maganarku kullum ta zama da ladabi da kuma daɗin ji, domin ku san amsar da ta dace ku ba wa kowa."},{"book":"Kolossiyawa","chapter":"4","verse":"7","text":"Tikikus shi ne ƙaunataccen ɗan’uwan nan, wanda ya yi aiki da aminci a hidimar Ubangiji tare da mu, zai kuwa faɗa muku dukan labari game da ni."},{"book":"Kolossiyawa","chapter":"4","verse":"8","text":"Ina aikansa shi a gare ku musamman domin ku san yadda muke, yă kuma ƙarfafa muku zuciya."},{"book":"Kolossiyawa","chapter":"4","verse":"9","text":"Yana zuwa tare da Onesimus, ƙaunatacce da kuma amintaccen mai bin nan, wanda yake ɗaya daga cikinku. Za su gaya muku dukan abin da yake faruwa a nan."},{"book":"Kolossiyawa","chapter":"4","verse":"10","text":"Aristarkus yana a kurkuku tare da ni. Yana gaishe ku, haka ma Markus, wanda kakansa ɗaya ne da Barnabas. (Shi ne na riga na yi magana a kansa, na ce muku in ya zo, ku karɓe shi hannu biyu-biyu.)"},{"book":"Kolossiyawa","chapter":"4","verse":"11","text":"Yesu, wannan da muke kira Yustus, shi ma yana gaisuwa. Waɗannan ne kaɗai Yahudawa masu bi a cikin abokan aikina saboda mulkin Allah. Sun kuma zama da taimako a gare ni."},{"book":"Kolossiyawa","chapter":"4","verse":"12","text":"Efafaras naku, mai hidimar Kiristi Yesu, yana gaisuwa. Kullum yana addu’a dominku sosai, don ku san cikakken abin da Allah yake so ku yi don kuma ku yi shi cikakke."},{"book":"Kolossiyawa","chapter":"4","verse":"13","text":"Na tabbatar muku, cewa yana aiki ƙwarai dominku da kuma domin waɗanda suke a Lawodiseya da Hiyerafolis."},{"book":"Kolossiyawa","chapter":"4","verse":"14","text":"Luka ƙaunataccen likitan nan, da kuma Demas suna gaishe ku."},{"book":"Kolossiyawa","chapter":"4","verse":"15","text":"Ku miƙa gaisuwata ga ’yan’uwan da suke a Lawodiseya, musamman ga Nimfa da kuma ikkilisiyar da take taru a gidanta."},{"book":"Kolossiyawa","chapter":"4","verse":"16","text":"Bayan an karanta muku wannan wasiƙa, ku tabbata an karanta ta kuma a ikkilisiyar Lawodiseyawa; ku ma ku karanta wasiƙar da ta zo daga Lawodiseya."},{"book":"Kolossiyawa","chapter":"4","verse":"17","text":"Ku faɗa wa Arkiffus yă tabbata ya ƙarasa aikin da ya karɓa cikin Ubangiji."},{"book":"Kolossiyawa","chapter":"4","verse":"18","text":"Ni Bulus ne nake rubuta muku wannan gaisuwa da hannuna. Ku tuna da sarƙoƙina. Alherin Allah yă kasance tare da ku."}]}