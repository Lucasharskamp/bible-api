{"data":[{"book":"UJeremiya","chapter":"24","verse":"1","text":"Emva kokuba uJekhoniya indodana kaJehoyakhimi inkosi yakoJuda lezikhulu, izingcitshi kanye lezisebenzi zakoJuda sebethunjwe eJerusalema basiwa eBhabhiloni nguNebhukhadineza inkosi yaseBhabhiloni, uThixo wangitshengisa izitsha ezimbili zomkhiwa zibekwe phambi kwethempeli likaThixo."},{"book":"UJeremiya","chapter":"24","verse":"2","text":"Esinye isitsha sasilomkhiwa omuhle kakhulu, njengovuthwa kuqala; esinye isitsha sasilomkhiwa omubi, ubolile ungeke wadleka."},{"book":"UJeremiya","chapter":"24","verse":"3","text":"UThixo wasesithi kimi, “Kuyini okubonayo, Jeremiya?”"},{"book":"UJeremiya","chapter":"24","verse":"4","text":"Ilizwi likaThixo laselifika kimi lisithi:"},{"book":"UJeremiya","chapter":"24","verse":"5","text":"“UThixo, uNkulunkulu ka-Israyeli uthi, ‘Njengalo umkhiwa omuhle, ngibathatha njengabalungileyo abathunjwa bakoJuda, engabasusa kule indawo ngabasa elizweni laseBhabhiloni."},{"book":"UJeremiya","chapter":"24","verse":"6","text":"Amehlo ami azabakhangela kokuphela, njalo ngizababuyisa kulelilizwe. Ngizabakha ngingabadilizi; ngizabahlanyela ngingabasiphuni."},{"book":"UJeremiya","chapter":"24","verse":"7","text":"Ngizabapha inhliziyo yokungazi, ukuthi mina nginguThixo. Bazakuba ngabantu bami, mina ngibe nguNkulunkulu wabo, ngoba bazabuyela kimi ngenhliziyo yabo yonke."},{"book":"UJeremiya","chapter":"24","verse":"8","text":"Kodwa njengomkhiwa omubi, obolileyo ongeke udliwe,’ kutsho uThixo, ‘ngizamphatha kanjalo uZedekhiya inkosi yakoJuda, lezikhulu zakhe kanye labasindayo eJerusalema, langabe basele kulelilizwe loba baseGibhithe."},{"book":"UJeremiya","chapter":"24","verse":"9","text":"Ngizabenza bazondakale njalo babe yisinengiso kuyo yonke imibuso yasemhlabeni, insolo lesiga, into yokuhlekwa lokuthukwa, loba kungaphi engibaxotshela khona."},{"book":"UJeremiya","chapter":"24","verse":"10","text":"Ngizathumela inkemba, indlala lomkhuhlane baze babhujiswe baphele elizweni engabanika lona kanye labokhokho babo.’ ”"}]}