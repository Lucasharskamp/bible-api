{"data":[{"book":"Genesisi","chapter":"42","verse":"1","text":"Jakobho akati anzwa kuti kuIjipiti kwaiva nezviyo, akati kuvanakomana vake, “Seiko muchiramba makangotarisana?”"},{"book":"Genesisi","chapter":"42","verse":"2","text":"Akaenderera mberi akati, “Ndanzwa kuti kuIjipiti kune zviyo. Burukai muende ikoko mundotitengera zviyo, kuitira kuti tirarame tirege kufa.”"},{"book":"Genesisi","chapter":"42","verse":"3","text":"Ipapo madzikoma aJosefa gumi vakaburuka vakaenda kundotenga zviyo kuIjipiti."},{"book":"Genesisi","chapter":"42","verse":"4","text":"Asi Jakobho haana kuendesa Bhenjamini, mununʼuna waJosefa, pamwe chete navamwe, nokuti akanga achitya kuti zvakaipa zvaizomuwira."},{"book":"Genesisi","chapter":"42","verse":"5","text":"Saka vanakomana vaIsraeri vakanga vari pakati pavaya vakaenda kundotenga zviyo, nokuti nzara yakanga iri munyika yeKenaniwo."},{"book":"Genesisi","chapter":"42","verse":"6","text":"Zvino Josefa akanga ari mubati wenyika; ndiye aitengesa zviyo kuvanhu vayo vose. Saka madzikoma aJosefa akati asvika, vakakotamira pasi kwaari nezviso zvavo."},{"book":"Genesisi","chapter":"42","verse":"7","text":"Josefa achingoona madzikoma ake, akavaziva, asi akaita seasingavazivi uye akataura navo nehasha. Akati, “Munobvepi imi?” Ivo vakati, “Tinobva kunyika yeKenani, tauya kuzotenga zvokudya.”"},{"book":"Genesisi","chapter":"42","verse":"8","text":"Kunyange zvazvo Josefa akaziva madzikoma ake, ivo havana kumuziva."},{"book":"Genesisi","chapter":"42","verse":"9","text":"Ipapo akarangarira kurota kwake pamusoro pavo akati kwavari, “Muri vasori imi. Mauya kuzoona nyika yedu paisina kudzivirirwa.”"},{"book":"Genesisi","chapter":"42","verse":"10","text":"Ivo vakapindura vakati, “Kwete, ishe wedu. Varanda venyu vauya kuzotenga zvokudya."},{"book":"Genesisi","chapter":"42","verse":"11","text":"Isu tose tiri vanakomana vomunhu mumwe. Varanda venyu vakatendeka, havasi vasori.”"},{"book":"Genesisi","chapter":"42","verse":"12","text":"Iye akati kwavari, “Kwete, mauya kuzoona nyika yedu paisina kudzivirirwa.”"},{"book":"Genesisi","chapter":"42","verse":"13","text":"Asi vakapindura vakati, “Varanda venyu vaiva gumi navaviri, vari vanakomana vomunhu mumwe, anogara munyika yeKenani. Gotwe ndiye ari kuna baba vedu iye zvino, uye mumwe haachisipo.”"},{"book":"Genesisi","chapter":"42","verse":"14","text":"Josefa akati kwavari, “Ndizvo chaizvo zvandataura kwamuri ndichiti: Muri vasori imi!"},{"book":"Genesisi","chapter":"42","verse":"15","text":"Uye aya ndiwo maedzerwo amuchaitwa: Zvirokwazvo noupenyu hwaFaro, hamuchabvi panzvimbo ino kunze kwokunge mununʼuna wenyu gotwe auya pano."},{"book":"Genesisi","chapter":"42","verse":"16","text":"Tumai mumwe wenyu kuti andotora mununʼuna wenyu gotwe; vamwe vose vachachengetwa mutorongo, kuti mashoko enyu aedzwe kuti zvionekwe kana muchitaura chokwadi. Kana zvisina kudaro, ipapo zvirokwazvo naFaro mupenyu, muri vasori!”"},{"book":"Genesisi","chapter":"42","verse":"17","text":"Uye akavaisa vose mutorongo kwamazuva matatu."},{"book":"Genesisi","chapter":"42","verse":"18","text":"Pazuva rechitatu, Josefa akati kwavari, “Itai izvi kuti mugorarama, nokuti ndinotya Mwari."},{"book":"Genesisi","chapter":"42","verse":"19","text":"Kana muri vanhu vakatendeka, regai mumwe wenyu agare muno mutorongo, asi vamwe venyu vaende nezviyo kumhuri dzenyu dziri kuziya."},{"book":"Genesisi","chapter":"42","verse":"20","text":"Asi munofanira kuuya nomununʼuna wenyu gotwe kwandiri, kuitira kuti mashoko enyu asimbiswe uye kuti murege kufa.” Izvi vakazviita."},{"book":"Genesisi","chapter":"42","verse":"21","text":"Vakataurirana vachiti, “Zvirokwazvo tava kurangwa nokuda kwomununʼuna wedu. Takaona kutambudzika kwaakaita paakatikumbira kuti tirege kumuuraya, asi isu hatina kumuteerera; ndokusaka nhamo iyi yauya pamusoro pedu.”"},{"book":"Genesisi","chapter":"42","verse":"22","text":"Rubheni akapindura akati, “Ko, handina kukuudzai here kuti murege kutadzira mukomana? Asi hamuna kuda kunditeerera! Zvino tinofanira kuzvidavirira nokuda kweropa rake.”"},{"book":"Genesisi","chapter":"42","verse":"23","text":"Havana kuziva kuti Josefa aigona kuvanzwisisa, sezvo akanga achishandisa mududziri."},{"book":"Genesisi","chapter":"42","verse":"24","text":"Akabva pavari akatanga kuchema, asi pakarepo akadzoka kwavari akatauriranazve navo. Akaita kuti Simeoni atorwe kubva pakati pavo uye kuti asungwe vakatarisa."},{"book":"Genesisi","chapter":"42","verse":"25","text":"Josefa akarayira kuti masaga avo azadzwe nezviyo, vaise mari yomumwe nomumwe musaga rake, uye kuti vapiwe mbuva yorwendo rwavo. Shure kwokuitirwa kwavo izvi,"},{"book":"Genesisi","chapter":"42","verse":"26","text":"vakatakudza mbongoro dzavo zviyo vakaenda."},{"book":"Genesisi","chapter":"42","verse":"27","text":"Panzvimbo yavakavata usiku, mumwe wavo akazarura saga rake kuti atorere mbongoro yake zvokudya, akaona mari yake pamuromo wesaga rake."},{"book":"Genesisi","chapter":"42","verse":"28","text":"Akati kuna vamwe vake, “Mari yangu yadzoserwa. Heyi iri musaga rangu.” Mwoyo yavo yakati rukutu vakatarisana vachidedera, uye vakati, “Chiiko ichi chataitirwa naMwari?”"},{"book":"Genesisi","chapter":"42","verse":"29","text":"Pavakasvika kuna baba vavo Jakobho munyika yeKenani, vakamuudza zvakanga zvaitika kwavari. Vakati,"},{"book":"Genesisi","chapter":"42","verse":"30","text":"“Murume anova ndiye ishe pamusoro penyika iyo akataura nesu nehasha uye akatiita sokunge taiva vasori munyika."},{"book":"Genesisi","chapter":"42","verse":"31","text":"Asi takati kwaari, ‘Tiri vanhu vakatendeka; hatisi vasori."},{"book":"Genesisi","chapter":"42","verse":"32","text":"Takanga tiri vanakomana gumi navaviri vababa vamwe chete. Mumwe haachipo, uye gotwe ndiye ana baba vedu zvino kuKenani.’ ”"},{"book":"Genesisi","chapter":"42","verse":"33","text":"“Ipapo murume anova ndiye ishe panyika iyo akati kwatiri, ‘Hechi chinhu chichandizivisa kana muri vanhu vakatendeka: Siyai mumwe wenyu neni pano, mugotakura zvokudya zvemhuri dzenyu dziri kuziya muende."},{"book":"Genesisi","chapter":"42","verse":"34","text":"Asi muuye nomununʼuna wenyu gotwe kwandiri kuitira kuti ndigoziva kuti hamusi vasori, asi kuti muri vanhu vakatendeka. Ipapo ndichadzosera mumwe wenyu kwamuri, uye mungazotenga henyu muno munyika.’ ”"},{"book":"Genesisi","chapter":"42","verse":"35","text":"Pavakanga vachidurura masaga avo, wanei musaga romumwe nomumwe wavo makanga mune homwe yake yesirivha! Ivo nababa vavo pavakaona mari muhomwe, vakatya."},{"book":"Genesisi","chapter":"42","verse":"36","text":"Baba vavo Jakobho vakati, “Mandipedzera vana vangu. Josefa haasisipo naSimeoni haasisipo, uye zvino munoda kutora Bhenjamini. Zvinhu zvose zviri kundimukira!”"},{"book":"Genesisi","chapter":"42","verse":"37","text":"Ipapo Rubheni akati kuna baba vake, “Mungauraya henyu vanakomana vangu vaviri ava kana ndisina kudzoka naye kwamuri. Muisei mumaoko angu, ndichadzoka naye.”"},{"book":"Genesisi","chapter":"42","verse":"38","text":"Asi Jakobho akati, “Mwanakomana wangu haangaburuki nemi kuti aende ikoko; mukoma wake akafa uye ndiye chete asara. Kana zvakaipa zvikamuwira parwendo rwamuri kufamba, muchaburutsira musoro wangu wachena muguva mukusuwa.”"}]}