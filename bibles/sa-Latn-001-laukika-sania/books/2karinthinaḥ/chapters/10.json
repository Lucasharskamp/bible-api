{"data":[{"book":"2 karinthinaḥ","chapter":"10","verse":"1","text":"yuṣmatpratyakṣe namraḥ kintu parokṣe pragalbhaḥ paulo'haṁ khrīṣṭasya kṣāntyā vinītyā ca yuṣmān prārthaye|"},{"book":"2 karinthinaḥ","chapter":"10","verse":"2","text":"mama prārthanīyamidaṁ vayaṁ yaiḥ śārīrikācāriṇo manyāmahe tān prati yāṁ pragalbhatāṁ prakāśayituṁ niścinomi sā pragalbhatā samāgatena mayācaritavyā na bhavatu|"},{"book":"2 karinthinaḥ","chapter":"10","verse":"3","text":"yataḥ śarīre caranto'pi vayaṁ śārīrikaṁ yuddhaṁ na kurmmaḥ|"},{"book":"2 karinthinaḥ","chapter":"10","verse":"4","text":"asmākaṁ yuddhāstrāṇi ca na śārīrikāni kintvīśvareṇa durgabhañjanāya prabalāni bhavanti,"},{"book":"2 karinthinaḥ","chapter":"10","verse":"5","text":"taiśca vayaṁ vitarkān īśvarīyatattvajñānasya pratibandhikāṁ sarvvāṁ cittasamunnatiñca nipātayāmaḥ sarvvasaṅkalpañca bandinaṁ kṛtvā khrīṣṭasyājñāgrāhiṇaṁ kurmmaḥ,"},{"book":"2 karinthinaḥ","chapter":"10","verse":"6","text":"yuṣmākam ājñāgrāhitve siddhe sati sarvvasyājñālaṅghanasya pratīkāraṁ karttum udyatā āsmahe ca|"},{"book":"2 karinthinaḥ","chapter":"10","verse":"7","text":"yad dṛṣṭigocaraṁ tad yuṣmābhi rdṛśyatāṁ| ahaṁ khrīṣṭasya loka iti svamanasi yena vijñāyate sa yathā khrīṣṭasya bhavati vayam api tathā khrīṣṭasya bhavāma iti punarvivicya tena budhyatāṁ|"},{"book":"2 karinthinaḥ","chapter":"10","verse":"8","text":"yuṣmākaṁ nipātāya tannahi kintu niṣṭhāyai prabhunā dattaṁ yadasmākaṁ sāmarthyaṁ tena yadyapi kiñcid adhikaṁ ślāghe tathāpi tasmānna trapiṣye|"},{"book":"2 karinthinaḥ","chapter":"10","verse":"9","text":"ahaṁ patrai ryuṣmān trāsayāmi yuṣmābhiretanna manyatāṁ|"},{"book":"2 karinthinaḥ","chapter":"10","verse":"10","text":"tasya patrāṇi gurutarāṇi prabalāni ca bhavanti kintu tasya śārīrasākṣātkāro durbbala ālāpaśca tucchanīya iti kaiścid ucyate|"},{"book":"2 karinthinaḥ","chapter":"10","verse":"11","text":"kintu parokṣe patrai rbhāṣamāṇā vayaṁ yādṛśāḥ prakāśāmahe pratyakṣe karmma kurvvanto'pi tādṛśā eva prakāśiṣyāmahe tat tādṛśena vācālena jñāyatāṁ|"},{"book":"2 karinthinaḥ","chapter":"10","verse":"12","text":"svapraśaṁsakānāṁ keṣāñcinmadhye svān gaṇayituṁ taiḥ svān upamātuṁ vā vayaṁ pragalbhā na bhavāmaḥ, yataste svaparimāṇena svān parimimate svaiśca svān upamibhate tasmāt nirbbodhā bhavanti ca|"},{"book":"2 karinthinaḥ","chapter":"10","verse":"13","text":"vayam aparimitena na ślāghiṣyāmahe kintvīśvareṇa svarajjvā yuṣmaddeśagāmi yat parimāṇam asmadarthaṁ nirūpitaṁ tenaiva ślāghiṣyāmahe|"},{"book":"2 karinthinaḥ","chapter":"10","verse":"14","text":"yuṣmākaṁ deśo'smābhiragantavyastasmād vayaṁ svasīmām ullaṅghāmahe tannahi yataḥ khrīṣṭasya susaṁvādenāpareṣāṁ prāg vayameva yuṣmān prāptavantaḥ|"},{"book":"2 karinthinaḥ","chapter":"10","verse":"15","text":"vayaṁ svasīmām ullaṅghya parakṣetreṇa ślāghāmahe tannahi, kiñca yuṣmākaṁ viśvāse vṛddhiṁ gate yuṣmaddeśe'smākaṁ sīmā yuṣmābhirdīrghaṁ vistārayiṣyate,"},{"book":"2 karinthinaḥ","chapter":"10","verse":"16","text":"tena vayaṁ yuṣmākaṁ paścimadikstheṣu sthāneṣu susaṁvādaṁ ghoṣayiṣyāmaḥ, itthaṁ parasīmāyāṁ pareṇa yat pariṣkṛtaṁ tena na ślāghiṣyāmahe|"},{"book":"2 karinthinaḥ","chapter":"10","verse":"17","text":"yaḥ kaścit ślāghamānaḥ syāt ślāghatāṁ prabhunā sa hi|"},{"book":"2 karinthinaḥ","chapter":"10","verse":"18","text":"svena yaḥ praśaṁsyate sa parīkṣito nahi kintu prabhunā yaḥ praśaṁsyate sa eva parīkṣitaḥ|"}]}