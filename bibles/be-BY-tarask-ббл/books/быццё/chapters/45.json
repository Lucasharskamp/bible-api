{"data":[{"book":"БЫЦЦЁ","chapter":"45","verse":"1","text":"Язэп ня мог болей стрымлівацца пры ўсіх, што стаялі каля яго, і закрычаў: выведзіце ад мяне ўсіх. І не заставалася каля Язэпа нікога, калі ён адкрыўся братам сваім."},{"book":"БЫЦЦЁ","chapter":"45","verse":"2","text":"І моцна загаласіў ён, і пачулі Егіпцяне, і пачуў дом фараонаў."},{"book":"БЫЦЦЁ","chapter":"45","verse":"3","text":"І сказаў Язэп братам сваім: я - Язэп, ці жывы яшчэ бацька мой? Але браты ягоныя не маглі адказваць яму, бо яны сумеліся перад ім."},{"book":"БЫЦЦЁ","chapter":"45","verse":"4","text":"І сказаў Язэп братам сваім: падыдзеце да мяне. Яны падышлі. Ён сказаў: я - Язэп, брат ваш, якога вы прадалі ў Егіпет;"},{"book":"БЫЦЦЁ","chapter":"45","verse":"5","text":"але цяпер не маркоцьцеся і не шкадуйце пра тое, што вы прадалі мяне сюды, бо паслаў мяне Бог перад вамі, каб захаваць вам жыцьцё;"},{"book":"БЫЦЦЁ","chapter":"45","verse":"6","text":"бо цяпер два гады голаду на зямлі: яшчэ пяць гадоў, калі ні араць, ні жаць ня будуць;"},{"book":"БЫЦЦЁ","chapter":"45","verse":"7","text":"Бог паслаў мяне перад вамі, каб пакінуць вас на зямлі і захаваць ваша жыцьцё вялікім збавеньнем."},{"book":"БЫЦЦЁ","chapter":"45","verse":"8","text":"Дык вось, ня вы паслалі мяне сюды, а Бог, Які і паставіў мяне бацькам фараону і гаспадаром ва ўсім доме ягоным і валадаром ва ўсёй зямлі Егіпецкай."},{"book":"БЫЦЦЁ","chapter":"45","verse":"9","text":"Ідзеце хутчэй да бацькі майго і скажэце яму: так кажа сын твой Язэп: Бог паставіў мяне гаспадаром над усім Егіптам: прыйдзі да мяне, не марудзь;"},{"book":"БЫЦЦЁ","chapter":"45","verse":"10","text":"ты будзеш жыць у зямлі Гесэм і будзеш блізка ад мяне, ты і сыны твае, і сыны сыноў тваіх, і дробнае і буйное быдла тваё, і ўсё тваё;"},{"book":"БЫЦЦЁ","chapter":"45","verse":"11","text":"і пракармлю цябе там, бо голад будзе яшчэ пяць гадоў, каб не згалеў ты і дом твой і ўсё тваё."},{"book":"БЫЦЦЁ","chapter":"45","verse":"12","text":"І вось вочы вашыя і вочы брата майго Веньяміна бачаць, што гэта мае вусны гавораць з вамі:"},{"book":"БЫЦЦЁ","chapter":"45","verse":"13","text":"скажэце ж бацьку майму пра ўсю славу маю ў Егіпце і пра ўсё, што вы бачылі, і прывядзеце хутчэй бацьку майго сюды."},{"book":"БЫЦЦЁ","chapter":"45","verse":"14","text":"І ўпаў ён на шыю Веньяміну, брату свайму, і плакаў, і Веньямін плакаў на шыі ў яго."},{"book":"БЫЦЦЁ","chapter":"45","verse":"15","text":"І цалаваў усіх братоў сваіх і плакаў, абдымаючы іх. Потым гутарылі зь ім браты ягоныя."},{"book":"БЫЦЦЁ","chapter":"45","verse":"16","text":"Прайшла ў доме фараонавым чутка, што прыйшлі браты Язэпавы; і прыемна было фараону і рабам ягоным."},{"book":"БЫЦЦЁ","chapter":"45","verse":"17","text":"І сказаў фараон Язэпу: скажы братам тваім: вось, што зрабеце: наўючце быдла ваша і ступайце ў зямлю Ханаанскую;"},{"book":"БЫЦЦЁ","chapter":"45","verse":"18","text":"і вазьмеце бацьку вашага і прыйдзеце да мяне; я дам вам дабро ў зямлі Егіпецкай, і вы будзеце есьці тлушч зямлі."},{"book":"БЫЦЦЁ","chapter":"45","verse":"19","text":"Табе ж загадваю сказаць ім: зрабеце гэта; вазьмеце сабе зь зямлі Егіпецкай калясьніц дзецям вашым і жонкам вашым, і прывязеце бацьку вашага і прыйдзеце;"},{"book":"БЫЦЦЁ","chapter":"45","verse":"20","text":"і не шкадуйце рэчаў вашых, бо дабро з усёй зямлі Егіпецкай дам вам."},{"book":"БЫЦЦЁ","chapter":"45","verse":"21","text":"Так і зрабілі сыны Ізраілевыя. І даў ім Язэп калясьніцы, загадам фараона, і даў ім запас на дарогу;"},{"book":"БЫЦЦЁ","chapter":"45","verse":"22","text":"кожнаму зь іх ён даў зьмену вопраткі, а Веньяміну даў трыста срэбранікаў і пяць зьмен вопраткі;"},{"book":"БЫЦЦЁ","chapter":"45","verse":"23","text":"і бацьку свайму таксама паслаў дзесяць аслоў, наўючаных дабром Егіпецкім, і дзесяць асьліц, наўючаных зернем, хлебам і прыпасамі бацьку свайму на дарогу."},{"book":"БЫЦЦЁ","chapter":"45","verse":"24","text":"І адпусьціў братоў сваіх, і яны пайшлі. І сказаў ім: не сварэцеся ў дарозе."},{"book":"БЫЦЦЁ","chapter":"45","verse":"25","text":"І пайшлі яны зь Егіпта, і прыйшлі ў зямлю Ханаанскую да Якава, бацькі свайго,"},{"book":"БЫЦЦЁ","chapter":"45","verse":"26","text":"і паведамілі яму, сказаўшы: Язэп жывы і цяпер валадарыць над усёю зямлёю Егіпецкаю. Але сэрца ягонае сумелася, бо ён ня верыў ім."},{"book":"БЫЦЦЁ","chapter":"45","verse":"27","text":"А калі яны пераказалі яму словы Язэпа, якія ён казаў ім, і калі ўбачыў калясьніцы, якія прыслаў Язэп, каб везьці яго, тады ажыў дух Якава, бацькі іхняга,"},{"book":"БЫЦЦЁ","chapter":"45","verse":"28","text":"і сказаў Ізраіль: досыць, яшчэ жывы сын мой Язэп; пайду і ўбачу яго, пакуль не памру."}]}