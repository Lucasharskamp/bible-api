{"data":[{"book":"gālātinaḥ","chapter":"6","verse":"1","text":"he bhrātaraḥ, yuṣmākaṁ kaścid yadi kasmiṁścit pāpe patati tarhyātmikabhāvayuktai ryuṣmābhistitikṣābhāvaṁ vidhāya sa punarutthāpyatāṁ yūyamapi yathā tādṛkparīkṣāyāṁ na patatha tathā sāvadhānā bhavata|"},{"book":"gālātinaḥ","chapter":"6","verse":"2","text":"yuṣmākam ekaiko janaḥ parasya bhāraṁ vahatvanena prakāreṇa khrīṣṭasya vidhiṁ pālayata|"},{"book":"gālātinaḥ","chapter":"6","verse":"3","text":"yadi kaścana kṣudraḥ san svaṁ mahāntaṁ manyate tarhi tasyātmavañcanā jāyate|"},{"book":"gālātinaḥ","chapter":"6","verse":"4","text":"ata ekaikena janena svakīyakarmmaṇaḥ parīkṣā kriyatāṁ tena paraṁ nālokya kevalam ātmālokanāt tasya ślaghā sambhaviṣyati|"},{"book":"gālātinaḥ","chapter":"6","verse":"5","text":"yata ekaikoे janaḥ svakīyaṁ bhāraṁ vakṣyati|"},{"book":"gālātinaḥ","chapter":"6","verse":"6","text":"yo jano dharmmopadeśaṁ labhate sa upadeṣṭāraṁ svīyasarvvasampatte rbhāginaṁ karotu|"},{"book":"gālātinaḥ","chapter":"6","verse":"7","text":"yuṣmākaṁ bhrānti rna bhavatu, īśvaro nopahasitavyaḥ, yena yad bījam upyate tena tajjātaṁ śasyaṁ karttiṣyate|"},{"book":"gālātinaḥ","chapter":"6","verse":"8","text":"svaśarīrārthaṁ yena bījam upyate tena śarīrād vināśarūpaṁ śasyaṁ lapsyate kintvātmanaḥ kṛte yena bījam upyate tenātmato'nantajīvitarūpaṁ śasyaṁ lapsyate|"},{"book":"gālātinaḥ","chapter":"6","verse":"9","text":"satkarmmakaraṇe'smābhiraśrāntai rbhavitavyaṁ yato'klāntaustiṣṭhadbhirasmābhirupayuktasamaye tat phalāni lapsyante|"},{"book":"gālātinaḥ","chapter":"6","verse":"10","text":"ato yāvat samayastiṣṭhati tāvat sarvvān prati viśeṣato viśvāsaveśmavāsinaḥ pratyasmābhi rhitācāraḥ karttavyaḥ|"},{"book":"gālātinaḥ","chapter":"6","verse":"11","text":"he bhrātaraḥ, ahaṁ svahastena yuṣmān prati kiyadvṛhat patraṁ likhitavān tad yuṣmābhi rdṛśyatāṁ|"},{"book":"gālātinaḥ","chapter":"6","verse":"12","text":"ye śārīrikaviṣaye sudṛśyā bhavitumicchanti te yat khrīṣṭasya kruśasya kāraṇādupadravasya bhāgino na bhavanti kevalaṁ tadarthaṁ tvakchede yuṣmān pravarttayanti|"},{"book":"gālātinaḥ","chapter":"6","verse":"13","text":"te tvakchedagrāhiṇo'pi vyavasthāṁ na pālayanti kintu yuṣmaccharīrāt ślāghālābhārthaṁ yuṣmākaṁ tvakchedam icchanti|"},{"book":"gālātinaḥ","chapter":"6","verse":"14","text":"kintu yenāhaṁ saṁsārāya hataḥ saṁsāro'pi mahyaṁ hatastadasmatprabho ryīśukhrīṣṭasya kruśaṁ vinānyatra kutrāpi mama ślāghanaṁ kadāpi na bhavatu|"},{"book":"gālātinaḥ","chapter":"6","verse":"15","text":"khrīṣṭe yīśau tvakchedātvakchedayoḥ kimapi guṇaṁ nāsti kintu navīnā sṛṣṭireva guṇayuktā|"},{"book":"gālātinaḥ","chapter":"6","verse":"16","text":"aparaṁ yāvanto lokā etasmin mārge caranti teṣām īśvarīyasya kṛtsnasyesrāyelaśca śānti rdayālābhaśca bhūyāt|"},{"book":"gālātinaḥ","chapter":"6","verse":"17","text":"itaḥ paraṁ ko'pi māṁ na kliśnātu yasmād ahaṁ svagātre prabho ryīśukhrīṣṭasya cihnāni dhāraye|"},{"book":"gālātinaḥ","chapter":"6","verse":"18","text":"he bhrātaraḥ asmākaṁ prabho ryīśukhrīṣṭasya prasādo yuṣmākam ātmani stheyāt| tathāstu|"}]}