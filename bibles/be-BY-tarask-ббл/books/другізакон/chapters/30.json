{"data":[{"book":"ДРУГІ ЗАКОН","chapter":"30","verse":"1","text":"Калі прыйдуць на цябе ўсе словы гэтыя - дабраславеньне і пракляцьце, якія выклаў я табе, і прымеш іх да сэрца свайго сярод усіх народаў, у якіх расьсее цябе Гасподзь, Бог твой,"},{"book":"ДРУГІ ЗАКОН","chapter":"30","verse":"2","text":"і зьвернешся да Госпада, Бога твайго і паслухаешся голасу Ягонага, як я наказваю табе сёньня, ты і сыны твае ад усяго сэрца твайго і ад усёй душы тваёй, -"},{"book":"ДРУГІ ЗАКОН","chapter":"30","verse":"3","text":"тады Гасподзь, Бог твой, верне палонных тваіх і ўмілажаліцца зь цябе, і зноў зьбярэ ад усіх народаў, сярод якіх расьсее цябе Гасподзь, Бог твой."},{"book":"ДРУГІ ЗАКОН","chapter":"30","verse":"4","text":"Хоць бы ты быў расьсеяны да краю неба, і адтуль зьбярэ цябе Гасподзь, Бог твой, і адтуль возьме цябе,"},{"book":"ДРУГІ ЗАКОН","chapter":"30","verse":"5","text":"і прывядзе цябе Гасподзь, Бог твой, у зямлю, якою валодалі бацькі твае, і атрымаеш яе ў валоданьне, і ўдабрадзеіць табе і памножыць цябе больш за бацькоў тваіх;"},{"book":"ДРУГІ ЗАКОН","chapter":"30","verse":"6","text":"і абрэжа Гасподзь, Бог твой, сэрца тваё і сэрца нашчадкаў тваіх, каб ты любіў Госпада, Бога твайго, ад усяго сэрца твайго і ад усёй душы тваёй, каб жыць табе;"},{"book":"ДРУГІ ЗАКОН","chapter":"30","verse":"7","text":"тады Гасподзь, Бог твой, аберне ўсе праклёны гэтыя на ворагаў тваіх і ненавісьнікаў тваіх, якія гналі цябе,"},{"book":"ДРУГІ ЗАКОН","chapter":"30","verse":"8","text":"а ты абернешся і будзеш слухацца голасу Госпада і выконваць усе запаведзі Ягоныя, якія наказваю табе сёньня;"},{"book":"ДРУГІ ЗАКОН","chapter":"30","verse":"9","text":"зь лішкам дасьць табе Гасподзь, Бог твой, посьпех ва ўсякіх дзеях рук тваіх, у плодзе ўлоньня твайго, у плодзе быдла твайго, у плодзе зямлі тваёй; бо зноў радавацца будзе Гасподзь за цябе, дабрадзеючы табе, як Ён радаваўся за бацькоў тваіх,"},{"book":"ДРУГІ ЗАКОН","chapter":"30","verse":"10","text":"калі будзеш слухацца голасу Госпада, Бога твайго, шануючы запаведзі Ягоныя і пастановы Ягоныя, запісаныя ў гэтай кнізе закона, і калі зьвернешся да Госпада, Бога твайго, усім сэрцам тваім і ўсёю душою тваёю."},{"book":"ДРУГІ ЗАКОН","chapter":"30","verse":"11","text":"Бо запаведзь гэтая, якую я наказваю табе сёньня, не недаступная табе і не далёкая;"},{"book":"ДРУГІ ЗАКОН","chapter":"30","verse":"12","text":"яна не на небе, каб можна было казаць: «хто ўзышоў бы дзеля нас на неба і прынёс бы яе нам і даў бы нам пачуць яе, і мы выканалі б яе?»"},{"book":"ДРУГІ ЗАКОН","chapter":"30","verse":"13","text":"і не за морам яна, каб можна было казаць: «хто схадзіў бы дзеля нас за мора і прынёс бы яе нам і даў бы нам пачуць яе, і мы выканалі б яе?»"},{"book":"ДРУГІ ЗАКОН","chapter":"30","verse":"14","text":"але даволі блізкае да цябе слова гэтае: яно ў вуснах тваіх і ў сэрцы тваім, каб выконваць яго."},{"book":"ДРУГІ ЗАКОН","chapter":"30","verse":"15","text":"Вось, я сёньня прапанаваў табе жыцьцё і дабро, сьмерць і зло."},{"book":"ДРУГІ ЗАКОН","chapter":"30","verse":"16","text":"Я, наказваю табе сёньня - любіць Госпада, Бога твайго, хадзіць па шляхах Ягоных і выконваць запаведзі Ягоныя і пастановы Ягоныя і законы Ягоныя, дык жыцьмеш і будзеш множыцца, і дабраславіць цябе Гасподзь, Бог твой, на зямлі, у якую ты ідзеш, каб авалодаць ёю;"},{"book":"ДРУГІ ЗАКОН","chapter":"30","verse":"17","text":"а калі адвернецца сэрца тваё, і ня будзеш слухацца, і заблудзішся, і пачнеш пакланяцца іншым багам і будзеш слугаваць ім,"},{"book":"ДРУГІ ЗАКОН","chapter":"30","verse":"18","text":"дык я завяшчаю вам сёньня, што вы загінеце і не прабудзеце доўга на зямлі, дзеля авалоданьня якою ты пераходзіш Ярдан."},{"book":"ДРУГІ ЗАКОН","chapter":"30","verse":"19","text":"У сьведкі перад вамі заклікаю сёньня неба і зямлю: жыцьцё і сьмерць прапанава - я табе, дабраславеньне і пракляцьце. Выберы жыцьцё, каб жыў ты і нашчадкі твае,"},{"book":"ДРУГІ ЗАКОН","chapter":"30","verse":"20","text":"любіў Госпада, Бога твайго, слухаўся голасу Ягонага і прыляпляўся да Яго; бо ў гэтым жыцьцё тваё і доўгасьць дзён тваіх, каб быць табе на зямлі, даць якую ім Гасподзь з прысягаю абяцаў бацькам тваім Абрагаму, Ісааку і Якаву."}]}