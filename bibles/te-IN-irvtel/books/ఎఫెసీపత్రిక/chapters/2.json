{"data":[{"book":"ఎఫెసీ పత్రిక","chapter":"2","verse":"1","text":"మీరు అతిక్రమాల్లో పాపాల్లో చచ్చి ఉన్నప్పుడు"},{"book":"ఎఫెసీ పత్రిక","chapter":"2","verse":"2","text":"పూర్వం మీరు ఈ లోకం పోకడనూ వాయు మండల సంబంధ అధిపతినీ, అంటే అవిధేయుల్లో పనిచేస్తున్న ఆత్మను అనుసరించి నడుచుకున్నారు."},{"book":"ఎఫెసీ పత్రిక","chapter":"2","verse":"3","text":"పూర్వం మనమంతా ఈ అవిశ్వాసులతో పాటు మన శరీర దుష్ట స్వభావాన్ని అనుసరించి బతికాం. శరీరానికీ మనసుకూ ఇష్టమైన వాటిని జరిగిస్తూ, ఇతరుల్లాగా స్వభావసిద్ధంగా దేవుని ఉగ్రతకు పాత్రులుగా ఉండేవారం."},{"book":"ఎఫెసీ పత్రిక","chapter":"2","verse":"4","text":"అయితే దేవుడు కరుణా సంపన్నుడు గనక,"},{"book":"ఎఫెసీ పత్రిక","chapter":"2","verse":"5","text":"మనం మన అతిక్రమాల్లో చనిపోయి ఉన్నప్పటికీ, మన పట్ల తన మహా ప్రేమను చూపి మనలను క్రీస్తుతో కూడా బతికించాడు. కృప చేతనే మీకు రక్షణ కలిగింది."},{"book":"ఎఫెసీ పత్రిక","chapter":"2","verse":"6","text":"దేవుడు క్రీస్తు యేసులో మనలను ఆయనతో కూడా లేపి, పరలోకంలో ఆయనతో పాటు కూర్చోబెట్టుకున్నాడు."},{"book":"ఎఫెసీ పత్రిక","chapter":"2","verse":"7","text":"రాబోయే యుగాల్లో క్రీస్తు యేసులో దేవుడు చేసిన ఉపకారం ద్వారా అపరిమితమైన తన కృపా సమృద్ధిని మనకు కనపరచడానికి ఆయన ఇలా చేశాడు."},{"book":"ఎఫెసీ పత్రిక","chapter":"2","verse":"8","text":"మీరు విశ్వాసం ద్వారా కృప చేతనే రక్షణ పొందారు. ఇది మన వలన కలిగింది కాదు, దేవుడే బహుమానంగా ఇచ్చాడు."},{"book":"ఎఫెసీ పత్రిక","chapter":"2","verse":"9","text":"అది క్రియల వలన కలిగింది కాదు కాబట్టి ఎవరూ గొప్పలు చెప్పుకోడానికి వీలు లేదు."},{"book":"ఎఫెసీ పత్రిక","chapter":"2","verse":"10","text":"మనం దేవుని సృష్టిగా, దేవుడు ముందుగా సిద్ధం చేసిన మంచి పనులు చేయడం కోసం మనలను క్రీస్తు యేసులో సృష్టించాడు."},{"book":"ఎఫెసీ పత్రిక","chapter":"2","verse":"11","text":"కాబట్టి పూర్వం మీరు శారీరికంగా అన్యులు. “శరీరంలో మనుషుల చేతితో సున్నతి పొందిన యూదులు” మిమ్మల్ని “సున్నతి లేనివారు” అని పిలిచేవారు."},{"book":"ఎఫెసీ పత్రిక","chapter":"2","verse":"12","text":"ఆ కాలంలో మీరు క్రీస్తుకు వేరుగా ఉన్నారు. ఇశ్రాయేలులో పౌరసత్వం లేనివారుగా వాగ్దాన నిబంధనలకు పరాయివారుగా, నిరీక్షణ లేనివారుగా, లోకంలో దేవుడు లేనివారుగా ఉన్నారు."},{"book":"ఎఫెసీ పత్రిక","chapter":"2","verse":"13","text":"అయితే పూర్వం దేవునికి దూరంగా ఉన్న మీరు ఇప్పుడు క్రీస్తు యేసులో క్రీస్తు రక్తం వలన దేవునికి దగ్గరయ్యారు."},{"book":"ఎఫెసీ పత్రిక","chapter":"2","verse":"14","text":"ఆయనే మన శాంతి. ఆయన యూదులనూ యూదేతరులనూ ఏకం చేశాడు. మన ఉభయులనూ విడదీస్తున్న విరోధమనే అడ్డుగోడను తన శరీరం ద్వారా కూలగొట్టాడు."},{"book":"ఎఫెసీ పత్రిక","chapter":"2","verse":"15","text":"అంటే, ఆ ఇద్దరి నుండి ఒక కొత్త ప్రజను సృష్టించడానికి విధులూ ఆజ్ఞలూ గల ధర్మశాస్త్రాన్ని రద్దు చేశాడు."},{"book":"ఎఫెసీ పత్రిక","chapter":"2","verse":"16","text":"వారి మధ్య ఉన్న వైరాన్ని సిలువ ద్వారా నిర్మూలించి, వీరిద్దరినీ దేవునితో ఏకం చేసి శాంతి నెలకొల్పాలని ఇలా చేశాడు"},{"book":"ఎఫెసీ పత్రిక","chapter":"2","verse":"17","text":"యేసు వచ్చి దూరంగా ఉన్నవారికి సువార్తను, శాంతిని ప్రకటించాడు. దగ్గరగా ఉన్నవారికి శాంతిసమాధానాలు ప్రకటించాడు."},{"book":"ఎఫెసీ పత్రిక","chapter":"2","verse":"18","text":"యేసు ద్వారానే మీరూ మేమూ ఒకే ఆత్మ ద్వారా తండ్రిని చేరగలం."},{"book":"ఎఫెసీ పత్రిక","chapter":"2","verse":"19","text":"కాబట్టి యూదేతరులైన మీరు ఇకమీదట అపరిచితులూ పరదేశులూ కారు. పరిశుద్ధులతో సాటి పౌరులు, దేవుని కుటుంబ సభ్యులు."},{"book":"ఎఫెసీ పత్రిక","chapter":"2","verse":"20","text":"క్రీస్తు యేసే ముఖ్యమైన మూలరాయిగా ఉండి అపొస్తలులు ప్రవక్తలు వేసిన పునాది మీద కట్టబడ్డారు."},{"book":"ఎఫెసీ పత్రిక","chapter":"2","verse":"21","text":"ఆయన వల్లనే తన కుటుంబమనే కట్టడం చక్కగా అమరి, ప్రభువు కోసం పరిశుద్ధ దేవాలయంగా రూపొందుతూ ఉంది."},{"book":"ఎఫెసీ పత్రిక","chapter":"2","verse":"22","text":"ఆయనలో మీరు కూడా ఆత్మలో దేవునికి నివాసస్థలంగా ఉండడానికి వృద్ది చెందుతూ ఉన్నారు."}]}