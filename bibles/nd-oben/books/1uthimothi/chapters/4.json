{"data":[{"book":"1 UThimothi","chapter":"4","verse":"1","text":"Umoya utsho ngokucacileyo ukuthi ngezikhathi zokucina abanye bazalahla ukukholwa balandele imimoya ekhohlisayo lezinto ezifundiswa ngamadimoni."},{"book":"1 UThimothi","chapter":"4","verse":"2","text":"Ukufundisa okunjalo kuza labaqambi bamanga abangabazenzisi abalezazela ezingathi zahaqazwa ngensimbi etshisayo."},{"book":"1 UThimothi","chapter":"4","verse":"3","text":"Balela abantu ukuba bathathane njalo babalaye ukuba bazile ukudla okuthize, uNkulunkulu akudalela ukuthi kwamukelwe ngokubonga yilabo abakholwayo labalaziyo iqiniso."},{"book":"1 UThimothi","chapter":"4","verse":"4","text":"Ngoba konke uNkulunkulu akudalayo kulungile njalo akulalutho okumele lulahlwe nxa lusamukelwa ngokubonga"},{"book":"1 UThimothi","chapter":"4","verse":"5","text":"ngoba kungcweliswe yilizwi likaNkulunkulu lomkhuleko."},{"book":"1 UThimothi","chapter":"4","verse":"6","text":"Nxa lezizinto uziphawula kubazalwane, uzakuba ngumfundisi omuhle kaKhristu uJesu, owondliwe phakathi kwamaqiniso okukholwa lemfundiso enhle oyilandelayo."},{"book":"1 UThimothi","chapter":"4","verse":"7","text":"Ungazinaki izinganekwane ezikhohlakeleyo kanye lezindaba eziyize kodwa wena zifundise ukumesaba uNkulunkulu."},{"book":"1 UThimothi","chapter":"4","verse":"8","text":"Ngoba imisebenzi yokuqinisa umzimba ilosizo oluthile kodwa ukwesaba uNkulunkulu kulosizo ezintweni zonke, kulesithembiso ekuphileni kwakhathesi lasekuphileni okuzayo."},{"book":"1 UThimothi","chapter":"4","verse":"9","text":"Lesi yisitsho esiqotho okumele samukelwe ngokupheleleyo"},{"book":"1 UThimothi","chapter":"4","verse":"10","text":"njalo lokhu siyakusebenzela sikutshikatshikele ngoba ithemba lethu silibeke kuNkulunkulu ophilayo, onguMsindisi wabantu bonke, ikakhulu owalabo abakholwayo."},{"book":"1 UThimothi","chapter":"4","verse":"11","text":"Laya njalo ufundise ngalezizinto."},{"book":"1 UThimothi","chapter":"4","verse":"12","text":"Ungavumeli muntu ukuba akweyise ngenxa yokuthi usasemutsha kodwa woba yisibonelo kwabakholwayo ngokukhuluma, ngokuphila, ngothando, ngokukholwa kanye langokuhlambuluka."},{"book":"1 UThimothi","chapter":"4","verse":"13","text":"Zinikele ekufundeleni uzulu imibhalo, ekutshumayeleni kanye lasekufundiseni ngize ngifike."},{"book":"1 UThimothi","chapter":"4","verse":"14","text":"Ungasideli isipho sakho owasiphiwa ngelizwi lesiphrofethi ngesikhathi ibandla labadala libeka izandla zalo phezu kwakho."},{"book":"1 UThimothi","chapter":"4","verse":"15","text":"Khuthalela izinto lezi; zinikele ngokupheleleyo kuzo ukuze umuntu wonke abone ukuqhubeka kwakho."},{"book":"1 UThimothi","chapter":"4","verse":"16","text":"Qaphela kakhulu ukuphila kwakho kanye lemfundiso. Bambelela kuzo ngoba nxa usenza njalo uzazisindisa wena ngokwakho kanye labakuzwayo."}]}