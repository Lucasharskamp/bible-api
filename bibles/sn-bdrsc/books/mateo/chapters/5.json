{"data":[{"book":"Mateo","chapter":"5","verse":"1","text":"Zvino akati aona vanhu vazhinji, akakwira mugomo uye akagara pasi. Vadzidzi vake vakauya kwaari,"},{"book":"Mateo","chapter":"5","verse":"2","text":"uye akatanga kuvadzidzisa achiti:"},{"book":"Mateo","chapter":"5","verse":"3","text":"“Vakaropafadzwa varombo pamweya,"},{"book":"Mateo","chapter":"5","verse":"4","text":"Vakaropafadzwa vanochema"},{"book":"Mateo","chapter":"5","verse":"5","text":"Vakaropafadzwa vanyoro"},{"book":"Mateo","chapter":"5","verse":"6","text":"Vakaropafadzwa avo vane nzara nenyota yokuita zvakarurama"},{"book":"Mateo","chapter":"5","verse":"7","text":"Vakaropafadzwa vane tsitsi"},{"book":"Mateo","chapter":"5","verse":"8","text":"Vakaropafadzwa vakachena pamwoyo,"},{"book":"Mateo","chapter":"5","verse":"9","text":"Vakaropafadzwa vanoyananisa"},{"book":"Mateo","chapter":"5","verse":"10","text":"Vakaropafadzwa vanotambudzwa nokuda kwokururama"},{"book":"Mateo","chapter":"5","verse":"11","text":"“Makaropafadzwa imi kana vanhu vachikutukai, vachikutambudzai uye vachikupomerai zvakaipa zvose nokuda kwangu."},{"book":"Mateo","chapter":"5","verse":"12","text":"Farai mufarisise kwazvo nokuti mubayiro wenyu mukuru kudenga, nokuti nenzira imwe cheteyo vakatambudza vaprofita vakakutangirai."},{"book":"Mateo","chapter":"5","verse":"13","text":"“Imi muri munyu wenyika. Asi kana munyu usisavavi ungavaviswe nei? Hauchabatsiri chinhu, kunze kwokuti uraswe ugotsikwa zvawo navanhu."},{"book":"Mateo","chapter":"5","verse":"14","text":"“Imi muri chiedza chenyika. Guta riri pamusoro pegomo haringavanziki."},{"book":"Mateo","chapter":"5","verse":"15","text":"Uye vanhu havangatungidzi mwenje vagouisa pasi pedengu. Asi kutoti vanouisa pachigadziko kuti uvhenekere vose vari mumba."},{"book":"Mateo","chapter":"5","verse":"16","text":"Nenzira imwe cheteyo, chiedza chenyu ngachivhenekere pamberi pavanhu kuti vaone mabasa enyu akanaka, vagokudza Baba venyu vari kudenga."},{"book":"Mateo","chapter":"5","verse":"17","text":"“Musafunga kuti ndakauya kuzoparadza Murayiro kana Vaprofita; handina kuuya kuzozviparadza asi kuzozvizadzisa."},{"book":"Mateo","chapter":"5","verse":"18","text":"Ndinokuudzai chokwadi, kuti kusvikira denga nenyika zvapfuura, hakuna vara duku sei kana chimwe chinhu chiduku sei chichabviswa paMurayiro, kusvikira zvose zvazadziswa."},{"book":"Mateo","chapter":"5","verse":"19","text":"Asi ani naani anotyora mumwe chete wemirayiro miduku iyi uye achizodzidzisawo vamwe kuita zvimwe chetezvo achanzi muduku muumambo hwokudenga. Asi ani naani anochengeta uye anodzidzisa mirayiro iyi, achanzi mukuru muumambo hwokudenga."},{"book":"Mateo","chapter":"5","verse":"20","text":"Nokuti ndinokuudzai zvirokwazvo kuti kana kururama kwenyu kukasapfuura kwavaFarisi nokwavadzidzisi vemirayiro, zvirokwazvo hamungapindi muumambo hwokudenga."},{"book":"Mateo","chapter":"5","verse":"21","text":"“Makanzwa zvakataurwa kune vanhu vekare zvichinzi, ‘Usauraya uye ani naani anouraya achatongwa.’"},{"book":"Mateo","chapter":"5","verse":"22","text":"Asi ini ndinokuudzai kuti ani naani anotsamwira hama yake achatongwa. Uyezve ani naani anoti, ‘Raka’ kuhama yake achamiswa pamberi pedare ravatongi. Asizve ani naani anoti kuhama yake, ‘Iwe benzi!’ achapara mhosva yokuti atongerwe moto wegehena."},{"book":"Mateo","chapter":"5","verse":"23","text":"“Naizvozvo kana wada kupa chipo chako paaritari, ukayeuka pakarepo kuti wakatadzira hama yako,"},{"book":"Mateo","chapter":"5","verse":"24","text":"siya chipo chako ipapo pamberi pearitari. Tanga waenda undoyanana nehama yako, wozouya wopa chipo chako."},{"book":"Mateo","chapter":"5","verse":"25","text":"“Kurumidza kutenderana nomudzivisi wako uyo ari kukuendesa kudare. Ita izvi uchiri munzira naye, kana kuti angangokuisa kumutongi uye mutongi agokuisa kumutariri, uye ugokandwa mutorongo."},{"book":"Mateo","chapter":"5","verse":"26","text":"Ndinokuudzai chokwadi kuti haungabudimo kusvikira waripa kamari kokupedzisira."},{"book":"Mateo","chapter":"5","verse":"27","text":"“Makanzwa zvichinzi, ‘Usaita upombwe.’"},{"book":"Mateo","chapter":"5","verse":"28","text":"Asi ini ndinoti kwamuri ani naani anotarisa mukadzi neziso roruchiva atoita upombwe naye mumwoyo make."},{"book":"Mateo","chapter":"5","verse":"29","text":"Kana ziso rako rorudyi richikuita kuti utadze, ribvise urirase. Zviri nani kwauri kuti urasikirwe nomumwe mutezo womuviri wako pano kuti muviri wako wose ukandwe mugehena."},{"book":"Mateo","chapter":"5","verse":"30","text":"Uye kana ruoko rwako rworudyi ruchikuita kuti utadze, rucheke ururase. Zviri nani kwauri kuti urasikirwe nomumwe mutezo womuviri wako, pano kuti muviri wako wose uende kugehena."},{"book":"Mateo","chapter":"5","verse":"31","text":"“Zvakanzi, ‘Ani naani anoramba mukadzi wake anofanira kumupa gwaro rokurambana.’"},{"book":"Mateo","chapter":"5","verse":"32","text":"Asi ndinokuudzai kuti ani naani anoramba mukadzi wake kunze kwemhosva yokusatendeka muwaniso anomuitisa upombwe, uye ani naani anowana mukadzi akarambwa anoita upombwe."},{"book":"Mateo","chapter":"5","verse":"33","text":"“Makanzwa zvakare zvichitaurwa kuvanhu vekare kare zvichinzi, ‘Usatyora mhiko dzako, asi zadzisa mhiko dzose dzaunenge waita kuna Ishe.’"},{"book":"Mateo","chapter":"5","verse":"34","text":"Asi ndinokuudzai kuti, Musatongopika: kunyange nedenga nokuti ndiro chigaro chaMwari choumambo;"},{"book":"Mateo","chapter":"5","verse":"35","text":"kana nenyika nokuti ndiyo chitsiko chetsoka dzake; kana neJerusarema nokuti ndiro guta raMambo Mukuru."},{"book":"Mateo","chapter":"5","verse":"36","text":"Uye usapika nomusoro wako nokuti haugoni kuita kuti bvudzi rimwe chete rive jena kana dema."},{"book":"Mateo","chapter":"5","verse":"37","text":"Hongu yako ngaingova ‘Hongu’, ne‘Kwete’ yako ive ‘Kwete’; zvimwe zvinopfuura izvi zvinobva kuno wakaipa."},{"book":"Mateo","chapter":"5","verse":"38","text":"“Makanzwa kuti zvakanzi, ‘Ziso rinotsiviwa neziso, uye zino rinotsiviwa nezino.’"},{"book":"Mateo","chapter":"5","verse":"39","text":"Asi ndinokuudzai kuti, Musadzivisa munhu akaipa. Kana munhu akakurova padama rorudyi, murinzire roruboshwewo."},{"book":"Mateo","chapter":"5","verse":"40","text":"Kana munhu akakukwirira kumatare achida kukutorera nguo yako, rega atorewo nejasi rako."},{"book":"Mateo","chapter":"5","verse":"41","text":"Kana munhu akakumanikidza kufamba mutunhu mumwe chete, famba naye miviri."},{"book":"Mateo","chapter":"5","verse":"42","text":"Kana munhu akakukumbira chinhu, mupe, uye usafuratira munhu anoda kukwereta kwauri."},{"book":"Mateo","chapter":"5","verse":"43","text":"“Makanzwa kuti zvakanzi, ‘Ida wokwako, uvenge muvengi wako.’"},{"book":"Mateo","chapter":"5","verse":"44","text":"Asi ini ndinokuudzai kuti, Idai vavengi venyu, mugonyengeterera avo vanokutambudzai,"},{"book":"Mateo","chapter":"5","verse":"45","text":"kuitira kuti mugova vana vaBaba venyu vari kudenga. Ivo vanoita kuti zuva ravo ribude pane vakaipa nevakanaka uye vanonayisa mvura yavo pane vakarurama nevasakarurama."},{"book":"Mateo","chapter":"5","verse":"46","text":"Kana mukangoda avo vanokudai, muchawana mubayiro wei? Vateresi havaiti zvimwe chetezvo here?"},{"book":"Mateo","chapter":"5","verse":"47","text":"Kana muchingokwazisana nehama dzenyu bedzi, mungakunda vamwe pakudii? Ko, vasingatendi havaiti zvimwe chetezvo here?"},{"book":"Mateo","chapter":"5","verse":"48","text":"Naizvozvo, ivai vakakwana, sezvo Baba venyu vari kudenga vari vakakwana."}]}