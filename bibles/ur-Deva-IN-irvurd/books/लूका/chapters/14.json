{"data":[{"book":"लूका","chapter":"14","verse":"1","text":"फिर ऐसा हुआ कि वो सबत के दिन फ़रीसियों के सरदारों में से किसी के घर खाना खाने को गया; और वो उसकी ताक में रहे।"},{"book":"लूका","chapter":"14","verse":"2","text":"और देखो, एक शख़्स उसके सामने था जिसे जलन्दर था।"},{"book":"लूका","chapter":"14","verse":"3","text":"ईसा ने शरा' के 'आलिमों और फ़रीसियों से कहा, “सबत के दिन शिफ़ा बख़्शना जायज़ है या नहीं?”"},{"book":"लूका","chapter":"14","verse":"4","text":"वो चुप रह गए। उसने उसे हाथ लगा कर शिफ़ा बख़्शी और रुख़्सत किया,"},{"book":"लूका","chapter":"14","verse":"5","text":"और उनसे कहा, “तुम में ऐसा कौन है, जिसका गधा या बैल कूएँ में गिर पड़े और वो सबत के दिन उसको फ़ौरन न निकाल ले?”"},{"book":"लूका","chapter":"14","verse":"6","text":"वो इन बातों का जवाब न दे सके।"},{"book":"लूका","chapter":"14","verse":"7","text":"जब उसने देखा कि मेहमान सद्र जगह किस तरह पसन्द करते हैं तो उनसे एक मिसाल कही,"},{"book":"लूका","chapter":"14","verse":"8","text":"“जब कोई तुझे शादी में बुलाए तो सद्र जगह पर न बैठ, कि शायद उसने तुझ से भी किसी ज़्यादा 'इज़्ज़तदार को बुलाया हो;"},{"book":"लूका","chapter":"14","verse":"9","text":"और जिसने तुझे और उसे दोनों को बुलाया है, आकर तुझ से कहे, 'इसको जगह दे, 'फिर तुझे शर्मिन्दा होकर सबसे नीचे बैठना पड़े।"},{"book":"लूका","chapter":"14","verse":"10","text":"बल्कि जब तू बुलाया जाए तो सबसे नीची जगह जा बैठ, ताकि जब तेरा बुलाने वाला आए तो तुझ देखे, 'ऐ दोस्त, आगे बढ़कर बैठ, 'तब उन सब की नज़र में जो तेरे साथ खाने बैठे हैं तेरी इज़्ज़त होगी।"},{"book":"लूका","chapter":"14","verse":"11","text":"क्यूँकि जो कोई अपने आप को बड़ा बनाएगा, वो छोटा किया जाएगा; और जो अपने आप को छोटा बनाएगा, वो बड़ा किया जाएगा।”"},{"book":"लूका","chapter":"14","verse":"12","text":"फिर उसने अपने बुलानेवाले से कहा, “जब तू दिन का या रात का खाना तैयार करे, तो अपने दोस्तों या भाइयों या रिश्तेदारों या दौलतमन्द पड़ोसियों को न बुला; ताकि ऐसा न हो कि वो भी तुझे बुलाएँ और तेरा बदला हो जाए।"},{"book":"लूका","chapter":"14","verse":"13","text":"बल्कि जब तू दावत करे तो ग़रीबों, लुन्जों, लंगड़ों, अन्धों को बुला।"},{"book":"लूका","chapter":"14","verse":"14","text":"और तुझ पर बर्क़त होगी, क्यूँकि उनके पास तुझे बदला देने को कुछ नहीं, और तुझे रास्त्बाज़ों की क़यामत में बदला मिलेगा।”"},{"book":"लूका","chapter":"14","verse":"15","text":"जो उसके साथ खाना खाने बैठे थे उनमें से एक ने ये बातें सुनकर उससे कहा, “मुबारिक़ है वो जो ख़ुदा की बादशाही में खाना खाए।”"},{"book":"लूका","chapter":"14","verse":"16","text":"उसने उसे कहा, “एक शख़्स ने बड़ी दावत की और बहुत से लोगों को बुलाया।"},{"book":"लूका","chapter":"14","verse":"17","text":"और खाने के वक़्त अपने नौकर को भेजा कि बुलाए हुओं से कहे, 'आओ, अब खाना तैयार है।"},{"book":"लूका","chapter":"14","verse":"18","text":"इस पर सब ने मिलकर मु'आफ़ी मांगना शुरू किया। पहले ने उससे कहा, 'मैंने खेत ख़रीदा है, मुझे ज़रूर है कि जाकर उसे देखूँ; मैं तेरी ख़ुशामद करता हूँ, मुझे मु'आफ़ कर।"},{"book":"लूका","chapter":"14","verse":"19","text":"दूसरे ने कहा, 'मैंने पाँच जोड़ी बैल ख़रीदे हैं, और उन्हें आज़माने जाता हूँ; मैं तुझसे ख़ुशामद करता हूँ, मुझे मु'आफ़ कर।"},{"book":"लूका","chapter":"14","verse":"20","text":"एक और ने कहा, मैंने शादी की है, इस वजह से नहीं आ सकता।"},{"book":"लूका","chapter":"14","verse":"21","text":"पस उस नौकर ने आकर अपने मालिक को इन बातों की ख़बर दी। इस पर घर के मालिक ने ग़ुस्सा होकर अपने नौकर से कहा, 'जल्द शहर के बाज़ारों और कूचों में जाकर ग़रीबों, लुन्जों, और लंगड़ों को यहाँ ले आओ।"},{"book":"लूका","chapter":"14","verse":"22","text":"नौकर ने कहा, 'ऐ ख़ुदावन्द, जैसा तूने फ़रमाया था वैसा ही हुआ; और अब भी जगह है।"},{"book":"लूका","chapter":"14","verse":"23","text":"मालिक ने उस नौकर से कहा, 'सड़कों और खेत की बाड़ी की तरफ़ जा और लोगों को मजबूर करके ला ताकि मेरा घर भर जाए।"},{"book":"लूका","chapter":"14","verse":"24","text":"क्यूँकि मैं तुम से कहता हूँ कि जो बुलाए गए थे उनमें से कोई शख़्स मेरा खाना चखने न पाएगा।”"},{"book":"लूका","chapter":"14","verse":"25","text":"जब बहुत से लोग उसके साथ जा रहे थे, तो उसने पीछे मुड़कर उनसे कहा,"},{"book":"लूका","chapter":"14","verse":"26","text":"“अगर कोई मेरे पास आए, और बच्चों और भाइयों और बहनों बल्कि अपनी जान से भी दुश्मनी न करे तो मेरा शागिर्द नहीं हो सकता।"},{"book":"लूका","chapter":"14","verse":"27","text":"जो कोई अपनी सलीब उठाकर मेरे पीछे न आए, वो मेरा शागिर्द नहीं हो सकता।”"},{"book":"लूका","chapter":"14","verse":"28","text":"“क्यूँकि तुम में ऐसा कौन है कि जब वो एक गुम्बद बनाना चाहे, तो पहले बैठकर लागत का हिसाब न कर ले कि आया मेरे पास उसके तैयार करने का सामान है या नहीं?"},{"book":"लूका","chapter":"14","verse":"29","text":"ऐसा न हो कि जब नीव डालकर तैयार न कर सके, तो सब देखने वाले ये कहकर उस पर हँसना शुरू' करें कि,"},{"book":"लूका","chapter":"14","verse":"30","text":"इस शख़्स ने 'इमारत शुरू तो की मगर मुकम्मल न कर सका।"},{"book":"लूका","chapter":"14","verse":"31","text":"या कौन सा बादशाह है जो दूसरे बादशाह से लड़ने जाता हो और पहले बैठकर मशवरा न कर ले कि आया मैं दस हज़ार से उसका मुक़ाबिला कर सकता हूँ या नहीं जो बीस हज़ार लेकर मुझ पर चढ़ आता है?"},{"book":"लूका","chapter":"14","verse":"32","text":"नहीं तो उसके दूर रहते ही एल्ची भेजकर सुलह की गुज़ारिश करेगा।"},{"book":"लूका","chapter":"14","verse":"33","text":"पस इसी तरह तुम में से जो कोई अपना सब कुछ छोड़ न दे, वो मेरा शागिर्द नहीं हो सकता।”"},{"book":"लूका","chapter":"14","verse":"34","text":"“नमक अच्छा तो है, लेकिन अगर नमक का मज़ा जाता रहे तो वो किस चीज़ से मज़ेदार किया जाएगा।"},{"book":"लूका","chapter":"14","verse":"35","text":"न वो ज़मीन के काम का रहा न खाद के, लोग उसे बाहर फेंक देते हैं। जिसके कान सुनने के हों वो सुन ले।”"}]}