{"data":[{"book":"Uumama","chapter":"12","verse":"1","text":"Waaqayyo Abraamiin akkana jedhe; “Biyya kee, saba keetii fi mana abbaa keetii dhiisiitii gara biyya ani si argisiisuu dhaqi."},{"book":"Uumama","chapter":"12","verse":"2","text":"“Ani saba guddaa sin taasisa;"},{"book":"Uumama","chapter":"12","verse":"3","text":"Ani warra si eebbisan nan eebbisa;"},{"book":"Uumama","chapter":"12","verse":"4","text":"Kanaafuu Abraam akkuma Waaqayyo isatti himetti kaʼee deeme; Looxis isa wajjin deeme. Abraam yeroo Kaaraanii baʼetti nama waggaa torbaatamii shan ture."},{"book":"Uumama","chapter":"12","verse":"5","text":"Innis niitii isaa Saaraa, ilma obboleessa isaa Loox, qabeenya walitti kuufatan hundumaa fi namoota Kaaraanitti argatan hundumaa qabatee Kanaʼaan dhaquuf kaʼe; isaanis achi gaʼan."},{"book":"Uumama","chapter":"12","verse":"6","text":"Abraamis hamma qilxuu Mooree kan Sheekem keessatti argamuutti biyyattii keessa deeme. Yeroo sana warri Kanaʼaan biyya sana keessa turan."},{"book":"Uumama","chapter":"12","verse":"7","text":"Waaqayyo Abraamitti mulʼatee, “Ani biyya kana sanyii keetiif nan kenna” jedheen. Kanaafuu inni achitti Waaqayyo isatti mulʼate sanaaf iddoo aarsaa ijaare."},{"book":"Uumama","chapter":"12","verse":"8","text":"Achii kaʼee gara gaarran Beetʼeel irraa gara baʼa biiftuutti argamanii deemee Beetʼeelin gara lixa biiftuutti, Aayin immoo gara baʼa biiftuutti hambisee dunkaana isaa dhaabbate. Achitti Waaqayyoof iddoo aarsaa ijaaree maqaa Waaqayyoo waammate."},{"book":"Uumama","chapter":"12","verse":"9","text":"Abraam ergasii kaʼee gara Negeebitti karaa isaa itti fufe."},{"book":"Uumama","chapter":"12","verse":"10","text":"Bara sana beelli biyya sanatti buʼee ture; beelli sun waan hammaateef Abraam achi jiraachuuf jedhee Gibxitti gad buʼe."},{"book":"Uumama","chapter":"12","verse":"11","text":"Innis yeroo Gibxi seenuu gaʼetti niitii isaa Saaraan akkana jedhe; “Ani akka ati dubartii bareedduu taate nan beeka."},{"book":"Uumama","chapter":"12","verse":"12","text":"Warri Gibxi yommuu si argan, ‘Kun niitii isaa ti’ jedhanii na ajjeesu; siʼi immoo ni hambisu."},{"book":"Uumama","chapter":"12","verse":"13","text":"Akka isaan siif jedhanii haala tolaan na ilaalanii fi akka lubbuun koos sababii keetiin duʼa ooltuuf maaloo, ‘Ani obboleettii isaa ti’ jedhi.”"},{"book":"Uumama","chapter":"12","verse":"14","text":"Yeroo Abraam Gibxi seenettis warri Gibxi akka Sooraan dubartii baayʼee bareedduu taate argan."},{"book":"Uumama","chapter":"12","verse":"15","text":"Qondaaltonni Faraʼooniis yommuu ishee arganitti ishee jajanii Faraʼoonitti himan; isheenis masaraa mootummaa Faraʼooniitti geeffamte."},{"book":"Uumama","chapter":"12","verse":"16","text":"Faraʼoon sababii isheetiif jedhee Abraamin haala tolaadhaan ilaale; Abraamis hoolotaa fi loon, harroota korommii fi dhaltuu, tajaajiltoota dhiiraa dubartii, gaalas argate."},{"book":"Uumama","chapter":"12","verse":"17","text":"Waaqayyo garuu sababii niitii Abraam, sababii Saaraatiif jedhee Faraʼoonii fi warra mana isaa jiraatan dhukkuba hamaan dhaʼe."},{"book":"Uumama","chapter":"12","verse":"18","text":"Kanaafuu Faraʼoon Abraamin ofitti waamee akkana jedheen; “Ati maal natti hojjette? Akka isheen niitii kee taate maaliif natti hin himin?"},{"book":"Uumama","chapter":"12","verse":"19","text":"Ati maaliif, ‘Isheen obboleettii koo ti’ jettee, akka ani niitummaaf ishee fudhadhu na goote? Ammas niitiin kee kunoo ti; ishee fudhadhuu deemi!”"},{"book":"Uumama","chapter":"12","verse":"20","text":"Faraʼoonis waaʼee Abraam irratti namoota isaa ajaje; isaanis Abraamii fi niitii isaa, waan inni qabu hunda wajjin geggeessan."}]}