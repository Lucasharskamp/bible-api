{"data":[{"book":"उत्पत्ति","chapter":"25","verse":"1","text":"अब्राहाम ने केतुराह नामक एक और स्त्री से विवाह कर लिया था."},{"book":"उत्पत्ति","chapter":"25","verse":"2","text":"उससे अब्राहाम के जो पुत्र हुए, उनका नाम था ज़िमरान, योकशान, मेदान, मिदियान, इशबक और शुआह."},{"book":"उत्पत्ति","chapter":"25","verse":"3","text":"योकशान शीबा तथा देदान के पिता थे. देदान के वंश में असशुरिम, लेतुशिम तथा लेउम्मिम लोगों का जन्म हुआ."},{"book":"उत्पत्ति","chapter":"25","verse":"4","text":"मिदियान के पुत्र: एफाह, एफ़र, हनोख, अविदा तथा एलदाह थे. ये सब केतुराह से पैदा हुए थे."},{"book":"उत्पत्ति","chapter":"25","verse":"5","text":"अब्राहाम ने अपनी पूरी संपत्ति यित्सहाक को सौंप दी थी."},{"book":"उत्पत्ति","chapter":"25","verse":"6","text":"किंतु अब्राहाम ने अपनी रखैलों की संतानों को अपने जीवनकाल में ही उपहार देकर उन्हें अपने पुत्र यित्सहाक से दूर पूर्व के देश में भेज दिया था."},{"book":"उत्पत्ति","chapter":"25","verse":"7","text":"अब्राहाम की उम्र एक सौ पचहत्तर साल की थी."},{"book":"उत्पत्ति","chapter":"25","verse":"8","text":"तब अब्राहाम ने अपनी पूरी वृद्धावस्था में आखिरी सांस ली, एक वृद्ध व्यक्ति के रूप में उनकी पूरी आयु में मृत्यु हुई; और वे अपने लोगों में जा मिले."},{"book":"उत्पत्ति","chapter":"25","verse":"9","text":"उनके पुत्र यित्सहाक और इशमाएल ने उन्हें ममरे के पास माखपेलाह के गुफा में मिट्टी दी, जो हित्ती ज़ोहार के पुत्र एफ्रोन के खेत में थी,"},{"book":"उत्पत्ति","chapter":"25","verse":"10","text":"यह वही खेत था, जिसे अब्राहाम ने हित्तियों से खरीदा था. वहां उनकी पत्नी साराह के पास अब्राहाम दफनाया गया."},{"book":"उत्पत्ति","chapter":"25","verse":"11","text":"अब्राहाम की मृत्यु के बाद, परमेश्वर ने उनके पुत्र यित्सहाक को आशीष दी, जो उस समय बएर-लहाई-रोई में रहता था."},{"book":"उत्पत्ति","chapter":"25","verse":"12","text":"अब्राहाम के पुत्र इशमाएल, जो साराह के मिस्र की दासी हागार से पैदा हुआ था, उसकी वंशावली इस प्रकार है."},{"book":"उत्पत्ति","chapter":"25","verse":"13","text":"जन्म के अनुसार इशमाएल के बेटों का नाम इस प्रकार है:"},{"book":"उत्पत्ति","chapter":"25","verse":"14","text":"मिशमा, दूमाह, मास्सा,"},{"book":"उत्पत्ति","chapter":"25","verse":"15","text":"हदद, तेमा, येतुर,"},{"book":"उत्पत्ति","chapter":"25","verse":"16","text":"ये इशमाएल के पुत्र थे, और ये उन बारह जाति के प्रधानों के नाम हैं जो उनके बंदोबस्त और छावनियों के अनुसार रखे गये."},{"book":"उत्पत्ति","chapter":"25","verse":"17","text":"इशमाएल एक सौ सैंतीस वर्ष तक जीवित रहा. तब उसकी मृत्यु हो गई, और वह अपने लोगों में जा मिला."},{"book":"उत्पत्ति","chapter":"25","verse":"18","text":"उसके वंशज मिस्र देश के पूर्वी सीमा के नजदीक अश्शूर की दिशा में हाविलाह से लेकर शूर तक के क्षेत्र में बस गए और वे उनसे संबंधित सभी गोत्रों से बैर रखते थे."},{"book":"उत्पत्ति","chapter":"25","verse":"19","text":"अब्राहाम के पुत्र यित्सहाक की वंशावली इस प्रकार है:"},{"book":"उत्पत्ति","chapter":"25","verse":"20","text":"पद्दन-अरामवासी अरामी बेथुएल की पुत्री और अरामी लाबान की बहन रेबेकाह से विवाह करते समय यित्सहाक की आयु चालीस वर्ष थी."},{"book":"उत्पत्ति","chapter":"25","verse":"21","text":"यित्सहाक ने अपनी पत्नी की ओर से याहवेह से प्रार्थना की, क्योंकि वह बांझ थी. याहवेह ने उसकी प्रार्थना सुन ली और उसकी पत्नी रेबेकाह गर्भवती हुई."},{"book":"उत्पत्ति","chapter":"25","verse":"22","text":"बच्‍चे उसके गर्भ में एक दूसरे को धक्का देते रहते थे. तब रेबेकाह ने कहा, “यह क्या हो रहा है मेरे साथ?” और वह याहवेह से पूछने गई."},{"book":"उत्पत्ति","chapter":"25","verse":"23","text":"याहवेह ने उससे कहा,"},{"book":"उत्पत्ति","chapter":"25","verse":"24","text":"जब उसके प्रसव का समय आया. उसके गर्भ में जुड़वां बच्‍चे थे."},{"book":"उत्पत्ति","chapter":"25","verse":"25","text":"जो पहला बेटा हुआ वह लाल था, और उसका पूरा शरीर बालों से भरा था; इस कारण उसका नाम एसाव25:25 एसाव अर्थात्बालदार  रखा गया."},{"book":"उत्पत्ति","chapter":"25","verse":"26","text":"इसके बाद, उसके भाई का जन्म हुआ, जो अपने हाथ से अपने भाई एसाव की एड़ी पकड़े हुए था; तब उसका नाम याकोब रखा गया. जब रेबेकाह ने बच्चों को जन्म दिया, तब यित्सहाक की उम्र साठ वर्ष थी."},{"book":"उत्पत्ति","chapter":"25","verse":"27","text":"दोनों बच्‍चे बड़े होते गये, और एसाव खुले मैदान का एक कुशल शिकारी बन गया, जबकि याकोब घर में तंबुओं के बीच रहकर संतुष्ट रहता था."},{"book":"उत्पत्ति","chapter":"25","verse":"28","text":"एसाव यित्सहाक का प्रिय था क्योंकि यित्सहाक को आखेट का मांस बहुत अच्छा लगता था, पर याकोब रेबेकाह का प्रिय था."},{"book":"उत्पत्ति","chapter":"25","verse":"29","text":"एक बार जब याकोब धीमी आंच में कुछ पका रहा था, तब एसाव बाहर मैदान से आया और वह बहुत भूखा था."},{"book":"उत्पत्ति","chapter":"25","verse":"30","text":"उसने याकोब से कहा, “मुझे बहुत भूख लगी है; तुम जो पका रहे हो, जल्दी करके उसमें से मुझे कुछ खाने को दो.” (यही कारण है कि उसे एदोम भी कहा गया.)"},{"book":"उत्पत्ति","chapter":"25","verse":"31","text":"किंतु याकोब ने उससे कहा, “पहले आप अपने पहलौठे का अधिकार मुझे दे दो.”"},{"book":"उत्पत्ति","chapter":"25","verse":"32","text":"एसाव ने कहा, “देख, भूख से मेरे प्राण निकल रहे हैं; पहलौठे के अधिकार से मुझे क्या फायदा है?”"},{"book":"उत्पत्ति","chapter":"25","verse":"33","text":"पर याकोब ने कहा, “तो पहले आप मुझसे शपथ खाईये.” तब एसाव ने शपथ खाकर अपने पहलौठे का अधिकार याकोब के हाथ बेच दिया."},{"book":"उत्पत्ति","chapter":"25","verse":"34","text":"तब याकोब ने एसाव को कुछ रोटी और पकाई हुई दाल दी. एसाव ने खाया पिया, और उठकर चला गया."}]}