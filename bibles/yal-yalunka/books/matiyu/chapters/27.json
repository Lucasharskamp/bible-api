{"data":[{"book":"Matiyu","chapter":"27","verse":"1","text":"Xɔtɔn xɔtɔn, saraxarali kuntigine nun yamaan fonne yi a ragidi, a e xa Yesu faxa."},{"book":"Matiyu","chapter":"27","verse":"2","text":"E yi a xidi, e siga a ra yamana kanna Pilati fɛma."},{"book":"Matiyu","chapter":"27","verse":"3","text":"Yudasi naxan Yesu yanfa, a a so yiini, na to a to, e bata Yesu yalagi sayaan na, a yi nimisa, a yi gbeti gbanan tonge saxanna raxɛtɛ saraxarali kuntigine nun yamaan fonne ma."},{"book":"Matiyu","chapter":"27","verse":"4","text":"A yi a fala, a naxa, “N bata yulubin liga, n muxun yanfa naxan mi hakɛ yo ligaxi alogo e xa a faxa!” E yi a yabi, e naxa, “Nxu tan ma fe mi na yi, i ya feen nan na ra!”"},{"book":"Matiyu","chapter":"27","verse":"5","text":"Yudasi yi gbetin woli Ala Batu Banxini, a siga, a sa a yɛtɛ singan."},{"book":"Matiyu","chapter":"27","verse":"6","text":"Saraxarali kuntigine yi gbetin matongo, e naxa, “A mi daxa gbetini ito xa sa en ma gbeti ramarade sariɲanxini, bayo faxa tiin saren nan a ra.”"},{"book":"Matiyu","chapter":"27","verse":"7","text":"E yi lan a ma a e xa na gbetin tongo, e fɛɲɛ rafalana nde a bɔxɔn sara na gbetin na, e yi na findi xɔɲɛ maluxunden na."},{"book":"Matiyu","chapter":"27","verse":"8","text":"Nanara, han to, e na bɔxɔn xili bama a “Wuli Bɔxɔna.”"},{"book":"Matiyu","chapter":"27","verse":"9","text":"Nayi, Nabi Yeremi naxan fala, na yi kamali, a naxa, “E yi gbeti gbanan tonge saxanne tongo, Isirayila kaane a sara gbetin naxan na."},{"book":"Matiyu","chapter":"27","verse":"10","text":"E fɛɲɛ rafalana bɔxɔn sara a ra alo Marigina n yamari kii naxan yi.”27.10 A mato Sakari 11.12-13 nun Yeremi 18.2-3 nun 19.1-2 nun 32.6-15 kui."},{"book":"Matiyu","chapter":"27","verse":"11","text":"Yesu yi ti yamana kanna yɛtagi, yamana kanna yi a maxɔdin, a naxa, “Yahudiyane mangan nan i tan na ba?”27.11 mangana: Yamana kanna yi waxi a kansun feen nin fa fala a murutɛxi a mangayaan nan ma. Xa a tan nan a yɛtɛ findi mangan na, na yi findima a yalagi xunna nan na. Yesu yi a yabi, a naxa, “I bata a fala.”"},{"book":"Matiyu","chapter":"27","verse":"12","text":"Koni saraxarali kuntigine nun yamaan fonne a kansun waxatin naxan yi, a mi fefe fala."},{"book":"Matiyu","chapter":"27","verse":"13","text":"Nayi, Pilati yi a fala a xa, a naxa, “E i kansunma feen naxanye birin na, i mi ne mɛ ba?”"},{"book":"Matiyu","chapter":"27","verse":"14","text":"Koni Yesu mi tin a yabɛ mumɛ, yamana kanna yi kabɛ kati!"},{"book":"Matiyu","chapter":"27","verse":"15","text":"Nba, sanli ito na yi a li nun, yamana kanna yi darixi kasorasaan muxu keden beɲinɲɛ nɛn, yamaan na wa naxan xɔn ma."},{"book":"Matiyu","chapter":"27","verse":"16","text":"Na waxatini, kasorasa ɲaxina nde yi na naxan xili Baraba."},{"book":"Matiyu","chapter":"27","verse":"17","text":"Nanara, Pilati yamana kanna yi yamaan malanxin maxɔdin, a naxa, “Ɛ waxi a xɔn ma n xa nde beɲin, Baraba hanma Yesu naxan xili Alaa Muxu Sugandixina?”"},{"book":"Matiyu","chapter":"27","verse":"18","text":"Bayo a yi a kolon yati, fa fala e Yesu soxi a yii xɔxɔlɔnyaan nan ma."},{"book":"Matiyu","chapter":"27","verse":"19","text":"Pilati yi dɔxi kiti sadeni waxatin naxan yi, a ɲaxanla yi xɛraan nasiga a ma, a naxa, “I nama fefe liga tinxin muxuni ito ra amasɔtɔ n tɔrɔxi nɛn xiyeni a fe ra to ki faɲi!”"},{"book":"Matiyu","chapter":"27","verse":"20","text":"Saraxarali kuntigine nun yamaan fonne yi yamaan nadin, a Pilati xa Baraba beɲin, a yi Yesu faxa."},{"book":"Matiyu","chapter":"27","verse":"21","text":"Yamana kanna yi e maxɔdin, a naxa, “Ɛ waxi a xɔn ma muxu firinni itoe, n xa nde beɲin?” E yi a yabi, e naxa, “Baraba!”"},{"book":"Matiyu","chapter":"27","verse":"22","text":"Pilati yi e maxɔdin, a naxa, “Yesu naxan xili Alaa Muxu Sugandixina, ɛ waxi a xɔn ma, n xa nanfe liga a ra?” E birin yi a yabi, e naxa, “A xa gbangban wudin ma.”"},{"book":"Matiyu","chapter":"27","verse":"23","text":"Koni Pilati yi e maxɔdin, a naxa, “A fe ɲaxin mundun ligaxi?” Koni e sɔnxɔn yi siga gboɛ ayi, e naxa, “A gbangban wudin ma!”"},{"book":"Matiyu","chapter":"27","verse":"24","text":"Pilati a to waxatin naxan yi, a mi yi nɔɛ sese ra, sɔnxɔn yi gboma ayi, a yi igen tongo, a yi a yiin naxa yamaan yɛɛ xɔri, a naxa, “N gbee yo mi xɛmɛni ito faxa feni! Ɛ feen ni ito ra!”"},{"book":"Matiyu","chapter":"27","verse":"25","text":"Yamaan yi a yabi, e naxa, “A wunla goronna xa lu nxu tan nun nxɔ diine xun ma!”"},{"book":"Matiyu","chapter":"27","verse":"26","text":"Awa, na xanbi ra, Pilati yi Baraba beɲin, a yi a yamari a e xa Yesu bulan, a yi a so e yii alogo e xa a gbangban wudin ma."},{"book":"Matiyu","chapter":"27","verse":"27","text":"Yamana kanna sofane yi Yesu xali yamana kan banxini, sofane ganla birin yi e malan a rabilinni."},{"book":"Matiyu","chapter":"27","verse":"28","text":"E yi a dugine ba a ma, e yi doma gbeela27.28 Doma gbeela yi findixi mangayaan taxamasenna nde nan na. Yamaan to a kansun fa fala a bata a yɛtɛ findi mangan na, sofane fa a mangayana fe magelema.  ragodo a ma."},{"book":"Matiyu","chapter":"27","verse":"29","text":"E yi wudi yii ɲali kanne dɛnbɛ kɔmɔtin na mangaya taxamasenna ra, e yi a so a xunna, e dunganna so a yii.27.29 E dunganna so a yii alo mangaya dunganna a magele feen na. E yi e xinbi sin a bun ma, e lu a magelɛ, e naxa, “I kɛnɛ Yahudiyane mangana!”"},{"book":"Matiyu","chapter":"27","verse":"30","text":"E yi dɛgen puru a ma, e yi a dunganna tongo, e yi a bɔnbɔ a xunna ma."},{"book":"Matiyu","chapter":"27","verse":"31","text":"E to yelin a magelɛ, e domaan ba a ma, e mɔn yi a maxidi a gbee dugine yi. Na xanbi ra, e yi siga a ra a gbangbandeni wudin ma."},{"book":"Matiyu","chapter":"27","verse":"32","text":"E yi minima taani waxatin naxan yi, e yi lan xɛmɛna nde ra, naxan yi xili Simɔn Sirɛni kaana. E yi na karahan, a xa Yesu gbangban wudin tongo."},{"book":"Matiyu","chapter":"27","verse":"33","text":"E yi fa na yireni dɛnaxan xili Gologota, naxan bunna nɛɛn “xun xɔri yirena.”"},{"book":"Matiyu","chapter":"27","verse":"34","text":"E yi manpaan so a yii naxan yi basanxi se gbɛtɛ ra naxan xɔlɔ, alogo a xa a min, koni a to a lɛnna ti a ma, a mi tin a minɲɛ."},{"book":"Matiyu","chapter":"27","verse":"35","text":"E yi a gbangban wudin ma.27.35 Sofane yi a yiine nun a sanne gbangban wudin ma, e yi a singan na kiini. E yi na ligama nɛn alogo muxune xa ɲɛnin benun e xa faxa. Na xanbi ra, e yi masɛnsɛnna ti lan a dugine yitaxun feen ma."},{"book":"Matiyu","chapter":"27","verse":"36","text":"E yi dɔxɔ a kantandeni."},{"book":"Matiyu","chapter":"27","verse":"37","text":"E yi a kansun kɛdin sɛbɛ, e yi a gbangban a xun ma, e naxa, “Yahudiyane Mangan nan Yesu ito ra.”"},{"book":"Matiyu","chapter":"27","verse":"38","text":"E yi muɲade firin gbangban wudin ma Yesu fɛma, kedenna a yiifanna ma, bonna a kɔmɛnna ma."},{"book":"Matiyu","chapter":"27","verse":"39","text":"Yamaan yi dangu a makonbɛ, e lu e xunni maxɛ,"},{"book":"Matiyu","chapter":"27","verse":"40","text":"e naxa, “I tan naxan Ala Batu Banxin kalama, i mɔn yi a ti soge saxan, i yɛtɛ rakisi! Xa Alaa Dii Xɛmɛ nan i tan na, godo, i keli wudin kɔɛ ra.”"},{"book":"Matiyu","chapter":"27","verse":"41","text":"Saraxarali kuntigine nun sariya karamɔxɔne nun yamaan fonne fan yi a magele na kii nin,"},{"book":"Matiyu","chapter":"27","verse":"42","text":"e naxa, “A bonne rakisi nɛn, koni a mi nɔɛ a yɛtɛ rakisɛ! Isirayila mangan xa mi a tan na ba? A xa keli wudin kɔɛ ra, a godo be alogo nxu xa dɛnkɛlɛya a ma!"},{"book":"Matiyu","chapter":"27","verse":"43","text":"A dɛnkɛlɛyaxi Ala ma, a naxa, a Alaa Dii Xɛmɛn nan a tan na. Nba, xa a rafan Ala ma, a xa a xunba!”"},{"book":"Matiyu","chapter":"27","verse":"44","text":"Hali muɲaden naxanye yi gbangbanxi wudin ma a dɛxɔn, ne fan yi a makonbi na kiini."},{"book":"Matiyu","chapter":"27","verse":"45","text":"Sogen bata yi a ratinxin nun, dimin yi so yamanan birin yi han se din waxatin yi maso."},{"book":"Matiyu","chapter":"27","verse":"46","text":"Na waxatini, Yesu yi gbelegbele a kon xuini, a naxa, “Eli, Eli, lama sabakitani?” na bunna nɛɛn, “N ma Ala, n ma Ala, i n nabeɲinxi nanfera?”27.46 A mato Yaburin 22.2 kui."},{"book":"Matiyu","chapter":"27","verse":"47","text":"Muxuna ndee yi tixi na yi, ne yi a xuiin mɛ, e naxa, “A Nabi Eli nan xilima.”"},{"book":"Matiyu","chapter":"27","verse":"48","text":"E tan nde keden yi a gi mafurɛn, a sa dugi dungin tongo, a yi a sin minse muluxunxini, a yi a filin tamin ɲɔɛ ra, a yi a ti a xa, a xa a min."},{"book":"Matiyu","chapter":"27","verse":"49","text":"Koni bonne naxa, “A mamɛ, en na a mato xa Nabi Eli fa a rakisɛ.”"},{"book":"Matiyu","chapter":"27","verse":"50","text":"Yesu mɔn yi a xui ramini fangan na, a niin yi ba."},{"book":"Matiyu","chapter":"27","verse":"51","text":"Dugin naxan yi singanxi Ala Batu Banxin tagi, na yi bɔ firinna ra, fɔlɔ a xunna ra han a sanbun na. Bɔxɔn yi xuruxurun, fanyene yi bɔ."},{"book":"Matiyu","chapter":"27","verse":"52","text":"Gaburune yi rabi, faxa muxu sariɲanxina ndee yi keli."},{"book":"Matiyu","chapter":"27","verse":"53","text":"E keli gaburune kui. Yesu keli xanbini sayani, e yi siga Taa Sariɲanxini, e mini kɛnɛnni muxu wuyaxi xa."},{"book":"Matiyu","chapter":"27","verse":"54","text":"Sofa kɛmɛn kuntigin nun a sofaan naxanye yi Yesu kantanma, ne to bɔxɔn to xuruxurunɲɛ, e nun feen naxanye birin bata liga, e yi gaxu kati! E yi a fala, e naxa, “Alaa Dii Xɛmɛn nan yi a ra yati!”"},{"book":"Matiyu","chapter":"27","verse":"55","text":"Ɲaxanla naxanye yi biraxi Yesu fɔxɔ ra keli Galile yamanani, naxanye yi a malima nun, ne wuyaxi yi na, e tixi wulani, e a matoma."},{"book":"Matiyu","chapter":"27","verse":"56","text":"Mariyama Magadala kaan yi ne yɛ nun, e nun Mariyama, Yaki nun Yusufu nga, e nun Sebede a dii xɛmɛne nga."},{"book":"Matiyu","chapter":"27","verse":"57","text":"Ɲinbanna to a li, nafulu kanna nde yi fa naxan yi xili Yusufu Arimate kaana, Yesu a xarandiina nde nan yi a fan na."},{"book":"Matiyu","chapter":"27","verse":"58","text":"A yi siga Pilati fɛma, a yi a maxɔdin Yesu binbina fe ma. Pilati yi e yamari, a e xa Yesu binbin so Yusufu yii."},{"book":"Matiyu","chapter":"27","verse":"59","text":"Nanara, Yusufu yi a binbin tongo, a yi a kasangen dugi fixɛni,"},{"book":"Matiyu","chapter":"27","verse":"60","text":"a sa a maluxun gaburun na fanye kui gexini alo faran yili, a yi baxi naxan gedeni a yɛtɛ xa nun. Na xanbi ra, a yi gɛmɛ belebelen makutukutu gaburun dɛ ra, a siga."},{"book":"Matiyu","chapter":"27","verse":"61","text":"Mariyama Magadala kaan nun Mariyama bonna yi dɔxi na nun, e yɛɛn lanxi gaburun ma."},{"book":"Matiyu","chapter":"27","verse":"62","text":"Yuma lɔxɔn xɔtɔn bode, saraxarali kuntigine nun Farisi muxune yi siga Pilati fɛma,"},{"book":"Matiyu","chapter":"27","verse":"63","text":"e naxa, “Nxu fafe, wule falani ito yi a nii ra waxatin naxan yi, nxu xaxili dɔxi na xɔn ma, a fala nɛn, a naxa, ‘Soge saxan na dangu waxatin naxan yi, n mɔn kelima nɛn sayani.’"},{"book":"Matiyu","chapter":"27","verse":"64","text":"Na ma, i xa yamarin fi, gaburun xa kantan ken, han a soge saxande lɔxɔni alogo a xarandiine nama fa a binbin muɲa, e siga a ra. E yi a fala yamaan xa fa fala ‘A bata keli sayani.’ Xa ito liga, wule dɔnxɛni ito ɲaxuma ayi nɛn dangu a fɔlɔn na.”"},{"book":"Matiyu","chapter":"27","verse":"65","text":"Pilati yi a fala e xa, a naxa, “Ɛ kantan muxune tongo, e xa sa gaburun kantan alo e nɔɛ a ra kii naxan yi.”"},{"book":"Matiyu","chapter":"27","verse":"66","text":"Nanara, e yi siga, e sa gaburun dɛɛn nagali ki faɲi, e taxamasenna sa a ma, e yi a kantan sofane lu na yi."}]}