{"data":[{"book":"LINJIILA MARKUUSA","chapter":"2","verse":"1","text":"Balɗe seeɗa ɓawto ɗun, Iisaa arti Kafernahuum, yimɓe ɓen andi wonde himo ka suudu."},{"book":"LINJIILA MARKUUSA","chapter":"2","verse":"2","text":"Yimɓe ɗuuɗuɓe mooɓii ɗon, tawi hay ka dambugal alaa ka rewee, Iisaa no yewta ɓe daaluyee on."},{"book":"LINJIILA MARKUUSA","chapter":"2","verse":"3","text":"Yimɓe nayo rondii maaya-ɓanduujo, addani mo."},{"book":"LINJIILA MARKUUSA","chapter":"2","verse":"4","text":"Nde tawnoo ɓe waawataa mo hewtinde Iisaa sabu ɗuuɗugol jamaa on, ɓe tufi warɲakere nden fewndo ka Iisaa woni ɗon, ɓe tippindini on maaya-ɓanduujo e ɓoggi dimborɗi ɗin."},{"book":"LINJIILA MARKUUSA","chapter":"2","verse":"5","text":"Ɓay Iisaa yi'ii gomɗinal maɓɓe ngal, o wi'i maaya-ɓanduujo on: «Boobo an, junuubaaji maa ɗin yaafaama.»"},{"book":"LINJIILA MARKUUSA","chapter":"2","verse":"6","text":"Tawi woɓɓe e jannooɓe fii Sariya on no ɗon, hiɓe miijoo ka ɓerɗe maɓɓe:"},{"book":"LINJIILA MARKUUSA","chapter":"2","verse":"7","text":"«Ko fii honɗun oo kan wowliranta nii? Ɗun ko hoynugol Alla! Ko hombo waawi yaafaade junuubi, ko wonaa Alla?»"},{"book":"LINJIILA MARKUUSA","chapter":"2","verse":"8","text":"Iisaa andiri kisan ruuhu mun on miijooji maɓɓe ɗin. O wi'i ɓe: «Ko honɗun miijantoɗon ɗun ka ɓerɗe mon?"},{"book":"LINJIILA MARKUUSA","chapter":"2","verse":"9","text":"Enee, hakkunde wi'ugol maaya-ɓanduujo ‹junuubaaji maa ɗin yaafaama› e ‹immo ƴettaa ɓoggi-dimborɗi maa ɗin, yahaa›, ko honɗun e ɗii ɗoo ɓuri weeɓude?"},{"book":"LINJIILA MARKUUSA","chapter":"2","verse":"10","text":"Fii no andiron wonde *Ɓii-Aaden on no mari bawgal ka aduna ɗoo fii yaafagol junuubaaji»,"},{"book":"LINJIILA MARKUUSA","chapter":"2","verse":"11","text":"o wi'i jukkuɗo on: «Mi yamirii ma, immo ƴettaa ɓoggi-dimborɗi maa ɗin, hootaa ka maa.»"},{"book":"LINJIILA MARKUUSA","chapter":"2","verse":"12","text":"On immii ɗon kisan yeeso maɓɓe, o ƴetti ɓoggi dimborɗi makko ɗin, o yalti. Sabu ɗun waɗi ɓe fow ɓe haawii, tawi hiɓe mawnina Alla, wi'a: «Hari haa hande men yi'aali sifa ɗun!»"},{"book":"LINJIILA MARKUUSA","chapter":"2","verse":"13","text":"Iisaa yiltori kadi ka daande weendu. Jamaa on fow ari e makko, o woni e jannugol ɓe."},{"book":"LINJIILA MARKUUSA","chapter":"2","verse":"14","text":"Wa ko Iisaa feƴƴata, o yi'i Lewi mo Alfaa no jooɗii ka ƴantirde sagalle. O wi'i mo: «Aru jokkaa mi!» Kanko Lewi o immii, o jokki mo."},{"book":"LINJIILA MARKUUSA","chapter":"2","verse":"15","text":"Ɓawto ɗun, Iisaa jooɗii fii ɲaamugol ka suudu Lewi, tawi *ƴantooɓe sagalle ɗuuɗuɓe e junuubankeeɓe ɗuuɗuɓe no jooɗodi e makko, wondude e taalibaaɓe makko ɓen, ko fii hari jokkunooɓe mo ɓen no ɗuuɗi."},{"book":"LINJIILA MARKUUSA","chapter":"2","verse":"16","text":"Ɓay jannooɓe fii Sariya on, ɓe fedde *Fariisiyaaɓe ɓen, yi'ii himo ɲaamida e ƴantooɓe sagalle ɓen e junuubanke'en, ɓe wi'i taalibaaɓe makko ɓen: «E ko fii honɗun oo ɲaamidanta e ƴantooɓe sagalle ɓen e junuubanke'en?»"},{"book":"LINJIILA MARKUUSA","chapter":"2","verse":"17","text":"Ɓay wonii Iisaa nanii ɗun, o wi'i ɓe: «Hinaa selluɓe ɓen hatonjini e ɲawndoowo, kono ko ɲawɓe ɓen. Awa min, wonaa noddugol feewuɓe ɓen mi arani, kono ko junuubankeeɓe ɓen.»"},{"book":"LINJIILA MARKUUSA","chapter":"2","verse":"18","text":"Tawi taalibaaɓe Yaayaa ɓen e Fariisiyaaɓe ɓen kaɲun no hoori. Ɓe ari, ɓe wi'i Iisaa: «Ko fii honɗun taalibaaɓe Yaayaa ɓen e ɓe Fariisiyaaɓe ɓen kaɲun hooranta, hara taalibaaɓe maa ɓen kan alaa hoorude?»"},{"book":"LINJIILA MARKUUSA","chapter":"2","verse":"19","text":"Iisaa jaabii ɓe, wi'i: «Taw si njaatigiiɓe jom jomba no waawi hoorude nde hiɓe wondi e jom jomba? Ɓe gasataa hoorude yeru jom jomba no wondi e maɓɓe."},{"book":"LINJIILA MARKUUSA","chapter":"2","verse":"20","text":"Aray e saa'i nde jom jomba pottinaa e hakkunde maɓɓe. Onsay e ɗen balɗe ɗon ɓe hooray."},{"book":"LINJIILA MARKUUSA","chapter":"2","verse":"21","text":"«Hay gooto ƴettataa ceelol bagi keso walkira dolokke kiɗɗo. Ɗun haray kesun ɗun naɓoray fow, wuddere nden ɓurta yaajude."},{"book":"LINJIILA MARKUUSA","chapter":"2","verse":"22","text":"Hay gooto kadi loowataa njaram kesan e nder bootooji guri kiɗɗi. Si hinaa ɗun, ɗan njaram kesan wonay sabu ko feeri ɗin guri. Onsay njaram ɗan woo, bootooji guri ɗin woo, bona. Kono njaram kesan ko e nder bootooji guri kesi loowetee.»"},{"book":"LINJIILA MARKUUSA","chapter":"2","verse":"23","text":"E aseweere goo, ɗun ko *ɲalaande fowteteende nden, hari Iisaa no rewude e gese ngawri. E nder yaadu maɓɓe ndun, tawi taalibaaɓe makko ɓen no woocora cawti ɗen gese."},{"book":"LINJIILA MARKUUSA","chapter":"2","verse":"24","text":"Fariisiyaaɓe ɓen wi'i mo: «Ko honɗun ɓee waɗanta ko dagaaki e ɲalaande fowteteende nden?»"},{"book":"LINJIILA MARKUUSA","chapter":"2","verse":"25","text":"Kono Iisaa jaabii ɓe, wi'i: «Hara on jangaali haa hande ko Daawuuda waɗunoo kon fewndo o weelaa, o faalaa ko o ɲaama, kanko e yimɓe wondunooɓe e makko ɓen?"},{"book":"LINJIILA MARKUUSA","chapter":"2","verse":"26","text":"O naati ka nder suudu Alla fewndo oo *yottinoowo mawɗo sadaka wi'eteeɗo Abiiyaataraa, o ɲaami bireediije weeɓitaaɗe fii sadaka ɗen, ɗe tawata ko yottinooɓe sadaka ɓen tun daganinoo ɲaamugol, o okkori kadi wonduɓe e makko ɓen.»"},{"book":"LINJIILA MARKUUSA","chapter":"2","verse":"27","text":"O wi'i ɓe kadi: «Aseweere nden ko fii yimɓe ɓen taganaa, yimɓe ɓen taganaaka fii aseweere nden."},{"book":"LINJIILA MARKUUSA","chapter":"2","verse":"28","text":"Ko ɗun si ko Ɓii-Aaden on woni jom hay ɲalaande fowteteende nden.»"}]}