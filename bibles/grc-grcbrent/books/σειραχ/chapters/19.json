{"data":[{"book":"ΣΕΙΡΑΧ","chapter":"19","verse":"1","text":"Ἐργάτης μέθυσος οὐ πλουτισθήσεται, ὁ ἐξουθενῶν τὰ ὀλίγα κατὰ μικρὸν πεσεῖται."},{"book":"ΣΕΙΡΑΧ","chapter":"19","verse":"2","text":"Οἶνος καὶ γυναῖκες ἀποστήσουσι συνετοὺς, καὶ ὁ κολλώμενος πόρναις τολμηρότερος ἔσται."},{"book":"ΣΕΙΡΑΧ","chapter":"19","verse":"3","text":"Σήτες καὶ σκώληκες κληρονομήσουσιν αὐτόν, καὶ ψυχὴ τολμηρὰ ἐξαρθήσεται."},{"book":"ΣΕΙΡΑΧ","chapter":"19","verse":"4","text":"Ὁ ταχὺ ἐμπιστεύων, κοῦφος καρδίᾳ, καὶ ὁ ἁμαρτάνων εἰς ψυχὴν αὐτοῦ πλημμελήσει."},{"book":"ΣΕΙΡΑΧ","chapter":"19","verse":"5","text":"Ὁ εὐφραινόμενος καρδίᾳ καταγνωσθήσεται,"},{"book":"ΣΕΙΡΑΧ","chapter":"19","verse":"6","text":"καὶ ὁ μισῶν λαλιὰν ἐλαττονοῦται κακίᾳ."},{"book":"ΣΕΙΡΑΧ","chapter":"19","verse":"7","text":"Μηδέποτε δευτερώσῃς λόγον, καὶ οὐθέν σοι οὐ μὴ ἐλαττονωθῇ."},{"book":"ΣΕΙΡΑΧ","chapter":"19","verse":"8","text":"Ἐν φίλῳ καὶ ἐν ἐχθρῷ μὴ διηγοῦ, καὶ εἰ μή ἐστί σοι ἁμαρτία, μὴ ἀποκάλυπτε."},{"book":"ΣΕΙΡΑΧ","chapter":"19","verse":"9","text":"Ἀκήκοε γάρ σου καὶ ἐφυλάξατό σε, καὶ ἐν καιρῷ μισήσει σε."},{"book":"ΣΕΙΡΑΧ","chapter":"19","verse":"10","text":"Ἀκήκοας λόγον; συναποθανέτω σοι, θάρσει, οὐ μή σε ῥήξει."},{"book":"ΣΕΙΡΑΧ","chapter":"19","verse":"11","text":"Ἀπὸ προσώπου λόγου ὠδινήσει μωρὸς, ὡς ἀπὸ προσώπου βρέφους ἡ τίκτουσα."},{"book":"ΣΕΙΡΑΧ","chapter":"19","verse":"12","text":"Βέλος πεπηγὸς ἐν μηρῷ σαρκὸς, οὕτως λόγος ἐν κοιλίᾳ μωροῦ."},{"book":"ΣΕΙΡΑΧ","chapter":"19","verse":"13","text":"Ἔλεγξον φίλον, μήποτε οὐκ ἐποίησε, καὶ εἴ τι ἐποίησε, μήποτε προσθῇ."},{"book":"ΣΕΙΡΑΧ","chapter":"19","verse":"14","text":"Ἔλεγξον τὸν φίλον, μήποτε οὐκ εἶπε, καὶ εἰ εἴρηκεν, ἵνα μὴ δευτερώσῃ."},{"book":"ΣΕΙΡΑΧ","chapter":"19","verse":"15","text":"Ἔλεγξον φίλον, πολλάκις γὰρ γίνεται διαβολὴ, καὶ μὴ παντὶ λόγῳ πίστευε."},{"book":"ΣΕΙΡΑΧ","chapter":"19","verse":"16","text":"Ἔστιν ὀλισθαίνων καὶ οὐκ ἀπὸ ψυχῆς· καὶ τίς οὐχ ἡμάρτησεν ἐν τῇ γλώσσῃ αὐτοῦ;"},{"book":"ΣΕΙΡΑΧ","chapter":"19","verse":"17","text":"Ἔλεγξον τὸν πλησίον σου πρινη ἀπειλῆσαι, καὶ δὸς τόπον νόμῳ ὑψίστου."},{"book":"ΣΕΙΡΑΧ","chapter":"19","verse":"20","text":"Πᾶσα σοφία φόβος Κυρίου, καὶ ἐν πάσῃ σοφίᾳ ποίησις νόμου."},{"book":"ΣΕΙΡΑΧ","chapter":"19","verse":"22","text":"Καὶ οὐκ ἔστι σοφία πονηρίας ἐπιστήμη, καὶ οὐκ ἔστιν, ὅπου βουλὴ ἁμαρτωλῶν, φρόνησις."},{"book":"ΣΕΙΡΑΧ","chapter":"19","verse":"23","text":"Ἔστι πονηρία καὶ αὕτη βδέλυγμα, καὶ ἔστιν ἄφρων ἐλαττούμενος σοφίᾳ."},{"book":"ΣΕΙΡΑΧ","chapter":"19","verse":"24","text":"Κρείττων ἡττώμενος ἐν συνέσει ἔμφοβος, ἢ περισσεύων ἐν φρονήσει καὶ παραβαίνων νόμον."},{"book":"ΣΕΙΡΑΧ","chapter":"19","verse":"25","text":"Ἔστι πανουργία ἀκριβὴς καὶ αὕτη ἄδικος, καὶ ἔστι διαστρέφων χάριν τοῦ ἐκφᾶναι κρίμα."},{"book":"ΣΕΙΡΑΧ","chapter":"19","verse":"26","text":"Ἔστι πονηρευόμενος συγκεκυφὼς μελανίᾳ, καὶ τὰ ἐντὸς αὐτοῦ πλήρης δόλου."},{"book":"ΣΕΙΡΑΧ","chapter":"19","verse":"27","text":"Συγκύφων πρόσωπον καὶ ἑτεροκωφῶν, ὅπου οὐκ ἐπεγνώσθη, προφθάσει σε."},{"book":"ΣΕΙΡΑΧ","chapter":"19","verse":"28","text":"Καὶ ἐὰν ὑπὸ ἐλαττώματος ἰσχύος κωλυθῇ ἁμαρτεῖν, ἐὰν εὕρῃ καιρὸν, κακοποιήσει."},{"book":"ΣΕΙΡΑΧ","chapter":"19","verse":"29","text":"Ἀπὸ ὁράσεως ἐπιγνωσθήσεται ἀνὴρ, καὶ ἀπὸ ἀπαντήσεως προσώπου ἐπιγνωσθήσεται νοήμων."},{"book":"ΣΕΙΡΑΧ","chapter":"19","verse":"30","text":"Στολισμὸς ἀνδρὸς καὶ γέλως ὀδόντων καὶ βήματα ἀνθρώπου ἀναγγέλλει τὰ περὶ αὐτοῦ."}]}