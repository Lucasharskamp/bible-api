{"data":[{"book":"یەکەم کۆرنسۆس","chapter":"13","verse":"1","text":"ئەگەر بە زمانەکانی خەڵک و فریشتە بدوێم، بەڵام خۆشەویستیم نەبێت، ئەوا بوومەتە دەهۆڵی بە گرمەگرم و زوڕنای بە زیڕەزیڕ."},{"book":"یەکەم کۆرنسۆس","chapter":"13","verse":"2","text":"ئەگەر پەیامی خودا ڕابگەیەنم و هەموو نهێنی و زانیارییەک بزانم و باوەڕێکی تەواویشم هەبێت بۆ هەڵکەندنی چیا، بەڵام خۆشەویستیم نەبێت، ئەوا هیچ نیم."},{"book":"یەکەم کۆرنسۆس","chapter":"13","verse":"3","text":"ئەگەر هەموو سامانم بدەمە هەژاران و هەتا سووتان لەشم دابنێم، بەڵام خۆشەویستیم نەبێت، ئەوا هیچ سوودێکم نابێت."},{"book":"یەکەم کۆرنسۆس","chapter":"13","verse":"4","text":"خۆشەویستی پشوودرێژییە، خۆشەویستی نیانییە. خۆشەویستی ئیرەیی نییە، شانازی نییە، لووتبەرزی نییە."},{"book":"یەکەم کۆرنسۆس","chapter":"13","verse":"5","text":"بەدڕەوشتی نییە، بۆ خۆی داوا ناکات، زوو تووڕە نابێت و خراپەکان تۆمار ناکات."},{"book":"یەکەم کۆرنسۆس","chapter":"13","verse":"6","text":"بە خراپە دڵخۆش نابێت، بەڵکو بە ڕاستی دڵشاد دەبێت."},{"book":"یەکەم کۆرنسۆس","chapter":"13","verse":"7","text":"خۆشەویستی بەرگەی هەموو شتێک دەگرێت، باوەڕ بە هەموو شتێک13‏:7 هەموو ئەو شتانەی کە لە خوداوەیە.‏ دەکات، هیوا بە هەموو شتێک دەخوازێت، بۆ هەموو شتێک ئارام دەگرێت."},{"book":"یەکەم کۆرنسۆس","chapter":"13","verse":"8","text":"خۆشەویستی هەرگیز نافەوتێت، بەڵام ڕاگەیاندنی پەیامی خودا دەوەستێت، قسەکردن بە زمانە ڕۆحییەکانیش کۆتایی پێدێت، زانیاریش نامێنێت،"},{"book":"یەکەم کۆرنسۆس","chapter":"13","verse":"9","text":"چونکە زانیاریمان سنووردارە، هەروەها توانای ئێمە بۆ ڕاگەیاندنی پەیامی خودا سنووردارە،"},{"book":"یەکەم کۆرنسۆس","chapter":"13","verse":"10","text":"بەڵام کاتێک تەواوەکە دێت، سنووردارییەکە نامێنێت13‏:10 لەگەڵ هاتنی مەسیح هەموو ئەوەی تەواو نییە لەناودەچێت.‏."},{"book":"یەکەم کۆرنسۆس","chapter":"13","verse":"11","text":"کە منداڵ بووم، وەک منداڵێک قسەم دەکرد، وەک منداڵێک بیرم دەکردەوە، وەک منداڵێک لێکدانەوەم دەکرد. کە بوومە پیاو، ئەوەی هی منداڵ بوو وازم لێ هێنا."},{"book":"یەکەم کۆرنسۆس","chapter":"13","verse":"12","text":"جا ئێستا لە تەمدا تەماشای ئاوێنە دەکەین، بەڵام دوایی ڕووبەڕووە. ئێستا هەندێک دەزانم، بەڵام دواتر بە تەواوی دەزانم، هەروەک چۆن تەواو ناسراوم."},{"book":"یەکەم کۆرنسۆس","chapter":"13","verse":"13","text":"ئێستا ئەم سێیانە دەمێننەوە: باوەڕ و هیوا و خۆشەویستی، بەڵام گەورەترینیان خۆشەویستییە."}]}