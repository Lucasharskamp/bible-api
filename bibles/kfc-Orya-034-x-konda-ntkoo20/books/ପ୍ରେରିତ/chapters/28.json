{"data":[{"book":"ପ୍ରେରିତ","chapter":"28","verse":"1","text":"ନେଗେନ୍‍ତାନ୍‍ ପାଡ଼ି ସଲ୍‍ସି ସୁଡ଼ୁତାପ୍‌ ଜେ ମାପ୍‌ ମେଲତି ବାଡିଦୁ ଇତାମାନାପ୍‍ ।"},{"book":"ପ୍ରେରିତ","chapter":"28","verse":"2","text":"ଆବେଣି ପୁର୍ବେଦାନ୍‌ ବାସାତିଲୋକୁ ମା ଉଣ୍ତିଙ୍ଗ୍‍ଁ ଜିବନ୍‌ନୋନିକା ତର୍‍ତାର୍‍ । ନାସ୍ତିୱାଲେ ପିରୁ ୱାଜି ପିନି ଆଜିମାର୍ହାତ୍‍ । ଆଦେଙ୍ଗ୍‍ଁ ୱାର୍‌ ସିସୁ କାସିସ୍‍କିଜି ମାଙ୍ଗିଁ କୁକ୍‍ତାର୍‍ ।"},{"book":"ପ୍ରେରିତ","chapter":"28","verse":"3","text":"ପାଉଲ ମୋପ ୱେର୍‍କୁ ପେର୍‌ଜି ସିସୁଦୁ ପକ୍‍ତେଙ୍ଗ୍‍ଁ ସଲ୍‍ସି ମାର୍ହିୱାଲେ ଆବେଟାନ୍‍ ଉନ୍‍ଣ୍ତ୍ରି ସାରାସ୍‍ ସତାତ୍‍ ମାରି ୱେସ୍‍ନି ମାଣାନ୍‌ ରକିୟା ପୟ୍‍ଦେଙ୍ଗ୍‍ଁ ଇଜି ୱାନି କିୟୁ ମୁସ୍‌କୁ ଏକ୍‌ସି ଆବେ ତେର୍‌ବିଜି କାସ୍‌ତା ମାର୍‌ର୍ହାତ୍‌ ।"},{"book":"ପ୍ରେରିତ","chapter":"28","verse":"4","text":"ଆବେ ବାସାତିଲୋକୁ ପାଉଲ୍‍ତି କିୟୁଦୁ ଦୁଙ୍ଗ୍‍ଁଜିମାନି ସାରାସ୍‌ତିଙ୍ଗ୍‍ଁ ସୁଡ଼୍‌ଜି ୱାରିୱାରି ଲୋଇ ଇନ୍‍ଜିସାତାର୍‌, “ଇକାନ୍‌ ସତେନ୍‍ ଅରେନ୍‌ ଲୋକାଙ୍ଗ୍‌ କାତ୍‍ତିକାନ୍‍ ଆନାମାନାନ୍‌, ୱାନ୍‌ ସାମ୍‍ଦୁର୍‍ତାନ୍‍ ରକିୟା ପୟ୍‌ତି ସର୍ହିମାରିଙ୍ଗ୍‍ଁ ବା ଦାର୍ମୁ କିୟୁଦାନ୍‌ ମାରି ଜିଏନ୍‍ ।”"},{"book":"ପ୍ରେରିତ","chapter":"28","verse":"5","text":"ମାତର୍‌ ପାଉଲ ନିଜେ ଗାଉ ଆଏଜି, ସାରାସ୍‌ତିଙ୍ଗ୍‍ଁ ସିସୁ ଲୋଇ ସାଡ଼୍‍ତା ପକ୍‌ତାନ୍‌ ।"},{"book":"ପ୍ରେରିତ","chapter":"28","verse":"6","text":"ପାଉଲ୍‍ତି ମେନ୍ଧଲ୍‍ ୱାସ୍‍ସି ନିଙ୍ଗ୍‍ଁନାତ୍‍ ମାରି ୱାନ୍‌ ସାଜି ଆଡ୍‍ଗି ଆର୍‌ନାନ୍‌ ଅଡ଼୍‍ବିଜି, ୱାର୍‌ ଏସ ସମୟ୍ କାପ୍‍କିତାର୍‍ । ମାତର୍‌ ନାଣ୍ତ ସମୟ୍ କାପ୍‌କିଜି ଏସ୍ତିୱାଲେ ସୁଡ଼ୁତାର୍‌ ଜେ, ପାଉଲ୍‍ତି ଇନିକା ନାସ୍ଟୁ ଆଏତାତ୍‌, ୱାର୍‌ ମନ୍‍ ଡ଼େପ୍‍ସି ଇର୍ହାର୍‌, “ଇକାନ୍‌ ଅରେନ୍‌ ମାପୁରୁ !”"},{"book":"ପ୍ରେରିତ","chapter":"28","verse":"7","text":"ଆବେଟାନ୍‍ କାଣ୍ତେକ୍‍ ଆକ ଦ୍ୱୀପ ବାଡିଦି ପେରି ପାଣିକିନିକାନ୍‌ ପବ୍ଳିୟତି ଇଲୁ ନି କିଡ଼ିଇ ମାର୍ହାତ୍‌ । ୱାନ୍‌ ମାଙ୍ଗିଁ କୁକ୍‍ତାନ୍‍ ମାରି ମାପ୍‌ ମୁନେନ୍‌ ସାନ୍ଦି ତାମେମାନୁ ତେବାତାପ୍‍ ।"},{"book":"ପ୍ରେରିତ","chapter":"28","verse":"8","text":"ପବ୍ଳିୟସ୍‍ତି ବୁବାସି ନବ୍‌ ନି ଆମାସୟ୍‍ ରୋଗ୍‍ ଆତାମାର୍ହାନ୍‍ । ପାଉଲ ୱାନି ବାକ୍‍ରାଦୁ ସର୍ହାନ୍‍, ୱାନି ଉଣ୍ତିଙ୍ଗ୍‍ଁ ପାର୍‌ତନା କିଜି ୱାନି ମୁସ୍‌କୁ କିୟୁ ଇଡ୍‌ଜି ୱାନିଙ୍ଗ୍‍ଁ ନେଗେନ୍‌ କିତାନ୍‌ ।"},{"book":"ପ୍ରେରିତ","chapter":"28","verse":"9","text":"ଇୟା ଗଟନା ୱେନ୍‌କା ଦିପଦି ରୋଗିଲୋକ୍‍ ୱିଜେରେ ପାଉଲ ଲାକ୍‌ତୁ ୱାଜି ନେଗେନ୍‌ ଆତାର୍‌ ।"},{"book":"ପ୍ରେରିତ","chapter":"28","verse":"10","text":"ୱାର୍‌ ମାଙ୍ଗିଁ ନାଣ୍ତ ସାହାଜ୍ୟ ସିତାର୍‍ ମାରି ମାପ୍‌ ଆବେଟାନ୍‍ ଜାହାଜ୍‍ତୁ ବାସ୍‌ସି ସନିୱାଲେ ମା ସନି ଉଣ୍ତିଙ୍ଗ୍‍ଁ ଦର୍‍କାରି ମାନି ୱିଜୁ ୱାର୍‌ ତାସି ଜାହାଜ୍‍ତୁ ଇଟ୍‍ତା ସିତାର୍‍ ।"},{"book":"ପ୍ରେରିତ","chapter":"28","verse":"11","text":"ଆଲେକ୍‍ଜାଣ୍ତ୍ରିଆ ଦାନ୍‍ ୱାତିମାନି “ଜାଡ଼୍‌ୱା ଦିୟାମ୍‍” ଦର୍‌ତି ଉନ୍‍ଣ୍ତ୍ରି ଜାହାଜ୍‌ ମେଲିତି ଦିପଦୁ ପିନି କାଡ଼ା କାଟେ କିତାମାର୍ହାତ୍‍ । ଦିପଦୁ ମୁନ୍‍ଣ୍ତ୍ରି ଲେଜ୍‌କୁ ତେବାତି ୱେନ୍‌କା ମାପ୍‌ ଆୟା ଜାହାଜ୍‍ତୁ ବାସ୍‌ସି ମାରି ସନ୍‍ଡ୍ରେଙ୍ଗ୍‍ଁ ଆରାମ୍‌ କିତାପ୍‍ ।"},{"book":"ପ୍ରେରିତ","chapter":"28","verse":"12","text":"ଆଗ୍‌ଡ଼ି ମାପ୍‍ ସିରାକୁସ୍‍ ଗାଡ଼୍‌ତୁ ଇଜି ଆବେ ମୁନେନ୍‌ ତେବାତାପ୍‍ ।"},{"book":"ପ୍ରେରିତ","chapter":"28","verse":"13","text":"ଆବେଟାନ୍‍ ମାରି ସଲ୍‍ସି ମାପ୍‌ ରେଗିୟ ଗାଡ଼୍‌ତୁ ଇତାପ୍‍ । ମାର୍‍ନାଣ୍ତିଙ୍ଗ୍‍ଁ ଡେବିରି ତରିଟାନ୍‍ ଗାଲି ୱାତାତ୍‍ ମାରି ରିନେନ୍‍ ୱେନ୍‌କା ପୁତେଅଲି ଗାଡ଼୍‌ତୁ ଇତାପ୍‍ ।"},{"book":"ପ୍ରେରିତ","chapter":"28","verse":"14","text":"ଆବେ ଏସ ଲୋକୁ କ୍ରିସ୍ତ ବିସ୍‍ବାସ୍‌ତି ତଡ଼ାନ୍‌କାଙ୍ଗ୍‌ ବୁଡ଼ିତାପ୍‍ । ୱାରି ୱାଲେ ଉନ୍‍ଣ୍ତ୍ରି ୱାରା ତେବାଦେଙ୍ଗ୍‍ଁ ଇଜି ୱାର୍‌ ମାଙ୍ଗିଁ ବାତିଙ୍ଗ୍‌ ମାଲିତାର୍‍ । ସାରାସାରି ରୋମ୍‍ତୁ ସର୍ହା ଇତାପ୍‍ ।"},{"book":"ପ୍ରେରିତ","chapter":"28","verse":"15","text":"ମା କାବୁର୍‌ ୱେନ୍‌ଜି ରୋମ୍‍ତି ତଡ଼ାନ୍‌କୁ ମାଙ୍ଗିଁ ବେଟ୍‌ଆଦେଙ୍ଗ୍‍ଁ ଇଜି “ଆପିୟ ସାତାଦୁ” ନି “ତିନି ସରାଇ” ଦର୍‌ତି ଗାଡ଼୍‍କାଙ୍ଗ୍‍ଁ ୱାତାର୍‌ । ୱାରିଙ୍ଗ୍‍ଁ ସୁଡ଼୍‌ଜି ପାଉଲ ମାପୁରୁଙ୍ଗ୍‍ଁ ଦନ୍ୟବାଦ୍‌ ସିତାନ୍‌ ମାରି ୱେଡ଼ିକା ଆତାନ୍‌ ।"},{"book":"ପ୍ରେରିତ","chapter":"28","verse":"16","text":"ମାପ୍‌ ରୋମ୍‍ତୁ ଇତି ୱେନ୍‌କା, ପାଉଲ୍‍ତିଙ୍ଗ୍‍ଁ ସାରି ପୁଟ୍‍ତାତ୍‍ଆକା, ୱାନିଙ୍ଗ୍‍ଁ କାପ୍‍କିଦେଙ୍ଗ୍‍ଁ ବାସେ ଆତି ଅରେନ୍‌ ସନ୍ୟ ୱାଲେ ୱାନ୍‌ ନିଜେ ବଦାଦାନ୍ ଆମା ବାଡିଦୁବା ତେବାଦେଙ୍ଗ୍‍ଁ ଆଟ୍‌ନାନ୍‌ । ରମିୟ ଗାଡ଼୍‌ତି ୱିଜୁ ସାକ୍‌ଡ଼ିଣିଙ୍ଗ୍‌"},{"book":"ପ୍ରେରିତ","chapter":"28","verse":"17","text":"ମୁନେଟି ୱେନ୍‌କା ପାଉଲ ଲାକ୍‍ତୁରି ଜିହୁଦି ନେତାରିଙ୍ଗ୍‍ଁ ଉନ୍‍ଣ୍ତ୍ରି ମିଟିଙ୍ଗ୍‍ଁ ମିସାଦେଙ୍ଗ୍‍ଁ ଇଜି କୁକ୍‍ତାର୍‍ । ୱାର୍‌ ଉଣ୍ତାତାର୍‍ଆକା ପାଉଲ ୱାରିଙ୍ଗ୍‍ଁ ଇର୍ହାନ୍‌ : “ଇସ୍ରାଏଲ୍‌ତି ତଡ଼ାନ୍‌କୁ, ମା ଲୋକା ବିରଦ୍‌ତାନ୍‌ ମାରି ମା ଡକ୍ରାଦାଦାରି ମାଣାନ୍‌ ମାପ୍‌ ପୟ୍‍ତିମାନି ରିତିନିତି ବିରଦ୍‌ତାନ୍‌ ନାନ୍ ଇନିକା କିଏତିଙ୍ଗ୍‍ଁ ବା, ଜିରୁସାଲାମ୍‍ତୁ ନାନ୍ ତରାୟ୍‍ଆଜି ରୋମିୟରି କିୟୁଦୁ ସର୍ପେ ଆତାମାନା ।"},{"book":"ପ୍ରେରିତ","chapter":"28","verse":"18","text":"ନାଙ୍ଗିଁ ୱେନ୍‍ବାତି ୱେନ୍‌କା ସାନି ଉଣ୍ତିଙ୍ଗ୍‍ଁ ନାନ୍ ଇନି ଦସ୍‌ କିଏ ଇଜି ନେସ୍‍ତେଙ୍ଗ୍‍ଁ ଆଟ୍‍ସି ରୋମିୟ ଲୋକୁ ନାଙ୍ଗିଁ ଡ଼ିସିସ୍‍କିଜି ସିଦେଙ୍ଗ୍‍ ବଦାକିତାମାର୍ହାର୍‍ ।"},{"book":"ପ୍ରେରିତ","chapter":"28","verse":"19","text":"୨୮:୧୯ ପ୍ରେରିତ ୨୫:୧୧.ମାତର୍‌ ଜିହୁଦି ଲୋକୁ ତେନି ବିରୁଦ୍‍କିତାର୍‍ଆକା, ନିଜେଦି ଲୋକା ବିରଦ୍‌ତାନ୍‌ ନା ଇନି ଦସ୍‌ ସିଲେତିଙ୍ଗ୍‌ ବା, ନାନ୍ ସମ୍ରାଟ୍‍ତିଙ୍ଗ୍‍ଁ ମାଡ଼ିସ୍‌ କିଦେଙ୍ଗ୍‍ଁ ରାଜି ଆତା ।"},{"book":"ପ୍ରେରିତ","chapter":"28","verse":"20","text":"ଆୟାଉଣ୍ତିଙ୍ଗ୍‌ ଇୟା ବିସୟ୍‌ତାନ୍‌ ୱାର୍‌ଗିଜି ସାଦେଙ୍ଗ୍‍ଁ ନାନ୍ ମିଙ୍ଗିଁ କୁକିସ୍‍କିତାମାନା । ସତ୍‍ତାନ୍‍, ଆମାୱାନି ମୁସ୍‌କୁ ଇସ୍ରାଏଲ୍‌ତି ଲୋକୁ ଆସା କିତାମାନାର୍‍, ୱାରି ଉଣ୍ତିଙ୍ଗ୍‍ଁ ନାନ୍ ସିକ୍‍ଣି ଦାନ୍‍ ତରାତାମାନା ।”"},{"book":"ପ୍ରେରିତ","chapter":"28","verse":"21","text":"ୱାର୍‌ ୱାନିଙ୍ଗ୍‌ ଇର୍ହାର୍‌, “ମାପ୍‌ ଜିହୁଦା ଦେସ୍‍ତାନ୍‍ ନି ବିସୟ୍‌ତାନ୍‌ ଇନି ସିଟିଆକୁ ପୟ୍‍ଏପ୍‍, କିନି କାବୁର୍‌ ଅସି ମାରି ନି ବିସୟ୍‌ତାନ୍‌ ଇନି ଦସ୍‌ କିଜି ଇନ୍‍ଡ୍ରେଙ୍ଗ୍‍ଁ ମା ତଡ଼ାନ୍‌କା ଲୋଇରାନ୍‌ ଏନ୍‌ ଇବେ ରେଏନ୍‌ ।"},{"book":"ପ୍ରେରିତ","chapter":"28","verse":"22","text":"ଆୟା ଆମାକାଆପିତ୍‍, ମାପ୍‌ ନି ମାଟା ୱେନ୍‍ଡ୍ରେଙ୍ଗ୍‍ଁ ବଦାକିନାପ୍‍, ଇରିଙ୍ଗ୍‍ଁ ମାପ୍‌ ନେସ୍‌ନାପ୍‌ ୱିଜୁ ଲୋକୁ ନି ଦଲ୍‌ ବିରଦ୍‌ତାନ୍‌ ମାଟା ଇଜିନାର୍‍ ।”"},{"book":"ପ୍ରେରିତ","chapter":"28","verse":"23","text":"ୱାର୍‌ ଉନ୍‍ଣ୍ତ୍ରି ଦିନ୍‌ ତିଆର୍‌ କିଜି ମାରି ୱାରି ଲୋଇ ନାଣ୍ତ ଲୋକୁ ଆୟାନାଣ୍ତିଙ୍ଗ୍‌ ପାଉଲ ତେବାଜିମାନି ବାଡିଦୁ ୱାତାର୍‌ । ସାଲ୍‍ଦିରାନ୍‍ ନାଡ଼ା ସାନ୍ଦି ପାଉଲ ୱାରିଙ୍ଗ୍‍ଁ ମାପୁରୁଦି ରାଜିଦି ବିସୟ୍‌ତି ବାକ୍ୟ ପ୍ରଚାର୍‌ କିଜି ସାକି ସିତାନ୍‌ ମାରି ମୋସାଦି ନିୟମ୍‌ ନି ବାବବାଦିରି ମାଣାନ୍‌ ରାସାତି ବାକ୍ୟ ସପ୍‍ସି ଜିସୁଦିମାନୁ ୱାର୍‌ ବିସ୍‌ବାସ୍‌ କିଦେଙ୍ଗ୍‍ଁ ଚେସ୍ଟାକିତାନ୍‍ ।"},{"book":"ପ୍ରେରିତ","chapter":"28","verse":"24","text":"ୱାରି ଲୋଇ ଏସ ଲୋକା ଜିବନ୍‌ ବାଦେଲ୍‌ ଆତାତ୍‌, ମାତର୍‌ ଆଇକାର୍‌ ବିସ୍‍ବାସ୍‍ କିଏତାର୍‌ ।"},{"book":"ପ୍ରେରିତ","chapter":"28","verse":"25","text":"ଇୟା ବିସୟ୍‌ତାନ୍‌ ୱାରି ଲୋଇ ନାଣ୍ତ ଜାଟି ସତାତ୍‍ । ୱାର୍‌ ସନି ଆଗ୍‌ଡ଼ି ପାଉଲ ଉନ୍‍ଣ୍ତ୍ରି ମାଟା ମୁସ୍‌କୁ ଦିୟାନ୍‌ସିଜି ଇର୍ହାନ୍‌ : “ପବିତ୍ର ଆତ୍ମା ମି ଡକ୍ରାଦାଦାରିଙ୍ଗ୍‍ ବାବବାଦି ଜିସାୟଦି ୱେୟୁଦାନ୍‌ ଟିକ୍‌ ମାଟା ଇର୍ହାମାର୍ହାନ୍‌ !"},{"book":"ପ୍ରେରିତ","chapter":"28","verse":"26","text":"ୱାନ୍‌ ଇର୍ହାନ୍‌ :"},{"book":"ପ୍ରେରିତ","chapter":"28","verse":"27","text":"ଇରିଙ୍ଗ୍‍ଁ ଇୟା ଲୋକାଦି ଜିବନ୍‌ ଉଣା ବୁଦି,"},{"book":"ପ୍ରେରିତ","chapter":"28","verse":"28","text":"ସାରାସାରି ପାଉଲ ଇର୍ହାନ୍‌, “ମିର୍‌ ନେସ୍‍ସ ମାନ୍‌ଡ଼୍ରୁ, ପରିତ୍ରାଣ ଉଣ୍ତିଙ୍ଗ୍‍ଁ ମାପୁରୁଦି ସୁସମାଚାର୍‌ ଅଣଜିହୁଦି ଲୋକା ଲାକ୍‌ତୁ ପକାୟ୍‍ଆତାମାନାତ୍‍ । ୱାର୍‌ ଆକା ୱେନାର୍‌ ।”"},{"book":"ପ୍ରେରିତ","chapter":"28","verse":"29","text":"ମାରି, ପାଉଲ ଇୟାୱିଜୁ ମାଟା ଇର୍ହାନ୍‍ଆକା, ଜିହୁଦି ଲୋକୁ ଆପ୍‍ଣା ଆପ୍‍ଣା ଲୋଇ ସୁରି ୱାର୍‌ଗିଜି ୱାର୍‌ଗିଜି ସର୍ହାର୍‍ ।"},{"book":"ପ୍ରେରିତ","chapter":"28","verse":"30","text":"ପାଉଲ ଉନ୍‍ଣ୍ତ୍ରି ଇଲୁ ବାଡ଼ା ଅସି ଦୁଇ ବାର୍ସେକ୍‍ ସାନ୍ଦି ତେବାତାନ୍‌ ମାରି ୱାନିଙ୍ଗ୍‍ଁ ସୁଡ଼ୁଦେଙ୍ଗ୍‌ ୱାଜିମାନି ୱିଜୁ ଲୋକାଙ୍ଗ୍‌ କୁକ୍‍ସି ମାର୍ହାନ୍‍ ।"},{"book":"ପ୍ରେରିତ","chapter":"28","verse":"31","text":"ଦର୍ଜ ନି ସାହାସ୍‍ତି ୱାଲେ ୱାନ୍‌ ମାପୁରୁଦି ରାଜି ବିସୟ୍‌ତାନ୍‌ ପ୍ରଚାର୍‌ କିଜି ପ୍ରବୁ ଜିସୁ କ୍ରିସ୍ତଦି ବିସୟ୍‌ତାନ୍‌ ସିକିୟା ସିଜି ମାର୍ହାନ୍‍ ।"}]}