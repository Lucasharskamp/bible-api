{"data":[{"book":"لاویان","chapter":"21","verse":"1","text":"خداوند به موسی فرمود: «این دستورها را به کاهنان که از نسل هارون هستند بده. یک کاهن نباید با دست زدن به شخص مرده خودش را نجس کند،"},{"book":"لاویان","chapter":"21","verse":"2","text":"مگر اینکه مرده از بستگان نزدیک او باشد، مثل: مادر، پدر، پسر، دختر، برادر"},{"book":"لاویان","chapter":"21","verse":"3","text":"یا خواهر باکره‌اش که تحت سرپرستی او بوده است."},{"book":"لاویان","chapter":"21","verse":"4","text":"اما کاهن نباید به خاطر افرادی که از بستگانش نیستند، خود را نجس سازد."},{"book":"لاویان","chapter":"21","verse":"5","text":"«کاهنان نباید موی سر یا گوشه‌های ریش خود را بتراشند و یا بدن خود را زخمی کنند."},{"book":"لاویان","chapter":"21","verse":"6","text":"ایشان باید برای خدای خود مقدّس باشند و به نام خدای خویش بی‌احترامی نکنند. آنها برای خداوند هدایای خوراکی بر آتش تقدیم می‌کنند، پس باید مقدّس باشند."},{"book":"لاویان","chapter":"21","verse":"7","text":"کاهن نباید با یک فاحشه که خود را بی‌عصمت کرده و یا با زنی که طلاق گرفته، ازدواج کند؛ چون او برای خدای خویش مقدّس است."},{"book":"لاویان","chapter":"21","verse":"8","text":"کاهنان را مقدّس بشمارید زیرا ایشان هدایای خوراکی به من تقدیم می‌کنند، و من که خداوند هستم و شما را تقدیس می‌کنم، مقدّس می‌باشم."},{"book":"لاویان","chapter":"21","verse":"9","text":"اگر دختر کاهنی فاحشه شود به تقدس پدرش لطمه می‌زند و باید زنده‌زنده سوزانده شود."},{"book":"لاویان","chapter":"21","verse":"10","text":"«کاهن اعظم که با روغن مخصوص، مسح و تقدیس شده و لباسهای مخصوص کاهنی را می‌پوشد، نباید هنگام عزاداری موی سر خود را باز کند یا گریبان لباس خود را چاک بزند."},{"book":"لاویان","chapter":"21","verse":"11","text":"او نباید با نزدیک شدن به هیچ جنازه‌ای خود را نجس سازد، حتی اگر شخص مرده پدر یا مادرش باشد."},{"book":"لاویان","chapter":"21","verse":"12","text":"او نباید با خارج شدن از قدس خدا به جهت وارد شدن به خانه‌ای که جنازه‌ای در آن هست، قدس را بی‌حرمت سازد، زیرا تبرک روغن مسح من که یهوه هستم بر سر اوست."},{"book":"لاویان","chapter":"21","verse":"13","text":"او باید فقط با یک باکره ازدواج کند."},{"book":"لاویان","chapter":"21","verse":"14","text":"او نباید با زن بیوه یا طلاق داده شده یا زنی که با فاحشه شدن خود را بی‌عصمت کرده است ازدواج کند، بلکه باید دختر باکره‌ای از قوم خود را به زنی بگیرد،"},{"book":"لاویان","chapter":"21","verse":"15","text":"تا باعث بدنامی نسل خود در میان قومش نشود، زیرا من که یهوه هستم او را برای کاهنی تقدیس کرده‌ام.»"},{"book":"لاویان","chapter":"21","verse":"16","text":"خداوند به موسی فرمود:"},{"book":"لاویان","chapter":"21","verse":"17","text":"«این دستورها را به هارون بده. در نسلهای آینده هر کدام از فرزندانت که عضوی از بدنش ناقص باشد نباید هدایای خوراکی را به حضور من تقدیم کند."},{"book":"لاویان","chapter":"21","verse":"18","text":"کسی که نقصی در صورت داشته باشد و یا کور، شل، ناقص الخلقه،"},{"book":"لاویان","chapter":"21","verse":"19","text":"دست یا پا شکسته،"},{"book":"لاویان","chapter":"21","verse":"20","text":"گوژپشت یا کوتوله باشد، چشم معیوب یا مرض پوستی داشته یا بیضه‌هایش آسیب دیده باشد،"},{"book":"لاویان","chapter":"21","verse":"21","text":"به سبب نقص جسمی‌اش اجازه ندارد هدایای خوراکی را که بر آتش به خداوند تقدیم می‌شود، تقدیم کند."},{"book":"لاویان","chapter":"21","verse":"22","text":"با وجود این باید از خوراک کاهنان که از هدایای تقدیمی به خداوند است به او غذا داده شود هم از هدایای مقدّس و هم از مقدّسترین هدایا."},{"book":"لاویان","chapter":"21","verse":"23","text":"ولی او نباید به پردهٔ مقدّس خیمۀ ملاقات یا به مذبح نزدیک شود چون نقص بدنی دارد و این عمل او خیمۀ ملاقات مرا بی‌حرمت می‌کند، زیرا من که خداوند هستم آن را تقدیس کرده‌ام.»"},{"book":"لاویان","chapter":"21","verse":"24","text":"موسی این دستورها را به هارون و پسرانش و تمامی قوم اسرائیل داد."}]}