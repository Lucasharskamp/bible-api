{"data":[{"book":"यहोशू","chapter":"21","verse":"1","text":"लेवी परिवारों के प्रमुख पुरोहित एलिएज़र, नून के पुत्र यहोशू तथा इस्राएली गोत्रों के मुखियों के पास गए."},{"book":"यहोशू","chapter":"21","verse":"2","text":"कनान देश के शीलो में उन्होंने उनसे यह बात कही, “मोशेह के द्वारा याहवेह ने हमसे कहा कि हमें हमारे निवास के लिए नगर दिया जाएगा. और इन नगरों के आस-पास हमारे पशुओं को चराने की जगह भी होगी.”"},{"book":"यहोशू","chapter":"21","verse":"3","text":"तब इस्राएल वंश ने याहवेह के आदेश के अनुसार लेवियों को अपने हिस्से में से नगर दिये, जिनके आस-पास की चरागाह की भूमि भी थी."},{"book":"यहोशू","chapter":"21","verse":"4","text":"पहला नाम कोहाथ के परिवारों का आया, जो अहरोन वंश के लेवियों में से थे. यहूदाह, शिमओन तथा बिन्यामिन गोत्र को बांटी गई भूमि में से तेरह नगर उन्हें मिले."},{"book":"यहोशू","chapter":"21","verse":"5","text":"कोहाथ के कुछ लोगों को एफ्राईम, दान तथा मनश्शेह के आधे गोत्र की भूमि में से दस नगर मिले."},{"book":"यहोशू","chapter":"21","verse":"6","text":"गेरशोन वंश को इस्साखार, आशेर, नफताली गोत्रों की भूमि में से, तथा बाशान में मनश्शेह के आधे गोत्र की भूमि में से, कुल तेरह नगर मिले."},{"book":"यहोशू","chapter":"21","verse":"7","text":"मेरारी वंश को उनके परिवारों के अनुसार रियूबेन, गाद तथा ज़ेबुलून के गोत्रों से बारह नगर मिले."},{"book":"यहोशू","chapter":"21","verse":"8","text":"इस्राएलियों ने लेवियों को पशु चराने के लिए भी नगर दिए, जैसा मोशेह को याहवेह का आदेश था."},{"book":"यहोशू","chapter":"21","verse":"9","text":"उन्होंने कुछ नगर यहूदाह तथा शिमओन गोत्र के कुलों को दिए:"},{"book":"यहोशू","chapter":"21","verse":"10","text":"ये अहरोन वंश, जो कोहाथियों के परिवारों में से लेवी वंश के थे, पहला नाम उन्हीं का आया था."},{"book":"यहोशू","chapter":"21","verse":"11","text":"तब उन्होंने उन्हें यहूदिया के पर्वतीय प्रदेश में उनके आस-पास के जगह चरागाह सहित किरयथ-अरबा नगर दे दिया—अरबा नामक व्यक्ति अनाक अर्थात् हेब्रोन का पिता था."},{"book":"यहोशू","chapter":"21","verse":"12","text":"परंतु नगर के खेत तथा इसके गांव उन्होंने येफुन्‍नेह के पुत्र कालेब को दे दिए, कि ये उनकी अपनी भूमि हो."},{"book":"यहोशू","chapter":"21","verse":"13","text":"उन्होंने अहरोन के वंशजों को ये नगर दिए: हेब्रोन (जो शरण शहर था), और लिबनाह,"},{"book":"यहोशू","chapter":"21","verse":"14","text":"यत्तिर, एशतमोह,"},{"book":"यहोशू","chapter":"21","verse":"15","text":"होलोन, दबीर,"},{"book":"यहोशू","chapter":"21","verse":"16","text":"एइन, युताह और बेथ-शेमेश को उनके चराइयों के साथ ये नगर भी दे दिए गए इस प्रकार दो गोत्रों के हिस्से में से यह नौ नगर दिए गए,"},{"book":"यहोशू","chapter":"21","verse":"17","text":"बिन्यामिन गोत्र से:"},{"book":"यहोशू","chapter":"21","verse":"18","text":"अनाथोथ आलमोन को चराइयों सहित चार नगर दिये गए."},{"book":"यहोशू","chapter":"21","verse":"19","text":"इस प्रकार अहरोन वंश के पुरोहितों के लिए कुल तेरह नगर उनके चराइयों सहित अलग कर दिए गए."},{"book":"यहोशू","chapter":"21","verse":"20","text":"तब कोहाथ वंश को, जो लेवी थे, तथा कोहाथ के बचे हुए पुरोहितों को एफ्राईम गोत्र से नगर दिये:"},{"book":"यहोशू","chapter":"21","verse":"21","text":"उन्होंने इन्हें एफ्राईम के पर्वतीय प्रदेश से"},{"book":"यहोशू","chapter":"21","verse":"22","text":"किबज़यिम तथा बेथ-होरोन और इसके चराइयों के साथ; चार नगर दिये."},{"book":"यहोशू","chapter":"21","verse":"23","text":"दान के गोत्र से:"},{"book":"यहोशू","chapter":"21","verse":"24","text":"अय्जालोन गथ-रिम्मोन; उनके चराइयों के साथ चार नगर दिये."},{"book":"यहोशू","chapter":"21","verse":"25","text":"मनश्शेह के आधे गोत्र में से:"},{"book":"यहोशू","chapter":"21","verse":"26","text":"कोहाथ वंश के बचे हुए परिवारों को दस नगर चराइयों सहित दिए गए."},{"book":"यहोशू","chapter":"21","verse":"27","text":"गेरशोन वंश को, जो लेवी गोत्र से थे:"},{"book":"यहोशू","chapter":"21","verse":"28","text":"इस्साखार के गोत्र में से:"},{"book":"यहोशू","chapter":"21","verse":"29","text":"यरमूथ और एन-गन्‍नीम उसके चराइयों सहित; चार नगर दिये."},{"book":"यहोशू","chapter":"21","verse":"30","text":"आशेर के गोत्र से:"},{"book":"यहोशू","chapter":"21","verse":"31","text":"हेलकथ तथा रेहोब उनके चराइयों सहित चार नगर दिए;"},{"book":"यहोशू","chapter":"21","verse":"32","text":"नफताली गोत्र से:"},{"book":"यहोशू","chapter":"21","verse":"33","text":"उनके परिवारों के अनुसार गेरशोन वंश को कुल तेरह नगर, उनके चराइयों सहित दिये."},{"book":"यहोशू","chapter":"21","verse":"34","text":"मेरारी वंश के परिवारों को, जो लेवी गोत्र से बचे हुए थे:"},{"book":"यहोशू","chapter":"21","verse":"35","text":"दिमना तथा नहलाल, सबको चराइयों सहित; चार नगर दे दिए."},{"book":"यहोशू","chapter":"21","verse":"36","text":"रियूबेन के गोत्र से:"},{"book":"यहोशू","chapter":"21","verse":"37","text":"केदेमोथ तथा मेफाअथ उनके चराइयों सहित चार नगर दिए;"},{"book":"यहोशू","chapter":"21","verse":"38","text":"गाद के गोत्र से:"},{"book":"यहोशू","chapter":"21","verse":"39","text":"हेशबोन तथा याज़र; उनके चराइयों सहित कुल चार नगर दिए."},{"book":"यहोशू","chapter":"21","verse":"40","text":"ये सभी नगर उनके परिवारों के अनुसार मेरारी वंश, और बचे हुए लेवियों के हो गए. उनके हिस्से में कुल बारह नगर आए."},{"book":"यहोशू","chapter":"21","verse":"41","text":"इस्राएल वंश के मध्य लेवियों के हिस्से में उनके चराइयों सहित अड़तालीस नगर आए."},{"book":"यहोशू","chapter":"21","verse":"42","text":"इन सभी नगरों के चारों और हरियाली थी; यह इन सभी नगरों के लिए सच था."},{"book":"यहोशू","chapter":"21","verse":"43","text":"याहवेह ने इस्राएल को वह पूरा देश दे दिया, जिसकी शपथ उन्होंने उनके पूर्वजों से की थी."},{"book":"यहोशू","chapter":"21","verse":"44","text":"उन्होंने इस देश पर अपना अधिकार कर लिया और वे इसमें रहने लगे. याहवेह द्वारा उन्हें चारों ओर से शान्तिपूर्ण वातावरण मिला—जैसी शपथ याहवेह ने उनके पूर्वजों से की थी. कोई भी शत्रु उनके सामने ठहर न सका—याहवेह ने सभी शत्रु उनके अधीन कर दिए."},{"book":"यहोशू","chapter":"21","verse":"45","text":"इस्राएल वंश से याहवेह द्वारा किया गया एक भी वायदा पूरा हुए बिना न रहा. सब वायदे याहवेह ने पूरे किए."}]}