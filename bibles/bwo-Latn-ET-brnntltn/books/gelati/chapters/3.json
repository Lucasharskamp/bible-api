{"data":[{"book":"Gelati","chapter":"3","verse":"1","text":"It dárts Gelati dats ashuwotso! kone iten teziyik'ri? Iyesus Krstos it shinatse jitats jiteyat b́teshtsok'on itsh sháánidek't keewere b́teshi."},{"book":"Gelati","chapter":"3","verse":"2","text":"Itoke danosh tgeyirwo han s'uziye, arikon it S'ayin shayiro it dek' nemo s'eentsoneyamó? Doo shishiyosh aap'etso shishat amanoneya?"},{"book":"Gelati","chapter":"3","verse":"3","text":"It Ik' shayiron dek' tuwat andmo meetson ishoshe it geyiri, eshe hanok'o dark itne."},{"book":"Gelati","chapter":"3","verse":"4","text":"Doo shishi jangosh it dek'ts gond bek' jamo k'awtsalo wotat orere eteya? Han k'alrte wotiyal arikon k'awtsalko orere etee."},{"book":"Gelati","chapter":"3","verse":"5","text":"Ik'o b́ shayiro itsh bí imirwonat itokere adit fino b́ finir nemok'o it finirwoshemó? Doo shishiyosh aap'etso shishat it amanirwoshe?"},{"book":"Gelati","chapter":"3","verse":"6","text":"Hanwere «Abrahamiye Ik'o b́ amani, manwere kááw wotat bísh b́ taaweyi» ett guut'etsok'one."},{"book":"Gelati","chapter":"3","verse":"7","text":"3:7 Rom 4:16  Eshe amanirwots Abraham nanaúwotsi bowotok'o dande'ere."},{"book":"Gelati","chapter":"3","verse":"8","text":"3:8 Aze. 12:3  Ik'o Ik' ash woterawwotsi imnetiyon kááw b́ woshitwok'o S'ayin mas'aafo shino be'er «Ash jamwots neen deretúne» ett Abrahamsh shin doo shishi aap'o keewere."},{"book":"Gelati","chapter":"3","verse":"9","text":"Eshe amaniru jamwots amantso Abrahamnton deretune."},{"book":"Gelati","chapter":"3","verse":"10","text":"«Nemi mas'afotsere guut'ets tzaziyi jamon kúp'ar berawonat finats jitsraw jamo c'asheke» ett guut'etsotse «Nemo finats jiitson kááwwotsi wotitwone» etirwots c'ashekne."},{"book":"Gelati","chapter":"3","verse":"11","text":"3:11 Ibr. 2:4  «Kááw ashonmó imnetiyon kasho daatsitwe» ett guut'etsosh nemi fin s'eentson asho konwor Ik' shinatse kááw b́ woterawok'o daneke."},{"book":"Gelati","chapter":"3","verse":"12","text":"3:12 Lew. 18:5  Nemo imnetiyats ned'iyekaliyee, mank'owere «Asho nemon beyo b́ falit nemi tzazi jamwotsi finats b́ jitsiyale» ett guut'ere."},{"book":"Gelati","chapter":"3","verse":"13","text":"«Mitats jitere k'iritu jamo c'asheke» ett guut'etsotse Krstos noosh c'ashets ash wotat nemi dowet c'ashmanitse noon b́ kishi."},{"book":"Gelati","chapter":"3","verse":"14","text":"Hanwere b́ wot Ik'o Abrahamsh b́ imts deero Iyesus Krstos weeron Ik' ash woterawwotsok b́ bodetwok'onat noowere Ik'o itesh imetwe bí etts Shayiri s'ayino imnetiyon nodek'ishe."},{"book":"Gelati","chapter":"3","verse":"15","text":"T eshwotso! aab keewan ashoke daneets keewonton ik woshde'er s'iilone, ash iko b́ kindts taaro kááwar b́ ned'iyakon konwor oriyosh wee dabosh falatse."},{"book":"Gelati","chapter":"3","verse":"16","text":"3:16 Aze. 12:7  Ik'o Abrahamnat b́ naarosh jangiyets aap'wotsi b́ im hank'one, jangiyon aap'etso aywotssh b́ wottsok'o woshdek't «Nnaarwotssha» eraatse, ernmó ikosh b́ wottsok'o «Nnaarosha» etfe, «Nnaara» etetsanwere Krstosiye."},{"book":"Gelati","chapter":"3","verse":"17","text":"Eshe taa ti etirwo haniye, awd bale shaash natoniyere il imets nemo shino Ik'okere s'ayntsdek't imets taaro gaahr jangiyets aap'man t'afiyo falratse."},{"book":"Gelati","chapter":"3","verse":"18","text":"3:18 Rom 4:14  Ik keewo naatet nemok'ona wotink'ere jangit imets aap'i weeron b́ woto orere b́ teshi, ernmó Ik'o naato Abrahamsh bí'im jangit b́ aap'tsoshe."},{"book":"Gelati","chapter":"3","verse":"19","text":"Eshe, nemo ime eegoshe? Nemo dabee Abrahamsh jangiyon imets naaro b́ wafetsosh nomrratse tuutsone, nemo melakiyo weeron beshat dagi taalotsi ash ikosh imere."},{"book":"Gelati","chapter":"3","verse":"20","text":"Ernmó dagtalotse bede'er manit asho git jirosha bako ik jiro s'uzosh fineratse, Ik'onmó ike."},{"book":"Gelati","chapter":"3","verse":"21","text":"Eshe nemo Ik' jangits keewo k'efitwa? B́ jamon k'eferatse! kasho daatsit nemo imere wotink'e kááw woto nemi weerone b́ datseyak'oni b́ teshi."},{"book":"Gelati","chapter":"3","verse":"22","text":"Ernmó Iyesusi amanon daatset jangets keewo amantsuwotssh imetwok'o S'ayin mas'aafo b́ etirwok'o dats jamu morrosh kéweyat morron tipetsu woterane."},{"book":"Gelati","chapter":"3","verse":"23","text":"Imnetiyo b́ waftsere shinon nemosh tipetswotsiye noteshi, hanwere imnetiyo b́ be'efetsosh nemo noon kotdek't detsdek'tniye b́ teshi."},{"book":"Gelati","chapter":"3","verse":"24","text":"Hank'on, imnetiyon kááw no wotitwok'o Krstos b́ wááfetsosh nemo noon ditsirwo wotatniye b́ teshi."},{"book":"Gelati","chapter":"3","verse":"25","text":"Andomó imnetiyo b́ waatsosh nemi ditsi shirots nowoto orere."},{"book":"Gelati","chapter":"3","verse":"26","text":"Iyesus Krstosi amanon it jametswor Ik' nanaúwotsi woterte,"},{"book":"Gelati","chapter":"3","verse":"27","text":"Gúpeyon Krstosnton ik wotts it únetswots Krstosi tahok'o tahadek'rte."},{"book":"Gelati","chapter":"3","verse":"28","text":"It jametswor Krstos Iyesusn ik it wottsotse ayhudiyonat Girikiyon, gútsonat guuts woterawon, núngushonat máátson dagotse eegoru k'osh k'osheyo aaliye."},{"book":"Gelati","chapter":"3","verse":"29","text":"3:29 Rom 4:13  Eshe Krstosk it wotiyakon Abraham naar itne, jangiyets aap'mank'on naatetwots itne."}]}