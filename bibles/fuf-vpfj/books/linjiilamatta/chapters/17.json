{"data":[{"book":"LINJIILA MATTA","chapter":"17","verse":"1","text":"Balɗe jeegoo ɓawto ɗun, Iisaa ƴetti Petruusu e Yaaquuba e Yuuhanna neene-gooto Yaaquuba on, o naɓi ɓe kamɓe tun e hoore fello toowungo."},{"book":"LINJIILA MATTA","chapter":"17","verse":"2","text":"Mbaadi makko ndin waylii yeeso maɓɓe, yeeso makko ngon jalbiri wa naange, conci makko ɗin kadi rawniri wa ndaygu."},{"book":"LINJIILA MATTA","chapter":"17","verse":"3","text":"Muusaa e Iiliiya feeɲani ɓe, tawi hiɓe yewtida e makko kanko Iisaa."},{"book":"LINJIILA MATTA","chapter":"17","verse":"4","text":"Onsay Petruusu ƴetti haala kan, o wi'i Iisaa: «Koohoojo, no moƴƴi ka wonen ɗoo. Si hiɗon faalaa toode mi darnay ɗoo togooji tati, onon wonndu, Muusaa wonndu, Iiliiya kadi wonndu.»"},{"book":"LINJIILA MATTA","chapter":"17","verse":"5","text":"Wa fewndo ko o wowlata ɗun, duulere jalbunde tippii buumi ɓe. Onsay hawa yalti ka duulere, wi'i: «Oo ɗoo ko Ɓiɗɗo an yiɗaaɗo, mo mi weltori on. Heɗitee mo!»"},{"book":"LINJIILA MATTA","chapter":"17","verse":"6","text":"Ɓay wonii kamɓe taalibaaɓe ɓen ɓe nanii ɗun, ɓe heɓi kulol tiiɗungol, ɓe suuyi, ɓe sujji."},{"book":"LINJIILA MATTA","chapter":"17","verse":"7","text":"Kono Iisaa ɓadii, meemi ɓe, o wi'i: «Immee! Wota on hulu!»"},{"book":"LINJIILA MATTA","chapter":"17","verse":"8","text":"Onsay ɓe ɓanti gite ɗen, ɓe tawi ɓe yi'itaali hay gooto, si hinaa Iisaa tun."},{"book":"LINJIILA MATTA","chapter":"17","verse":"9","text":"E nder ko ɓe tippotoo kon ka fello, Iisaa yamiri ɓe, wi'i: «Wota on wowlan hay gooto fii ko yi'uɗon kon, haa nde *Ɓii-Aaden on immintinaa e hakkunde mayɓe ɓen woo.»"},{"book":"LINJIILA MATTA","chapter":"17","verse":"10","text":"Onsay taalibaaɓe ɓen landii mo, ɓe wi'i: «Ko fii honɗun jannooɓe fii Sariya on ɓen wi'anta wonde ko Iiliiya haani arude taho?»"},{"book":"LINJIILA MATTA","chapter":"17","verse":"11","text":"O jaabii ɓe, o wi'i: «Ko goonga Iiliiya aray, wattitoo fow."},{"book":"LINJIILA MATTA","chapter":"17","verse":"12","text":"Kono mi andinii on Iiliiya ariino, kono ɓe anditaali mo, ɓe waɗiri mo no ɓe faaliraa non. Ko wano non kadi ɓe tampinirta Ɓii-Aaden on.»"},{"book":"LINJIILA MATTA","chapter":"17","verse":"13","text":"Onsay taalibaaɓe ɓen faami wonde ko fii Yaayaa lootaynooɗo maande tuubuubuyee on o yewti ɓe."},{"book":"LINJIILA MATTA","chapter":"17","verse":"14","text":"Ɓay wonii ɓe hewtii takko jamaa on, onsay gorko goo ari jiccii yeeso Iisaa, o wi'i:"},{"book":"LINJIILA MATTA","chapter":"17","verse":"15","text":"«Koohoojo, yurminee ɓiɗɗo an on. Ko o iirotooɗo, himo tampi fota. Soono woo o yanay ka yiite e ka ndiyan."},{"book":"LINJIILA MATTA","chapter":"17","verse":"16","text":"Mi addii mo ka taalibaaɓe mon ɓen, kono ɓe waawaali mo ɲawndude.»"},{"book":"LINJIILA MATTA","chapter":"17","verse":"17","text":"Iisaa jaabii, wi'i: «Onon ko on jamaanu ɓoyliingu ngu gomɗinaa. Ko haa honde tuma mi wondata e mon? E ko haa honde tuma mi muɲɲantoo on? Addanee lan mo ɗoo.»"},{"book":"LINJIILA MATTA","chapter":"17","verse":"18","text":"Iisaa toŋani jinnawii ngin, ngii yalti e paykun kun, kun ndikki e on saa'i tigi."},{"book":"LINJIILA MATTA","chapter":"17","verse":"19","text":"Onsay taalibaaɓe ɓen gundii Iisaa, wi'i mo: «Ko fii honɗun menen men waawaali raɗaade ngii jinnawii?»"},{"book":"LINJIILA MATTA","chapter":"17","verse":"20","text":"Iisaa jaabii ɓe, wi'i: «Ko sabu ko gomɗinal mon ngal fanɗi kon. Ko fii ka haqiiqa mi andinii on, hay si tawii gomɗinal mon ngal no fota e abbere bene, si on wi'iino ngoo fello: ‹Iwu ɗoo!›, ngo iwayno. Harayno hay huunde alaa ko ronkaynoɗon."},{"book":"LINJIILA MATTA","chapter":"17","verse":"21","text":"Kono sifa ngii jinnawii, ko toraare Alla e hoorugol tun yaltinta ngii.»"},{"book":"LINJIILA MATTA","chapter":"17","verse":"22","text":"Ɲande goo tawi Iisaa e taalibaaɓe mun ɓen no mottondiri Jaliilu, o wi'i ɓe: «Ɓii-Aaden on wattete e juuɗe yimɓe ɓen,"},{"book":"LINJIILA MATTA","chapter":"17","verse":"23","text":"ɓe wara mo, ka ɲalaande tammere o immintinoyee.» Ɗun aanini ɓe fota."},{"book":"LINJIILA MATTA","chapter":"17","verse":"24","text":"Fewndo ko ɓe naatata Kafernahuum, ƴantooɓe sagalle fii *juulirde mawnde nden ari, ɓe tawi Petruusu, ɓe landii mo, ɓe wi'i: «E hara karamoko mon yoɓataa sagalle fii juulirde mawnde nden?»"},{"book":"LINJIILA MATTA","chapter":"17","verse":"25","text":"Kono o jaabii ɓe, o wi'i: «Oo'o, ɓe yoɓay!»"},{"book":"LINJIILA MATTA","chapter":"17","verse":"26","text":"O jaabii mo, o wi'i: «Ko heddiiɓe ɓen.»"},{"book":"LINJIILA MATTA","chapter":"17","verse":"27","text":"Kono fii wota en mettin ɓerɗe ɓen ƴantooɓe sagalle, yahu ka weendu, bugoɗaa ndolinwal maa ngal ka ndiyan, nangaa lingii adiingii moɗude ngin, udditaa hunduko maggii on, a taway ton tammaaru kaalisi ndu mbuuɗi nay. Ƴettaa ndu, jonnaa ɓen ƴantooɓe fii sagalle men ɗen enen ɗiɗo.»"}]}