{"data":[{"book":"Ƙidaya","chapter":"15","verse":"1","text":"Ubangiji ya ce wa Musa,"},{"book":"Ƙidaya","chapter":"15","verse":"2","text":"“Ka yi magana da Isra’ilawa, ka ce musu, ‘Bayan kun shiga ƙasar da nake ba ku a matsayin gida,"},{"book":"Ƙidaya","chapter":"15","verse":"3","text":"kuka yi hadayar da akan yi da wuta ga Ubangiji, daga cikin shanu, ko tumaki, abin ƙanshi mai daɗi ga Ubangiji, ko hadaya ta ƙonawa, ko hadayu don alkawura na musamman, ko hadayar yardar rai, ko kuma hadaya ta biki,"},{"book":"Ƙidaya","chapter":"15","verse":"4","text":"sai shi wanda ya kawo hadayar yă miƙa wa Ubangiji hadaya ta gari mai laushi mai kyau, kashi ɗaya bisa goma na efa wanda aka kwaɓa da kwalaba ɗaya na mai."},{"book":"Ƙidaya","chapter":"15","verse":"5","text":"Da kowane ɗan rago don hadaya ta ƙonawa, a shirya kwalaba ɗaya na ruwan inabi, a matsayin hadaya ta sha."},{"book":"Ƙidaya","chapter":"15","verse":"6","text":"“ ‘In da rago ne za a miƙa, to, sai a shirya hadaya ta gari mai laushi, garin yă zama kashi biyu bisa goma na efa. A kwaɓa shi da kashi ɗaya bisa uku na garwan mai,"},{"book":"Ƙidaya","chapter":"15","verse":"7","text":"da kashi ɗaya bisa uku na garwan ruwan inabi, a matsayin hadaya ta sha. A miƙa ta abin ƙanshi mai daɗi ga Ubangiji."},{"book":"Ƙidaya","chapter":"15","verse":"8","text":"“ ‘Sa’ad da kuka shirya rago don hadaya ta ƙonawa saboda alkawari na musamman, ko hadaya ta salama ga Ubangiji,"},{"book":"Ƙidaya","chapter":"15","verse":"9","text":"sai ku kawo hadaya ta gari tare da bijimi, kashi ɗaya bisa uku na gari mai laushi kwaɓaɓɓe da rabin garwan mai."},{"book":"Ƙidaya","chapter":"15","verse":"10","text":"A kuma kawo rabin garwan ruwan inabi na hadaya ta sha. Za tă zama hadayar da aka yi da wuta mai daɗin ƙanshi ga Ubangiji."},{"book":"Ƙidaya","chapter":"15","verse":"11","text":"Haka za a yi da kowane bijimi, ko rago, ko ɗan rago, ko bunsuru."},{"book":"Ƙidaya","chapter":"15","verse":"12","text":"Haka za a yi da kowannensu bisa ga abin da aka shirya."},{"book":"Ƙidaya","chapter":"15","verse":"13","text":"“ ‘Duk wanda yake ɗan ƙasa, ta haka ne dole zai aikata waɗannan abubuwa sa’ad da ya kawo hadaya da akan yi da wuta mai daɗin ƙanshi ga Ubangiji."},{"book":"Ƙidaya","chapter":"15","verse":"14","text":"Idan baƙon da yake baƙunci a cikinku, ko kowane ne da yake tare da ku a dukan zamananku, yana so yă ba da hadayar da akan yi da wuta don a yi ƙanshi mai daɗi ga Ubangiji, dole yă yi kamar yadda kuke yi."},{"book":"Ƙidaya","chapter":"15","verse":"15","text":"Ƙa’ida ɗaya ce ga jama’a da kuma baƙin da suke zama a cikinku, wannan za tă zama dawwammamiyar farilla a dukan tsararraki masu zuwa. Da ku, da baƙi, za ku zama ɗaya a gaban Ubangiji."},{"book":"Ƙidaya","chapter":"15","verse":"16","text":"Doka ɗaya da ƙa’ida ɗaya za a yi aiki da ita a kan ku da kuma baƙin da suke zama a cikinku.’ ”"},{"book":"Ƙidaya","chapter":"15","verse":"17","text":"Ubangiji ya ce wa Musa,"},{"book":"Ƙidaya","chapter":"15","verse":"18","text":"“Ka yi magana da Isra’ilawa, ka ce musu, ‘Sa’ad da kuka shiga ƙasar da ina kai ku,"},{"book":"Ƙidaya","chapter":"15","verse":"19","text":"kuka ci abincin ƙasar, ku miƙa wani sashe na amfanin ƙasar a matsayin hadaya ga Ubangiji."},{"book":"Ƙidaya","chapter":"15","verse":"20","text":"Ku kawo waina daga nunan fari na ɓarzajjen hatsinku, ku kuma miƙa shi a matsayin hadaya daga masussuka."},{"book":"Ƙidaya","chapter":"15","verse":"21","text":"A duk tsararraki masu zuwa, za ku miƙa wannan hadaya daga nunan fari na ɓarzajjen hatsinku ga Ubangiji."},{"book":"Ƙidaya","chapter":"15","verse":"22","text":"“ ‘To, in ku a matsayin jama’a, da gangan kuka ƙi kiyaye waɗannan ƙa’idodi da Ubangiji ya ba wa Musa ba,"},{"book":"Ƙidaya","chapter":"15","verse":"23","text":"ko wani daga cikin umarnan da Ubangiji ya ba ku ta wurinsa, daga ranar da Ubangiji ya ba da su, har zuwa tsararraki masu zuwa,"},{"book":"Ƙidaya","chapter":"15","verse":"24","text":"in kuwa aka yi haka ba da gangan ba, kuma da rashin sani, sai duk jama’a su miƙa ɗan bijimi don hadaya ta ƙonawa mai daɗin ƙanshi ga Ubangiji, tare da ƙayyadadden hadaya ta gari, da hadaya ta sha, da kuma bunsuru na hadaya don zunubi."},{"book":"Ƙidaya","chapter":"15","verse":"25","text":"Firist kuwa zai yi kafara domin dukan jama’ar Isra’ilawa, za a kuma gafarta musu, gama ba da gangan ba ne suka aikata, kuma sun kawo wa Ubangiji hadayar da akan yi da wuta da kuma hadaya don zunubi saboda laifinsu."},{"book":"Ƙidaya","chapter":"15","verse":"26","text":"Za a gafarta wa dukan jama’ar Isra’ilawa, da baƙin da suke zama a cikinsu, gama duk laifin da aka yi da rashin sani, yakan shafi dukan mutane."},{"book":"Ƙidaya","chapter":"15","verse":"27","text":"“ ‘Amma in mutum ɗaya ne kaɗai ya yi laifi ba da gangan ba, dole yă kawo akuya domin hadaya don zunubi."},{"book":"Ƙidaya","chapter":"15","verse":"28","text":"Firist zai yi kafara a gaban Ubangiji saboda mutumin nan da ya aikata laifi ba da gangan ba, in kuwa an yi kafara saboda shi, za a gafarta masa."},{"book":"Ƙidaya","chapter":"15","verse":"29","text":"Ƙa’ida dai za tă zama ɗaya ga duk wanda ya yi laifi ba da gangan ba, ko shi ɗan ƙasa ne, ko kuma baƙon da yake zama a cikinku."},{"book":"Ƙidaya","chapter":"15","verse":"30","text":"“ ‘Amma duk wanda ya yi zunubi da gangan, ko shi ɗan ƙasa ne, ko baƙo, ya saɓi Ubangiji, dole a ware wannan mutum daga mutanensa,"},{"book":"Ƙidaya","chapter":"15","verse":"31","text":"gama ya rena maganar Ubangiji, ya kuma karya umarninsa. Tabbatacce za a kashe wannan mutum, alhakinsa laifinsa kuwa yana wuyansa.’ ”"},{"book":"Ƙidaya","chapter":"15","verse":"32","text":"Yayinda Isra’ilawa suke ciki hamada, sai aka sami wani mutum yana tattara itace a ranar Asabbaci."},{"book":"Ƙidaya","chapter":"15","verse":"33","text":"Waɗanda suka gan shi, suka kawo shi wurin Musa da Haruna da dukan taro,"},{"book":"Ƙidaya","chapter":"15","verse":"34","text":"sai suka sa shi a gidan waƙafi don ba su riga sun san abin da za a yi da shi ba tukuna."},{"book":"Ƙidaya","chapter":"15","verse":"35","text":"Sai Ubangiji ya ce wa Musa, “Dole mutumin yă mutu. Dole dukan taron su jajjefe shi a bayan sansani.”"},{"book":"Ƙidaya","chapter":"15","verse":"36","text":"Saboda haka taron suka ɗauke shi zuwa bayan sansani, suka kuma jajjefe shi har ya mutu, yadda Ubangiji ya umarci Musa."},{"book":"Ƙidaya","chapter":"15","verse":"37","text":"Ubangiji ya ce wa Musa,"},{"book":"Ƙidaya","chapter":"15","verse":"38","text":"“Ka yi magana da Isra’ilawa, ka ce musu, ‘A dukan tsararraki masu zuwa, za ku sa tuntaye a gefen rigunarku, su sa zare mai ruwan shuɗi a bisan kowane tuntu."},{"book":"Ƙidaya","chapter":"15","verse":"39","text":"Tuntayen za su zama muku abin dubawa don ku riƙa tunawa da dukan umarnan Ubangiji, don kada ku bi son zuciyarku, da sha’awar idanunku yadda kuka taɓa yi."},{"book":"Ƙidaya","chapter":"15","verse":"40","text":"Sa’an nan za ku riƙa tuna, ku kuma aikata dukan umarnaina ku zama tsarkaka ga Allahnku."},{"book":"Ƙidaya","chapter":"15","verse":"41","text":"Ni ne Ubangiji Allahnku, da ya fitar da ku daga Masar, don in zama Allahnku. Ni ne Ubangiji Allahnku.’ ”"}]}