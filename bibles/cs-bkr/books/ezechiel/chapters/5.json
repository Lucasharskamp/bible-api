{"data":[{"book":"Ezechiel","chapter":"5","verse":"1","text":"Potom ty synu člověčí, vezmi sobě nůž ostrý, totiž břitvu holičů, vezmi jej sobě, a ohol ním hlavu i bradu svou. Potom vezma sobě váhu, rozděl to."},{"book":"Ezechiel","chapter":"5","verse":"2","text":"Třetinu ohněm spal u prostřed města, když se vyplní dnové obležení; zatím vezma druhou třetinu, posekej mečem okolo něho; ostatní pak třetinu rozptyl u vítr. Nebo mečem dobytým budu je stihati."},{"book":"Ezechiel","chapter":"5","verse":"3","text":"A však odejmi odtud něco málo, a zavaž do křídel svých."},{"book":"Ezechiel","chapter":"5","verse":"4","text":"A i z těch ještě vezma, uvrz je do prostřed ohně, a spal je ohněm, odkudž vyjde oheň na všecken dům Izraelský."},{"book":"Ezechiel","chapter":"5","verse":"5","text":"Takto praví Panovník Hospodin: Tento Jeruzalém, kterýž jsem postavil u prostřed pohanů, a vůkol otočil krajinami,"},{"book":"Ezechiel","chapter":"5","verse":"6","text":"Změnil soudy mé v bezbožnost více než pohané, a ustanovení má více než jiné země, kteréž jsou vůkol něho; nebo soudy mými pohrdli, a v ustanoveních mých nechodili."},{"book":"Ezechiel","chapter":"5","verse":"7","text":"Protož takto praví Panovník Hospodin: Proto že mnohem více než pohané, kteříž jsou vůkol vás, v ustanoveních mých nechodili jste, a soudů mých nečinili jste, nýbrž ani tak jako pohané, kteříž jsou vůkol vás, soudů nekonali jste:"},{"book":"Ezechiel","chapter":"5","verse":"8","text":"Protož takto praví Panovník Hospodin: Aj, já na tebe, aj já, a vykonám u prostřed tebe soudy před očima pohanů."},{"book":"Ezechiel","chapter":"5","verse":"9","text":"Nebo učiním při tobě to, čehož jsem prv neučinil, a čehož podobně neučiním více pro všecky ohavnosti tvé,"},{"book":"Ezechiel","chapter":"5","verse":"10","text":"Tak že otcové jísti budou syny u prostřed tebe, a synové jísti budou otce své, a vykonám proti tobě soudy, a rozptýlím všecky ostatky tvé na všecky strany."},{"book":"Ezechiel","chapter":"5","verse":"11","text":"Protož živť jsem já, praví Panovník Hospodin, že poněvadž jsi ty svatyně mé poškvrnil všelikými mrzkostmi svými, a všelikými ohavnostmi svými, i já také zlehčím tebe, a neodpustíť oko mé, a nikoli se neslituji."},{"book":"Ezechiel","chapter":"5","verse":"12","text":"Třetina tebe morem zemře a hladem zhyne u prostřed tebe, a třetina druhá mečem padne vůkol tebe, ostatní pak třetinu na všecky stany rozptýlím, a mečem dobytým stihati je budu."},{"book":"Ezechiel","chapter":"5","verse":"13","text":"A tak do konce vylit bude hněv můj, a dotru prchlivostí svou na ně, i potěším se. I zvědíť, že já Hospodin mluvil jsem v horlivosti své, když vykonám prchlivost svou na nich,"},{"book":"Ezechiel","chapter":"5","verse":"14","text":"A obrátím tě v poušť, a dám tě v útržku mezi národy, kteříž jsou vůkol tebe, před očima každého tudy jdoucího."},{"book":"Ezechiel","chapter":"5","verse":"15","text":"A tak budeš k útržce, posměchu, k hroznému příkladu a k užasnutí národům, kteříž jsou vůkol tebe, tehdáž když vykonám proti tobě soudy v hněvě a v prchlivosti a v žehrání zůřivém. Já Hospodin mluvil jsem."},{"book":"Ezechiel","chapter":"5","verse":"16","text":"Tehdáš když vystřelím jízlivé střely hladu k záhubě vaší, kteréž vystřelím, abych vás vyhubil, a hlad shromáždě proti vám, zlámi vám hůl chleba."},{"book":"Ezechiel","chapter":"5","verse":"17","text":"Pošli zajisté na vás hlad a zvěř lítou, kteráž tě na sirobu přivede; i mor a krev přijde na tebe, když uvedu na tě meč. Já Hospodin mluvil jsem."}]}