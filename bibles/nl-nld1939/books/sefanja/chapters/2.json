{"data":[{"book":"Sefanja","chapter":"2","verse":"1","text":"Treedt in uzelf, en komt tot bezinning, Tuchteloos ras:"},{"book":"Sefanja","chapter":"2","verse":"2","text":"Voordat ge verstuift op die dag Als opgejaagd kaf. Voordat op u neerkomt Jahweh’s ziedende toorn, Voordat de Dag u bereikt Van de gramschap van Jahweh."},{"book":"Sefanja","chapter":"2","verse":"3","text":"Zoekt Jahweh, gij nederigen der aarde, Gij allen, die zijn wil volbrengt; Zoekt gerechtigheid, zoekt nederigheid: Misschien zijt ge veilig op de Dag van de gramschap van Jahweh."},{"book":"Sefanja","chapter":"2","verse":"4","text":"Want Gaza wordt een verlaten oord, Asjkelon een woestijn; Asjdod wordt opgejaagd op klaarlichte dag, Ekron ontworteld!"},{"book":"Sefanja","chapter":"2","verse":"5","text":"Wee u, bewoners der zeekust, Volk der Kretenzen: Het woord van Jahweh komt over u! Kanaän, Ik zal u verwoesten, Land der Filistijnen, ge zult zonder inwoners zijn!"},{"book":"Sefanja","chapter":"2","verse":"6","text":"De zeekust van Kreta zal een weideplaats worden, Een schapenkooi:"},{"book":"Sefanja","chapter":"2","verse":"7","text":"Ze valt het Overschot ten deel Van Juda’s huis. Zij zullen daar weiden, en in Asjkelons huizen ‘s Avonds gaan rusten; Want Jahweh, hun God, zal weer naar hen omzien, Keert hun lot weer ten beste!"},{"book":"Sefanja","chapter":"2","verse":"8","text":"Ik heb het honen van Moab gehoord, En het schimpen der zonen van Ammon, Die mijn volk hebben gesmaad, Een hoge toon tegen zijn land gevoerd."},{"book":"Sefanja","chapter":"2","verse":"9","text":"Zo waar Ik leef, spreekt Jahweh der heirscharen, Israëls God: Daarom zal Moab als Sodoma worden, Als Gomorra de zonen van Ammon. Een veld met doornen zal het worden, Een zouthoop, een steppe voor eeuwig; Het Overschot van mijn volk maakt het buit, De Rest van mijn natie ontvangt het tot erfdeel!"},{"book":"Sefanja","chapter":"2","verse":"10","text":"Dat zal hun lot zijn, Als loon voor hun trots; Omdat zij hebben gesmaad en gehoond Het volk van Jahweh der heirscharen."},{"book":"Sefanja","chapter":"2","verse":"11","text":"Dan zal Jahweh door hen worden gevreesd, Omdat Jahweh de goden der aarde vernielt; En iedereen zal op zijn eigen plaats Hem aanbidden, Op alle eilanden der volken!"},{"book":"Sefanja","chapter":"2","verse":"12","text":"Gij ook, Koesjieten Zult worden vermoord door mijn zwaard!"},{"book":"Sefanja","chapter":"2","verse":"13","text":"Dan strekt Hij zijn hand tegen het noorden uit, Richt Assjoer te gronde, Maakt van Ninive een woestijn, Verdord als een steppe."},{"book":"Sefanja","chapter":"2","verse":"14","text":"Daar leggen zich de kudden neer, En allerlei wilde beesten; Kraaien en reigers Nestelen op zijn kapitélen. Hoort, het giert door zijn vensters, De verwoesting ligt op zijn drempel: Want het cederwerk Heeft men afgerukt."},{"book":"Sefanja","chapter":"2","verse":"15","text":"Dat is nu de dartele stad, Zo onbezorgd, Die sprak tot zichzelf: Dat ben ik, en geen ander! Hoe is zij een puinhoop geworden, Een leger voor beesten; Ieder die haar voorbijgaat, Blaast, en zwaait met de hand."}]}