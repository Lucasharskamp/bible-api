{"data":[{"book":"مزامیر","chapter":"78","verse":"1","text":"ای قوم من، به تعالیم من گوش فرا دهید و به آنچه می‌گویم توجه نمایید."},{"book":"مزامیر","chapter":"78","verse":"2","text":"زیرا می‌خواهم با مَثَلها سخن گویم. می‌خواهم معماهای قدیمی را برایتان شرح دهم."},{"book":"مزامیر","chapter":"78","verse":"3","text":"می‌خواهم آنچه را که از نیاکان خود شنیده‌ام تعریف کنم."},{"book":"مزامیر","chapter":"78","verse":"4","text":"اینها را باید تعریف کنیم و مخفی نسازیم تا فرزندان ما نیز بدانند که خداوند با قدرت خود چه کارهای شگفت‌انگیز و تحسین برانگیزی انجام داده است."},{"book":"مزامیر","chapter":"78","verse":"5","text":"خدا احکام و دستورهای خود را به قوم اسرائیل داد و به ایشان امر فرمود که آنها را به فرزندانشان بیاموزند"},{"book":"مزامیر","chapter":"78","verse":"6","text":"و فرزندان ایشان نیز به نوبهٔ خود آن احکام را به فرزندان خود تعلیم دهند تا به این ترتیب هر نسلی با احکام و دستورهای خدا آشنا گردد."},{"book":"مزامیر","chapter":"78","verse":"7","text":"به این ترتیب آنها یاد می‌گیرند که بر خدا توکل نمایند و کارهایی را که او برای نیاکانشان انجام داده است، فراموش نکنند و پیوسته مطیع دستورهایش باشند."},{"book":"مزامیر","chapter":"78","verse":"8","text":"در نتیجه آنها مانند نیاکان خود مردمی سرکش و یاغی نخواهند شد که ایمانی سست و ناپایدار داشتند و نسبت به خدا وفادار نبودند."},{"book":"مزامیر","chapter":"78","verse":"9","text":"افراد قبیلهٔ افرایم با وجود اینکه به تیر و کمان مجهز بودند و در تیراندازی مهارت خاص داشتند، هنگام جنگ پا به فرار نهادند."},{"book":"مزامیر","chapter":"78","verse":"10","text":"آنان پیمان خود را که با خدا بسته بودند، شکستند و نخواستند مطابق دستورهای او زندگی کنند."},{"book":"مزامیر","chapter":"78","verse":"11","text":"کارها و معجزات او را که برای ایشان و نیاکانشان در مصر انجام داده بود، فراموش کردند،"},{"book":"مزامیر","chapter":"78","verse":"12","text":"کارهای شگفت‌انگیزی که برای نیاکانشان در دشت صوعن در سرزمین مصر انجام داده بود."},{"book":"مزامیر","chapter":"78","verse":"13","text":"خدا دریای سرخ را شکافت و آبها را مانند دیوار بر پا نگه داشت تا ایشان از آن عبور کنند."},{"book":"مزامیر","chapter":"78","verse":"14","text":"بنی‌اسرائیل را در روز به‌وسیلۀ ستون ابر راهنمایی می‌کرد و در شب توسط روشنایی آتش!"},{"book":"مزامیر","chapter":"78","verse":"15","text":"در بیابان صخره‌ها را شکافت و برای آنها آب فراهم آورد."},{"book":"مزامیر","chapter":"78","verse":"16","text":"بله، از صخره چشمه‌های آب جاری ساخت!"},{"book":"مزامیر","chapter":"78","verse":"17","text":"ولی با وجود این، ایشان بار دیگر نسبت به خدای متعال گناه ورزیدند و در صحرا از فرمان او سر پیچیدند."},{"book":"مزامیر","chapter":"78","verse":"18","text":"آنها خدا را امتحان کردند و از او خوراک خواستند."},{"book":"مزامیر","chapter":"78","verse":"19","text":"حتی بر ضد خدا حرف زدند و گفتند: «آیا خدا می‌تواند در این بیابان برای ما خوراک تهیه کند؟"},{"book":"مزامیر","chapter":"78","verse":"20","text":"درست است که او از صخره آب بیرون آورد و بر زمین جاری ساخت، ولی آیا می‌تواند نان و گوشت را نیز برای قوم خود فراهم کند؟»"},{"book":"مزامیر","chapter":"78","verse":"21","text":"خداوند چون این را شنید غضبناک شد و آتش خشم او علیه اسرائیل شعله‌ور گردید،"},{"book":"مزامیر","chapter":"78","verse":"22","text":"زیرا آنها ایمان نداشتند که خدا قادر است احتیاج آنها را برآورد."},{"book":"مزامیر","chapter":"78","verse":"23","text":"با وجود این، خدا درهای آسمان را گشود"},{"book":"مزامیر","chapter":"78","verse":"24","text":"و نان آسمانی را برای ایشان بارانید تا بخورند و سیر شوند."},{"book":"مزامیر","chapter":"78","verse":"25","text":"بله، آنها خوراک فرشتگان را خوردند و تا آنجا که می‌توانستند بخورند خدا به ایشان عطا فرمود."},{"book":"مزامیر","chapter":"78","verse":"26","text":"سپس با قدرت الهی خود، بادهای شرقی و جنوبی را فرستاد"},{"book":"مزامیر","chapter":"78","verse":"27","text":"تا پرندگان بی‌شماری همچون شنهای ساحل دریا برای قوم او بیاورند."},{"book":"مزامیر","chapter":"78","verse":"28","text":"پرندگان در اردوی اسرائیل، اطراف خیمه‌ها فرود آمدند."},{"book":"مزامیر","chapter":"78","verse":"29","text":"پس خوردند و سیر شدند؛ آنچه را که خواستند خدا به ایشان داد."},{"book":"مزامیر","chapter":"78","verse":"30","text":"اما پیش از آنکه هوس آنها ارضا شود، در حالی که هنوز غذا در دهانشان بود،"},{"book":"مزامیر","chapter":"78","verse":"31","text":"غضب خدا بر ایشان افروخته شد و شجاعان و جوانان اسرائیل را کشت."},{"book":"مزامیر","chapter":"78","verse":"32","text":"با وجود این همه معجزات، بنی‌اسرائیل باز نسبت به خدا گناه کردند و به کارهای شگفت‌انگیز او ایمان نیاوردند."},{"book":"مزامیر","chapter":"78","verse":"33","text":"بنابراین خدا کاری کرد که آنها روزهایشان را در بیابان تلف کنند و عمرشان را با ترس و لرز بگذرانند."},{"book":"مزامیر","chapter":"78","verse":"34","text":"هنگامی که خدا عده‌ای از آنان را کشت بقیه توبه کرده، به سوی او بازگشت نمودند"},{"book":"مزامیر","chapter":"78","verse":"35","text":"و به یاد آوردند که خدای متعال پناهگاه و پشتیبان ایشان است."},{"book":"مزامیر","chapter":"78","verse":"36","text":"اما توبهٔ آنها از صمیم قلب نبود؛ آنها به خدا دروغ گفتند."},{"book":"مزامیر","chapter":"78","verse":"37","text":"دل بنی‌اسرائیل از خدا دور بود و آنها نسبت به عهد او وفادار نماندند."},{"book":"مزامیر","chapter":"78","verse":"38","text":"اما خدا باز بر آنها ترحم فرموده، گناه ایشان را بخشید و آنها را از بین نبرد. بارها غضب خود را از بنی‌اسرائیل برگردانید،"},{"book":"مزامیر","chapter":"78","verse":"39","text":"زیرا می‌دانست که ایشان بشر فانی هستند و عمرشان دمی بیش نیست."},{"book":"مزامیر","chapter":"78","verse":"40","text":"بنی‌اسرائیل در بیابان چندین مرتبه سر از فرمان خداوند پیچیدند و او را رنجاندند."},{"book":"مزامیر","chapter":"78","verse":"41","text":"بارها و بارها خدای مقدّس اسرائیل را آزمایش کردند و به او بی‌حرمتی نمودند."},{"book":"مزامیر","chapter":"78","verse":"42","text":"قدرت عظیم او را فراموش کردند و روزی را که او ایشان را از دست دشمن رهانیده بود به یاد نیاوردند."},{"book":"مزامیر","chapter":"78","verse":"43","text":"بلاهایی را که او در منطقهٔ صوعن بر مصری‌ها نازل کرده بود، فراموش کردند."},{"book":"مزامیر","chapter":"78","verse":"44","text":"در آن زمان خدا آبهای مصر را به خون تبدیل نمود تا مصری‌ها نتوانند از آن بنوشند."},{"book":"مزامیر","chapter":"78","verse":"45","text":"انواع پشه‌ها را به میان مصری‌ها فرستاد تا آنها را بگزند. خانه‌های آنها را پر از قورباغه کرد."},{"book":"مزامیر","chapter":"78","verse":"46","text":"محصولات و مزارع ایشان را به‌وسیلۀ کرم و ملخ از بین برد."},{"book":"مزامیر","chapter":"78","verse":"47","text":"تاکستانها و درختان انجیرشان را با تگرگ درشت خراب کرد."},{"book":"مزامیر","chapter":"78","verse":"48","text":"رمه‌ها و گله‌هایشان را با رعد و برق و تگرگ تلف کرد."},{"book":"مزامیر","chapter":"78","verse":"49","text":"او آتش خشم خود را همچون فرشتگان مرگ به جان ایشان فرستاد."},{"book":"مزامیر","chapter":"78","verse":"50","text":"او غضب خود را از ایشان باز نداشت بلکه بلایی فرستاد و جان آنها را گرفت."},{"book":"مزامیر","chapter":"78","verse":"51","text":"همهٔ پسران نخست‌زادهٔ مصری را کشت."},{"book":"مزامیر","chapter":"78","verse":"52","text":"آنگاه بنی‌اسرائیل را از مصر بیرون آورد و آنها را همچون گلهٔ گوسفند به بیابان هدایت کرد."},{"book":"مزامیر","chapter":"78","verse":"53","text":"ایشان را به راههای امن و بی‌خطر راهنمایی کرد تا نترسند؛ اما دشمنان آنها در دریای سرخ غرق شدند."},{"book":"مزامیر","chapter":"78","verse":"54","text":"سرانجام خدا اجداد ما را به این سرزمین مقدّس آورد، یعنی همین کوهستانی که با دست توانای خود آن را تسخیر نمود."},{"book":"مزامیر","chapter":"78","verse":"55","text":"ساکنان این سرزمین را از پیش روی ایشان بیرون راند؛ سرزمین موعود را بین قبایل اسرائیل تقسیم نمود و به آنها اجازه داد که در خانه‌های آنجا سکونت گزینند."},{"book":"مزامیر","chapter":"78","verse":"56","text":"اما با این همه، خدای متعال را امتحان کردند و از فرمان او سر پیچیدند و دستورهایش را اجرا نکردند."},{"book":"مزامیر","chapter":"78","verse":"57","text":"مانند اجداد خود از خدا روی برتافتند و به او خیانت کردند و همچون کمانی کج، غیرقابل اعتماد شدند."},{"book":"مزامیر","chapter":"78","verse":"58","text":"بتکده‌ها ساختند و به پرستش بتها پرداختند و به این وسیله خشم خداوند را برانگیختند."},{"book":"مزامیر","chapter":"78","verse":"59","text":"وقتی خدا چنین بی‌وفایی از اسرائیل دید، بسیار غضبناک گردید و آنها را به کلی طرد کرد."},{"book":"مزامیر","chapter":"78","verse":"60","text":"خیمهٔ عبادت را که در شیلوه بر پا ساخته بود ترک کرد"},{"book":"مزامیر","chapter":"78","verse":"61","text":"و صندوق مقدّس را که مظهر قدرت و حضورش در بین اسرائیل بود، به دست دشمن سپرد."},{"book":"مزامیر","chapter":"78","verse":"62","text":"بر قوم برگزیدهٔ خویش غضبناک گردید و آنها را به دم شمشیر دشمنان سپرد."},{"book":"مزامیر","chapter":"78","verse":"63","text":"جوانانشان در آتش جنگ سوختند و دخترانشان لباس عروسی بر تن نکردند."},{"book":"مزامیر","chapter":"78","verse":"64","text":"کاهنانشان به دم شمشیر افتادند و زنهایشان نتوانستند برای آنها سوگواری کنند."},{"book":"مزامیر","chapter":"78","verse":"65","text":"سرانجام خداوند همچون کسی که از خواب بیدار شود، و مانند شخص نیرومندی که از باده سرخوش گردد، به یاری اسرائیل برخاست."},{"book":"مزامیر","chapter":"78","verse":"66","text":"دشمنان قوم خود را شکست داده، آنها را برای همیشه رسوا ساخت."},{"book":"مزامیر","chapter":"78","verse":"67","text":"او فرزندان یوسف و قبیلهٔ افرایم را طرد نمود"},{"book":"مزامیر","chapter":"78","verse":"68","text":"اما قبیلهٔ یهودا و کوه صهیون را که از قبل دوست داشت، برگزید."},{"book":"مزامیر","chapter":"78","verse":"69","text":"در آنجا خانهٔ مقدّس خود را مانند کوههای محکم و پابرجای دنیا، جاودانه بر پا نمود."},{"book":"مزامیر","chapter":"78","verse":"70","text":"سپس خدمتگزار خود داوود را که گوسفندان پدرش را می‌چرانید، برگزید."},{"book":"مزامیر","chapter":"78","verse":"71","text":"او را از چوپانی گرفت و به پادشاهی اسرائیل نصب نمود."},{"book":"مزامیر","chapter":"78","verse":"72","text":"داوود با صمیم قلب از اسرائیل مراقبت نمود و با مهارت کامل ایشان را رهبری کرد."}]}