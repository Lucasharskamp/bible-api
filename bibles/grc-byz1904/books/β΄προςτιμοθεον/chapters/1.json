{"data":[{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"1","text":"Παῦλος, ἀπόστολος Χριστοῦ Ἰησοῦ διὰ θελήματος Θεοῦ κατ᾽ ἐπαγγελίαν ζωῆς τῆς ἐν Χριστῷ Ἰησοῦ,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"2","text":"Τιμοθέῳ ἀγαπητῷ τέκνῳ· χάρις, ἔλεος, εἰρήνη ἀπὸ Θεοῦ πατρὸς καὶ Χριστοῦ Ἰησοῦ τοῦ Κυρίου ἡμῶν."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"3","text":"Χάριν ἔχω τῷ Θεῷ, ᾧ λατρεύω ἀπὸ προγόνων ἐν καθαρᾷ συνειδήσει, ὡς ἀδιάλειπτον ἔχω τὴν περὶ σοῦ μνείαν ἐν ταῖς δεήσεσί μου νυκτὸς καὶ ἡμέρας,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"4","text":"ἐπιποθῶν σε ἰδεῖν, μεμνημένος σου τῶν δακρύων, ἵνα χαρᾶς πληρωθῶ,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"5","text":"ὑπόμνησιν λαμβάνων τῆς ἐν σοὶ ἀνυποκρίτου πίστεως, ἥτις ἐνῴκησε πρῶτον ἐν τῇ μάμμῃ σου Λωΐδι καὶ τῇ μητρί σου Εὐνίκῃ, πέπεισμαι δὲ ὅτι καὶ ἐν σοί."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"6","text":"δι᾽ ἣν αἰτίαν ἀναμιμνήσκω σε ἀναζωπυρεῖν τὸ χάρισμα τοῦ Θεοῦ, ὅ ἐστιν ἐν σοὶ διὰ τῆς ἐπιθέσεως τῶν χειρῶν μου·"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"7","text":"οὐ γὰρ ἔδωκεν ἡμῖν ὁ Θεὸς Πνεῦμα δειλίας, ἀλλὰ δυνάμεως καὶ ἀγάπης καὶ σωφρονισμοῦ."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"8","text":"μὴ οὖν ἐπαισχυνθῇς τὸ μαρτύριον τοῦ Κυρίου ἡμῶν μηδὲ ἐμὲ τὸν δέσμιον αὐτοῦ, ἀλλὰ συγκακοπάθησον τῷ εὐαγγελίῳ κατὰ δύναμιν Θεοῦ,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"9","text":"τοῦ σώσαντος ἡμᾶς καὶ καλέσαντος κλήσει ἁγίᾳ, οὐ κατὰ τὰ ἔργα ἡμῶν, ἀλλὰ κατ᾽ ἰδίαν πρόθεσιν καὶ χάριν, τὴν δοθεῖσαν ἡμῖν ἐν Χριστῷ Ἰησοῦ πρὸ χρόνων αἰωνίων,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"10","text":"φανερωθεῖσαν δὲ νῦν διὰ τῆς ἐπιφανείας τοῦ σωτῆρος ἡμῶν Ἰησοῦ Χριστοῦ, καταργήσαντος μὲν τὸν θάνατον, φωτίσαντος δὲ ζωὴν καὶ ἀφθαρσίαν διὰ τοῦ εὐαγγελίου,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"11","text":"εἰς ὃ ἐτέθην ἐγὼ κήρυξ καὶ ἀπόστολος καὶ διδάσκαλος ἐθνῶν."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"12","text":"δι᾽ ἣν αἰτίαν καὶ ταῦτα πάσχω, ἀλλ᾽ οὐκ ἐπαισχύνομαι· οἶδα γὰρ ᾧ πεπίστευκα, καὶ πέπεισμαι ὅτι δυνατός ἐστι τὴν παραθήκην μου φυλάξαι εἰς ἐκείνην τὴν ἡμέραν."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"13","text":"ὑποτύπωσιν ἔχε ὑγιαινόντων λόγων ὧν παρ᾽ ἐμοῦ ἤκουσας, ἐν πίστει καὶ ἀγάπῃ τῇ ἐν Χριστῷ Ἰησοῦ·"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"14","text":"τὴν καλὴν παραθήκην φύλαξον διὰ Πνεύματος Ἁγίου τοῦ ἐνοικοῦντος ἐν ἡμῖν."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"15","text":"Οἶδας τοῦτο, ὅτι ἀπεστράφησάν με πάντες οἱ ἐν τῇ Ἀσίᾳ, ὧν ἐστι Φύγελλος καὶ Ἑρμογένης."},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"16","text":"δῴη ἔλεος ὁ Κύριος τῷ Ὀνησιφόρου οἴκῳ, ὅτι πολλάκις με ἀνέψυξε καὶ τὴν ἅλυσίν μου οὐκ ἐπαισχύνθη,"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"17","text":"ἀλλὰ γενόμενος ἐν Ῥώμῃ σπουδαιότερον ἐζήτησέ με καὶ εὗρε·"},{"book":"Β΄ ΠΡΟΣ ΤΙΜΟΘΕΟΝ","chapter":"1","verse":"18","text":"δῴη αὐτῷ ὁ Κύριος εὑρεῖν ἔλεος παρὰ Κυρίου ἐν ἐκείνῃ τῇ ἡμέρᾳ· καὶ ὅσα ἐν Ἐφέσῳ διηκόνησε, βέλτιον σὺ γινώσκεις."}]}