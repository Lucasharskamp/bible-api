{"data":[{"book":"خروج","chapter":"29","verse":"1","text":"«مراسم تقدیس هارون و پسرانش به مقام کاهنی به این ترتیب برگزار شود: یک گوساله و دو قوچ بی‌عیب،"},{"book":"خروج","chapter":"29","verse":"2","text":"نان بدون خمیرمایه، قرصهای نان بدون خمیرمایهٔ روغنی و قرصهای نازک نان بدون خمیرمایهٔ روغن مالی شده، که از آرد نرم گندم مرغوب پخته شده باشد، فراهم‌آور."},{"book":"خروج","chapter":"29","verse":"3","text":"نانها را در یک سبد بگذار و آنها را با گوساله و دو قوچ، به دم در خیمۀ عبادت بیاور."},{"book":"خروج","chapter":"29","verse":"4","text":"سپس هارون و پسران او را دم مدخل خیمۀ ملاقات با آب غسل بده."},{"book":"خروج","chapter":"29","verse":"5","text":"آنگاه لباس کاهنی هارون را که شامل پیراهن، ردا، ایفود29‏:5 نگاه کنید به ۲۵‏:۷. و سینه‌پوش است، به او بپوشان و بند کمر را روی ایفود ببند."},{"book":"خروج","chapter":"29","verse":"6","text":"دستار را با نیم تاج طلا بر سرش بگذار."},{"book":"خروج","chapter":"29","verse":"7","text":"بعد روغن مسح را بر سرش ریخته، او را مسح کن."},{"book":"خروج","chapter":"29","verse":"8","text":"سپس لباسهای پسرانش را به ایشان بپوشان"},{"book":"خروج","chapter":"29","verse":"9","text":"و کلاهها را بر سر ایشان بگذار. بعد شال کمر را به کمر هارون و پسرانش ببند. مقام کاهنی همیشه از آن ایشان و فرزندانشان خواهد بود. بدین ترتیب هارون و پسرانش را برای کاهنی تقدیس کن."},{"book":"خروج","chapter":"29","verse":"10","text":"«گوساله را نزدیک خیمۀ ملاقات بیاور تا هارون و پسرانش دستهای خود را بر سر آن بگذارند"},{"book":"خروج","chapter":"29","verse":"11","text":"و تو گوساله را در حضور خداوند در برابر در خیمۀ ملاقات ذبح کن."},{"book":"خروج","chapter":"29","verse":"12","text":"خون گوساله را با انگشت خود بر شاخهای مذبح بمال و بقیه را در پای آن بریز."},{"book":"خروج","chapter":"29","verse":"13","text":"سپس همهٔ چربیهای درون شکم گوساله، سفیدی روی جگر، قلوه‌ها و چربی دور آنها را بگیر و بر مذبح بسوزان،"},{"book":"خروج","chapter":"29","verse":"14","text":"و بقیه لاشهٔ گوساله را با پوست و سرگین آن بیرون از اردوگاه ببر و همه را به عنوان قربانی گناهان در همان جا بسوزان."},{"book":"خروج","chapter":"29","verse":"15","text":"«آنگاه هارون و پسرانش دستهای خود را بر سر یکی از قوچها بگذارند."},{"book":"خروج","chapter":"29","verse":"16","text":"سپس آن قوچ را ذبح کرده، خونش را بر چهار طرف مذبح بپاش."},{"book":"خروج","chapter":"29","verse":"17","text":"قوچ را قطعه قطعه کن و قسمتهای درونی و پاچه‌هایش را بشوی و آنها را با کله و سایر قطعه‌های قوچ قرار بده."},{"book":"خروج","chapter":"29","verse":"18","text":"سپس قوچ را تماماً روی مذبح بسوزان. این قربانی سوختنی که به خداوند تقدیم می‌شود، هدیه‌ای خوشبو و مخصوص برای خداوند است."},{"book":"خروج","chapter":"29","verse":"19","text":"«بعد قوچ دوم را بگیر تا هارون و پسرانش دستهای خود را بر آن بگذارند."},{"book":"خروج","chapter":"29","verse":"20","text":"و آن را نیز ذبح کن و مقداری از خونش را بردار و بر نرمهٔ گوش راست هارون و پسرانش و بر شست دست راست و شست پای راست آنها بمال. بقیهٔ خون را بر چهار طرف مذبح بپاش."},{"book":"خروج","chapter":"29","verse":"21","text":"آنگاه مقداری از خونی که روی مذبح است بردار و با روغن مسح بر هارون و پسران او و بر لباسهایشان بپاش. بدین وسیله خود آنان و لباسهایشان تقدیس می‌شوند."},{"book":"خروج","chapter":"29","verse":"22","text":"«آنگاه چربی، دنبه، چربی داخل شکم، سفیدی روی جگر، قلوه‌ها و چربی دور آنها و ران راست قوچ را بگیر،"},{"book":"خروج","chapter":"29","verse":"23","text":"و از داخل سبد نان بدون خمیرمایه که در حضور خداوند است یک نان و یک قرص نان روغنی و یک نان نازک بردار،"},{"book":"خروج","chapter":"29","verse":"24","text":"و همهٔ آنها را به دستهای هارون و پسرانش قرار بده تا به عنوان هدیهٔ مخصوص در حضور خداوند تکان دهند."},{"book":"خروج","chapter":"29","verse":"25","text":"سپس آنها را از دست ایشان بگیر و بر مذبح همراه با قربانی سوختنی بسوزان. این قربانی هدیه‌ای خوشبو و مخصوص برای خداوند است."},{"book":"خروج","chapter":"29","verse":"26","text":"آنگاه سینهٔ قوچی را که برای انتصاب هارون است به دست بگیر و آن را به نشانهٔ هدیهٔ مخصوص در حضور خداوند تکان بده و آنگاه آن را برای خود بردار."},{"book":"خروج","chapter":"29","verse":"27","text":"«قسمتهایی از قوچ انتصابی را که مال هارون و پسرانش است، کنار بگذار، یعنی سینه و رانی را که به نشانهٔ هدیهٔ مخصوص در حضور خداوند تکان داده شد."},{"book":"خروج","chapter":"29","verse":"28","text":"در آینده، هرگاه بنی‌اسرائیل قربانیهای سلامتی تقدیم کنند، قسمتی از آن باید برای هارون و پسرانش کنار گذاشته شود. این است حق دائمی ایشان که هدیه‌ای مقدّس از جانب بنی‌اسرائیل به خداوند می‌باشد."},{"book":"خروج","chapter":"29","verse":"29","text":"«لباسهای مقدّس هارون باید برای پسرانش و نسلهای بعد که جانشین او هستند نگاهداری شوند تا هنگام برگزاری مراسم مسح و تقدیس آنها را بپوشند."},{"book":"خروج","chapter":"29","verse":"30","text":"فرزند پسری که به جای او به مقام کاهنی می‌رسد تا در خیمۀ ملاقات و قدس مشغول خدمت شود، باید هفت روز آن لباس را بر تن کند."},{"book":"خروج","chapter":"29","verse":"31","text":"«گوشت قوچ مخصوص مراسم تقدیس را بگیر و آن را در یک جای مقدّس در آب بپز."},{"book":"خروج","chapter":"29","verse":"32","text":"هارون و پسرانش باید گوشت قوچ را با نانی که در سبد است در مدخل خیمهٔ ملاقات بخورند."},{"book":"خروج","chapter":"29","verse":"33","text":"آنها باید تنها خودشان آن قسمتهایی را که در موقع اجرای مراسم، برای تقدیس و کفارهٔ ایشان منظور شده است، بخورند؛ افراد معمولی نباید از آن بخورند چون مقدّس است."},{"book":"خروج","chapter":"29","verse":"34","text":"اگر چیزی از این گوشت و نان تا صبح باقی بماند آن را بسوزان، نباید آن را خورد زیرا مقدّس می‌باشد."},{"book":"خروج","chapter":"29","verse":"35","text":"«به این طریق مراسم تقدیس هارون و پسرانش برای مقام کاهنی اجرا شود. مدت این مراسم باید هفت روز باشد."},{"book":"خروج","chapter":"29","verse":"36","text":"در این هفت روز، روزی یک گوساله برای کفارهٔ گناهان، روی مذبح قربانی کن. با این قربانی، مذبح را طاهر ساز و با روغن زیتون آن را تدهین کن تا مقدّس شود."},{"book":"خروج","chapter":"29","verse":"37","text":"برای مدت هفت روز، هر روز برای مذبح کفاره کن تا مذبح تقدیس شود. به این ترتیب، مذبح، جایگاه بسیار مقدّسی می‌شود و هر کسی نمی‌تواند به آن دست زند."},{"book":"خروج","chapter":"29","verse":"38","text":"«هر روز دو برهٔ یک ساله روی مذبح قربانی کن."},{"book":"خروج","chapter":"29","verse":"39","text":"یک بره را صبح و دیگری را عصر قربانی کن."},{"book":"خروج","chapter":"29","verse":"40","text":"با برهٔ اول یک کیلو آرد مرغوب که با یک لیتر روغن زیتون مخلوط شده باشد تقدیم کن. یک لیتر شراب نیز به عنوان هدیهٔ نوشیدنی تقدیم نما."},{"book":"خروج","chapter":"29","verse":"41","text":"برهٔ دیگر را هنگام عصر قربانی کن و با همان مقدار هدیۀ آردی و نوشیدنی تقدیم کن. این قربانی، هدیه‌ای خوشبو و مخصوص برای خداوند خواهد بود."},{"book":"خروج","chapter":"29","verse":"42","text":"«این قربانی سوختنی، همیشگی خواهد بود و نسلهای آیندهٔ شما نیز باید در کنار در خیمۀ ملاقات، آن را به حضور خداوند تقدیم کنند. در آنجا من شما را ملاقات نموده، با شما سخن خواهم گفت."},{"book":"خروج","chapter":"29","verse":"43","text":"در آنجا بنی‌اسرائیل را ملاقات می‌کنم و خیمۀ عبادت از حضور پرجلال من تقدیس می‌شود."},{"book":"خروج","chapter":"29","verse":"44","text":"بله، خیمۀ ملاقات، مذبح، و هارون و پسرانش را که کاهنان من هستند تقدیس می‌کنم."},{"book":"خروج","chapter":"29","verse":"45","text":"من در میان بنی‌اسرائیل ساکن شده، خدای ایشان خواهم بود"},{"book":"خروج","chapter":"29","verse":"46","text":"و آنها خواهند دانست که من خداوند، خدای ایشان هستم که آنها را از مصر بیرون آوردم تا در میان ایشان ساکن شوم. من خداوند، خدای آنها هستم."}]}