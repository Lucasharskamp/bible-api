{"data":[{"book":"ЁВА","chapter":"12","verse":"1","text":"І адказваў Ёў і сказаў;"},{"book":"ЁВА","chapter":"12","verse":"2","text":"а ўжо ж такі, толькі вы людзі, і з вамі памрэ мудрасьць!"},{"book":"ЁВА","chapter":"12","verse":"3","text":"І ў мяне ёсьць сэрца, як у вас; ня ніжэйшы я за вас; і хто ня ведае таго самага."},{"book":"ЁВА","chapter":"12","verse":"4","text":"Пасьмешышчам зрабіўся я свайму сябру, я, хто заклікаў Бога, і каму Ён адказваў, пасьмешышчам - чалавек праведны, беспахібны."},{"book":"ЁВА","chapter":"12","verse":"5","text":"Так, на думку таго, хто сядзіць у спакоі, пагарды вартая паходня, падрыхтаваная таму, чые ногі спатыкаюцца."},{"book":"ЁВА","chapter":"12","verse":"6","text":"Спакойныя намёты ў рабаўнікоў і бясьпечныя ў тых, што дражняць Бога, што быццам Бога носяць на руках сваіх."},{"book":"ЁВА","chapter":"12","verse":"7","text":"А ўжо ж такі: спытайся ў быдла, і навучаць цябе, - у птушкі нябеснай, і абвесьціць табе;"},{"book":"ЁВА","chapter":"12","verse":"8","text":"альбо пагутары зь зямлёю, і наставіць цябе, і скажуць табе рыбы марскія."},{"book":"ЁВА","chapter":"12","verse":"9","text":"Хто ва ўсім гэтым ня ўведае, што рука Госпада стварыла гэта."},{"book":"ЁВА","chapter":"12","verse":"10","text":"У Ягонай руцэ душа ўсяго жывога і дух усякі чалавечай плоці."},{"book":"ЁВА","chapter":"12","verse":"11","text":"Ці ж ня вуха разьбірае словы, і ці не язык распазнае смак ежы?"},{"book":"ЁВА","chapter":"12","verse":"12","text":"У старцах - мудрасьць, і ў даўгавечных - розум."},{"book":"ЁВА","chapter":"12","verse":"13","text":"У Яго мудрасьць і сіла; Ягоныя рада і розум."},{"book":"ЁВА","chapter":"12","verse":"14","text":"Што Ён разбурыць, тое не адбудзецца; каго Ён увязьніць, той ня вызваліцца."},{"book":"ЁВА","chapter":"12","verse":"15","text":"Спыніць воды, і ўсё ўсохне; пусьціць іх, і пераўтвораць зямлю."},{"book":"ЁВА","chapter":"12","verse":"16","text":"У Яго магутнасьць і мудрасьць, прад Ім той, хто заблытвае і ўводзіць у аблуду."},{"book":"ЁВА","chapter":"12","verse":"17","text":"Ён прыводзіць дарадцаў да неабдуманасьці і судзьдзяў робіць дурнымі."},{"book":"ЁВА","chapter":"12","verse":"18","text":"Ён вызваляе з повязяў цароў і поясам абвязвае сьцёгны ім;"},{"book":"ЁВА","chapter":"12","verse":"19","text":"князёў пазбаўляе годнасьці і кідае ніцма адважных;"},{"book":"ЁВА","chapter":"12","verse":"20","text":"адбірае мову ў красамоўных і старцаў пазбаўляе глузду;"},{"book":"ЁВА","chapter":"12","verse":"21","text":"пакрывае сорамам знакамітых і сілу ў магутаў паслабляе;"},{"book":"ЁВА","chapter":"12","verse":"22","text":"адчыняе глыбокае зь сярэдзіны цемры і выводзіць на сьвятло цень сьмяротны;"},{"book":"ЁВА","chapter":"12","verse":"23","text":"памнажае народы і вынішчае іх; расьсявае народы і зьбірае іх;"},{"book":"ЁВА","chapter":"12","verse":"24","text":"адбірае розум у стрэйшынаў народу зямлі і пакідае іх блукаць у пустыні, дзе няма дарогі;"},{"book":"ЁВА","chapter":"12","verse":"25","text":"вобмацкам ходзяць яны ў цемры без сьвятла і хістаюцца, як п'яныя."}]}