{"data":[{"book":"2 Timoteo","chapter":"2","verse":"1","text":"Mwe mamanango Timoteo, mma na makakala mwagwambone gutupatite mu kulondana na Yesu Kilisto."},{"book":"2 Timoteo","chapter":"2","verse":"2","text":"Na maboulo agunyoina nakabola nnongi ja akachaili ajingi, ugo mabolange bandu abaaminika na benia baoto kabola bandu bange."},{"book":"2 Timoteo","chapter":"2","verse":"3","text":"Na mwe mikilonde mukupotekigwa andi lityala lina kuaminika lya Kilisto Yesu."},{"book":"2 Timoteo","chapter":"2","verse":"4","text":"Lityala elibi kungondo kupaligwaje kamu maengo gangabe gumungondo, kupala aotole kunhwalalila nkolongwa jwa matyala."},{"book":"2 Timoteo","chapter":"2","verse":"5","text":"Uyo mundu jwapetana mukubutuka mbelo kupataje upo panga agabala malagilo gukubutuka agabekigwe."},{"book":"2 Timoteo","chapter":"2","verse":"6","text":"Nnemi jwakamwi liengo kukachana nga ojwapaligwa kupata lipungu likutumbula lya mauno."},{"book":"2 Timoteo","chapter":"2","verse":"7","text":"Magabekange umwojo genia gannongela na Angwana mabanhwotoya kimanya ilebe yoa."},{"book":"2 Timoteo","chapter":"2","verse":"8","text":"Mankombakela Yesu Kilisto ojwayoigwa, jwakiba ju lungolo lwa Daudi, andi pulenga Nhwalo Gwambone gundangacha."},{"book":"2 Timoteo","chapter":"2","verse":"9","text":"Magambu gakwe ne mbotekigwa na ndabigwe mitondolo andi nabaja, nambu lilobe lya Nnoongo litabigweje mitondolo,"},{"book":"2 Timoteo","chapter":"2","verse":"10","text":"ku yene nhimbilila kila kilebe kwa magambu ga bandu ba Nnoongo, kupala angweto uyo bapatange ukoli ogupatikana kwa ndela ja Kilisto Yesu, gwenio uleta kibumo cha Nnoongo machoba goa pangapela."},{"book":"2 Timoteo","chapter":"2","verse":"11","text":"Kilonge chenje nga chakweli,"},{"book":"2 Timoteo","chapter":"2","verse":"12","text":"Anda tujendakie kuimbalila,"},{"book":"2 Timoteo","chapter":"2","verse":"13","text":"Anda tubi kuaminikaje,"},{"book":"2 Timoteo","chapter":"2","verse":"14","text":"Makombakeye bandu binu minhalo jenje na kakelebuya nnongi ja Nnoongo bakotoke mitau kwa malobe. Mitau jenie kualaje, gambu jaalabiya abajoa."},{"book":"2 Timoteo","chapter":"2","verse":"15","text":"Nkachana kamwa ilebe enhwalali Nnoongo mme makamwa maengo mambone makalola onije ku liengo lyakwe na jwombe abola telatela nhwalo gwenio gwa kweli."},{"book":"2 Timoteo","chapter":"2","verse":"16","text":"Mme kutali ni minhalo jikipuuchi janganhwalali Nnoongo gambu genia gajendeke kabeka bandu kutali na Nnoongo."},{"book":"2 Timoteo","chapter":"2","verse":"17","text":"Maboulo andi genia nga andi libanga lyangalama elilye mmele. Kati ja akaboli benia nga Humeneyo na Fileto."},{"book":"2 Timoteo","chapter":"2","verse":"18","text":"Benia bijilekangite kutali ndela ja kweli ni bijialabia imani ja bandu bange kukulonge kwabe kulenga kuyoigwa kwa bandu boa kupetite."},{"book":"2 Timoteo","chapter":"2","verse":"19","text":"Nambu kweli ja Nnoongo jibi ndii andi libwe panani jakwe paandikigwe malobe ganga, “Angwana bamanyi baba ababi bakwe,” na “Kila jwalenga jwenio nga jwa Angwana, nga mpaka alekane na mabaja.”"},{"book":"2 Timoteo","chapter":"2","verse":"20","text":"Mu nyumba ngolongwa mubi ni mitungati na yombo ya kila aina, yenge itenganichigwe ku uloi na jaabu gambu gwa liengo lya nnyika na yenge itenganichigwe ni mikongo yenge nu utope gambu gwa liengo lya kila machoba."},{"book":"2 Timoteo","chapter":"2","verse":"21","text":"Anda mundu akijegwiye nu kube kutali ni minhalo mibaja, aba kilebe chukamuli maengo gannyika magambu abekigwe kube jwa Angwana, baalali Angwana mundu jwenio abi tela kamu liengo lyambone."},{"book":"2 Timoteo","chapter":"2","verse":"22","text":"Mma kutali na tama jukombo na ntama tela na papala Nnoongo na imani nu kupalana na tengela pamwe na bandu boa abajopa Angwana ku mwojo gwa chwapi."},{"book":"2 Timoteo","chapter":"2","verse":"23","text":"Ntama kutali ni mitau janga mana nu jukutokamala, mmene umanyi kutenda genia galeta bulwa."},{"book":"2 Timoteo","chapter":"2","verse":"24","text":"Mpakachi jwa Angwana akajomanaje, apaligwa kube jwa nuu ku bandu boa, jwaotwi kubola na juna kuimbalila."},{"book":"2 Timoteo","chapter":"2","verse":"25","text":"Jwa nuu pabakelebuya bandu abankana, gambu benia Nnoongo aotwi kape kingobu chukulapa nu kujimanya kweli."},{"book":"2 Timoteo","chapter":"2","verse":"26","text":"Penia malango gabe magabujila kabele, mabapokonyoka muntambo gu Lichetani ogubajonjite na kabeka bannyali."}]}