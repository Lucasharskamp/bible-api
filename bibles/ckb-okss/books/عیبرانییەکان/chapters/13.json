{"data":[{"book":"عیبرانییەکان","chapter":"13","verse":"1","text":"بەردەوام بن لەسەر خۆشەویستیتان بۆ یەکتر وەک خوشک و برا."},{"book":"عیبرانییەکان","chapter":"13","verse":"2","text":"میوانداری نامۆکان لەیاد مەکەن، چونکە بەمە کەسانێک بێ ئەوەی بزانن میوانداری فریشتەکانیان کردووە."},{"book":"عیبرانییەکان","chapter":"13","verse":"3","text":"یادی بەندکراوان بکەنەوە هەروەک ئەوەی لەگەڵیان بەند کرابن، هەروەها زۆرلێکراوانیش وەک ئەوەی خۆتان لەگەڵ ئەواندا زۆرلێکراو بن."},{"book":"عیبرانییەکان","chapter":"13","verse":"4","text":"با لەلای هەمووان هاوسەرایەتی ڕێزی هەبێت، نوێنی هاوسەرایەتیش پاک بێت، چونکە خودا بەڕەڵا و داوێنپیس تاوانبار دەکات."},{"book":"عیبرانییەکان","chapter":"13","verse":"5","text":"با ژیانتان بێ خۆشویستنی پارە بێت و ڕازی بن بەوەی هەتانە، چونکە خودا فەرموویەتی:"},{"book":"عیبرانییەکان","chapter":"13","verse":"6","text":"کەواتە بە متمانەوە دەڵێین:"},{"book":"عیبرانییەکان","chapter":"13","verse":"7","text":"ڕابەرەکانتان لەیاد بێت، ئەوانەی باسی وشەی خوداتان بۆ دەکەن، تەماشای سەربوردەیان بکەن و لاسایی باوەڕیان بکەنەوە."},{"book":"عیبرانییەکان","chapter":"13","verse":"8","text":"عیسای مەسیح وەک خۆیەتی، دوێنێ و ئەمڕۆ و هەتاهەتایە."},{"book":"عیبرانییەکان","chapter":"13","verse":"9","text":"مەهێڵن فێرکردنی جۆراوجۆر و نامۆ بەڕێوەتان ببات13‏:9 بە بۆچوونی جیاواز گومڕا مەبن.‏، چونکە باشە دڵ بە نیعمەت بەهێز بکرێت، نەک بە یاساکانی خۆراک کە سوودی نەبوو بۆ ئەوانەی پێی دەژین."},{"book":"عیبرانییەکان","chapter":"13","verse":"10","text":"ئێمە قوربانگایەکمان هەیە کە ئەوانەی خزمەتی چادری پەرستن دەکەن بۆیان نییە لێی بخۆن.13‏:10 واتا کاهینانی پەیمانی کۆن بۆیان نییە لە بەرهەمی خاچی مەسیح سوود وەربگرن، بڕوانە ئایەتی 15.‏"},{"book":"عیبرانییەکان","chapter":"13","verse":"11","text":"سەرۆکی کاهینان خوێنی ئاژەڵان وەک قوربانی گوناه دەهێنێتە ناو شوێنی هەرەپیرۆز، بەڵام کەلاکەکانیان لە دەرەوەی ئۆردوگا دەسووتێنرێن13‏:11 بڕوانە دەرچوون 29‏:14‏‏.‏."},{"book":"عیبرانییەکان","chapter":"13","verse":"12","text":"لەبەر ئەوە عیساش لە دەرەوەی دەرگای شار ئازاری چێژت، تاکو بە خوێنی خۆی گەل پیرۆز بکات."},{"book":"عیبرانییەکان","chapter":"13","verse":"13","text":"کەواتە با بچینە دەرەوەی ئۆردوگا13‏:13 مەبەستی دەوروبەری شوورای ئۆرشەلیمە.‏ بۆ لای عیسا، ڕیسواییەکەی هەڵبگرین."},{"book":"عیبرانییەکان","chapter":"13","verse":"14","text":"لەبەر ئەوەی لێرەدا هیچ شارێکمان بۆ نامێنێتەوە، بەڵام داوای ئەو شارە دەکەین کە لە داهاتوودا دێت."},{"book":"عیبرانییەکان","chapter":"13","verse":"15","text":"لەبەر ئەوە، با بەردەوام لە ڕێگەی مەسیحەوە بە لێوەکانمان ستایشی خودا بکەین، کە قوربانیی ئێمەیە بۆ خودا."},{"book":"عیبرانییەکان","chapter":"13","verse":"16","text":"هەروەها چاکەکاری و یارمەتیدانی خەڵک پشتگوێ مەخەن، چونکە ئەو جۆرە قوربانییانە خودا دڵشاد دەکات."},{"book":"عیبرانییەکان","chapter":"13","verse":"17","text":"گوێڕایەڵی ڕابەرەکانتان بن و ملکەچیان بن، چونکە ئێشکتان بۆ دەگرن، وەک بڵێی حیسابیان پێشکەشی خودا دەکەن، تاکو بە شادییەوە ئەمە بکەن نەک بە بێزاری، چونکە ئەمە زیانی بۆتان دەبێت."},{"book":"عیبرانییەکان","chapter":"13","verse":"18","text":"نوێژمان بۆ بکەن، چونکە دڵنیاین ویژدانێکی باشمان هەیە، حەز دەکەین لە هەموو شتێکدا هەڵسوکەوتمان چاک بێت."},{"book":"عیبرانییەکان","chapter":"13","verse":"19","text":"زیاتر لێتان دەپاڕێمەوە ئەمە بکەن، تاکو بە خێرایی بگەڕێمەوە لاتان."},{"book":"عیبرانییەکان","chapter":"13","verse":"20","text":"با خودای ئاشتی کە بە خوێنی پەیمانی هەتاهەتایی عیسای خاوەن شکۆمانی لەنێو مردووان هەستاندەوە، شوانە پایەبەرزەکەی مەڕەکان،"},{"book":"عیبرانییەکان","chapter":"13","verse":"21","text":"بە هەموو شتێکی باش ئامادەتان بکات تاکو بە خواستی ئەو هەڵسوکەوت بکەن، لە ئێمەشدا بەپێی ڕەزامەندی خۆی کار بکات بەهۆی عیسای مەسیحەوە کە هەتاهەتایە شکۆمەندی بۆ ئەوە. ئامین."},{"book":"عیبرانییەکان","chapter":"13","verse":"22","text":"خوشکان، برایان، لێتان دەپاڕێمەوە، بە سنگفراوانییەوە ئەم وتەی هاندانە وەربگرن، چونکە تەنها نامەیەکی کورتم بۆ نووسیون."},{"book":"عیبرانییەکان","chapter":"13","verse":"23","text":"بزانن تیمۆساوسی برامان ئازاد کراوە. ئەگەر زوو هات، بەیەکەوە دیدەنیتان دەکەین."},{"book":"عیبرانییەکان","chapter":"13","verse":"24","text":"سڵاو لە هەموو ڕابەران و تەواوی باوەڕداران بکەن."},{"book":"عیبرانییەکان","chapter":"13","verse":"25","text":"با نیعمەتی خودا لەگەڵ هەمووتان بێت."}]}