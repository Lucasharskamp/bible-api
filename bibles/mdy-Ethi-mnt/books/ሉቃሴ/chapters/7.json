{"data":[{"book":"ሉቃሴ","chapter":"7","verse":"1","text":"ዬሱሴ ዬያ ቢያ ዴሮ''ም ኬኤዚ ጋፒሴስካፓ ቂፒርናሆሜ ካታሞ ዓኣዼኔ።"},{"book":"ሉቃሴ","chapter":"7","verse":"2","text":"ዒኢካ ፔቴ'' ሮሜ ዓጪ ዓሲ ማዔያ፥ ፄኤታ ፖኦሊሴ ዓይሣስኬይ ዓኣኔ። ዒዚ ሚርጌ ናሽካ፥ ዒዛም ዓይሢንቲ ማዻስኬይ ኮሺ'' ሃርጊንቲ ሃይቃኒ ዑኬኔ።"},{"book":"ሉቃሴ","chapter":"7","verse":"3","text":"ፄኤቶ ፖኦሊሶ ዓይሣሢ ዬሱሴ ዛሎ'' ዋይዜ ዎዶ''ና ዓይሁዶ ዓሶኮ ጪሞ ኮራ፦ «ሃዳራቴ፥ ዬሱሴ ሙኪ ታኣኮ ማዻሢ ፖዒሳንዳጉዲ ዒዛ ታኣም ሺኢቁዋቴ» ጌዒ ዔያቶ ዳኬኔ።"},{"book":"ሉቃሴ","chapter":"7","verse":"4","text":"ዔያታ ዬሱሴ ባንሢ ዓኣዻዖ፦ «ዬያ ዒዛም ኔ ማዻኒ ኮይሳ ዓሲኬ፤"},{"book":"ሉቃሴ","chapter":"7","verse":"5","text":"ዒዚ ኑኡኮ ዴሮ'' ናሽካያኬ፤ ዬያሮ ኑኡኮ ቡኪንቶ ቤሲያ ዒ ኑም ማዤኔ» ጌይ ዶዲሺ ዒዛ ሺኢቄኔ።"},{"book":"ሉቃሴ","chapter":"7","verse":"6","text":"ዬያሮ ዬሱሴ ዬንሢ ዓሶንሢና ዎላ'' ዓኣዺ፥ ፄኤቶ ፖኦሊሶ ዓይሣሢኮ ማኣሮ ሄላ''ኒ ዑካዛ ላሚ ሃሣ ፄኤቶ ፖኦሊሶ ዓይሣሢ ዒዛኮ ላጌስኬንሢ ዬሱሴ ኮራ፦ «ጎዳሢዮ! ታኣኒ፡ ኔ ታ ማኣሪ ጌላንዳ ዓሲቱዋኣሢሮ ታ ኮይላ'' ሙኪ ላቢ''ፖ።"},{"book":"ሉቃሴ","chapter":"7","verse":"7","text":"ታኣኒያ ኔ ኮይላ'' ሙካኒ ዳንዳዓ ዓሲቱዋሴ፤ ዬያሮ ኔኤኒ ዬካ ዓኣዖ ዻንጋና ሌሊ ዓይሤቴ ታኣኮ ማዻሢ ፖፖዓንዳኔ።"},{"book":"ሉቃሴ","chapter":"7","verse":"8","text":"ታኣኒ ታ ቶኦኪና ዎይሣ ዓሶም ዓይሢንታያታዖ ታኣኮ ዴማ'' ታ ዓይሣ ፖኦሊሴ ዓኣኔ። ዬያሮ ዔያቶይዳፓ ፔቴ''ሢ ‹ዴንዴ› ታ ጋዓዛ ዴዴንዳኔ፤ ባጋሢ ሃሣ ‹ሃኒ ሙኬ› ታ ጋዓዛ ሙሙካኔ፤ ታኣም ማዻሢማኣ ‹ሃያ ማዼ› ታ ጋዓዛ ማማዻኔ» ሂዚ ጌዒ ኬኤዙዋቴ ጌይ ዳኬኔ።"},{"book":"ሉቃሴ","chapter":"7","verse":"9","text":"ዬሱሴ ዬያ ዋይዛዖ ዲቃቲ ሄርሺ ዒዛ ጊንፆ ሙካ ዴሮ'' ባንሢ ሺሪ፦ «ዒስራዔኤሌይዳታዖ ሃያጉዴ ጉሙርቂሢ ፔቴ''ታዖ ታ ዴንቂባኣሴ፤ ታ ዒንሢም ጋዓኔ» ጌዔኔ።"},{"book":"ሉቃሴ","chapter":"7","verse":"10","text":"ዒዛ ኮይላ'' ዳኪንቴ ዓሶንሢ ፄኤቶ ፖኦሊሶ ዓይሣሢ ማኣሮ ባንሢ ማዔ ዎዶ''ና ዒዛኮ ማዻሢ ፖዒ ዓኣንቴ ዔያታ ዴንቄኔ።"},{"book":"ሉቃሴ","chapter":"7","verse":"11","text":"ዬማፓ ኔጉዋዖ ዬሱሴ ናይኔ ጌይንታ ፔቴ'' ካታማስኬኖ ዒዛኮ ጊንፆ ሃንታዞንሢና ሜሌ'' ሃሣ ሚርጌ ዴሬና ዎላ'' ዓኣዼኔ፤"},{"book":"ሉቃሴ","chapter":"7","verse":"12","text":"ዬሱሴ ካታሜሎ ጌላ ካሮ'' ዑካዛ ዓሳ ሌሲ'' ኬዲ ካታማ''ፓ ኬስካኔ። ዬይ ሓይቄ ናዓሢ ዒንዶኮ ፔቴ''ኬ። ዒንዴላኣ ዓኒ ሓይቄያ ዜኤሪንዶኬ፤ ሓሣ ዬኖ ካታሜሎይዳፓ ሚርጌ ዓሲ ዒዞና ዎላ'' ዓኣኔ።"},{"book":"ሉቃሴ","chapter":"7","verse":"13","text":"ጎዳሢ ዒዞ ዛጋዖ ዒዞ ሚጪንቲ፦ «ዔናኣሬ፥ ዬኤኪፖ» ጌዔኔ።"},{"book":"ሉቃሴ","chapter":"7","verse":"14","text":"ዬካፓ ዬሱሴ ቤርቲም ዴንዳዖ ኪንቺሎ ኩቻ ሄላ''ዛ ኬዴ ዓሳ ዔቄኔ፤ ዬሱሴ ዒማ''ና፦ «ሃይ ኔ ዼጌሢ ዔቄ ታ ኔና ጋዓኔ!» ጌዔኔ።"},{"book":"ሉቃሴ","chapter":"7","verse":"15","text":"ሓይቄሢያ ዬማና ዔቂ ዴዒ ጌስቲሢ ዓርቄኔ፤ ዬካፓ ዬሱሴ ዒንዴሎም፦ «ሓይሾ ኔኤኮ ናዓሢ» ጌዒ ዒንጌኔ፤"},{"book":"ሉቃሴ","chapter":"7","verse":"16","text":"ዬያሮ ቢያሢ ዒጊቹሞ ዓርቄም፦ «ኑ ባኣካ'' ፑኡፒ ፆኦሲ ማሊሢ ኬኤዛያ ዔቄኔ፤ ፆኦሲያ ፔ ዴሮ'' ዻቂሻኒ ሙኬኔ» ጌዒ ጌዒ ፆኦሲ ጋላቴኔ።"},{"book":"ሉቃሴ","chapter":"7","verse":"17","text":"ዬሱሴኮ ሱ'ንፃ ዪሁዳ ዓጫ'' ሃሣ ኮይሎ ዓጮ'' ቢያይዳ ዋይዚንቴኔ።"},{"book":"ሉቃሴ","chapter":"7","verse":"18","text":"ዮሓኒሴኮ ጊንፆ ሃንታዞንሢ ዬሱሴ ማዼ ባኮ ቢያ ዮሓኒሴም ኬኤዜኔ፤ ዒዚያ ዒዛኮ ጊንፆ ሓንታዞንሢዳፓ ላምዖንሢ ዔኤሊ''፦"},{"book":"ሉቃሴ","chapter":"7","verse":"19","text":"« ‹ሙካንዳኔ› ጌይንቴ ሜሲሔ ኔናሞ ሜሌ'' ኑ ካፖንዶይ? ጌዒ ዒዛ ዖኦጩዋቴ» ጌይ ዬሱሴ ባንሢ ዳኬኔ።"},{"book":"ሉቃሴ","chapter":"7","verse":"20","text":"ዔያታ ዬሱሴ ኮራ ዓኣዻዖ፦ « ‹ሙካንዳኔ› ጌይንቴ ሜሲሔ ኔናሞ ሜሌ'' ኑ ካፖንዶይ? ጌይ ዒዛ ዖኦጩዋቴ ጌዒ ማስካ ዮሓኒሴ ኔ ኮራ ኑና ዳኬኔ» ጌዔኔ።"},{"book":"ሉቃሴ","chapter":"7","verse":"21","text":"ዬሱሴ ዬማና ዓሶ ዱማ ዱማ ዶርዖና ፑርታ ሓርጌናይዳፓ ፓሤኔ፤ ፑርቶ ዓያኖዋ ኬሴ''ኔ፤ ሃሣ ሚርጌ ዓኣፖ ባይቄ ዓሶኮዋ ዓኣፖ ቡሌ''ኔ።"},{"book":"ሉቃሴ","chapter":"7","verse":"22","text":"ዬሱሴ ሙኬ ኪኢቶ'' ዓሶንሢም፦ «ማዒ ዴንዲጋፓ ዮሓኒሴም ዒንሢ ዛጌ ባኮና ዋይዜ ባኮዋ ሂዚ ጌይ ኬኤዙዋቴ፦ ዓኣፖ ባይቄ ዓሳ ዛጋኔ፤ ዎቦ ዓሳ ፒኪ ሃንታኔ፤ ዑፃ ኬስካ ዶርዓሢና ዓኣ ዓሳ ዻቃኔ፤ ዋዮ ባይቄ ዓሳ ዋይዛኔ፤ ሃሣ ሃይቄ ዓሳ ዔቃኔ፤ ማንቆ ዓሶማኣ ኮዦ ሃይሳ ኬኤዚንታኔ።"},{"book":"ሉቃሴ","chapter":"7","verse":"23","text":"‹ጎኔሞ ሉኡዚዳይ?› ጌዒ ታ ዛሎ''ና ዹቂንቱዋኣሢ ዓንጂንቴያኬ» ጌዔኔ።"},{"book":"ሉቃሴ","chapter":"7","verse":"24","text":"ዮሓኒሴ ኮራፓ ሙኬ ኪኢቶ'' ዓሶንሢ ማዒ ዴንዴሢኮ ጊንፃፓ ዬሱሴ ዮሓኒሴ ዛሎ'' ዴሮ''ም ሂዚ ጌዒ ኬኤዚሢ ዓርቄኔ፦ «ዒንሢ ሃካ ዓሲ ናንጉዋ ዳውሎ'' ዓይጎ ዛጋኒ ሙኬይ? ዢባራ ዓጊሣ ዱሮ'' ፒሎ'' ዛጋኒዳ?"},{"book":"ሉቃሴ","chapter":"7","verse":"25","text":"ሃሣ ዒንሢ ዓይጎ ዛጋኒ ኬስኬይ? ጉኡፂሲ ሱኪ ዹይሶና ዓፒሎ ማኣዔ ዓሲ ዛጋኒዳ? ዬያጉዴ ዓፒሎ ማኣዒ፥ ፔና ኮሺ'' ናንጋ ዓሳ ካኣቶ'' ማኣራ ዓኣኔ!"},{"book":"ሉቃሴ","chapter":"7","verse":"26","text":"ሂዴቶ ዓይጎ ዒንሢ ዛጋኒ ኬስኬይ? ፆኦሲ ማሊሢ ኬኤዛ ዓሲ ዛጋኒዳ? ሂዮ ጎኔኬ፥ ፔቶ'' ዬያ ፆኦሲ ማሊፆ ኬኤዛሢዳፓ ባሼሢ ዛጋኒኬ።"},{"book":"ሉቃሴ","chapter":"7","verse":"27","text":"ዒዚያ ‹ቤርታ ቤርታ ዴንዲ ጎይፆ ኔኤም ጊኢጊሻ ታኣኮ ኪኢቶ'' ናዓሢ ታ ዳካንዳኔ› ጌይንቲ ዒዛ ዛሎ'' ፃኣፒንቴሢኬ።"},{"book":"ሉቃሴ","chapter":"7","verse":"28","text":"ሳዖይዳ ሾይንቴ ዓሶይዳፓ ቢያ ዮሓኒሴፓ ባሻይ ዖኦኒያ ባኣሴ፤ ፆኦሲ ካኣቱሞ ጋራ ዓኣ ዓሶ ባኣካ'' ዓሲኬ ጌይንቱዋኣሢ ጋዓንቴ ዒዛፓ ባሼኬ» ጌዔኔ።"},{"book":"ሉቃሴ","chapter":"7","verse":"29","text":"ዬያ ዔያታ ዋይዜ ዎዶ''ና ዴራ'' ቢያ፤ ኮርሞ ዓሶፓ ሚኢሾ ቡኩሳ ዓሳኣ ዓቱዋዖ ዮሓኒሴ ኮራ ቤርታ ዋኣፆ ማስቴሢሮ ፆኦሲ ማዻ'' ፒዜ ማዔሢ ዔሬኔ።"},{"book":"ሉቃሴ","chapter":"7","verse":"30","text":"ፔርሴ ዓሶና ሙሴ ዔርዜ ዎጎ ዔርዛ ዓሳ ጋዓንቴ፦ «ዮሓኒሴ ኮራ ኑ ማስታዓ» ጌዒ ፆኦሲ ማሊፆ ዒፄኔ።"},{"book":"ሉቃሴ","chapter":"7","verse":"31","text":"ሄሊ''ሳዖ ዬሱሴ፦ «ዓካሪ ሃያ ዎዶ'' ዓሶ ዓይጎና ታ ማላታንዳይ? ዓይጎ ዔያታ ማላይ? ጌዔቶ፦"},{"book":"ሉቃሴ","chapter":"7","verse":"32","text":"ዓሳ ቡካ ጶኦካ'' ዴዒ ዓማላ'' ናኣቶ'' ማላኔ፤ ዔያታ ዎሊ ዔኤሊ'' ዔኤሊ'' ‹ዎዛ ዓይኑሞ ኑ ዒንሢ ዋይዚሴኔ፤ ዒንሢ ጋዓንቴ ኮርጊባኣሴ፤ ቃዮ ኑ ቃዬኔ፥ ዒንሢ ጋዓንቴ ዬኤኪባኣሴ› ጋዓዞንሢኬ።"},{"book":"ሉቃሴ","chapter":"7","verse":"33","text":"ዬያጉዲ ማስካ ዮሓኒሴ ሙዖ ሃሾ ዳምቦ ካፓዛ ሃሣ ማሣ ዎይኖ ዑዦዋ ዑሽኩዋዖ ሙካዛ ‹ፑርታ ዓያና ዒዛይዳ ዓኣኔ› ዒንሢ ጌዔኔ።"},{"book":"ሉቃሴ","chapter":"7","verse":"34","text":"ዓሲኮ ናዓሢ ሙዒ ሙዒ ሃሣ ዑሽኪ ዑሽኪ ሙካዛ ‹ሃይ ሃሣ ሙኡዚ''ና ማሣ ዑሺና ናሽካያ፥ ኮርሞ ዓሶፓ ሚኢሾ ቡኩሳዞንሢና ጎሞ ዓሶናኮ ላጌኬ› ዒንሢ ጌዔኔ።"},{"book":"ሉቃሴ","chapter":"7","verse":"35","text":"ጋዓንቴ ፆኦሲ ዔራቶኮ ፒዙማ ፆኦሲም ዓይሢንታ ዓሶ ዛሎ''ና ፔጋዺ ዔርታኔ» ጌዔኔ።"},{"book":"ሉቃሴ","chapter":"7","verse":"36","text":"ፔቴ'' ፔርሴ ዓሲስኬይ ዬሱሴ ሙኡዚ'' ሙዓንዳጉዲ ዔኤላ''ዛ ዬሱሴ ዬያ ዓሢ ማኣሪ ጌሊ ሙዓኒ ዴዔኔ።"},{"book":"ሉቃሴ","chapter":"7","verse":"37","text":"ዬኖ ካታሜሎይዳ ፔቴ'' ጎሜና ዓኣ፥ ላኣሊስኬና ዓኣኔ፤ ዬሱሴ ፔርሴ ዓሢ፥ ሲሞኦኔ ማኣሮይዳ ሙዖም ዔኤሊ''ንቴሢ ዒዛ ዋይዛዖ ሳውቃ ቲሺ ሹቺ ቢልቃፄና ኩንሢ ዔኪ ሙኪ፥"},{"book":"ሉቃሴ","chapter":"7","verse":"38","text":"ዬሱሴኮ ጊንፆ ዛሎ''ና"},{"book":"ሉቃሴ","chapter":"7","verse":"39","text":"ሙዖ ዒዚ ሙዖም ዔኤሌ'' ፔርሴ ዓሢ ዬያ ዛጌ ዎዶ''ና፦ «ሃይ ዓሢ ፆኦሲ ማሊሢ ኬኤዛ ዓሲ ማዔቴ፥ ሃና ዒዛኮ ዑፆ ፒፃ'' ላኣሌላ ዖና ማዔቶ ሃሣ ዎዚጉዴ ጎሜና ዓኣያ ማዔቴያ ዔሬያናንዳኔ» ጌይ ፔ ዒኖና ማሌኔ።"},{"book":"ሉቃሴ","chapter":"7","verse":"40","text":"ዬሱሴያ ፔርሴ ዓሢ ኮይላ''፦ «ሲሞኦኔ! ፔቴ'' ታ ኔኤም ኬኤዛ ባኣዚ'' ዓኣኔ» ጌዔኔ።"},{"book":"ሉቃሴ","chapter":"7","verse":"41","text":"ዬሱሴያ ሂዚ ጌዒ ሃይሶ ኬኤዚሢ ዓርቄኔ፦ «ፔቴ'' ዓሲዳፓ ሚኢሼ ታልዔ ላምዖ ዓሲ ዓኣኔ፤ ፔቴ''ሢ ዶንጎ ፄኤታ ኬሊ'' ማዾ ማዼም ዒንጊንታ ቢራ፤ ባጋሢ ሃሣ ዶንጊታሚ'' ኬሊ'' ማዾ ማዼም ዒንጊንታንዳ ቢራ ታልዒ ዔኬኔ።"},{"book":"ሉቃሴ","chapter":"7","verse":"42","text":"ላምዖንሢ ዔያታ ታልዒ ዔኬ ሚኢሾ ጪጎ ባሺንቴም ታልዔሢ ዔያቶኮ ጋሎ'' ማሂሱዋዖ ሃሼ''ኔ፤ ዓካሪ ጋሎ'' ዓሶ ላምዖንሢዳፓ ዎይ ባሼ ታልዔ ዓሢ ናሽካንዳያ ማላይ?» ጌዔኔ።"},{"book":"ሉቃሴ","chapter":"7","verse":"43","text":"ሲሞኦኔያ፦ «ሚርጌ ጋላ'' ዓቴ'' ዓሢ ባሼ ዒዛ ናሽካንዳያ ማላኔ» ጌይ ማሄኔ።"},{"book":"ሉቃሴ","chapter":"7","verse":"44","text":"ዬካፓ ዬሱሴ ላኣሌሎ ባንሢ ሺራዖ፦ «ሃኖ' ላኣሌሎ ኔ ዛጋ? ታ ኔ ማኣሪ ጌላዛ ኔኤኒ ታ ቶኮም ዋኣሢታዖ ዒንጊባኣሴ፤ ዒዛ ጋዓንቴ ቶኮ ታኣኮ ፔኤኮ ዓቢፆና ማስኪ ፔ ቶኦኮ'' ጋሞና ዑጬኔ።"},{"book":"ሉቃሴ","chapter":"7","verse":"45","text":"ታ ኔ ኮይላ'' ጌላኣና ኔ ታና ሄርቂባኣሴ፤ ዒዛ ጋዓንቴ ታ ኔ ማኣሪ ጌሌሢዳፓ ዓርቃዖ ታኣኮ ቶኮ ሄርቂፆ ሃሺ''ባኣሴ፤"},{"book":"ሉቃሴ","chapter":"7","verse":"46","text":"ኔኤኒ ታኣኮ ቶኦኮ'' ዛይቶ ቲዦናታዖ ቲሽኪባኣሴ፤ ዒዛ ጋዓንቴ ታኣኮ ቶኮ ሳውቃ ቲዦና ቲሽኬኔ፤"},{"book":"ሉቃሴ","chapter":"7","verse":"47","text":"ሚርጌ ጎማ ዒዞኮ ዓቶም ጌይንቴሢሮኬ ሚርጌና ዒዛ ናሽኬሢ፤ ታ ኔኤም ጋዓኔ። ጎማ ዻካ'' ዓቶም ጌይንቴሢ ጋዓንቴ ናሽካሢያ ዻካ''ኬ» ጌዔኔ።"},{"book":"ሉቃሴ","chapter":"7","verse":"48","text":"ዬካፓ ዬሱሴ ላኣሌሎ ኮራ፦ «ኔኤኮ ጎማ ዓቶም ጌይንቴኔ» ጌዔኔ።"},{"book":"ሉቃሴ","chapter":"7","verse":"49","text":"ዒዛና ዎላ'' ሙዓ ዓሳ፦ «ጎሜ ዓቶም ጋዓሢ ሃይ ዎዚ ዓሲዳይ!» ጌዒ ጌዒ ፔ ዒኖና ማሊሢ ዓርቄኔ።"},{"book":"ሉቃሴ","chapter":"7","verse":"50","text":"ዬሱሴ ጋዓንቴ ላኣሌሎ ኮራ፦ «ኔኤኮ ጉሙርቂፃ ኔና ዻቂሼኔ፤ ኮሺ ዓኣዼ!» ጌዔኔ።"}]}