{"data":[{"book":"Eklesiastes","chapter":"8","verse":"1","text":"En ngʼa machalo gi ngʼama nigi rieko matut?"},{"book":"Eklesiastes","chapter":"8","verse":"2","text":"Luor chik ruoth, awacho kamano, nikech ni kwongʼori e nyim Jehova Nyasaye."},{"book":"Eklesiastes","chapter":"8","verse":"3","text":"Kik irikni ka ia e nyim ruoth. Kik ichwak ngʼama timo richo, nimar obiro timo gimora amora mohero."},{"book":"Eklesiastes","chapter":"8","verse":"4","text":"Nimar wach ruoth nigi teko, en ngʼa manyalo wachone niya, “Angʼo ma itimo?”"},{"book":"Eklesiastes","chapter":"8","verse":"5","text":"Ngʼato angʼata moluoro chikne ok noyud hinyruok moro amora,"},{"book":"Eklesiastes","chapter":"8","verse":"6","text":"Nimar nitiere sa mowinjore kod chenro miluwo e gimoro amora,"},{"book":"Eklesiastes","chapter":"8","verse":"7","text":"Nimar dhano ok ongʼeyo gima biro,"},{"book":"Eklesiastes","chapter":"8","verse":"8","text":"Onge ngʼama nigi teko ewi yamo mondo ochike,"},{"book":"Eklesiastes","chapter":"8","verse":"9","text":"Magi duto ne aneno, kane aketo pacha e gik moko duto mitimo e piny. Nitie kinde moro ma ngʼato sandoe jowetegi to en owuon ema ohinyore."},{"book":"Eklesiastes","chapter":"8","verse":"10","text":"Aseneno joma timbegi richo ka iyiko, jogo mane osiko kadonjo kendo wuok e kama ler kendo ne yudo pak e dala maduongʼ kuom gik ma ok mi Nyasaye duongʼ. Ma bende en tim manono."},{"book":"Eklesiastes","chapter":"8","verse":"11","text":"Ka ngʼado bura ne janjore ok otim, to chuny ji pongʼ gi chenro mar timo marach."},{"book":"Eklesiastes","chapter":"8","verse":"12","text":"Kata obedo ni joma timbegi richo nyalo timo richo mathoth, to pod ginyalo dak kuom kinde mangʼeny, to gima angʼeyo en ni joma oluoro Nyasaye to biro dhi maber e nyim Nyasaye."},{"book":"Eklesiastes","chapter":"8","verse":"13","text":"Nikech joma timbegi mono ok oluoro Nyasaye, ok ginine maber kendo ngimagi nolal mana ka tipo."},{"book":"Eklesiastes","chapter":"8","verse":"14","text":"Nitiere gimoro machielo maonge tiende matimore e piny: joma kare mayudo gigo ma joma mono ema onego yudi, kod joma timbegi mono mayudo gigo monego joma kare ema yudi. Ma bende, awacho, ni onge tiende."},{"book":"Eklesiastes","chapter":"8","verse":"15","text":"Omiyo ayie ni mondo ji owinj maber e ngima margi, nikech onge gima ber ne dhano e piny moloyo chiemo, metho kod bedo gimor. Bangʼe obiro bedo mamor kuom tije matek motiyo e kinde mar ngimane ma Nyasaye omiye ngima e piny ka."},{"book":"Eklesiastes","chapter":"8","verse":"16","text":"Kane aketo pacha mondo angʼe rieko kendo mondo anon tich matek mar dhano e piny-ka ka nindo ok tere odiechiengʼ gotieno,"},{"book":"Eklesiastes","chapter":"8","verse":"17","text":"to ne afwenyo ni gigo duto Nyasaye ema timo. Omiyo onge ngʼama ongʼeyo gigo matimore e piny. Kata dabed ni oketo chunye manade mar ngʼeyo tiendgi, to ok onyal ngʼeyo tiendgi. Bende kata ngʼama riek par ni ongʼeyo, to ok onyal winjo tiendgi maber."}]}