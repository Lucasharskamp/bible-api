{"data":[{"book":"Yohans Bek'o","chapter":"22","verse":"1","text":"Maniyere il melakiyo Ik'onat mereero naashi joorotse keshiru mastayiti s'ayinok'o golirwo kash imts aatsi foko taash b́kitsi,"},{"book":"Yohans Bek'o","chapter":"22","verse":"2","text":"22:2 Aze. 2:9; Hzk'. 47:12  fokaan kitutsi een een werindwotsi taalon kap'de'er beshitwe, fokman giromaantsonat k'aniweeron shaash shaashon shuufetst worwotootse tatse gitoto shuwo imet kashi mito fa'e b́teshi, mitman maarwotswere ash kashiykno."},{"book":"Yohans Bek'o","chapter":"22","verse":"3","text":"22:3 14:11  Haniyere okonowere kon naari c'asho aaliye, Ik'onat mereeron naashi jooro kit manits wotituwe, b́ guutswotswere bín ik'itune."},{"book":"Yohans Bek'o","chapter":"22","verse":"4","text":"B́ shitsono bek'etúnee, b́ shúútsonwere bo barats wotitwe."},{"book":"Yohans Bek'o","chapter":"22","verse":"5","text":"22:5 Isa. 60:19; Dan. 7:18  Haniyere okoon t'úwo beeratse, doonzo Izar Izewer boosh b́ sháánitwotse, aaw golo wee c'eeshi shááno boosh geyiratse, dúre dúrosh naashitúne."},{"book":"Yohans Bek'o","chapter":"22","verse":"6","text":"Maniyere il melakiyo taash hank'owa bíet, «Aap'ets aap'anots amanetswotsnat arikwotsiye, nebiyiwotssh shayir imiru doonzo Izar Izewer karnon wotitwo b́ guutsuwotssh kitsosh b́ melakiyo b́ woshi.»"},{"book":"Yohans Bek'o","chapter":"22","verse":"7","text":"Iyesuswere «Hamb eshe! taa káári weetwe! mas'aafanitsi bek'on aap'ets aap'o kordek'etwo deereke!» bí eti."},{"book":"Yohans Bek'o","chapter":"22","verse":"8","text":"Keewanotsi shishtsonat bek'tsoon taane Yohansiye, keewanotsi t shishtsok'onat tbek'tsok'on hanotsi taash kitsts melakiwosh sagadosh b́tufishirots tdihi."},{"book":"Yohans Bek'o","chapter":"22","verse":"9","text":"Melakiyonmó «K'aye han k'alk'aye! taa neenat mas'aafanitsi aap'wotsi s'eentsiru nebiyi eshuwwotsnton guuts taane, Ik'osh sagadowe!» bí eti."},{"book":"Yohans Bek'o","chapter":"22","verse":"10","text":"Manats dabt taash hank'o bíeti, «Dúro karnk b́wottsotse mas'aafanitsi bek'on aap'etso matabon is'k'aye,"},{"book":"Yohans Bek'o","chapter":"22","verse":"11","text":"22:11 Dan. 12:10  Haniyak weer gondonu b́ weeri gondo need'ik'aye, kiimonúwere kiime, kááwonwere kááwowe, S'ayinonwere S'ayine.»"},{"book":"Yohans Bek'o","chapter":"22","verse":"12","text":"«Eshe taa káári weeetwe! ik ikosh b́ finok'o bísh t imet k'awntso detsdek're,"},{"book":"Yohans Bek'o","chapter":"22","verse":"13","text":"22:13 Bek'. 1:8, 17; 2:8; Isa. 44:6; 48:12  Alfonat Omegon, shinaatstsonat shuutstson, shintsonat s'uwatstso taane.»"},{"book":"Yohans Bek'o","chapter":"22","verse":"14","text":"Kash imiru mitu shuwo máár bfengeshonowere kituts kindosh bofalitwok'o bo taho mashdek'tswots derekne."},{"book":"Yohans Bek'o","chapter":"22","verse":"15","text":"Kanok'o jamkeewo kiimshirwots, atetswots, widetswots, kash úd'tswots, woteraw ik' ik'iruwots, koot shuntswotsnat kooti weeron sha'iru jamwots kitmaniyere úre bowotiti."},{"book":"Yohans Bek'o","chapter":"22","verse":"16","text":"«Taa Iyesus gawan boosh b́ imetwok'o t melakiyo Ik'i moowwotssh woshere, taa Dawit s'oot'i s'ap'taane, c'eeshiru datsigatsi mozofo taane.»"},{"book":"Yohans Bek'o","chapter":"22","verse":"17","text":"S'ayin shayironat guuyun «Wowe!» etirune, shishirwonwere «Wowe!» eree, shashutso wowe, b́ geets kash imet aatso k'awntsalo hank'on úyee."},{"book":"Yohans Bek'o","chapter":"22","verse":"18","text":"Hamb mas'afanitsere guut'ets bek'on aap'o shishetu jamo bí atso korb́dek'etwok'owa etirwe, konwor aap'anatse ik keewo b́ dabiyal mas'afanitsere guut'ets fayuwotsi Ik'o bíyats dabitwe."},{"book":"Yohans Bek'o","chapter":"22","verse":"19","text":"22:18-19 Iwi. 4:2; 12:32  Konworu bek'i mas'afanits guut'etswotsitse ik keewo b́ shapiyal, mas'afanitsitse keewets kash imet mit shuwonat S'ayin kitutsere Ik'o b́ bano shapitwe."},{"book":"Yohans Bek'o","chapter":"22","verse":"20","text":"Keewanotssh gaw wottso «Arikon káári weetwe!» etfe."},{"book":"Yohans Bek'o","chapter":"22","verse":"21","text":"Doonzo Iyesus s'aato it únetsnton wotowe."}]}