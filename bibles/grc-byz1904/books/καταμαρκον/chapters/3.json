{"data":[{"book":"ΚΑΤΑ ΜΑΡΚΟΝ","chapter":"3","verse":"1","text":"Καὶ εἰσῆλθε πάλιν εἰς τὴν συναγωγήν· καὶ ἦν ἐκεῖ ἄνθρωπος ἐξηραμμένην ἔχων τὴν χεῖρα."},{"book":"ΚΑΤΑ ΜΑΡΚΟΝ","chapter":"3","verse":"2","text":"καὶ 3.2 1904: παρετήτήρουνπαρετήρουν αὐτὸν εἰ τοῖς σάββασι θεραπεύσει αὐτόν, ἵνα κατηγορήσωσιν αὐτοῦ."},{"book":"ΚΑΤΑ ΜΑΡΚΟΝ","chapter":"3","verse":"3","text":"καὶ λέγει τῷ ἀνθρώπῳ τῷ ἐξηραμμένην ἔχοντι τὴν χεῖρα· ἔγειρε εἰς τὸ μέσον."},{"book":"ΚΑΤΑ ΜΑΡΚΟΝ","chapter":"3","verse":"4","text":"καὶ λέγει αὐτοῖς· ἔξεστι τοῖς σάββασιν ἀγαθοποιῆσαι ἢ κακοποιῆσαι; ψυχὴν σῶσαι ἢ ἀποκτεῖναι; οἱ δὲ ἐσιώπων."},{"book":"ΚΑΤΑ ΜΑΡΚΟΝ","chapter":"3","verse":"5","text":"καὶ περιβλεψάμενος αὐτοὺς μετ᾽ ὀργῆς, συλλυπούμενος ἐπὶ τῇ πωρώσει τῆς καρδίας αὐτῶν, λέγει τῷ ἀνθρώπῳ· ἔκτεινον τὴν χεῖρά σου. καὶ ἐξέτεινε, καὶ ἀποκατεστάθη ἡ χεὶρ αὐτοῦ ὑγιὴς ὡς ἡ ἄλλη."},{"book":"ΚΑΤΑ ΜΑΡΚΟΝ","chapter":"3","verse":"6","text":"καὶ ἐξελθόντες οἱ Φαρισαῖοι εὐθέως μετὰ τῶν Ἡρῳδιανῶν συμβούλιον ἐποίουν κατ᾽ αὐτοῦ, ὅπως αὐτὸν ἀπολέσωσι."},{"book":"ΚΑΤΑ ΜΑΡΚΟΝ","chapter":"3","verse":"7","text":"Καὶ ὁ Ἰησοῦς ἀνεχώρησε μετὰ τῶν μαθητῶν αὐτοῦ πρὸς τὴν θάλασσαν· καὶ πολὺ πλῆθος ἀπὸ τῆς Γαλιλαίας ἠκολούθησαν αὐτῷ,"},{"book":"ΚΑΤΑ ΜΑΡΚΟΝ","chapter":"3","verse":"8","text":"καὶ ἀπὸ τῆς Ἰουδαίας καὶ ἀπὸ Ἱεροσολύμων καὶ ἀπὸ τῆς Ἰδουμαίας καὶ πέραν τοῦ Ἰορδάνου καὶ οἱ περὶ Τύρον καὶ Σιδῶνα, πλῆθος πολύ, ἀκούσαντες ὅσα ἐποίει, ἦλθον πρὸς αὐτόν."},{"book":"ΚΑΤΑ ΜΑΡΚΟΝ","chapter":"3","verse":"9","text":"καὶ εἶπε τοῖς μαθηταῖς αὐτοῦ ἵνα πλοιάριον προσκαρτερῇ αὐτῷ διὰ τὸν ὄχλον, ἵνα μὴ θλίβωσιν αὐτόν·"},{"book":"ΚΑΤΑ ΜΑΡΚΟΝ","chapter":"3","verse":"10","text":"πολλοὺς γὰρ ἐθεράπευσεν, ὥστε ἐπιπίπτειν αὐτῷ ἵνα αὐτοῦ ἅψωνται ὅσοι εἶχον μάστιγας·"},{"book":"ΚΑΤΑ ΜΑΡΚΟΝ","chapter":"3","verse":"11","text":"καὶ τὰ πνεύματα τὰ ἀκάθαρτα, ὅταν αὐτὸν ἐθεώρουν, προσέπιπτον αὐτῷ καὶ ἔκραζον λέγοντα ὅτι σὺ εἶ ὁ υἱὸς τοῦ Θεοῦ."},{"book":"ΚΑΤΑ ΜΑΡΚΟΝ","chapter":"3","verse":"12","text":"καὶ πολλὰ ἐπετίμα αὐτοῖς ἵνα μὴ φανερὸν αὐτὸν ποιήσωσι."},{"book":"ΚΑΤΑ ΜΑΡΚΟΝ","chapter":"3","verse":"13","text":"Καὶ ἀναβαίνει εἰς τὸ ὄρος, καὶ προσκαλεῖται οὓς ἤθελεν αὐτός, καὶ ἀπῆλθον πρὸς αὐτόν."},{"book":"ΚΑΤΑ ΜΑΡΚΟΝ","chapter":"3","verse":"14","text":"καὶ ἐποίησε δώδεκα, ἵνα ὦσι μετ᾽ αὐτοῦ καὶ ἵνα ἀποστέλλῃ αὐτοὺς κηρύσσειν"},{"book":"ΚΑΤΑ ΜΑΡΚΟΝ","chapter":"3","verse":"15","text":"καὶ ἔχειν ἐξουσίαν θεραπεύειν τὰς νόσους καὶ ἐκβάλλειν τὰ δαιμόνια·"},{"book":"ΚΑΤΑ ΜΑΡΚΟΝ","chapter":"3","verse":"16","text":"καὶ ἐπέθηκεν ὄνομα τῷ Σίμωνι Πέτρον,"},{"book":"ΚΑΤΑ ΜΑΡΚΟΝ","chapter":"3","verse":"17","text":"καὶ Ἰάκωβον τὸν τοῦ Ζεβεδαίου καὶ Ἰωάννην τὸν ἀδελφὸν τοῦ Ἰακώβου· καὶ ἐπέθηκεν αὐτοῖς ὀνόματα Βοανεργές, ὅ ἐστιν υἱοὶ βροντῆς·"},{"book":"ΚΑΤΑ ΜΑΡΚΟΝ","chapter":"3","verse":"18","text":"καὶ Ἀνδρέαν καὶ Φίλιππον καὶ Βαρθολομαῖον καὶ Ματθαῖον καὶ Θωμᾶν καὶ Ἰάκωβον τὸν τοῦ Ἀλφαίου καὶ Θαδδαῖον καὶ Σίμωνα τὸν Κανανίτην"},{"book":"ΚΑΤΑ ΜΑΡΚΟΝ","chapter":"3","verse":"19","text":"καὶ Ἰούδαν Ἰσκαριώτην, ὃς καὶ παρέδωκεν αὐτόν."},{"book":"ΚΑΤΑ ΜΑΡΚΟΝ","chapter":"3","verse":"20","text":"Καὶ ἔρχονται εἰς οἶκον· καὶ συνέρχεται πάλιν ὄχλος, ὥστε μὴ δύνασθαι αὐτοὺς μηδὲ ἄρτον φαγεῖν."},{"book":"ΚΑΤΑ ΜΑΡΚΟΝ","chapter":"3","verse":"21","text":"καὶ ἀκούσαντες οἱ παρ᾽ αὐτοῦ ἐξῆλθον κρατῆσαι αὐτόν· ἔλεγον γὰρ ὅτι ἐξέστη."},{"book":"ΚΑΤΑ ΜΑΡΚΟΝ","chapter":"3","verse":"22","text":"καὶ οἱ γραμματεῖς οἱ ἀπὸ Ἱεροσολύμων καταβάντες ἔλεγον ὅτι Βεελζεβοὺλ ἔχει, καὶ ὅτι ἐν τῷ ἄρχοντι τῶν δαιμονίων ἐκβάλλει τὰ δαιμόνια."},{"book":"ΚΑΤΑ ΜΑΡΚΟΝ","chapter":"3","verse":"23","text":"καὶ προσκαλεσάμενος αὐτοὺς ἐν παραβολαῖς ἔλεγεν αὐτοῖς· πῶς δύναται σατανᾶς σατανᾶν ἐκβάλλειν;"},{"book":"ΚΑΤΑ ΜΑΡΚΟΝ","chapter":"3","verse":"24","text":"καὶ ἐὰν βασιλεία ἐφ᾽ ἑαυτὴν μερισθῇ, οὐ δύναται σταθῆναι ἡ βασιλεία ἐκείνη·"},{"book":"ΚΑΤΑ ΜΑΡΚΟΝ","chapter":"3","verse":"25","text":"καὶ ἐὰν οἰκία ἐφ᾽ ἑαυτὴν μερισθῇ, οὐ δύναται σταθῆναι ἡ οἰκία ἐκείνη."},{"book":"ΚΑΤΑ ΜΑΡΚΟΝ","chapter":"3","verse":"26","text":"καὶ εἰ ὁ σατανᾶς ἀνέστη ἐφ᾽ ἑαυτὸν καὶ μεμέρισται, οὐ δύναται σταθῆναι, ἀλλὰ τέλος ἔχει."},{"book":"ΚΑΤΑ ΜΑΡΚΟΝ","chapter":"3","verse":"27","text":"οὐδεὶς δύναται τὰ σκεύη τοῦ ἰσχυροῦ εἰσελθὼν εἰς τὴν οἰκίαν αὐτοῦ διαρπάσαι, ἐὰν μὴ πρῶτον τὸν ἰσχυρὸν δήσῃ, καὶ τότε τὴν οἰκίαν αὐτοῦ διαρπάσει."},{"book":"ΚΑΤΑ ΜΑΡΚΟΝ","chapter":"3","verse":"28","text":"Ἀμὴν λέγω ὑμῖν ὅτι πάντα ἀφεθήσεται τοῖς υἱοῖς τῶν ἀνθρώπων τὰ ἁμαρτήματα καὶ αἱ βλασφημίαι ὅσας ἐὰν βλασφημήσωσιν·"},{"book":"ΚΑΤΑ ΜΑΡΚΟΝ","chapter":"3","verse":"29","text":"ὃς δ᾽ ἂν βλασφημήσῃ εἰς τὸ Πνεῦμα τὸ Ἅγιον, οὐκ ἔχει ἄφεσιν εἰς τὸν αἰῶνα, ἀλλ᾽ ἔνοχός ἐστιν αἰωνίου κρίσεως·"},{"book":"ΚΑΤΑ ΜΑΡΚΟΝ","chapter":"3","verse":"30","text":"ὅτι ἔλεγον, πνεῦμα ἀκάθαρτον ἔχει."},{"book":"ΚΑΤΑ ΜΑΡΚΟΝ","chapter":"3","verse":"31","text":"Ἔρχονται οὖν ἡ μήτηρ αὐτοῦ καὶ οἱ ἀδελφοὶ αὐτοῦ, καὶ ἔξω ἑστῶτες ἀπέστειλαν πρὸς αὐτὸν φωνοῦντες αὐτόν."},{"book":"ΚΑΤΑ ΜΑΡΚΟΝ","chapter":"3","verse":"32","text":"καὶ ἐκάθητο περὶ αὐτὸν ὄχλος· εἶπον δὲ αὐτῷ· ἰδοὺ ἡ μήτηρ σου καὶ οἱ ἀδελφοί σου ἔξω ζητοῦσί σε."},{"book":"ΚΑΤΑ ΜΑΡΚΟΝ","chapter":"3","verse":"33","text":"καὶ ἀπεκρίθη αὐτοῖς λέγων· τίς ἐστιν ἡ μήτηρ μου ἢ οἱ ἀδελφοί μου;"},{"book":"ΚΑΤΑ ΜΑΡΚΟΝ","chapter":"3","verse":"34","text":"καὶ περιβλεψάμενος κύκλῳ τοὺς περὶ αὐτὸν καθημένους λέγει· ἴδε ἡ μήτηρ μου καὶ οἱ ἀδελφοί μου·"},{"book":"ΚΑΤΑ ΜΑΡΚΟΝ","chapter":"3","verse":"35","text":"ὃς γὰρ ἂν ποιήσῃ τὸ θέλημα τοῦ Θεοῦ, οὗτος ἀδελφός μου καὶ ἀδελφή μου καὶ μήτηρ ἐστί."}]}