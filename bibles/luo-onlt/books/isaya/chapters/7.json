{"data":[{"book":"Isaya","chapter":"7","verse":"1","text":"E kinde mane Ahaz wuod Jotham ma wuod Uzia, ne ruodh Juda, ruoth Rezin mar Aram to gi Peka wuod Remalia ruodh Israel nomonjo Jerusalem gi lweny, to ne ok ginyal loye."},{"book":"Isaya","chapter":"7","verse":"2","text":"Eka nowach ne od Daudi niya, “Jo-Aram osetimo winjruok gi jo-Efraim,” omiyo chuny Ahaz gi joge kihondko osemako, mana ka yien manie bungu ma yamo yiengo."},{"book":"Isaya","chapter":"7","verse":"3","text":"Eka Jehova Nyasaye nowachone Isaya niya, “Wuogi in kaachiel gi wuodi miluongo ni Shear-Jashub udhi mondo urad gi Ahaz kama oula madonjo e yawo mamalo ogikie mantie but yo miluongo ni Puoth Jaluok lewni."},{"book":"Isaya","chapter":"7","verse":"4","text":"Wachne ni, ‘Bed motangʼ, hori kendo kik iluor. Kik chunyi nyosre nikech osiki ariyo mag mach motimo iro, machal gi mirima mager mar Rezin kod Aram to gi mar wuod Remalia."},{"book":"Isaya","chapter":"7","verse":"5","text":"Aram, Efraim kod wuod Remalia osechikoni obadho mondo otieki, kagiwacho niya,"},{"book":"Isaya","chapter":"7","verse":"6","text":"“Wadhi mondo wamonj Juda, wakidhe matindo tindo kendo wapoge e kindwa wawegi bangʼe waket wuod Tabel obed ruodhe.”"},{"book":"Isaya","chapter":"7","verse":"7","text":"To kata kamano ma e gima Jehova Nyasaye Manyalo Gik Moko Duto owacho,"},{"book":"Isaya","chapter":"7","verse":"8","text":"nimar dala maduongʼ mar Aram en Damaski,"},{"book":"Isaya","chapter":"7","verse":"9","text":"Dala maduongʼ mar Efraim en Samaria,"},{"book":"Isaya","chapter":"7","verse":"10","text":"Jehova Nyasaye nowuoyo gi Ahaz kendo kawacho niya,"},{"book":"Isaya","chapter":"7","verse":"11","text":"“Kwa Jehova Nyasaye ma Nyasachi ranyisi moro amora moa mwalo e bur piny kata moa e polo malo.”"},{"book":"Isaya","chapter":"7","verse":"12","text":"To Ahaz nowacho niya, “Ok abi kwayo to bende ok abi temo Jehova Nyasaye.”"},{"book":"Isaya","chapter":"7","verse":"13","text":"Eka Isaya nowacho niya, “To un joka Daudi, koro winjuru! Chand muchandogo ji pok oromou? Koso pod udwaro chando Nyasacha bende?"},{"book":"Isaya","chapter":"7","verse":"14","text":"Kuom mano Ruoth Nyasaye owuon biro miyou ranyisi machal kama: Nyako ngili biro mako ich minywol wuowi, ma noluonge ni Imanuel (tiende ni Nyasaye nikodwa)."},{"book":"Isaya","chapter":"7","verse":"15","text":"Obiro chamo mana mor dhiangʼ kod mor kich nyaka chop orom pogo rach gi ber."},{"book":"Isaya","chapter":"7","verse":"16","text":"To kapok nyathino ongʼeyo pogo rach gi ber, to pinjeruodhi ariyo miluorogo notieki."},{"book":"Isaya","chapter":"7","verse":"17","text":"Kokalo kuom ruodh Asuria, Jehova Nyasaye biro kelo kuomi gi kuom jogi kod od wuonu masira mane pok oneye nyaka ne Efraim pogre gi Juda.”"},{"book":"Isaya","chapter":"7","verse":"18","text":"E kindeno Jehova Nyasaye nochok lwangʼni kawuok e aore mag Misri kendo notug kich koa e piny Asuria."},{"book":"Isaya","chapter":"7","verse":"19","text":"Giduto ginibi kendo ginidagi kuonde holo kod buche mag lwendni kendo e bungu mag kuthe kod sokni duto."},{"book":"Isaya","chapter":"7","verse":"20","text":"E kindeno Ruoth Nyasaye nokonyre gi wembe mokwa tok Aora kocha ma en ruodh Asuria, mondo olielgo yie wiyeu, yie tiendeu kod yie tiku bende."},{"book":"Isaya","chapter":"7","verse":"21","text":"E kindeno ngʼato biro yudo konyruokne koa kuom nyaroya kod diek ariyo."},{"book":"Isaya","chapter":"7","verse":"22","text":"To nikech chak mangʼeny manonyiedh kuomgi enonwangʼ mor dhiangʼ mochamo. Jogo duto manodongʼ e pinyno nocham mana mor dhiangʼ kod mor kich."},{"book":"Isaya","chapter":"7","verse":"23","text":"E kindeno kuonde duto ma yande nitie mzabibu mangʼeny, maromo pesa mangʼeny nolokre pedo kod kuthe."},{"book":"Isaya","chapter":"7","verse":"24","text":"Ji nodhi kuno gi atungʼ kod asere nikech pinyno duto nopongʼ gi pedo kod kuthe."},{"book":"Isaya","chapter":"7","verse":"25","text":"To kuom gode matindo ma yande ipuro gi kwer, to ok unudhie kendo nikech luoro mar pedo mogawore kod kuthe, to ginibed kuonde ma dhok gi rombe kwayoe."}]}