{"data":[{"book":"1. Korintským","chapter":"4","verse":"1","text":"Nedívejte se na nás tedy jinak než jako na Kristovy služebníky a správce Božích tajemství."},{"book":"1. Korintským","chapter":"4","verse":"2","text":"Od služebníka se očekává, že bude vykonávat příkazy svého pána. Dá se to říci o mně?"},{"book":"1. Korintským","chapter":"4","verse":"3","text":"Co o tom soudíte vy, není pro mne nejdůležitější. A nemůže to posoudit ani nikdo jiný, dokonce ani můj vlastní úsudek není rozhodující,"},{"book":"1. Korintským","chapter":"4","verse":"4","text":"i když mé svědomí je klidné. Jen sám Pán o tom může rozhodnout s konečnou platností."},{"book":"1. Korintským","chapter":"4","verse":"5","text":"Nedělejte proto o nikom předčasné závěry, dokud se nevrátí Kristus. Však on už vynese na světlo to, co bylo zrakům skryto, a odhalí i ty nejtajnější pohnutky. Pak teprve dostane každý od Boha takové uznání, jaké mu náleží."},{"book":"1. Korintským","chapter":"4","verse":"6","text":"Bratři, jistě rozumíte, že nemluvím jen o sobě a Apollovi, když vám tohle všechno říkám. Chtěl jsem jen na tom příkladu zdůraznit, že nemáte prosazovat své oblíbené kazatele proti jiným."},{"book":"1. Korintským","chapter":"4","verse":"7","text":"Nikdo přece nejsme ničím víc než ostatní. Všichni máme jen to, co jsme dostali, a nemáme se tedy před druhými čím chlubit."},{"book":"1. Korintským","chapter":"4","verse":"8","text":"Vy jste přesvědčeni, že už jste duchovně dost vysoko a že víc nepotřebujete. Pyšníte se, že jste příslušníky Božího království. Kéž byste jimi skutečně byli! Necítili byste se pak tolik nad nás povzneseni."},{"book":"1. Korintským","chapter":"4","verse":"9","text":"Tak se mi zdá, že nám apoštolům vykázal Bůh to nejposlednější místo, jako odsouzencům na smrt. Stali jsme se podívanou pro svět, anděly i lidi."},{"book":"1. Korintským","chapter":"4","verse":"10","text":"Prý nám náboženství popletlo hlavu, zato vy jste docela rozumní a vážení křesťané! Námi kdekdo pohrdá, vás každý uznává, my jsme slabí, vy siláci!"},{"book":"1. Korintským","chapter":"4","verse":"11","text":"Trpíme hladem a žízní, zimou a nemocemi, jsme štváni z místa na místo"},{"book":"1. Korintským","chapter":"4","verse":"12","text":"a na svůj chléb musíme tvrdě vydělávat. Žehnáme těm, kdo nás proklínají, když nás šikanují, trpělivě to snášíme,"},{"book":"1. Korintským","chapter":"4","verse":"13","text":"pomlouvají-li nás, modlíme se za ně. Nikde nemáme zastání, jsme stále jen vyděděnci."},{"book":"1. Korintským","chapter":"4","verse":"14","text":"Ale to nepíšu proto, že bych vám chtěl něco vyčítat. Vždyť vás mám rád jako vlastní děti."},{"book":"1. Korintským","chapter":"4","verse":"15","text":"Kazatelů a vychovatelů můžete mít celou řadu, ale vaším duchovním otcem jsem já, protože prvně jste evangelium slyšeli ode mne."},{"book":"1. Korintským","chapter":"4","verse":"16","text":"Proto vás nabádám, abyste žili podle mého příkladu."},{"book":"1. Korintským","chapter":"4","verse":"17","text":"Z téhož důvodu k vám posílám svého milovaného a věrného spolupracovníka Timotea. Víte, že ho mám rád jako svého vlastního syna. Ten vám připomene mé křesťanské způsoby, jak jim taky v každé církevní obci vyučuji."},{"book":"1. Korintským","chapter":"4","verse":"18","text":"Někteří se začali povyšovat, jako bych už neměl do Korintu přijít. Velice se mýlí!"},{"book":"1. Korintským","chapter":"4","verse":"19","text":"Přijdu co nejdříve, jak mi jen Pán dovolí, a pak uvidíme, zda je v jejich řeči Boží síla, nebo jen prázdné holedbání."},{"book":"1. Korintským","chapter":"4","verse":"20","text":"Boží království přece nestojí na řečnickém umění, ale na síle Božího Ducha."},{"book":"1. Korintským","chapter":"4","verse":"21","text":"Co mám tedy přibalit na cestu: hůl – nebo lásku a přívětivost?"}]}