{"data":[{"book":"ΣΕΙΡΑΧ","chapter":"30","verse":"1","text":"Ὁ ἀγαπῶν τὸν υἱὸν αὐτοῦ, ἐνδελεχήσει μάστιγας αὐτῷ, ἵνα εὐφρανθῇ ἐπʼ ἐσχάτῳ αὐτοῦ."},{"book":"ΣΕΙΡΑΧ","chapter":"30","verse":"2","text":"Ὁ παιδεύων τὸν υἱὸν αὐτοῦ ὀνήσεται ἐπʼ αὐτῷ, καὶ ἀναμέσον γνωρίμων ἐπʼ αὐτῷ καυχήσεται."},{"book":"ΣΕΙΡΑΧ","chapter":"30","verse":"3","text":"Ὁ διδάσκων τὸν υἱὸν αὐτοῦ παραζηλώσει τὸν ἐχθρὸν, καὶ ἔναντι φίλων ἐπʼ αὐτῷ ἀγαλλιάσεται."},{"book":"ΣΕΙΡΑΧ","chapter":"30","verse":"4","text":"Ἐτελεύτησεν αὐτοῦ ὁ πατὴρ, καὶ ὡς οὐκ ἀπέθανεν, ὅμοιον γὰρ αὐτῷ κατέλιπε μετʼ αὐτόν."},{"book":"ΣΕΙΡΑΧ","chapter":"30","verse":"5","text":"Ἐν τῇ ζωῇ αὐτοῦ εἶδε καὶ εὐφράνθη, καὶ ἐν τῇ τελευτῇ αὐτοῦ οὐκ ἐλυπήθη."},{"book":"ΣΕΙΡΑΧ","chapter":"30","verse":"6","text":"Ἐναντίον ἐχθρῶν κατέλιπεν ἔκδικον, καὶ τοῖς φίλοις ἀνταποδιδόντα χάριν."},{"book":"ΣΕΙΡΑΧ","chapter":"30","verse":"7","text":"Περιψύχων υἱὸν καταδεσμεύσει τραύματα αὐτοῦ, καὶ ἐπὶ πάσῃ βοῇ ταραχθήσεται σπλάγχνα αὐτοῦ."},{"book":"ΣΕΙΡΑΧ","chapter":"30","verse":"8","text":"Ἵππος ἀδάμαστος ἀποβαίνει σκληρὸς, καὶ υἱὸς ἀνειμένος ἐκβαίνει προαλής."},{"book":"ΣΕΙΡΑΧ","chapter":"30","verse":"9","text":"Τιθήνησον τέκνον καὶ ἐκθαμβήσει σε, σύμπαιζον αὐτῷ καὶ λυπήσει σε."},{"book":"ΣΕΙΡΑΧ","chapter":"30","verse":"10","text":"Μὴ συγγελάσῃς αὐτῷ ἵνα μὴ συνοδυνηθῇς, καὶ ἐπʼ ἐσχάτῳ γομφιάσεις τοὺς ὀδόντας σου."},{"book":"ΣΕΙΡΑΧ","chapter":"30","verse":"11","text":"Μὴ δῷς αὐτῷ ἐξουσίαν ἐν νεότητι."},{"book":"ΣΕΙΡΑΧ","chapter":"30","verse":"12","text":"Θλάσον τὰς πλευρὰς αὐτοῦ, ὡς ἔστι νήπιος, μήποτε σκληρυνθεὶς ἀπειθήσῃ σοι."},{"book":"ΣΕΙΡΑΧ","chapter":"30","verse":"13","text":"Παίδευσον τὸν υἱόν σου, καὶ ἔργασαι ἐναὐτῷ, ἵνα μὴ ἐν τῇ ἀσχημοσύνῃ σου προσκόψῃ."},{"book":"ΣΕΙΡΑΧ","chapter":"30","verse":"13a","text":"Καὶ μὴ παρίδῃς τὰς ἀγνοίας αὐτοῦ."},{"book":"ΣΕΙΡΑΧ","chapter":"30","verse":"13b","text":"Κάμψον τὸν τράχηλον αὐτοῦ ἐν νεότητι."},{"book":"ΣΕΙΡΑΧ","chapter":"30","verse":"14","text":"Κρείσσων πτωχὸς ὑγιὴς καὶ ἰσχύων τῇ ἕξει, ἢ πλούσιος μεμαστιγωμένος εἰς σῶμα αὐτοῦ."},{"book":"ΣΕΙΡΑΧ","chapter":"30","verse":"15","text":"Ὑγιεία καὶ εὐεξία βέλτιον παντὸς χρυσίου, καὶ σῶμα εὔρωστον ἢ ὄλβος ἀμέτρητος."},{"book":"ΣΕΙΡΑΧ","chapter":"30","verse":"16","text":"Οὐκ ἔστι πλοῦτος βελτίων ὑγιείας σώματος, καὶ οὐκ ἔστιν εὐφροσύνη ὑπὲρ χαρὰν καρδίας."},{"book":"ΣΕΙΡΑΧ","chapter":"30","verse":"17","text":"Κρείσσων θάνατος ὑπὲρ ζωὴν πικρὰν, ἢ ἀῤῥώστημα ἔμμονον."},{"book":"ΣΕΙΡΑΧ","chapter":"30","verse":"18","text":"Ἀγαθὰ ἐκκεχυμένα ἐπὶ στόματι κεκλεισμένῳ, θέματα βρωμάτων παρακείμενα ἐπὶ τάφῳ."},{"book":"ΣΕΙΡΑΧ","chapter":"30","verse":"19","text":"Τί συμφέρει κάρπωσις εἰδώλῳ; οὔτε γὰρ ἔδεται οὔτε μὴ ὀσφρανθῇ· οὕτως ὁ ἐκδιωκόμενος ὑπὸ Κυρίου."},{"book":"ΣΕΙΡΑΧ","chapter":"30","verse":"20","text":"Βλέπων ἐν ἐν ὀφθαλμοῖς καὶ στενάζων, ὥσπερ εὐνοῦχος περιλαμβάνων παρθένον καὶ στενάζων."},{"book":"ΣΕΙΡΑΧ","chapter":"30","verse":"21","text":"Μὴ δῷς εἰς λύπην τὴν ψυχήν σου, καὶ μὴ θλίψῃς σεαυτὸν ἐν βουλῇ σου."},{"book":"ΣΕΙΡΑΧ","chapter":"30","verse":"22","text":"Εὐφροσύνη καρδίας ζωὴ ἀνθρώπου, καὶ ἀγαλλίαμα ἀνδρὸς μακροημέρευσις."},{"book":"ΣΕΙΡΑΧ","chapter":"30","verse":"23","text":"Ἀγάπα τὴν ψυχήν σου, καὶ παρακάλει τὴν καρδίαν σου, καὶ λύπην μακρὰν ἀπόστησον ἀπὸ σοῦ· πολλοὺς γὰρ ἀπέκτεινεν ἡ λύπη, καὶ οὐκ ἔστιν ὠφέλεια ἐν αὐτῇ."},{"book":"ΣΕΙΡΑΧ","chapter":"30","verse":"24","text":"Ζῆλος καὶ θυμὸς ἐλαττοῦσιν ἡμέρας, καὶ πρὸ καιροῦ γῆρας ἄγει μέριμνα."},{"book":"ΣΕΙΡΑΧ","chapter":"30","verse":"25","text":"Ὡς καλαμώμενος ὀπίσω τρυγητῶν, ἐν εὐλογίᾳ Κυρίου ἔφθασα,"},{"book":"ΣΕΙΡΑΧ","chapter":"30","verse":"26","text":"καὶ ὡς τρυγῶν ἐπλήρωσα ληνόν. Κατανοήσατε ὅτι οὐκ ἐμοὶ μόνῳ ἐκοπίασα, ἀλλὰ πᾶσι τοῖς ζητοῦσι παιδείαν."},{"book":"ΣΕΙΡΑΧ","chapter":"30","verse":"27","text":"Ακούσατέ μου μεγιστᾶνες λαοῦ, καὶ οἱ ἡγούμενοι ἐκκλησίας ἐνωτίσασθε."},{"book":"ΣΕΙΡΑΧ","chapter":"30","verse":"28","text":"Ὑιῷ καὶ γυναικὶ, ἀδελφῷ καὶ φίλῳ μὴ δῷς ἐξουσίαν ἐπὶ σὲ ἐν ζωῇ σου, καὶ μὴ δῷς ἑτέρῳ τὰ χρήματά σου, ἵνα μὴ μεταμεληθεὶς δέῃ περὶ αὐτῶν."},{"book":"ΣΕΙΡΑΧ","chapter":"30","verse":"29","text":"Ἕως ἔτι ζῇς καὶ πνοὴ ἐν σοὶ, μὴ ἀλλάξῃς σεαυτὸν πάσῃ σαρκί·"},{"book":"ΣΕΙΡΑΧ","chapter":"30","verse":"30","text":"κρεῖσσον γάρ ἐστι τὰ τέκνα δεηθῆναί σου, ἢ σὲ ἐμβλέπειν εἰς χεῖρας υἱῶν σου."},{"book":"ΣΕΙΡΑΧ","chapter":"30","verse":"31","text":"Ἐν πᾶσι τοῖς ἔργοις σου γίνου ὑπεράγων· μὴ δῷς μῶμον ἐν τῇ δόξῃ σου."},{"book":"ΣΕΙΡΑΧ","chapter":"30","verse":"32","text":"Ἐν ἡμέρᾳ συντελείας ἡμερῶν ζωῆς σου καὶ ἐν καιρῷ τελευτῆς διάδος κληρονομίαν."},{"book":"ΣΕΙΡΑΧ","chapter":"30","verse":"33","text":"Χορτάσματα καί ῥάβδος καὶ φορτία ὄνῳ, ἄρτος καὶ παιδεία καὶ ἔργον οἱκέτῃ."},{"book":"ΣΕΙΡΑΧ","chapter":"30","verse":"34","text":"Ἔργασαι ἐν παιδὶ καὶ εὑρήσεις ἀνάπαυσιν, ἄνες χεῖρας αὐτῷ καὶ ζητήσει ἐλευθερίαν."},{"book":"ΣΕΙΡΑΧ","chapter":"30","verse":"35","text":"Ζυγὸς καὶ ἱμὰς κάμψουσι τράχηλον, καὶ οἰκέτῃ κακούργῳ στρέβλαι καὶ βάσανοι."},{"book":"ΣΕΙΡΑΧ","chapter":"30","verse":"36","text":"Ἔμβαλε αὐτὸν εἰς ἐργασίαν, ἵνα μὴ ἀργῇ, πολλὴν γὰρ κακίαν ἐδίδαξεν ἡ ἀργία."},{"book":"ΣΕΙΡΑΧ","chapter":"30","verse":"37","text":"Εἰς ἔργα κατάστησον καθὼς πρέπει αὐτῷ, κᾂν μὴ πειθαρχῇ, βάρυνον τὰς πέδας αὐτοῦ."},{"book":"ΣΕΙΡΑΧ","chapter":"30","verse":"38","text":"Καὶ μὴ περισσεύσῃς ἐν πάσῃ σαρκὶ, καὶ ἄνευ κρίσεως μὴ ποιήσῃς μηδέν."},{"book":"ΣΕΙΡΑΧ","chapter":"30","verse":"39","text":"Εἰ ἔστι σοι οἰκέτης, ἔστω ὡς σὺ, ὅτι ἐν αἵματι ἐκτήσω αὐτόν."},{"book":"ΣΕΙΡΑΧ","chapter":"30","verse":"40","text":"Εἰ ἔστι σοι οἰκέτῃς, ἄγε αὐτὸν ὡς σεαυτὸν, ὅτι ὡς ἡ ψυχή σου ἐπιδεήσεις αὐτοῦ· ἐὰν κακώσῃς αὐτὸν, καὶ ἀπάρας ἀποδρᾷ, ἐν ποίᾳ ὁδῷ ζητήσεις αὐτόν;"}]}