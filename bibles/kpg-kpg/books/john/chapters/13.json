{"data":[{"book":"John","chapter":"13","verse":"1","text":"Di laangi i mua Tagamiami Pasoobaa, Jesus gu modongoohia dono madagoaa e hagatanga i henuailala, e hana gi baahi Tamana la gu dau mai. Mee e aloho i ana daangada donu henuailala. Mee e aloho i digaula gaa dae loo gi di hagaodi."},{"book":"John","chapter":"13","verse":"2","text":"Jesus mo ana dama agoago e miami hiahi. Gei Setan guu wanga gi lodo Judas, tama daane Simon Iscariot, di hagamaanadu e wanga a Jesus gi digau huaidu."},{"book":"John","chapter":"13","verse":"3","text":"Jesus e iloo Tamana guu wanga gi de Ia nia mogobuna huogodoo. Mee gu iloo bolo Ia ne hanimoi i baahi o God, gaa hana labelaa gi baahi o God."},{"book":"John","chapter":"13","verse":"4","text":"Jesus ga du gi nua, ga daa gi daha dono gahu laa daha, ga dahi aga dana daaole, gaa nnoo gi dono huaidina,"},{"book":"John","chapter":"13","verse":"5","text":"gaa llingi ana wai gi lodo di baisin, ga daamada gaa tono nia babaawae o ana dama agoago, ga omo gi taaole dela i dono huaidina."},{"book":"John","chapter":"13","verse":"6","text":"Mee gaa dau adu gi Simon Peter, gei Peter ga helekai gi Mee, “Meenei, dogu Dagi, Goe gaa tono ogu babaawae?”"},{"book":"John","chapter":"13","verse":"7","text":"Jesus ga helekai gi mee, “Goe e de iloo agu mee ala e hai dolomeenei. Maalia, gei goe ga modongoohia laa.”"},{"book":"John","chapter":"13","verse":"8","text":"Peter ga helekai, “Goe hagalee loo e tono ogu babaawae.”"},{"book":"John","chapter":"13","verse":"9","text":"Simon Peter ga helekai, “Meenei Tagi, hagalee go ogu babaawae la hua. Tono ina labelaa ogu lima mo dogu libogo!”"},{"book":"John","chapter":"13","verse":"10","text":"Jesus ga helekai, “Digau ala gu gaugau, la gu madammaa, hagalee humalia di gaugau labelaa, e tono hua nadau babaawae. Malaa, goodou huogodoo la gu madammaa, tangada hua e dahi digi madammaa.”"},{"book":"John","chapter":"13","verse":"11","text":"Jesus gu iloo ma koai dela ga hagi anga Ia, deelaa di mee a Mee ne helekai ai bolo digau huogodoo gu madammaa, tangada hua e dahi digi madammaa."},{"book":"John","chapter":"13","verse":"12","text":"I muli hua Jesus ne tono nia babaawae digaula, gei Mee ga ulu gi lodo dono gahu laa daha, gaa hana gi dono lohongo dela i teebele, ga heeu, “Goodou gu modongoohia dagu mee nogo hai adu gi goodou?13.12 Luke 22.27"},{"book":"John","chapter":"13","verse":"13","text":"Goodou e haga ingoo Au bolo Au Tangada Agoago, mo Tagi. E donu go di godou haga ingoo Au beelaa, idimaa, ma ko Au."},{"book":"John","chapter":"13","verse":"14","text":"Au go di godou Dagi mo di godou Dangada Agoago dela guu tono godou babaawae, malaa, goodou e hai gi hagadau tono labelaa godou babaawae."},{"book":"John","chapter":"13","verse":"15","text":"Au ne hai dagu haga modongoohia adu gi goodou, bolo goodou gi heia be dagu hai dela ne hai adu gi goodou."},{"book":"John","chapter":"13","verse":"16","text":"Au e hagi adu gi goodou di tonu: Ma di hege e mada aamua i dono dagi ai. Deai tangada kae hegau e mada aamua i dono dangada ne hagau ia ai.13.16 Matthew 10.24; Luke 6.40; John 15.20"},{"book":"John","chapter":"13","verse":"17","text":"Idimaa goodou gu iloo di tonu deenei, goodou e tenetene huoloo behee maa goodou ga haga hai hegau di maa!"},{"book":"John","chapter":"13","verse":"18","text":"“Au hagalee helekai i goodou huogodoo. Au e iloo agu gau ala gu hilihili. Malaa, nia helekai di Beebaa Dabu, le e hai gii kila boloo,"},{"book":"John","chapter":"13","verse":"19","text":"“Dolomeenei Au e hagi adu gi goodou i mua di maa ga gila aga, gei goodou gu hagadonu bolo Au dela Ko Au."},{"book":"John","chapter":"13","verse":"20","text":"Au e hagi adu gi goodou di tonu: Be koai hua e benebene dagu dangada hagau, geia ne benebene hua Au. Be koai hua e benebene Au, geia ne benebene hua a Mee dela ne hagau mai Au.”13.20 Matthew 10.40; Mark 9.37; Luke 9.48; 10.16"},{"book":"John","chapter":"13","verse":"21","text":"I muli Jesus ne helekai nia mee aanei, gei Mee gu lodo huaidu, ga helekai aga, “Au e hagi adu gi goodou di tonu: tangada e dahi i goodou, e wanga Au gi ogu hagadaumee.”"},{"book":"John","chapter":"13","verse":"22","text":"Nia dama agoago a Maa guu boo huoloo nadau lodo, gu madamada i nadau mehanga be di maa koai dela e helekai iei Mee."},{"book":"John","chapter":"13","verse":"23","text":"Tangada agoago e dahi i lodo nia dama agoago aanei dela e baa iei a Jesus, e noho i baahi o Jesus."},{"book":"John","chapter":"13","verse":"24","text":"Simon Peter ga menege adu gi mee, ga helekai be ma koai dela e helekai iei Mee."},{"book":"John","chapter":"13","verse":"25","text":"Tama agoago deelaa ga menege gi Jesus, ga heeu gi Mee, “Tagi, ma koai go tangada?”"},{"book":"John","chapter":"13","verse":"26","text":"Jesus ga helekai gi mee, “Au ga haga tiu dagu palaawaa gi lodo di ibu deenei, gaa wanga gi mee, deelaa go taane.” Gei Mee ga dahi aga dana palaawaa, ga haga tiu, gaa wanga gi Judas, go tama daane a Simon Iscariot."},{"book":"John","chapter":"13","verse":"27","text":"Di madagoaa Judas ne kumi di palaawaa, Setan gu ulu gi lodo o mee. Gei Jesus ga helekai gi mee, “Hagalimalima, heia dau mee dela belee hai gii hai!”"},{"book":"John","chapter":"13","verse":"28","text":"Deai tangada i teebele e modongoohia be Jesus la ne aha ga helekai beelaa gi Judas."},{"book":"John","chapter":"13","verse":"29","text":"Idimaa, Judas dela e madamada humalia i di budehede bahihadu digaula, gei hunu dama agoago e hagamaanadu, bolo holongo Jesus ne helekai gi mee bolo gii hana gi huia mai ana mee ala e hai tagamiami, be e wanga ana mee gi digau hagaloale."},{"book":"John","chapter":"13","verse":"30","text":"Judas ne kumi di palaawaa deelaa, ga hagalimalima, ga ulu gi malaelae, gei di maa guu boo."},{"book":"John","chapter":"13","verse":"31","text":"Muli hua Judas ne hana, Jesus ga helekai, “Dolomeenei gei nia madamada o Tama Tangada la gu modongoohia aga. Dolomeenei nia madamada o God gu modongoohia aga mai i Mee."},{"book":"John","chapter":"13","verse":"32","text":"Maa Tama Tangada ga haga modongoohia aga di madamada o God, malaa, God ga haga modongoohia aga di madamada o Tama Tangada mai dono baahi, gei Mee ga limalima gaa hai di mee deenei."},{"book":"John","chapter":"13","verse":"33","text":"Agu dama, Au hagalee noho duai i godou baahi. Goodou ga halahala Au, gei dolomeenei Au ga hagi adu gi goodou dagu mee dela ne hagi ang gi digau aamua o Jew: Goodou e deemee di hula gi di gowaa dela e hana ginai Au.13.33 John 7.34"},{"book":"John","chapter":"13","verse":"34","text":"“Au e gowadu gi goodou taganoho hoou: Hagadau aaloho i goodou. Be dagu hai dela ne aloho i goodou, goodou e hai loo gi hagadau aaloho i goodou.13.34 John 15.12,17; 1 John 3.23; 2 John 5"},{"book":"John","chapter":"13","verse":"35","text":"Maa goodou ga hagadau aaloho, gei nia daangada huogodoo ga modongoohia bolo goodou nia dama agoago ni aagu.”"},{"book":"John","chapter":"13","verse":"36","text":"Simon Peter ga heeu gi Mee, “Meenei dogu Dagi, dehee di gowaa e hana ginai Goe?”"},{"book":"John","chapter":"13","verse":"37","text":"Peter ga heeu, “Meenei Tagi, au e aha, dela e deemee di daudali Goe dolomeenei? Au gu togomaalia e made adu gi di Goe!”"},{"book":"John","chapter":"13","verse":"38","text":"Jesus ga helekai, “Goe gu togomaalia bolo goe gaa made mai gi di Au? Au e hagi adu gi di goe di tonu: Goe ga haga de iloo goe Au haga dolu i mua teduu ma gaa wolo.”"}]}