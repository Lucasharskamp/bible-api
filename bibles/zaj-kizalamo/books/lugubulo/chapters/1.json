{"data":[{"book":"LUGUBULO","chapter":"1","verse":"1","text":"Luno lulo lugubulo lwa Yesu Kilisto, luyagweleligwe na Mulungu yawalagusile watumigwa zake mbuli zilonda kulawilila mbwisa. Kalutenda lutangigwe mkumtuma msenga wake wa kuulanga ha mtumigwa wake Yohana,"},{"book":"LUGUBULO","chapter":"1","verse":"2","text":"ayo yasindile mbuli zose ziyaziwene, nazo zizo usenga wa Mulungu na usindila wa Yesu Kilisto."},{"book":"LUGUBULO","chapter":"1","verse":"3","text":"Kamota munhu ija yozisoma mbuli za uhokozi uno ha wanhu wamtogole Kilisto, na wamota wanhu waja wozihulika na kuzitogola mbuli zija zandikigwe mgati yake, kwavija kipigiti cha kulawilila mbuli zino kikwenhuka."},{"book":"LUGUBULO","chapter":"1","verse":"4","text":"Lupwilili luno lolawa ha Yohana, nowandikila madale saba ga wanhu wamtogole Kilisto muisi ya Asia.1:4 Mbuli zino zolawa mkitabu cha KUHALAWA 3:14; LUGUBULO 4:5."},{"book":"LUGUBULO","chapter":"1","verse":"5","text":"na kulawa ha Yesu Kilisto. Heyo iyo msindila yalibule uzenzeleganye wa mbuli zino, yali wa mwanduso kuzuka kulawa mkudanganhika, na mtawala wa wandewa wa ulumwengu."},{"book":"LUGUBULO","chapter":"1","verse":"6","text":"Katutenda tweye kuwa undewa wa wakulu wa nhambiko giladi tumsang'hanikile Mulungu Tataake. Yenzi na mhiko viwe kumwake milongo yose! Amina."},{"book":"LUGUBULO","chapter":"1","verse":"7","text":"Lola, kokwiza na mawingu,1:7 Mbuli zino zolawa mkitabu cha DANIELI 7:13. na kila siso domona, na hata waja wamuhomile. Na wanhu wose wali muisi wogegemeza sama yake.1:7 Mbuli zino zolawa mkitabu cha ZAKALIA 12:10. Avo vivo vondaiwe! Amina."},{"book":"LUGUBULO","chapter":"1","verse":"8","text":"“Nie iyo Alufa na Omega,” nhegulo yake “Waichanduso na Waikimambukizo,” kolonga Mndewa Mulungu. “Nie iyo yakalile baha, yali baha, na yondayawe baha, iyo Mwene Mhiko.”"},{"book":"LUGUBULO","chapter":"1","verse":"9","text":"Nie iyo Yohana, ndugu yenu na mwanahina wa Yesu, nie na mmwanza wenu mkwazaganya migayo yondaiwapate wanhu waja wondawengile muundewa wake. Nikigwa mkisiwa cha Patimo kwavija niupeta usenga wa Mulungu na ikweli ija Yesu yaigubule."},{"book":"LUGUBULO","chapter":"1","verse":"10","text":"Nikala Muloho wa Mulungu mdizua da Mndewa, nihulika dizwi kulu hachugu changu, kamba dizwi da mhalati,"},{"book":"LUGUBULO","chapter":"1","verse":"11","text":"dilonga, “Wandike mkitabu gaja gaugona na ugagale ha madale saba ga wanhu wamtogole Kilisto wa miwambo ya Efeso, Simina, Peligamo, Tiatila, Sadi, Filadelifia, na Laodikia.”"},{"book":"LUGUBULO","chapter":"1","verse":"12","text":"Vinihinduke nimulole ija yakalile yolonga na nie, nyona vinala saba va zahabu va kwikila viwenge, Vinala Saba va Kwikila Viwenge"},{"book":"LUGUBULO","chapter":"1","verse":"13","text":"na hagatigati ya vinala kukala na munhu yalingile kamba Mwana wa Munhu, yavalile kanzu tali divikile mbaka hasi ha magulu gake, na kuizingiliza lukumbulu lwa zahabu mmhambaga yake.1:13 Mbuli zino zolawa mkitabu cha DANIELI 7:13; 10:5."},{"book":"LUGUBULO","chapter":"1","verse":"14","text":"Pala jake na mvili zake zikala nzelu kamba sufu, nzelu ng'hani. Meso gake gakala kamba kiwenge cha moto."},{"book":"LUGUBULO","chapter":"1","verse":"15","text":"Magulu gake gakala kamba shaba ibobodigwe ng'hani, kamba vija shaba ilawile muna umoto, na dizwi jake dikala kamba dizwi da mazi bwando."},{"book":"LUGUBULO","chapter":"1","verse":"16","text":"Mumkono wake wa ukulume kagoga nhondo saba, na kulawa mmulomo wake kulawa zele dinoligwe kuno na kuno. Kihanga chake kinang'hazika kamba zua da imisi."},{"book":"LUGUBULO","chapter":"1","verse":"17","text":"Vinimuwene, nilagala hamagulu gake kamba munhu yadanganhike. Abaho, kagolosa mkono wake wa ukulume uchana yangu, kalonga, “Sambiudumbe. Nie iyo Waichanduso na Waikimambukizo."},{"book":"LUGUBULO","chapter":"1","verse":"18","text":"Nie iyo yali na ugima. Nikala nidanganhike, ila sambi na mgima milongo yose! Nnavo vivugulilo va ifa na kuzimu.1:18 Vivugulilo nhegulo yake utawala mmbuli ya ifa na isi ya wanhu wadanganhike."},{"book":"LUGUBULO","chapter":"1","verse":"19","text":"Avo, wandike mbuli zuuzonile, mbuli zili sambi na mbuli zondazilawilile hamwande."},{"book":"LUGUBULO","chapter":"1","verse":"20","text":"Ino iyo nhegulo ya nyong'onyo ya zija nhondo saba zuuzonile mumkono wangu wa ukulume, na vija ivinala saba va zahabu va kwikila viwenge. Zija nhondo saba zizo wasenga wa Mulungu wa kuulanga wa gaja madale saba ga wanhu wamtogole Kilisto, na vija ivinala saba va zahabu va kwikila viwenge vivo madale saba ga wanhu wamtogole Kilisto.”"}]}