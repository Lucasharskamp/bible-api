{"data":[{"book":"2 karinthinaH","chapter":"5","verse":"1","text":"aparam asmAkam etasmin pArthive dUSyarUpe vezmani jIrNe satIzvareNa nirmmitam akarakRtam asmAkam anantakAlasthAyi vezmaikaM svarge vidyata iti vayaM jAnImaH|"},{"book":"2 karinthinaH","chapter":"5","verse":"2","text":"yato hetoretasmin vezmani tiSThanto vayaM taM svargIyaM vAsaM paridhAtum AkAGkSyamANA niHzvasAmaH|"},{"book":"2 karinthinaH","chapter":"5","verse":"3","text":"tathApIdAnImapi vayaM tena na nagnAH kintu parihitavasanA manyAmahe|"},{"book":"2 karinthinaH","chapter":"5","verse":"4","text":"etasmin dUSye tiSThanato vayaM klizyamAnA niHzvasAmaH, yato vayaM vAsaM tyaktum icchAmastannahi kintu taM dvitIyaM vAsaM paridhAtum icchAmaH, yatastathA kRte jIvanena martyaM grasiSyate|"},{"book":"2 karinthinaH","chapter":"5","verse":"5","text":"etadarthaM vayaM yena sRSTAH sa Izvara eva sa cAsmabhyaM satyaGkArasya paNasvarUpam AtmAnaM dattavAn|"},{"book":"2 karinthinaH","chapter":"5","verse":"6","text":"ataeva vayaM sarvvadotsukA bhavAmaH kiJca zarIre yAvad asmAbhi rnyuSyate tAvat prabhuto dUre proSyata iti jAnImaH,"},{"book":"2 karinthinaH","chapter":"5","verse":"7","text":"yato vayaM dRSTimArge na carAmaH kintu vizvAsamArge|"},{"book":"2 karinthinaH","chapter":"5","verse":"8","text":"aparaJca zarIrAd dUre pravastuM prabhoH sannidhau nivastuJcAkAGkSyamANA utsukA bhavAmaH|"},{"book":"2 karinthinaH","chapter":"5","verse":"9","text":"tasmAdeva kAraNAd vayaM tasya sannidhau nivasantastasmAd dUre pravasanto vA tasmai rocituM yatAmahe|"},{"book":"2 karinthinaH","chapter":"5","verse":"10","text":"yasmAt zarIrAvasthAyAm ekaikena kRtAnAM karmmaNAM zubhAzubhaphalaprAptaye sarvvaismAbhiH khrISTasya vicArAsanasammukha upasthAtavyaM|"},{"book":"2 karinthinaH","chapter":"5","verse":"11","text":"ataeva prabho rbhayAnakatvaM vijJAya vayaM manujAn anunayAmaH kiJcezvarasya gocare saprakAzA bhavAmaH, yuSmAkaM saMvedagocare'pi saprakAzA bhavAma ityAzaMsAmahe|"},{"book":"2 karinthinaH","chapter":"5","verse":"12","text":"anena vayaM yuSmAkaM sannidhau punaH svAn prazaMsAma iti nahi kintu ye mano vinA mukhaiH zlAghante tebhyaH pratyuttaradAnAya yUyaM yathAsmAbhiH zlAghituM zaknutha tAdRzam upAyaM yuSmabhyaM vitarAmaH|"},{"book":"2 karinthinaH","chapter":"5","verse":"13","text":"yadi vayaM hatajJAnA bhavAmastarhi tad IzvarArthakaM yadi ca sajJAnA bhavAmastarhi tad yuSmadarthakaM|"},{"book":"2 karinthinaH","chapter":"5","verse":"14","text":"vayaM khrISTasya premnA samAkRSyAmahe yataH sarvveSAM vinimayena yadyeko jano'mriyata tarhi te sarvve mRtA ityAsmAbhi rbudhyate|"},{"book":"2 karinthinaH","chapter":"5","verse":"15","text":"aparaJca ye jIvanti te yat svArthaM na jIvanti kintu teSAM kRte yo jano mRtaH punarutthApitazca tamuddizya yat jIvanti tadarthameva sa sarvveSAM kRte mRtavAn|"},{"book":"2 karinthinaH","chapter":"5","verse":"16","text":"ato hetoritaH paraM ko'pyasmAbhi rjAtito na pratijJAtavyaH|yadyapi pUrvvaM khrISTo jAtito'smAbhiH pratijJAtastathApIdAnIM jAtitaH puna rna pratijJAyate|"},{"book":"2 karinthinaH","chapter":"5","verse":"17","text":"kenacit khrISTa Azrite nUtanA sRSTi rbhavati purAtanAni lupyante pazya nikhilAni navInAni bhavanti|"},{"book":"2 karinthinaH","chapter":"5","verse":"18","text":"sarvvaJcaitad Izvarasya karmma yato yIzukhrISTena sa evAsmAn svena sArddhaM saMhitavAn sandhAnasambandhIyAM paricaryyAm asmAsu samarpitavAMzca|"},{"book":"2 karinthinaH","chapter":"5","verse":"19","text":"yataH IzvaraH khrISTam adhiSThAya jagato janAnAm AgAMsi teSAm RNamiva na gaNayan svena sArddhaM tAn saMhitavAn sandhivArttAm asmAsu samarpitavAMzca|"},{"book":"2 karinthinaH","chapter":"5","verse":"20","text":"ato vayaM khrISTasya vinimayena dautyaM karmma sampAdayAmahe, IzvarazcAsmAbhi ryuSmAn yAyAcyate tataH khrISTasya vinimayena vayaM yuSmAn prArthayAmahe yUyamIzvareNa sandhatta|"},{"book":"2 karinthinaH","chapter":"5","verse":"21","text":"yato vayaM tena yad IzvarIyapuNyaM bhavAmastadarthaM pApena saha yasya jJAteyaM nAsIt sa eva tenAsmAkaM vinimayena pApaH kRtaH|"}]}