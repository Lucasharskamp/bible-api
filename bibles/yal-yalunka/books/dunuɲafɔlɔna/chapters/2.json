{"data":[{"book":"Dunuɲa Fɔlɔna","chapter":"2","verse":"1","text":"Kore xɔnna nun bɔxɔ xɔnna daxi na kiini e nun e kui seen birin."},{"book":"Dunuɲa Fɔlɔna","chapter":"2","verse":"2","text":"Lɔxɔ soloferedeni Ala wanla yi kamali. A yi a matabu."},{"book":"Dunuɲa Fɔlɔna","chapter":"2","verse":"3","text":"Ala yi barakan sa na lɔxɔ soloferedena fe yi, a xa findi lɔxɔ sariɲanxin na bayo a matabuxi na lɔxɔn nin. A wanla kamalixi na lɔxɔn nin."},{"book":"Dunuɲa Fɔlɔna","chapter":"2","verse":"4","text":"Kore xɔnna nun bɔxɔ xɔnna taruxun ni i ra, e daxi waxatin naxan yi."},{"book":"Dunuɲa Fɔlɔna","chapter":"2","verse":"5","text":"soli se yo mi yi na. Sansi yo mi yi na naxan solixi bɔxɔn ma bayo Marigina Alatala munma yi tule igen nagodo singen. Adaman fan mi yi na naxan bɔxɔn nawalima."},{"book":"Dunuɲa Fɔlɔna","chapter":"2","verse":"6","text":"Koni xuyexuyenna yi minima bɔxɔn fari, a bɔxɔni kun."},{"book":"Dunuɲa Fɔlɔna","chapter":"2","verse":"7","text":"Marigina Alatala yi adaman nafala bɛndɛn na. Na xanbi ra, a yi niin fe a ɲɔɛni, adaman yi findi daɲɔxɔn na."},{"book":"Dunuɲa Fɔlɔna","chapter":"2","verse":"8","text":"Na xanbi Marigina Alatala yi nakɔ faɲin nafala sogeteden mabinni. Na yiren xili Eden. A yi adaman dɔxɔ mɛnni."},{"book":"Dunuɲa Fɔlɔna","chapter":"2","verse":"9","text":"Marigina Alatala yi wudin siyaan birin nasoli mɛnni, wudin naxan tofan, wudin naxan bogi donma a faɲin na. Na yiren tagi, wudi firin yi na yi. Kedenna xili siimaya wudina. A firinden xili fe faɲin nun fe ɲaxin kolon wudina."},{"book":"Dunuɲa Fɔlɔna","chapter":"2","verse":"10","text":"Xuden yi mini Eden nakɔni soli seene xa, a yi taxun, a findi xude naaninna ra."},{"book":"Dunuɲa Fɔlɔna","chapter":"2","verse":"11","text":"Na xude singen xili Pison. A danguma Xawila bɔxɔn birin ma, xɛmaan dɛnaxan yi."},{"book":"Dunuɲa Fɔlɔna","chapter":"2","verse":"12","text":"Na xɛmaan fan. Wudi igen xiri ɲaxumɛn fan na, e nun gɛmɛ tofaɲin naxan xili onixin."},{"book":"Dunuɲa Fɔlɔna","chapter":"2","verse":"13","text":"Na xude firinden xili Gihon. A danguma Kusi bɔxɔn birin ma."},{"book":"Dunuɲa Fɔlɔna","chapter":"2","verse":"14","text":"Na xude saxanden xili Tigiri. A danguma Asuri bɔxɔn ma a sogeteden binna ra. Na xude naaninden xili Efirati."},{"book":"Dunuɲa Fɔlɔna","chapter":"2","verse":"15","text":"Marigina Alatala yi adaman dɔxɔ Eden nakɔni nɛn alogo a xa na yiren nawali, a yi a kantan."},{"book":"Dunuɲa Fɔlɔna","chapter":"2","verse":"16","text":"Marigina Alatala yi yamarin so Adama yii, a naxa, “I nɔɛ wudini itoe bogin birin donɲɛ naxan Eden nakɔni,"},{"book":"Dunuɲa Fɔlɔna","chapter":"2","verse":"17","text":"koni i nama fe faɲin nun fe ɲaxin kolon wudin bogin don, bayo i na a don, i faxama nɛn.”"},{"book":"Dunuɲa Fɔlɔna","chapter":"2","verse":"18","text":"Marigina Alatala yi a fala, a naxa, “A mi lan xɛmɛn xa lu be a kedenna. N na a mali muxu faɲin dama nɛn a xa.”"},{"book":"Dunuɲa Fɔlɔna","chapter":"2","verse":"19","text":"Burunna subene birin e nun xɔline birin Marigina Alatala naxanye rafalaxi bɛndɛn na, a yi e xali adaman fɛma a xa e xili sa. Adaman e xili sa kii naxan yi, na yi findi e xinle ra."},{"book":"Dunuɲa Fɔlɔna","chapter":"2","verse":"20","text":"A yi xuruseene birin nun xɔline birin nun burunna subene birin xili sa. Koni na waxatini Adaman munma yi a mali muxu faɲin sɔtɔ singen."},{"book":"Dunuɲa Fɔlɔna","chapter":"2","verse":"21","text":"Marigina Alatala yi xixɔnla radangu a ma. A yi a raxi ki faɲi. A to xi, Marigina Alatala yi a ɲɛnsɛn xɔri keden ba. A yi na ragali."},{"book":"Dunuɲa Fɔlɔna","chapter":"2","verse":"22","text":"Na xanbi, na ɲɛnsɛn xɔnna naxan kelixi adaman yi, Marigina Alatala yi na findi ɲaxanla ra, a yi fa a ra adama xɔn."},{"book":"Dunuɲa Fɔlɔna","chapter":"2","verse":"23","text":"Adama yi a fala, a naxa, “Iki, ito fataxi n xɔnna nan na. A mɔn fataxi n fatin nin. A xinla falama nɛn ‘ɲaxanla,’ bayo a minixi xɛmɛni nɛn.”2.23 Heburu xuiin naxan bunna nɛɛn “xɛmɛna” na maso ɲaxanla xinla ra Heburu xuini."},{"book":"Dunuɲa Fɔlɔna","chapter":"2","verse":"24","text":"Nanara, xɛmɛna a nga nun a fafe beɲinma, a yi a maso a ɲaxanla ra, e findi fati bɛndɛ kedenna ra."},{"book":"Dunuɲa Fɔlɔna","chapter":"2","verse":"25","text":"Xɛmɛn nun a ɲaxanla magenla nan yi a ra nun, koni e mi yi yagima na ra."}]}