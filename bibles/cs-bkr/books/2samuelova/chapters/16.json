{"data":[{"book":"2 Samuelova","chapter":"16","verse":"1","text":"A když David sešel maličko s vrchu, aj Síba služebník Mifibozetův vyšel proti němu se dvěma osly osedlanými, na nichž nesl dvě stě chlebů, a sto hroznů suchých, a sto hrud fíků, a nádobu vína."},{"book":"2 Samuelova","chapter":"16","verse":"2","text":"I řekl král Síbovi: K čemu jsou tyto věci? Odpověděl Síba: Oslové pro čeled královskou k jízdě, chléb pak a fíky, aby jedli služebníci, a víno, aby se napil, kdož by ustal na poušti."},{"book":"2 Samuelova","chapter":"16","verse":"3","text":"Opět král řekl: Kdež jest pak syn pána tvého? Odpověděl Síba králi: Aj, zůstal v Jeruzalémě, nebo řekl: Dnes navrátí mi dům Izraelský království otce mého."},{"book":"2 Samuelova","chapter":"16","verse":"4","text":"Řekl ještě král Síbovi: Aj, tvéť jsou všecky věci, kteréž má Mifibozet. Jemuž řekl Síba s poklonou: Nechať vždycky tak nalézám milost před očima tvýma, pane můj králi."},{"book":"2 Samuelova","chapter":"16","verse":"5","text":"Tedy bral se král David do Bahurim, a aj, vyšel odtud muž z čeledi domu Saulova, jehož jméno bylo Semei, syn Gerův, kterýžto vždy jda, zlořečil."},{"book":"2 Samuelova","chapter":"16","verse":"6","text":"Ano i kamením házel na Davida, a na všecky služebníky krále Davida, ačkoli všecken lid a všickni udatní byli po pravici jeho i po levici jeho."},{"book":"2 Samuelova","chapter":"16","verse":"7","text":"A takto mluvil Semei, když mu zlořečil: Vyjdi, vyjdi, vražedlníče a nešlechetníče."},{"book":"2 Samuelova","chapter":"16","verse":"8","text":"Obrátilť jest na tebe Hospodin všelikou krev domu Saulova, na jehož jsi místě kraloval, a dal Hospodin království v ruku Absolona syna tvého. A aj, již se vidíš v svém neštěstí, nebo jsi vražedlník."},{"book":"2 Samuelova","chapter":"16","verse":"9","text":"I řekl Abizai syn Sarvie králi: I proč zlořečí tento mrtvý pes pánu mému králi? Nechť jdu medle a setnu mu hlavu."},{"book":"2 Samuelova","chapter":"16","verse":"10","text":"Ale král řekl: Co vám do toho, synové Sarvie, že zlořečí? Poněvadž Hospodin jemu rozkázal: Zlořeč Davidovi, i kdož by směl říci: Proč tak činíš?"},{"book":"2 Samuelova","chapter":"16","verse":"11","text":"Řekl ještě David k Abizai i ke všechněm služebníkům svým: Aj, syn můj, kterýž pošel z života mého, hledá bezživotí mého, čím více nyní tento syn Jemini? Nechte ho, ať zlořečí, nebo jemu rozkázal Hospodin."},{"book":"2 Samuelova","chapter":"16","verse":"12","text":"Snad popatří Hospodin na ssoužení mé, a odplatí mi Hospodin dobrým za zlořečenství jeho dnes."},{"book":"2 Samuelova","chapter":"16","verse":"13","text":"A tak šel David a muži jeho cestou. Semei také šel po stráni hory naproti němu, a jda, zlořečil a házel kamením proti němu a zmítal prachem."},{"book":"2 Samuelova","chapter":"16","verse":"14","text":"I přišel král a všecken lid, kterýž byl s ním, ustalý, a odpočinul tu."},{"book":"2 Samuelova","chapter":"16","verse":"15","text":"Absolon pak i všecken lid Izraelský přišli do Jeruzaléma, a Achitofel s ním."},{"book":"2 Samuelova","chapter":"16","verse":"16","text":"A když přišel Chusai Architský, přítel Davidův k Absolonovi, řekl Chusai Absolonovi: Živ buď král, živ buď král."},{"book":"2 Samuelova","chapter":"16","verse":"17","text":"Tedy řekl Absolon k Chusai: Toliž jest vděčnost tvá k příteli tvému? Pročež jsi nešel s přítelem svým?"},{"book":"2 Samuelova","chapter":"16","verse":"18","text":"Odpověděl Chusai Absolonovi: Nikoli, ale kohož vyvolil Hospodin a lid tento i všickni muži Izraelští, toho budu a s tím zůstanu."},{"book":"2 Samuelova","chapter":"16","verse":"19","text":"Přesto komuž bych já sloužiti měl? Zdali ne synu jeho? Jakož jsem sloužil otci tvému, tak sloužiti budu tobě."},{"book":"2 Samuelova","chapter":"16","verse":"20","text":"Řekl pak Absolon Achitofelovi: Raďtež, co máme činiti?"},{"book":"2 Samuelova","chapter":"16","verse":"21","text":"Odpověděl Achitofel Absolonovi: Vejdi k ženinám otce svého, kterýchž zanechal, aby hlídaly doma. I uslyší všecken Izrael, žes se zošklivil otci svému, a zsilí se ruce všech, kteříž jsou s tebou."},{"book":"2 Samuelova","chapter":"16","verse":"22","text":"A protož rozbili Absolonovi stan na paláci. I všel Absolon k ženinám otce svého před očima všeho Izraele."},{"book":"2 Samuelova","chapter":"16","verse":"23","text":"Rada pak Achitofelova, kterouž dával toho času, byla, jako by se kdo doptával na řeč Boží. Taková byla každá rada Achitofelova, jakož u Davida tak u Absolona."}]}