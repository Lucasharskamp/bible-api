{"data":[{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"1","text":"Παῦλος καὶ Τιμόθεος, δοῦλοι Ἰησοῦ Χριστοῦ, πᾶσι τοῖς ἁγίοις ἐν Χριστῷ Ἰησοῦ τοῖς οὖσιν ἐν Φιλίπποις, σὺν ἐπισκόποις καὶ διακόνοις·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"2","text":"χάρις ὑμῖν καὶ εἰρήνη ἀπὸ Θεοῦ πατρὸς ἡμῶν καὶ Κυρίου Ἰησοῦ Χριστοῦ."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"3","text":"Εὐχαριστῶ τῷ Θεῷ μου ἐπὶ πάσῃ τῇ μνείᾳ ὑμῶν,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"4","text":"πάντοτε ἐν πάσῃ δεήσει μου ὑπὲρ πάντων ὑμῶν μετὰ χαρᾶς τὴν δέησιν ποιούμενος,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"5","text":"ἐπὶ τῇ κοινωνίᾳ ὑμῶν εἰς τὸ εὐαγγέλιον, ἀπὸ πρώτης ἡμέρας ἄχρι τοῦ νῦν·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"6","text":"πεποιθὼς αὐτὸ τοῦτο, ὅτι ὁ ἐναρξάμενος ἐν ὑμῖν ἔργον ἀγαθὸν ἐπιτελέσει ἄχρις ἡμέρας Ἰησοῦ Χριστοῦ·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"7","text":"καθώς ἐστι δίκαιον ἐμοὶ τοῦτο φρονεῖν ὑπὲρ πάντων ὑμῶν, διὰ τὸ ἔχειν με ἐν τῇ καρδίᾳ ὑμᾶς, ἔν τε τοῖς δεσμοῖς μου καὶ τῇ ἀπολογίᾳ καὶ βεβαιώσει τοῦ εὐαγγελίου, συγκοινωνούς μου τῆς χάριτος πάντας ὑμᾶς ὄντας."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"8","text":"Μάρτυς γάρ μού ἐστιν ὁ Θεός, ὡς ἐπιποθῶ πάντας ὑμᾶς ἐν σπλάγχνοις Ἰησοῦ Χριστοῦ."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"9","text":"Καὶ τοῦτο προσεύχομαι, ἵνα ἡ ἀγάπη ὑμῶν ἔτι μᾶλλον καὶ μᾶλλον περισσεύῃ ἐν ἐπιγνώσει καὶ πάσῃ αἰσθήσει,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"10","text":"εἰς τὸ δοκιμάζειν ὑμᾶς τὰ διαφέροντα, ἵνα ἦτε εἰλικρινεῖς καὶ ἀπρόσκοποι εἰς ἡμέραν Χριστοῦ,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"11","text":"πεπληρωμένοι καρπῶν δικαιοσύνης τῶν διὰ Ἰησοῦ Χριστοῦ, εἰς δόξαν καὶ ἔπαινον Θεοῦ."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"12","text":"Γινώσκειν δὲ ὑμᾶς βούλομαι, ἀδελφοί, ὅτι τὰ κατ᾿ ἐμὲ μᾶλλον εἰς προκοπὴν τοῦ εὐαγγελίου ἐλήλυθεν·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"13","text":"ὥστε τοὺς δεσμούς μου φανεροὺς ἐν Χριστῷ γενέσθαι ἐν ὅλῳ τῷ πραιτωρίῳ καὶ τοῖς λοιποῖς πᾶσι,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"14","text":"καὶ τοὺς πλείονας τῶν ἀδελφῶν ἐν Κυρίῳ, πεποιθότας τοῖς δεσμοῖς μου, περισσοτέρως τολμᾷν ἀφόβως τὸν λόγον λαλεῖν."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"15","text":"Τινὲς μὲν καὶ διὰ φθόνον καὶ ἔριν, τινὲς δὲ καὶ δι᾿ εὐδοκίαν τὸν Χριστὸν κηρύσσουσιν·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"16","text":"οἱ μὲν ἐξ ἐριθείας τὸν Χριστὸν καταγγέλλουσιν, οὐχ ἁγνῶς, οἰόμενοι θλίψιν ἐπιφέρειν τοῖς δεσμοῖς μου·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"17","text":"οἱ δὲ ἐξ ἀγάπης, εἰδότες ὅτι εἰς ἀπολογίαν τοῦ εὐαγγελίου κεῖμαι."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"18","text":"Τί γάρ; Πλὴν παντὶ τρόπῳ, εἴτε προφάσει εἴτε ἀληθείᾳ, Χριστὸς καταγγέλλεται· καὶ ἐν τούτῳ χαίρω, ἀλλὰ καὶ χαρήσομαι."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"19","text":"Οἶδα γὰρ ὅτι τοῦτό μοι ἀποβήσεται εἰς σωτηρίαν διὰ τῆς ὑμῶν δεήσεως, καὶ ἐπιχορηγίας τοῦ πνεύματος Ἰησοῦ Χριστοῦ,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"20","text":"κατὰ τὴν ἀποκαραδοκίαν καὶ ἐλπίδα μου, ὅτι ἐν οὐδενὶ αἰσχυνθήσομαι, ἀλλ᾿ ἐν πάσῃ παρρησίᾳ, ὡς πάντοτε, καὶ νῦν μεγαλυνθήσεται Χριστὸς ἐν τῷ σώματί μου, εἴτε διὰ ζωῆς εἴτε διὰ θανάτου."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"21","text":"Ἐμοὶ γὰρ τὸ ζῇν, Χριστός· καὶ τὸ ἀποθανεῖν, κέρδος."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"22","text":"Εἰ δὲ τὸ ζῇν ἐν σαρκί, τοῦτό μοι καρπὸς ἔργου· καὶ τί αἱρήσομαι οὐ γνωρίζω."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"23","text":"Συνέχομαι γὰρ ἐκ τῶν δύο, τὴν ἐπιθυμίαν ἔχων εἰς τὸ ἀναλῦσαι καὶ σὺν Χριστῷ εἶναι, πολλῷ 1.23 μᾶλλον ¦ γὰρ μᾶλλον Bez. El.μᾶλλον κρεῖσσον·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"24","text":"τὸ δὲ ἐπιμένειν ἐν τῇ σαρκὶ ἀναγκαιότερον δι᾿ ὑμᾶς."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"25","text":"Καὶ τοῦτο πεποιθὼς οἶδα ὅτι μενῶ, καὶ συμπαραμενῶ πᾶσιν ὑμῖν εἰς τὴν ὑμῶν προκοπὴν καὶ χαρὰν τῆς πίστεως,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"26","text":"ἵνα τὸ καύχημα ὑμῶν περισσεύῃ ἐν Χριστῷ Ἰησοῦ ἐν ἐμοί, διὰ τῆς ἐμῆς παρουσίας πάλιν πρὸς ὑμᾶς."},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"27","text":"Μόνον ἀξίως τοῦ εὐαγγελίου τοῦ Χριστοῦ πολιτεύεσθε, ἵνα εἴτε ἐλθὼν καὶ ἰδὼν ὑμᾶς, εἴτε ἀπών, ἀκούσω τὰ περὶ ὑμῶν, ὅτι στήκετε ἐν ἑνὶ πνεύματι, μιᾷ ψυχῇ συναθλοῦντες τῇ πίστει τοῦ εὐαγγελίου,"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"28","text":"καὶ μὴ πτυρόμενοι ἐν μηδενὶ ὑπὸ τῶν ἀντικειμένων· ἥτις αὐτοῖς μέν ἐστιν ἔνδειξις ἀπωλείας, ὑμῖν δὲ σωτηρίας, καὶ τοῦτο ἀπὸ Θεοῦ·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"29","text":"ὅτι ὑμῖν ἐχαρίσθη τὸ ὑπὲρ Χριστοῦ, οὐ μόνον τὸ εἰς αὐτὸν πιστεύειν, ἀλλὰ καὶ τὸ ὑπὲρ αὐτοῦ πάσχειν·"},{"book":"ΠΡΟΣ ΦΙΛΙΠΠΗΣΙΟΥΣ","chapter":"1","verse":"30","text":"τὸν αὐτὸν ἀγῶνα ἔχοντες οἷον 1.30 ἴδετε ¦ εἴδετε Sc.ἴδετε ἐν ἐμοί, καὶ νῦν ἀκούετε ἐν ἐμοί."}]}