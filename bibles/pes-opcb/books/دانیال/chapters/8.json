{"data":[{"book":"دانیال","chapter":"8","verse":"1","text":"در سال سوم سلطنت بلشصر، خوابی دیگر دیدم."},{"book":"دانیال","chapter":"8","verse":"2","text":"در خواب دیدم که در شهر سلطنتی شوش واقع در استان عیلام، در کنار رودخانهٔ اولای ایستاده بودم."},{"book":"دانیال","chapter":"8","verse":"3","text":"وقتی به اطراف نگاه می‌کردم، یک قوچ دیدم که دو شاخ بلند داشت و کنار رودخانه ایستاده بود. سپس دیدم یکی از این شاخها رشد کرد و از شاخ دیگر بلندتر شد."},{"book":"دانیال","chapter":"8","verse":"4","text":"این قوچ به سوی مغرب، شمال و جنوب شاخ می‌زد و هیچ جانداری نمی‌توانست با او مقابله کند یا از چنگش جان به در برد. او هر طور می‌خواست عمل می‌کرد و بزرگ می‌شد."},{"book":"دانیال","chapter":"8","verse":"5","text":"در حالی که دربارهٔ آنچه دیده بودم فکر می‌کردم، ناگهان یک بز نر از غرب ظاهر شد. او آنقدر سریع می‌دوید که موقع دویدن پاهایش به زمین نمی‌رسید. این بز که یک شاخ بلند در وسط چشمانش داشت"},{"book":"دانیال","chapter":"8","verse":"6","text":"با تمام قدرت به طرف آن قوچ دو شاخ دوید."},{"book":"دانیال","chapter":"8","verse":"7","text":"سپس با غضب بر قوچ حمله برد و دو شاخش را شکست و او را که یارای برابری نداشت به زمین کوبید و پایمال کرد، و کسی نبود او را از دستش نجات دهد."},{"book":"دانیال","chapter":"8","verse":"8","text":"بز نر بسیار بزرگ شد، ولی در حالی که در اوج قدرت بود ناگهان شاخش شکست و به جای آن چهار شاخ بلند8‏:8 منظور از «چهار شاخ بلند» جانشینان اسکندر مقدونی می‌باشند. در چهار جهت مختلف درآمد."},{"book":"دانیال","chapter":"8","verse":"9","text":"از یکی از این شاخها، شاخ کوچکی8‏:9 منظور از «شاخ کوچک» آنتیوخوس اپیفانس است که قوم خدا را مورد آزار و اذیت قرار داد؛ نگاه کنید به آیات ۱۷، ۱۹‏، ۲۳. درآمد و طولی نکشید که رو به جنوب و مشرق و به طرف سرزمین زیبای اسرائیل رشد کرد و"},{"book":"دانیال","chapter":"8","verse":"10","text":"آنقدر قوی شد که بر ضد قوای آسمانی8‏:10 منظور از «قوای آسمانی» و «ستارگان»، قوم خدا و رهبران قوم می‌با‌شند. برخاست و بعضی از ستارگان را به زمین ریخت و پایمال کرد."},{"book":"دانیال","chapter":"8","verse":"11","text":"او حتی بر ضد «فرماندهٔ قوای آسمانی» قیام کرده، مانع تقدیم قربانیهای روزانه به او شد و خانهٔ مقدّس او را ویران ساخت."},{"book":"دانیال","chapter":"8","verse":"12","text":"به خاطر گناه قوم به او اجازه داده شد قوی شود و مانع تقدیم قربانیهای روزانه گردد. آن شاخ هر چه خواست انجام داد و حقیقت و عدالت را پایمال کرد."},{"book":"دانیال","chapter":"8","verse":"13","text":"سپس شنیدم که دو فرشتهٔ مقدّس با هم گفتگو می‌کردند. یکی از آنها از دیگری پرسید: «تا به کی این وضع ادامه پیدا خواهد کرد؟ تا به کی قربانیهای روزانه تقدیم نخواهند شد؟ تا به کی عصیان باعث ویرانی خواهد شد؟ تا به کی معبد و قوای آسمانی پایمال خواهند شد؟»"},{"book":"دانیال","chapter":"8","verse":"14","text":"شنیدم که فرشتهٔ دیگر جواب داد: «هزار و صد و پنجاه روز طول خواهد کشید و در این مدت قربانیهای روزانهٔ صبح و عصر تقدیم نخواهند شد. سپس معبد دوباره احیا خواهد گردید.»"},{"book":"دانیال","chapter":"8","verse":"15","text":"وقتی سعی می‌کردم معنی این خواب را بفهمم، ناگهان وجودی شبیه انسان در برابر من ایستاد،"},{"book":"دانیال","chapter":"8","verse":"16","text":"و صدایی از آن سوی رودخانهٔ اولای شنیدم که گفت: «ای جبرائیل، معنی این خواب را به دانیال بگو.»"},{"book":"دانیال","chapter":"8","verse":"17","text":"پس جبرائیل به طرف من آمد و من وحشت کردم و رو به زمین افتادم. او به من گفت: «ای انسان خاکی بدان که آنچه دیدی مربوط به زمان آخر است.»"},{"book":"دانیال","chapter":"8","verse":"18","text":"در حالی که او سخن می‌گفت من بیهوش بر زمین افتادم. ولی او مرا گرفت و بلند کرد"},{"book":"دانیال","chapter":"8","verse":"19","text":"و گفت: «آمده‌ام تا به تو بگویم در اواخرِغضب خدا چه خواهد شد. آنچه دیدی مربوط به زمان تعیین شده در آخر است."},{"book":"دانیال","chapter":"8","verse":"20","text":"«آن قوچ دو شاخ را که دیدی، پادشاهی ماد و پارس است."},{"book":"دانیال","chapter":"8","verse":"21","text":"آن بز نر، پادشاهی یونان است و شاخ بلندی که در وسط دو چشمش بود، اولین پادشاه آن مملکت می‌باشد."},{"book":"دانیال","chapter":"8","verse":"22","text":"آن شاخی که دیدی شکست و چهار شاخ دیگر به جایش درآمد، به این مفهوم است که حکومت یونان چهار قسمت خواهد شد و هر قسمت پادشاهی خواهد داشت، ولی هیچ‌کدام به اندازهٔ پادشاه اول بزرگ نخواهند بود."},{"book":"دانیال","chapter":"8","verse":"23","text":"«در پایان سلطنت آنها، وقتی شرارت آنها از حد بگذرد، پادشاه دیگری به قدرت خواهد رسید که بسیار ظالم و مکار خواهد بود."},{"book":"دانیال","chapter":"8","verse":"24","text":"او قدرت زیادی کسب خواهد کرد، ولی نه با توانایی خودش. او عامل تباهی و خرابی خواهد بود و هر طور بخواهد عمل خواهد نمود و دست به کشتار قدرتمندان و قوم مقدّس خدا خواهد زد."},{"book":"دانیال","chapter":"8","verse":"25","text":"با مهارت، نقشه‌های حیله‌گرانهٔ خود را عملی خواهد کرد و با یک حملهٔ غافلگیر کننده عدهٔ زیادی را از بین خواهد برد. آنقدر مغرور خواهد شد که بر ضد ”سرور سروران“ خواهد برخاست، ولی سرانجام نابود خواهد گردید اما نه با قدرت بشری."},{"book":"دانیال","chapter":"8","verse":"26","text":"«خوابی را نیز که دربارهٔ قربانیهای روزانهٔ صبح و عصر دیدی به وقوع خواهد پیوست. ولی تو این خواب را مخفی نگه دار، زیرا در آیندهٔ بسیار دور واقع خواهد شد.»"},{"book":"دانیال","chapter":"8","verse":"27","text":"آنگاه من چند روزی ضعیف و بیمار شدم. سپس برخاستم و طبق معمول به کارهایی که پادشاه به من سپرده بود، مشغول شدم. ولی رؤیایی که دیده بودم فکر مرا مشغول کرده بود، زیرا درک آن مشکل بود."}]}