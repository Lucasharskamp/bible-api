{"data":[{"book":"1 Korinth","chapter":"4","verse":"1","text":"Keini hih Khrista tîrlâmngei, le Pathien chongtak inthup donsûipungeiin mi mindon roi."},{"book":"1 Korinth","chapter":"4","verse":"2","text":"Hi taka neinun ankhat anâng chu tîrlâmngei hah an pu mitmua mi taksônom an ni rang ani."},{"book":"1 Korinth","chapter":"4","verse":"3","text":"Atûn nangnin mi nin jêkna le miriem mindonna balama mi nin jêkna hah kei rangin chu itên bê mu-ung; Ke thenin khom ko roijêk ngâi mu-ung."},{"book":"1 Korinth","chapter":"4","verse":"4","text":"Ki sielesarietna chu ânthâr, hannirese mahan keima sietnaboi ki ni tatak inthârna om uol mak. Pumapa hah ku chunga roijêkpu chu ani."},{"book":"1 Korinth","chapter":"4","verse":"5","text":"Masikin Pumapa juong nôk mâka chu azora diktak motona roi lei jêkmasat lai no roi. Azoina roijêkna chu Pumapa juong rang ngâk ngêt nîng a ta; ama'n ijînga inthup ngei hah avâra hong kêlsuong a ta, miriem mulungrîla bôkna inthup ngei khom minlang sâng atih. Male mitinin minpâkna an chang rang dôr Pathien renga an khôk rang ani."},{"book":"1 Korinth","chapter":"4","verse":"6","text":"Ka lâibungngei le sarnungei, “Balamngei hih jôm roi,” ti hi nin inchu theina rangin keima le Apollos hih nin enton rangin ko hong târminlang ani, tutên mi inkhat songin midang enkhûm no roi."},{"book":"1 Korinth","chapter":"4","verse":"7","text":"Tumo midang chunga ulienin nangni sin? Neinuntin nin man ngei hah Pathien'n nangni a pêk nimak mo? Asa, nin man anînte ithomo manboipêk aman loi angin omlien nin songa?"},{"book":"1 Korinth","chapter":"4","verse":"8","text":"Nin nâng ngei murdi nin dôn zoi mo? Nin nei mo ani zoi? Kin om nonnom rêngngei nin chang thei mo ani zoi? Asa, rêngngei chang thei tatak ungla ku nuom ani, hanke nangni leh munkhata rêngngei ei chang thei rang."},{"book":"1 Korinth","chapter":"4","verse":"9","text":"Pathien'n keini tîrtonngei hih thi ranga inkhâm anga anûktaka mi tîrsuokin kin bê ani; rammuol le vântîrtonngei le miriemngei mitmua enhoia sinin kin om sika hin."},{"book":"1 Korinth","chapter":"4","verse":"10","text":"Keini chu Khrista jârin amo kin ni; aniatachu nangni chu Khrista jârin mivâr nin ni! Keini chu kin doka, hannirese nangni chu nin rât! keini chu mingeiin min enkhûma, nangni chu mirit nangni an tho!"},{"book":"1 Korinth","chapter":"4","verse":"11","text":"Atûn ten vonchâm le tui inrâlin kin oma; rovo chetin kin invoa; mi tôkmol kin tuonga; ommun invâiin kin chai titir ani;"},{"book":"1 Korinth","chapter":"4","verse":"12","text":"Kin kuta sinthôn dûktong takin kin invâi ani. Mîn khomâk min sâm khomin sat kin vur ngâia; dûk min mintong khomin diertakin kan tuonga;4:12: Sin 18:3"},{"book":"1 Korinth","chapter":"4","verse":"13","text":"Mi min êro khomin chong dâiriemin kin thuon ngâi. Hi rammuola ronok leh tei uol khâi mak meh; hi zora ten khom hin rammuola pornôngkok angin kin ni."},{"book":"1 Korinth","chapter":"4","verse":"14","text":"Hi chong ki miziek hih nin inzakpuina ranga ki ti niloiin, Ka nâi moroi ngei angin nangni minchu ku nuom sika ani."},{"book":"1 Korinth","chapter":"4","verse":"15","text":"Khristien ringnuna enkolpu isâng sôm dôn khom ungla, Pa chu inkhat vai kêng nin dôn. Nan lâia Thurchi Sa hong mintunga Khrista Jisua leh inzoma nin ringna han nin pa ko hongni ani."},{"book":"1 Korinth","chapter":"4","verse":"16","text":"Masikin keima ku nunchan jûi rangin nangni ke ngên.4:16: 1 Kor 11:1; Phili 3:17"},{"book":"1 Korinth","chapter":"4","verse":"17","text":"Hi chungroia hin Timothy, khristien ringnun jâra ka nâipasal moroi le taksônom hih nin kôm ko hongtîr. Ama'n Khrista leh inzomin ringna thara ku nunchan muntina koiindangngei murdi ki minchu ngâi anghan nangni min riet nôk atih."},{"book":"1 Korinth","chapter":"4","verse":"18","text":"Nin lâia ko hong khâi loi rang mini ti nin bôk sikin, mi senkhatin chu omlien nan song ani."},{"book":"1 Korinth","chapter":"4","verse":"19","text":"Nikhomrese, Pumapa'n asa a tiin chu nan lâia hong lai ki tih, Hanchu hi mi ânsong ngei hih an mûrra an ti vai niloiin, sinthotheina an dôn khom mu thei ki ti zoi."},{"book":"1 Korinth","chapter":"4","verse":"20","text":"Pathien Rêngram chu chongbâingei vaia om niloiin sinthotheinân aom kêng ani uol."},{"book":"1 Korinth","chapter":"4","verse":"21","text":"Imo nin nuom uol? Tôkmol leh mo nin kôm ku juong rang, aninônchu ratha lungkhamna le nuninnêmin mo?"}]}