{"data":[{"book":"ڕۆما","chapter":"3","verse":"1","text":"کەواتە، جولەکەکان چییان لە نەتەوەکانی دیکە زیاترە؟ یان سوودی خەتەنەکردن چییە؟"},{"book":"ڕۆما","chapter":"3","verse":"2","text":"زۆر شتیان لە نەتەوەکانی دیکە زیاترە! پێش هەموو شتێک، وشەکانی خودایان پێ سپێردرا."},{"book":"ڕۆما","chapter":"3","verse":"3","text":"کەواتە چی دەبێت ئەگەر هاتوو هەندێکیان بێباوەڕ بوون؟ ئایا دڵسۆز نەبوونیان دڵسۆزیی خودا پووچەڵ دەکاتەوە؟"},{"book":"ڕۆما","chapter":"3","verse":"4","text":"نەخێر! بەڵکو با خودا ڕاستگۆ بێت و هەموو مرۆڤ درۆزن. وەک نووسراوە:"},{"book":"ڕۆما","chapter":"3","verse":"5","text":"بەڵام ئەگەر ناڕەواییمان ڕەوایی خودا دەردەخات، چی بڵێین؟ ئایا خودا زۆردارە ئەگەر تووڕەیی خۆی بەسەرماندا بڕژێنێت؟ (وەک مرۆڤ قسە دەکەم.)"},{"book":"ڕۆما","chapter":"3","verse":"6","text":"نەخێر! ئەگینا چۆن خودا جیهان حوکم دەدات؟"},{"book":"ڕۆما","chapter":"3","verse":"7","text":"لەوانەیە یەکێک بڵێ: «ئەگەر درۆی من ڕاستی خودا بۆ شکۆی ئەو زیاتر بکات، بۆچی من هێشتا وەک گوناهبارێک تاوانبار دەکرێم؟»"},{"book":"ڕۆما","chapter":"3","verse":"8","text":"ئەی بۆ نەڵێن: «با خراپە بکەین تاکو چاکەی بەدواوە بێت،» وەک هەندێک بوختان بە دەممانەوە هەڵدەبەستن؟ ئەو کەسانە تاوانبارکردنیان دادپەروەرانەیە!"},{"book":"ڕۆما","chapter":"3","verse":"9","text":"کەواتە چی بڵێین؟ ئایا ئێمەی جولەکە لە خەڵکانی تر باشترین؟ نەخێر، چونکە ئێمە جولەکە و ناجولەکەمان تۆمەتبار کرد کە هەردووکیان لەژێر دەسەڵاتی گوناهن،"},{"book":"ڕۆما","chapter":"3","verse":"10","text":"وەک نووسراوە:"},{"book":"ڕۆما","chapter":"3","verse":"11","text":"کەس نییە تێبگات،"},{"book":"ڕۆما","chapter":"3","verse":"12","text":"هەموو ڕوویان وەرگێڕا و"},{"book":"ڕۆما","chapter":"3","verse":"13","text":"﴿قوڕگیان گۆڕێکی کراوەیە،"},{"book":"ڕۆما","chapter":"3","verse":"14","text":"﴿دەمیان پڕە لە نەفرەت و تاڵاو.﴾3‏:14 زەبوورەکان 10‏:7.‏‏"},{"book":"ڕۆما","chapter":"3","verse":"15","text":"﴿پێیان خێرایە بۆ خوێنڕشتن،"},{"book":"ڕۆما","chapter":"3","verse":"16","text":"وێرانی و دەردەسەری لەسەر ڕێگایانە"},{"book":"ڕۆما","chapter":"3","verse":"17","text":"ڕێگای ئاشتی پێنازانن.﴾3‏:17 ئیشایا 59‏:7‏-8.‏‏"},{"book":"ڕۆما","chapter":"3","verse":"18","text":"﴿ترسی خودایان لەبەرچاو نییە.﴾3‏:18 زەبوورەکان 36‏:1.‏‏"},{"book":"ڕۆما","chapter":"3","verse":"19","text":"ئێستا دەزانین هەرچی شەریعەت دەیڵێت، بەوانەی دەڵێت کە لەژێر سایەی شەریعەتدان، تاکو هەموو دەمێک دابخرێت و هەموو جیهان بکەوێتە ژێر لێپرسینەوەی خودا."},{"book":"ڕۆما","chapter":"3","verse":"20","text":"بە کرداری شەریعەت کەس لەلای خودا بێتاوان نابێت، بەڵکو گوناه لە ڕێگەی شەریعەتەوە3‏:20 مەبەست لە شەریعەتی موسایە کە تەوراتە.‏ دەناسرێت."},{"book":"ڕۆما","chapter":"3","verse":"21","text":"بەڵام ئێستا بەبێ شەریعەت بێتاوانکردن لەلایەن خوداوە ئاشکرا کرا، تەورات و پەیامی پێغەمبەرانیش شایەتی بۆ دەدەن."},{"book":"ڕۆما","chapter":"3","verse":"22","text":"ئەم بێتاوانکردنە لە خوداوەیە لە ڕێگەی باوەڕ بە عیسای مەسیح، بۆ هەموو ئەوانەیە کە باوەڕ دەهێنن، بەبێ جیاوازی،"},{"book":"ڕۆما","chapter":"3","verse":"23","text":"لەبەر ئەوەی هەمووان گوناهیان کرد و لە شکۆی خودا دوورکەوتنەوە و"},{"book":"ڕۆما","chapter":"3","verse":"24","text":"بەخۆڕایی بە نیعمەتی ئەو بێتاوان کران، بەو کڕینەوەیەی3‏:24 کڕینەوەی مرۆڤ لە کۆیلایەتی گوناه بە خوێنی عیسا.‏ کە لە ڕێگەی عیسای مەسیحەوە هەیە."},{"book":"ڕۆما","chapter":"3","verse":"25","text":"خودا مەسیحی وەک کەفارەت3‏:25 ئەو قوربانییەی کە تووڕەیی خودا لادەدات.‏ پێشکەش کرد، ئەگەر باوەڕ بە خوێنی ئەو بهێنین. ئەمەی بۆ دەرخستنی دادپەروەرییەکەی خۆی کرد، بۆ چاوپۆشیکردن لە گوناهەکانی ڕابردوو، بە پشوودرێژیی خودا،"},{"book":"ڕۆما","chapter":"3","verse":"26","text":"هەروەها بۆ دەرخستنی دادپەروەرییەکەی لە کاتی ئێستادا، تاکو دادپەروەر بێت و ئەوانە بێتاوان بکات کە باوەڕیان بە عیسایە."},{"book":"ڕۆما","chapter":"3","verse":"27","text":"بۆیە لەخۆباییبوون لەکوێیە؟ نەماوە. بەپێی چ بنەمایەک؟ ئایا بەپێی بنەمای کردار؟ نەخێر، بەڵکو بەپێی بنەمای باوەڕ."},{"book":"ڕۆما","chapter":"3","verse":"28","text":"کەواتە بۆمان دەردەکەوێت کە مرۆڤ بە باوەڕ بێتاوان دەکرێت، نەک بە جێبەجێ کردنی فەرزەکانی شەریعەت."},{"book":"ڕۆما","chapter":"3","verse":"29","text":"ئایا خودا تەنها هی جولەکەیە؟ ئەی هی نەتەوەکانی دیکەش نییە؟ بەڵێ، هی نەتەوەکانی دیکەشە،"},{"book":"ڕۆما","chapter":"3","verse":"30","text":"چونکە تەنها یەک خودا هەیە کە خەتەنەکراو بە باوەڕ بێتاوان دەکات و خەتەنەنەکراویش بەهۆی هەمان باوەڕەوە بێتاوان دەکات."},{"book":"ڕۆما","chapter":"3","verse":"31","text":"ئایا شەریعەت بەهۆی باوەڕەوە پووچەڵ دەکەینەوە؟ نەخێر، بەڵکو شەریعەت3‏:31 شەریعەتی موسا.‏ دەچەسپێنین."}]}