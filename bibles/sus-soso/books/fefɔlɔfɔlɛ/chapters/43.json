{"data":[{"book":"Fe Fɔlɔ Fɔlɛ","chapter":"43","verse":"1","text":"Kaamɛ sɛnbɛ nu gboma nan tun Kanaan bɔxi kui."},{"book":"Fe Fɔlɔ Fɔlɛ","chapter":"43","verse":"2","text":"Yaxuba nun a xa denbaya to bara gɛ mɛngi birin donde e fa naxan na kelife ra Misira, Yaxuba naxa a fala a xa die bɛ, «Wo man xa siga, wo xa sa donse nde sara won bɛ.»"},{"book":"Fe Fɔlɔ Fɔlɛ","chapter":"43","verse":"3","text":"Yuda naxa a yaabi, «Misira mangɛ a fala nɛ muxu bɛ a fanyi ra, ‹Wo mu n yatagi toma xa wo nun wo xunya birin mu fa.›"},{"book":"Fe Fɔlɔ Fɔlɛ","chapter":"43","verse":"4","text":"Xa i bara tin muxu nun Bunyamin birin xa siga, muxu sigama nɛ, muxu sa donse sara i bɛ."},{"book":"Fe Fɔlɔ Fɔlɛ","chapter":"43","verse":"5","text":"Kɔnɔ xa i mu tin na ra, muxu mu sigama, barima na xɛmɛ a fala nɛ muxu bɛ, ‹Wo mu n yatagi toma xa wo nun wo xunya birin xa mu fa.›»"},{"book":"Fe Fɔlɔ Fɔlɛ","chapter":"43","verse":"6","text":"Na tɛmui Isirayila naxa a fala, «Munfe ra wo fe kobi ilanxi n na a falafe na xɛmɛ bɛ a xunya gbɛtɛ na wo bɛ?»"},{"book":"Fe Fɔlɔ Fɔlɛ","chapter":"43","verse":"7","text":"E naxa a yaabi, «Na xɛmɛ muxu maxɔrinxi nɛ a xɔrɔxɔɛ ra muxu bari ki ma. A nu fa a fala, ‹Wo baba man na simaya kui? Wo xunya nde na?› Muxu fan naxa a xa maxɔrinyi birin yaabi. Muxu ɲɔxɔ mu nu a ma, a falama, ‹Wo fa wo xunya ra.›»"},{"book":"Fe Fɔlɔ Fɔlɛ","chapter":"43","verse":"8","text":"Yuda naxa a fala a baba Isirayila bɛ, «A lu muxu nun dimɛdi xa siga. Muxu xa siga, na tɛmui won baloe sɔtɔma nɛ won mu faxa, i tan, muxu tan, a nun muxu xa die."},{"book":"Fe Fɔlɔ Fɔlɛ","chapter":"43","verse":"9","text":"I ya ti n tan na. I fama a maxɔrinde n tan nan ma. Xa n mu fa a ra, n fa a ti i ya i, na kote bara findi n gbe ra i mabiri."},{"book":"Fe Fɔlɔ Fɔlɛ","chapter":"43","verse":"10","text":"Yakɔsi, xa yi fe xa mu muxu rabuxi nu, muxu bara sigɛ nun fa firin naba nu.»"},{"book":"Fe Fɔlɔ Fɔlɛ","chapter":"43","verse":"11","text":"E baba Isirayila naxa a fala e bɛ, «Yi nan to fa a ra, wo fan yi nan nabama. Wo bɔxi daxamui ndee sa kote alako wo xa na xɛmɛ sanba wuri dole, kumi, surayi, labundɛ, kusu, nun foote kansi ra."},{"book":"Fe Fɔlɔ Fɔlɛ","chapter":"43","verse":"12","text":"Wo xa mɛngi sare singe, wo naxan toxi bɛkie kui, a nun mɛngi gbɛtɛ sare, wo xa na kɔbiri birin xanin wo xun. Tɛmunde na findixi nɛɛmui nan na."},{"book":"Fe Fɔlɔ Fɔlɛ","chapter":"43","verse":"13","text":"Wo wo xunya tongo, wo xa siga na xɛmɛ yire."},{"book":"Fe Fɔlɔ Fɔlɛ","chapter":"43","verse":"14","text":"Ala Sɛnbɛ Kanyi xa a niya na xɛmɛ xa kinikini wo ma, a xa wo xunya so wo yi ra a nun Bunyamin. Xa n tan fa ganma nɛ n ma die birin na, n bara yɛrɛlɛ.»"},{"book":"Fe Fɔlɔ Fɔlɛ","chapter":"43","verse":"15","text":"Yaxuba xa die naxa na sanbasee yailan. E naxa mɛngi sare singe kɔbiri tongo, a nun e lanma e xa mɛngi gbɛtɛ sara kɔbiri naxan na. E naxa siga Misira a nun Bunyamin, e sa e yɛtɛ dɛntɛgɛ Yusufu bɛ."},{"book":"Fe Fɔlɔ Fɔlɛ","chapter":"43","verse":"16","text":"Yusufu to Bunyamin to e ya ma, a naxa a fala a xa konyi bɛ, «Yi xɛmɛe xanin n xɔnyi. I xa xuruse ndee faxa, i donse yailan, alako muxu xa muxu dɛge yire keren to yanyi ra.»"},{"book":"Fe Fɔlɔ Fɔlɛ","chapter":"43","verse":"17","text":"Yusufu xa konyi naxa a xa yaamari raba keren na. A naxa Yaxuba xa die xanin Yusufu xɔnyi."},{"book":"Fe Fɔlɔ Fɔlɛ","chapter":"43","verse":"18","text":"Gaaxui naxa lu e ma a nu e xaninma tɛmui naxɛ Yusufu xɔnyi. E nu fa a fala e boore bɛ, «E na won xaninfe na kɔbiri nan ma fe ra, won naxan to won ma bɛkie kui. E fama nɛ dutunde won ma, e won ma sofalee tongo, e won findi konyie ra.»"},{"book":"Fe Fɔlɔ Fɔlɛ","chapter":"43","verse":"19","text":"Na kui e naxa e maso Yusufu xa banxi konyi ra, e naxa wɔyɛn a ra banxi sode dɛ ra."},{"book":"Fe Fɔlɔ Fɔlɛ","chapter":"43","verse":"20","text":"E naxa a fala, «Yandi mangɛ, muxu singe bara fa be nu donse sarade."},{"book":"Fe Fɔlɔ Fɔlɛ","chapter":"43","verse":"21","text":"Kɔnɔ muxu to muxu xide li gbilenfe ra muxu xɔnyi, muxu naxa muxu xa bɛkie rafulun, kankan naxa a xa kɔbiri to a xa bɛki kui na donse saraxi naxan na. Yakɔsi muxu man bara fa na kɔbiri ragbilende i ma."},{"book":"Fe Fɔlɔ Fɔlɛ","chapter":"43","verse":"22","text":"Muxu bara fa kɔbiri gbɛtɛ fan na, alako muxu man xa donse gbɛtɛ sara. Muxu mu a kolon mixi yo naxan na kɔbiri saxi muxu xa bɛkie kui.»"},{"book":"Fe Fɔlɔ Fɔlɛ","chapter":"43","verse":"23","text":"Mangɛ xa konyi naxa e yaabi, «Wo bɔɲɛ xa sa, wo naxa gaaxu. Ala na a ra, wo baba Marigi Ala nan na harige fixi wo ma wo xa bɛkie kui. N tan yati nan wo xa kɔbiri rasuxu.» Na tɛmui a naxa Simeyɔn ramini e ma,"},{"book":"Fe Fɔlɔ Fɔlɛ","chapter":"43","verse":"24","text":"a fa e raso Yusufu xɔnyi. A naxa ye so e yi ra, alako e xa e sanyie maxa. A naxa ɲooge so e xa sofalee yi ra donse ra."},{"book":"Fe Fɔlɔ Fɔlɛ","chapter":"43","verse":"25","text":"Yusufu taarae naxa sanbasee yailan, beenu Yusufu soma tɛmui naxɛ yanyi ra, barima e nu bara a mɛ e e dɛgema naa nɛ."},{"book":"Fe Fɔlɔ Fɔlɛ","chapter":"43","verse":"26","text":"Yusufu to so banxi, e naxa a xa sanbasee so a yi ra, e e rafelen bɔxi ma a bɛ."},{"book":"Fe Fɔlɔ Fɔlɛ","chapter":"43","verse":"27","text":"Yusufu naxa e maxɔrin xa e yalanxi. A man naxa e maxɔrin, «Wo baba forixi wo naxan xa fe fala n bɛ, se mu a toxi? A man na simaya kui?»"},{"book":"Fe Fɔlɔ Fɔlɛ","chapter":"43","verse":"28","text":"E naxa a yaabi, «I xa konyi muxu baba, sese mu a sɔtɔxi. A man na simaya kui.» E man naxa e rafelen bɔxi ma a bun ma."},{"book":"Fe Fɔlɔ Fɔlɛ","chapter":"43","verse":"29","text":"Yusufu to a ya rakeli, a naxa a xunya Bunyamin to, a nga xa di. A naxa a fala, «Yi nan na wo xunya ra wo naxan xa fe fala n bɛ?» Yusufu naxa a fala Bunyamin bɛ, «N ma di, Ala xa hɛɛri fi i ma.»"},{"book":"Fe Fɔlɔ Fɔlɛ","chapter":"43","verse":"30","text":"A xunya xa fe kinikini naxa goro a sondonyi kui, wa xɔli naxa a suxu. A naxa keli mafuren, a so a xide a nu fa wa."},{"book":"Fe Fɔlɔ Fɔlɛ","chapter":"43","verse":"31","text":"Yusufu to gɛ a ya rafurukude, a naxa mini, a na maɲɔxunyi ba a ya ra. A naxa yaamari fi, «Wo donse itaxun.»"},{"book":"Fe Fɔlɔ Fɔlɛ","chapter":"43","verse":"32","text":"A xa walikɛe naxa a gbe sa a xati ma, e a taarae gbe dɔxɔ e xati ma, e Misirakae gbe fan dɔxɔ e xati ma, barima Misirakae nun Eburu mixie mu e dɛgema yire keren. Misirakae xa naamunyi mu tinma na ra feo."},{"book":"Fe Fɔlɔ Fɔlɛ","chapter":"43","verse":"33","text":"Yusufu xa walikɛe naxa a taarae magoro a ya xɔri. E birin nu magoroxi a fori ki ma, keli di singe ma han dimɛdi. Yi fe naxa e birin kaaba."},{"book":"Fe Fɔlɔ Fɔlɛ","chapter":"43","verse":"34","text":"Yusufu to yaamari fi donse xa so e yi ra, Bunyamin xa donse nu dangi a taarae gbe ra dɔxɔ suuli. E birin naxa e dɛge, e min, han e wasa."}]}