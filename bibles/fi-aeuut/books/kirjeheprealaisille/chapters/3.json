{"data":[{"book":"Kirje heprealaisille","chapter":"3","verse":"1","text":"Rakkaat ystävät! Jumala on ottanut teidät omikseen ja kutsunut taivaaseen. Ajatelkaa sen vuoksi Jeesusta, joka on Jumalan lähettiläs ja meidän uskomme ylipappi."},{"book":"Kirje heprealaisille","chapter":"3","verse":"2","text":"Jeesus oli uskollinen Jumalalle, joka hänet ylipapiksi nimitti. Tosin myös Mooses palveli Jumalan kansaa uskollisesti."},{"book":"Kirje heprealaisille","chapter":"3","verse":"3","text":"Jeesuksen kunnia on kuitenkin paljon suurempi kuin Mooseksen, aivan niin kuin hyvän talon rakentajaa kiitetään enemmän kuin rakennusta."},{"book":"Kirje heprealaisille","chapter":"3","verse":"4","text":"Ihmiset rakentavat taloja, mutta Jumala on kaiken Luoja."},{"book":"Kirje heprealaisille","chapter":"3","verse":"5","text":"Mooses teki siis Jumalan talossa hyvää työtä, mutta hän oli vain palvelija, ja hänen tehtävänsä ennakoi myöhempiä tapahtumia."},{"book":"Kirje heprealaisille","chapter":"3","verse":"6","text":"Kristuksella, Jumalan uskollisella Pojalla, on päävastuu rakennuksesta. Me kristityt olemme tuo Jumalan rakennus, jos vain pysymme loppuun asti rohkeina ja jos säilytämme iloisen luottamuksen häneen."},{"book":"Kirje heprealaisille","chapter":"3","verse":"7,8","text":"Koska Kristus on kaiken pää, Pyhä Henki kehottaa meitä kuuntelemaan häntä tarkkaavaisesti – juuri nyt. Emme saa paaduttaa sydäntämme emmekä vastustaa häntä, niin kuin israelilaiset tekivät, kun Jumala koetteli heitä autiomaassa."},{"book":"Kirje heprealaisille","chapter":"3","verse":"9","text":"Jumala oli kärsivällinen ja teki heidän nähtensä ihmeitä neljänkymmenen vuoden ajan, vaikka he jatkuvasti kapinoivat Jumalaa vastaan."},{"book":"Kirje heprealaisille","chapter":"3","verse":"10","text":"Mutta sitten Jumala sanoi: »Minä suutuin heihin, sillä he etsivät aina apua muualta kuin minulta eivätkä löytäneet minun neuvomiani teitä.»"},{"book":"Kirje heprealaisille","chapter":"3","verse":"11","text":"Lopulta Jumalan viha syttyi ja hän vannoi: »Tätä kansaa en päästä perille.»"},{"book":"Kirje heprealaisille","chapter":"3","verse":"12","text":"Rakkaat ystävät, pitäkää varanne, ettei teidänkin sydämenne ole paha ja epäuskoinen ja johda teitä poispäin elävästä Jumalasta."},{"book":"Kirje heprealaisille","chapter":"3","verse":"13","text":"Puhukaa näistä asioista keskenänne joka päivä niin kauan kuin vielä on aikaa, ettei kukaan joutuisi synnin pettämäksi ja paatuisi."},{"book":"Kirje heprealaisille","chapter":"3","verse":"14","text":"Jos olemme loppuun asti uskollisia ja luotamme Jumalaan samoin kuin silloin, kun meistä tuli kristittyjä, niin kaikki, mikä on Kristuksen, on myös meidän."},{"book":"Kirje heprealaisille","chapter":"3","verse":"15","text":"Juuri nyt on oikea aika. Älkää unohtako varoitusta: »Jos kuulette tänään Jumalan puhuvan teille, älkää kovettako sydäntänne, niin kuin israelilaiset, jotka kapinoivat Jumalaa vastaan autiomaassa.»"},{"book":"Kirje heprealaisille","chapter":"3","verse":"16","text":"Kenestä tässä oikein puhun? Ketkä kuulivat Jumalan äänen, mutta nurisivat häntä vastaan? Kaikki ne, jotka lähtivät Mooseksen johtamina Egyptistä."},{"book":"Kirje heprealaisille","chapter":"3","verse":"17","text":"Ketkä tekivät Jumalan vihaiseksi noina neljänäkymmenenä vuotena? Samat ihmiset. He tekivät syntiä ja kuolivat lopulta autiomaahan."},{"book":"Kirje heprealaisille","chapter":"3","verse":"18","text":"Keille Jumala vannoi, ettei päästäisi heitä lupaamaansa maahan? Kaikille, jotka eivät totelleet häntä."},{"book":"Kirje heprealaisille","chapter":"3","verse":"19","text":"Miksi he eivät päässeet perille? Siksi, että he eivät uskoneet Jumalaa."}]}