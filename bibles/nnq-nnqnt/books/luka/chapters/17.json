{"data":[{"book":"Luka","chapter":"17","verse":"1","text":"Yesu ngabalenge akinapunji bakwe, “Iwechikinije pakapitije ipengu eijambukia malemwa, nambu kulaga kwa mundu jwenio ojwapakijambuki ipitile!"},{"book":"Luka","chapter":"17","verse":"2","text":"Ikabi mbaya kwa mundu jwenio kutabigwa pantandala libwe likolongwa lya kuyagila na kulekaligwa kubaali, kuliko kunnyambukia jumwe jwa akachoko aba kutenda malemwa."},{"book":"Luka","chapter":"17","verse":"3","text":"Ntamanga maha!"},{"book":"Luka","chapter":"17","verse":"4","text":"Na anda annemwite mala saba kwa lichoba, na kila mangobu akabuja kwinu akalenga, ‘Napite,’ ipaligwa munnekekeye.”"},{"book":"Luka","chapter":"17","verse":"5","text":"Achandundame ngabalenge Angwana, “Mutujonjekeye imani.”"},{"book":"Luka","chapter":"17","verse":"6","text":"Angwana ngabajanga, “Na ati makabi na imani njokochoko andi mbonje njokonjoko andi ya aladali, kabi nhwotolinge kulenge nkongo gongo gwa nkuju, ‘Nnyikuke makakipandakile kubaali,’ kabi gunnyalite."},{"book":"Luka","chapter":"17","verse":"7","text":"“Tulenge jumwe kati jinu akweti mpakachi jwombe alema kunng'onda andaje achunga mambelele. Bo, apabuja kuboka kunng'onda, binnengela mpakachi jwenio, nnyombakete, nhwiche nnie chakulya?"},{"book":"Luka","chapter":"17","verse":"8","text":"Ije! Binnengela, ‘Umbanganikie chakulya, mme tela kundumikia mpaka pa mbakujomola kulye na kunywe, kubokapenia namwe nnia na kunywe.’"},{"book":"Luka","chapter":"17","verse":"9","text":"Bo, minnumba mpakachi jwenio kwa magambu alenganakie agabannengile?"},{"book":"Luka","chapter":"17","verse":"10","text":"Na mangweto uyo anda nteile goa agabannengile, nnengange, ‘Twe nga akapakachi tanga nyonjekea, tulenganakie tu gaga agatulengile ukamwa.’ ”"},{"book":"Luka","chapter":"17","verse":"11","text":"Yesu apakiba mumwanja kujenda Kuyelusalemu ngapetela umbwega ja ku Samalia na ku Galilaya."},{"book":"Luka","chapter":"17","verse":"12","text":"Apakiba akajingila mu kijiji chimwe, bandu komi bina maloi ngabakongana nakwe, ngabajemanga kwa kutaali."},{"book":"Luka","chapter":"17","verse":"13","text":"Ngaba tondobeanga lilobe ngabalenga, “Yesu Ananhota, mutubone kia!”"},{"book":"Luka","chapter":"17","verse":"14","text":"Yesu apababonanga ngabalengela, “Nnyendange mikikilayange kwa akakung'i.”"},{"book":"Luka","chapter":"17","verse":"15","text":"Jumwe kati jabe apalola kube alamiigwe, ngabuja akannumba Nnoongo kwa lilobe likolongwa."},{"book":"Luka","chapter":"17","verse":"16","text":"Ngakilikitila pae nnongi ja makongono ga Yesu kongo akannumba. Jwenio akiba Nsamalia."},{"book":"Luka","chapter":"17","verse":"17","text":"Yesu ngalenga, “Bo, bandu komije abajeguigwe? Baba tisa babilingite ko?"},{"book":"Luka","chapter":"17","verse":"18","text":"Apatikinije jonge ojwabujite kumpe kibumo Nnoongo nambu mundu jonjo tu jwanga Uhyahudi?”"},{"book":"Luka","chapter":"17","verse":"19","text":"Penia Yesu ngannengela mundu jwenio, “Nnyeme, nnyabule, imani jinu jinnamie.”"},{"book":"Luka","chapter":"17","verse":"20","text":"Mangobu gamwe, Mafalisayo ngabankonya Yesu, “Kingwana cha Nnoongo kiika lii?”"},{"book":"Luka","chapter":"17","verse":"21","text":"Na abije ojwa pakuotola kulenga, ‘Kibi pamba,’ andaje ‘Kibi papa.’ Kwa magambu Kingwana cha Nnoongo kibi nkati jinu.”"},{"book":"Luka","chapter":"17","verse":"22","text":"Penia ngabalengela akinapunji bakwe, “Machoba gaika penia mipalanga kulola lichoba limwe lya Mwana jwa Mundu, nambu milibonangaje."},{"book":"Luka","chapter":"17","verse":"23","text":"Na bandu binnengela, ‘Nnolange, abi papa!’ Andaje ‘Nnolange, abi pamba!’ Nambu mangweto makabokangaje na makakengamangaje."},{"book":"Luka","chapter":"17","verse":"24","text":"Gambu andi njai pijipiti kingobu tu nu kung'ala kunani kingonu chimwe mpaka chenge, ngapipakube lichoba likuika kwakwe Mwana jwa Mundu."},{"book":"Luka","chapter":"17","verse":"25","text":"Nambu panga pitila oti genia, apaligwa apotekigwe muno na ukanigwa na kibelei chenje."},{"book":"Luka","chapter":"17","verse":"26","text":"Anda apikiba kingobu cha Nuhu, nga apipakube mumachoba ga Mwana jwa Mundu."},{"book":"Luka","chapter":"17","verse":"27","text":"Bandu ngabajendekea kulye na kunywe, kutola akege na kutoligwa na analome mpaka kingobu chenie Nuhu apajingila mu ntumbwi nkolongwa. Ngondo ngijipitila na kapotekanga boa."},{"book":"Luka","chapter":"17","verse":"28","text":"Ipakube anda apipitila mangobu ga Lutu. Bandu ngabajendekea kulya na kunywe, kuemela na kuucha, kupanda mbeju na kuchenga."},{"book":"Luka","chapter":"17","verse":"29","text":"Nambu lichoba lyenie Lutu apajabula Kusodoma, mwoto na mabwe ga mwoto ngagauluka kuboka kumbengu na kakomanga boa."},{"book":"Luka","chapter":"17","verse":"30","text":"Nga apipakube lichoba lyenie Mwana jwa Mundu apapakuekuligwa."},{"book":"Luka","chapter":"17","verse":"31","text":"“Lichoba lyenie, jwajoa ojwabi panani ja kinyanga akaulukaje kujenda ukaja kutola ilebe yakwe. Uyo, ojwapakube kunng'onda akabujaje unyuma."},{"book":"Luka","chapter":"17","verse":"32","text":"Nkombokelange agagampatite nhwana gwa Lutu."},{"book":"Luka","chapter":"17","verse":"33","text":"Mundu jwajoa ojwapala kukombola bwomi gwakwe, apakuoya, na mundu jwajoa ojwauoya bwomi gakwe, apakukombola."},{"book":"Luka","chapter":"17","verse":"34","text":"Nannengelanga, lichoba lyenie kilo bandu abele bigolokanga pamwe, jumwe aitoligwa na jonge ailekigwa."},{"book":"Luka","chapter":"17","verse":"35","text":"Akikege abena bibaganga bakayaganga okole pamwe, jumwe aitoligwa na jonge ailekigwa.”"},{"book":"Luka","chapter":"17","verse":"36","text":"Bandu akabele bibaganga kunng'onda, jumwe aitoligwa na jonge ailekigwa."},{"book":"Luka","chapter":"17","verse":"37","text":"Penia ngabankonya, “Nga kole Angwana?”"}]}