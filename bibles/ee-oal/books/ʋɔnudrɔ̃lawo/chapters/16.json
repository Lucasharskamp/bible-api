{"data":[{"book":"Ʋɔnudrɔ̃lawo","chapter":"16","verse":"1","text":"Gbe ɖeka la, Samson yi Filistitɔwo ƒe du si woyɔna be Gaza la me eye wòtsi gbolo aɖe gbɔ dɔ."},{"book":"Ʋɔnudrɔ̃lawo","chapter":"16","verse":"2","text":"Wofi tofi na amewo be wokpɔ Samson le dua me eya ta wona nyanya duŋudzɔlawo. Ŋutsu geɖewo de xa ɖi nɛ zã blibo la le dua ƒe agbo nu, ale be ne eva dzo yina la, yewoalée. Wogblɔ le wo ɖokui dome be, “Ne ŋu ke eye asifli le dzedzem ko la, míakpɔe alée, awui.”"},{"book":"Ʋɔnudrɔ̃lawo","chapter":"16","verse":"3","text":"Samson mlɔ anyi kple gbolo la va se ɖe zãtitina. Efɔ heyi dua ƒe agbo la gbɔ. Eho agbo la kple eƒe atiwo le tome kpe ɖe gametiawo ŋu, tsɔ wo ɖe abɔta heyi ɖada ɖe to aɖe tame le Hebron ƒe akpa kɛme."},{"book":"Ʋɔnudrɔ̃lawo","chapter":"16","verse":"4","text":"Azɔ la, Samson dze ahiã ɖetugbi aɖe si ŋkɔe nye Delila ame si nɔ Sorek ƒe balime."},{"book":"Ʋɔnudrɔ̃lawo","chapter":"16","verse":"5","text":"Filistitɔwo ƒe kplɔla atɔ̃awo katã va yi Ɖelila gbɔ, eye wobia tso esi be wòable Samson nu ne wòagblɔ eƒe ŋusẽ ƒe dzɔtsoƒe nɛ ne wòava gblɔ na yewo ale be yewoate ŋu akpɔ ŋusẽ ɖe edzi alée, ablae awɔ fui. Ne ete ŋu wɔ nenema la, ekema yewo dometɔ ɖe sia ɖe atsɔ klosalo akpe ɖeka kple alafa ɖeka anae."},{"book":"Ʋɔnudrɔ̃lawo","chapter":"16","verse":"6","text":"Nu sia na Delila ɖe kuku na Samson be wòagblɔ eƒe nya ɣaɣla la na ye. Egblɔ be, “Meɖe kuku, gblɔ nu si na wò lãme sesẽna alea la nam, nyemebu be ame aɖeke ate ŋu alé wò o!”"},{"book":"Ʋɔnudrɔ̃lawo","chapter":"16","verse":"7","text":"Samson gblɔ nɛ be, “Ne woablam kple datimeka yeye adre la, magbɔdzɔ abe ame bubuwo ene.”"},{"book":"Ʋɔnudrɔ̃lawo","chapter":"16","verse":"8","text":"Ale wotsɔ datimeka yeye adre na Ɖelila eye esi Samson dɔ alɔ̃ la, Ɖelila blae kple ka adreawo,"},{"book":"Ʋɔnudrɔ̃lawo","chapter":"16","verse":"9","text":"le esime ŋutsu aɖewo be ɖe xɔ evelia me. Esi Ɖelila blae vɔ ko la, edo ɣli sesĩe be, “Samson, Filistitɔwo ƒo ɖe dziwò!”"},{"book":"Ʋɔnudrɔ̃lawo","chapter":"16","verse":"10","text":"Emegbe la, Delila gblɔ nɛ be, “Ɖeko nètsɔm abe nu ɖikokoe aɖe ko ene hele bleyem, meɖe kuku, gblɔ nu si tututu woawɔ hafi ate ŋu alé wò la nam dzro!”"},{"book":"Ʋɔnudrɔ̃lawo","chapter":"16","verse":"11","text":"Samson ɖo eŋu be, “Ne woblam kple ka yeye siwo wometsɔ bla nanekee kpɔ o la, ekema magbɔdzɔ abe ame bubuwo ene.”"},{"book":"Ʋɔnudrɔ̃lawo","chapter":"16","verse":"12","text":"Ale esi Samson dɔ alɔ̃ la, Delila tsɔ ka yeyewo blae. Ŋutsuwo gabe ɖe xɔ evelia me abe tsã ene eye Ɖelila do ɣli be, “Samson, Filistitɔwo va be yewoalé wò!”"},{"book":"Ʋɔnudrɔ̃lawo","chapter":"16","verse":"13","text":"Delila gagblɔ nɛ be, “Ɖeko nègatsɔm abe nu ɖikokoe aɖe ko ene, gblɔ ale si woate ŋu alé wòe la nam azɔ.”"},{"book":"Ʋɔnudrɔ̃lawo","chapter":"16","verse":"14","text":"eye wòtsɔ ɖalénu lée."},{"book":"Ʋɔnudrɔ̃lawo","chapter":"16","verse":"15","text":"Ɖelila fa konyi be, “Aleke nàte ŋu agblɔ be yelɔ̃m gake màte ŋu agblɔ wò nya ɣaɣla nam o? Èblem zi etɔ̃ sɔŋ eye mègblɔ afi si wò ŋusẽ le la nam o!”"},{"book":"Ʋɔnudrɔ̃lawo","chapter":"16","verse":"16","text":"Mlɔeba la, le eƒe gbe sia gbe ƒe nyatoƒitoto kple fuɖename ta la, ɖeɖi te Samson ŋu."},{"book":"Ʋɔnudrɔ̃lawo","chapter":"16","verse":"17","text":"Ale Samson gblɔ nya sia nya nɛ be, “Womelũ ta nam kpɔ o elabena menye Naziritɔ si woɖe ɖe aga na Mawu tso nye dzidzime ke. Ne woalũ ta nam la, nye ŋusẽ adzo le gbɔnye eye magbɔdzɔ abe ame bubu ɖe sia ɖe ene.”"},{"book":"Ʋɔnudrɔ̃lawo","chapter":"16","verse":"18","text":"Delila dze sii bena egblɔ nyateƒe la na ye mlɔeba eya ta wòɖo du ɖe Filistitɔwo ƒe kplɔla atɔ̃awo. Egblɔ na wo be, “Migava zi ɖeka ko elabena azɔ ya la, egblɔ nya sia nya nam.” Tete Filisitɔwo ƒe amegãwo va eye wotsɔ klosalo ɖe asi."},{"book":"Ʋɔnudrɔ̃lawo","chapter":"16","verse":"19","text":"Ɖelila ble Samson nu wòdɔ alɔ̃ ɖe eƒe atata. Eyɔ ame aɖe vɛ, wòko Samson ƒe ɖakɔ adreawo nɛ, ale Samson de asi gbɔdzɔgbɔdzɔ me, eye eƒe ŋusẽ dzo. Ɖelila de asi kɔtutui me elabena ekpɔ be eƒe ŋusẽ dzi nɔ ɖeɖem kpɔtɔ."},{"book":"Ʋɔnudrɔ̃lawo","chapter":"16","verse":"20","text":"Azɔ edo ɣli be, “Samson, Filistitɔwo ƒo ɖe dziwò!”"},{"book":"Ʋɔnudrɔ̃lawo","chapter":"16","verse":"21","text":"Ale Filistitɔwo lée, wogbã eƒe ŋkuwo, kplɔe yi Gaza, de gae kple akɔblikɔsɔkɔsɔ eye wona wòtua bli abe gaxɔmenɔla ene."},{"book":"Ʋɔnudrɔ̃lawo","chapter":"16","verse":"22","text":"Ke sẽe ko la, eƒe ɖa gade asi toto me."},{"book":"Ʋɔnudrɔ̃lawo","chapter":"16","verse":"23","text":"Azɔ la, Filistitɔwo ƒe dukplɔlawo ƒo ƒu be yewoasa vɔ na Dagon, woƒe mawu eye yewoaɖu ŋkekenyui elabena wogblɔ be, “Míaƒe mawu tsɔ Samson, míaƒe futɔ, de asi na mí.”"},{"book":"Ʋɔnudrɔ̃lawo","chapter":"16","verse":"24","text":"Esi ameawo kpɔe la, wokafu woƒe mawu eye wogblɔ be,"},{"book":"Ʋɔnudrɔ̃lawo","chapter":"16","verse":"25","text":"Wain si wono la na wokpɔ dzidzɔ eye wogblɔ be, “Miyɔ Samson ɖa wòava ɖe modzaka na mí.” Ale wokplɔe tso gaxɔ la me eye wòva ɖe modzaka na wo le Dagon subɔƒe."},{"book":"Ʋɔnudrɔ̃lawo","chapter":"16","verse":"26","text":"Samson gblɔ na ɖekakpui si lé eƒe alɔnu le ekplɔm la be, “Tsɔ nye asiwo ɖo sɔti eveawo ŋu. Medi be maziɔ ɖe wo ŋu ne madzudzɔ sẽe.”"},{"book":"Ʋɔnudrɔ̃lawo","chapter":"16","verse":"27","text":"Amewo yɔ xɔ la taŋtaŋ; Filistitɔwo ƒe kplɔla atɔ̃awo kple ame bubu akpe etɔ̃ (3,000) nɔ xɔ la tame henɔ Samson ƒe modzakaɖename ƒe nuwɔnawo kpɔm."},{"book":"Ʋɔnudrɔ̃lawo","chapter":"16","verse":"28","text":"Samson do gbe ɖa na Aƒetɔ la hegblɔ be, “Oo, Yehowa, Aƒetɔ Mawu, gaɖo ŋku dzinye. Meɖe kuku, gado ŋusẽm zi ɖeka ko, ale be mate ŋu abia hlɔ̃ Filistitɔwo ɖe nye ŋku siwo wogbã la dometɔ ɖeka pɛ ko ta.”"},{"book":"Ʋɔnudrɔ̃lawo","chapter":"16","verse":"29","text":"Samson tsɔ eƒe ŋusẽ katã tutu sɔtiawo sesĩe"},{"book":"Ʋɔnudrɔ̃lawo","chapter":"16","verse":"30","text":"le esime wòdo gbe ɖa be, “Na maku kple Filistitɔ siawo.” Tete gbedoxɔ la ƒe dzisasã ge dze Filistitɔwo ƒe kplɔlawo kple ameawo katã dzi eye woku. Ale ame siwo Samson wu le eƒe kuɣi la sɔ gbɔ wu ame siwo wòwu le eƒe agbenɔɣi blibo la me."},{"book":"Ʋɔnudrɔ̃lawo","chapter":"16","verse":"31","text":"Le esiawo megbe la, nɔviawo kple ƒometɔwo va be woaxɔ eƒe kukua, wokɔe yi eƒe anyigba dzi eye woɖii ɖe Zora kple Estaol dome, afi si woɖi fofoa, Manoa ɖo. Samson nye ʋɔnudrɔ̃la na Israel ƒe blaeve."}]}