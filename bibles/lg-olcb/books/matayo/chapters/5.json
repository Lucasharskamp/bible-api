{"data":[{"book":"Matayo","chapter":"5","verse":"1","text":"Awo Yesu bwe yalaba ng’ebibiina byeyongera obungi, n’alinnya ku lusozi, abayigirizwa be ne bajja gy’ali,"},{"book":"Matayo","chapter":"5","verse":"2","text":"n’abayigiriza ng’agamba nti:"},{"book":"Matayo","chapter":"5","verse":"3","text":"“Balina omukisa abaavu mu mwoyo,"},{"book":"Matayo","chapter":"5","verse":"4","text":"Balina omukisa abali mu nnaku,"},{"book":"Matayo","chapter":"5","verse":"5","text":"Balina omukisa abeetoowaze,"},{"book":"Matayo","chapter":"5","verse":"6","text":"Balina omukisa abalumwa enjala olw’obutuukirivu"},{"book":"Matayo","chapter":"5","verse":"7","text":"Balina omukisa ab’ekisa,"},{"book":"Matayo","chapter":"5","verse":"8","text":"Balina omukisa abalina omutima omulongoofu,"},{"book":"Matayo","chapter":"5","verse":"9","text":"Balina omukisa abatabaganya,"},{"book":"Matayo","chapter":"5","verse":"10","text":"Balina omukisa abayigganyizibwa olw’obutuukirivu,"},{"book":"Matayo","chapter":"5","verse":"11","text":"“Mulina omukisa mmwe, bwe banaabavumanga, ne babayigganya, ne baboogerako ebibi ebya buli ngeri, ne babawaayiriza, nga babalanga nze."},{"book":"Matayo","chapter":"5","verse":"12","text":"Musanyuke era mujaguze kubanga empeera yammwe nnene mu ggulu, ne bannabbi ab’edda bwe baayigganyizibwa bwe batyo.”"},{"book":"Matayo","chapter":"5","verse":"13","text":"“Mmwe muli munnyo gwa nsi. Naye kale bwe guggwaamu obuka, guliba munnyo nate? Olwo gukasukibwa ebweru ne gulinnyirirwa n’ebigere, nga tegukyalina mugaso gwonna."},{"book":"Matayo","chapter":"5","verse":"14","text":"“Mmwe muli musana gwa nsi. Ekibuga tekikwekebwa ku lusozi."},{"book":"Matayo","chapter":"5","verse":"15","text":"Era omuntu takoleeza ttabaaza ate n’agisaanikirako ekibbo, wabula agiteeka ku kikondo n’emulisiza bonna abali mu nju."},{"book":"Matayo","chapter":"5","verse":"16","text":"Kale nammwe ebikolwa byammwe ebirungi byakirenga abantu bonna, babirabenga, bagulumize Kitammwe ali mu ggulu."},{"book":"Matayo","chapter":"5","verse":"17","text":"“Temulowooza nti Najja okuggyawo amateeka ga Musa oba ebya bannabbi. Sajja okubiggyawo wabula okubituukiriza."},{"book":"Matayo","chapter":"5","verse":"18","text":"Ddala ddala mbagamba nti Eggulu n’ensi biyinza okuggwaawo, naye ennukuta emu wadde akatonnyeze akamu mu mateeka tebirivaawo okutuusa byonna lwe birituukirira."},{"book":"Matayo","chapter":"5","verse":"19","text":"Noolwekyo oyo amenya etteeka erisembayo obutono, n’ayigiriza n’abalala okukola bwe batyo, y’alisembayo mu bwakabaka obw’omu ggulu."},{"book":"Matayo","chapter":"5","verse":"20","text":"Naye mbalabula nti Okuggyako ng’obutuukirivu bwammwe businga obw’Abafalisaayo n’obw’abawandiisi, temuliyingira mu bwakabaka bwa mu ggulu.”"},{"book":"Matayo","chapter":"5","verse":"21","text":"“Mwawulira ab’edda bwe baagambibwa nti, ‘Tottanga, na buli anattanga, anaawozesebwa.’"},{"book":"Matayo","chapter":"5","verse":"22","text":"Naye mbagamba nti Buli alisunguwalira muganda we aliwozesebwa. Na buli anaagambanga muganda we nti, ‘Laka,’ anaatwalibwa mu lukiiko lw’abakulembeze b’Abayudaaya n’awozesebwa. Na buli anaagambanga nti, ‘Musirusiru,’ asaanidde okusuulibwa mu muliro ogwa ggeyeena."},{"book":"Matayo","chapter":"5","verse":"23","text":"“Bw’obanga oli mu maaso ga Katonda, ng’omuleetedde ekirabo eky’okuwaayo nga ssaddaaka, n’ojjukira nga waliwo gw’olinako ensonga,"},{"book":"Matayo","chapter":"5","verse":"24","text":"ekirabo kyo sooka okireke awo oddeyo omale okumwetondera mutegeeragane, olyoke okomewo oweeyo ekirabo kyo eri Katonda."},{"book":"Matayo","chapter":"5","verse":"25","text":"“Tegeeragananga mangu n’oyo akuwawaabira nga mukyali mu kkubo aleme kukutwala wa mulamuzi, n’omulamuzi okukuwaayo eri omuserikale, n’omuserikale okukuteeka mu kkomera."},{"book":"Matayo","chapter":"5","verse":"26","text":"Nkutegeeza nti Olibeera omwo okutuusa lw’olimalayo byonna by’obanjibwa.”"},{"book":"Matayo","chapter":"5","verse":"27","text":"“Mwawulira bwe kyagambibwa nti, ‘Toyendanga!’"},{"book":"Matayo","chapter":"5","verse":"28","text":"Naye mbagamba nti Buli muntu atunuulira omukazi n’amwegomba aba amaze okumwendako mu mutima gwe."},{"book":"Matayo","chapter":"5","verse":"29","text":"Noolwekyo obanga eriiso Lyo erya ddyo likuleetera okwesittala, liggyeemu olisuule wala. Kubanga kirungi okugenda mu ggulu ng’ebitundu byo ebimu tobirina okusinga okugenda nabyo byonna mu ggeyeena."},{"book":"Matayo","chapter":"5","verse":"30","text":"Era obanga omukono gwo ogwa ddyo gukukozesa ebibi, kirungi okugutemako ogusuule wala. Okugenda mu ggulu ng’ekitundu ky’omubiri gwo ekimu tokirina kisinga okugenda mu ggeyeena n’ebitundu by’omubiri gwo byonna."},{"book":"Matayo","chapter":"5","verse":"31","text":"Kyagambibwa nti, ‘Buli anaagobanga mukazi we, anaawanga omukazi oyo ebbaluwa ey’okumugoba.’"},{"book":"Matayo","chapter":"5","verse":"32","text":"Naye mbagamba nti Buli anaagobanga mukazi we wabula olw’obwenzi anaabanga amwenzesezza, n’oyo anaawasanga omukazi gwe bagobye anaabanga ayenze.”"},{"book":"Matayo","chapter":"5","verse":"33","text":"“Mwawulira bwe kyagambibwa ab’edda nti, ‘Buli kye weeyamanga eri Mukama okituukirizanga.’"},{"book":"Matayo","chapter":"5","verse":"34","text":"Naye mbagamba nti: Temulayiranga n’akatono! Temulayiranga ggulu, kubanga ye ntebe y’obwakabaka bwa Katonda."},{"book":"Matayo","chapter":"5","verse":"35","text":"Temulayiranga nsi, kubanga y’entebe y’ebigere bye. Temulayiranga Yerusaalemi, kubanga ky’ekibuga kya Kabaka omukulu."},{"book":"Matayo","chapter":"5","verse":"36","text":"Era tolayiranga mutwe gwo, kubanga toyinza na kufuula luviiri lwo olumu okuba olweru oba oluddugavu."},{"book":"Matayo","chapter":"5","verse":"37","text":"Naye muddangamu buzzi nti, ‘Weewaawo.’ Oba nti, ‘Si weewaawo’. Kubanga bw’ogezaako okukakasa ebigambo byo n’okulayira kiraga nti waliwo ekitali kituufu.”"},{"book":"Matayo","chapter":"5","verse":"38","text":"“Mwawulira nga kyagambibwa nti, ‘Omuntu bw’anaggyangamu eriiso lya munne n’erirye linaggibwangamu. Oba omuntu bw’anaaggyangamu erinnyo lya munne, n’erirye banaalikuulangamu.’"},{"book":"Matayo","chapter":"5","verse":"39","text":"Naye mbagamba nti, Temuwakananga na mubi, naye omuntu bw’akukubanga oluyi ku ttama erya ddyo omukyusizanga n’ettama eryokubiri."},{"book":"Matayo","chapter":"5","verse":"40","text":"Omuntu bw’ayagalanga okuwoza naawe atwale essaati yo, omulekeranga n’ekkooti yo."},{"book":"Matayo","chapter":"5","verse":"41","text":"N’oyo akuwalirizanga okumwetikkirako omugugu gwe kilomita emu, omutwalirangako n’eyokubiri."},{"book":"Matayo","chapter":"5","verse":"42","text":"Akusaba omuwanga, n’oyo ayagala okukwewolako tomukubanga mabega.”"},{"book":"Matayo","chapter":"5","verse":"43","text":"“Mwawulira ab’edda bwe baagambibwa nti, ‘Yagalanga muliraanwa wo, naye okyawenga mulabe wo.’"},{"book":"Matayo","chapter":"5","verse":"44","text":"Naye nze mbagamba nti, Mwagalenga abalabe bammwe! Musabirenga ababayigganya!"},{"book":"Matayo","chapter":"5","verse":"45","text":"Bwe mulikola bwe mutyo muliba baana ba Kitammwe ali mu ggulu. Kubanga omusana gwe agwakiza abalungi n’ababi, era n’enkuba agitonnyeza ab’amazima n’abatali ba mazima."},{"book":"Matayo","chapter":"5","verse":"46","text":"Bwe mwagala ababaagala bokka, mufunamu ki? N’abawooza bwe bakola bwe batyo."},{"book":"Matayo","chapter":"5","verse":"47","text":"Era bwe munaalamusanga baganda bammwe bokka, munaaba mulina njawulo ki n’abalala? Kubanga ne bannamawanga bwe bakola bwe batyo."},{"book":"Matayo","chapter":"5","verse":"48","text":"Naye mmwe kibagwanira okubeeranga abatuukirivu nga Kitammwe ali mu ggulu bw’ali Omutuukirivu.”"}]}