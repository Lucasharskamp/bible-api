{"data":[{"book":"Marek","chapter":"10","verse":"1","text":"A vstav odtud, přišel do končin Judských skrze krajinu za Jordánem ležící. I sešli se k němu zase zástupové, a jakž obyčej měl, opět je učil."},{"book":"Marek","chapter":"10","verse":"2","text":"Tedy přistoupivše farizeové, otázali se ho: Sluší-li muži ženu propustiti? pokoušejíce ho."},{"book":"Marek","chapter":"10","verse":"3","text":"On pak odpovídaje, řekl jim: Co vám přikázal Mojžíš?"},{"book":"Marek","chapter":"10","verse":"4","text":"Kteřížto řekli: Mojžíš dopustil lístek zapuzení napsati a propustiti."},{"book":"Marek","chapter":"10","verse":"5","text":"I odpověděv Ježíš, řekl jim: Pro tvrdost srdce vašeho napsal vám Mojžíš to přikázání."},{"book":"Marek","chapter":"10","verse":"6","text":"Ale od počátku stvoření muže a ženu učinil je Bůh."},{"book":"Marek","chapter":"10","verse":"7","text":"Protoť opustí člověk otce svého i matku, a přídržeti se bude ženy své."},{"book":"Marek","chapter":"10","verse":"8","text":"I budou dva jedno tělo. A tak již nejsou dva, ale jedno tělo."},{"book":"Marek","chapter":"10","verse":"9","text":"Protož což Bůh spojil, člověk nerozlučuj."},{"book":"Marek","chapter":"10","verse":"10","text":"A v domu opět učedlníci jeho otázali se ho o též věci."},{"book":"Marek","chapter":"10","verse":"11","text":"I dí jim: Kdož by koli propustil manželku svou a jinou pojal, cizoloží a hřeší proti ní."},{"book":"Marek","chapter":"10","verse":"12","text":"A jestliže by žena propustila muže svého a za jiného se vdala, cizoloží."},{"book":"Marek","chapter":"10","verse":"13","text":"Tedy přinášeli k němu dítky, aby se jich dotýkal. Ale učedlníci přimlouvali těm, kteříž je nesli."},{"book":"Marek","chapter":"10","verse":"14","text":"To viděv Ježíš, nelibě to nesl, a řekl jim: Nechtež dítek jíti ke mně a nebraňtež jim, nebo takovýchť jest království Boží."},{"book":"Marek","chapter":"10","verse":"15","text":"Amen pravím vám: Kdož by koli nepřijal království Božího jako dítě, nikoliť do něho nevejde."},{"book":"Marek","chapter":"10","verse":"16","text":"A bera je na lokty své a vzkládaje na ně ruce, požehnání jim dával."},{"book":"Marek","chapter":"10","verse":"17","text":"Potom když vyšel na cestu, přiběhl jeden, a poklekna před ním, otázal se ho, řka: Mistře dobrý, co učiním, abych života věčného dědičně došel?"},{"book":"Marek","chapter":"10","verse":"18","text":"I řekl mu Ježíš: Co mne nazýváš dobrým? Žádný není dobrý, než sám toliko Bůh."},{"book":"Marek","chapter":"10","verse":"19","text":"Přikázání umíš: Nezcizoložíš, nezabiješ, neukradneš, nevydáš falešného svědectví, neoklamáš, cti otce svého i matku."},{"book":"Marek","chapter":"10","verse":"20","text":"A on odpověděv, řekl jemu: Mistře, toho všeho jsem ostříhal od své mladosti."},{"book":"Marek","chapter":"10","verse":"21","text":"Tedy Ježíš pohleděv na něj, zamiloval ho, a řekl mu: Jednohoť se nedostává. Jdi, a cožkoli máš, prodej, a dej chudým, a budeš míti poklad v nebi; a pojď, následuj mne, vezma kříž svůj."},{"book":"Marek","chapter":"10","verse":"22","text":"On pak zarmoutiv se pro to slovo, odšel, truchliv jsa; nebo měl mnohá zboží."},{"book":"Marek","chapter":"10","verse":"23","text":"A pohleděv vůkol Ježíš, dí učedlníkům svým: Aj jak nesnadně ti, jenž statky mají, vejdou do království Božího."},{"book":"Marek","chapter":"10","verse":"24","text":"Tedy učedlníci užasli se nad řečmi jeho. Ježíš pak zase odpověděv, dí jim: Synáčkové, kterak nesnadné jest doufajícím v statek do království Božího vjíti."},{"book":"Marek","chapter":"10","verse":"25","text":"Snáze jest velbloudu skrze jehelní ucho projíti, nežli bohatému vjíti do království Božího."},{"book":"Marek","chapter":"10","verse":"26","text":"Oni pak více se děsili, řkouce mezi sebou: I kdož může spasen býti?"},{"book":"Marek","chapter":"10","verse":"27","text":"A pohleděv na ně Ježíš, dí: U lidíť jest nemožné, ale ne u Boha; nebo u Boha všecko možné jest."},{"book":"Marek","chapter":"10","verse":"28","text":"I počal Petr mluviti k němu: Aj, my opustili jsme všecko a šli jsme za tebou."},{"book":"Marek","chapter":"10","verse":"29","text":"Odpověděv pak Ježíš, řekl: Amen pravím vám, žádného není, ješto by opustil dům, neb bratří, nebo sestry, neb otce, nebo matku, nebo manželku, nebo syny, nebo rolí pro mne a pro evangelium,"},{"book":"Marek","chapter":"10","verse":"30","text":"Aby nevzal stokrát tolik nyní v času tomto domů a bratrů a sestr a matek a synů a rolí s protivenstvím, a v budoucím věku život věčný."},{"book":"Marek","chapter":"10","verse":"31","text":"Mnozíť zajisté byvše první, budou poslední, a poslední první."},{"book":"Marek","chapter":"10","verse":"32","text":"Byli pak na cestě, jdouce do Jeruzaléma, a Ježíš šel napřed. I byli předěšeni, a jdouce za ním, báli se. Tedy pojav Ježíš opět dvanácte, počal jim praviti, co se jemu má státi,"},{"book":"Marek","chapter":"10","verse":"33","text":"Řka: Aj, vstupujeme do Jeruzaléma, a Syn člověka vydán bude předním kněžím a zákoníkům, i odsoudí jej na smrt, a vydadí jej pohanům."},{"book":"Marek","chapter":"10","verse":"34","text":"Kteřížto posmívati se budou jemu, a ubičují ho, a uplijí a zabijí jej, ale třetího dne z mrtvých vstane."},{"book":"Marek","chapter":"10","verse":"35","text":"Tedy přistoupili k němu Jakub a Jan, synové Zebedeovi, řkouce: Mistře, chceme, zač bychom koli prosili tebe, abys učinil nám."},{"book":"Marek","chapter":"10","verse":"36","text":"On pak řekl jim: Co chcete, abych vám učinil?"},{"book":"Marek","chapter":"10","verse":"37","text":"I řekli jemu: Dej nám, abychom jeden na pravici tvé a druhý na levici tvé seděli v slávě tvé."},{"book":"Marek","chapter":"10","verse":"38","text":"Ježíš pak řekl jim: Nevíte, zač prosíte. Můžete-li píti kalich, kterýž já piji, a křtíti se křtem, kterýmž já se křtím?"},{"book":"Marek","chapter":"10","verse":"39","text":"A oni řekli jemu: Můžeme. A Ježíš řekl jim: Kalich zajisté, kterýž já piji, píti budete, a křtem, kterýmž já se křtím, křtěni budete,"},{"book":"Marek","chapter":"10","verse":"40","text":"Ale seděti na pravici mé, nebo na levici mé, neníť má věc dáti vám, ale dánoť bude, kterýmž připraveno jest."},{"book":"Marek","chapter":"10","verse":"41","text":"A uslyšavše to jiných deset, počali se hněvati na Jakuba a na Jana."},{"book":"Marek","chapter":"10","verse":"42","text":"Ale Ježíš povolav jich, řekl jim: Víte, že ti, kteříž sobě zalibují vládnouti nad národy, panujíť nad nimi; a kteříž velicí u nich jsou, moc provozují nad nimi."},{"book":"Marek","chapter":"10","verse":"43","text":"Ne takť bude mezi vámi. Ale kdožkoli chtěl by mezi vámi býti veliký, budiž váš služebník."},{"book":"Marek","chapter":"10","verse":"44","text":"A kdožkoli z vás chtěl by býti přední, budiž služebník všech."},{"book":"Marek","chapter":"10","verse":"45","text":"Nebo i Syn člověka nepřišel, aby mu sloužili, ale aby on sloužil, a aby dal duši svou na vykoupení za mnohé."},{"book":"Marek","chapter":"10","verse":"46","text":"Tedy přišli do Jericho, a když vycházel on z Jericha, i učedlníci jeho a zástup mnohý, Timeův syn, Bartimeus slepý, seděl podle cesty, žebře."},{"book":"Marek","chapter":"10","verse":"47","text":"A když uslyšel, že by to byl Ježíš Nazaretský, počal volati a říci: Ježíši, synu Davidův, smiluj se nade mnou."},{"book":"Marek","chapter":"10","verse":"48","text":"I přimlouvali mu mnozí, aby mlčel. Ale on mnohem více volal: Synu Davidův, smiluj se nade mnou."},{"book":"Marek","chapter":"10","verse":"49","text":"Tedy zastaviv se Ježíš, kázal ho zavolati. I zavolali toho slepého, řkouce jemu: Dobré mysli buď, vstaň, volá tě."},{"book":"Marek","chapter":"10","verse":"50","text":"On pak povrh plášť svůj, a zchopiv se, šel k Ježíšovi."},{"book":"Marek","chapter":"10","verse":"51","text":"I odpověděv Ježíš, dí jemu: Co chceš, ať učiním? A slepý řekl jemu: Mistře, ať vidím."},{"book":"Marek","chapter":"10","verse":"52","text":"Tedy Ježíš řekl mu: Jdi, víra tvá tě uzdravila. A on hned prohlédl, a šel cestou za Ježíšem."}]}