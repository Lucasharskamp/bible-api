{"data":[{"book":"ମାତିଉ","chapter":"27","verse":"1","text":"ମାର୍‌ନାଣ୍ଡିଙ୍ଗ୍‌ ସାଲ୍‌ଦିନେ ଜିସୁଙ୍ଗୁଁ ଡାକ୍‌ତେଙ୍ଗ୍‍ଁ ୱିଜେରେ ପେରି ଜାଜକର୍‌ ମାରି ଦାର୍ମୁ ନେତାର୍‌ ରାଜି ଆତାର୍‌ ।"},{"book":"ମାତିଉ","chapter":"27","verse":"2","text":"ୱାର୍‌ ୱାନିଙ୍ଗ୍‌ ସିକିଣିଦାନ୍‌ତର୍‌ସି ରୋମିୟ ସାସନ୍‌ତି ପେରିନେତା ପିଲାତ୍‌ଦି ଲାକ୍‌ତୁ ଅତାର୍‍ ।"},{"book":"ମାତିଉ","chapter":"27","verse":"3","text":"ଏସ୍ତିୱାଲେ ସାତ୍ରୁରି କିୟୁଦୁ ସର୍‌ପେକିତିସିତି ଜିହୁଦା ୱେର୍‌ଆନ୍‌ ଜେ, ଜିସୁଙ୍ଗୁଁ ସାନିଦଣ୍ତ୍‌ ଆତାମାନାନ୍‌, ୱାନ୍‌ ଏତ୍‌କିତାନ୍‌ ମାରି ପେରି ଜାଜକ ମାରି ଦାର୍ମୁ ନେତାରିଙ୍ଗ୍‌ ଆୟା ତିରିସ୍‌ଗୋଟା ୱେଣ୍ତିଅଦ୍‌ଲିଙ୍ଗ୍‌ ଡ଼େସି ସିତାନ୍‌ନୋ ଇର୍ହାନ୍‌,"},{"book":"ମାତିଉ","chapter":"27","verse":"4","text":"“ଅରେନ୍‍ ଦସ୍‌କିଇ ଲୋକ୍‌ତି ଉଣ୍ତିଙ୍ଗ୍‌ ମି କିୟୁଦୁଆସ୍‌ସି କିତାସିତାନୋ ନାନ୍ ପାପ୍‌ କିତାମାନା ।”"},{"book":"ମାତିଉ","chapter":"27","verse":"5","text":"ଜିହୁଦା ଅଦ୍‌ଲିଆଙ୍ଗାଁ ମନ୍ଦିର୍‌ ଲୋଇ ପୋକ୍‌ତାସିତା ସୋର୍ହାନ୍‌ । ୱେନ୍‌କା ୱାନ୍‌ କକ୍‌ଲାଦୁ ଉରି ଆସାତାନ୍‌ନୋ ସାତାନ୍‌ ।"},{"book":"ମାତିଉ","chapter":"27","verse":"6","text":"ପେରି ଜାଜକର୍‌ ଆୟା ୱେଣ୍ତିଅଦ୍‌ଲିଆଙ୍ଗାଁ ଉଣ୍ତା କିଜି ଇର୍ହାନ୍‌, “ଇକା ନେତେର୍‌ତି ଦାରା ଡାବୁଙ୍ଗୁଁ । ଇକା ମନ୍ଦିର୍‌ତି ପେଡ଼ାଦୁ ଇଡ୍‌ନି ନିୟମ୍‌ତି ବିରଦ୍‌ ପାଣି ।”"},{"book":"ମାତିଉ","chapter":"27","verse":"7","text":"ଆୟା ଡାବୁଆଙ୍ଗାଁ ଏଣ୍ତେସ୍‌ ସାଲା କିନାର୍‌, ଇୟା ବିସୟ୍‌ତାନ୍‌ ଉନ୍‌ଡ୍ରି ରାଜି ଆଜି କୁମାର୍‍ ବୁମି ଦର୍‌ତି କାଣ୍ତେକ୍‍ ବୁମି କଟାର୍‌ । ଇକା ଆଇଦେସ୍‌ତିୱାରି ମୁସ୍‌ନି ବାଡି ୱାଜା ଆତାତ୍‌ ।"},{"book":"ମାତିଉ","chapter":"27","verse":"8","text":"ନେର୍‌ ସାନ୍ଦି ଆୟା ବୁମିଦିଙ୍ଗ୍‌ “ନେତେର୍‌ ବୁମି” ଇଜି ଆଜିନାର୍‌ ।"},{"book":"ମାତିଉ","chapter":"27","verse":"9","text":"ଇୟାୱାଜା ଜିରିମିୟ ବାବବାଦି ୱେର୍‌ତିମାନି, “ବାବବାଣି ପୁରା ଆତାତ୍‌ ଆକାବା ତିରିସ୍‌ ଟାକେଣାନ୍‌ ପର୍‌ନି ଉଣ୍ତିଙ୍ଗ୍‌ ଇସ୍ରାଏଲ୍‌ତି କଡ଼ର୍‌ ରାଜି ଆତା ମାର୍ହାର୍‌, ଆକା ଅତାର୍‍,"},{"book":"ମାତିଉ","chapter":"27","verse":"10","text":"ଆୟା ତିରିସ୍‌ ଗୋଟା ୱେଣ୍ତିଅଦ୍‌ଲିଙ୍ଗ୍‌ ୱାର୍‌ ତାସି, ମାରି ୱାର୍‌ କୁମାର୍‍ କିଡ଼ିଇ କଟାର୍‌ ଇକା କିନି ଉଣ୍ତିଙ୍ଗ୍‌ ନାଙ୍ଗିଁ ପ୍ରବୁ ଆଦେସ୍‌ ସିତାମାର୍ହାନ୍‌ ।”"},{"book":"ମାତିଉ","chapter":"27","verse":"11","text":"ଜିସୁଙ୍ଗୁଁ ଆଗ୍‌ଡ଼ି ସୁଡ଼ୁଜି ରୋମିୟ ଅଦିକାରି ପିଲାତ୍‌ ୱେନ୍‌ବାତାନ୍‌, “ନିନ୍‌ ଇନିକା ଜିହୁଦିରି ରାଜା ?”"},{"book":"ମାତିଉ","chapter":"27","verse":"12","text":"ମାତର୍‌ ପେରି ଜାଜକର୍‌ ମାରି ଦାର୍ମୁ ନେତାରି ୱାନି ବିରଦ୍‌ତାନ୍‌ ଏମେ ଦସ୍‍ମାଟା ତାତାମାର୍ହାର୍‍, ଆବେଣି ପଦେକ୍‍ବା ମାଟା ଇନ୍‌ଏତାନ୍‌ ।"},{"book":"ମାତିଉ","chapter":"27","verse":"13","text":"ଆଦେଙ୍ଗ୍‌ ପିଲାତ୍‌ ୱାନିଙ୍ଗ୍‌ ଇର୍ହାନ୍‌, “ନି ବିରଦ୍‌ତାନ୍‌ ୱାରି ଦସ୍‍ମାଟା ୱିଜୁ ନିନୁ ଇନିକା ୱେନ୍‌ଡ୍ରେଙ୍ଗ୍‌ ଆଟ୍‌ଇଜିନି ?”"},{"book":"ମାତିଉ","chapter":"27","verse":"14","text":"ମାତର୍‌ ଜିସୁ ଉତରଦାନ୍‌ ପଦେକ୍‌ ବା ଇନ୍‌ଇତିଙ୍ଗ୍‌ ପିଲାତ୍‌ ନାଣ୍ତ କାବାତାନ୍‍ ।"},{"book":"ମାତିଉ","chapter":"27","verse":"15","text":"ନିସ୍ତାର୍‌ ପଣ୍ତୟ୍‌ତି ବେଡ଼ାଦୁ ୱିଜୁଲୋକା ବଦାଦାନ୍ ରୋମିୟ ଅଦିକାରି ଜେ ଅରେନ୍‍ୱାନିଙ୍ଗ୍‍ ଜଇଲ୍‌ତାନ୍‌ ଡ଼ିସ୍‌ନିସିନି ନିତିନିୟମ୍ ମାର୍ହାତ୍‌ ।"},{"book":"ମାତିଉ","chapter":"27","verse":"16","text":"ନାସ୍ତିୱାଲେ ବାରବ୍‌ବା ଜିସୁ ଦର୍‌ତି ଅରେନ୍‍ ୱେଙ୍ଗିଁତିକାନ୍‌ ଜଇଲ୍‌ତୁ ମାର୍ହାନ୍‌ । ୨୭:୧୬ ଏସ ପାଡ଼ିଇ ରାସାତିମାନୁ ଜିସୁ ବାରବ୍‍ବା ଇଜିମାନାତ୍‍ ।"},{"book":"ମାତିଉ","chapter":"27","verse":"17","text":"ଉଣ୍ତାତିମାରିଇ ୱିଜୁ ଲୋକାଙ୍ଗ୍‌ ପିଲାତ୍‌ ୱେନ୍‌ବାତାନ୍‌, ନାନ୍ ଏଙ୍ଗ୍‌ ଡ଼ିସ୍‌ନା ସିନା ଇଜି ମି ବଦା ? “ବାରବ୍‌ବାଦିଙ୍ଗ୍‌ ନୋ ଜିସୁ ଆମାୱାନିଙ୍ଗ୍‌ କ୍ରିସ୍ତ ଇଜି ଇନାର୍‌ ?”"},{"book":"ମାତିଉ","chapter":"27","verse":"18","text":"ପିଲାତ୍‌ ନେଗେନ୍‌ତାନ୍‌ ନେସେତା ମାର୍ହାନ୍‌ ଜେ ଜିହୁଦି ନେତାର୍‌ ଗିଦ୍‌ରିଆଜି ଜିସୁଙ୍ଗୁଁ ୱାନି କିୟୁଦୁ ସର୍‌ପେ କିତାମାନାର୍‌ ।"},{"book":"ମାତିଉ","chapter":"27","verse":"19","text":"ପିଲାତ୍‌ ବିଚାର୍‍କିନି ବାଡିଦୁ ବାସ୍‌ତିମାରିଇ ୱାଲେ ୱାନି ଆଡ଼୍‌ସି ଉନ୍‌ଡ୍ରି କାବୁର୍‌ ପୋକ୍‌ତାତ୍‌ “ଆୟା ଦସ୍‌କିଇ ଲୋକ୍‌ତିଙ୍ଗ୍‌ ଇନିକା କିମାଟ୍‌ । ଇଏନ୍‌ ମିଲି ଉନ୍‌ଡ୍ରି ଲବେରୁ ୱାନି ଉଣ୍ତିଙ୍ଗ୍‌ ନାନ୍ ନାଣ୍ତ ଦୁଃକ୍‌ ଏତ୍‌କିତାମାନା ।”"},{"book":"ମାତିଉ","chapter":"27","verse":"20","text":"ପେରି ଜାଜକର୍‌ ମାରି ଦାର୍ମୁ ନେତାର୍‌ ବାରବ୍‌ବାଦିଙ୍ଗ୍‌ ଡ଼ିସ୍‌ସି କିଜସିଜି, ଜିସୁଙ୍ଗୁଁ ସାନିଦଣ୍ତ ସିନି ଉଣ୍ତିଙ୍ଗ୍‌ ପିଲାତ୍‌ ଲାକ୍‌ତୁ ଦାବି କିଦେଙ୍ଗ୍‌ ଲୋକାଙ୍ଗ୍‌ ଏଗ୍ରିସ୍‌କିତାର୍‌ ।"},{"book":"ମାତିଉ","chapter":"27","verse":"21","text":"ପିଲାତ୍‌ ମାରି ଲୋକାଙ୍ଗ୍‌ ୱେନ୍‌ବାତାନ୍‌, “ଇୟା ରିଏରି ମାଣ୍‌କୁ ନାନ୍ ଏଙ୍ଗ୍‌ ଡ଼ିସ୍‌ନାସିନା ଇଜି ମି ବଦା ?”"},{"book":"ମାତିଉ","chapter":"27","verse":"22","text":"ପିଲାତ୍‌ ୱାରିଙ୍ଗ୍‌ ୱେନ୍‌ବାତାନ୍‌, “ଆର୍‌ତିଙ୍ଗ୍‌ କ୍ରିସ୍ତ ଦର୍‌ତାନ୍‌ ୱେଙ୍ଗିଁତି ଜିସୁଙ୍ଗୁଁ ଇନିକା କିନା ?”"},{"book":"ମାତିଉ","chapter":"27","verse":"23","text":"ପିଲାତ୍‌ ୱେନ୍‌ବାତାନ୍‌, “ମାତର୍‌ ୱାନ୍‌ ଇନି ଦସ୍‌ କିତାମାନାନ୍‌ ?”"},{"book":"ମାତିଉ","chapter":"27","verse":"24","text":"ପିଲାତ୍‌ ଏସ୍ତିୱାଲେ ସୁଡ଼ୁତାନ୍‌ ଜେ ୱାରିଙ୍ଗ୍‌ ମାରି ୱେର୍‌ସ ଇନି ଲାବ୍‍ ସିଲେ, ମାରି ଜାଟିଜଗଡ଼ା ଆଜିନାର୍‌, ନାସ୍ତିୱାଲେ ୱାନ୍‌ ଉବୁଡ଼ି ଏରୁ ତାତାନ୍‌ନୋ ଲୋକା ଆଗ୍‍ଡ଼ିନେ କିୟୁ ନର୍‌ବାତାନ୍‌ନୋ ଇର୍ହାନ୍‌, “ଇୟା ଲୋକ୍‌ତି ସାନି ଉଣ୍ତିଙ୍ଗ୍‌ ନାନ୍ ଦସ୍‌ ସିଲେ । ଇକା ମି ପାଣି ।”"},{"book":"ମାତିଉ","chapter":"27","verse":"25","text":"ୱିଜୁ ଲୋକୁ ଇର୍ହାର୍‌, “ଜିସୁଦି ସାନି ଦସ୍‌ ମାଙ୍ଗିଁ ନି ମା କଡ଼ରି ମୁସ୍‌କୁ ରାପିତ୍‍ ।”"},{"book":"ମାତିଉ","chapter":"27","verse":"26","text":"ସାରାସାରିୱେନ୍‌କା ପିଲାତ୍‌ ବାରବ୍‌ବାଦିଙ୍ଗ୍‌ ଡ଼ିସ୍‌ସି ସିଜି ଜିସୁଙ୍ଗୁଁ କର୍‌ଡାଦାନ୍‌ ଡାକ୍‌ତେଙ୍ଗ୍‍ଁ ଆଦେସ୍‌ ସିତାନ୍‌, ତାନେୱେନ୍‌କା କ୍ରୁସ୍‌ଦୁ ଏକିସ୍‌ତେଙ୍ଗ୍‌ ଇଜି ସନ୍ୟରି କିୟୁଦୁ ସର୍‌ପେ କିତାନ୍‌ ।"},{"book":"ମାତିଉ","chapter":"27","verse":"27","text":"ପିଲାତ୍‌ତି ସନ୍ୟର୍‌ ଜିସୁଙ୍ଗୁଁ ରୋମିୟ ସାସକଦି ମେଡ଼୍‍ଇଲୁଦୁ ଅତାର୍‍ ମାରି ୱିଜେରେ ସନ୍ୟର୍‌ ୱାନିଙ୍ଗ୍‌ କେର୍‌ପିସି ନିର୍‌ଆର୍‌ ।"},{"book":"ମାତିଉ","chapter":"27","verse":"28","text":"ୱାର୍‌ ୱାନି ଆଙ୍ଗିଁ କୁତ୍‌ତାଅତାର ୱାନିଙ୍ଗ୍‌ ଉନ୍‌ଡ୍ରି ଲାଲ୍ ରଙ୍ଗ୍‌ତି ଆଙ୍ଗିଁ ଆରିସ୍‌କିତାର୍‌ ।"},{"book":"ମାତିଉ","chapter":"27","verse":"29","text":"ସାମ୍‌ ମାରାତି କମାଦାନ୍‍ ଉନ୍‌ଡ୍ରି ଟପି ତିଆର୍‌ କିଜି ୱାନି ତାଲା ମୁସ୍‌କୁ ଆରିସ୍‌କିତାର୍‌ ମାରି ୱାନି ଉଣିକିୟୁଦୁ ଉନ୍‌ଡ୍ରି ନାଡ଼ା ଆସ୍‍ପିସ୍‌କିତାର୍‌ । ତାନେୱେନ୍‌କା ୱାନି ଆଗ୍‌ଡ଼ି ମେଣ୍ଡେଙ୍ଗ୍‌ ଗଟ୍‌କିଜି, “ଏ ଜିହୁଦିରି ରାଜା, ମାଡ଼ିସ୍‍କିନିକା, ଇକା ଇନ୍‌ଞ୍ଜି ୱାନିଙ୍ଗ୍‌ ସେମାର୍‌ କିତାର୍‌ ।”"},{"book":"ମାତିଉ","chapter":"27","verse":"30","text":"ୱାର୍‌ ୱାନି ମୁସ୍‌କୁ ପୁସ୍‌ତାର୍‌, ଆୟା ନାଡ଼ା ଅସି ୱାନି ତାଲାଦୁ ଡାକ୍‌ତାର୍‌ ।"},{"book":"ମାତିଉ","chapter":"27","verse":"31","text":"ମାରି, ୱାର୍‌ ୱାନିଙ୍ଗ୍‌ ସେମାର୍‌ କିତିୱେନ୍‌କା ଆୟା ରାଜାରି ଆଙ୍ଗିଁ କୁତ୍‌ସିଅସି ୱାନି ନିଜେଦି ଆଙ୍ଗିଁ ଆରିସ୍‌କିତାର୍‌ ମାରି ୱାନିଙ୍ଗ୍‌ କ୍ରୁସ୍‌କାଟ୍‌ତୁ ଏକିସ୍‌କିଦେଙ୍ଗ୍‌ ଅତାର୍‍ ।"},{"book":"ମାତିଉ","chapter":"27","verse":"32","text":"ୱାର୍‌ ଗାଡ଼୍‌ତାନ୍‍ ସନିୱାଲେ ସାରିଦୁ କୁରିଣି ଗାଡ଼୍‍ଦି ସିମୋନ ଦର୍‌ତି ଅରେନ୍‍ ଲୋକ୍‌ତିଙ୍ଗ୍‌ ବେଟ୍‌ଆତାର୍‌ ମାରି ସନ୍ୟର୍‌ ୱାନିଙ୍ଗ୍‌ ଜିସୁଦି କ୍ରୁସକାଟ୍‌ ପିଣ୍ଡ୍‌ଦେଙ୍ଗ୍‌ ଇଜି ଜାସାପେଲାକିତାର୍‌ ।"},{"book":"ମାତିଉ","chapter":"27","verse":"33","text":"ୱାର୍‌ ଗଲ୍‌ଗଥା ଦର୍‌ତି ଉନ୍‌ଡ୍ରି ବାଡିଦୁ ଇତାର୍‌ । “ଗଲ୍‌ଗଥାଦି ଅର୍ତ କାପାଲ୍‌ ନାନି ବାଡି ।”"},{"book":"ମାତିଉ","chapter":"27","verse":"34","text":"ଆବେନୁ ୱାର୍‌ ଜିସୁଙ୍ଗୁଁ କେଇନିକା ମିସାତି ଅଙ୍ଗୁର୍‍ରସ୍‍ ଉନ୍‌ଣ୍ତେଙ୍ଗ୍‌ ସିତାର୍‍ । ଜିସୁ ତାନେଙ୍ଗ୍‌ କାଣ୍ତେକ୍‌ ୱେଡ଼୍‍ଜି ମାରି ଉଣୁଏତାନ୍‍ ।"},{"book":"ମାତିଉ","chapter":"27","verse":"35","text":"ୱାର୍‌ ଜିସୁଙ୍ଗୁଁ କ୍ରୁସ୍‌କାଟ୍‌ତୁ ଏକିସ୍‌କିଜି ମାରି ୱାନି ଆଙ୍ଗିଁୱିଜୁ କୁଡ଼ୁକୁଡ଼ିଦାନ୍‌ ନିଜେନିଜେଦି ଲୋଇ ବାଗ୍ କିଜି ଅତାର୍‍ ।"},{"book":"ମାତିଉ","chapter":"27","verse":"36","text":"ତାନେୱେନ୍‌କା ୱାର୍‌ ଆବେନୁ ବାସ୍‌ସି କ୍ରୁସ୍‌କାଟ୍‌ତୁ ଏକିସ୍‌କିତି ଜିସୁଙ୍ଗୁଁ କାପ୍‌କିଜି ତେବାତାର୍‌ ।"},{"book":"ମାତିଉ","chapter":"27","verse":"37","text":"ୱାନି ବିରଦ୍‌ତାନ୍‌ ଆତିମାନି ମାଟା ଉନ୍‌ଡ୍ରି ରାସାତିମାନି ପାଟା ୱାନି ତାଲାଦି କ୍ରୁସ ମୁସ୍‌କୁ ଡ଼ତା ଡ଼ିସ୍‌ତାମାର୍ହାର୍ “ଇୟାକାନ୍‌ ଜିସୁ, ଜିହୁଦିରି ରାଜା ।”"},{"book":"ମାତିଉ","chapter":"27","verse":"38","text":"ତାନେୱେନ୍‌କା ୱାର୍‌ ରିଏର୍‌ ଡଙ୍ଗାଁରିଙ୍ଗ୍‌ ଆବେନୁ କ୍ରୁସ୍‌କାଟ୍‌ତୁ ଏକିସ୍‌କିତାର୍‌, ଅରେନ୍‍ୱାନିଙ୍ଗ୍‍ ଉଣି ତରିନ୍‌ ମାରି ଆଇୱାନିଙ୍ଗ୍‍ ୱାନି ଡେବିରି ତରିନ୍‌ ।"},{"book":"ମାତିଉ","chapter":"27","verse":"39","text":"ଆୟା ସାରିଦାନ୍‌ ସୋଲ୍‌ସିମାନି ଲୋକୁ ତାଲା ଦୁକ୍‌ସି ଜିସୁଙ୍ଗୁଁ ନିନ୍ଦା କିଜି ଇର୍ହାର୍‌ ।"},{"book":"ମାତିଉ","chapter":"27","verse":"40","text":"୨୭:୪୦ ମାତିଉ ୨୬:୬୧; ଜୋହନ ୨:୧୯.“ନିନୁ ମନ୍ଦିର୍‌ତିଙ୍ଗ୍‌ ରୁକୁନିନୋ ମୁନେଟି ୱେନ୍‌କା ମାରି ତାନିଙ୍ଗ୍‌ ତିଆର୍‌କିଜିମାରିଇ । ନିନୁ ଜଦି ମାପୁରୁଦି ମାରିନ୍‌, ନିଜେଦିଙ୍ଗ୍‌ ରକିୟା କିଆ । କ୍ରୁସ୍‌କାଟ୍‌ତାନ୍‌ ରେତାଜ ରାଆ ।”"},{"book":"ମାତିଉ","chapter":"27","verse":"41","text":"ପେରି ଜାଜକର୍‌, ଦାର୍ମୁଗୁରୁ ମାରି ଦାର୍ମୁ ନେତାର୍‌ ବା ଜିସୁଙ୍ଗୁଁ ସେମାର୍‌କିଜି ଇର୍ହାର୍‌,"},{"book":"ମାତିଉ","chapter":"27","verse":"42","text":"“ୱାନ୍‌ ଆଇୱାରିଙ୍ଗ୍‌ ରକିୟାକିଜିମାର୍ହାନ୍‌, ମାତର୍‌ ନିଜେଦିଙ୍ଗ୍‌ ରକିୟା କିଦେଙ୍ଗ୍‌ ଆଟ୍‌ଏଜିନାନ୍‌ । ୱାନ୍‌ ପରା ଇସ୍ରାଏଲ୍‌ତି ରାଜା, ୱାନ୍‌ ଇୟାଦାପ୍ରେ କ୍ରୁସ୍‌ଦାନ୍‌ ରେତାଜରାପିନ୍‌, ମାପ୍‌ ୱାନିମାନୁ ବିସ୍‌ବାସ୍‌କିନାପ୍‌ ।"},{"book":"ମାତିଉ","chapter":"27","verse":"43","text":"ୱାନ୍‌ ନିଜେଦିଙ୍ଗ୍‌ ମାପୁରୁଦି ମାରିନ୍‌ ଇନ୍‌ଞ୍ଜି ମାପୁରୁଦି ମୁସ୍‌କୁ ଆସାଇଟ୍‌ତାମାନାନ୍‌ । ଆର୍‌ତିଙ୍ଗ୍‌ ସୁଡ଼ୁନାଟ୍‌, ମାପୁରୁ ଇଲେଇ ୱାନିଙ୍ଗ୍‌ ଜିପିସ୍‌ କିଦେଙ୍ଗ୍‌ ବଦାକିଜିନାନ୍‌ ନୋ ସିଲେ ।”"},{"book":"ମାତିଉ","chapter":"27","verse":"44","text":"ୱାନି ୱାଲେ କ୍ରୁସ୍‌କାଟ୍‌ତୁ ଡାକାଇଆତିମାନି ଡଙ୍ଗାଁର୍‌ଉଁ ବା ୱାନିଙ୍ଗ୍‌ ଆୟାୱାଜା ସେମାର୍‌ କିତାର୍‌ ।"},{"book":"ମାତିଉ","chapter":"27","verse":"45","text":"ଆୟା ନାଣ୍ତିଙ୍ଗ୍‌ ବାର ଗନ୍‌ଟା ସମୟ୍‌ତୁ ପୃତିବି ୱିଜୁ ସିକାଟି ଆତାତ୍‌ ମାରି ଆକା ମୁନ୍‌ଡ୍ରି ଗଟ୍‌ନା ସାନ୍ଦି ତେବାତାତ୍‌ ।"},{"book":"ମାତିଉ","chapter":"27","verse":"46","text":"ୱେଡ଼ାରେସିମାର୍‌ଇ ତିନ୍‌ଟାବେଡ଼ାଦୁ ଜିସୁ ନାଣ୍ତଆଉଲିଆଜି ଇର୍ହାନ୍‌, “ଏଲି, ଏଲି, ଲାମା ସବକ୍‌ତାନି ?” ଅର୍ତାତ୍‍, “ଏ ନା ମାପୁରୁ, ଏ ନା ମାପୁରୁ, ନିନୁ ନାଙ୍ଗିଁ ଏନ୍ଦା ଡ଼ିସ୍‌ତି ?”"},{"book":"ମାତିଉ","chapter":"27","verse":"47","text":"ଲାକ୍‌ତୁ ନିର୍‌ଇମାରିଇ ଏସଲୋକ୍‌ ଇକା ୱେନ୍‌ଞ୍ଜି ଇର୍ହାର୍‌, “ୱାନ୍‌ ଏଲିୟଙ୍ଗ୍‌ କୁକ୍‌ସିନାନ୍‌ ।”"},{"book":"ମାତିଉ","chapter":"27","verse":"48","text":"ଅରେନ୍‍ ଲୋକୁ ଉରୁକ୍‌ସି ସୋଲ୍‌ସି କେଇନିକା ମିସାତି ଅଙ୍ଗୁର୍‌ରସତୁ ଉନ୍‌ଡ୍ରି ଲୁବ୍‌ଲୁବାପାଗା ମୁଡୁକ୍‌ସି ତାନିଙ୍ଗ୍‌ ନାଡ଼ାଦି ଟିପୁଦୁ ତର୍‌ସି ଜିସୁଙ୍ଗୁଁ ଉଣ୍ତେଙ୍ଗ୍‌ ପେର୍‌ତା ସିତାନ୍‌ ।"},{"book":"ମାତିଉ","chapter":"27","verse":"49","text":"ମାତର୍‌ ଆଇକାର୍‌ ଇର୍ହାର୍‌, “କାପ୍‌କିଦୁ, ସୁଡ଼ୁନାଟ୍‌, ୱାନିଙ୍ଗ୍‌ ରକିୟା କିଦେଙ୍ଗ୍‌ ଏଲିୟ ୱାଜିନାନ୍‍ ନୋ ସିଲେ ।”"},{"book":"ମାତିଉ","chapter":"27","verse":"50","text":"ଜିସୁ ମାରିଉନ୍‌ଡ୍ରି ଦେବେଙ୍ଗ୍‌ ପେରିୱେୟୁଦାନ୍‌ ଆଉଲି ଆଜି ସାରାସାରି ୱାନି ଜିବନ୍‌ ଡ଼ିସ୍‍ତାନ୍‌ ।"},{"book":"ମାତିଉ","chapter":"27","verse":"51","text":"ଆୟା ବେଡ଼ାଦୁ ମନ୍ଦିର୍‌ତୁ ଦୁଙ୍ଗୁଁଜିମାନି ପାର୍‌ଦା ମୁସ୍‌କୁରାନ୍‌ ଆଡ୍‍ଗି ସାନ୍ଦି ରୁଣ୍ତି ମକେଙ୍ଗ୍‌ ଆଜି କିଜିତାତ୍‌ । ବୁମିକମ୍ପ ଆତାତ୍‌, ପିଡ଼ିପିଙ୍ଗ୍‌ୱିଜୁ ପାଡିତେସର୍‌ଏ"},{"book":"ମାତିଉ","chapter":"27","verse":"52","text":"ମାରି ଏସ ମୁସ୍‌ତିଗୁଟେଙ୍ଗ୍‌ ରେଆୟ୍‌ଆତେ, ମାରି ଗାଦି ମାପୁରୁଦି ସାତି ଲୋକୁ ମେନ୍ଧଲ୍‍ତାନ୍‌ ମାରିଡ଼େସିଜିବନ୍‌ ଆତାର୍‌ ।"},{"book":"ମାତିଉ","chapter":"27","verse":"53","text":"ଇୟାକାର୍‌ ମୁସ୍‌ତିଗୁଟେଣ୍‌କୁ ନିଙ୍ଗିଁଜି ୱାତାର୍‌ ମାରି ଜିସୁଦି ମାରିଡ଼େସିନିଙ୍ଗିଁନି ୱେନ୍‌କା ଇୟାୱାରିଙ୍ଗ୍‌ ପବିତ୍ର ଗାଡ଼୍‌ ଜିରୁସାଲମ୍‌ତୁ ସନିକା ଗାଦିଲୋକ୍‌ ସୁଡ଼ୁତାର୍‌ ।"},{"book":"ମାତିଉ","chapter":"27","verse":"54","text":"ଜିସୁଙ୍ଗୁଁ କାପ୍‌କିଦେଙ୍ଗ୍‌ ତେବାତିମାନି ସେନାପତି ମାରି ସନ୍ୟର୍‌ ବୁମିକମ୍ପ ନି ଆଇଆଇ ଗଟ୍‌ନେଙ୍ଗ୍‌ ସୁଡ଼ୁଜି ତିଲାତା ସର୍‌ର୍ହାର୍‌, ୱାର୍‌ ଇର୍ହାର୍‌, “ସତ୍‍ନେ, ଇୟାକାନ୍‌ ମାପୁରୁଦି ମାରିନ୍‌ ମାର୍ହାନ୍‌ ।”"},{"book":"ମାତିଉ","chapter":"27","verse":"55","text":"ଗାଲିଲିଦାନ୍‌ ଜିସୁଦି ୱେନ୍‌କାୱାଜି, ୱାନିଙ୍ଗ୍‌ ସେବା କିତିମାନି ଗାଦି ଆଇମେକ୍‍ ଆକରାନ୍‍ ମାନ୍‌ଞ୍ଜି ୱିଜୁ ସୁଡ଼ୁଜି ମାରେଏ ।"},{"book":"ମାତିଉ","chapter":"27","verse":"56","text":"ଇୟାୱାନିକା ମାଣ୍‌କୁ ମାର୍‌ଏ ମଗ୍‌ଦଲିନି ମରିୟମ୍‌, ଜାକୁବ ନି ଜୋସେପ୍‌କା ଆଇସି ମରିୟମ୍‌ ମାରି ଜେବଦିଦି ଆଡ଼୍‌ସି ।"},{"book":"ମାତିଉ","chapter":"27","verse":"57","text":"ମିଲିମିଲିକା ବେଡ଼ାଦୁ ହାରାମାତିୟା ଗାଡ଼୍‌ତି ଜୋସେପ୍‌ ଦର୍‌ତି ଅରେନ୍‍ ମାଜନ୍‌ ଲୋକୁ ୱାତା ଇତାନ୍‌ । ୱାନ୍‌ ଜିସୁଦି ଅରେନ୍‍ ସିସୁ ମାର୍ହାନ୍‌ ।"},{"book":"ମାତିଉ","chapter":"27","verse":"58","text":"ୱାନ୍‌ ପିଲାତ୍‌ତିଙ୍ଗ୍‌ ତରାଆୟ୍‌ଆତାନ୍‌ନୋ ଜିସୁଦି ମେନ୍ଦଲ୍‌ତିଙ୍ଗ୍‌ ଅତେଙ୍ଗ୍‌ ଇଜି ଅନୁମତି ଲସ୍‌ତାନ୍‌ । ଆର୍‌ତିଙ୍ଗ୍‌ ପିଲାତ୍‌ ଜିସୁଦି ମେନ୍ଦଲ୍‌ତିଙ୍ଗ୍‌ ଅତେଙ୍ଗ୍‌ ଆଦେସ୍‌ ସିତାନ୍‌ ।"},{"book":"ମାତିଉ","chapter":"27","verse":"59","text":"ଜୋସେପ୍‌ ଜିସୁଦି ମେନ୍ଦଲ୍‌ତିଙ୍ଗ୍‌ ଅତାନ୍‌ନୋ ଉନ୍‌ଡ୍ରି ନେଗି ୱାତିଦୁ ତେରେପ୍‌ତାନ୍‌ ମାରି"},{"book":"ମାତିଉ","chapter":"27","verse":"60","text":"ୱାନି ନିଜେଦି ଉଣ୍ତିଙ୍ଗ୍‌ କାଲୁଦୁ କାରିତି ମାରିଇ ଉନ୍‌ଡ୍ରି ପୁନି ମୁସ୍‌ନିବାଡିଦୁ ୱାନିଙ୍ଗ୍‌ ଇଟ୍‌ତାନ୍‌ ମାରି ଗୁଟାଦିମକମ୍‌ତୁ ଉନ୍‌ଡ୍ରି ପେରି କାଲୁ କେରେପ୍‌ତା ସର୍ହାନ୍‌ ।"},{"book":"ମାତିଉ","chapter":"27","verse":"61","text":"ମଗ୍‌ଦଲିନି ମରିୟମ୍‌ ନି ଆଇ ମରିୟମ୍‌ ଆୟାବାନୁ ଗୁଟାଦିଙ୍ଗ୍‌ ମକମ୍‌କିଜି ବାସ୍‌ତେ ମାର୍‌ଏ ।"},{"book":"ମାତିଉ","chapter":"27","verse":"62","text":"ଆୟା ମାର୍‌ନାଣ୍ଡିଙ୍ଗ୍‌ ଅର୍ତାତ୍‍ ରମ୍‌ନିନାଣ୍ତିଙ୍ଗ୍‌ ପେରି ଜାଜକର୍‌ ନି ପାରୁସିର୍‌ ପିଲାତ୍‌ତିଙ୍ଗ୍‌ ବେଟ୍‌ଆତାର୍‌ନୋ ଇର୍ହାର୍‌,"},{"book":"ମାତିଉ","chapter":"27","verse":"63","text":"“ଆଜ୍ଞା, ମାଙ୍ଗିଁ ମନ୍‌ତୁମାନାତ୍‌, ଆୟା ମିଚ୍‌ୱେର୍‌ନିକାନ୍‌ ଜିବନ୍‌ମାର୍‌ଇ ୱାଲେ ଇର୍‌ଆ ମାର୍ହାନ୍‌, ‘ମୁନେଟି ୱେନ୍‌କା ନାନ୍ ନିଙ୍ଗିଁନା ।’"},{"book":"ମାତିଉ","chapter":"27","verse":"64","text":"ଆଦେଙ୍ଗ୍‌ ମୁନେନ୍‌ ସାନ୍ଦି ଆୟା ମୁସ୍‌ତିଗୁଟାଦିଙ୍ଗ୍‌ କାପ୍‌କିଜ ମାନ୍‌ଡ଼୍ରେଙ୍ଗ୍‌ କାପ୍‌କିନିୱାରିଙ୍ଗ୍‌ ଆଦେସ୍‌ ସିପିନ୍‌, ଆର୍‌ତିଙ୍ଗ୍‌ ୱାନି ସିସୁର୍‍ ୱାନି ମେନ୍ଦଲ୍‌ତିଙ୍ଗ୍‌ ଡଙ୍ଗାଁକିଜ ଅସ, ୱାନ୍‌ ଜିବନ୍‌ଆଜି ନିଙ୍ଗିଁତାମାନାନ୍‌ ଇଜି ଇନ୍‌ଡ୍ରେଙ୍ଗ୍‌ ଆଟ୍‍ଏର୍‍ । ୱାରି ଇୟା ମିସ୍‌ ମାଟା ୱିଜୁମାଣ୍‌କୁ ନାଣ୍ତ ତାଗ୍‌ଇକା ଆନାତ୍‌ ।”"},{"book":"ମାତିଉ","chapter":"27","verse":"65","text":"ପିଲାତ୍‌ ୱାରିଙ୍ଗ୍‌ ଇର୍ହାନ୍‌, “ଦଲ୍‌ କାପ୍‌କିନିୱାରିଙ୍ଗ୍‌ ଅତୁ ମାରି ଆୟା ମୁସ୍‌ତିଗୁଟାଦିଙ୍ଗ୍‌ ବେଗି ସୁରକ୍ଷା କିଦୁ ।”"},{"book":"ମାତିଉ","chapter":"27","verse":"66","text":"ୱାର୍‌ ସର୍ହାର୍‌ନୋ ଗୁଟାଦିଙ୍ଗ୍‌ ସୁରକ୍ଷା କିନି ଉଣ୍ତିଙ୍ଗ୍‌ ତିଆର୍‌କିତାର୍‌ । ଆୟା ମକମ୍‍ତିଙ୍ଗ୍ କେରେପ୍‌ସି ଇଟ୍‍ତିମାନି କାଲୁ ମୁସ୍‌କୁ ଟାଆପ୍‌ ବାସାକିଜି କାପ୍‌କିନି ଉଣ୍ତିଙ୍ଗ୍‌ କାପ୍‌କିନିୱାରିଙ୍ଗ୍‌ ଇଟ୍‌ତାର୍‌ ।"}]}