{"data":[{"book":"ULukha","chapter":"15","verse":"1","text":"Ngalesosikhathi kwasekubuthana kuye abathelisi lezoni ukuzokuzwa imfundiso yakhe."},{"book":"ULukha","chapter":"15","verse":"2","text":"Kodwa abaFarisi labafundisi bomthetho bakhonona bathi, “Umuntu lo wemukela izoni adle lazo.”"},{"book":"ULukha","chapter":"15","verse":"3","text":"UJesu wasebatshela umzekeliso lo, wathi:"},{"book":"ULukha","chapter":"15","verse":"4","text":"“Ake kuthiwe omunye wenu ulezimvu ezilikhulu besekulahleka eyodwa kuzo. Kazukuzitshiya yini lezo ezingamatshumi ayisificamunwemunye lasificamunwemunye khonale egangeni ayidinge leyo elahlekileyo aze ayithole na?"},{"book":"ULukha","chapter":"15","verse":"5","text":"Kuthi lapho eseyitholile ayithwale emahlombe ngokuthokoza"},{"book":"ULukha","chapter":"15","verse":"6","text":"aye layo ekhaya. Abesebiza abangane bakhe labomakhelwane athi, ‘Thokozani lami; sengiyitholile imvu yami ebilahlekile.’"},{"book":"ULukha","chapter":"15","verse":"7","text":"Ngilitshela ukuthi ngaleyondlela kuzakuba lokuthokoza ezulwini ngokuphenduka kwesoni esisodwa okudlula labobantu abalungileyo abangamatshumi ayisificamunwemunye lasificamunwemunye abangakudingiyo ukuphenduka.”"},{"book":"ULukha","chapter":"15","verse":"8","text":"“Kumbe kuthi owesifazane elenhlamvu zesiliva ezilitshumi kulahleke uhlamvu olulodwa. Kalumathisi yini isibane, athanyele endlini, adingisise kuhle aze aluthole na?"},{"book":"ULukha","chapter":"15","verse":"9","text":"Kuthi eselutholile abize abangane bakhe labomakhelwane, athi kubo, ‘Thokozani lami; sengilutholile uhlamvu lwami lwesiliva obelulahlekile.’"},{"book":"ULukha","chapter":"15","verse":"10","text":"Ngiyalitshela ukuthi ngaleyondlela kulokuthokoza phambi kwezingilosi zikaNkulunkulu ngokuphenduka kwesoni esisodwa.”"},{"book":"ULukha","chapter":"15","verse":"11","text":"UJesu waqhubeka wathi: “Kwakukhona indoda eyayilamadodana amabili."},{"book":"ULukha","chapter":"15","verse":"12","text":"Encinyane yathi kuyise, ‘Baba, ngipha esami isabelo selifa.’ Ngakho uyise wabehlukanisela impahla yakhe bobabili."},{"book":"ULukha","chapter":"15","verse":"13","text":"Ngemva kwesikhatshana indodana encane yabutha konke okungokwayo yasuka yaya elizweni elikhatshana, yafika khonale yayichitha inotho yayo ngempilo yokuxhwala."},{"book":"ULukha","chapter":"15","verse":"14","text":"Isitshaye yachitha konke, kwaba lendlala enkulu kulolonke ilizwe, yasiswela kakhulu."},{"book":"ULukha","chapter":"15","verse":"15","text":"Yasisiyadinga umsebenzi komunye umuntu wakulelolizwe owayisa esiqintini sakhe ukuyagcina ingulube."},{"book":"ULukha","chapter":"15","verse":"16","text":"Yabona kungcono kuyo ukuthi ixotshe iphango ngokudla okwakudliwa zingulube, kodwa kayizange iphiwe lutho langubani."},{"book":"ULukha","chapter":"15","verse":"17","text":"Kwathi lapho ingqondo yayo isicabanga kuhle, yathi, ‘Kambe zingaki izinceku zikababa ezidla zizezitshiye kodwa nanku mina ngifa ngendlala!"},{"book":"ULukha","chapter":"15","verse":"18","text":"Ngizasuka ngibuyele kubaba ngifike ngithi kuye: Baba, ngenze isono phambi kwezulu lakuwe."},{"book":"ULukha","chapter":"15","verse":"19","text":"Kangisafanelanga ukuthiwa ngiyindodana yakho; ngenza ngibe njengomunye wezinceku zakho.’"},{"book":"ULukha","chapter":"15","verse":"20","text":"Ngakho yaphakama yaya kuyise."},{"book":"ULukha","chapter":"15","verse":"21","text":"Indodana yathi kuye, ‘Baba, ngenze isono phambi kwezulu lakuwe. Kangisafanelanga ukuthiwa ngiyindodana yakho.’"},{"book":"ULukha","chapter":"15","verse":"22","text":"Kodwa uyise wathi ezincekwini zakhe, ‘Phangisani! Lethani isembatho esihle ukwedlula ezinye limgqokise. Lifake indandatho emunweni wakhe, limgqokise lamanyathela ezinyaweni zakhe."},{"book":"ULukha","chapter":"15","verse":"23","text":"Beseliletha ithole elinonisiweyo lilihlabe. Asenzeni idili sithokoze."},{"book":"ULukha","chapter":"15","verse":"24","text":"Ngoba indodana yami le yayisifile, kodwa isiphila njalo; yayilahlekile manje isifunyenwe.’ Waqalisa manje umkhosi wokujabula."},{"book":"ULukha","chapter":"15","verse":"25","text":"Sonke lesisikhathi indodana endala yayisensimini. Yathi isibanga endlini yezwa kuhlatshelelwa njalo kugidwa."},{"book":"ULukha","chapter":"15","verse":"26","text":"Yasibiza omunye wezinceku yambuza ukuthi kwakusenzakalani."},{"book":"ULukha","chapter":"15","verse":"27","text":"Waphendula wathi, ‘Umfowenu usebuyile, ngakho uyihlo usemhlabele ithole elinonisiweyo ngoba ubuye ephilile, ephelele.’"},{"book":"ULukha","chapter":"15","verse":"28","text":"Umnewabo wazonda kakhulu, wala ukungena ngekhaya. Uyise wasephuma esiya kuye ukuyamncenga."},{"book":"ULukha","chapter":"15","verse":"29","text":"Kodwa waphendula uyise wathi, ‘Khangela! Iminyaka yonke le bengikusebenzela kanzima njalo kangizange ngeqe imilayo yakho. Kodwa kawuzange ungiphe lokulizinyane kodwa lokhu ukuthi lami kengithokoze labangane bami."},{"book":"ULukha","chapter":"15","verse":"30","text":"Kodwa lokhu kuthi nxa indodana yakho le esitshaye yathintitha inotho yakho lezifebe, isibuyile ekhaya uyihlabele ithole elinonisiweyo!’"},{"book":"ULukha","chapter":"15","verse":"31","text":"Uyise wathi, ‘Ndodana yami, uhlezi ulami sonke isikhathi njalo konke engilakho ngokwakho."},{"book":"ULukha","chapter":"15","verse":"32","text":"Kodwa bekufanele sithokoze sijabule ngoba umfowenu lo wayesefile, manje usephila njalo; ubelahlekile, usefunyenwe.’ ”"}]}