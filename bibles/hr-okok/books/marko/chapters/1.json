{"data":[{"book":"Marko","chapter":"1","verse":"1","text":"Ovo je početak Radosne vijesti o Božjemu Sinu Isusu Kristu."},{"book":"Marko","chapter":"1","verse":"2","text":"U Knjizi proroka Izaije Bog je rekao:"},{"book":"Marko","chapter":"1","verse":"3","text":"On je glas koji viče u pustinji:"},{"book":"Marko","chapter":"1","verse":"4","text":"Taj glasnik bio je Ivan Krstitelj. Živio je u pustinji i propovijedao kako se ljudi trebaju krstiti da pokažu kako su se odvratili od svojih grijeha i obratili se Bogu da im oprosti."},{"book":"Marko","chapter":"1","verse":"5","text":"Ljudi iz Jeruzalema i iz cijele Judeje putovali su k njemu u pustinju da ga vide i čuju. Ispovijedali su svoje grijehe, a on ih je krstio u rijeci Jordanu."},{"book":"Marko","chapter":"1","verse":"6","text":"Ivanova odjeća bila je istkana od devine dlake, a bio je opasan kožnim pojasom. Hranio se skakavcima i divljim medom."},{"book":"Marko","chapter":"1","verse":"7","text":"Propovijedao je: “Uskoro dolazi netko veći od mene, toliko velik da mu ja nisam dostojan ni robom biti.1:7 U grčkome: odvezati sandale."},{"book":"Marko","chapter":"1","verse":"8","text":"Ja vas krstim vodom, ali on će vas krstiti Svetim Duhom.”"},{"book":"Marko","chapter":"1","verse":"9","text":"Jednog dana dođe Isus iz Nazareta u Galileji i Ivan ga krsti u rijeci Jordanu."},{"book":"Marko","chapter":"1","verse":"10","text":"Čim Isus iziđe iz vode, ugleda kako se otvaraju nebesa i kako Duh u obliku goluba silazi na njega."},{"book":"Marko","chapter":"1","verse":"11","text":"Začuje se glas: “Ti si moj ljubljeni Sin! Ti si moja radost!”"},{"book":"Marko","chapter":"1","verse":"12","text":"Odmah nakon toga Duh nagna Isusa da ode u pustinju."},{"book":"Marko","chapter":"1","verse":"13","text":"Tamo je ostao četrdeset dana i Sotona ga je kušao. Boravio je među divljim životinjama, a služili su mu anđeli."},{"book":"Marko","chapter":"1","verse":"14","text":"Pošto je kralj Herod zatvorio Ivana, Isus ode u Galileju propovijedati Božju Radosnu vijest."},{"book":"Marko","chapter":"1","verse":"15","text":"“Napokon je došlo vrijeme,” naviještao je, “blizu je Božje kraljevstvo! Odvratite se od svojih grijeha i povjerujte Radosnoj vijesti!”"},{"book":"Marko","chapter":"1","verse":"16","text":"Jednoga dana, prolazeći obalom Galilejskog jezera, opazi Šimuna i njegova brata Andriju kako mrežama hvataju ribu jer su po zanimanju bili ribari."},{"book":"Marko","chapter":"1","verse":"17","text":"Reče im: “Pođite za mnom i ja ću vas učiniti ribarima ljudi!”."},{"book":"Marko","chapter":"1","verse":"18","text":"Oni smjesta ostave svoje mreže te pođu za njim."},{"book":"Marko","chapter":"1","verse":"19","text":"Malo dalje uz obalu ugleda Zebedejeve sinove Jakova i Ivana kako u lađici krpaju mreže."},{"book":"Marko","chapter":"1","verse":"20","text":"Pozove i njih, a oni odmah ostave svojeg oca Zebedeja u lađi s nadničarima i pođu za njim."},{"book":"Marko","chapter":"1","verse":"21","text":"Isus i njegovi sljedbenici stigoše u grad Kafarnaum. Odmah u subotu odu u sinagogu te je Isus ondje poučavao."},{"book":"Marko","chapter":"1","verse":"22","text":"Svi okupljeni bili su zadivljeni njegovim učenjem jer ih je poučavao kao onaj koji ima vlast, a ne kao pismoznanci."},{"book":"Marko","chapter":"1","verse":"23","text":"Tu se zatekao čovjek opsjednut nečistim duhom, koji počne vikati:"},{"book":"Marko","chapter":"1","verse":"24","text":"“Zašto nas uznemiruješ, Isuse Nazarećanine? Zar si nas došao uništiti? Znam tko si: ti si Svetac Božji!”"},{"book":"Marko","chapter":"1","verse":"25","text":"Isus mu zaprijeti: “Umukni i iziđi iz njega!”"},{"book":"Marko","chapter":"1","verse":"26","text":"Nato on krikne, žestoko protrese čovjeka i iziđe iz njega."},{"book":"Marko","chapter":"1","verse":"27","text":"Svi nazočni silno se zaprepaste i počnu raspravljati o tome što se dogodilo. “Kakvo je to novo učenje?” uzbuđeno su pitali. “Ima takvu silnu vlast! Čak se i nečisti duhovi pokoravaju njegovim zapovijedima!”"},{"book":"Marko","chapter":"1","verse":"28","text":"Vijest o tome što je učinio brzo se pronijela cijelom pokrajinom Galilejom."},{"book":"Marko","chapter":"1","verse":"29","text":"Pošto iziđe iz sinagoge, Isus s Jakovom i Ivanom pođe u Šimunovu i Andrijinu kuću."},{"book":"Marko","chapter":"1","verse":"30","text":"Ondje je Šimunova punica ležala u velikoj vrućici te to odmah kazaše Isusu."},{"book":"Marko","chapter":"1","verse":"31","text":"On joj priđe, uhvati ju za ruku i podigne, a vrućica prestane. Žena stane ih posluživati."},{"book":"Marko","chapter":"1","verse":"32","text":"Uvečer, kad je sunce zašlo, dovedu mu sve bolesnike i opsjednute,"},{"book":"Marko","chapter":"1","verse":"33","text":"pa se sav grad skupio pred vratima."},{"book":"Marko","chapter":"1","verse":"34","text":"Isus je iscijelio brojne bolesnike od najrazličitijih bolesti i brojnim zlodusima zapovjedio da iziđu iz svojih žrtava. Ali nije dopustio zlodusima da govore jer su znali tko je on."},{"book":"Marko","chapter":"1","verse":"35","text":"Drugog jutra ustao je prije zore, povukao se na pusto mjesto i ondje se molio."},{"book":"Marko","chapter":"1","verse":"36","text":"Šimun i ostali krenu ga potražiti."},{"book":"Marko","chapter":"1","verse":"37","text":"Kad ga pronađu, rekoše mu: “Svi te traže!”"},{"book":"Marko","chapter":"1","verse":"38","text":"On im odgovori: “Hajdemo i dalje, u druga mjesta. I njima moram propovijedati poruku. Zbog toga sam došao!”"},{"book":"Marko","chapter":"1","verse":"39","text":"Tako je proputovao cijelu Galileju propovijedajući po sinagogama i istjerujući zloduhe."},{"book":"Marko","chapter":"1","verse":"40","text":"Jednom dođe k njemu neki gubavac, klekne pred njega i zamoli ga: “Ako hoćeš, možeš me iscijeliti!”"},{"book":"Marko","chapter":"1","verse":"41","text":"Isus se sažali, ispruži ruku, dotakne ga i reče: “Hoću! Budi čist!”"},{"book":"Marko","chapter":"1","verse":"42","text":"Gube odmah nestane i čovjek postane čist."},{"book":"Marko","chapter":"1","verse":"43","text":"Otpravljajući ga, Isus ga strogo upozori:"},{"book":"Marko","chapter":"1","verse":"44","text":"“Nikome o tomu ne govori, već idi ravno svećeniku te sa sobom ponesi žrtveni dar prema Mojsijevu zakonu kao javno svjedočanstvo svojeg ozdravljenja.”"},{"book":"Marko","chapter":"1","verse":"45","text":"Ali čovjek ode i počne svima govoriti što mu se dogodilo; zbog toga Isusa opkoli toliko mnoštvo da više nije mogao javno ući u bilo koji grad, već se morao zadržavati vani, na samotnim mjestima. A ljudi su stizali sa svih strana."}]}