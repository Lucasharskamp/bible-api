{"data":[{"book":"Matayu","chapter":"14","verse":"1","text":"Shipindi shilii mkulu gwa Galilaya Herodi kapikaniriti visoweru vya Yesu."},{"book":"Matayu","chapter":"14","verse":"2","text":"Nakaka ndo Yohani Mbatiza, ayu kazyuka kulawa kwa wahowiti, “kawagambira maafisa, ayi ndo toziya kana likakala lwa kutenda mauzauza.”"},{"book":"Matayu","chapter":"14","verse":"3","text":"Herodi ndo yakalagaliriti kuwera Yohani wamkamuli, wamtawi pingu na kumtula mushibetubetu. Katenditi hangu toziya ya Herodiya mdala gwa Filipi mlongu gwakuwi."},{"book":"Matayu","chapter":"14","verse":"4","text":"Toziya Yohani Mbatiza kaweriti kankumgambira Herodi, “Iherepa ndiri gwenga kumyuga Herodiya!”"},{"book":"Matayu","chapter":"14","verse":"5","text":"Herodi kafiriti kumlaga Yohani Mbatiza, kumbiti katiliti wantu wa Shiyawudi toziya Yohani Mbatiza womberi wamwoniti kuwera mbuyi gwa Mlungu."},{"book":"Matayu","chapter":"14","verse":"6","text":"Mumsambu gwa kulihola kwiwuka kwa Herodi, muhinga gwa Herodiya, kaviniti kulongolu kwa wahenga woseri. Herodi kanemeleriti nentu"},{"book":"Matayu","chapter":"14","verse":"7","text":"su kamgambiriti, “Nulirapi, hanukupi shoseri shagunduwa!”"},{"book":"Matayu","chapter":"14","verse":"8","text":"Mawu gwa muhinga ulii kamhimiziyiti muhinga gwakuwi kamgambiri tati gwakuwi kulonga, “Gunupi palaa panu muluseru mtuwi gwa Yohani Mbatiza!”"},{"book":"Matayu","chapter":"14","verse":"9","text":"Ata hangu mfalumi kahinginikiti, kumbiti toziya ya kulirapilira kwakuwi kulongolu kwa wahenga, kalagaliriti wamupi mtuwi muhinga ulii."},{"book":"Matayu","chapter":"14","verse":"10","text":"Su kalagalira Yohani kadumulwi mtuwi mushibetubetu."},{"book":"Matayu","chapter":"14","verse":"11","text":"Mtuwi gwa Yohani wagujega muluseru na kumupa muhinga ulii, nayomberi kagujega kwa mawu gwakuwi."},{"book":"Matayu","chapter":"14","verse":"12","text":"Wafundwa wa Yohani wiza, wayitoliti nshimba ya Yohani na kuyisira, shakapanu wagenditi kwa Yesu na kumgambira."},{"book":"Matayu","chapter":"14","verse":"13","text":"Yesu pakapikaniriti shisoweru kuusu Yohani, kawukiti pahala palii mumtumbwi na kagenditi pahala pa gweka. Wantu wapikiniriti aga, wamgendera Yesu kulawa lushi zyawu na wamfata kwa magulu."},{"book":"Matayu","chapter":"14","verse":"14","text":"Yesu pakasulukiti kulawa mumtumbwi na pakaliwoniti lipinga likulu lya wantu, Kawawoneriti lusungu na kawaponiziyiti woseri yawaweriti walwala."},{"book":"Matayu","chapter":"14","verse":"15","text":"Pamihi, wafundwa wakuwi wamgendereti Yesu na walonga, “Saa zigenda kala na pahala panu pagweka. Guwalekeziyi wantu wagendi zawu naguwaleki wagendi muvijiji wakahemeri viboga.”"},{"book":"Matayu","chapter":"14","verse":"16","text":"Yesu kawagambira, “Hapeni wawuki, mwenga muwayupi vintu vya kuliya!”"},{"book":"Matayu","chapter":"14","verse":"17","text":"Womberi wamwankula, “Twana mabumunda muhanu na wasomba wawili hera.”"},{"book":"Matayu","chapter":"14","verse":"18","text":"Yesu kalonga, “Su munjegeli panu.”"},{"book":"Matayu","chapter":"14","verse":"19","text":"Kawagambira wantu walivagi pasi mumihamba, shakapanu katola mabumunda muhanu na wasomba wawili, kalola kumpindi kwa Mlungu, kalonga mayagashii Mlungu. Kagamega mabumunda na kawapanana wafundwa wakuwi na wafundwa wawapanani wantu."},{"book":"Matayu","chapter":"14","verse":"20","text":"Kila muntu kaliya na kwikuta. Shakapanu wafundwa wajojinira majamanda lilongu na mbili ga vyavisigaliti."},{"book":"Matayu","chapter":"14","verse":"21","text":"Kwa wantu woseri yawaliyiti, wapalu hera waweriti elufu muhanu pota kuwawalanga wadala na wana."},{"book":"Matayu","chapter":"14","verse":"22","text":"Pala palii Yesu kawagambira wafundwa wakuwi wakweni mumtumbwi na wamlongoleri kuloka kumwambu kulitanda, shipindi yomberi kankuwaaga wantu."},{"book":"Matayu","chapter":"14","verse":"23","text":"Pakawaagiti kala, mweni kakweniti kulugongu kugenda kumluwa Mlungu. Payisokiti pamihi, Yesu kaweriti gweka yakuwi kulii,"},{"book":"Matayu","chapter":"14","verse":"24","text":"na shipindi ashi mtumbwi guweriti kala patali pa litanda, guweriti gugenda usegausega toziya lihega liweriti lyankuguyumbisiya."},{"book":"Matayu","chapter":"14","verse":"25","text":"Payiweriti luhunjuhunju Yesu kawagendiriti wafundwa wakuwi, pakagendagenda pampindi pamashi."},{"book":"Matayu","chapter":"14","verse":"26","text":"Wafundwa wakuwi pawamwoniti pakagendagenda pampindi pamashi, watiliti nentu. Womberi washowangana pawalonga, “Shihoka ayu!”"},{"book":"Matayu","chapter":"14","verse":"27","text":"Pala palii Yesu kawagambira womberi, “Namtira, ndo neni!”"},{"book":"Matayu","chapter":"14","verse":"28","text":"Shakapanu Peteru katakula, “Mtuwa, handa nakaka ndo gwenga gung'ambiri neni nizi kwa gwenga pamashi.”"},{"book":"Matayu","chapter":"14","verse":"29","text":"Yesu kamgambira, “Gwizi!” Su Peteru kasuluka kulawa mumtumbwi na kamgendera Yesu pakagendagenda pampindi pamashi."},{"book":"Matayu","chapter":"14","verse":"30","text":"Kumbiti pakawoniti liyega, kaweriti na lyoga su kanjiti kudidimila mumashi. Shakapanu kalila pakalonga, “Mtuwa! Gumponiziyi.”"},{"book":"Matayu","chapter":"14","verse":"31","text":"Palaa palii Yesu kalitalipisiya liwoku lyakuwi kamkola na kumgambira, “Ntambu yaguhera njimiru! Iwera hashi gwana lyoga?”"},{"book":"Matayu","chapter":"14","verse":"32","text":"Woseri wakwena mumtumbwi, na liyega linyamalira."},{"book":"Matayu","chapter":"14","verse":"33","text":"Shakapanu wafundwa mumtumbwi wamguwira Yesu pawalonga, “Nakaka gwenga gwa Mwana gwa Mlungu!”"},{"book":"Matayu","chapter":"14","verse":"34","text":"Waloka litanda na kusoka lushi lwa Genezareti,"},{"book":"Matayu","chapter":"14","verse":"35","text":"pahala wantu woseri wamumaniti Yesu. Su wawajega wantu yawalwala kulawa lushi zoseri za pakwegera na wamjegera Yesu."},{"book":"Matayu","chapter":"14","verse":"36","text":"Wamluwa kawajimiri woseri yawalwaliti wapati kushinkula luwiniku lwa nguwu yakuwi na woseri yawashinkuliti waweriti wakomu."}]}