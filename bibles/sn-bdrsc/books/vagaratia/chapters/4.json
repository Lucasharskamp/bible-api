{"data":[{"book":"VaGaratia","chapter":"4","verse":"1","text":"Zvandinoreva ndezvokuti kana mudyi wenhaka achiri mwana, haana kusiyana nenhapwa, kunyange hazvo ari muridzi wezvinhu zvose."},{"book":"VaGaratia","chapter":"4","verse":"2","text":"Ari pasi pavatariri navachengeti kusvikira panguva yakatarwa nababa vake."},{"book":"VaGaratia","chapter":"4","verse":"3","text":"Saizvozvowo, patakanga tiri vana, takanga tiri muutapwa pasi pezvokuvamba zvenyika."},{"book":"VaGaratia","chapter":"4","verse":"4","text":"Asi nguva yakati yakwana, Mwari akatuma Mwanakomana wake, akaberekwa nomukadzi, akaberekwa pasi pomurayiro,"},{"book":"VaGaratia","chapter":"4","verse":"5","text":"kuti adzikinure avo vari pasi pomurayiro, kuti tigamuchire kodzero yakazara yavanakomana."},{"book":"VaGaratia","chapter":"4","verse":"6","text":"Nokuda kwokuti muri vanakomana, Mwari akatuma Mweya woMwanakomana wake mumwoyo yedu, Mweya anodana achiti, “Abha, Baba.”"},{"book":"VaGaratia","chapter":"4","verse":"7","text":"Saka hamuchisiri nhapwa, asi vanakomana; uye sezvo muri vanakomana, Mwari akakuitaiwo vadyi venhaka."},{"book":"VaGaratia","chapter":"4","verse":"8","text":"Kare, pamakanga musingazivi Mwari, makanga muri nhapwa kuna avo vakanga vasiri vamwari chaivo."},{"book":"VaGaratia","chapter":"4","verse":"9","text":"Asi zvino zvamava kuziva Mwari, kana kuti munozivikanwa naMwari, seiko mava kudzokera kune zvokuvamba zvisina simba uye zvinonzwisa urombo? Munodazve kuitwa nhapwa nazvo here?"},{"book":"VaGaratia","chapter":"4","verse":"10","text":"Muri kucherechedza mazuva akasarudzika uye mwedzi nemwaka namakore!"},{"book":"VaGaratia","chapter":"4","verse":"11","text":"Ndinokutyirai kuti zvichida ndakatambisa simba rangu pamusoro penyu."},{"book":"VaGaratia","chapter":"4","verse":"12","text":"Ndinokumbira zvikuru kwamuri, hama, kuti muve seni, nokuti ini ndakaita semi. Hamuna kunditadzira."},{"book":"VaGaratia","chapter":"4","verse":"13","text":"Sezvamunoziva imi, kuti nokuda kwourwere ndakatanga kuparidza vhangeri kwamuri."},{"book":"VaGaratia","chapter":"4","verse":"14","text":"Kunyange zvazvo kurwara kwangu kwaiva muedzo kwamuri, hamuna kundisema kana kundimhura. Asi, makandigamuchira sokunge ndaiva mutumwa waMwari, sokunge ndakanga ndiri Jesu Kristu chaiye."},{"book":"VaGaratia","chapter":"4","verse":"15","text":"Ko, chii chakaitika kumufaro wenyu wose uya? Ndinogona kupupura kuti dai zvaibvira, mungadai makatumbura meso enyu makaapa kwandiri."},{"book":"VaGaratia","chapter":"4","verse":"16","text":"Zvino ndava muvengi wenyu zvandakuudzai chokwadi here?"},{"book":"VaGaratia","chapter":"4","verse":"17","text":"Vanhu ivavo vanoshingaira kuti vakubatei, asi pazvinhu zvisina kunaka. Zvavanoda ndezvokukutsausai kubva kwatiri, kuitira kuti imi mugovashingairira."},{"book":"VaGaratia","chapter":"4","verse":"18","text":"Zvakanaka kwazvo kushingaira, kana chinangwa chacho chakanaka, uye kuti muite izvozvo nguva dzose kwete kana ndinemi bedzi."},{"book":"VaGaratia","chapter":"4","verse":"19","text":"Vana vangu vanodikanwa, vandinotamburirazve pakubereka kusvikira Kristu aumbwa mamuri,"},{"book":"VaGaratia","chapter":"4","verse":"20","text":"ndaida sei kuti ndive nemi zvino uye ndishandure matauriro angu, nokuti ndiri kukanganisika nokuda kwenyu."},{"book":"VaGaratia","chapter":"4","verse":"21","text":"Ndiudzei, imi munoda kuva pasi pomurayiro, hamuzivi here zvinoreva murayiro?"},{"book":"VaGaratia","chapter":"4","verse":"22","text":"Nokuti kwakanyorwa kuti Abhurahama akanga ana vanakomana vaviri, mumwe nomukadzi woutapwa uye mumwe nomukadzi akasununguka."},{"book":"VaGaratia","chapter":"4","verse":"23","text":"Mwanakomana wake womukadzi mutapwa akaberekwa nenzira yenyama; asi mwanakomana wake womukadzi akasununguka akaberekwa nokuda kwechipikirwa."},{"book":"VaGaratia","chapter":"4","verse":"24","text":"Zvinhu izvi zvinofananidzira, nokuti vakadzi ava vanomirira sungano mbiri. Imwe sungano inobva paGomo reSinai uye inobereka vana vanofanira kuva nhapwa: Ndiye Hagari."},{"book":"VaGaratia","chapter":"4","verse":"25","text":"Zvino Hagari anomirira Gomo reSinai muArabhia uye rakaenzana neguta reJerusarema razvino, nokuti riri pautapwa navana varo."},{"book":"VaGaratia","chapter":"4","verse":"26","text":"Asi Jerusarema riri kumusoro rakasununguka, uye ndivo mai vedu."},{"book":"VaGaratia","chapter":"4","verse":"27","text":"Nokuti kwakanyorwa kuchinzi:"},{"book":"VaGaratia","chapter":"4","verse":"28","text":"Zvino imi hama, muri vana vechipikirwa saIsaka."},{"book":"VaGaratia","chapter":"4","verse":"29","text":"Panguva iyoyo mwanakomana akazvarwa nenzira yenyama akatambudza mwanakomana akaberekwa nesimba roMweya. Zvakadaro nanhasi."},{"book":"VaGaratia","chapter":"4","verse":"30","text":"Asi Rugwaro runoti kudiniko? “Dzinga murandakadzi nomwanakomana wake, nokuti mwanakomana womurandakadzi haangatongogovani nhaka nomwanakomana womukadzi akasununguka.”"},{"book":"VaGaratia","chapter":"4","verse":"31","text":"Naizvozvo, hama, isu hatizi vana vomurandakadzi, asi vomukadzi akasununguka."}]}