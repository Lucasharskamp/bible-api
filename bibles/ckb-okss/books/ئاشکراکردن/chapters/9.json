{"data":[{"book":"ئاشکراکردن","chapter":"9","verse":"1","text":"کاتێک فریشتەی پێنجەم کەڕەناکەی لێدا، تەماشام کرد ئەستێرەیەک لە ئاسمانەوە کەوتە سەر زەوی و کلیلی بیری بێ بنی9‏:1 بڕوانە لۆقا 8‏:31‏‏.‏ پێدرابوو."},{"book":"ئاشکراکردن","chapter":"9","verse":"2","text":"کاتێک فریشتەکە بیری بێ بنی کردەوە، دووکەڵێک لە شێوەی دووکەڵی کوورەیەکی گەورە لێی بەرزبووەوە و خۆر و ئاسمانی تاریک کرد."},{"book":"ئاشکراکردن","chapter":"9","verse":"3","text":"لە دووکەڵەکەوە کوللە بارییە سەر زەوی و توانا و دەسەڵاتێکی وەک توانا و دەسەڵاتی دووپشکی زەوییان پێدرابوو."},{"book":"ئاشکراکردن","chapter":"9","verse":"4","text":"کوللەکان فەرمانی ئەوەیان پێدرابوو کە زیان بە گیای زەوی و هیچ سەوزایی و هیچ درەختێک نەگەیەنن، تەنها زیان بەو خەڵکانە بگەیەنن کە مۆری خودایان بە نێوچەوانەوە نییە."},{"book":"ئاشکراکردن","chapter":"9","verse":"5","text":"ڕێیان پێنەدرابوو ئەو خەڵکانە بکوژن، بەڵکو پێنج مانگ ئازاریان بدەن. ئازارەکەی وەک ئازاری دووپشکە کاتێک بە مرۆڤەوە دەدات."},{"book":"ئاشکراکردن","chapter":"9","verse":"6","text":"لەو ڕۆژانەدا خەڵک بەدوای مردندا دەگەڕێن بەڵام نایدۆزنەوە، حەز لە مردن دەکەن بەڵام مردن لێیان ڕادەکات."},{"book":"ئاشکراکردن","chapter":"9","verse":"7","text":"شێوەی کوللەکان وەک ئەو ئەسپانە بوون کە بۆ شەڕ ئامادە دەکرێن، لەسەر سەریان شتێک لە شێوەی تاجێکی زێڕین هەبوو و ڕوخساریان وەک مرۆڤ بوو."},{"book":"ئاشکراکردن","chapter":"9","verse":"8","text":"قژیان لە شێوەی قژی ئافرەت بوو و ددانەکانیشیان وەک ددانی شێر."},{"book":"ئاشکراکردن","chapter":"9","verse":"9","text":"زرێیان هەبوو وەک زرێی ئاسنین، دەنگی باڵەکانیان وەک دەنگی ئەو گالیسکانە بوو کە ئەسپێکی زۆری پێوەیە و تاودەدرێن بەرەو جەنگ."},{"book":"ئاشکراکردن","chapter":"9","verse":"10","text":"چەند کلکێکی چزووداری وەک دووپشکیان هەبوو، پێنج مانگ توانا و دەسەڵاتی ئەوەیان پێدرابوو کە بە کلکەکانیان ئازاری خەڵک بدەن."},{"book":"ئاشکراکردن","chapter":"9","verse":"11","text":"فریشتە بەدکارەکەی بیری بێ بن پاشا بوو بەسەریانەوە، بە عیبری ناوی ئەبەدۆنە‏9‏:11 ئەبەدۆن: لە پەیمانی کۆن، ئەم وشەیە بە (لەناوبەر) وەرگێڕدراوە، بڕوانە ئەیوب 26‏:6‏‏.‏ و بە یۆنانی ناوی ئەپۆلیۆنە‏."},{"book":"ئاشکراکردن","chapter":"9","verse":"12","text":"نەهامەتی یەکەم نەماوە، دوو نەهامەتی دیکە ماون کە دوای ئەمە دێن."},{"book":"ئاشکراکردن","chapter":"9","verse":"13","text":"پاشان فریشتەی شەشەم کەڕەناکەی لێدا و دەنگێک لە چوار قۆچەکەی قوربانگا زێڕینەکەی بەردەم خوداوە هاتە بەر گوێم،"},{"book":"ئاشکراکردن","chapter":"9","verse":"14","text":"کە بە فریشتەی شەشەمی دەگوت کە کەڕەناکەی پێبوو: «چوار فریشتە بەستراوەکەی لای ڕووباری گەورەی فورات ئازاد بکە.»"},{"book":"ئاشکراکردن","chapter":"9","verse":"15","text":"چوار فریشتەکەی ئامادە کرابوون بۆ ئەو کاتژمێر و ڕۆژ و مانگ و ساڵە، ئازاد کران، تاکو سێیەکی ئادەمیزاد بکوژن."},{"book":"ئاشکراکردن","chapter":"9","verse":"16","text":"گوێم لێبوو ژمارەی سەربازە سوارەکان دوو هێندەی دە هەزار جار دە هەزار بوو."},{"book":"ئاشکراکردن","chapter":"9","verse":"17","text":"ئەو ئەسپ و سوارانەی کە لە بینینەکەدا بۆم ئاشکرا کران بەم شێوەیە بوون: زرێی ئاگرین و مرواریدار و گۆگردیان هەبوو، سەری ئەسپەکان وەک سەری شێر وابوون و لە دەمیانەوە ئاگر و دووکەڵ و گۆگرد دەردەچوو."},{"book":"ئاشکراکردن","chapter":"9","verse":"18","text":"بەو سێ بەڵایە سێیەکی ئادەمیزاد کوژران، بە ئاگر و دووکەڵ و گۆگرد کە لە دەمیانەوە دەردەچوو."},{"book":"ئاشکراکردن","chapter":"9","verse":"19","text":"هێزی ئەسپەکان لە دەم و کلکیاندا بوو، چونکە کلکیان وەک مار سەری هەبوو خەڵکیان پێ ئازار دەدا."},{"book":"ئاشکراکردن","chapter":"9","verse":"20","text":"پاشماوەی ئادەمیزاد کە بەو بەڵایانە نەکوژران، تۆبەیان لە کردەی دەستی خۆیان نەکرد. بەردەوام بوون لە کڕنۆشبردن بۆ ڕۆحی پیس و ئەو بتانەی کە لە زێڕ و زیو و بڕۆنز و بەرد و دار دروستکرابوون، کە ناتوانن ببیستن و ببینن و بڕۆن."},{"book":"ئاشکراکردن","chapter":"9","verse":"21","text":"هەروەها لە کوشتن و فاڵچیێتی و داوێنپیسی و دزیکردن تۆبەیان نەکرد."}]}