{"data":[{"book":"ሌዊ ዓሶ ማፃኣፖ","chapter":"19","verse":"1","text":"ናንጊና ናንጋ ጎዳ ሙሴም፦"},{"book":"ሌዊ ዓሶ ማፃኣፖ","chapter":"19","verse":"2","text":"«ዒስራዔኤሌ ዴሮም ሂዚ ጌዔ፤ ‹ታኣኒ ናንጊና ናንጋ ጎዳ ማዔ ዒንሢኮ ፆኦዛሢ ዱማዼያታሢሮ ዒንሢያ ታኣም ዱማዼያ ማዑዋቴ፤ 19፡2 ሌዊ. ዓኬ 11፡44-45፤ 1ጴፂ. 1፡16።"},{"book":"ሌዊ ዓሶ ማፃኣፖ","chapter":"19","verse":"3","text":"ዒንሢ ፔቴ ፔቴሢ ዒንሢኮ ዓዶና ዒንዶና ቦንቹዋቴ፤ ታኣኒ ሃውሾንጎ ጌዔ ኬሎ ካፒ ቦንቹዋቴ፤ ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ።› 19፡3 ኬሲ. ማፃ 20፡8፤ 12፤ ላሚ. ዎማ 5፡12፤ 16።"},{"book":"ሌዊ ዓሶ ማፃኣፖ","chapter":"19","verse":"4","text":"«ታና ሃሺ ሜሌ ፆኦዞ ካኣሽኪፖቴ፤ ዓንጊና ኮሾና ካኣሽኮ ባኣዚያ ማዢ ካኣሽኪፖቴ፤ ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ። 19፡4 ሌዊ. ዓኬ 20፡15-16፤ ላሚ. ዎማ 5፡19-20።"},{"book":"ሌዊ ዓሶ ማፃኣፖ","chapter":"19","verse":"5","text":"«ፔቱሞና ዒንጊንታ ዒንጊፆ ታኣም ዒንሢ ዒንጋ ዎዶና ዒንሢኮ ዒንጊፆ ታ ዔካያ ማዓንዳጉዲ ማሂ ሺኢሹዋቴ።"},{"book":"ሌዊ ዓሶ ማፃኣፖ","chapter":"19","verse":"6","text":"ሹኪንቴ ዓሽካ ሹኪንቴ ዓቦ፥ ሃንጎ ዚሮ ጉቴ ሙይንታንዳያ ኮይሳኔ፤ ሃይሣሳ ኬሊ ሄላንዳኣና ዓቲ ዴዔቴ ዓሽካ ታሚና ሚቺንቶንጎ፤"},{"book":"ሌዊ ዓሶ ማፃኣፖ","chapter":"19","verse":"7","text":"ሃይሣሳ ኬሎና ሙይንቴቴ ዬይ ዒኢቴያኬ፤ ዬያ ታ ዔካ ዒንጊሢቱዋሴ።"},{"book":"ሌዊ ዓሶ ማፃኣፖ","chapter":"19","verse":"8","text":"ዬያ ሙዔ ዓሢ ታኣም ዱማዼ ባኮ ሼሌዔ ባኣዚ ማሂ ዛጌሢሮ ዻቢንቲ ዒዛኮ ማዓንዳኔ፤ ዬይ ዓሢ ታ ዴሮ ባኣካ ማዒ ፓይዲንታዓኬ።"},{"book":"ሌዊ ዓሶ ማፃኣፖ","chapter":"19","verse":"9","text":"«ዒንሢ ዒንሢኮ ማኣሎ ቡራ ዎዶና ጎዦኮ ዓጮ ዛሎይዳ ዓኣ ሃኣኮ ዔኪፖቴ፤ ቶሊ ዓቴ ሃኣኮዋ ጊንሣ ማዒ ዚንጊፖቴ፤"},{"book":"ሌዊ ዓሶ ማፃኣፖ","chapter":"19","verse":"10","text":"ዎይና ካፄም ኔ ማንፃ ዎዶና ዓቴ ዓኣፖንታ ሳዓ ዲኢኔሢንታ ላሚ ጊንሣ ሺሪ ማንፂፖ፤ ዬያ ቢያ ማንቆ ዓሶና ሜሌ ዓጪፓ ሙኬ ዓሶናም ሃሼ፤ ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ።"},{"book":"ሌዊ ዓሶ ማፃኣፖ","chapter":"19","verse":"11","text":"«ዉኡቂፖቴ፤ ዓሲ ጌሺፖቴ፤ ሉኡቂፖቴ።"},{"book":"ሌዊ ዓሶ ማፃኣፖ","chapter":"19","verse":"12","text":"ኔኤኒ ማዻኑዋ ባኣዚ ታ ሱንፆና ጫኣቂፖቴ፤ ዒንሢ ዬያይዳያ ማዔቴ ዒንሢኮ ፆኦዛሢ ሱንፆ ዒንሢ ዒኢሳኔ፤ ታኣኒ ናንጊና ናንጋ ጎዳኬ። 19፡12 ኬሲ. ማፃ 20፡7፤ ላሚ. ዎማ 5፡11፤ ማቲ. 5፡33።"},{"book":"ሌዊ ዓሶ ማፃኣፖ","chapter":"19","verse":"13","text":"«ኔ ላጋሢም ፑርታ ማዺፖ፤ ሃሣ ዒዛኮ ዓኣ ባኣዚያ ቡሪ ዔኪፖ፤ ዬያጉዲ ሚኢሼ ዒንጊ ኔ ማዺሻ ዓሢኮ ሚኢሾ ፔቴ ዓቢያ ኔ ኮይላ ዎይሡዋዖ ቤዞና ዒዛም ጪጌ። 19፡13 ላሚ. ዎማ 24፡14-15።"},{"book":"ሌዊ ዓሶ ማፃኣፖ","chapter":"19","verse":"14","text":"ዋይዚ ባይቄ ዓሲ ጫሽኪፖ፤ ዓኣፒ ባይቄ ዓሲኮ ቤርታ ዹቃንዳ ባኣዚ ጌሢፖ፤ ኔኤኮ ፆኦዛሢ ዒጊጬ፤ ታኣኒ ናንጊና ናንጋ ጎዳኬ። 19፡14 ላሚ. ዎማ 27፡18።"},{"book":"ሌዊ ዓሶ ማፃኣፖ","chapter":"19","verse":"15","text":"«ዓሲም ጌስቲ ኔ ዎጋ ዎዶና ጉሙርቂንታያ ሃሣ ፒዜ ማዔ፤ ቢያሢም ሄኮ ዎጌ፤ ማንቃሢም ማንቃቶሮ ጌይ ዖርጎጫሢ ዖርጎቹሞሮ ጌይ ዱማሲ ዎጊፖ። 19፡15 ኬሲ. ማፃ 23፡6-8፤ ላሚ. ዎማ 16፡19።"},{"book":"ሌዊ ዓሶ ማፃኣፖ","chapter":"19","verse":"16","text":"ዓሲ ባኣካ ሃንቲ ሃንቲ ዓሲ ዾንኪ ሺሪፖ፤ ሃሣ ዓሲኮ ሼምፖ ባይዛኒ ዳንዳዓ ባኣዚያ ማዺ ሺሪፖ፤ ታኣኒ ናንጊና ናንጋ ጎዳኬ።"},{"book":"ሌዊ ዓሶ ማፃኣፖ","chapter":"19","verse":"17","text":"«ኔኤኮ ጌርሲ ዒኔና ዒፂፖ፤ ዒ ዻቤ ባኣዚ ዓኣቴ ኔኤኮዋ ዬይ ዻቢንቲ ማዑዋጉዲ ፔጌና ጎሪ ዒዛ ዞሬ። 19፡17 ማቲ. 18፡15።"},{"book":"ሌዊ ዓሶ ማፃኣፖ","chapter":"19","verse":"18","text":"ኔ ዓሶ ዓዳ ኔና ማሂ ናሽኬ፤ ኮሜ ኮፂፖ፤ ሃሣ ኮሜ ዓርቂያኣ ዴዒፖ፤ ታኣኒ ናንጊና ናንጋ ጎዳኬ። 19፡18 ማቲ. 5፡43፤ 19፡19፤ 22፡39፤ ማር. 12፡31፤ ሉቃ. 10፡27፤ ሮሜ 13፡9፤ ጋላ. 5፡14፤ ያይ. 2፡8።"},{"book":"ሌዊ ዓሶ ማፃኣፖ","chapter":"19","verse":"19","text":"«ታኣኮ ዳምቦ ካፑዋቴ፥ ዱማ ዱማ ቶኦኪ ማዔ ቆልሞ ሾዓንዳጉዲ ዎላ ካንሢ ቤኤሊሲ፥ ሃሣ ዓኪሲሲፖ፤ ጎሺዳ ላምዖ ቶኦኪ ማዓ ሃኣኮ ዜርቂፖ፤ ሃሣ ላምዖ ባኣዚ ዎላ ካንሢ ሱኪ ዹይሶና ማኣዖዋ ማይንቲፖ። 19፡19 ላሚ. ዎማ 22፡9-11።"},{"book":"ሌዊ ዓሶ ማፃኣፖ","chapter":"19","verse":"20","text":"«ፔቴ ዓሲ ፔኤም ማዻ ዉዱሮ ናይ ሜሌ ዓሲም ጊኢጊሼስካፓ ናዔሎ ዔካሢ ሚኢሾ ጪጊ ዱኡዙዋንቴ ዒንጋ ዓሢ ዉዱሮ ናዔሎና ላሄቴ ላምዖንሢ ዎጎ ዻቤያ ማዒ ዖኦጪንታንዳኔ፤ ጋዓንቴ ዒዛ ዓሢ ማኣራፓ ጋፒ ኬስኪባኣሢሮ ዎዺ ዔያቶ ዎዻኒ ዳንዳዑዋሴ።"},{"book":"ሌዊ ዓሶ ማፃኣፖ","chapter":"19","verse":"21","text":"ዬይ ዓሢ ዻቢንቲ ዛላ ዒንጊንታ ዒንጊሢ ማዓ፥ ፔቴ ዓዴ ማራይ ዓፒሎና ማዢንቴ፥ ፆኦሲ ዴሮና ካኣማ ማኣሮ ካሮ ታ ቤርቶ ዔኪ ሙኮንጎ።"},{"book":"ሌዊ ዓሶ ማፃኣፖ","chapter":"19","verse":"22","text":"ዬካፓ ቄኤሳሢ ዬያ ዓሢኮ ጎሞ ጌኤሻኒ ዒንጎ ዒንጊፆ ዳምቦ ጎይፆና ዒንጊ ጌኤሺፆ ዳምቦ ኩንሦንጎ፤ ጎማኣ ዒዛኮ ዓቶም ጌይንታንዳኔ።"},{"book":"ሌዊ ዓሶ ማፃኣፖ","chapter":"19","verse":"23","text":"«ካኣናኔ ዓጮ ጌላዖ ዓይጎዋ ማዖም ዓኣፒ ዓኣፓ ሚሢ ዒንሢ ቱኬ ዎዶና ሚፆኮ ዓኣፓ ዴንዲ ሃይሦ ሌዔ ሄላንዳኣና ሙይንቱዋጉዲ ላኣጊንቴሢሮ ሙይፖቴ።"},{"book":"ሌዊ ዓሶ ማፃኣፖ","chapter":"19","verse":"24","text":"ዖይዳሳ ሌዖና ዓኣፔ ዓኣፖ ታና ዒንሢ ጋላታንዳ፥ ታኣም ዒንጊንታ ዱማዼ ዒንጊሢ ማዖንጎ።"},{"book":"ሌዊ ዓሶ ማፃኣፖ","chapter":"19","verse":"25","text":"ዶንጋሳ ሌዖና ጋዓንቴ ሚፆኮ ዓኣፖ ሙዑዋቴ፤ ዒንሢ ዬያይዴቴ ሚፃ ዒንሢኮ ቢያ ዎዴ ዓኣፓንዳኔ፤ ታኣኒ ናንጊና ናንጋ ጎዳ ዒንሢኮ ፆኦሲኬ።"},{"book":"ሌዊ ዓሶ ማፃኣፖ","chapter":"19","verse":"26","text":"«ሱጉሢ ዓኣ ዓሽኪ ሙይፖቴ፤ ዦዋቶታቴያ ማርሻኣ ማርሺፖቴ። 19፡26 ማዢ. ማፃ 9፡4፤ ሌዊ. ዓኬ 7፡26-27፤ 17፡10-14፤ ላሚ. ዎማ 12፡16፤ 23፤ 15፡23፤ 18፡10።"},{"book":"ሌዊ ዓሶ ማፃኣፖ","chapter":"19","verse":"27","text":"ቶኦኮ ጋፓኖኮ ዴሞ ታይዚ ዛኣሪፖቴ፤ ቡኡጮዋ ዒንሢኮ ቃሚሢ ታይዚፖቴ፤"},{"book":"ሌዊ ዓሶ ማፃኣፖ","chapter":"19","verse":"28","text":"ዑፃኣ ዒንሢኮ ኮንኮ ጫርጊፖቴ፤ ሃሣ ሃይቄ ዓሶሮዋ ዑፆ ዒንሢኮ ቲቂ ኪፃሲፖቴ፤ ታኣኒ ናንጊና ናንጋ ጎዳኬ። 19፡28 ሌዊ. ዓኬ 21፡5፤ ላሚ. ዎማ 14፡1።"},{"book":"ሌዊ ዓሶ ማፃኣፖ","chapter":"19","verse":"29","text":"«ዓይሁዴ ማዒባኣ ዓሶኮ ካኣዦ ማኣራ ማዺንታሢጉዲ ዉዱሮ ናዖ ኔኤኮ ዬያ ማዺሺ ዒኢሲፖ፤ ኔኤኒ ዬያይዴቴ ሜሌ ካኣሺ ኔ ካኣሽካኔ ጌይሢኬ፤ ሳዓኣ ዒኢቴ ማዾና ኩሜያ ማዓንዳኔ። 19፡29 ላሚ. ዎማ 23፡17።"},{"book":"ሌዊ ዓሶ ማፃኣፖ","chapter":"19","verse":"30","text":"ታኣኒ ሃውሾንጎ ጌዔ ኬሎ ካፒ ቦንቹዋቴ፤ ታኣም ዱማዼ ማኣሮዋ ቦንቹዋቴ፤ ታኣኒ ናንጊና ናንጋ ጎዳኬ። 19፡30 ሌዊ. ዓኬ 26፡2።"},{"book":"ሌዊ ዓሶ ማፃኣፖ","chapter":"19","verse":"31","text":"«ኔኤኒ ዒኢቱዋጉዲ ሶይናሢና ዦዎና ኮራ ዓኣዺፖ፤ ታኣኒ ናንጊና ናንጋ ጎዳ ማዔ ኔ ፆኦዛሢኬ። 19፡31 ላሚ. ዎማ 18፡11፤ 1ሳሙ. 28፡3፤ 2ካኣቶ. ማ 23፡4፤ ዒሲ. 8፡19።"},{"book":"ሌዊ ዓሶ ማፃኣፖ","chapter":"19","verse":"32","text":"«ጋርቼ ዓሲም ዴዔ ቤዛፓ ዔቂ፥ ቦንቼ፤ ታናኣ ዒጊጪ ቦንቼ፤ ታኣኒ ናንጊና ናንጋ ጎዳኬ።"},{"book":"ሌዊ ዓሶ ማፃኣፖ","chapter":"19","verse":"33","text":"«ዒንሢ ኮይላ ናንጋ፥ ሜሌ ዓጪፓ ሙኬ ዓሲም ጌኔ ማዺፖቴ፤"},{"book":"ሌዊ ዓሶ ማፃኣፖ","chapter":"19","verse":"34","text":"ዒንሢ ዓሶም ዒንሢ ማዻማጉዲ ኮሺ ባኣዚ ማዹዋቴ፤ ዓዳ ዒንሢ ማሂ ዔያቶ ናሽኩዋቴ፤ ሃያኮ ቤርታ ዒንሢ ጊብፄ ዓጮይዳ ሙኬ ዓሲ ማዒ ናንጌሢ ማሉዋቴ፤ ታኣኒ ናንጊና ናንጋ ጎዳ ማዔ ዒንሢኮ ፆኦዛሢኬ። 19፡34 ኬሲ. ማፃ 22፡21፤ ላሚ. ዎማ 24፡17-18፤ 27፡19።"},{"book":"ሌዊ ዓሶ ማፃኣፖ","chapter":"19","verse":"35","text":"«ዒንሢ ማካ ባኮና ማዖም ዒንሢ ሚፃ ባኮና ዓሲ ጌሺ ማዾ ባኣዚ ማዺፖቴ።"},{"book":"ሌዊ ዓሶ ማፃኣፖ","chapter":"19","verse":"36","text":"ዒንሢ ማካ ባኮና ሚፃ ባካ ጉሙርቂንታያ ሃሣ ጎኔ ባኣዚ ማዖንጎ፤ ጊብፄ ዓጫፓ ዒንሢ ዔኪ ኬሴሢ ናንጊና ናንጋ ጎዳ ማዔ ዒንሢኮ ፆኦዛሢ ታናኬ። 19፡36 ላሚ. ዎማ 25፡13-16፤ ኮኦኪ. 20፡10።"},{"book":"ሌዊ ዓሶ ማፃኣፖ","chapter":"19","verse":"37","text":"ዒንሢም ታኣኒ ዒንጌ ዳምቦንታ ዎጎንታ ማዺ ኩንሣያ ማዑዋቴ፤ ታኣኒ ናንጊና ናንጋ ጎዳኬ» ጌዔኔ።"}]}