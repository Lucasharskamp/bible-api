{"data":[{"book":"2 Ndị Kọrint","chapter":"6","verse":"1","text":"Dịka ndị ha na ya na-arụkọ ọrụ nʼotu, anyị na-arịọ arịrịọ sị unu ahapụla ịnara amara a Chineke na-enye unu nʼefu."},{"book":"2 Ndị Kọrint","chapter":"6","verse":"2","text":"Nʼihi na ọ na-ekwu,"},{"book":"2 Ndị Kọrint","chapter":"6","verse":"3","text":"Anyị etinyeghị ihe ịsọ ngọngọ nʼụzọ onye ọbụla ka ọ ghara iwetara ọrụ anyị ihe ịta ụta."},{"book":"2 Ndị Kọrint","chapter":"6","verse":"4","text":"Kama nʼime ihe niile, anyị na-agbalịsị ike ime ka ndị mmadụ mara na anyị bụ ndị na-ejere Chineke ozi. Anyị ji ndidi na ntachiobi na-edi nsogbu niile na mkpagbu niile na ahụhụ niile na-adakwasị anyị."},{"book":"2 Ndị Kọrint","chapter":"6","verse":"5","text":"A na-eti anyị ihe otiti ọtụtụ mgbe. E tinyekwala anyị nʼime ụlọ mkpọrọ dị iche iche. Ọtụtụ mgbe ka igwe mmadụ tikwara anyị ihe otiti. Anyị na-adọgbu onwe anyị nʼọrụ. Ọtụtụ abalị anyị nọkwara nʼime ịmụ anya na-erighị nri,"},{"book":"2 Ndị Kọrint","chapter":"6","verse":"6","text":"nʼime ịdị ọcha na ezi nghọta na ntachiobi nke anyị nwere, nʼinwe obiọma na ezi ịhụnanya nke ihu abụọ nʼadịghị na ya nʼime Mmụọ Nsọ,"},{"book":"2 Ndị Kọrint","chapter":"6","verse":"7","text":"sitekwa nʼikwu eziokwu na site nʼike Chineke. Anyị buru ezi omume dịka ngwa agha nʼaka nri na nʼaka ekpe."},{"book":"2 Ndị Kọrint","chapter":"6","verse":"8","text":"Ụfọdụ na-asọpụrụ anyị ma ndị ọzọ na-eme anyị ihe ihere. Ụfọdụ na-ata anyị ụta, ma ụfọdụ na-eto anyị. Ụfọdụ mmadụ na-agụ anyị dị ka ndị ụgha, ma anyị nọgidesịrị ike na-ekwu eziokwu."},{"book":"2 Ndị Kọrint","chapter":"6","verse":"9","text":"Ụwa amaghị anyị, ma a maara anyị. Ọ bụ ezie na anyị na ọnwụ na-anọ nso mgbe niile, ma lee anyị ka dịkwa ndụ. A na-ata anyị ahụhụ, ma lee anyị anwụghị."},{"book":"2 Ndị Kọrint","chapter":"6","verse":"10","text":"Anyị na-anọ nʼihe mwute mgbe niile, ma lee ọṅụ juru anyị obi. Anyị bụ ndị ogbenye, ma anyị na-eme ka ọtụtụ mmadụ bụrụ ndị ọgaranya. Anyị enweghị ihe ọbụla, ma lee anyị nwere ihe niile."},{"book":"2 Ndị Kọrint","chapter":"6","verse":"11","text":"Ndị enyi anyị nọ na Kọrint, anyị agwala unu ihe niile dị anyị nʼobi, anyị emeghepụla obi anyị nye unu."},{"book":"2 Ndị Kọrint","chapter":"6","verse":"12","text":"Anyị ji obi anyị niile hụ unu nʼanya, ma unu mechiri obi unu nʼebe anyị nọ."},{"book":"2 Ndị Kọrint","chapter":"6","verse":"13","text":"Ugbu a, ana m ekwu dịka ana m agwa ụmụntakịrị. Na-emesonu anyị dịka anyị si emeso unu, meenụ ka obi unu saa mbara nʼebe anyị nọ."},{"book":"2 Ndị Kọrint","chapter":"6","verse":"14","text":"Unu ekwela ka unu na ndị na-ekweghị ekwe nwee nkekọta ọbụla. Nʼihi na gịnị ka ezi omume na ajọ omume nwekọrọ? Olee ụdị mmekọ ìhè na ọchịchịrị ga-enwekọ?"},{"book":"2 Ndị Kọrint","chapter":"6","verse":"15","text":"Ọ bụ nwekọ dị aṅaa dị na-agbata Kraịst na ekwensu? Gịnịkwa ka onye kwere ekwe na onye na-ekweghị ekwe nwekọrọ?"},{"book":"2 Ndị Kọrint","chapter":"6","verse":"16","text":"Gịnị bụ ihe jikọtara ụlọnsọ Chineke na arụsị? Nʼihi na anyị onwe anyị bụ ụlọnsọ Chineke dị ndụ. Dịka Chineke kwuru,"},{"book":"2 Ndị Kọrint","chapter":"6","verse":"17","text":"Ya mere,"},{"book":"2 Ndị Kọrint","chapter":"6","verse":"18","text":"Ma,"}]}