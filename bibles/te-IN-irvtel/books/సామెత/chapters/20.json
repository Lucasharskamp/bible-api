{"data":[{"book":"సామెత","chapter":"20","verse":"1","text":"ద్రాక్ష మద్యం ఎగతాళి పాలు చేస్తుంది. సారాయి మనిషిని గిల్లికజ్జాలు పెట్టుకునేలా చేస్తుంది. తప్ప తాగి దారి తప్పేవాడు బుద్ధి లేని వాడు."},{"book":"సామెత","chapter":"20","verse":"2","text":"రాజు వల్ల కలిగే భయం సింహగర్జన వంటిది. రాజుకు కోపం రేపే వాడు తన ప్రాణానికే ముప్పు తెచ్చిపెట్టుకుంటాడు."},{"book":"సామెత","chapter":"20","verse":"3","text":"కలహానికి దూరంగా ఉండడం మనిషికి గౌరవం. మూర్ఖుడు కావాలని వాదం పెట్టుకుంటాడు."},{"book":"సామెత","chapter":"20","verse":"4","text":"నాట్లు వేసే కాలంలో సోమరిపోతు నాగలి పట్టడు. కోతకాలంలో పంటకోసం వస్తే వాడికి ఏమీ దొరకదు."},{"book":"సామెత","chapter":"20","verse":"5","text":"మనిషి హృదయంలోని ఆలోచన లోతైన నీళ్ల వంటిది. వివేకం గలవాడు దాన్ని చేదుకుంటాడు."},{"book":"సామెత","chapter":"20","verse":"6","text":"నేను నమ్మదగిన వాణ్ణి అని చాలామంది చెప్పుకుంటారు. అయితే నమ్మదగిన వాడు ఎవరికి కనిపిస్తాడు?"},{"book":"సామెత","chapter":"20","verse":"7","text":"యథార్థవర్తనుడు తన నీతిలో నడుచుకుంటాడు. అతని తదనంతరం అతని పిల్లలు ధన్యులౌతారు."},{"book":"సామెత","chapter":"20","verse":"8","text":"న్యాయపీఠంపై కూర్చున్న రాజు తన కళ్ళతో చెడుతనాన్ని చెదరగొడతాడు."},{"book":"సామెత","chapter":"20","verse":"9","text":"నా హృదయాన్ని శుద్ధి చేసుకున్నాను. పాపమంతా వదిలించుకున్నాను అని ఎవరు అనగలరు?"},{"book":"సామెత","chapter":"20","verse":"10","text":"వేరువేరు తూకం రాళ్లు వేరువేరు కొలత గిన్నెలు, ఈ రెంటినీ యెహోవా అసహ్యించుకుంటాడు."},{"book":"సామెత","chapter":"20","verse":"11","text":"చిన్నవాళ్ళను సైతం వారి చర్యలను బట్టి, వారి ప్రవర్తన శుద్ధమైనదా, యథార్థమైనదా అనే దాన్ని బట్టి వాళ్ళు ఎలాటి వాళ్ళో చెప్పవచ్చు."},{"book":"సామెత","chapter":"20","verse":"12","text":"వినగల చెవి చూడగల కన్ను ఈ రెంటిని యెహోవాయే చేశాడు."},{"book":"సామెత","chapter":"20","verse":"13","text":"అతిగా నిద్ర పోవద్దు. లేకపోతే దరిద్రం ముంచుకు వస్తుంది. మేలుకుని ఉంటే కడుపు నిండా ఆహారం ఉంటుంది."},{"book":"సామెత","chapter":"20","verse":"14","text":"కొనేవాడు నాసిరకం అంటాడు. అవతలికి వెళ్లి దాన్నే మెచ్చుకుంటాడు."},{"book":"సామెత","chapter":"20","verse":"15","text":"బంగారం, విస్తారంగా రత్నాలు ఉన్నాయి. కానీ వివేకంగా మాట్లాడే పెదాలు అమూల్యమైన ఆభరణాలు."},{"book":"సామెత","chapter":"20","verse":"16","text":"పరాయివాడికి హామీగా ఉన్నవాడి బట్టలు తీసుకో. వ్యభిచారిణి కోసం పూచీ తీసుకున్న వాణ్ణి బాధ్యుడుగా ఎంచు."},{"book":"సామెత","chapter":"20","verse":"17","text":"మోసం చేసి తెచ్చిన ఆహారం మనుషులకు మధురంగా ఉంటుంది. కానీ తరువాత నోరంతా మట్టిగొట్టుకు పోతుంది."},{"book":"సామెత","chapter":"20","verse":"18","text":"ఉద్దేశాలు ఆలోచనచేత స్థిరం అవుతాయి. వివేక పూరితమైన నాయకత్వం ఉన్నప్పుడు మాత్రమే యుద్ధం చెయ్యి."},{"book":"సామెత","chapter":"20","verse":"19","text":"కొండేలు చెప్తూ తిరిగేవాడు ఇతరుల గుట్టు బయట పెడతాడు. కాబట్టి వాగుడు కాయల జోలికి పోవద్దు."},{"book":"సామెత","chapter":"20","verse":"20","text":"తన తండ్రిని గానీ తల్లిని గానీ దూషించేవాడి దీపం కారుచీకట్లో ఆరిపోతుంది."},{"book":"సామెత","chapter":"20","verse":"21","text":"నడమంత్రపు సిరి వల్ల చివరకూ దీవెనలు రావు."},{"book":"సామెత","chapter":"20","verse":"22","text":"కీడుకు ప్రతికీడు తలపెట్టవద్దు. యెహోవా కోసం కనిపెట్టుకో. ఆయన నిన్ను కాపాడుతాడు."},{"book":"సామెత","chapter":"20","verse":"23","text":"అన్యాయమైన తూకం రాళ్లు యెహోవాకు అసహ్యం. దొంగ త్రాసును ఆయన ఒప్పుకోడు."},{"book":"సామెత","chapter":"20","verse":"24","text":"మనిషి ప్రవర్తన యెహోవా వశంలో ఉంటుంది. తనకు జరగబోయేది అతనికి ఎలా తెలుస్తుంది?"},{"book":"సామెత","chapter":"20","verse":"25","text":"తొందరపడి, ఇది దేవునికి ఇచ్చేస్తున్నానని చెప్పడం, మొక్కుబడి చేసిన తరువాత దాన్ని గూర్చి విచారించడం ప్రమాద హేతువు."},{"book":"సామెత","chapter":"20","verse":"26","text":"జ్ఞానంగల రాజు భక్తిహీనులను చెల్లా చెదరు చేసేస్తాడు. అలాటి వాళ్ళ మీద బరువైన చక్రం దొర్లిస్తాడు."},{"book":"సామెత","chapter":"20","verse":"27","text":"మనిషి ఆత్మ యెహోవా పెట్టిన దీపం. అది అంతరంగాలన్నిటినీ శోధిస్తుంది."},{"book":"సామెత","chapter":"20","verse":"28","text":"కృప, సత్యం రాజుకు రక్ష. కృప మూలంగా అతడు తన సింహాసనాన్ని పదిలం చేసుకుంటాడు."},{"book":"సామెత","chapter":"20","verse":"29","text":"యువకుల బలం వారికి శోభ. నెరిసిన తల వృద్ధులకు సౌందర్యం."},{"book":"సామెత","chapter":"20","verse":"30","text":"గాయాలు చేసే దెబ్బలు మనసు లోతుల్లోకి దూరి చెడుతనాన్ని పరిహరిస్తాయి."}]}