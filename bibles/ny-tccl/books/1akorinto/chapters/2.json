{"data":[{"book":"1 Akorinto","chapter":"2","verse":"1","text":"Pamene ndinabwera kwa inu, abale, sindinabwere ndi luntha lodziwa kuyankhula kapena nzeru zapamwamba pamene ndinachitira umboni chinsinsi cha Mulungu."},{"book":"1 Akorinto","chapter":"2","verse":"2","text":"Pakuti ndinatsimikiza pamene ndinali ndi inu kuti ndisadziwe kanthu kena kupatula Yesu Khristu wopachikidwayo."},{"book":"1 Akorinto","chapter":"2","verse":"3","text":"Ndinabwera kwa inu wofowoka ndi wamantha, ndiponso wonjenjemera kwambiri."},{"book":"1 Akorinto","chapter":"2","verse":"4","text":"Uthenga ndi ulaliki wanga sunali wa mawu anzeru ndi onyengerera koma woonetsa mphamvu za Mzimu,"},{"book":"1 Akorinto","chapter":"2","verse":"5","text":"kuti chikhulupiriro chanu chisatsamire pa nzeru ya anthu koma pa mphamvu za Mulungu."},{"book":"1 Akorinto","chapter":"2","verse":"6","text":"Komabe ife timayankhula uthenga wa nzeru kwa okhwima, koma osati ndi nzeru ya mʼbado uno kapena ya olamula a mʼbado uno, amene mphamvu yawo ikutha."},{"book":"1 Akorinto","chapter":"2","verse":"7","text":"Ayi, ife timayankhula za nzeru yobisika ya Mulungu, nzeru imene inabisidwa ndipo imene Mulungu anatikonzera mu ulemerero wathu isanayambe nthawi."},{"book":"1 Akorinto","chapter":"2","verse":"8","text":"Palibe olamulira aliyense wa mʼbado uno amene anamumvetsetsa popeza anakamumvetsetsa sakanamupachika Ambuye wa ulemerero."},{"book":"1 Akorinto","chapter":"2","verse":"9","text":"Komabe monga zalembedwa kuti,"},{"book":"1 Akorinto","chapter":"2","verse":"10","text":"koma Mulungu waululira ife mwa Mzimu wake."},{"book":"1 Akorinto","chapter":"2","verse":"11","text":"Kodi ndani mwa anthu angadziwe maganizo a munthu wina, kupatula mzimu wa munthuyo wokhala mʼkati mwake? Chimodzimodzinso palibe amene adziwa maganizo a Mulungu kupatula Mzimu wa Mulunguyo."},{"book":"1 Akorinto","chapter":"2","verse":"12","text":"Mzimu amene tinalandira ife si wa dziko lapansi koma Mzimu wochokera kwa Mulungu wotipatsa ife mwaulere."},{"book":"1 Akorinto","chapter":"2","verse":"13","text":"Izi ndi zimene timayankhula osati mʼmawu wophunzitsidwa ndi nzeru za munthu koma mʼmawu wophunzitsidwa ndi Mzimu, kufotokozera zoonadi zauzimu mʼmawu auzimu."},{"book":"1 Akorinto","chapter":"2","verse":"14","text":"Munthu wopanda Mzimu savomereza zinthu zimene zichokera kwa Mzimu wa Mulungu, popeza ndi zopusa kwa iyeyo, ndipo sangazimvetsetse chifukwa zimazindikirika mwa Mzimu."},{"book":"1 Akorinto","chapter":"2","verse":"15","text":"Munthu wauzimu amaweruza pa zinthu zonse, koma iye mwini saweruzidwa ndi munthu aliyense."},{"book":"1 Akorinto","chapter":"2","verse":"16","text":"Pakuti"}]}