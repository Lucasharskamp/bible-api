{"data":[{"book":"Acts","chapter":"24","verse":"1","text":"Pans-din pichete mukhyo purohit Ananias aru kunba bura khan aru ekjon ukil jun laga naam Tertullus asele, taikhan arubi ahikena Governor ke Paul bhirodh te kotha koise."},{"book":"Acts","chapter":"24","verse":"2","text":"Aru jitia Paul ke Governor age te anise, Tertullus taike golti dikene eneka koise, “Apuni karone amikhan bisi shanti thaki ase, aru etu desh te apuni laga gyaan pora bodli korise;"},{"book":"Acts","chapter":"24","verse":"3","text":"Amikhan laga sob jagah te aru hodai etu karone khushi pora apuni ke dhanyavad kori thake."},{"book":"Acts","chapter":"24","verse":"4","text":"Hoilebi, apuni laga homoi aru bhi nolobole, ami apuni logot te anurodh ase, morom kori amikhan laga ekta kotha huni bhi."},{"book":"Acts","chapter":"24","verse":"5","text":"Kelemane etu manu to mara-mari kore aru duniya te thaka Yehudi khan laga sob jagah te bhirodh aru gondugol kori thaka Nazareth manu ekjon cholawta ase, amikhan jani paise."},{"book":"Acts","chapter":"24","verse":"6","text":"Tai mondoli ke bhi apobitro kori bole bisarisele, etu nimite amikhan taike dhuri loise, aru ami laga niyom pora taike bisar koribo thakise."},{"book":"Acts","chapter":"24","verse":"7","text":"Kintu henapoti pora Lysias te ahi kene joborjosti amikhan laga hath pora taike dhori loi jaise."},{"book":"Acts","chapter":"24","verse":"8","text":"Taike golti diya khan ke apuni usorte ahi kobole koise, kintu apuni nijor hudile jani jabo amikhan taike ki karone golti di ase.”"},{"book":"Acts","chapter":"24","verse":"9","text":"Aru Yehudi khan bhi mili kene taike etu sob kotha to hosa ase koi dise."},{"book":"Acts","chapter":"24","verse":"10","text":"Titia Governor Paul ke kotha kobole nimite koise, titia Paul koise, “Ami bujhi ase apuni bisi saal pora etu jati khan laga bisar kori ahi thakise, etu karone moi khushi pora ami laga sob kotha apuni ke kobole ase."},{"book":"Acts","chapter":"24","verse":"11","text":"Kelemane apuni nijor jani jabo moi jitia pora aradhana kori bole Jerusalem te ahise, baroh-din pora bisi huwa nai."},{"book":"Acts","chapter":"24","verse":"12","text":"Aru taikhan moike mondoli aru mondoli aru sheher te kun logot te bhi kotha namila, nohoile gondugol lagi thaka pa-a nai."},{"book":"Acts","chapter":"24","verse":"13","text":"Aru taikhan ki kotha loi moike bodnam lagai ase, etu kun bhi sakhi dibo na paribo."},{"book":"Acts","chapter":"24","verse":"14","text":"Kintu moi apuni ke hosa kotha koi ase, taikhan juntu Rasta ke ekta dol mati ase, eneka laga rasta pora Isor ke sewa kori ahise. Ki niyom te ase aru ki bhabobadi khan pora likhise, etu sob te moi bhal pora mani kene ahise."},{"book":"Acts","chapter":"24","verse":"15","text":"Aru ami Isor ke mon dangor laga etu asha ase, juntu etu manu khan nijor bhi rukhi ase, juntu to ase mori kene jinda hobole thaka, dharmik aru adharmik khan sob bhi."},{"book":"Acts","chapter":"24","verse":"16","text":"Etu karone moi Isor phale bhi aru manu phale bhi sapha bhabona bhal thakibo karone kosis kori thakise."},{"book":"Acts","chapter":"24","verse":"17","text":"Aru bisi saal pichete moi nijor jati khan ke poisa dibole anise, dukh thaka jati khan ke daan dibole anise."},{"book":"Acts","chapter":"24","verse":"18","text":"Taikhan ami etu kori thaka dikhise, mondoli pora sapha kori loi kene, bhir nohoile gondugol bhi thaka nai."},{"book":"Acts","chapter":"24","verse":"19","text":"Aru kunba Yehudi khan Asia pora ahise, taikhan ami laga bhirodh te thakile, taikhan apuni usorte ahi kene kobo lage."},{"book":"Acts","chapter":"24","verse":"20","text":"Nohoile, yate etu manu thaka khan bhi jodi moi kiba golti kaam kora paise koile moi Yehudi sabha usorte khara thaka homoi te koi dibi,"},{"book":"Acts","chapter":"24","verse":"21","text":"khali ekta kotha karone ase, juntu moi sob manu usorte koisele, ‘Mora khan aru jee uthibo, etu kotha ke loi aji moike apuni usorte khara kori bisar kori ase.’”"},{"book":"Acts","chapter":"24","verse":"22","text":"Jitia Felix etu kotha hunise, tai aru poritran Rasta ke bhal pora janibo mon hoi kene, taikhan ke rukhai dise. Tai koise, “Jitia sipahi laga senapoti Lysias Jerusalem pora ahibo, moi tumi laga bisar koribo.”"},{"book":"Acts","chapter":"24","verse":"23","text":"Aru tai henapoti ke koi kene Paul ke bondhi ghor te rakhise, hoilebi taike bhi bandi narakhikena khula chari dibole koise, aru tai sathi khan tai logote ahibole bhi mana na koribi koise."},{"book":"Acts","chapter":"24","verse":"24","text":"Aru olop din pichete Felix tai laga Yehudi maiki Drusilla logote wapas ahise, jun Yehudini asele, aru tai Paul ke mati bole pathaise aru tai Paul dwara hunise Jisu Khrista ke biswas laga kotha."},{"book":"Acts","chapter":"24","verse":"25","text":"Aru jitia Paul pora taike dhormikta aru nijorke rukhabo para aru aha dinte bisar hobole thaka kotha khan thik pora koi dise, Felix bisi bhoi koi kene koise, “Etu bar to jai jabi. Jitia moi homoi pabo titia tumike aru matibo.”"},{"book":"Acts","chapter":"24","verse":"26","text":"Tai Paul pora poisa bhi pabo bhabikena tai hodai Paul ke mati ani kotha kori thakisele."},{"book":"Acts","chapter":"24","verse":"27","text":"Kintu dui saal pichete Porcius Festus he Felix jagah te Governor hoi jaise, kintu Felix to Yehudi khan ke khushi kori bole mon asele, aru tai Paul ke bondh kora jagate he aru bhi thaki bole dise."}]}