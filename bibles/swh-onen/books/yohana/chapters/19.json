{"data":[{"book":"Yohana","chapter":"19","verse":"1","text":"Ndipo Pilato akamtoa Yesu akaamuru apigwe mijeledi."},{"book":"Yohana","chapter":"19","verse":"2","text":"Askari wakasokota taji ya miiba, wakamvika Yesu kichwani. Wakamvalisha joho la zambarau."},{"book":"Yohana","chapter":"19","verse":"3","text":"Wakawa wanapanda pale alipo tena na tena, wakisema, “Salamu! Mfalme wa Wayahudi!” Huku wakimpiga makofi usoni."},{"book":"Yohana","chapter":"19","verse":"4","text":"Pilato akatoka tena nje akawaambia wale waliokusanyika, “Tazameni, namkabidhi Yesu kwenu kuwajulisha kwamba mimi sikumwona ana hatia.”"},{"book":"Yohana","chapter":"19","verse":"5","text":"Kwa hiyo Yesu akatoka nje akiwa amevaa ile taji ya miiba na lile vazi la zambarau. Pilato akawaambia, “Tazameni, huyu hapa huyo mtu!”"},{"book":"Yohana","chapter":"19","verse":"6","text":"Wale viongozi wa makuhani na maafisa walipomwona, wakapiga kelele wakisema, “Msulubishe! Msulubishe!”"},{"book":"Yohana","chapter":"19","verse":"7","text":"Wayahudi wakamjibu, “Sisi tunayo sheria na kutokana na sheria hiyo, hana budi kufa kwa sababu yeye alijiita Mwana wa Mungu.”"},{"book":"Yohana","chapter":"19","verse":"8","text":"Pilato aliposikia haya, akaogopa zaidi."},{"book":"Yohana","chapter":"19","verse":"9","text":"Akaingia tena ndani ya jumba la kifalme, akamuuliza Yesu, “Wewe umetoka wapi?” Lakini Yesu hakumjibu."},{"book":"Yohana","chapter":"19","verse":"10","text":"Pilato akamwambia, “Wewe unakataa kuongea na mimi? Hujui ya kuwa nina mamlaka ya kukuachia huru au kukusulubisha?”"},{"book":"Yohana","chapter":"19","verse":"11","text":"Ndipo Yesu akamwambia, “Wewe hungekuwa na mamlaka yoyote juu yangu kama hungepewa kutoka juu. Kwa hiyo yeye aliyenitia mikononi mwako ana hatia ya dhambi iliyo kubwa zaidi.”"},{"book":"Yohana","chapter":"19","verse":"12","text":"Tangu wakati huo, Pilato akajitahidi kutafuta njia ya kumfungua Yesu, lakini Wayahudi wakazidi kupiga kelele wakisema, “Ukimwachia huyu mtu, wewe si rafiki wa Kaisari. Mtu yeyote anayedai kuwa mfalme anampinga Kaisari.”"},{"book":"Yohana","chapter":"19","verse":"13","text":"Pilato aliposikia maneno haya akamtoa Yesu nje tena akaketi katika kiti chake cha hukumu, mahali palipoitwa Sakafu ya Jiwe, kwa Kiebrania paliitwa Gabatha19:13 Gabatha ni neno la Kiebrania ambalo maana yake ni Sakafu ya jiwe; ni mahali pa wazi palipoinuliwa ambako palitumika kama mahakama."},{"book":"Yohana","chapter":"19","verse":"14","text":"Basi ilikuwa siku ya Maandalio ya Pasaka, yapata kama saa sita hivi."},{"book":"Yohana","chapter":"19","verse":"15","text":"Wao wakapiga kelele, “Mwondoe! Mwondoe! Msulubishe!”"},{"book":"Yohana","chapter":"19","verse":"16","text":"Ndipo Pilato akamkabidhi Yesu kwao ili wamsulubishe."},{"book":"Yohana","chapter":"19","verse":"17","text":"Yesu, akiwa ameubeba msalaba wake, akatoka kuelekea mahali palipoitwa Fuvu la Kichwa (kwa Kiebrania ni Golgotha)."},{"book":"Yohana","chapter":"19","verse":"18","text":"Hapo ndipo walipomsulubisha. Pamoja naye walisulubisha watu wengine wawili, mmoja kila upande wake, naye Yesu katikati."},{"book":"Yohana","chapter":"19","verse":"19","text":"Pilato akaamuru tangazo liandikwe na liwekwe juu kwenye msalaba wa Yesu, likasema: “Yesu wa Nazareti, Mfalme wa Wayahudi.”"},{"book":"Yohana","chapter":"19","verse":"20","text":"Kwa kuwa mahali hapo Yesu aliposulubiwa palikuwa karibu na mjini, Wayahudi wengi walisoma maandishi haya yaliyokuwa yameandikwa kwa lugha za Kiebrania, Kiyunani na Kilatini."},{"book":"Yohana","chapter":"19","verse":"21","text":"Viongozi wa makuhani wa Wayahudi wakapinga, wakamwambia Pilato, “Usiandike ‘Mfalme wa Wayahudi,’ bali andika kwamba mtu huyu alisema yeye ni mfalme wa Wayahudi.”"},{"book":"Yohana","chapter":"19","verse":"22","text":"Pilato akawajibu, “Nilichokwisha kuandika, nimeandika!”"},{"book":"Yohana","chapter":"19","verse":"23","text":"Askari walipokwisha kumsulubisha Yesu, walichukua nguo zake wakazigawa mafungu manne, kila askari fungu lake. Ila walikubaliana wasilichane lile vazi lake kwa maana lilikuwa halina mshono bali limefumwa tangu juu hadi chini."},{"book":"Yohana","chapter":"19","verse":"24","text":"Wakaambiana, “Tusilichane ila tulipigie kura ili kuamua ni nani atalichukua.”"},{"book":"Yohana","chapter":"19","verse":"25","text":"Wakati huo huo karibu na msalaba wa Yesu walikuwa wamesimama mama yake, na dada wa mamaye, na Maria mke wa Klopa, na Maria Magdalene."},{"book":"Yohana","chapter":"19","verse":"26","text":"Yesu alipomwona mama yake mahali pale pamoja na yule mwanafunzi aliyempenda wamesimama karibu, akamwambia mama yake, “Mwanamke, huyo hapo ndiye mwanao,”"},{"book":"Yohana","chapter":"19","verse":"27","text":"kisha akamwambia yule mwanafunzi, “Nawe huyo hapo ndiye mama yako.” Tangu wakati huo yule mwanafunzi akamchukua mama yake Yesu nyumbani kwake."},{"book":"Yohana","chapter":"19","verse":"28","text":"Baada ya haya, Yesu hali akijua kuwa mambo yote yamemalizika, alisema ili kutimiza Maandiko, “Naona kiu.”"},{"book":"Yohana","chapter":"19","verse":"29","text":"Hapo palikuwa na bakuli lililojaa siki. Kwa hiyo wakachovya sifongo kwenye hiyo siki, wakaiweka kwenye ufito wa mti wa hisopo, wakampelekea mdomoni."},{"book":"Yohana","chapter":"19","verse":"30","text":"Baada ya kuionja hiyo siki, Yesu akasema, “Imekwisha.” Akainamisha kichwa chake, akaitoa roho yake."},{"book":"Yohana","chapter":"19","verse":"31","text":"Kwa kuwa ilikuwa siku ya Maandalio ya Pasaka, Wayahudi hawakutaka miili ibaki msalabani siku ya Sabato, hasa kwa kuwa hiyo Sabato ingekuwa Sikukuu. Wakamwomba Pilato aamuru miguu ya wale waliosulubiwa ivunjwe ili wafe haraka miili iondolewe kwenye misalaba."},{"book":"Yohana","chapter":"19","verse":"32","text":"Kwa hiyo askari wakaenda wakavunja miguu ya mtu wa kwanza aliyesulubiwa pamoja na Yesu na yule mwingine pia."},{"book":"Yohana","chapter":"19","verse":"33","text":"Lakini walipomkaribia Yesu, wakaona ya kuwa amekwisha kufa, hivyo hawakuvunja miguu yake."},{"book":"Yohana","chapter":"19","verse":"34","text":"Badala yake mmoja wa wale askari akamchoma mkuki ubavuni na mara pakatoka damu na maji."},{"book":"Yohana","chapter":"19","verse":"35","text":"Mtu aliyeona mambo hayo ndiye alitoa ushuhuda, nao ushuhuda wake ni kweli. Anajua kuwa anasema kweli, naye anashuhudia ili pia nanyi mpate kuamini."},{"book":"Yohana","chapter":"19","verse":"36","text":"Kwa maana mambo haya yalitukia ili Maandiko yapate kutimia, yale yasemayo, “Hakuna hata mfupa wake mmoja utakaovunjwa.”"},{"book":"Yohana","chapter":"19","verse":"37","text":"Tena Andiko lingine lasema, “Watamtazama yeye waliyemchoma.”"},{"book":"Yohana","chapter":"19","verse":"38","text":"Baada ya mambo haya, Yosefu wa Arimathaya, aliyekuwa mfuasi wa Yesu, ingawa kwa siri kwa sababu ya kuwaogopa Wayahudi, alimwomba Pilato ruhusa ili kuuchukua mwili wa Yesu. Pilato alimruhusu, hivyo akaja, akauchukua."},{"book":"Yohana","chapter":"19","verse":"39","text":"Naye Nikodemo, yule ambaye kwanza alimwendea Yesu usiku, akaja, akaleta mchanganyiko wa manemane na manukato, yenye uzito wa zaidi ya kilo thelathini19:39 Zaidi ya kilo 30; tafsiri nyingine zinasema ratili 100, na nyingine ratili 75, ambazo ni kama kilo 34."},{"book":"Yohana","chapter":"19","verse":"40","text":"Wakauchukua mwili wa Yesu, wakaufunga katika sanda ya kitani safi pamoja na yale manukato, kama ilivyokuwa desturi ya Wayahudi."},{"book":"Yohana","chapter":"19","verse":"41","text":"Basi palikuwa na bustani karibu na mahali pale aliposulubiwa, na pale ndani ya ile bustani palikuwa na kaburi jipya, ambalo halikuwa limezikiwa mtu bado."},{"book":"Yohana","chapter":"19","verse":"42","text":"Kwa hiyo, kwa kuwa ilikuwa siku ya Wayahudi ya Maandalio, nalo kaburi hilo lilikuwa karibu, wakamzika Yesu humo."}]}