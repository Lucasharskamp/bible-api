{"data":[{"book":"התגלות","chapter":"21","verse":"1","text":"לאחר מכן ראיתי שמים חדשים וארץ חדשה ללא ימים, כי השמים והארץ שקיימים היום נעלמו."},{"book":"התגלות","chapter":"21","verse":"2","text":"ראיתי גם את עיר הקודש, ירושלים החדשה, יורדת מן השמים מאת אלוהים. היא נראתה הדורה ככלה בחתונתה."},{"book":"התגלות","chapter":"21","verse":"3","text":"שמעתי קול רם מכיסא המלכות: ”מעונו של אלוהים הוא בין בני־האדם; אלוהים יחיה איתם והם יהיו לו לעם."},{"book":"התגלות","chapter":"21","verse":"4","text":"הוא ימחה מעיניהם כל דמעה, ולא יהיה יותר מוות, אבל, קריאות צער או כאב. כל אלה ייעלמו לנצח!“"},{"book":"התגלות","chapter":"21","verse":"5","text":"היושב על כיסא המלכות הכריז: ”אני עושה הכול חדש!“ הוא פנה אלי ואמר: ”כתוב את אשר אומר לך, כי דברים אלה נכונים ואמיתיים:"},{"book":"התגלות","chapter":"21","verse":"6","text":"תם ונשלם! אני האלף והתו – ההתחלה והסוף. את הצמא אשקה ממעיין מי־החיים חינם!"},{"book":"התגלות","chapter":"21","verse":"7","text":"המנצח יירש את כל הברכות האלה; אני אהיה לו לאלוהים והוא יהיה לי לבן."},{"book":"התגלות","chapter":"21","verse":"8","text":"אך מוגי־הלב שמפנים לי את גבם, חסרי האמונה, הפושעים, המושחתים, הרוצחים, הנואפים, עובדי האלילים וכל השקרנים, יושלכו לאגם הבוער באש וגופרית אשר הוא המוות השני.“"},{"book":"התגלות","chapter":"21","verse":"9","text":"אחד משבעת המלאכים, שנשאו את שבע הקערות המלאות בשבע המגפות, ניגש אלי ואמר: ”בוא איתי ואראה לך את הכלה – את אשת השה.“"},{"book":"התגלות","chapter":"21","verse":"10","text":"הוא נשא אותי ברוח אל הר גדול וגבוה, והראה לי את ירושלים עיר־הקודש יורדת מן השמים מאת אלוהים."},{"book":"התגלות","chapter":"21","verse":"11","text":"העיר הייתה מלאה כבוד אלוהים; היא זרחה והקרינה נוגה כשל אבן יקרה שמבהיקה כבדולח."},{"book":"התגלות","chapter":"21","verse":"12","text":"לעיר הייתה חומה גדולה וגבוהה ובה שנים־עשר שערים, ובכל שער עמד מלאך. על השערים היו כתובים שמות שנים־עשר שבטי ישראל."},{"book":"התגלות","chapter":"21","verse":"13","text":"שלושה שערים היו בצד מזרח, שלושה בצד צפון, שלושה בצד דרום ושלושה בצד מערב."},{"book":"התגלות","chapter":"21","verse":"14","text":"לחומת העיר היו שנים־עשר יסודות ועליהם כתובים שמות שנים־עשר שליחי השה."},{"book":"התגלות","chapter":"21","verse":"15","text":"המלאך אשר דיבר אלי החזיק בידו מכשיר־מדידה עשוי זהב, כדי למדוד את העיר, את שעריה ואת חומתה."},{"book":"התגלות","chapter":"21","verse":"16","text":"במדדו את העיר הוא נוכח לדעת שצורתה ריבועית – אורכה שווה לרוחבה. למעשה, צורת העיר כקובייה; כל הצלעות שוות – אורך, רוחב וגובה, כל צלע כ־2400 קילומטרים.21‏.16 כא 16 כלשונו: 12,000 ריס"},{"book":"התגלות","chapter":"21","verse":"17","text":"המלאך מדד את עובי החומה ונוכח לדעת שעובייה כ־65 מטרים.21‏.17 כא 17 כלשונו: 144 אמות"},{"book":"התגלות","chapter":"21","verse":"18","text":"העיר עצמה הייתה עשויה זהב טהור ושקוף כזכוכית זכה ועדינה. החומה הייתה עשויה אבן־ישפה יקרה,"},{"book":"התגלות","chapter":"21","verse":"19","text":"ובנויה של שתים־עשרה שכבות של אבני־יסוד משובצות באבני־חן יקרות."},{"book":"התגלות","chapter":"21","verse":"20","text":"אבן היסוד החמישית משובצת ביהלום"},{"book":"התגלות","chapter":"21","verse":"21","text":"שנים־עשר השערים היו שתים־עשרה פנינים – כל שער פנינה. רחובה המרכזי של העיר מרוצף זהב טהור ושקוף כזכוכית."},{"book":"התגלות","chapter":"21","verse":"22","text":"לא הבחנתי בהיכל בעיר, כי היכל העיר הוא ה׳ אלוהי צבאות והשה."},{"book":"התגלות","chapter":"21","verse":"23","text":"העיר הנפלאה הזאת אינה זקוקה לאור השמש או לאור הירח, שכן כבוד אלוהים וכבוד השה מאירים אותה באור רב."},{"book":"התגלות","chapter":"21","verse":"24","text":"עמי העולם יחיו לאורה, ומלכי העולם יביאו אליה את כבודם ותפארתם."},{"book":"התגלות","chapter":"21","verse":"25","text":"שערי העיר לא ייסגרו לעולם; הם יהיו פתוחים כל היום, כי לא יהיה לילה בעיר."},{"book":"התגלות","chapter":"21","verse":"26","text":"כבודם ותפארתם של כל העמים יובאו אליה."},{"book":"התגלות","chapter":"21","verse":"27","text":"עיר זאת תהיה קדושה וטהורה; לא יהיה בתוכה כל דבר טמא, לא יהיו בה חוטאים, שקרנים, נואפים ופושעים. רק הכתובים בספר־החיים של השה ייכנסו לעיר."}]}