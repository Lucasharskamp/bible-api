{"data":[{"book":"Johannes","chapter":"17","verse":"1","text":"Zo sprak Jesus. Toen sloeg Hij zijn ogen ten hemel en zeide: Vader, het uur is gekomen; verheerlijk uw Zoon, opdat uw Zoon U verheerlijke."},{"book":"Johannes","chapter":"17","verse":"2","text":"Want Gij hebt Hem macht gegeven over alle vlees, om het eeuwige leven te schenken aan allen, die Gij Hem gegeven hebt."},{"book":"Johannes","chapter":"17","verse":"3","text":"Dit nu is het eeuwige leven, dat zij U kennen, den enig waarachtigen God, en Hem dien Gij gezonden hebt, Jesus Christus."},{"book":"Johannes","chapter":"17","verse":"4","text":"Ik heb U verheerlijkt op aarde door het werk te volbrengen, dat Gij Mij hebt opgedragen."},{"book":"Johannes","chapter":"17","verse":"5","text":"En nu Vader, verheerlijk Mij bij Uzelf met de heerlijkheid, die Ik bij U bezat, eer de wereld bestond."},{"book":"Johannes","chapter":"17","verse":"6","text":"Ik heb uw naam bekend gemaakt aan de mensen, die Gij Mij gegeven hebt uit de wereld. Ze waren de uwen; maar Gij hebt ze Mij gegeven, en ze hebben uw woord onderhouden."},{"book":"Johannes","chapter":"17","verse":"7","text":"Nu weten ze, dat alwat Gij Mij hebt gegeven, van U afkomstig is."},{"book":"Johannes","chapter":"17","verse":"8","text":"Want Ik heb hun de woorden gebracht, die Gij Mij hebt gegeven; zij namen ze aan, erkenden naar waarheid, dat Ik van U ben uitgegaan, en geloofden, dat Gij Mij gezonden hebt."},{"book":"Johannes","chapter":"17","verse":"9","text":"Ik bid voor hen; Ik bid niet voor de wereld, maar voor hen, die Gij Mij hebt gegeven, omdat ze de uwen zijn."},{"book":"Johannes","chapter":"17","verse":"10","text":"Al het mijne is het uwe, en het uwe het mijne; Ik ben verheerlijkt in hen."},{"book":"Johannes","chapter":"17","verse":"11","text":"Voortaan ben Ik niet meer in de wereld; maar zij blijven in de wereld, terwijl Ik tot U kom. Heilige Vader, bewaar hen in uw naam, die Gij Mij hebt gegeven; opdat ze één mogen zijn, zoals Wij."},{"book":"Johannes","chapter":"17","verse":"12","text":"Zolang Ik bij hen was, bewaarde Ik ze in uw naam, die Gij Mij hebt gegeven; Ik heb gewaakt over hen, en niemand van hen ging verloren dan de zoon van verderf; opdat de Schrift zou worden vervuld."},{"book":"Johannes","chapter":"17","verse":"13","text":"Maar nu kom Ik tot U. Terwijl Ik nog in de wereld ben, zeg Ik dit alles, opdat ze mijn vreugde ten volle in zich zouden bezitten."},{"book":"Johannes","chapter":"17","verse":"14","text":"Ik heb hun uw woord gegeven; en de wereld is hen gaan haten, omdat ze niet van de wereld zijn, zoals ook Ik niet van de wereld ben."},{"book":"Johannes","chapter":"17","verse":"15","text":"Ik vraag niet, dat Gij ze uit de wereld wegneemt, maar dat Gij ze bewaart voor het kwaad."},{"book":"Johannes","chapter":"17","verse":"16","text":"Van de wereld zijn ze niet, zoals Ik niet van de wereld ben."},{"book":"Johannes","chapter":"17","verse":"17","text":"Heilig hen in de waarheid; uw woord is waarheid."},{"book":"Johannes","chapter":"17","verse":"18","text":"Zoals Gij Mij in de wereld hebt gezonden, zo heb Ik ook hen in de wereld gezonden."},{"book":"Johannes","chapter":"17","verse":"19","text":"En Ik heilig Mijzelf voor hen, opdat ook zij in waarheid geheiligd mogen zijn."},{"book":"Johannes","chapter":"17","verse":"20","text":"Ik bid niet voor hen alleen, maar ook voor allen, die door hun woord in Mij geloven."},{"book":"Johannes","chapter":"17","verse":"21","text":"Mogen ze allen één zijn, gelijk Gij, Vader, het zijt in Mij, en Ik in U; mogen ze ook één zijn in Ons, opdat de wereld gelove, dat Gij Mij gezonden hebt."},{"book":"Johannes","chapter":"17","verse":"22","text":"En de glorie, die Gij Mij hebt gegeven, heb ook Ik aan hen gegeven, opdat ze één zouden zijn, gelijk Wij één zijn:"},{"book":"Johannes","chapter":"17","verse":"23","text":"Ik in hen, en Gij in Mij. Mogen ze volmaakte eenheid bezitten, opdat de wereld erkenne, dat Gij Mij hebt gezonden, en dat Gij hen hebt bemind, gelijk Gij Mij hebt liefgehad."},{"book":"Johannes","chapter":"17","verse":"24","text":"Vader, Ik wil, dat zij, die Gij Mij hebt gegeven, met Mij mogen zijn, waar Ikzelf ben; dat ze mijn heerlijkheid mogen aanschouwen, die Gij Mij hebt gegeven, omdat Gij Mij hebt liefgehad vóór de grondlegging der wereld."},{"book":"Johannes","chapter":"17","verse":"25","text":"Gerechte Vader, wel heeft de wereld U niet gekend, maar Ik heb U gekend; en zij hebben erkend, dat Gij Mij hebt gezonden."},{"book":"Johannes","chapter":"17","verse":"26","text":"Ik heb aan hen uw naam bekend gemaakt, en zal dit blijven doen, opdat de liefde, waarmee Gij Mij hebt bemind, in hen moge zijn, en Ik in hen."}]}