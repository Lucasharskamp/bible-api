{"data":[{"book":"1 Saamuʼeel","chapter":"28","verse":"1","text":"Bara sana keessa Filisxeemonni Israaʼeloota loluuf humna isaanii walitti qabatan. Aakiishis Daawitiin, “Akka atii fi namoonni kee na wajjin duuluu qabdan beeki” jedhe."},{"book":"1 Saamuʼeel","chapter":"28","verse":"2","text":"Daawitis, “Waan garbichi kee hojjechuu dandaʼu ati iyyuu yeroo sana ni argita” jedhe."},{"book":"1 Saamuʼeel","chapter":"28","verse":"3","text":"Bara sana Saamuʼeel duʼee Israaʼeloonni hundi booʼaniifii magaalaa isaa Raamaatti isa awwaalan. Saaʼolis ilaaltotaa fi eker dubbiftoota biyyaa baasee ture."},{"book":"1 Saamuʼeel","chapter":"28","verse":"4","text":"Filisxeemonni wal gaʼanii Suunamin qubatan; Saaʼol immoo Israaʼeloota hunda walitti qabee Gilboʼaa keessa qubate."},{"book":"1 Saamuʼeel","chapter":"28","verse":"5","text":"Saaʼol yeroo qubata Filisxeemotaa argetti ni naʼe; garaan isaas sodaan raafame."},{"book":"1 Saamuʼeel","chapter":"28","verse":"6","text":"Innis Waaqayyoon gaafate; Waaqayyo garuu abjuudhaan yookaan Uriimiidhaan yookaan raajotaan deebii hin kennineef."},{"book":"1 Saamuʼeel","chapter":"28","verse":"7","text":"Kana irratti Saaʼol tajaajiltoota isaatiin, “Akka ani dhaqee ishee gaafadhuuf dubartii eker dubbiftuu naaf barbaadaa” jedhe."},{"book":"1 Saamuʼeel","chapter":"28","verse":"8","text":"Kanaafuu Saaʼol wayyaa biraa uffatee bifa geeddarachuudhaan tajaajiltoota isaa lama wajjin halkaniin gara dubartii ekeraa dubbiftuu sanaa dhaqe. Innis, “Ekeraa naaf dubbisiitii nama ani maqaa isaa sitti himu ol naaf baasi” jedhe."},{"book":"1 Saamuʼeel","chapter":"28","verse":"9","text":"Dubartiin sun garuu, “Ati waan Saaʼol hojjete dhugumaan beekta. Inni ilaaltotaa fi eker dubbiftoota lafa irraa fixeera. Egaa maaliif lubbuu koo kiyyoo duʼaa keessa galchita ree?” jetteen."},{"book":"1 Saamuʼeel","chapter":"28","verse":"10","text":"Saaʼolis maqaa Waaqayyootiin isheef kakatee, “Dhugaa Waaqayyo jiraataa, ati waan kanaaf hin adabamtu” jedhe."},{"book":"1 Saamuʼeel","chapter":"28","verse":"11","text":"Dubartittiin sunis, “Ani eenyun ol siif baasu ree?” jettee gaafatte."},{"book":"1 Saamuʼeel","chapter":"28","verse":"12","text":"Dubartiin sunis yommuu Saamuʼeelin argitetti guddiftee iyyite. Saaʼoliin, “Maaliif na gowwoomsite? Ati Saaʼolii dha!” jette."},{"book":"1 Saamuʼeel","chapter":"28","verse":"13","text":"Mootichis, “Hin sodaatin. Ati maal argaa jirta?” isheen jedhe."},{"book":"1 Saamuʼeel","chapter":"28","verse":"14","text":"Saaʼolis, “Inni maal fakkaata?” jedhee gaafate."},{"book":"1 Saamuʼeel","chapter":"28","verse":"15","text":"Saamuʼeelis Saaʼoliin, “Ati maaliif ol na baasuudhaan na jeeqxa?” jedhe."},{"book":"1 Saamuʼeel","chapter":"28","verse":"16","text":"Saamuʼeelis akkana jedhe; “Ati erga Waaqayyo sirraa garagalee diina sitti taʼee maaliif na waamta?"},{"book":"1 Saamuʼeel","chapter":"28","verse":"17","text":"Waaqayyo waanuma duraan dursee karaa kootiin dubbate sana fiixaan baase. Waaqayyo mootummaa harka kee keessaa butee ollaa kee keessaa nama tokkoof jechuunis Daawitiif kenneera."},{"book":"1 Saamuʼeel","chapter":"28","verse":"18","text":"Sababii ati Waaqayyoof hin ajajaminiif yookaan dheekkamsa isaa sodaachisaa sana Amaaleqoota irratti hin raawwatiniif Waaqayyo harʼa waan kana sitti fideera."},{"book":"1 Saamuʼeel","chapter":"28","verse":"19","text":"Israaʼelii fi siʼi illee Waaqayyo dabarsee harka Filisxeemotaatti ni kenna; atii fi ilmaan kee bori gara koo dhuftu. Waaqayyos loltoota Israaʼel dabarsee Filisxeemotatti ni kenna.”"},{"book":"1 Saamuʼeel","chapter":"28","verse":"20","text":"Saaʼol waan dubbii Saamuʼeeliin akka malee sodaateef yeruma sana hojjaa isaa guutuudhaan kufe. Inni waan halkanii fi guyyaa sana guutuu homaa hin nyaatiniif humna dhabee ture."},{"book":"1 Saamuʼeel","chapter":"28","verse":"21","text":"Dubartittiinis yommuu gara Saaʼol dhuftee akka inni akka malee sodaate argitetti akkana jette; “Kunoo tajaajiltuun kee siif ajajamteerti. Ani lubbuu kootti murteessee waan ati jette godheera."},{"book":"1 Saamuʼeel","chapter":"28","verse":"22","text":"Ammas maaloo tajaajiltuu kee dhagaʼi; ani nyaata xinnoo siifan kenna; atis nyaattee jabaattee karaa kee qajeelta.”"},{"book":"1 Saamuʼeel","chapter":"28","verse":"23","text":"Inni immoo, “Hin nyaadhu” jedhee dide."},{"book":"1 Saamuʼeel","chapter":"28","verse":"24","text":"Dubartiin sunis dibicha gabbifame tokko manaa qabdi turte; isheenis yeroodhuma sana qalte. Daakuu xinnoo fuutee sukkuumtee buddeena raacitii hin qabne tolchite."},{"book":"1 Saamuʼeel","chapter":"28","verse":"25","text":"Isheenis Saaʼolii fi namoota isaatiif dhiʼeessite; isaanis ni nyaatan. Halkanuma sanas achii kaʼanii deeman."}]}