{"data":[{"book":"लूकः","chapter":"14","verse":"1","text":"अनन्तरं विश्रामवारे यीशौ प्रधानस्य फिरूशिनो गृहे भोक्तुं गतवति ते तं वीक्षितुम् आरेभिरे।"},{"book":"लूकः","chapter":"14","verse":"2","text":"तदा जलोदरी तस्य सम्मुखे स्थितः।"},{"book":"लूकः","chapter":"14","verse":"3","text":"ततः स व्यवस्थापकान् फिरूशिनश्च पप्रच्छ, विश्रामवारे स्वास्थ्यं कर्त्तव्यं न वा? ततस्ते किमपि न प्रत्यूचुः।"},{"book":"लूकः","chapter":"14","verse":"4","text":"तदा स तं रोगिणं स्वस्थं कृत्वा विससर्ज;"},{"book":"लूकः","chapter":"14","verse":"5","text":"तानुवाच च युष्माकं कस्यचिद् गर्द्दभो वृषभो वा चेद् गर्त्ते पतति तर्हि विश्रामवारे तत्क्षणं स किं तं नोत्थापयिष्यति?"},{"book":"लूकः","chapter":"14","verse":"6","text":"ततस्ते कथाया एतस्याः किमपि प्रतिवक्तुं न शेकुः।"},{"book":"लूकः","chapter":"14","verse":"7","text":"अपरञ्च प्रधानस्थानमनोनीतत्वकरणं विलोक्य स निमन्त्रितान् एतदुपदेशकथां जगाद,"},{"book":"लूकः","chapter":"14","verse":"8","text":"त्वं विवाहादिभोज्येषु निमन्त्रितः सन् प्रधानस्थाने मोपावेक्षीः। त्वत्तो गौरवान्वितनिमन्त्रितजन आयाते"},{"book":"लूकः","chapter":"14","verse":"9","text":"निमन्त्रयितागत्य मनुष्यायैतस्मै स्थानं देहीति वाक्यं चेद् वक्ष्यति तर्हि त्वं सङ्कुचितो भूत्वा स्थान इतरस्मिन् उपवेष्टुम् उद्यंस्यसि।"},{"book":"लूकः","chapter":"14","verse":"10","text":"अस्मात् कारणादेव त्वं निमन्त्रितो गत्वाऽप्रधानस्थान उपविश, ततो निमन्त्रयितागत्य वदिष्यति, हे बन्धो प्रोच्चस्थानं गत्वोपविश, तथा सति भोजनोपविष्टानां सकलानां साक्षात् त्वं मान्यो भविष्यसि।"},{"book":"लूकः","chapter":"14","verse":"11","text":"यः कश्चित् स्वमुन्नमयति स नमयिष्यते, किन्तु यः कश्चित् स्वं नमयति स उन्नमयिष्यते।"},{"book":"लूकः","chapter":"14","verse":"12","text":"तदा स निमन्त्रयितारं जनमपि जगाद, मध्याह्ने रात्रौ वा भोज्ये कृते निजबन्धुगणो वा भ्रातृृगणो वा ज्ञातिगणो वा धनिगणो वा समीपवासिगणो वा एतान् न निमन्त्रय, तथा कृते चेत् ते त्वां निमन्त्रयिष्यन्ति, तर्हि परिशोधो भविष्यति।"},{"book":"लूकः","chapter":"14","verse":"13","text":"किन्तु यदा भेज्यं करोषि तदा दरिद्रशुष्ककरखञ्जान्धान् निमन्त्रय,"},{"book":"लूकः","chapter":"14","verse":"14","text":"तत आशिषं लप्स्यसे, तेषु परिशोधं कर्त्तुमशक्नुवत्सु श्मशानाद्धार्म्मिकानामुत्थानकाले त्वं फलां लप्स्यसे।"},{"book":"लूकः","chapter":"14","verse":"15","text":"अनन्तरं तां कथां निशम्य भोजनोपविष्टः कश्चित् कथयामास, यो जन ईश्वरस्य राज्ये भोक्तुं लप्स्यते सएव धन्यः।"},{"book":"लूकः","chapter":"14","verse":"16","text":"ततः स उवाच, कश्चित् जनो रात्रौ भेाज्यं कृत्वा बहून् निमन्त्रयामास।"},{"book":"लूकः","chapter":"14","verse":"17","text":"ततो भोजनसमये निमन्त्रितलोकान् आह्वातुं दासद्वारा कथयामास, खद्यद्रव्याणि सर्व्वाणि समासादितानि सन्ति, यूयमागच्छत।"},{"book":"लूकः","chapter":"14","verse":"18","text":"किन्तु ते सर्व्व एकैकं छलं कृत्वा क्षमां प्रार्थयाञ्चक्रिरे। प्रथमो जनः कथयामास, क्षेत्रमेकं क्रीतवानहं तदेव द्रष्टुं मया गन्तव्यम्, अतएव मां क्षन्तुं तं निवेदय।"},{"book":"लूकः","chapter":"14","verse":"19","text":"अन्यो जनः कथयामास, दशवृषानहं क्रीतवान् तान् परीक्षितुं यामि तस्मादेव मां क्षन्तुं तं निवेदय।"},{"book":"लूकः","chapter":"14","verse":"20","text":"अपरः कथयामास, व्यूढवानहं तस्मात् कारणाद् यातुं न शक्नोमि।"},{"book":"लूकः","chapter":"14","verse":"21","text":"पश्चात् स दासो गत्वा निजप्रभोः साक्षात् सर्व्ववृत्तान्तं निवेदयामास, ततोसौ गृहपतिः कुपित्वा स्वदासं व्याजहार, त्वं सत्वरं नगरस्य सन्निवेशान् मार्गांश्च गत्वा दरिद्रशुष्ककरखञ्जान्धान् अत्रानय।"},{"book":"लूकः","chapter":"14","verse":"22","text":"ततो दासोऽवदत्, हे प्रभो भवत आज्ञानुसारेणाक्रियत तथापि स्थानमस्ति।"},{"book":"लूकः","chapter":"14","verse":"23","text":"तदा प्रभुः पुन र्दासायाकथयत्, राजपथान् वृक्षमूलानि च यात्वा मदीयगृहपूरणार्थं लोकानागन्तुं प्रवर्त्तय।"},{"book":"लूकः","chapter":"14","verse":"24","text":"अहं युष्मभ्यं कथयामि, पूर्व्वनिमन्त्रितानमेकोपि ममास्य रात्रिभोज्यस्यास्वादं न प्राप्स्यति।"},{"book":"लूकः","chapter":"14","verse":"25","text":"अनन्तरं बहुषु लोकेषु यीशोः पश्चाद् व्रजितेषु सत्सु स व्याघुट्य तेभ्यः कथयामास,"},{"book":"लूकः","chapter":"14","verse":"26","text":"यः कश्चिन् मम समीपम् आगत्य स्वस्य माता पिता पत्नी सन्ताना भ्रातरो भगिम्यो निजप्राणाश्च, एतेभ्यः सर्व्वेभ्यो मय्यधिकं प्रेम न करोति, स मम शिष्यो भवितुं न शक्ष्यति।"},{"book":"लूकः","chapter":"14","verse":"27","text":"यः कश्चित् स्वीयं क्रुशं वहन् मम पश्चान्न गच्छति, सोपि मम शिष्यो भवितुं न शक्ष्यति।"},{"book":"लूकः","chapter":"14","verse":"28","text":"दुर्गनिर्म्माणे कतिव्ययो भविष्यति, तथा तस्य समाप्तिकरणार्थं सम्पत्तिरस्ति न वा, प्रथममुपविश्य एतन्न गणयति, युष्माकं मध्य एतादृशः कोस्ति?"},{"book":"लूकः","chapter":"14","verse":"29","text":"नोचेद् भित्तिं कृत्वा शेषे यदि समापयितुं न शक्ष्यति,"},{"book":"लूकः","chapter":"14","verse":"30","text":"तर्हि मानुषोयं निचेतुम् आरभत समापयितुं नाशक्नोत्, इति व्याहृत्य सर्व्वे तमुपहसिष्यन्ति।"},{"book":"लूकः","chapter":"14","verse":"31","text":"अपरञ्च भिन्नभूपतिना सह युद्धं कर्त्तुम् उद्यम्य दशसहस्राणि सैन्यानि गृहीत्वा विंशतिसहस्रेः सैन्यैः सहितस्य समीपवासिनः सम्मुखं यातुं शक्ष्यामि न वेति प्रथमं उपविश्य न विचारयति एतादृशो भूमिपतिः कः?"},{"book":"लूकः","chapter":"14","verse":"32","text":"यदि न शक्नोति तर्हि रिपावतिदूरे तिष्ठति सति निजदूतं प्रेष्य सन्धिं कर्त्तुं प्रार्थयेत।"},{"book":"लूकः","chapter":"14","verse":"33","text":"तद्वद् युष्माकं मध्ये यः कश्चिन् मदर्थं सर्व्वस्वं हातुं न शक्नोति स मम शिष्यो भवितुं न शक्ष्यति।"},{"book":"लूकः","chapter":"14","verse":"34","text":"लवणम् उत्तमम् इति सत्यं, किन्तु यदि लवणस्य लवणत्वम् अपगच्छति तर्हि तत् कथं स्वादुयुक्तं भविष्यति?"},{"book":"लूकः","chapter":"14","verse":"35","text":"तद भूम्यर्थम् आलवालराश्यर्थमपि भद्रं न भवति; लोकास्तद् बहिः क्षिपन्ति।यस्य श्रोतुं श्रोत्रे स्तः स शृणोतु।"}]}