{"data":[{"book":"Masenyi Dɔnxɔɛ","chapter":"25","verse":"1","text":"Xa a sa li mixi firin naxa gere, kiitisa xa e mato tinxinyi kui sɛriyɛ ki ma."},{"book":"Masenyi Dɔnxɔɛ","chapter":"25","verse":"2","text":"Nɔndi mu na naxan bɛ, xa a lanma a xa bɔnbɔ, na xa raba kiitisa ya xɔri fe rabaxi bɛrɛ ma."},{"book":"Masenyi Dɔnxɔɛ","chapter":"25","verse":"3","text":"Na kui, wo mu lan wo xa dangi luxusinyi ya tongo naani ra. Xa wo nde sa na fari, wo bara wo ngaxakerenyi rayarabi."},{"book":"Masenyi Dɔnxɔɛ","chapter":"25","verse":"4","text":"Wo na ninge rawali mɛngi turuxunde tɛmui naxɛ, wo mu lan wo xa a dɛ xiri."},{"book":"Masenyi Dɔnxɔɛ","chapter":"25","verse":"5","text":"Xa ngaxakerenma firin sabati yire keren, keren fa faxa a ditare ra, a xa kaaɲɛ ginɛ mu lan a xa dɔxɔ xɛmɛ gbɛtɛ xɔn ma xabilɛ gbɛtɛ kui. A lan a xa dɔxɔ a nimɔxɔ nan xɔn ma, a findi a xa ginɛ ra."},{"book":"Masenyi Dɔnxɔɛ","chapter":"25","verse":"6","text":"Na ginɛ di singe naxan barima a nimɔxɔ bɛ, a xa findi a xa mɔri singe xa di nan na kɛ ki ma, alako a xa mɔri xili naxa lɔɛ Isirayila bɔxi ma."},{"book":"Masenyi Dɔnxɔɛ","chapter":"25","verse":"7","text":"Xa na xɛmɛ tondi a nimɔxɔ dɔxɔde, kaaɲɛ ginɛ xa siga taa forie nan xɔn ma kiitisae yire, a a tagi raba e bɛ yi ki, «N nimɔxɔ bara tondi bɔnsɔɛ fide a ngaxakerenyi ma, a mu tinma a xa sɛriyɛ rakamalide n tan mabiri.»"},{"book":"Masenyi Dɔnxɔɛ","chapter":"25","verse":"8","text":"Taa forie xa na xɛmɛ xili, e xa na fe mato. Xa na xɛmɛ tondi a ngaxakerenyi xa kaaɲɛ ginɛ dɔxɔde,"},{"book":"Masenyi Dɔnxɔɛ","chapter":"25","verse":"9","text":"kaaɲɛ ginɛ xa a makɔrɛ a ra taa forie ya xɔri, a xa a nimɔxɔ xa sankiri ba, a dɛye bɔxun a yatagi, a falafe ra, «Yi mɔɔli nan lan a xa raba xɛmɛ ra naxan tondima bɔnsɔɛ fide a ngaxakerenyi ma.»"},{"book":"Masenyi Dɔnxɔɛ","chapter":"25","verse":"10","text":"Na tɛmui Isirayila, na xɛmɛ xa denbaya xili falama nɛ, «Sankiri ba xa denbaya.»"},{"book":"Masenyi Dɔnxɔɛ","chapter":"25","verse":"11","text":"Xa a sa li xɛmɛ firin na gerefe, keren xa ginɛ fa siga a xa mɔri bade boore yi ra a xɛmɛya suxufe ra,"},{"book":"Masenyi Dɔnxɔɛ","chapter":"25","verse":"12","text":"wo xa na ginɛ bɛlɛxɛ bolon, wo naxa kinikini a ma."},{"book":"Masenyi Dɔnxɔɛ","chapter":"25","verse":"13","text":"Wo naxa kiloe kamalitare sa wo xa gbɔnfɔɛ kui, ndee binya, booree yelebu."},{"book":"Masenyi Dɔnxɔɛ","chapter":"25","verse":"14","text":"Wo naxa se maniyase kamalitare fan lu wo xɔnyi, ndee xungbo, booree xurun."},{"book":"Masenyi Dɔnxɔɛ","chapter":"25","verse":"15","text":"Kiloe kamalixi nun se maniyase kamalixi nan lan a xa lu wo yi ra. Na tɛmui wo fama nɛ simaya xɔnkuye sɔtɔde bɔxi ma wo Marigi Alatala fama dɛnnaxɛ sode wo yi ra."},{"book":"Masenyi Dɔnxɔɛ","chapter":"25","verse":"16","text":"Mixi yo na mɔɔli rabama, a mu rafanma wo Marigi Alatala ma."},{"book":"Masenyi Dɔnxɔɛ","chapter":"25","verse":"17","text":"Wo xa ratu a ma Amalɛkikae naxan naba wo ra wo to keli Misira."},{"book":"Masenyi Dɔnxɔɛ","chapter":"25","verse":"18","text":"E mu gaaxu Ala ya ra. E mini nɛ wo ma kira xɔn, e xanbirati taganxie bɔnbɔ."},{"book":"Masenyi Dɔnxɔɛ","chapter":"25","verse":"19","text":"Yakɔsi, wo Marigi Alatala fama nɛ wo ratangade wo yaxuie ma, naxee na wo rabilinyi bɔxi ma a fama dɛnnaxɛ sode wo yi ra. Wo fama Amalɛkikae rahalakide, alako e xili xa lɔɛ duniɲa ma. Wo naxa nɛɛmu e xa fe rabaxi ma."}]}