{"data":[{"book":"Sams-Zgame","chapter":"150","verse":"1","text":"Ra Anumzamofona agi'a ahentesga hanune. Ra Anumzamofona Agri noma'afi eta, agi'a ahentesga hanune. Agri hihamu hankavema erinte ama'ma nehia mona kumapina, Agri agi'a ahentesga hiho."},{"book":"Sams-Zgame","chapter":"150","verse":"2","text":"Agrama hankavenentake eri'zama eri'nea zamo'a, knare huno so'e zantfa hu'neanki' agi'a ahentesga hiho."},{"book":"Sams-Zgame","chapter":"150","verse":"3","text":"Ufena nereta Anumzamofo agi'a ahentesga nehuta, laeriema nehaza zavenane hapuema nehaza zavenane neheta, Anumzamofo agi'a ahentesga hiho."},{"book":"Sams-Zgame","chapter":"150","verse":"4","text":"Nase'nasepa neheta zagame huta avoa nehageta, kita zavena neheta konkenenareta Anumzamofo agi'a ahentesga hiho."},{"book":"Sams-Zgame","chapter":"150","verse":"5","text":"Tare kapa tamazampi eri'neta runkasase hinkeno, agasasa neranigeta Anumzamofo agi'a ahentesga hiho. Anazana runkasase'ma hanageno ra agasasama neranigeta, Anumzamofo agi'a ahentesga hiho."},{"book":"Sams-Zgame","chapter":"150","verse":"6","text":"Maka zagama tamasimu'ma erita nemanisaza zagamota, Ra Anumzamofo agi'a ahentesga hugahaze. Ra Anumzamofo agi'a ahentesga hanune."}]}