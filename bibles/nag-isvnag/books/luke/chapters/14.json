{"data":[{"book":"Luke","chapter":"14","verse":"1","text":"Aru eneka hoise, Jisu ekjon Pharisee khan laga ghor te Bisram dinte bhaat khabole jaise, aru Jisu ki kori ase etu sob bhal pora taikhan sai thakise."},{"book":"Luke","chapter":"14","verse":"2","text":"Aru ta te ekjon manu thakise jun gaw phula bemar pora dukh pai thakise."},{"book":"Luke","chapter":"14","verse":"3","text":"Titia Jisu Pharisee khan aru Yehudi niyom jana manu khan ke hudi kene koise, “Bisram dinte changai kori bole pare na nai?”"},{"book":"Luke","chapter":"14","verse":"4","text":"Kintu taikhan eku kowa nai, titia Jisu taike dhorise aru changai kori dise, aru taike pathai dise."},{"book":"Luke","chapter":"14","verse":"5","text":"Titia Tai pora taikhan ke hudise, “Tumikhan majote kunba tai laga bacha nahoile bhi tai laga janwar Bisram dinte panite giri le jai kene phot uthai nolobo naki?”"},{"book":"Luke","chapter":"14","verse":"6","text":"Taikhan etu kotha te eku jowab dibo para nai."},{"book":"Luke","chapter":"14","verse":"7","text":"Titia Tai arubi taikhan ke ekta dristanto koise, jun khan ke khabole mati sele, taikhan kineka kori kene bhal jagate bohi bole pabo, etu kosis kori thakise."},{"book":"Luke","chapter":"14","verse":"8","text":"Jitia tumikhan ke shadi te khabole mate, tumikhan bhal jagate nabohibi, kele koile tumikhan pora bhi kunba bisi sonman thaka manu ke mati kene thakibo pare,"},{"book":"Luke","chapter":"14","verse":"9","text":"aru jitia tumi aru dusra manu junke khana te matise, tai tumikhan ke kobo, ‘Tumi laga jaga to taike dibi,’ aru titia sorom pora taike etu jaga to dikene tumi chutu jagate he bohi jai."},{"book":"Luke","chapter":"14","verse":"10","text":"Jitia, tumike mate, jabi aru sobse chutu jagate he bohibi, jitia jun pora tumike matise tai ahibo, tai tumike kobo, ‘Sathi, uporte ahibi.’ Titia tumi laga sonman to dusra manu bohi thaka usorte bisi hoijai."},{"book":"Luke","chapter":"14","verse":"11","text":"Jun manu nijorke dangor kori bole bisare tai chutu hoi jabo, aru jun manu tai nijorke chutu kore taike uthai dibo.”"},{"book":"Luke","chapter":"14","verse":"12","text":"Titia tai etu manu ke kobo jun he taike matise, “Jitia tumi kha luwa koribo, tumi laga bhal sathi khan, bhai khan aru dhuni manu ke namatibi, nohoile taikhan bhi tumike matibo, aru tumi taikhan nimite ki korise etu he apuni pabo."},{"book":"Luke","chapter":"14","verse":"13","text":"Kintu jitia tumi kha luwa kore, gorib khan, bera bole napara, andha aru bemar manu khan ke mati bhi,"},{"book":"Luke","chapter":"14","verse":"14","text":"aru tumikhan asirbad pabo, kelemane taikhan tumike ghurai kene eku dibole na paribo. Kintu tumikhan ke Jisu Khrista wapas lobole aha homoi te biswasi khan logote sob kaam laga inam dibo.”"},{"book":"Luke","chapter":"14","verse":"15","text":"Jitia jun ekjon mez te bohi thakise aru eitu khan huni thakise, tai Jisu ke koise, “Dhonyo ase jun Isor laga rajyote roti khabo!”"},{"book":"Luke","chapter":"14","verse":"16","text":"Titia Jisu pora taikhan ke ekta dristanto koise, “Ekjon manu dangor kha luwa bonai kene manu khan ke matise."},{"book":"Luke","chapter":"14","verse":"17","text":"Aru jitia khabole homoi ahise, tai laga noukar khan ke pathai kene jun manu khan ke matise taikhan ke koise, ‘Ahibi, sob to taiyar hoi jaise.’"},{"book":"Luke","chapter":"14","verse":"18","text":"Kintu mata khan sob nijor bahana kori bole shuru hoise. Poila ekjon pora koise, ‘Moi ekta kheti kinise, aru moi ta te jai kene sabo lagibo. Morom pora biya napabi.’"},{"book":"Luke","chapter":"14","verse":"19","text":"Aru ekjon pora koise, moi pansta guru kinise, moi taikhan ke kheti te loijai kene ekbar sabo. Morom pora biya napabi.’"},{"book":"Luke","chapter":"14","verse":"20","text":"Aru dusra ekjon pora koise, ‘Moi ekjon maiki logote shadi korise, aru etu nimite moi ahibole na paribo.’"},{"book":"Luke","chapter":"14","verse":"21","text":"Titia noukar khan sob kotha to tai laga malik ke ahikena koise. Ghor laga malik khong uthi kene, noukar khan ke koise, ‘Bahar te joldi jabi aru bosti rasta pora gorib manu, bera bole napara, suku andha aru bemar manu ke loi anibi.’"},{"book":"Luke","chapter":"14","verse":"22","text":"Sewak pora etu kaam kori kene tai koise, ‘Probhu Apuni ki koise eneka kori dise, aru bhi alohi manu bisi karone jaga ase.’"},{"book":"Luke","chapter":"14","verse":"23","text":"Titia malik tai laga noukar khan ke koise, ‘Bahar te jabi aru rasta kinar aru jun jaga pora hoile taikhan ke mati kene loi anibi, Moi laga ghor to bhorta hobo lage."},{"book":"Luke","chapter":"14","verse":"24","text":"Moi tumikhan ke koi ase, jun manu khan ke Moi poila mati sele taikhan Moi ki kha luwa bonaise etu khabole napabo.’”"},{"book":"Luke","chapter":"14","verse":"25","text":"Aru bisi manu khan Jisu laga pichete jai thakise, aru Tai ghuri kene taikhan ke koise,"},{"book":"Luke","chapter":"14","verse":"26","text":"“Jun manu Moi logote ahibole itcha ase kintu tai nijor laga baba, ama, maiki, bacha, bhai, bhoini aru nijor jibon to ghin nakore, tai Moi laga chela hobole na paribo14.26 Mat. 10:37; John12:25; Deu. 33:9."},{"book":"Luke","chapter":"14","verse":"27","text":"Jun manu tai nijor laga Cross uthaikene Moi pichete nahe tai Moi laga chela hobole na paribo."},{"book":"Luke","chapter":"14","verse":"28","text":"Jun manu ekta ghor bona bole itcha kore, poila tai bohi kene, tai logote thaka poisa pora ghor bona khotom koribo paribona nai koi kene ginti nakore naki?"},{"book":"Luke","chapter":"14","verse":"29","text":"Jitia, tai ghor laga bhetimul to uthai dibo, aru ghor to khotom kori bole naparile, sob manu saikene taike hasi dibo,"},{"book":"Luke","chapter":"14","verse":"30","text":"aru kobo, etu manu ghor to bona bole shuru korise kintu khotom kori bole para nai.’"},{"book":"Luke","chapter":"14","verse":"31","text":"Aru ekjon raja, dusra raja logote lorai kori bole ase, tai poila bohi kene nasabo naki, tai laga dos hajar manu pora dusra raja laga bis hajar logote lorai koribo paribona nai?"},{"book":"Luke","chapter":"14","verse":"32","text":"Kintu, tai dur te thaka homoi te, ekjon manu ke shanti pora kotha kori kene lorai to rukhai dibo."},{"book":"Luke","chapter":"14","verse":"33","text":"Etu nisena, jun manu tai laga sob dhun sompoti chari kene nahile, tai Moi laga chela hobole na paribo."},{"book":"Luke","chapter":"14","verse":"34","text":"Etu nimite nimok to bhal ase, kintu nimok laga swadh harai dile kineka etu ke aru swadisht bonabo?"},{"book":"Luke","chapter":"14","verse":"35","text":"Etu ke mati nimite bhi aru kheti te mol bona bole bhi kaam nathake. Taikhan etu ke phelai dibo. Jun manu logote huni bole kan ase, taikhan huni bhi.”"}]}