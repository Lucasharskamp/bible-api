{"data":[{"book":"1 Jo-Korintho","chapter":"16","verse":"1","text":"To koro kuom wach choko chiwo ni jo-Nyasaye; to awachoe kama: Timuru gima ne akone kanisa man Galatia mondo otim."},{"book":"1 Jo-Korintho","chapter":"16","verse":"2","text":"Odiechiengʼ mokwongo mar juma ngʼato ka ngʼato kuomu nyaka pog mich moko tenge, kaluwore gi yuto mare mondo ka abiro to onge mich mibiro chok kendo."},{"book":"1 Jo-Korintho","chapter":"16","verse":"3","text":"Yieruru jomoko kuomu mondo ka biro to andiknegi barupe mapwodhogigo mondo giter mich muchokogo Jerusalem."},{"book":"1 Jo-Korintho","chapter":"16","verse":"4","text":"Ka ber mondo an bende adhi, to ginidhi koda."},{"book":"1 Jo-Korintho","chapter":"16","verse":"5","text":"Abiro biro iru bangʼ ka asea Makedonia, nikech abiro luwo kuno."},{"book":"1 Jo-Korintho","chapter":"16","verse":"6","text":"Sa moro anyalo bedo kodu kuom ndalo mogwarore, to sa moro anyalo bedo kodu mana e ndalo mag chwiri kende mondo omi ukonya e wuodhena duto mabiro dhiyoe."},{"book":"1 Jo-Korintho","chapter":"16","verse":"7","text":"Ok adwar mondo anenu mana ayuka ka akadho, to ageno mar bedo kodu amingʼa, ka Ruoth oyie."},{"book":"1 Jo-Korintho","chapter":"16","verse":"8","text":"To pod abiro dak Efeso-ka nyaka chiengʼ Pentekost,"},{"book":"1 Jo-Korintho","chapter":"16","verse":"9","text":"nikech dhoot oyaworena malach mar tiyo tich manyago olemo, to wasigu makedo koda bende ngʼeny."},{"book":"1 Jo-Korintho","chapter":"16","verse":"10","text":"Ka Timotheo obiro iru, neuru ni obedo kodu kaonge gima oluoro, nikech otiyo ni Ruoth, mana kaka an."},{"book":"1 Jo-Korintho","chapter":"16","verse":"11","text":"Kuom mano, kik ngʼato angʼata otamre ma ok orwake, to konyeuru mondo odhi nyime e wuodhe gi kwe, mondo oyud yo mar duogo ira nikech arite en kaachiel gi jowete mamoko."},{"book":"1 Jo-Korintho","chapter":"16","verse":"12","text":"To kuom wach owadwa Apolo, to awacho kama: Ne ajiwe matek mondo olimu kod jowete mamoko, to pok oyie chuth ni onego obi iru sani, to ka oyudo thuolo, to obiro biro achien."},{"book":"1 Jo-Korintho","chapter":"16","verse":"13","text":"Beduru motangʼ, kendo chunguru motegno e yie maru, bende beduru jochir kendo motegno."},{"book":"1 Jo-Korintho","chapter":"16","verse":"14","text":"Timuru gik moko duto gihera."},{"book":"1 Jo-Korintho","chapter":"16","verse":"15","text":"Ungʼeyo ni jood Stefano e joma nokwongo yie kuom Kristo e piny Akaya, kendo gisechiwore mar tiyo ni jo-Nyasaye. Ajiwou, jowetena,"},{"book":"1 Jo-Korintho","chapter":"16","verse":"16","text":"mondo uyie bet e bwo joma kamago, kendo e bwo joma tiyo kaachiel kodgi."},{"book":"1 Jo-Korintho","chapter":"16","verse":"17","text":"Ne adoko mamor kane Stefano gi Fortunato kod Akaiko ne obiro ira, nikech ne gichopona gima ne aremo mane onego un uwegi umiya."},{"book":"1 Jo-Korintho","chapter":"16","verse":"18","text":"Negidwogo chunya, kaachiel kod un bende. Joma kamago onego omi duongʼ."},{"book":"1 Jo-Korintho","chapter":"16","verse":"19","text":"Kanyakla mar joma oyie kuom Kristo man Asia ooronu mos."},{"book":"1 Jo-Korintho","chapter":"16","verse":"20","text":"Jowete duto man ka ooronu mos."},{"book":"1 Jo-Korintho","chapter":"16","verse":"21","text":"An Paulo awuon ema andikonu mosni gi lweta awuon."},{"book":"1 Jo-Korintho","chapter":"16","verse":"22","text":"Ka ngʼato ok ohero Ruoth, to mondo okwongʼe! Yaye Ruoth, bi."},{"book":"1 Jo-Korintho","chapter":"16","verse":"23","text":"Ngʼwono mar Ruoth Yesu obed kodu."},{"book":"1 Jo-Korintho","chapter":"16","verse":"24","text":"Herana obed kodu un duto ei Kristo Yesu. Amin."}]}