{"data":[{"book":"lūkaḥ","chapter":"14","verse":"1","text":"anantaraṁ viśrāmavāre yīśau pradhānasya phirūśino gṛhe bhoktuṁ gatavati te taṁ vīkṣitum ārebhire|"},{"book":"lūkaḥ","chapter":"14","verse":"2","text":"tadā jalodarī tasya sammukhe sthitaḥ|"},{"book":"lūkaḥ","chapter":"14","verse":"3","text":"tataḥ sa vyavasthāpakān phirūśinaśca papraccha, viśrāmavāre svāsthyaṁ karttavyaṁ na vā? tataste kimapi na pratyūcuḥ|"},{"book":"lūkaḥ","chapter":"14","verse":"4","text":"tadā sa taṁ rogiṇaṁ svasthaṁ kṛtvā visasarja;"},{"book":"lūkaḥ","chapter":"14","verse":"5","text":"tānuvāca ca yuṣmākaṁ kasyacid garddabho vṛṣabho vā ced gartte patati tarhi viśrāmavāre tatkṣaṇaṁ sa kiṁ taṁ notthāpayiṣyati?"},{"book":"lūkaḥ","chapter":"14","verse":"6","text":"tataste kathāyā etasyāḥ kimapi prativaktuṁ na śekuḥ|"},{"book":"lūkaḥ","chapter":"14","verse":"7","text":"aparañca pradhānasthānamanonītatvakaraṇaṁ vilokya sa nimantritān etadupadeśakathāṁ jagāda,"},{"book":"lūkaḥ","chapter":"14","verse":"8","text":"tvaṁ vivāhādibhojyeṣu nimantritaḥ san pradhānasthāne mopāvekṣīḥ| tvatto gauravānvitanimantritajana āyāte"},{"book":"lūkaḥ","chapter":"14","verse":"9","text":"nimantrayitāgatya manuṣyāyaitasmai sthānaṁ dehīti vākyaṁ ced vakṣyati tarhi tvaṁ saṅkucito bhūtvā sthāna itarasmin upaveṣṭum udyaṁsyasi|"},{"book":"lūkaḥ","chapter":"14","verse":"10","text":"asmāt kāraṇādeva tvaṁ nimantrito gatvā'pradhānasthāna upaviśa, tato nimantrayitāgatya vadiṣyati, he bandho proccasthānaṁ gatvopaviśa, tathā sati bhojanopaviṣṭānāṁ sakalānāṁ sākṣāt tvaṁ mānyo bhaviṣyasi|"},{"book":"lūkaḥ","chapter":"14","verse":"11","text":"yaḥ kaścit svamunnamayati sa namayiṣyate, kintu yaḥ kaścit svaṁ namayati sa unnamayiṣyate|"},{"book":"lūkaḥ","chapter":"14","verse":"12","text":"tadā sa nimantrayitāraṁ janamapi jagāda, madhyāhne rātrau vā bhojye kṛte nijabandhugaṇo vā bhrātṛृgaṇo vā jñātigaṇo vā dhanigaṇo vā samīpavāsigaṇo vā etān na nimantraya, tathā kṛte cet te tvāṁ nimantrayiṣyanti, tarhi pariśodho bhaviṣyati|"},{"book":"lūkaḥ","chapter":"14","verse":"13","text":"kintu yadā bhejyaṁ karoṣi tadā daridraśuṣkakarakhañjāndhān nimantraya,"},{"book":"lūkaḥ","chapter":"14","verse":"14","text":"tata āśiṣaṁ lapsyase, teṣu pariśodhaṁ karttumaśaknuvatsu śmaśānāddhārmmikānāmutthānakāle tvaṁ phalāṁ lapsyase|"},{"book":"lūkaḥ","chapter":"14","verse":"15","text":"anantaraṁ tāṁ kathāṁ niśamya bhojanopaviṣṭaḥ kaścit kathayāmāsa, yo jana īśvarasya rājye bhoktuṁ lapsyate saeva dhanyaḥ|"},{"book":"lūkaḥ","chapter":"14","verse":"16","text":"tataḥ sa uvāca, kaścit jano rātrau bheाjyaṁ kṛtvā bahūn nimantrayāmāsa|"},{"book":"lūkaḥ","chapter":"14","verse":"17","text":"tato bhojanasamaye nimantritalokān āhvātuṁ dāsadvārā kathayāmāsa, khadyadravyāṇi sarvvāṇi samāsāditāni santi, yūyamāgacchata|"},{"book":"lūkaḥ","chapter":"14","verse":"18","text":"kintu te sarvva ekaikaṁ chalaṁ kṛtvā kṣamāṁ prārthayāñcakrire| prathamo janaḥ kathayāmāsa, kṣetramekaṁ krītavānahaṁ tadeva draṣṭuṁ mayā gantavyam, ataeva māṁ kṣantuṁ taṁ nivedaya|"},{"book":"lūkaḥ","chapter":"14","verse":"19","text":"anyo janaḥ kathayāmāsa, daśavṛṣānahaṁ krītavān tān parīkṣituṁ yāmi tasmādeva māṁ kṣantuṁ taṁ nivedaya|"},{"book":"lūkaḥ","chapter":"14","verse":"20","text":"aparaḥ kathayāmāsa, vyūḍhavānahaṁ tasmāt kāraṇād yātuṁ na śaknomi|"},{"book":"lūkaḥ","chapter":"14","verse":"21","text":"paścāt sa dāso gatvā nijaprabhoḥ sākṣāt sarvvavṛttāntaṁ nivedayāmāsa, tatosau gṛhapatiḥ kupitvā svadāsaṁ vyājahāra, tvaṁ satvaraṁ nagarasya sanniveśān mārgāṁśca gatvā daridraśuṣkakarakhañjāndhān atrānaya|"},{"book":"lūkaḥ","chapter":"14","verse":"22","text":"tato dāso'vadat, he prabho bhavata ājñānusāreṇākriyata tathāpi sthānamasti|"},{"book":"lūkaḥ","chapter":"14","verse":"23","text":"tadā prabhuḥ puna rdāsāyākathayat, rājapathān vṛkṣamūlāni ca yātvā madīyagṛhapūraṇārthaṁ lokānāgantuṁ pravarttaya|"},{"book":"lūkaḥ","chapter":"14","verse":"24","text":"ahaṁ yuṣmabhyaṁ kathayāmi, pūrvvanimantritānamekopi mamāsya rātribhojyasyāsvādaṁ na prāpsyati|"},{"book":"lūkaḥ","chapter":"14","verse":"25","text":"anantaraṁ bahuṣu lokeṣu yīśoḥ paścād vrajiteṣu satsu sa vyāghuṭya tebhyaḥ kathayāmāsa,"},{"book":"lūkaḥ","chapter":"14","verse":"26","text":"yaḥ kaścin mama samīpam āgatya svasya mātā pitā patnī santānā bhrātaro bhagimyo nijaprāṇāśca, etebhyaḥ sarvvebhyo mayyadhikaṁ prema na karoti, sa mama śiṣyo bhavituṁ na śakṣyati|"},{"book":"lūkaḥ","chapter":"14","verse":"27","text":"yaḥ kaścit svīyaṁ kruśaṁ vahan mama paścānna gacchati, sopi mama śiṣyo bhavituṁ na śakṣyati|"},{"book":"lūkaḥ","chapter":"14","verse":"28","text":"durganirmmāṇe kativyayo bhaviṣyati, tathā tasya samāptikaraṇārthaṁ sampattirasti na vā, prathamamupaviśya etanna gaṇayati, yuṣmākaṁ madhya etādṛśaḥ kosti?"},{"book":"lūkaḥ","chapter":"14","verse":"29","text":"noced bhittiṁ kṛtvā śeṣe yadi samāpayituṁ na śakṣyati,"},{"book":"lūkaḥ","chapter":"14","verse":"30","text":"tarhi mānuṣoyaṁ nicetum ārabhata samāpayituṁ nāśaknot, iti vyāhṛtya sarvve tamupahasiṣyanti|"},{"book":"lūkaḥ","chapter":"14","verse":"31","text":"aparañca bhinnabhūpatinā saha yuddhaṁ karttum udyamya daśasahasrāṇi sainyāni gṛhītvā viṁśatisahasreḥ sainyaiḥ sahitasya samīpavāsinaḥ sammukhaṁ yātuṁ śakṣyāmi na veti prathamaṁ upaviśya na vicārayati etādṛśo bhūmipatiḥ kaḥ?"},{"book":"lūkaḥ","chapter":"14","verse":"32","text":"yadi na śaknoti tarhi ripāvatidūre tiṣṭhati sati nijadūtaṁ preṣya sandhiṁ karttuṁ prārthayeta|"},{"book":"lūkaḥ","chapter":"14","verse":"33","text":"tadvad yuṣmākaṁ madhye yaḥ kaścin madarthaṁ sarvvasvaṁ hātuṁ na śaknoti sa mama śiṣyo bhavituṁ na śakṣyati|"},{"book":"lūkaḥ","chapter":"14","verse":"34","text":"lavaṇam uttamam iti satyaṁ, kintu yadi lavaṇasya lavaṇatvam apagacchati tarhi tat kathaṁ svāduyuktaṁ bhaviṣyati?"},{"book":"lūkaḥ","chapter":"14","verse":"35","text":"tada bhūmyartham ālavālarāśyarthamapi bhadraṁ na bhavati; lokāstad bahiḥ kṣipanti|yasya śrotuṁ śrotre staḥ sa śṛṇotu|"}]}