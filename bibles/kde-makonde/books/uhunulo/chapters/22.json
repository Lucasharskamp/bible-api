{"data":[{"book":"Uhunulo","chapter":"22","verse":"1","text":"Anepo ayula malaika nkungulanguja muto wa medi la umi lang'anyîma muchi chilolo. Muto anewo úkulula medi kuhaloka pachiteng'u cha chifalume changa Nnungu na cha Mwana wanga Ungandolo."},{"book":"Uhunulo","chapter":"22","verse":"2","text":"Muto anewo úkuluja medi kulondola indila ing'ulu ya imanga aneyo. Na kila m'bali wa muto anewo úmedile nnandi wa umi, ûpa vihepo aina kumi na mbili, na nnandi anewo úpa vihepo myanda kumi na mbili kwa mwaka na mwanda umo kwa mwedi. Mahamba la aula nnandi nni la kuvalamya vanu va vilambo."},{"book":"Uhunulo","chapter":"22","verse":"3","text":"Na wala kukambekuva na laana kavila ya Nnungu."},{"book":"Uhunulo","chapter":"22","verse":"4","text":"Vàmbekwona kumeho kwake, na lina lyake lìmbelembwa mmalyenye lavo."},{"book":"Uhunulo","chapter":"22","verse":"5","text":"Na wala kukambekuva na chilo kavila, wala vakambelembela nng'anje wa chibatali wala liduva, kwa kuva Nang'olo Nnungu àmbevalangajija, na vanang'o vàmbetawala, vyaka na vyaka."},{"book":"Uhunulo","chapter":"22","verse":"6","text":"Anepo ayula malaika nkunguhaulila kuchidoni, “Malove anelo nni la uhiu na la kukulupika. Na Nang'olo Nnungu avalôja manabii vake kwa Umumu wake, àntumile malaika wake unavalanguja vatumishi vake mambo àlalá lavêle pepi kuhumila.”"},{"book":"Uhunulo","chapter":"22","verse":"7","text":"Yesu nkuhaula kuchidoni, “Lola, mbènkupiyanya kwida! Wasa munu woheyo akamûla malove la unabii lalembwîje nchitabu achino!”"},{"book":"Uhunulo","chapter":"22","verse":"8","text":"Nangu nni Yohana, ngupilikêne na kulona mambo anelo. Pangupilikene na kulona, nangu nkuhunama uchinga nimwabudu malaika ayula angulangujîje mambo anelo."},{"book":"Uhunulo","chapter":"22","verse":"9","text":"Henga nang'e nkunguhaulila kuchidoni, “Ndulu, unatende uchocho! Nangu nni ntumishi muchi muuvelelee wako na anung'unuvako manabii chalumo na vammalele valakamûla malove lalembwîje nchitabu achino. Wako ùlembelewa chihi umwabudu Nnungu!”"},{"book":"Uhunulo","chapter":"22","verse":"10","text":"Aneyo malaika nkunguhaulila kuchidoni, “Unachihunike kwa chihungo cha muhuli chitabu achino cha malove la unabii, kwa kuva, làvele pepi kuhumila."},{"book":"Uhunulo","chapter":"22","verse":"11","text":"Munu atênda lahakalenge àmbehweneha chihi kutenda lahakalenge, na munu atênda uhakwa àmbehweneha chihi kutenda uhakwa, na munu atênda lalalembela Nnungu àmbehalija chihi kutenda lalalembela Nnungu, na munu wanaswe àmbehalija chihi kuhahuka.”"},{"book":"Uhunulo","chapter":"22","verse":"12","text":"Yesu nkuhaula kuchidoni, “Lola, nangu mbènkupiyanya kwida! Ndèmbeida na dinujo uchinga ninnipe kila munu kupapatana na matendo lake."},{"book":"Uhunulo","chapter":"22","verse":"13","text":"Nangu njo Alufa na Omega, Ntandiliko na Ntululilo.”"},{"book":"Uhunulo","chapter":"22","verse":"14","text":"Wasa vanu avala vahahûla majoho lavo, kwa kuva, vàmbekuva na haki ya kulya vihepo vya nnandi wa umi na haki ya kuinjila muimanga aila kwa kupitila mmilango yake."},{"book":"Uhunulo","chapter":"22","verse":"15","text":"Henga pawelu imanga aneyo kùmbekuva na vanu najisi na ahavi na amalaya na vakúwalala na vaabûdu disanamu na kila munu atâmwa namene maisha la kulambila."},{"book":"Uhunulo","chapter":"22","verse":"16","text":"“Nangu nni Yesu, ngùntumile malaika wangu unanshuhudilanga mambo anelo mwenu makuwa la vanu vangukulupîla. Nangu ni wa nnikolo na wa nnukolo lwanga Nfalume Daudi. Nangu nni aila inondwa ya ulyamba ilangâja.”"},{"book":"Uhunulo","chapter":"22","verse":"17","text":"Umumu Wanaswe na bibi alusi vàhaula kuchidoni, “Ida!” Na munu woheyo apilikâna ahaule kuchidoni, “Ida!” Na munu woheyo avêle na inyota na àlembela medi la umi, aide akumbile bule."},{"book":"Uhunulo","chapter":"22","verse":"18","text":"Nangu Yohana nìn'duma kila munu apilikâna malove la unabii wa chitabu achino kuva, munu woheyo akàyenjeja chinu chohecho mmalove anelo, Nnungu àmbennyenjejija vibaniho avila vilembwîje nchitabu achino."},{"book":"Uhunulo","chapter":"22","verse":"19","text":"Na munu woheyo ambeûsa chinu chohecho mmalove la unabii lalembwîje nchitabu achino, Nnungu àmbeiusa sehemu yake muavila vihepo vya nnandi wa umi na muaila imanga yanaswe itongolewîje nchitabu achino."},{"book":"Uhunulo","chapter":"22","verse":"20","text":"Na munu woheyo ahûmya ushuhuda wa malove anelo ahaule kuchidoni, “Elo, mbènkupiyanya kwida!”"},{"book":"Uhunulo","chapter":"22","verse":"21","text":"Inema yanga Nang'olo Yesu ììve pamo na mwenu mmammalele. Amina."}]}