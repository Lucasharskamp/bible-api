{"data":[{"book":"Vatongi","chapter":"3","verse":"1","text":"Idzi ndidzo ndudzi dzakasiyiwa naJehovha kuti aedze vaIsraeri vaya vose vakanga vasina kumboziva kana hondo ipi zvayo muKenani,"},{"book":"Vatongi","chapter":"3","verse":"2","text":"(akaita izvi bedzi kuti adzidzise zvehondo kuzvizvarwa zvavaIsraeri izvo zvakanga zvisina kumborwa hondo):"},{"book":"Vatongi","chapter":"3","verse":"3","text":"vatongi vashanu vavaFiristia, vaKenani vose, vaSidhoni, uye vaHivhi vaigara mumakomo eRebhanoni kubva paGomo reBhaari Herimoni kusvikira kuRebho Hamati."},{"book":"Vatongi","chapter":"3","verse":"4","text":"Vakasiyiwa kuti vaedze vaIsraeri kuti aone kana vaizoteerera mirayiro yaJehovha, yaakanga apa madzitateguru avo kubudikidza naMozisi."},{"book":"Vatongi","chapter":"3","verse":"5","text":"VaIsraeri vakagara pakati pavaKenani, vaHiti, vaAmori, vaPerezi, vaHivhi navaJebhusi."},{"book":"Vatongi","chapter":"3","verse":"6","text":"Vakatora vanasikana vavo kuti vave vakadzi vavo uye vakapa vanasikana vavowo kuvanakomana vavo, uye vakashumira vamwari vavo."},{"book":"Vatongi","chapter":"3","verse":"7","text":"VaIsraeri vakaita zvakaipa pamberi paJehovha; vakakanganwa Jehovha Mwari wavo vakashumira vaBhaari navaAshera."},{"book":"Vatongi","chapter":"3","verse":"8","text":"Kutsamwa kwaJehovha kwakapisa pamusoro paIsraeri zvokuti akavatengesa mumaoko aKushani-Rishataimi mambo weAramu Naharaimu, avo vakashandirwa navaIsraeri kwamakore masere."},{"book":"Vatongi","chapter":"3","verse":"9","text":"Asi vakati vachema kuna Jehovha, akavamutsira musununguri, Otinieri mwanakomana waKenazi, mununʼuna waKarebhu, uyo akavaponesa."},{"book":"Vatongi","chapter":"3","verse":"10","text":"Mweya waJehovha wakauya pamusoro pake kuti ave mutongi weIsraeri uye akaenda kuhondo. Jehovha akaisa Kushani-Rishataimi mambo wavaAramu mumaoko aOtinieri, akamukunda."},{"book":"Vatongi","chapter":"3","verse":"11","text":"Saka nyika yakava norugare kwamakore makumi mana, kusvikira Otinieri mwanakomana waKenazi afa."},{"book":"Vatongi","chapter":"3","verse":"12","text":"VaIsraeri vakaitazve zvakaipa pamberi paJehovha, uye nokuda kwokuti vakaita zvakaipa izvi, Jehovha akapa simba kuna Egironi mambo weMoabhu kuti akunde Israeri."},{"book":"Vatongi","chapter":"3","verse":"13","text":"Egironi akatora vaAmoni navaAmareki kuti vaende naye kundorwisa Israeri, uye vakatora Guta reMichindwe kuti rive ravo."},{"book":"Vatongi","chapter":"3","verse":"14","text":"VaIsraeri vakava varanda vaEgironi mambo weMoabhu kwamakore gumi namasere."},{"book":"Vatongi","chapter":"3","verse":"15","text":"VaIsraeri vakachemazve kuna Jehovha, iye akavapa musununguri, Ehudhi murume aiva neziboshwe, mwanakomana waGera muBhenjamini. VaIsraeri vakamutuma nomutero kuna Egironi mambo weMoabhu."},{"book":"Vatongi","chapter":"3","verse":"16","text":"Zvino Ehudhi akanga aita munondo wakarodzwa kumativi ose uchikarosvika kubhiti rimwe chete3:16 0.5 yemita  pakureba kwawo waakanga akasungira pasi penguo dzake pachidya chake chokurudyi."},{"book":"Vatongi","chapter":"3","verse":"17","text":"Akapa mutero kuna Egironi mambo weMoabhu, murume akanga akafuta kwazvo."},{"book":"Vatongi","chapter":"3","verse":"18","text":"Mushure mokunge Ehudhi apa mutero, akati vanhu vakanga vauya vakatakura mutero wacho vaende."},{"book":"Vatongi","chapter":"3","verse":"19","text":"Pazvifananidzo zvaiva pedyo neGirigari iye pachake akadzoka akati, “Ndine shoko renyu rakavanzika, imi mambo.”"},{"book":"Vatongi","chapter":"3","verse":"20","text":"Ipapo Ehudhi akaswedera kwaari iye agere ari oga muimba yake yapamusoro yomuzinda wake wenguva yezhizha akati, “Ndine shoko renyu rabva kuna Mwari,” Mambo akati achisimuka achibva pachigaro chake,"},{"book":"Vatongi","chapter":"3","verse":"21","text":"Ehudhi akatambanudza ruoko rwake rworuboshwe, akavhomora munondo kubva pachidya chake chokurudyi akaunyudza mudumbu ramambo."},{"book":"Vatongi","chapter":"3","verse":"22","text":"Kunyange chibato chomunondo chakanyura chichitevera chese, ukandobuda nokumusana kwake. Ehudhi haana kuvhomora munondo, uye mafuta akaputira pamusoro pawo."},{"book":"Vatongi","chapter":"3","verse":"23","text":"Ipapo Ehudhi akabuda akaenda kubiravira; akapfiga mikova yeimba yapamusoro shure kwake akaikiya."},{"book":"Vatongi","chapter":"3","verse":"24","text":"Mushure mokuenda kwake, varanda vakasvika vakawana mikova yeimba yapamusoro yakiyiwa. Ivo vakati, “Anofanira kunge achimbozvizorodza zvake ari mukamuri romukati reimba.”"},{"book":"Vatongi","chapter":"3","verse":"25","text":"Vakarindira kusvikira vanyadziswa nazvo asi paakarega kuzarura mikova yekamuri, vakatora kiyi vakaikiyinura. Onei ipapo ishe wavo akawira pasi, afa."},{"book":"Vatongi","chapter":"3","verse":"26","text":"Vachakamirira, Ehudhi akaenda. Akapfuura napazvifananidzo akapunyuka akaenda kuSeira."},{"book":"Vatongi","chapter":"3","verse":"27","text":"Akati asvika ikoko, akaridza hwamanda ari munyika yezvikomo yaEfuremu, uye vaIsraeri vakaburuka naye vachibva kuzvikomo, iye achivatungamirira."},{"book":"Vatongi","chapter":"3","verse":"28","text":"Akati kwavari, “Nditeverei, nokuti Jehovha aisa Moabhu muvengi wenyu, mumaoko enyu.” Saka vakaburuka vakamutevera, uye vakatora mazambuko eJorodhani okuenda kuMoabhu, vakasatendera munhu kuyambuka."},{"book":"Vatongi","chapter":"3","verse":"29","text":"Panguva iyoyo vakauraya zviuru zvinenge gumi zvavaMoabhu, vose vakanga vakagwinya uye vane simba; hapana akapunyuka."},{"book":"Vatongi","chapter":"3","verse":"30","text":"Zuva iroro Moabhu yakava pasi peIsraeri, uye nyika yakava norugare kwamakore makumi masere."},{"book":"Vatongi","chapter":"3","verse":"31","text":"Shure kwaEhudhi kwakauya Shamuga mwanakomana waAnati, uyo akauraya vaFiristia mazana matanhatu norutanda rwokubaya narwo mombe. Naiyewo akaponesa Israeri."}]}