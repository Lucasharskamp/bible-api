{"data":[{"book":"2 Samuel","chapter":"15","verse":"1","text":"Bangʼ kinde moko, Abisalom nongʼiewo gari gi farese kendo ne en gi ji piero abich mane ringo e nyime."},{"book":"2 Samuel","chapter":"15","verse":"2","text":"Ne ochiewo gokinyi kendo nochungʼ e bath yo mochiko dhoranga dala maduongʼ. E kinde duto mane ngʼato angʼata obiro man-gi wach modwaro mondo ruoth ongʼadnee rieko, Abisalom ne luonge kapenje niya, “Ia e dala mane?” To nodwoke niya, “Jatichni oa e achiel kuom dhout Israel.”"},{"book":"2 Samuel","chapter":"15","verse":"3","text":"Eka Abisalom ne odwoke niya, “Aneno ni wecheni beyo kendo gin adier; to makmana ni onge ngʼat ma ruoth oseketo mondo owinjne weche makamagi.”"},{"book":"2 Samuel","chapter":"15","verse":"4","text":"Kendo Abisalom nomedo wacho niya, “Ka dine yiera mondo abed jangʼad bura e piny, to ngʼato angʼata man-gi ywak kata wach moro, nyalo biro ira kendo anyalo neno ni ongʼadne bura mowinjore.”"},{"book":"2 Samuel","chapter":"15","verse":"5","text":"Bende e kinde ma ngʼato angʼata nobiro ire mondo okulre e nyime, Abisalom ne mako lwet ngʼatno kendo nyodhe."},{"book":"2 Samuel","chapter":"15","verse":"6","text":"Abisalom notimo kama ni jo-Israel duto mane biro ir ruoth mondo ongʼadnigi bura, kendo noywayogo chuny jo-Israel."},{"book":"2 Samuel","chapter":"15","verse":"7","text":"Bangʼ ka higni angʼwen noserumo, Abisalom nowachone ruoth niya, “Yiena mondo adhi Hebron kendo achop singruok moro mane atimo gi Jehova Nyasaye."},{"book":"2 Samuel","chapter":"15","verse":"8","text":"Kane jatichni odak Geshur e piny Aram, ne asingora kama: ‘Ka Jehova Nyasaye noduoga Jerusalem, to anadhi alam Jehova Nyasaye Hebron.’ ”"},{"book":"2 Samuel","chapter":"15","verse":"9","text":"Ruoth nowachone niya, “Dhi gi kwe.” Omiyo nodhi Hebron."},{"book":"2 Samuel","chapter":"15","verse":"10","text":"Eka Abisalom nooro joote lingʼ-lingʼ e dhout Israel duto kowacho niya, “E sa moro amora ma unuwinj ka turumbete oywak, to wachuru ni, ‘Ruodh Hebron, en Abisalom.’ ”"},{"book":"2 Samuel","chapter":"15","verse":"11","text":"Ji mia ariyo moa Jerusalem nobiro kod Abisalom. Ne oluong-gi kaka welo mi gidhi gichuny maler ka ok gingʼeyo gimoro amora madhi nyime."},{"book":"2 Samuel","chapter":"15","verse":"12","text":"Kane Abisalom timo misengini, nooro joote mondo oom Ahithofel ma ja-Gilon, jangʼad rieko ni Daudi mondo obi koa Gilo, ma dalagi. Omiyo tim mar ngʼanyo nomedo bedo gi teko, kendo ji mane luwo bangʼ Abisalom nosiko ka medore."},{"book":"2 Samuel","chapter":"15","verse":"13","text":"Jaote nobiro mowachone Daudi niya, “Chuny jo-Israel nigi Abisalom.”"},{"book":"2 Samuel","chapter":"15","verse":"14","text":"Eka Daudi nowachone jodonge duto mane ni kode Jerusalem niya, “Biuru! Nyaka to waring waa ka, ka ok kamano onge ngʼato kuomwa mabiro tony e lwet Abisalom. Nyaka wawuog mapiyo, nono to enobi mapiyo mojukwa mi otiekwa kendo oneg ji e dala maduongʼ gi ligangla.”"},{"book":"2 Samuel","chapter":"15","verse":"15","text":"Jodong ruoth nodwoke niya, “Jotiji to oikore mar timo gimoro amora ma ruodhwa ma en ruoth oyiero.”"},{"book":"2 Samuel","chapter":"15","verse":"16","text":"Ruoth nowuok kaachiel gi joode duto makmana monde mamoko apar ema ne oweyo karito dala ruoth."},{"book":"2 Samuel","chapter":"15","verse":"17","text":"Omiyo ruoth nowuok kaachiel gi ji duto kaluwo bangʼe, negidhi ma gichungʼ matin kamoro mochwalore."},{"book":"2 Samuel","chapter":"15","verse":"18","text":"Joge duto nowuotho mokadho ka gin kaachiel gi jo-Kereth duto kod jo-Peleth; to gi jo-Giti duto mia auchiel mane obiro kode koa Gath bende ne wuotho e nyim ruoth."},{"book":"2 Samuel","chapter":"15","verse":"19","text":"Ruoth nowachone Itai ja-Giti niya, “Angʼo momiyo idhi kodwa? Dogi mondo ibed gi Ruoth Abisalom. In ngʼama wendo, moringo koa e pinygi."},{"book":"2 Samuel","chapter":"15","verse":"20","text":"Yande eka ibiro ka. To koro tinendeni ere kaka diwuoth kodwa kamoro amora, to an akia kuma adhiye? Dogi mondo ikaw jothuru idhigo. Mad ngʼwono gi adieri bed kodi.”"},{"book":"2 Samuel","chapter":"15","verse":"21","text":"To Itai nodwoko ruoth niya, “Akwongʼora gi nying Jehova Nyasaye mangima kendo akwongʼora ni ruodha ma en ruoth ni kamoro amora ma ruodha ma en ruoth nobedie, bed ni en kar ngima kata kar tho, to kanyo bende ema jatichni nobedie.”"},{"book":"2 Samuel","chapter":"15","verse":"22","text":"Daudi nowachone Itai niya, “Wuoth wadhi.” Omiyo Itai ja-Giti nowuotho gi joge duto gi joutegi mane ni kode."},{"book":"2 Samuel","chapter":"15","verse":"23","text":"Ji duto mane ni kama gikadhoe noywak matek ka jogo duto kadho. Ruoth bende ne ongʼado Holo mar Kidron kendo ji duto nowuotho kochomo yo thim."},{"book":"2 Samuel","chapter":"15","verse":"24","text":"Zadok bende ne ni kanyo to gi jo-Lawi duto mane ni kode notingʼo Sandug Muma mar singruok mar Nyasaye. Negiketo Sandug Muma mar singruok mar Nyasaye piny, eka Abiathar nochiwo misengini nyaka ji duto notieko wuok e dala maduongʼ."},{"book":"2 Samuel","chapter":"15","verse":"25","text":"Eka ruoth nowachone Zadok niya, “Dwok Sandug Muma mar Nyasaye e dala maduongʼ. Ka Jehova Nyasaye okecha, to enoduoga ka kendo enomi ane Sandug Muma kod kar dak Nyasaye kendo."},{"book":"2 Samuel","chapter":"15","verse":"26","text":"To kowacho ni, ‘Ok amor kodi,’ to aikora; we mondo otim gima oneno ni berne.”"},{"book":"2 Samuel","chapter":"15","verse":"27","text":"Ruoth nomedo wacho ni Zadok jadolo niya, “Donge in janen? Dogi dala gi kwe, gi wuodi ma Ahimaz gi Jonathan wuod Abiathar. In kod Abiathar kawuru yawuotu ariyo udhigo."},{"book":"2 Samuel","chapter":"15","verse":"28","text":"Abiro rito kama iyoroe aora e thim nyaka ayud wach moa iri kinyisago gima dhi nyime."},{"book":"2 Samuel","chapter":"15","verse":"29","text":"Omiyo Zadok gi Abiathar nodwoko Sandug Muma mar Nyasaye Jerusalem ma gibet kanyo.”"},{"book":"2 Samuel","chapter":"15","verse":"30","text":"To Daudi nomedo wuotho ka twenyo got mar Zeituni kowuotho gi tiende nono, koumo wiye kendo oywak. Ji duto mane ni kode bende noumo wigi, to gin bende ne giywak ka gitwenyo got."},{"book":"2 Samuel","chapter":"15","verse":"31","text":"Nonwangʼo ka Daudi osenyisi niya, “Ahithofel en achiel kuom jo-andhoga mane oriwore gi Abisalom.” Omiyo Daudi nolemo niya, “Yaye Jehova Nyasaye, lok ngʼado rieko mar Ahithofel obed fuwo.”"},{"book":"2 Samuel","chapter":"15","verse":"32","text":"Kane Daudi ochopo ewi got kuma ji ne lamoe Nyasaye chon, Hushai ja-Arki ne ni kanyo mondo orom kode, lawe ne oyiech kendo buru ne ni e wiye."},{"book":"2 Samuel","chapter":"15","verse":"33","text":"Daudi nowachone niya, “Kidhi koda to idhi bedona tingʼ mapek."},{"book":"2 Samuel","chapter":"15","verse":"34","text":"To kidok e dala maduongʼ miwachone Abisalom ni, ‘Abiro bedo jatiji, yaye ruoth; nikech ne an jatij wuonu ndalo mokadho, to sani koro abiro bedo jatiji,’ to kitimo ma to inyalo konya ketho ngʼado rieko mar Ahithofel."},{"book":"2 Samuel","chapter":"15","verse":"35","text":"Donge jodolo ma gin Zadok gi Abiathar jodhi bedo kodi kuno? Wachnegi gimoro amora miwinjo e dala ruoth."},{"book":"2 Samuel","chapter":"15","verse":"36","text":"Yawuotgi ariyo ma gin Ahimaz wuod Zadok gi Jonathan wuod Abiathar bende ni kanyo kodgi. Orgi ira gi gimoro amora miwinjo.”"},{"book":"2 Samuel","chapter":"15","verse":"37","text":"Omiyo osiep Daudi ma Hushai nochopo Jerusalem e sa mane Abisalom donjoe e dala maduongʼ."}]}