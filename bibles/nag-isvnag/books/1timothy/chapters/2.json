{"data":[{"book":"1 Timothy","chapter":"2","verse":"1","text":"Etu nimite, sob pora shuru te, ami tumikhan ke binti kori ase sob manu khan nimite amikhan Isor logote prathana koribi,"},{"book":"1 Timothy","chapter":"2","verse":"2","text":"raja khan aru adhikari khan nimite, titia amikhan ekta shanti aru bhal aru pobitro jibon chola bole paribo."},{"book":"1 Timothy","chapter":"2","verse":"3","text":"Amikhan laga Tran-Korta nimite prathana kora to bhal aru khushi kotha ase."},{"book":"1 Timothy","chapter":"2","verse":"4","text":"Isor he sob manu khan ke bacha bole, aru hosa gyaan dibole itcha kore."},{"book":"1 Timothy","chapter":"2","verse":"5","text":"Kilekoile ta te ekjon Isor ase, aru Isor aru manu majote kotha milai diya ekjon ase, Jisu Khrista."},{"book":"1 Timothy","chapter":"2","verse":"6","text":"Tai sob udhar koribo nimite thik somoite nijor jibon di dise, ekta sakhi hobo nimite."},{"book":"1 Timothy","chapter":"2","verse":"7","text":"Etu nimite he, moi nijorke Isor aru manu khan majote ekjon hikai diya aru ekjon apostle hobole basi loise. Moi Khrista te hosa koi ase- misa kowa nohoi. Porjati khan nimite biswas aru hosa hikai dibole moi ekjon hikhok ase."},{"book":"1 Timothy","chapter":"2","verse":"8","text":"Etu nimite, moi itcha ase aradhana kora sob jagate, manu khan pobitro hath uthaikene prathana kori bole, ghusa aru jhagara nakorikena."},{"book":"1 Timothy","chapter":"2","verse":"9","text":"Thik etu nisena, ami itcha kori ase kineka kapra lagai le sonman pai, eitu khan lagabi aru nijorke rukhai kene bhal pora thakibi. Chuli khan te kiba-kiba nabonabi, nohoile suna, moti, aru daam kapra khan nalagabi,"},{"book":"1 Timothy","chapter":"2","verse":"10","text":"kintu Isor jana mahila nimite ki bhal kaam ase eitu khan he kori kene dikhabi."},{"book":"1 Timothy","chapter":"2","verse":"11","text":"Ekjon mahila to shanti, nomro aru, mon dikene sikhibo lage."},{"book":"1 Timothy","chapter":"2","verse":"12","text":"Mahila khan pora mota khan uporte Sikhsa dibole aru adhikar cholabole karone ami anumati nadibo, kintu taikhan aradhana to chup-chap koribo lage."},{"book":"1 Timothy","chapter":"2","verse":"13","text":"Kile mane poila Adam ke bonaise, etu pichete Eve ke bonaise2.13 Gen. 2:7; 18-24; I Cor. 11:8.."},{"book":"1 Timothy","chapter":"2","verse":"14","text":"Aru Adam pora paap kora nai, kintu Eve he Saitan pora poila thogai khaise aru tai he poila paap korise2.14 Gen. 3:1-7.."},{"book":"1 Timothy","chapter":"2","verse":"15","text":"Kintu, taikhan bacha jonom diya te bachibo, jodi taikhan biswas, morom, aru bhabona to pobitro kori kene sob mani thakile."}]}