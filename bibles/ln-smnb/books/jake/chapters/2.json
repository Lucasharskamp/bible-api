{"data":[{"book":"Jake","chapter":"2","verse":"1","text":"Bandeko na ngai, bosangisaka te kopona bilongi mpe kondimela Yesu-Klisto, Nkolo na biso, oyo atonda na nkembo."},{"book":"Jake","chapter":"2","verse":"2","text":"Ndakisa : soki moto moko akoti kati na ndako na bino ya mayangani, alata penza bilamba ya talo mpe lopete ya wolo ; bongo mobola mpe akoti, alata bilamba na ye ya bobola."},{"book":"Jake","chapter":"2","verse":"3","text":"Soki boweleli koyamba moto oyo alati bilamba ya talo mpe bolobi na ye : « Tala esika ya kitoko oyo ebongisami mpo na yo, » kasi bolobi na mobola : « Yo, kende kotelema kuna » to « vanda awa na mabele, na se ya enyatelo makolo na ngai ; »"},{"book":"Jake","chapter":"2","verse":"4","text":"boni, wana boponi bilongi te kati na bino, mpe bokomi te koyekola bato na nzela ya makanisi mabe ?"},{"book":"Jake","chapter":"2","verse":"5","text":"Bandeko na ngai ya bolingo, boyoka : Nzambe apona te bato oyo mokili ezali kobenga babola mpo ete bazala bato ya bomengo kati na kondima mpe bazwa Bokonzi oyo alaka epai ya bato oyo balingaka Ye ?"},{"book":"Jake","chapter":"2","verse":"6","text":"Nzokande bino, bomonaka babola bato pamba. Boni, bato oyo banyokolaka bino mpe bafundaka bino na bisambiselo, ezali bazwi te ?"},{"book":"Jake","chapter":"2","verse":"7","text":"Ezali bango te bato babebisaka lokumu ya kombo kitoko oyo Nzambe apesa bino ?"},{"book":"Jake","chapter":"2","verse":"8","text":"Soki bozali kokokisa Mobeko ya Bokonzi ya Nzambe, oyo ezali kati na Makomi : « Linga moninga na yo ndenge yo moko omilingaka, » wana bozali kosala malamu."},{"book":"Jake","chapter":"2","verse":"9","text":"Kasi soki bozali kopona-pona bilongi, bozali kosala masumu, mpe Mobeko ezali kokweyisa bino mpo ete bozali kotosa yango te."},{"book":"Jake","chapter":"2","verse":"10","text":"Moto oyo akweyi ata na mobeko moko kaka, atako atosaka mibeko nyonso, abuki nde mibeko nyonso."},{"book":"Jake","chapter":"2","verse":"11","text":"Solo, Ye oyo alobaki : « Okosalaka ekobo te, » alobaki lisusu : « Okobomaka te. » Nzokande soki osali ekobo te, kasi obomi moto, yeba ete obuki mibeko nyonso."},{"book":"Jake","chapter":"2","verse":"12","text":"Boye, tika ete bolobaka mpe bosalaka makambo lokola bato oyo bayebi malamu ete bakosambisama kolanda mibeko oyo ememaka bato na bonsomi."},{"book":"Jake","chapter":"2","verse":"13","text":"Nzambe akosambisa na mawa te moto oyo ayokelaka bato mosusu mawa te. Mawa elongaka kosambisama."},{"book":"Jake","chapter":"2","verse":"14","text":"Bandeko na ngai, tina nini ezali na moto ya koloba ete azali na kondima, soki azali kolakisa yango te na misala ? Kondima ya boye ekoki solo kobikisa ye ?"},{"book":"Jake","chapter":"2","verse":"15","text":"Ndakisa : soki ndeko mobali moko to ndeko mwasi moko azangi bilamba ya kolata mpe bilei ya mokolo na mokolo,"},{"book":"Jake","chapter":"2","verse":"16","text":"bongo moko kati na bino alobi na ye : « Kende na kimia, yetola moto mpe lia, » kasi apesi ye te eloko oyo azali na yango posa mpo na nzoto na ye, maloba wana ezali na tina nini ?"},{"book":"Jake","chapter":"2","verse":"17","text":"Ezali mpe bongo mpo na kondima : soki kondima ezangi misala, ezali ya kokufa."},{"book":"Jake","chapter":"2","verse":"18","text":"Nzokande moto mosusu akoki koloba : « Yo ozali na kondima ; kasi ngai, nazali na misala. » Lakisa ngai kondima na yo, oyo ezangi misala ; mpe ngai nakolakisa yo kondima na ngai na nzela ya misala na ngai."},{"book":"Jake","chapter":"2","verse":"19","text":"Ondimaka ete Nzambe azali kaka moko ? Osalaka malamu ! Kasi milimo mabe mpe endimaka ete Nzambe azali kaka moko, mpe elengaka."},{"book":"Jake","chapter":"2","verse":"20","text":"Oh zoba ya moto ! Boni, olingi nalakisa yo ete kondima oyo ezangi misala ezali pamba ?"},{"book":"Jake","chapter":"2","verse":"21","text":"Tala, Abrayami, tata na biso, atangamaki lokola moto ya sembo mpo na misala, pamba te abonzaki Izaki, mwana na ye ya mobali, na likolo ya etumbelo."},{"book":"Jake","chapter":"2","verse":"22","text":"Tala ndenge kondima mpe misala na ye ezalaki kosala elongo ; mpe na nzela ya misala yango, kondima na ye ekomaki ya kokoka."},{"book":"Jake","chapter":"2","verse":"23","text":"Ezalaki ndenge wana nde ekokisamaki, liloba oyo ya Makomi : « Abrayami azalaki na kondima epai ya Nzambe ; » mpe mpo na kondima na ye, Nzambe atangaki ye lokola moto ya sembo, mpe akomaki kobenga ye « moninga na ngai. »"},{"book":"Jake","chapter":"2","verse":"24","text":"Bomoni malamu sik’oyo ete Nzambe akomisaka moto sembo kolanda misala ya moto, kasi mpo na kondima kaka te."},{"book":"Jake","chapter":"2","verse":"25","text":"Ezalaki mpe ndenge moko mpo na Raabi, mwasi ya ndumba : Nzambe akomisaki ye moto ya sembo mpo ete ayambaki, abombaki mpe akimisaki na nzela mosusu banongi ya Isalaele."},{"book":"Jake","chapter":"2","verse":"26","text":"Ndenge nzoto oyo ezangi pema ezali ya kokufa, ndenge wana mpe kondima oyo ezangi misala ezali ya kokufa."}]}