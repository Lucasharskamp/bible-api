{"data":[{"book":"प्रकाशितवाक्य","chapter":"3","verse":"1","text":"“सरदीस की कलीसिया के स्वर्गदूत को लिख:"},{"book":"प्रकाशितवाक्य","chapter":"3","verse":"2","text":"जागृत हो, और उन वस्तुओं को जो बाकी रह गई हैं, और जो मिटने को हैं, उन्हें दृढ़ कर; क्योंकि मैंने तेरे किसी काम को अपने परमेश्वर के निकट पूरा नहीं पाया।"},{"book":"प्रकाशितवाक्य","chapter":"3","verse":"3","text":"इसलिए स्मरण कर, कि तूने किस रीति से शिक्षा प्राप्त की और सुनी थी, और उसमें बना रह, और मन फिरा: और यदि तू जागृत न रहेगा तो मैं चोर के समान आ जाऊँगा3:3 मैं चोर के समान आ जाऊँगा: अचानक और अनापेक्षित तरीके से। और तू कदापि न जान सकेगा, कि मैं किस घड़ी तुझ पर आ पड़ूँगा।"},{"book":"प्रकाशितवाक्य","chapter":"3","verse":"4","text":"पर हाँ, सरदीस में तेरे यहाँ कुछ ऐसे लोग हैं, जिन्होंने अपने-अपने वस्त्र अशुद्ध नहीं किए, वे श्वेत वस्त्र पहने हुए मेरे साथ घूमेंगे, क्योंकि वे इस योग्य हैं।"},{"book":"प्रकाशितवाक्य","chapter":"3","verse":"5","text":"जो जय पाए, उसे इसी प्रकार श्वेत वस्त्र पहनाया जाएगा, और मैं उसका नाम जीवन की पुस्तक में से किसी रीति से न काटूँगा, पर उसका नाम अपने पिता और उसके स्वर्गदूतों के सामने मान लूँगा। (प्रका. 21:27)"},{"book":"प्रकाशितवाक्य","chapter":"3","verse":"6","text":"जिसके कान हों, वह सुन ले कि आत्मा कलीसियाओं से क्या कहता है।"},{"book":"प्रकाशितवाक्य","chapter":"3","verse":"7","text":"“फिलदिलफिया की कलीसिया के स्वर्गदूत को यह लिख:"},{"book":"प्रकाशितवाक्य","chapter":"3","verse":"8","text":"मैं तेरे कामों को जानता हूँ। देख, मैंने तेरे सामने एक द्वार खोल रखा है, जिसे कोई बन्द नहीं कर सकता; तेरी सामर्थ्य थोड़ी सी तो है, फिर भी तूने मेरे वचन का पालन किया है और मेरे नाम का इन्कार नहीं किया।"},{"book":"प्रकाशितवाक्य","chapter":"3","verse":"9","text":"देख, मैं शैतान के उन आराधनालय वालों3:9 शैतान के उन आराधनालय वालों: इसका अर्थ यह है कि, हालांकि वे यहूदियों से आए थे, और यहूदी होने का बहुत घमण्ड करते थे, परन्तु वे वास्तव में शैतान के प्रभाव के अधीन थे। को तेरे वश में कर दूँगा जो यहूदी बन बैठे हैं, पर हैं नहीं, वरन् झूठ बोलते हैं—मैं ऐसा करूँगा, कि वे आकर तेरे चरणों में दण्डवत् करेंगे, और यह जान लेंगे, कि मैंने तुझ से प्रेम रखा है।"},{"book":"प्रकाशितवाक्य","chapter":"3","verse":"10","text":"तूने मेरे धीरज के वचन को थामा है, इसलिए मैं भी तुझे परीक्षा के उस समय बचा रखूँगा, जो पृथ्वी पर रहनेवालों के परखने के लिये सारे संसार पर आनेवाला है।"},{"book":"प्रकाशितवाक्य","chapter":"3","verse":"11","text":"मैं शीघ्र ही आनेवाला हूँ; जो कुछ तेरे पास है उसे थामे रह, कि कोई तेरा मुकुट छीन न ले।"},{"book":"प्रकाशितवाक्य","chapter":"3","verse":"12","text":"जो जय पाए, उसे मैं अपने परमेश्वर के मन्दिर में एक खम्भा बनाऊँगा; और वह फिर कभी बाहर न निकलेगा; और मैं अपने परमेश्वर का नाम, और अपने परमेश्वर के नगर अर्थात् नये यरूशलेम का नाम, जो मेरे परमेश्वर के पास से स्वर्ग पर से उतरनेवाला है और अपना नया नाम उस पर लिखूँगा। (प्रका. 21:2, यशा. 65:15, यहे. 48:35)"},{"book":"प्रकाशितवाक्य","chapter":"3","verse":"13","text":"जिसके कान हों, वह सुन ले कि आत्मा कलीसियाओं से क्या कहता है।"},{"book":"प्रकाशितवाक्य","chapter":"3","verse":"14","text":"“लौदीकिया की कलीसिया के स्वर्गदूत को यह लिख:"},{"book":"प्रकाशितवाक्य","chapter":"3","verse":"15","text":"“मैं तेरे कामों को जानता हूँ कि तू न तो ठंडा है और न गर्म; भला होता कि तू ठंडा या गर्म होता।"},{"book":"प्रकाशितवाक्य","chapter":"3","verse":"16","text":"इसलिए कि तू गुनगुना है, और न ठंडा है और न गर्म, मैं तुझे अपने मुँह से उगलने पर हूँ।"},{"book":"प्रकाशितवाक्य","chapter":"3","verse":"17","text":"तू जो कहता है, कि मैं धनी हूँ, और धनवान हो गया हूँ, और मुझे किसी वस्तु की घटी नहीं, और यह नहीं जानता, कि तू अभागा और तुच्छ और कंगाल और अंधा, और नंगा है, (होशे 12:8)"},{"book":"प्रकाशितवाक्य","chapter":"3","verse":"18","text":"इसलिए मैं तुझे सम्मति देता हूँ, कि आग में ताया हुआ सोना मुझसे मोल ले, कि धनी हो जाए; और श्वेत वस्त्र ले ले कि पहनकर तुझे अपने नंगेपन की लज्जा न हो; और अपनी आँखों में लगाने के लिये सुरमा ले कि तू देखने लगे।"},{"book":"प्रकाशितवाक्य","chapter":"3","verse":"19","text":"मैं जिन जिनसे प्रेम रखता हूँ, उन सब को उलाहना और ताड़ना देता हूँ, इसलिए उत्साही हो, और मन फिरा। (नीति. 3:12)"},{"book":"प्रकाशितवाक्य","chapter":"3","verse":"20","text":"देख, मैं द्वार पर खड़ा हुआ खटखटाता हूँ; यदि कोई मेरा शब्द सुनकर द्वार खोलेगा, तो मैं उसके पास भीतर आकर उसके साथ भोजन करूँगा, और वह मेरे साथ।"},{"book":"प्रकाशितवाक्य","chapter":"3","verse":"21","text":"जो जय पाए, मैं उसे अपने साथ अपने सिंहासन पर बैठाऊँगा, जैसा मैं भी जय पाकर अपने पिता के साथ उसके सिंहासन पर बैठ गया।"},{"book":"प्रकाशितवाक्य","chapter":"3","verse":"22","text":"जिसके कान हों वह सुन ले कि आत्मा कलीसियाओं से क्या कहता है।”"}]}