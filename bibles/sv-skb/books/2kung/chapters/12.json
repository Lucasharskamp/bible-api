{"data":[{"book":"2 Kung","chapter":"12","verse":"1","text":"I [Nordrikets] Jehus 7:e år började Jehoash regera och han regerade 40 år i Jerusalem och hans mors [drottningmoders] namn var Tsivia från Beer-Sheva."},{"book":"2 Kung","chapter":"12","verse":"2","text":"Jehoash gjorde det som var rätt (rakt) i Herrens (Jahves) ögon alla hans dagar, som prästen Jehojada undervisade honom."},{"book":"2 Kung","chapter":"12","verse":"3","text":"Bara de höga platserna blev inte borttagna och folket offrade fortfarande offer på de höga platserna."},{"book":"2 Kung","chapter":"12","verse":"4","text":"Och Jehoash sade till prästen: ”Allt helgat silver som är fört till Herrens (Jahves) hus, silver som getts i utbyte för varje mans själ (lösepenningen), allt silver som har stigit upp över (i) en mans hjärta att han ska föra det till Herrens (Jahves) hus,"},{"book":"2 Kung","chapter":"12","verse":"5","text":"låt prästerna ta det till dem, från varje man hans gåva, och de ska stärka (reparera) huset varhelst en spricka (skada) blir funnen.”"},{"book":"2 Kung","chapter":"12","verse":"6","text":"Men det var så att under kung Jehoash 23:e år hade prästerna inte stärkt (reparerat) sprickorna (skadorna) på huset."},{"book":"2 Kung","chapter":"12","verse":"7","text":"Och kung Jehoash kallade på Jehojada, prästen och de andra prästerna och sade till dem: ”Varför stärker (reparerar) ni inte huset? Och nu, ta inte silvret från varje man hans gåva utan att ge det till sprickorna (skadorna) på huset.”"},{"book":"2 Kung","chapter":"12","verse":"8","text":"Och prästerna samtyckte till att de inte längre skulle ta silver från folket utan att stärka (reparera) huset."},{"book":"2 Kung","chapter":"12","verse":"9","text":"Och prästen Jehojada tog en kista och borrade ett hål i locket på den och ställde den bredvid altaret, på höger sida när man kommer in i Herrens (Jahves) hus. Och prästerna vaktade (skyddade, bevarade) skatterna som lades däri, allt silver som fördes in i Herrens (Jahves) hus."},{"book":"2 Kung","chapter":"12","verse":"10","text":"Och det skedde när de såg att det var mycket silver i kistan, att kungens skrivare och översteprästen kom upp och de lade i säckar och räknade silvret som fanns i Herrens (Jahves) hus."},{"book":"2 Kung","chapter":"12","verse":"11","text":"Och de gav silvret som var uppvägt i händerna på dem som utförde arbetet, som hade översyn över Herrens (Jahves) hus, och de betalade det till snickarna och till byggmästarna som utförde arbetet på Herrens (Jahves) hus,"},{"book":"2 Kung","chapter":"12","verse":"12","text":"och till murarna och till stenhuggarna och till att köpa timmer och huggna stenar till att stärka (reparera) Herrens (Jahves) hus och till allt som lades ut för att stärka (reparera) det."},{"book":"2 Kung","chapter":"12","verse":"13","text":"Men det hade inte tillverkats för Herrens (Jahves) hus bägare av silver, vektrimmare, skålar, trumpeter, alla redskap av guld eller redskap av silver från pengarna som fördes in i Herrens (Jahves) hus,"},{"book":"2 Kung","chapter":"12","verse":"14","text":"för de gav det till dem som gjorde arbetet och stärkte (reparerade) Herrens (Jahves) hus."},{"book":"2 Kung","chapter":"12","verse":"15","text":"Men ingen avräkning hade gjorts med dem av silvret som lämnats i deras hand, för de hanterade det som ett förtroende (trofast – hebr. emonah)."},{"book":"2 Kung","chapter":"12","verse":"16","text":"Förverkat silver och vitessilver fördes inte in i Herrens (Jahves) hus, det tillhörde prästerna."},{"book":"2 Kung","chapter":"12","verse":"17","text":"Vid den tiden drog Chazael, Arams kung upp och stred mot Gat och tog det. Och Chazael vände sitt ansikte mot Jerusalem."},{"book":"2 Kung","chapter":"12","verse":"18","text":"Och Jehoash, Juda kung, tog alla helgade ting som Jehoshafat och Jehoram och Achazjaho, hans fäder Juda kungar, hade avskiljt och sina egna helgade föremål och allt guld som fanns i skattkammaren i Herrens (Jahves) hus och i kungens hus och sände det till Chazael, Arams kung. Och han gick bort från Jerusalem."},{"book":"2 Kung","chapter":"12","verse":"19","text":"Vad mer finns om Jehoashs gärningar, och allt vad han gjorde det är skrivet i Juda kungars krönika."},{"book":"2 Kung","chapter":"12","verse":"20","text":"Och hans tjänare steg upp och gjorde en sammansvärjning och slog Joash vid Beit-Millo på vägen som går ner till Silla."},{"book":"2 Kung","chapter":"12","verse":"21","text":"Och Jozachar, Shimats son och Jehozavad, Shomers son, hans tjänare slog honom och han dog. Och de begravde honom med hans fäder i Davids stad. Och Amatsja hans son regerade i hans ställe."}]}