{"data":[{"book":"ΚΑΤΑ ΛΟΥΚΑΝ","chapter":"17","verse":"1","text":"Ἔλεγε δὲ καὶ πρὸς τοὺς μαθητὰς αὐτοῦ· ἀνένδεκτόν ἐστι τοῦ μὴ ἐλθεῖν τὰ σκάνδαλα· οὐαὶ δὲ δι᾽ οὗ ἔρχεται."},{"book":"ΚΑΤΑ ΛΟΥΚΑΝ","chapter":"17","verse":"2","text":"λυσιτελεῖ αὐτῷ εἰ λίθος μυλικὸς περίκειται περὶ τὸν τράχηλον αὐτοῦ καὶ ἔρριπται εἰς τὴν θάλασσαν, ἢ ἵνα σκανδαλίσῃ ἕνα τῶν μικρῶν τούτων."},{"book":"ΚΑΤΑ ΛΟΥΚΑΝ","chapter":"17","verse":"3","text":"προσέχετε ἑαυτοῖς. ἐὰν δὲ ἁμάρτῃ εἰς σὲ ὁ ἀδελφός σου, ἐπιτίμησον αὐτῷ· καὶ ἐὰν μετανοήσῃ, ἄφες αὐτῷ·"},{"book":"ΚΑΤΑ ΛΟΥΚΑΝ","chapter":"17","verse":"4","text":"καὶ ἐὰν ἑπτάκις τῆς ἡμέρας ἁμάρτῃ εἰς σὲ καὶ ἑπτάκις τῆς ἡμέρας ἐπιστρέψῃ [πρός σε] λέγων, μετανοῶ, ἀφήσεις αὐτῷ."},{"book":"ΚΑΤΑ ΛΟΥΚΑΝ","chapter":"17","verse":"5","text":"Καὶ εἶπον οἱ ἀπόστολοι τῷ Κυρίῳ· πρόσθες ἡμῖν πίστιν."},{"book":"ΚΑΤΑ ΛΟΥΚΑΝ","chapter":"17","verse":"6","text":"εἶπε δὲ ὁ Κύριος· εἰ ἔχετε πίστιν ὡς κόκκον σινάπεως, ἐλέγετε ἂν τῇ συκαμίνῳ ταύτῃ, ἐκριζώθητι καὶ φυτεύθητι ἐν τῇ θαλάσσῃ, καὶ ὑπήκουσεν ἂν ὑμῖν."},{"book":"ΚΑΤΑ ΛΟΥΚΑΝ","chapter":"17","verse":"7","text":"Τίς δὲ ἐξ ὑμῶν δοῦλον ἔχων ἀροτριῶντα ἢ ποιμαίνοντα, ὃς εἰσελθόντι ἐκ τοῦ ἀγροῦ ἐρεῖ, εὐθέως παρελθὼν ἀνάπεσε,"},{"book":"ΚΑΤΑ ΛΟΥΚΑΝ","chapter":"17","verse":"8","text":"ἀλλ᾽ οὐχὶ ἐρεῖ αὐτῷ· ἑτοίμασον τί δειπνήσω, καὶ περιζωσάμενος διακόνει μοι ἕως φάγω καὶ πίω, καὶ μετὰ ταῦτα φάγεσαι καὶ πίεσαι σύ;"},{"book":"ΚΑΤΑ ΛΟΥΚΑΝ","chapter":"17","verse":"9","text":"μὴ χάριν ἔχει τῷ δούλῳ ἐκείνῳ ὅτι ἐποίησε τὰ διαταχθέντα; οὐ δοκῶ."},{"book":"ΚΑΤΑ ΛΟΥΚΑΝ","chapter":"17","verse":"10","text":"οὕτω καὶ ὑμεῖς, ὅταν ποιήσητε πάντα τὰ διαταχθέντα ὑμῖν, λέγετε ὅτι δοῦλοι ἀχρεῖοί ἐσμεν, ὅτι ὃ ὠφείλομεν ποιῆσαι πεποιήκαμεν."},{"book":"ΚΑΤΑ ΛΟΥΚΑΝ","chapter":"17","verse":"11","text":"Καὶ ἐγένετο ἐν τῷ πορεύεσθαι αὐτὸν εἰς Ἱερουσαλὴμ καὶ αὐτὸς διήρχετο διὰ μέσου Σαμαρείας καὶ Γαλιλαίας."},{"book":"ΚΑΤΑ ΛΟΥΚΑΝ","chapter":"17","verse":"12","text":"καὶ εἰσερχομένου αὐτοῦ εἴς τινα κώμην ἀπήντησαν αὐτῷ δέκα λεπροὶ ἄνδρες, οἳ ἔστησαν πόρρωθεν,"},{"book":"ΚΑΤΑ ΛΟΥΚΑΝ","chapter":"17","verse":"13","text":"καὶ αὐτοὶ ἦραν φωνὴν λέγοντες· Ἰησοῦ ἐπιστάτα, ἐλέησον ἡμᾶς."},{"book":"ΚΑΤΑ ΛΟΥΚΑΝ","chapter":"17","verse":"14","text":"καὶ ἰδὼν εἶπεν αὐτοῖς· πορευθέντες ἐπιδείξατε ἑαυτοὺς τοῖς ἱερεῦσι. καὶ ἐγένετο ἐν τῷ ὑπάγειν αὐτοὺς ἐκαθαρίσθησαν."},{"book":"ΚΑΤΑ ΛΟΥΚΑΝ","chapter":"17","verse":"15","text":"εἷς δὲ ἐξ αὐτῶν, ἰδὼν ὅτι ἰάθη, ὑπέστρεψε μετὰ φωνῆς μεγάλης δοξάζων τὸν Θεόν,"},{"book":"ΚΑΤΑ ΛΟΥΚΑΝ","chapter":"17","verse":"16","text":"καὶ ἔπεσεν ἐπὶ πρόσωπον παρὰ τοὺς πόδας αὐτοῦ εὐχαριστῶν αὐτῷ· καὶ αὐτὸς ἦν Σαμαρείτης."},{"book":"ΚΑΤΑ ΛΟΥΚΑΝ","chapter":"17","verse":"17","text":"ἀποκριθεὶς δὲ ὁ Ἰησοῦς εἶπεν· οὐχὶ οἱ δέκα ἐκαθαρίσθησαν; οἱ δὲ ἐννέα ποῦ;"},{"book":"ΚΑΤΑ ΛΟΥΚΑΝ","chapter":"17","verse":"18","text":"οὐχ εὑρέθησαν ὑποστρέψαντες δοῦναι δόξαν τῷ Θεῷ εἰ μὴ ὁ ἀλλογενὴς οὗτος;"},{"book":"ΚΑΤΑ ΛΟΥΚΑΝ","chapter":"17","verse":"19","text":"καὶ εἶπεν αὐτῷ· ἀναστὰς πορεύου· ἡ πίστις σου σέσωκέ σε."},{"book":"ΚΑΤΑ ΛΟΥΚΑΝ","chapter":"17","verse":"20","text":"Ἐπερωτηθεὶς δὲ ὑπὸ τῶν Φαρισαίων πότε ἔρχεται ἡ βασιλεία τοῦ Θεοῦ, ἀπεκρίθη αὐτοῖς καὶ εἶπεν· οὐκ ἔρχεται ἡ βασιλεία τοῦ Θεοῦ μετὰ παρατηρήσεως,"},{"book":"ΚΑΤΑ ΛΟΥΚΑΝ","chapter":"17","verse":"21","text":"οὐδὲ ἐροῦσιν ἰδοὺ ὧδε ἢ ἰδοὺ ἐκεῖ· ἰδοὺ γὰρ ἡ βασιλεία τοῦ Θεοῦ ἐντὸς ὑμῶν ἐστιν."},{"book":"ΚΑΤΑ ΛΟΥΚΑΝ","chapter":"17","verse":"22","text":"Εἶπε δὲ πρὸς τοὺς μαθητάς· ἐλεύσονται ἡμέραι ὅτε ἐπιθυμήσετε μίαν τῶν ἡμερῶν τοῦ υἱοῦ τοῦ ἀνθρώπου ἰδεῖν, καὶ οὐκ ὄψεσθε."},{"book":"ΚΑΤΑ ΛΟΥΚΑΝ","chapter":"17","verse":"23","text":"καὶ ἐροῦσιν ὑμῖν· ἰδοὺ ὧδε, ἰδοὺ ἐκεῖ· μὴ ἀπέλθητε μηδὲ διώξητε."},{"book":"ΚΑΤΑ ΛΟΥΚΑΝ","chapter":"17","verse":"24","text":"ὥσπερ γὰρ ἡ ἀστραπὴ ἀστράπτουσα ἐκ τῆς ὑπ᾽ οὐρανὸν εἰς τὴν ὑπ᾽ οὐρανὸν λάμπει, οὕτως ἔσται καὶ ὁ υἱὸς τοῦ ἀνθρώπου ἐν τῇ ἡμέρᾳ αὐτοῦ."},{"book":"ΚΑΤΑ ΛΟΥΚΑΝ","chapter":"17","verse":"25","text":"πρῶτον δὲ δεῖ αὐτὸν πολλὰ παθεῖν καὶ ἀποδοκιμασθῆναι ἀπὸ τῆς γενεᾶς ταύτης."},{"book":"ΚΑΤΑ ΛΟΥΚΑΝ","chapter":"17","verse":"26","text":"καὶ καθὼς ἐγένετο ἐν ταῖς ἡμέραις Νῶε, οὕτως ἔσται καὶ ἐν ταῖς ἡμέραις τοῦ υἱοῦ τοῦ ἀνθρώπου·"},{"book":"ΚΑΤΑ ΛΟΥΚΑΝ","chapter":"17","verse":"27","text":"ἤσθιον, ἔπινον, ἐγάμουν, ἐξεγαμίζοντο, ἄχρι ἧς ἡμέρας εἰσῆλθε Νῶε εἰς τὴν κιβωτόν, καὶ ἦλθεν ὁ κατακλυσμὸς καὶ ἀπώλεσεν ἅπαντας."},{"book":"ΚΑΤΑ ΛΟΥΚΑΝ","chapter":"17","verse":"28","text":"ὁμοίως καὶ ὡς ἐγένετο ἐν ταῖς ἡμέραις Λώτ· ἤσθιον, ἔπινον, ἠγόραζον, ἐπώλουν, ἐφύτευον, ᾠκοδόμουν·"},{"book":"ΚΑΤΑ ΛΟΥΚΑΝ","chapter":"17","verse":"29","text":"ᾗ δὲ ἡμέρᾳ ἐξῆλθε Λὼτ ἀπὸ Σοδόμων, ἔβρεξε πῦρ καὶ θεῖον ἀπ᾽ οὐρανοῦ καὶ ἀπώλεσεν ἅπαντας."},{"book":"ΚΑΤΑ ΛΟΥΚΑΝ","chapter":"17","verse":"30","text":"κατὰ τὰ αὐτὰ ἔσται ᾗ ἡμέρᾳ ὁ υἱὸς τοῦ ἀνθρώπου ἀποκαλύπτεται."},{"book":"ΚΑΤΑ ΛΟΥΚΑΝ","chapter":"17","verse":"31","text":"ἐν ἐκείνῃ τῇ ἡμέρᾳ ὃς ἔσται ἐπὶ τοῦ δώματος καὶ τὰ σκεύη αὐτοῦ ἐν τῇ οἰκίᾳ, μὴ καταβάτω ἆραι αὐτά, καὶ ὁ ἐν τῷ ἀγρῷ ὁμοίως μὴ ἐπιστρεψάτω εἰς τὰ ὀπίσω."},{"book":"ΚΑΤΑ ΛΟΥΚΑΝ","chapter":"17","verse":"32","text":"μνημονεύετε τῆς γυναικὸς Λώτ."},{"book":"ΚΑΤΑ ΛΟΥΚΑΝ","chapter":"17","verse":"33","text":"ὃς ἐὰν ζητήσῃ τὴν ψυχὴν αὐτοῦ σῶσαι, ἀπολέσει αὐτήν, καὶ ὃς ἐὰν ἀπολέσῃ αὐτήν, ζωογονήσει αὐτήν."},{"book":"ΚΑΤΑ ΛΟΥΚΑΝ","chapter":"17","verse":"34","text":"λέγω ὑμῖν, ταύτῃ τῇ νυκτὶ δύο ἔσονται ἐπὶ κλίνης μιᾶς, εἷς παραληφθήσεται καὶ ὁ ἕτερος ἀφεθήσεται·"},{"book":"ΚΑΤΑ ΛΟΥΚΑΝ","chapter":"17","verse":"35","text":"δύο ἔσονται ἀλήθουσαι ἐπὶ τὸ αὐτό, μία παραληφθήσεται καὶ ἡ ἑτέρα ἀφεθήσεται·"},{"book":"ΚΑΤΑ ΛΟΥΚΑΝ","chapter":"17","verse":"36","text":"δύο ἐν τῷ ἀγρῷ, εἷς παραληφθήσεται καὶ ὁ ἕτερος ἀφεθήσεται."},{"book":"ΚΑΤΑ ΛΟΥΚΑΝ","chapter":"17","verse":"37","text":"καὶ ἀποκριθέντες λέγουσιν αὐτῷ· ποῦ, Κύριε; ὁ δὲ εἶπεν αὐτοῖς· ὅπου τὸ σῶμα, ἐκεῖ ἐπισυναχθήσονται [καὶ] οἱ ἀετοί."}]}