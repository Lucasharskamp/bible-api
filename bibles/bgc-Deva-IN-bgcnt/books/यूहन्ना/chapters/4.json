{"data":[{"book":"यूहन्ना","chapter":"4","verse":"1","text":"फेर जिब यीशु नै बेरा पाट्या के फरीसियाँ नै सुण्या सै के यीशु यूहन्ना तै घणे चेल्लें बणावै सै अर उननै बपतिस्मा देवै सै।"},{"book":"यूहन्ना","chapter":"4","verse":"2","text":"(ऊतो यीशु खुद न्ही बल्कि उसके चेल्लें बपतिस्मा देवै थे)"},{"book":"यूहन्ना","chapter":"4","verse":"3","text":"फेर वो यहूदिया परदेस नै छोड़कै दुबारै गलील परदेस म्ह चल्या गया,"},{"book":"यूहन्ना","chapter":"4","verse":"4","text":"इस बार उसनै सामरिया परदेस होकै जाणा पड्या था।"},{"book":"यूहन्ना","chapter":"4","verse":"5","text":"इस करकै वो सामरिया परदेस के सूखार नामक एक नगर म्ह आया, यो नगर उस जगहां कै धोरै था जो याकूब नै अपणे बेट्टे यूसुफ ताहीं दिया था।"},{"book":"यूहन्ना","chapter":"4","verse":"6","text":"अर याकूब का कुआँ भी ओड़ैए था। यीशु सफर का थक्या होड़ उस कुएँ पै न्यूए बैठग्या। दोपहर का बखत होरया था।"},{"book":"यूहन्ना","chapter":"4","verse":"7","text":"इतनै म्ह एक सामरी बिरबान्नी पाणी भरण आई। यीशु नै उस ताहीं कह्या, “मन्नै पाणी पिया।”"},{"book":"यूहन्ना","chapter":"4","verse":"8","text":"क्यूँके उसके चेल्लें नगर म्ह खाणा मोल लेण जारे थे।"},{"book":"यूहन्ना","chapter":"4","verse":"9","text":"उस सामरी बिरबान्नी नै उस ताहीं कह्या, “तू यहूदी होकै मेरे तै सामरी बिरबान्नी तै पाणी क्यांतै माँग्गै सै?” (क्यूँके यहूदी सामरियाँ तै नफरत करै थे।)"},{"book":"यूहन्ना","chapter":"4","verse":"10","text":"यीशु नै जवाब दिया, “जै तू जाणदी के परमेसवर तन्नै के देणा चाहवै सै, अर वो कौण सै, जो तेरे तै कहवै सै, ‘मन्नै पाणी पिया,’ फेर तू उसतै माँगदी, अर वो तन्नै जीवन का पाणी देन्दा।”"},{"book":"यूहन्ना","chapter":"4","verse":"11","text":"बिरबान्नी नै उस ताहीं कह्या, “हे प्रभु, तेरे धोरै पाणी भरण नै तो किमे सै भी कोनी, अर कुआँ डून्घा सै, तो फेर वो जीवन का पाणी तेरे धोरै कड़ै तै आया?"},{"book":"यूहन्ना","chapter":"4","verse":"12","text":"के तू म्हारै पूर्वज याकूब तै बड्ड़ा सै, जिसनै म्हारै ताहीं यो कुआँ दिया, अर खुद भी अपणे ऊलादां, अर अपणे डान्गरां सुधा इस म्ह तै पिया?”"},{"book":"यूहन्ना","chapter":"4","verse":"13","text":"यीशु नै उस ताहीं जवाब दिया, “जो कोए यो पाणी पीवैगा वो फेर तिसाया होगा,"},{"book":"यूहन्ना","chapter":"4","verse":"14","text":"पर जो कोए उस पाणी म्ह तै पीवैगा जो मै उस ताहीं दियुँगा वो फेर अनन्त काल ताहीं तिसाया कोनी होवैगा, बल्के जो पाणी मै उस ताहीं दियुँगा वो उस म्ह तै एक चोवा बण ज्यागा जो अनन्त जीवन खात्तर उमड़दा रहवैगा।”"},{"book":"यूहन्ना","chapter":"4","verse":"15","text":"बिरबान्नी नै उस ताहीं कह्या, “हे प्रभु, वो पाणी मन्नै दे ताके मै तिसाई ना होऊँ अर ना पाणी भरण नै इतनी दूर आऊँ।”"},{"book":"यूहन्ना","chapter":"4","verse":"16","text":"यीशु नै उस ताहीं कह्या, “जा अपणे धणी नै याड़ै बुला ल्या।”"},{"book":"यूहन्ना","chapter":"4","verse":"17","text":"बिरबान्नी नै जवाब दिया, “मै बिना धणी की सूं।” यीशु नै उस ताहीं कह्या, “तू ठीक कहवै सै, ‘मै बिना धणी की सूं।’"},{"book":"यूहन्ना","chapter":"4","verse":"18","text":"क्यूँके तन्नै पाँच धणी कर लिए सै, अर जिस माणस कै गेल्या तू इब सै वो भी तेरा धणी कोनी। या तन्नै साच्ची-ए कही सै।”"},{"book":"यूहन्ना","chapter":"4","verse":"19","text":"बिरबान्नी नै उस ताहीं कह्या, “हे प्रभु, मन्नै लाग्गै सै तू नबी सै।"},{"book":"यूहन्ना","chapter":"4","verse":"20","text":"म्हारै सामरी पूर्वजां नै इस्से पहाड़ पै भगति करी, अर यहूदी लोग कहवै सै, के वा जगहां जड़ै भगति करणी चाहिए यरुशलेम नगर म्ह सै।”"},{"book":"यूहन्ना","chapter":"4","verse":"21","text":"यीशु नै उस ताहीं कह्या, “हे नारी,” मेरी बात का भरोस्सा कर, के वो बखत आवै सै, के थम ना तो इस पहाड़ पै पिता की भगति करोगे, ना यरुशलेम म्ह।"},{"book":"यूहन्ना","chapter":"4","verse":"22","text":"थम जिसनै कोनी जाणदे, उसकी भगति करो सो, अर हम यहूदी लोग जिसनै जाणा सा उसकी भगति करा सां, क्यूँके उद्धार यहूदियाँ म्ह तै सै।"},{"book":"यूहन्ना","chapter":"4","verse":"23","text":"पर वो बखत आवै सै, बल्कि इब भी सै, जिसम्ह सच्चे भगत पिता की भगति आत्मा अर सच्चाई तै करैगें, क्यूँके पिता अपणे खात्तर इसेए भगतां नै टोहवै सै।"},{"book":"यूहन्ना","chapter":"4","verse":"24","text":"परमेसवर आत्मा सै अर जरूरी सै के उसकी भगति करण आळे आत्मा अर सच्चाई तै उसकी भगति करै।"},{"book":"यूहन्ना","chapter":"4","verse":"25","text":"बिरबान्नी नै उस ताहीं कह्या, “मै जांणु सूं के मसीह” जो ख्रिस्त कुहावै सै, “आण आळा सै, जिब वो आवैगा, फेर म्हारै ताहीं सारी बात बता देवैगा।”"},{"book":"यूहन्ना","chapter":"4","verse":"26","text":"यीशु नै उस ताहीं कह्या, “मै जो तेरे तै बोल्लण लागरया सूं, मै वोए सूं।”"},{"book":"यूहन्ना","chapter":"4","verse":"27","text":"इतनै म्ह उसके चेल्लें आण पोहचे, अर हैरान होण लागगे के वो बिरबान्नी तै बतळावै था, फेर भी किसे नै कोनी बुझ्झया, “तू के चाहवै सै? या क्यातै उसतै बतळावै सै?”"},{"book":"यूहन्ना","chapter":"4","verse":"28","text":"फेर बिरबान्नी अपणा पैंढ़ा छोड़कै नगर म्ह चली गई, अर माणसां तै कहण लाग्गी,"},{"book":"यूहन्ना","chapter":"4","verse":"29","text":"“आओ एक माणस नै देक्खो, जिसनै सारा किमे जो मन्नै करया मेरै तै बता दिया। कदे योए तो मसीह न्ही सै?”"},{"book":"यूहन्ना","chapter":"4","verse":"30","text":"तब वे नगर के बासिन्दे गाम तै लिकड़कै यीशु कै धोरै आण लाग्गे।"},{"book":"यूहन्ना","chapter":"4","verse":"31","text":"इस बिचाळै उसके चेल्यां नै यीशु तै या बिनती करी, “हे गुरु, किमे खा ले।”"},{"book":"यूहन्ना","chapter":"4","verse":"32","text":"पर उसनै उन ताहीं कह्या, “मेरै धोरै खाण खात्तर इसा खाणा सै जिसनै थम कोनी जाणदे।”"},{"book":"यूहन्ना","chapter":"4","verse":"33","text":"फेर चेल्यां नै आप्पस म्ह कह्या, “के कोए उसकै खात्तर खाणा लेकै आया सै?”"},{"book":"यूहन्ना","chapter":"4","verse":"34","text":"यीशु नै उनतै कह्या, “मेरा खाणा यो सै के अपणे भेजण आळे की मर्जी कै मुताबिक चाल्लुँ अर उसके काम नै पूरा करुँ जो उसनै कह्या सै।"},{"book":"यूहन्ना","chapter":"4","verse":"35","text":"के थम कोनी कहन्दे, ‘लामणीयां के इब्बै चार महिन्ने रहरे सै?’ अपणी आँखां तै देक्खों जितने माणस आण लागरे सै, वो उस खेत की तरियां सै जो काट्टण खात्तर तैयार सै।"},{"book":"यूहन्ना","chapter":"4","verse":"36","text":"पैहले तै मजदूर काम करण लागरया सै अर अपणी मजदूरी पाण लागरया सै, इसका मतलब यो सै के वो माणसां नै कठ्ठा करण लागरया सै जो अनन्त जीवन पागे।"},{"book":"यूहन्ना","chapter":"4","verse":"37","text":"क्यूँके याड़ै या कहावत ठीक बेठ्ठै सैः बोणआळा और सै, अर काट्टण आळा और।"},{"book":"यूहन्ना","chapter":"4","verse":"38","text":"मन्नै थारे ताहीं वो खेत काट्टण खात्तर भेज्या जिसम्ह थमनै मेहनत कोन्या करी दुसरयां नै मेहनत करी अर थम उनकी मेहनत कै फळ म्ह हिस्सेदार होए।”"},{"book":"यूहन्ना","chapter":"4","verse":"39","text":"उस नगर के घणखरे सामरियाँ नै उस बिरबान्नी कै कहण तै यीशु पै बिश्वास करया, क्यूँके उसनै कह्या था, के “उसनै सारा किमे जो मन्नै करया सै, मेरै तै बता दिया।”"},{"book":"यूहन्ना","chapter":"4","verse":"40","text":"ज्यांतै जिब सामरी उसकै धोरै आए, तो उसतै बिनती करण लागगे के म्हारै याड़ै रह। आखर म्ह वो ओड़ै दो दिन ताहीं रहया।"},{"book":"यूहन्ना","chapter":"4","verse":"41","text":"उसके वचन कै कारण और भी घणखरे माणसां नै बिश्वास करया"},{"book":"यूहन्ना","chapter":"4","verse":"42","text":"अर उस बिरबान्नी तै कह्या, “इब हम तेरे कहण तैए बिश्वास कोनी करदे, क्यूँके हमनै खुदे सुण लिया, अर जाणगे सा के योए साच्चए म्ह दुनिया का उद्धार करणीया सै।”"},{"book":"यूहन्ना","chapter":"4","verse":"43","text":"फेर दो दिनां कै पाच्छै वो ओड़ै तै लिकड़कै गलील परदेस म्ह गया।"},{"book":"यूहन्ना","chapter":"4","verse":"44","text":"क्यूँके यीशु नै खुदे गवाही दी के नबी अपणे गाम म्ह आदर मान कोनी पान्दा।"},{"book":"यूहन्ना","chapter":"4","verse":"45","text":"जिब वो गलील परदेस म्ह आया, तो गलील परदेस के माणस राज्जी होकै उसतै मिले, क्यूँके जितने काम उसनै यरुशलेम म्ह त्यौहार कै बखत करे थे, उननै उन सारया ताहीं देख्या था, क्यूँके वे भी त्यौहार म्ह जारे थे।"},{"book":"यूहन्ना","chapter":"4","verse":"46","text":"फेर वो दुबारै गलील परदेस कै काना नगर म्ह आया, जड़ै उसनै पाणी ताहीं अंगूर का रस बणाया था। ओड़ै राजा का एक कर्मचारी था जिसका बेट्टा कफरनहूम नगर म्ह बीमार था।"},{"book":"यूहन्ना","chapter":"4","verse":"47","text":"वो या सुणकै के यीशु यहूदिया परदेस तै गलील परदेस म्ह आ रहया सै, उसकै धोरै गया अर उसतै बिनती करण लागग्या के चालकै मेरै बेट्टै नै ठीक कर दे: क्यूँके वो मरण आळा था।"},{"book":"यूहन्ना","chapter":"4","verse":"48","text":"यीशु नै उस ताहीं कह्या, “जिब ताहीं थम चमत्कार अर अचम्भे के काम कोनी देखदे जद ताहीं कदे भी बिश्वास कोनी करोगे।”"},{"book":"यूहन्ना","chapter":"4","verse":"49","text":"राजा कै कर्मचारी नै उसतै कह्या, “हे प्रभु, मेरै बाळक की मौत होण तै पैहल्या चाल।”"},{"book":"यूहन्ना","chapter":"4","verse":"50","text":"यीशु नै उस ताहीं कह्या, “जा, तेरा बेट्टा जिन्दा सै।” उस माणस नै यीशु की कही होई बात का बिश्वास करया अर चल्या गया।"},{"book":"यूहन्ना","chapter":"4","verse":"51","text":"वो रास्ते म्ह था के उसके नौक्कर उसतै आ मिले अर कहण लाग्गे, “तेरा छोरा जिन्दा सै।”"},{"book":"यूहन्ना","chapter":"4","verse":"52","text":"उसनै उसतै बुझ्झया, “किस बखत वो ठीक होण लागग्या?” उननै उस ताहीं कह्या, “काल दोफहरै एक बजे उसका बुखार उतर गया।”"},{"book":"यूहन्ना","chapter":"4","verse":"53","text":"फेर बाप जाण गया के यो उस्से बखत होया जिस बखत यीशु नै उस ताहीं कह्या, “तेरा बेट्टा जिन्दा रहवैगा,” अर उसनै अर उसके सारे कुण्बे नै बिश्वास करया।"},{"book":"यूहन्ना","chapter":"4","verse":"54","text":"यो दुसरा अचम्भे का काम था जो यीशु नै यहूदिया परदेस तै गलील परदेस म्ह आकै दिखाया।"}]}