{"data":[{"book":"కీర్తన","chapter":"106","verse":"1","text":"యెహోవాను స్తుతించండి. యెహోవా దయాళుడు. ఆయన నిబంధన విశ్వాస్యత నిరంతరం ఉంటుంది."},{"book":"కీర్తన","chapter":"106","verse":"2","text":"యెహోవా పరాక్రమ కార్యాలను వర్ణించగలవాడెవడు? ఆయన కీర్తి అంతటినీ ఎవడు ప్రకటించగలడు?"},{"book":"కీర్తన","chapter":"106","verse":"3","text":"న్యాయం అనుసరించేవారు, ఎల్లవేళలా నీతిననుసరించి నడుచుకునేవారు ధన్యులు."},{"book":"కీర్తన","chapter":"106","verse":"4","text":"యెహోవా, నీవు ఏర్పరచుకున్నవారి క్షేమం నేను చూస్తూ నీ ప్రజలకు కలిగే సంతోషాన్ని బట్టి నేను సంతోషిస్తూ,"},{"book":"కీర్తన","chapter":"106","verse":"5","text":"నీ వారసత్వ ప్రజతో కలిసి కొనియాడేలా నీ ప్రజల పట్ల నీకున్న దయ చొప్పున నన్ను జ్ఞాపకానికి తెచ్చుకో. నాకు దర్శనమిచ్చి నన్ను రక్షించు."},{"book":"కీర్తన","chapter":"106","verse":"6","text":"మా పితరుల్లాగానే మేము పాపం చేశాము. దోషాలు మూటగట్టుకుని భక్తిహీనులమైపోయాము."},{"book":"కీర్తన","chapter":"106","verse":"7","text":"ఈజిప్టులో మా పూర్వీకులు నీ అద్భుతాలను గ్రహించలేదు. నీ కృపాబాహుళ్యం జ్ఞాపకం తెచ్చుకోలేదు. సముద్రం దగ్గర, ఎర్రసముద్రం దగ్గర వారు తిరుగు బాటు చేశారు."},{"book":"కీర్తన","chapter":"106","verse":"8","text":"అయినా తన మహా పరాక్రమాన్ని ప్రసిద్ధి చేయడానికి ఆయన తన నామాన్నిబట్టి వారిని రక్షించాడు."},{"book":"కీర్తన","chapter":"106","verse":"9","text":"ఆయన ఎర్రసముద్రాన్ని గద్దించగా అది ఆరిపోయింది. మైదానం మీద నడిచినట్టు ఆయన వారిని అగాధజలాల్లో నడిపించాడు."},{"book":"కీర్తన","chapter":"106","verse":"10","text":"పగవారి చేతిలోనుండి వారిని రక్షించాడు. శత్రువుల చేతిలోనుండి వారిని విమోచించాడు."},{"book":"కీర్తన","chapter":"106","verse":"11","text":"నీళ్లు వారి శత్రువులను ముంచివేశాయి. వారిలో ఒక్కడైనా మిగల్లేదు."},{"book":"కీర్తన","chapter":"106","verse":"12","text":"అప్పుడు వారు ఆయన మాటలు నమ్మారు. ఆయన కీర్తిని గానం చేశారు."},{"book":"కీర్తన","chapter":"106","verse":"13","text":"అయినా వారు ఆయన కార్యాలను వెంటనే మర్చిపోయారు. ఆయన ఆలోచన కోసం కనిపెట్టుకోలేదు."},{"book":"కీర్తన","chapter":"106","verse":"14","text":"అరణ్యంలో వారు ఎంతో ఆశించారు. ఎడారిలో దేవుణ్ణి పరీక్షించారు."},{"book":"కీర్తన","chapter":"106","verse":"15","text":"వారు కోరినది ఆయన వారికి ఇచ్చాడు. అయినా వారి ప్రాణాలకు ఆయన క్షీణత కలగజేశాడు."},{"book":"కీర్తన","chapter":"106","verse":"16","text":"వారు తమ శిబిరంలో మోషేపైనా యెహోవాకు ప్రతిష్ఠితుడు అహరోనుపైనా అసూయపడ్డారు."},{"book":"కీర్తన","chapter":"106","verse":"17","text":"భూమి నెర్రె విచ్చి దాతానును మింగేసింది. అది అబీరాము బృందాన్ని కప్పేసింది."},{"book":"కీర్తన","chapter":"106","verse":"18","text":"వారి మధ్యలో అగ్ని రగులుకుంది. దాని మంట భక్తిహీనులను కాల్చివేసింది."},{"book":"కీర్తన","chapter":"106","verse":"19","text":"హోరేబులో వారు దూడను చేయించుకున్నారు. పోత పోసిన విగ్రహానికి మొక్కారు."},{"book":"కీర్తన","chapter":"106","verse":"20","text":"తమ దేవుని మహిమను వారు గడ్డి మేసే ఎద్దు రూపానికి మార్చివేశారు."},{"book":"కీర్తన","chapter":"106","verse":"21","text":"ఈజిప్టులో గొప్ప కార్యాలను, హాము దేశంలో ఆశ్చర్యకార్యాలను"},{"book":"కీర్తన","chapter":"106","verse":"22","text":"ఎర్రసముద్రం దగ్గర భయం గొలిపే క్రియలను చేసిన తమ రక్షకుడైన దేవుణ్ణి మర్చిపోయారు."},{"book":"కీర్తన","chapter":"106","verse":"23","text":"అప్పుడు ఆయన “నేను వారిని నశింపజేస్తాను” అన్నాడు. అయితే ఆయన వారిని నశింపజేయకుండేలా ఆయన కోపం చల్లార్చడానికి ఆయన ఏర్పరచుకున్న మోషే ఆయన సన్నిధిలో నిలిచి అడ్డుపడ్డాడు."},{"book":"కీర్తన","chapter":"106","verse":"24","text":"రమ్యమైన దేశాన్ని వారు నిరాకరించారు. ఆయన మాట నమ్మలేదు."},{"book":"కీర్తన","chapter":"106","verse":"25","text":"యెహోవా మాట వినకుండా వారు తమ గుడారాల్లో సణుగుకున్నారు."},{"book":"కీర్తన","chapter":"106","verse":"26","text":"అప్పుడు అరణ్యంలో వారు కూలిపోయేలా చేయడానికి,"},{"book":"కీర్తన","chapter":"106","verse":"27","text":"అన్యజనులలో వారి సంతానాన్ని కూల్చడానికి, దేశంలో వారిని చెదరగొట్టడానికి ఆయన వారిపై చెయ్యి ఎత్తాడు."},{"book":"కీర్తన","chapter":"106","verse":"28","text":"వారు బయల్పెయోరును హత్తుకుని, చచ్చిన వారికి అర్పించిన బలిమాంసాన్ని భుజించారు."},{"book":"కీర్తన","chapter":"106","verse":"29","text":"వారు తమ క్రియలచేత ఆయనకు కోపం పుట్టించగా వారిలో తెగులు చెలరేగింది."},{"book":"కీర్తన","chapter":"106","verse":"30","text":"ఫీనెహాసు లేచి పరిహారం చేయగా ఆ తెగులు ఆగిపోయింది."},{"book":"కీర్తన","chapter":"106","verse":"31","text":"నిత్యం తరాలన్నిటిలో అతనికి ఆ పని నీతిగా ఎంచబడింది."},{"book":"కీర్తన","chapter":"106","verse":"32","text":"మెరీబా జలాల దగ్గర వారు ఆయనకు కోపం పుట్టించారు. కాబట్టి వారి మూలంగా మోషేకు బాధ కలిగింది."},{"book":"కీర్తన","chapter":"106","verse":"33","text":"ఎలాగంటే వారు అతనికి విరక్తి పుట్టించారు. ఫలితంగా అతడు తొందరపడి మాట్లాడాడు."},{"book":"కీర్తన","chapter":"106","verse":"34","text":"యెహోవా వారికి ఆజ్ఞాపించినట్టు వారు అన్యజాతులను నాశనం చేయలేదు."},{"book":"కీర్తన","chapter":"106","verse":"35","text":"అన్యజనులతో సహవాసం చేసి వారి క్రియలు నేర్చుకున్నారు."},{"book":"కీర్తన","chapter":"106","verse":"36","text":"వారి విగ్రహాలకు పూజ చేశారు. అవి వారికి ఉరి అయినాయి."},{"book":"కీర్తన","chapter":"106","verse":"37","text":"వారు తమ కొడుకులను, తమ కూతుళ్ళను దయ్యాలకు బలిగా అర్పించారు."},{"book":"కీర్తన","chapter":"106","verse":"38","text":"నిర్దోష రక్తం, అంటే తమ కొడుకుల రక్తం తమ కూతుళ్ళల రక్తం ఒలికించారు. కనాను జాతి వారి బొమ్మలకు వారిని బలిగా అర్పించారు. ఆ రక్తం వలన దేశం అపవిత్రం అయిపోయింది."},{"book":"కీర్తన","chapter":"106","verse":"39","text":"తమ క్రియల వలన వారు అపవిత్రులైపోయారు. తమ నడవడిలో వ్యభిచారులయ్యారు."},{"book":"కీర్తన","chapter":"106","verse":"40","text":"కాబట్టి యెహోవా కోపం ఆయన ప్రజల మీద రగులుకుంది. ఆయన తన వారసత్వంపై అసహ్యపడ్డాడు."},{"book":"కీర్తన","chapter":"106","verse":"41","text":"ఆయన వారిని అన్యజనుల చేతికి అప్పగించాడు. పగవారు వారిని ఏలారు."},{"book":"కీర్తన","chapter":"106","verse":"42","text":"శత్రువులు వారిని బాధపెట్టారు. వారు శత్రువుల చేతి కింద అణగారిపోయారు."},{"book":"కీర్తన","chapter":"106","verse":"43","text":"అనేక మార్లు ఆయన వారిని విడిపించాడు. అయినా వారు తమ ఆలోచనను అనుసరించి తిరుగుబాటు చేస్తూ వచ్చారు. తమ పాపం మూలంగా హీనదశకు వెళ్ళిపోయారు."},{"book":"కీర్తన","chapter":"106","verse":"44","text":"అయినా వారి రోదన తనకు వినబడగా వారికి కలిగిన బాధను ఆయన చూశాడు."},{"book":"కీర్తన","chapter":"106","verse":"45","text":"వారిని తలంచుకుని ఆయన తన నిబంధనను జ్ఞాపకం చేసుకున్నాడు. తన నిబంధన విశ్వాస్యతను బట్టి వారిని కరుణించాడు."},{"book":"కీర్తన","chapter":"106","verse":"46","text":"వారిని చెరగొనిపోయిన వారికందరికీ వారంటే జాలి పుట్టించాడు."},{"book":"కీర్తన","chapter":"106","verse":"47","text":"యెహోవా మా దేవా, మమ్మల్ని రక్షించు. మేము నీ పరిశుద్ధనామానికి కృతజ్ఞతాస్తుతులు చెల్లించేలా, నిన్ను స్తుతిస్తూ మేము గర్వించేలా అన్యజనుల్లో నుండి మమ్మల్ని పోగుచెయ్యి."},{"book":"కీర్తన","chapter":"106","verse":"48","text":"ఇశ్రాయేలీయుల దేవుడైన యెహోవా యుగయుగాలకూ స్తుతినొందు గాక. ప్రజలందరూ ఆమేన్‌ అందురు గాక. యెహోవాను స్తుతించండి."}]}