{"data":[{"book":"Matej","chapter":"3","verse":"1","text":"Ko adala dive o Jovan o Krstitelj lelja te propovedini ani pustinja e judejakiri"},{"book":"Matej","chapter":"3","verse":"2","text":"vaćerindoj: “Pokajinen tumen zako tumare grehija, adalese soi o carstvo e nebosoro paše!”"},{"book":"Matej","chapter":"3","verse":"3","text":"E Jovanestar vaćerđa o proroko o Isaija kad prorokujinđa:"},{"book":"Matej","chapter":"3","verse":"4","text":"A adava Jovan akharđa šeja oto bala e kamilakere, a ko maškar inele phandlo kožno pojas. Hala ine skakavconen hem divljo avđin."},{"book":"Matej","chapter":"3","verse":"5","text":"But manuša avena ine koro leste taro Jerusalim hem tari sa i regija Judeja hem taro sa o thana savei uzali len Jordan."},{"book":"Matej","chapter":"3","verse":"6","text":"Priznajinena ine pumare grehija, a ov krstini len ine ani len Jordan."},{"book":"Matej","chapter":"3","verse":"7","text":"Kad o Jovan dikhlja so but fariseja hem sadukeja avena te krstinen pe, phenđa lenđe: “E sapengere čhavalen! Ko vaćerđa tumenđe da šaj te našen tari e Devlesiri holi savi avela?"},{"book":"Matej","chapter":"3","verse":"8","text":"Tumare životeja mothoven da čače pokajinđen tumen!"},{"book":"Matej","chapter":"3","verse":"9","text":"I ma mislinen dai dovoljno te phenen: ‘Amaroi pradad o Avraam.’ Phenava tumenđe da o Devel hem akale barendar šaj te vazdel čhaven e Avraamese."},{"book":"Matej","chapter":"3","verse":"10","text":"Ače o tover oto sudo e Devlesoroi već vazdime te čhinel o kašta ano koreno. I đijekh kaš savo na bijani šukar bijandipe ka čhinel pe hem ka frdel pe ani jag."},{"book":"Matej","chapter":"3","verse":"11","text":"Me krstinava panjeja tumen kola kajinena tumen zako tumare grehija. Ali pala mande avela o po baro mandar, kase na injum dostojno ni i obuća te legarav. Ov ka krstini tumen Svetone Duhoja hem jagaja."},{"book":"Matej","chapter":"3","verse":"12","text":"Ano vas lese i lopata te čistini o gumno3,12 gumno Akavai than kote čedela pe o điv te odvojini pe taro ljuske (pleva). plo hem te odvojini o điv taro ljuske. O điv ka čhivel pese ki šupa, a o ljuske ka tharel jagaja savi nikad na mudarđola.”"},{"book":"Matej","chapter":"3","verse":"13","text":"Tegani o Isus alo tari Galileja ki len Jordan te krstini le o Jovan."},{"book":"Matej","chapter":"3","verse":"14","text":"A o Jovan na manglja hem phenđa lese: “Tu man valjani te krstine, a tu aveja kora mande!”"},{"book":"Matej","chapter":"3","verse":"15","text":"A o Isus phenđa lese: “Muk akana adava. Valjani amenđe te ćera ađahar te šaj pherđol sa soi pali pravedno volja e Devlesiri.”"},{"book":"Matej","chapter":"3","verse":"16","text":"I odmah palo adava so o Isus krstinđa pe, iklilo taro pani. I dikh! O nebo phravdilo hem dikhlja e Devlesere Duho sar avela sar golubi hem huljela upro leste."},{"book":"Matej","chapter":"3","verse":"17","text":"Tegani taro nebo šundilo o glaso e Devlesoro: “Akavai mlo Čhavo o manglo. Oleja injum bahtalo!”"}]}