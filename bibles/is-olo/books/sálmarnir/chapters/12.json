{"data":[{"book":"Sálmarnir","chapter":"12","verse":"1-2","text":"Drottinn! Hjálpa þú! Hinum trúuðu fækkar óðum. Hvar eru þeir sem hægt er að treysta?"},{"book":"Sálmarnir","chapter":"12","verse":"3","text":"Allir ljúga og iðka svik og pretti, en einlægnin virðist fokin út í veður og vind."},{"book":"Sálmarnir","chapter":"12","verse":"4-5","text":"En Drottinn mun ekki fara mjúkum höndum um þá sem iðka ranglæti. Hann mun útrýma þessum lygurum sem segja: „Við skulum ljúga til um áform okkar, enda ráðum við sjálfir hvað við segjum!“"},{"book":"Sálmarnir","chapter":"12","verse":"6","text":"Þessu svarar Drottinn: „Ég mun rísa upp og verja þá kúguðu, fátæku og hrjáðu. Ég mun frelsa þá samkvæmt bænum þeirra.“"},{"book":"Sálmarnir","chapter":"12","verse":"7","text":"Loforð Drottins eru áreiðanleg. Hvert orð á vörum hans er satt og rétt eins og marghreinsað skíragull."},{"book":"Sálmarnir","chapter":"12","verse":"8","text":"Drottinn, við vitum að þú munt varðveita þitt fólk frá verkum illra manna, þó svo þeir vaði alls staðar uppi og njóti heiðurs í landinu."}]}