{"data":[{"book":"Mateusza","chapter":"24","verse":"1","text":"Gdy Jezus opuszczał świątynię, uczniowie chcieli Mu pokazać różne jej zabudowania."},{"book":"Mateusza","chapter":"24","verse":"2","text":"On im odpowiedział:"},{"book":"Mateusza","chapter":"24","verse":"3","text":"Później, gdy siedział na zboczu Góry Oliwnej, uczniowie podeszli do Niego i dyskretnie spytali:"},{"book":"Mateusza","chapter":"24","verse":"4","text":"—Nie dajcie się nikomu oszukać!—przestrzegł ich Jezus."},{"book":"Mateusza","chapter":"24","verse":"5","text":"—Wielu bowiem będzie się podawać za Mesjasza i oszuka mnóstwo ludzi."},{"book":"Mateusza","chapter":"24","verse":"6","text":"Na świecie wybuchną wojny i będą rozchodzić się wieści o walkach. Uważajcie i nie dajcie się zastraszyć, to jeszcze nie będzie koniec!"},{"book":"Mateusza","chapter":"24","verse":"7","text":"Narody i państwa będą walczyć przeciwko sobie, a wiele krajów nawiedzi głód oraz trzęsienia ziemi."},{"book":"Mateusza","chapter":"24","verse":"8","text":"Ale to będzie dopiero początek tragedii."},{"book":"Mateusza","chapter":"24","verse":"9","text":"Będą was torturować i zabijać! Wszystkie narody was znienawidzą z mojego powodu!"},{"book":"Mateusza","chapter":"24","verse":"10","text":"Wielu ponownie wpadnie w sidła grzechu i będzie nienawidzić oraz zdradzać innych."},{"book":"Mateusza","chapter":"24","verse":"11","text":"Pojawi się też wielu fałszywych proroków, którzy zwiodą całe rzesze ludzi."},{"book":"Mateusza","chapter":"24","verse":"12","text":"Z powodu tak wielkiego zła oziębnie miłość wielu wierzących."},{"book":"Mateusza","chapter":"24","verse":"13","text":"Ale ci, którzy wytrwają do końca i nie zaprą się Mnie, zostaną uratowani!"},{"book":"Mateusza","chapter":"24","verse":"14","text":"A dobra nowina o królestwie Bożym będzie głoszona na całym świecie jako świadectwo dla wszystkich narodów. I wtedy nadejdzie koniec."},{"book":"Mateusza","chapter":"24","verse":"15","text":"Gdy zobaczycie w świątyni „ohydę spustoszenia”, o której mówił prorok Daniel—kto to czyta, niech uważa—"},{"book":"Mateusza","chapter":"24","verse":"16","text":"wtedy ci, którzy przebywają w Judei, niech uciekają w góry."},{"book":"Mateusza","chapter":"24","verse":"17","text":"I śpieszcie się! Jeśli będziecie na tarasie, nie wchodźcie do domu, aby się spakować."},{"book":"Mateusza","chapter":"24","verse":"18","text":"Jeśli będziecie na polu, nie wracajcie po pieniądze czy ubranie."},{"book":"Mateusza","chapter":"24","verse":"19","text":"Ciężko będzie wtedy kobietom w ciąży i matkom karmiącym niemowlęta."},{"book":"Mateusza","chapter":"24","verse":"20","text":"Módlcie się, żeby wasza ucieczka nie wypadła zimą albo w szabat."},{"book":"Mateusza","chapter":"24","verse":"21","text":"Będą to bowiem dni tak straszliwe, jakich nie było od początku świata i już nigdy potem nie będzie."},{"book":"Mateusza","chapter":"24","verse":"22","text":"I gdyby czas tej klęski nie został skrócony, nikt by się nie uratował. Lecz ze względu na wybranych czas ten zostanie skrócony."},{"book":"Mateusza","chapter":"24","verse":"23","text":"Jeśli wtedy ktoś wam powie: „Tu jest Mesjasz”—nie wierzcie!"},{"book":"Mateusza","chapter":"24","verse":"24","text":"Pojawi się bowiem wielu fałszywych mesjaszy i proroków, którzy będą czynić wielkie cuda, starając się oszukać nawet wybranych przez Boga."},{"book":"Mateusza","chapter":"24","verse":"25","text":"Pamiętajcie więc, że was ostrzegałem."},{"book":"Mateusza","chapter":"24","verse":"26","text":"Jeśli więc ktoś wam powie: „Mesjasz jest na pustyni”—nie szukajcie Mnie tam. I nie wierzcie, gdy powiedzą: „Tam się ukrywa!”."},{"book":"Mateusza","chapter":"24","verse":"27","text":"Gdy powtórnie przyjdę, będzie to bowiem tak widoczne, jak błyskawica na niebie."},{"book":"Mateusza","chapter":"24","verse":"28","text":"Gdzie jest padlina, tam w naturalny sposób pojawiają się i sępy. Wy również rozpoznacie nadchodzący koniec!"},{"book":"Mateusza","chapter":"24","verse":"29","text":"Zaraz po zakończeniu tego strasznego czasu nastąpi zaćmienie słońca, a księżyc straci swój blask. Gwiazdy będą spadać z nieba i zachwieje się cały porządek wszechświata."},{"book":"Mateusza","chapter":"24","verse":"30","text":"Wtedy pojawi się na niebie znak mojego przyjścia i wszystkich ogarnie skrucha, bo cała ludzkość ujrzy Mnie, Syna Człowieczego, przybywającego na obłokach w wielkiej mocy i chwale."},{"book":"Mateusza","chapter":"24","verse":"31","text":"Rozlegnie się wtedy potężny dźwięk trąb. I poślę aniołów, żeby zgromadzili Moich wybranych z całego świata, z najdalszych zakątków ziemi."},{"book":"Mateusza","chapter":"24","verse":"32","text":"Niech to drzewo figowe stanie się dla was przykładem—kontynuował Jezus. —Gdy jego pączki miękną, a listki zaczynają się rozwijać, mówicie, że zbliża się lato."},{"book":"Mateusza","chapter":"24","verse":"33","text":"Gdy więc zobaczycie wszystko, co wam zapowiedziałem, bądźcie pewni, że mój powrót jest bliski, że jestem tuż u drzwi."},{"book":"Mateusza","chapter":"24","verse":"34","text":"Zapewniam was: Nie wymrze to pokolenie, a wszystko to się dokona."},{"book":"Mateusza","chapter":"24","verse":"35","text":"Niebo i ziemia przeminą, lecz moje słowa pozostaną na wieki."},{"book":"Mateusza","chapter":"24","verse":"36","text":"Nikt jednak nie zna dnia ani czasu, w którym się to stanie—ani aniołowie w niebie, ani nawet Ja—Syn. Wie o tym tylko mój Ojciec."},{"book":"Mateusza","chapter":"24","verse":"37","text":"Czas mojego przybycia będzie podobny do czasów Noego."},{"book":"Mateusza","chapter":"24","verse":"38","text":"Ludzie wtedy zwyczajnie jedli i pili, zawierali małżeństwa—aż do chwili, gdy Noe wszedł do arki."},{"book":"Mateusza","chapter":"24","verse":"39","text":"Nie wiedzieli, że to potop—i wszyscy zginęli. Tak samo będzie w dniu, w którym Ja, Syn Człowieczy, powrócę na ziemię."},{"book":"Mateusza","chapter":"24","verse":"40","text":"Z dwóch ludzi pracujących w polu, jeden zostanie wzięty, a drugi pozostawiony."},{"book":"Mateusza","chapter":"24","verse":"41","text":"Z dwóch kobiet, pracujących w domu, jedna zostanie wzięta, druga zaś pozostawiona."},{"book":"Mateusza","chapter":"24","verse":"42","text":"Uważajcie więc, bo nie wiecie, którego dnia Ja, wasz Pan, przyjdę."},{"book":"Mateusza","chapter":"24","verse":"43","text":"Pomyślcie: Gdyby właściciel domu wiedział, kiedy złodziej przyjdzie go okraść, pilnowałby dobytku i nie dopuściłby do włamania."},{"book":"Mateusza","chapter":"24","verse":"44","text":"Wy również musicie uważać, bo nie wiecie, kiedy Ja, Syn Człowieczy, powrócę!"},{"book":"Mateusza","chapter":"24","verse":"45","text":"Kim jest ten wierny i mądry sługa, któremu Pan powierzył opiekę nad innymi swoimi sługami, by na czas o nich dbał?"},{"book":"Mateusza","chapter":"24","verse":"46","text":"Nagrodzi go, gdy po powrocie zobaczy dobrze wykonaną pracę."},{"book":"Mateusza","chapter":"24","verse":"47","text":"Zapewniam was, że da mu w zarządzanie cały swój majątek."},{"book":"Mateusza","chapter":"24","verse":"48","text":"Gdyby jednak ten sługa pomyślał sobie:"},{"book":"Mateusza","chapter":"24","verse":"49","text":"„Nieprędko wróci właściciel, nie muszę się więc go obawiać” i zaczął znęcać się nad powierzonymi sobie ludźmi, zabawiać się i upijać,"},{"book":"Mateusza","chapter":"24","verse":"50","text":"to jego pan powróci w najmniej oczekiwanej chwili."},{"book":"Mateusza","chapter":"24","verse":"51","text":"Surowo się wtedy z nim rozprawi i osądzi go wraz z innymi obłudnikami. Będzie tam lament i rozpacz."}]}