{"data":[{"book":"Marqqossa","chapter":"3","verse":"1","text":"Hara galas Mukurabe gelidees, henikka kushey silida uray dees."},{"book":"Marqqossa","chapter":"3","verse":"2","text":"Iza motanas gasso koyza asati izi Ayhudata sambata galas pathankkonne gidi pathishin beyana koyda."},{"book":"Marqqossa","chapter":"3","verse":"3","text":"Izikka ha kushey silida addeza “shiqi utidda asa sinthan denda eqqa” gidees."},{"book":"Marqqossa","chapter":"3","verse":"4","text":"Hessafe guye Yesusay asa “sambata galas besizay lo7o othoye ita othoo? Assa shemmpo aashoye woykko shemppo wodho? gidi oychidees. Isstikka coo7u gida."},{"book":"Marqqossa","chapter":"3","verse":"5","text":"Istta wozina shuchatethan michetidi izza giddothidi yuyi adhi eqida asa hanqora eqidi addeza “Ne kushe pidisa” gidees. Addezikka ba kushe pidisin kushezi mulera pathidees."},{"book":"Marqqossa","chapter":"3","verse":"6","text":"Parsaweti kezi bidi iza wosti dhaysanakkone Herdossa baga gidida asatara zoretida."},{"book":"Marqqossa","chapter":"3","verse":"7","text":"Yesusay bena kalizata abbako bidees. Galilappenne Yudappe yida daro derey iza kalidees."},{"book":"Marqqossa","chapter":"3","verse":"8","text":"Izi othizaysa siyidi asay Yudapppe, Yerusalemppe, Edomasappe, Yordanose pinthan diza dereyppe qasse Xirosappene Siddona herappe izakko yidees."},{"book":"Marqqossa","chapter":"3","verse":"9","text":"Asay darida gish iza kun7isonta mala gutha wogolo issti gigisana mala bena kalizayta azazidees."},{"book":"Marqqossa","chapter":"3","verse":"10","text":"Izi darota harganchata pathida gish sakkoy waysizayti wurii iza ba kushera bochanas dafetidees."},{"book":"Marqqossa","chapter":"3","verse":"11","text":"Tuna ayanatikka iza be7ida mala iza sinthan kundidi “Neni Xoossa na” gishe wasida."},{"book":"Marqqossa","chapter":"3","verse":"12","text":"Gido atin izi oonakone tuna ayanati qoncisontamala kehippe hanqidees."},{"book":"Marqqossa","chapter":"3","verse":"13","text":"Yeusay pudde zumma bolla kezidi ba koyzayta bekko yana mala xeygidees, isttikka izakko yida."},{"book":"Marqqossa","chapter":"3","verse":"14","text":"Izara issippe gidana malanne sabakanas yedana mala tamane namm7ata Hawarista gis sunthidees."},{"book":"Marqqossa","chapter":"3","verse":"15","text":"Assappe daydanthata kessana mala istasi godateth imidees."},{"book":"Marqqossa","chapter":"3","verse":"16","text":"Izi sunthida tammane nam7ata sunthi hayssappe kalizaysa; Phixirosa getetida Simmona,"},{"book":"Marqqossa","chapter":"3","verse":"17","text":"Bo7ornegesse woykko dada nayta getetida Zabidossa nayta Yaqobene Yanisa,"},{"book":"Marqqossa","chapter":"3","verse":"18","text":"Indirasa, Philiphosa, Bertelemossa, Mattossa, Tommasa, Ilposa na Yaqobbe, Tadossa, ba bittas zil7etiza Simmona,"},{"book":"Marqqossa","chapter":"3","verse":"19","text":"Yesusa athi immida Asqorotu Yudda."},{"book":"Marqqossa","chapter":"3","verse":"20","text":"Hessappe guye Yesusay issi so gelidees. Izine iza kalizayti kath mana wodey istas dhayana gakanas derey qassekka dari shiqidees."},{"book":"Marqqossa","chapter":"3","verse":"21","text":"Iza hanota siyida iza daboti gooyonta agena gidi benara ekki banas izi dizaso gakida."},{"book":"Marqqossa","chapter":"3","verse":"22","text":"Yerusalameppe Yida Xafetikka Bi7el zebula betetiza daydanthata halaqay iza bolla dees, izi daydanthata kesizay daydanthata halaqa wolqana gida."},{"book":"Marqqossa","chapter":"3","verse":"23","text":"Izikka ista xeygidi lemusora, “Xala7y asappe Xal7e wosti kesanne?” gidees."},{"book":"Marqqossa","chapter":"3","verse":"24","text":"Be garsan shakkoy diza kawotethi minanas danda7ena."},{"book":"Marqqossa","chapter":"3","verse":"25","text":"Issi ketha assikka ba garasan shaketikko eqanas danda7ena."},{"book":"Marqqossa","chapter":"3","verse":"26","text":"Hessathokka Xala7ey ba garasan issay issara shaketikkonne eqanas shakkoy dikko mini eqanas danda7ena, hesikka izas wurseth gidees."},{"book":"Marqqossa","chapter":"3","verse":"27","text":"Hessa gason issi uray koyrotidi wolqamara ura qashonta dishe wolqamazaso gelanasine iza mishe bonqanas danda7ena, Ketha mishe bonqanas danda7etizay wolqama ura qachikko xala."},{"book":"Marqqossa","chapter":"3","verse":"28","text":"Ta intess tumu gays asa naytas nagaraynne cashi wuri matistana,"},{"book":"Marqqossa","chapter":"3","verse":"29","text":"gido attin Xillo ayana bolla casha qaala hasa7iza asa wursoso medhinas nagara aco gidana atin medhinaskka maristana."},{"book":"Marqqossa","chapter":"3","verse":"30","text":"Hessa izi giday isstti iza “Ne bolla tunna ayanay dees” gidaysa gishasa."},{"book":"Marqqossa","chapter":"3","verse":"31","text":"Hessappe guye iza ayiyanne iza ishati yidinne karen eqidi asse izakko kitidi xeygisida."},{"book":"Marqqossa","chapter":"3","verse":"32","text":"Iza yuyi adhi utidda daro asay “Hekko ne ayiyanne ne ishati karen eqidi nena koyetees” gida."},{"book":"Marqqossa","chapter":"3","verse":"33","text":"Izikka zaridi ta aya onne? ta ishatichi onanitte? gidees."},{"book":"Marqqossa","chapter":"3","verse":"34","text":"Iza yui utidda asakko xelidi “ta ayanne ta ishati haytantakko” gidees."},{"book":"Marqqossa","chapter":"3","verse":"35","text":"Xoossa shene othizay wuri izi ta isha, ta michchone, ta ayo” gidees."}]}