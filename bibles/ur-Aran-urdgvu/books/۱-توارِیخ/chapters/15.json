{"data":[{"book":"۱-توارِیخ","chapter":"15","verse":"1","text":"یروشلم کے اُس حصے میں جس کا نام ’داؤد کا شہر‘ پڑ گیا تھا داؤد نے اپنے لئے چند عمارتیں بنوائیں۔ اُس نے اللہ کے صندوق کے لئے بھی ایک جگہ تیار کر کے وہاں خیمہ لگا دیا۔"},{"book":"۱-توارِیخ","chapter":"15","verse":"2","text":"پھر اُس نے حکم دیا، ”سوائے لاویوں کے کسی کو بھی اللہ کا صندوق اُٹھانے کی اجازت نہیں۔ کیونکہ رب نے اِن ہی کو رب کا صندوق اُٹھانے اور ہمیشہ کے لئے اُس کی خدمت کرنے کے لئے چن لیا ہے۔“"},{"book":"۱-توارِیخ","chapter":"15","verse":"3","text":"اِس کے بعد داؤد نے تمام اسرائیل کو یروشلم بُلایا تاکہ وہ مل کر رب کا صندوق اُس جگہ لے جائیں جو اُس نے اُس کے لئے تیار کر رکھی تھی۔"},{"book":"۱-توارِیخ","chapter":"15","verse":"4","text":"بادشاہ نے ہارون اور باقی لاویوں کی اولاد کو بھی بُلایا۔"},{"book":"۱-توارِیخ","chapter":"15","verse":"5","text":"درجِ ذیل اُن لاوی سرپرستوں کی فہرست ہے جو اپنے رشتے داروں کو لے کر آئے۔"},{"book":"۱-توارِیخ","chapter":"15","verse":"6","text":"مِراری کے خاندان سے عسایاہ 220 مردوں سمیت،"},{"book":"۱-توارِیخ","chapter":"15","verse":"7","text":"جَیرسوم کے خاندان سے یوایل 130 مردوں سمیت،"},{"book":"۱-توارِیخ","chapter":"15","verse":"8","text":"اِلی صفن کے خاندان سے سمعیاہ 200 مردوں سمیت،"},{"book":"۱-توارِیخ","chapter":"15","verse":"9","text":"حبرون کے خاندان سے اِلی ایل 80 مردوں سمیت،"},{"book":"۱-توارِیخ","chapter":"15","verse":"10","text":"عُزی ایل کے خاندان سے عمی نداب 112 مردوں سمیت۔"},{"book":"۱-توارِیخ","chapter":"15","verse":"11","text":"داؤد نے دونوں اماموں صدوق اور ابیاتر کو مذکورہ چھ لاوی سرپرستوں سمیت اپنے پاس بُلا کر"},{"book":"۱-توارِیخ","chapter":"15","verse":"12","text":"اُن سے کہا، ”آپ لاویوں کے سربراہ ہیں۔ لازم ہے کہ آپ اپنے قبائلی بھائیوں کے ساتھ اپنے آپ کو مخصوص و مُقدّس کر کے رب اسرائیل کے خدا کے صندوق کو اُس جگہ لے جائیں جو مَیں نے اُس کے لئے تیار کر رکھی ہے۔"},{"book":"۱-توارِیخ","chapter":"15","verse":"13","text":"پہلی مرتبہ جب ہم نے اُسے یہاں لانے کی کوشش کی تو یہ آپ لاویوں کے ذریعے نہ ہوا، اِس لئے رب ہمارے خدا کا قہر ہم پر ٹوٹ پڑا۔ اُس وقت ہم نے اُس سے دریافت نہیں کیا تھا کہ اُسے اُٹھا کر لے جانے کا کیا مناسب طریقہ ہے۔“"},{"book":"۱-توارِیخ","chapter":"15","verse":"14","text":"تب اماموں اور لاویوں نے اپنے آپ کو مخصوص و مُقدّس کر کے رب اسرائیل کے خدا کے صندوق کو یروشلم لانے کے لئے تیار کیا۔"},{"book":"۱-توارِیخ","chapter":"15","verse":"15","text":"پھر لاوی اللہ کے صندوق کو اُٹھانے کی لکڑیوں سے اپنے کندھوں پر یوں ہی رکھ کر چل پڑے جس طرح موسیٰ نے رب کے کلام کے مطابق فرمایا تھا۔"},{"book":"۱-توارِیخ","chapter":"15","verse":"16","text":"داؤد نے لاوی سربراہوں کو یہ حکم بھی دیا، ”اپنے قبیلے میں سے ایسے آدمیوں کو چن لیں جو ساز، ستار، سرود اور جھانجھ بجاتے ہوئے خوشی کے گیت گائیں۔“"},{"book":"۱-توارِیخ","chapter":"15","verse":"17","text":"اِس ذمہ داری کے لئے لاویوں نے ذیل کے آدمیوں کو مقرر کیا: ہیمان بن یوایل، اُس کا بھائی آسف بن برکیاہ اور مِراری کے خاندان کا ایتان بن قوسایاہ۔"},{"book":"۱-توارِیخ","chapter":"15","verse":"18","text":"دوسرے مقام پر اُن کے یہ بھائی آئے: زکریاہ، یعزی ایل، سمیراموت، یحی ایل، عُنّی، اِلیاب، بِنایاہ، معسیاہ، متِتیاہ، اِلی فلیہو، مِقنیاہ، عوبید ادوم اور یعی ایل۔ یہ دربان تھے۔"},{"book":"۱-توارِیخ","chapter":"15","verse":"19","text":"ہیمان، آسف اور ایتان گلوکار تھے، اور اُنہیں پیتل کے جھانجھ بجانے کی ذمہ داری دی گئی۔"},{"book":"۱-توارِیخ","chapter":"15","verse":"20","text":"زکریاہ، عَزی ایل، سمیراموت، یحی ایل، عُنّی، اِلیاب، معسیاہ اور بِنایاہ کو علاموت کے طرز پر ستار بجانا تھا۔"},{"book":"۱-توارِیخ","chapter":"15","verse":"21","text":"متِتیاہ، اِلی فلیہو، مِقنیاہ، عوبید ادوم، یعی ایل اور عززیاہ کو شمینیت کے طرز پر سرود بجانے کے لئے چنا گیا۔"},{"book":"۱-توارِیخ","chapter":"15","verse":"22","text":"کننیاہ نے لاویوں کی کوائر کی راہنمائی کی، کیونکہ وہ اِس میں ماہر تھا۔"},{"book":"۱-توارِیخ","chapter":"15","verse":"23-24","text":"برکیاہ، اِلقانہ، عوبید ادوم اور یحیاہ عہد کے صندوق کے دربان تھے۔ سبنیاہ، یوسفط، نتنی ایل، عماسی، زکریاہ، بِنایاہ اور اِلی عزر کو تُرم بجا کر اللہ کے صندوق کے آگے آگے چلنے کی ذمہ داری دی گئی۔ ساتوں امام تھے۔"},{"book":"۱-توارِیخ","chapter":"15","verse":"25","text":"پھر داؤد، اسرائیل کے بزرگ اور ہزار ہزار فوجیوں پر مقرر افسر خوشی مناتے ہوئے نکل کر عوبید ادوم کے گھر گئے تاکہ رب کے عہد کا صندوق وہاں سے لے کر یروشلم پہنچائیں۔"},{"book":"۱-توارِیخ","chapter":"15","verse":"26","text":"جب ظاہر ہوا کہ اللہ عہد کے صندوق کو اُٹھانے والے لاویوں کی مدد کر رہا ہے تو سات جوان سانڈوں اور سات مینڈھوں کو قربان کیا گیا۔"},{"book":"۱-توارِیخ","chapter":"15","verse":"27","text":"داؤد باریک کتان کا لباس پہنے ہوئے تھا، اور اِس طرح عہد کا صندوق اُٹھانے والے لاوی، گلوکار اور کوائر کا لیڈر کننیاہ بھی۔ اِس کے علاوہ داؤد کتان کا بالاپوش پہنے ہوئے تھا۔"},{"book":"۱-توارِیخ","chapter":"15","verse":"28","text":"تمام اسرائیلی خوشی کے نعرے لگا لگا کر، نرسنگے اور تُرم پھونک پھونک کر اور جھانجھ، ستار اور سرود بجا بجا کر رب کے عہد کا صندوق یروشلم لائے۔"},{"book":"۱-توارِیخ","chapter":"15","verse":"29","text":"رب کا عہد کا صندوق داؤد کے شہر میں داخل ہوا تو داؤد کی بیوی میکل بنت ساؤل کھڑکی میں سے جلوس کو دیکھ رہی تھی۔ جب بادشاہ کودتا اور ناچتا ہوا نظر آیا تو میکل نے اُسے حقیر جانا۔"}]}