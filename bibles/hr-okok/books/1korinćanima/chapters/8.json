{"data":[{"book":"1 Korinćanima","chapter":"8","verse":"1","text":"Što se tiče mesa žrtvovanog idolima, o tomu svi posjedujemo znanje. Ali znanje čovjeka čini umišljenim, a ljubav izgrađuje."},{"book":"1 Korinćanima","chapter":"8","verse":"2","text":"Misli li tko da mnogo zna, taj ne zna kako treba znati."},{"book":"1 Korinćanima","chapter":"8","verse":"3","text":"A Bog poznaje čovjeka koji ga uistinu ljubi."},{"book":"1 Korinćanima","chapter":"8","verse":"4","text":"Smijemo li, dakle, jesti meso žrtvovano idolima? Svi znamo da idol zapravo nije Bog i da postoji samo jedan Bog."},{"book":"1 Korinćanima","chapter":"8","verse":"5","text":"Neki vjeruju da ima mnogo bogova na nebu i na zemlji—jer zaista ima mnogo takozvanih bogova i gospodara."},{"book":"1 Korinćanima","chapter":"8","verse":"6","text":"Ali mi znamo da postoji samo jedan Bog Otac koji je sve stvorio i za kojega postojimo. I jedan je Isus Krist po kojemu je sve stvoreno i po kojemu imamo život."},{"book":"1 Korinćanima","chapter":"8","verse":"7","text":"Ali to ne znaju svi. Neki ljudi toliko su naviknuti na idole da jedući žrtvovano meso o njemu razmišljaju kao o mesu žrtvovanom pravim bogovima te tako kaljaju svoju slabu savjest."},{"book":"1 Korinćanima","chapter":"8","verse":"8","text":"Zapamtite da jelom nećemo steći Božju naklonost. Niti što gubimo ako takvo meso ne jedemo, niti što dobivamo jedemo li ga."},{"book":"1 Korinćanima","chapter":"8","verse":"9","text":"Ali pazite da zbog te vaše slobode ne posrne slabiji brat ili sestra."},{"book":"1 Korinćanima","chapter":"8","verse":"10","text":"Jer tko smatra da je grijeh jesti tu hranu, može te vidjeti kako jedeš u idolskome hramu. Ti znaš da u tome nema ničega lošega, ali on će jedući meso žrtvovano idolima naučiti da kalja svoju savjest čineći ono što smatra grijehom."},{"book":"1 Korinćanima","chapter":"8","verse":"11","text":"Tako zbog tvojega znanja može propasti nejaki kršćanin8:11 U grčkome: brat. za kojega je Krist umro."},{"book":"1 Korinćanima","chapter":"8","verse":"12","text":"Griješeći tako protiv braće i ranjavajući njihovu nejaku savjest, griješite protiv Krista."},{"book":"1 Korinćanima","chapter":"8","verse":"13","text":"Ako će moje jelo navesti na grijeh mojeg brata, neću više jesti mesa dok živim da moj brat zbog mene ne posrne."}]}