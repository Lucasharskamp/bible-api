{"data":[{"book":"Matteus","chapter":"3","verse":"1","text":"In die dagen trad Johannes de Doper op, en preekte in de woestijn van Judea."},{"book":"Matteus","chapter":"3","verse":"2","text":"Hij sprak: Bekeert u, want het rijk der hemelen is nabij."},{"book":"Matteus","chapter":"3","verse":"3","text":"Welnu, deze is het, van wien de profeet Isaias gesproken heeft, toen hij zeide: “De stem van een roepende in de woestijn: Bereidt de weg des Heren, Maakt recht zijn paden.”"},{"book":"Matteus","chapter":"3","verse":"4","text":"Deze Johannes droeg een kemelharen mantel, en een leren heupkleed om zijn lenden; zijn voedsel bestond uit sprinkhanen en wilde honing."},{"book":"Matteus","chapter":"3","verse":"5","text":"Toen liep Jerusalem en heel Judea en de ganse Jordaanstreek tot hem uit."},{"book":"Matteus","chapter":"3","verse":"6","text":"En, terwijl ze hun zonden beleden, lieten ze zich door hem dopen in de Jordaan."},{"book":"Matteus","chapter":"3","verse":"7","text":"Toen hij echter ook vele farizeën en sadduceën om zijn doopsel zag komen, zei hij hun: Adderenbroed, wie heeft u geleerd, de komende wraak te ontvluchten?"},{"book":"Matteus","chapter":"3","verse":"8","text":"Brengt dus waardige vruchten van boetvaardigheid voort,"},{"book":"Matteus","chapter":"3","verse":"9","text":"en doet niet, alsof gij denkt bij uzelf: We hebben Abraham tot vader. Want ik zeg u, dat God de macht heeft, om uit deze stenen voor Abraham kinderen te verwekken."},{"book":"Matteus","chapter":"3","verse":"10","text":"Reeds ligt de bijl aan de wortel der bomen. Iedere boom, die geen goede vruchten draagt, zal omgehouwen worden en in het vuur geworpen."},{"book":"Matteus","chapter":"3","verse":"11","text":"Ik doop u met water ter bekering, maar die na mij zal komen, is machtiger dan ik; en ik ben niet waardig, Hem zijn schoeisel aan te dragen. Hij zal u dopen met den Heiligen Geest en met vuur."},{"book":"Matteus","chapter":"3","verse":"12","text":"Hij heeft zijn wan in de hand, en Hij zal zijn dorsvloer zuiveren; de tarwe verzamelen in de schuur, maar het kaf verbranden in onuitblusbaar vuur."},{"book":"Matteus","chapter":"3","verse":"13","text":"Nu kwam ook Jesus van Galilea naar de Jordaan tot Johannes, om Zich door hem te laten dopen."},{"book":"Matteus","chapter":"3","verse":"14","text":"Maar Johannes verzette er zich tegen, en sprak: Ik moet gedoopt worden door U, en Gij komt tot mij?"},{"book":"Matteus","chapter":"3","verse":"15","text":"Jesus antwoordde hem: Laat het nu toe; want zo betaamt het ons, alle gerechtigheid te vervullen. Toen liet hij Hem toe."},{"book":"Matteus","chapter":"3","verse":"16","text":"Nadat Jesus de doop had ontvangen, steeg Hij onmiddellijk uit het water. En zie, de hemelen openden zich, en Hij zag den Geest Gods als een duif nederdalen en over Zich komen."},{"book":"Matteus","chapter":"3","verse":"17","text":"En zie, een stem uit de hemel sprak: Deze is mijn beminde Zoon, in wien Ik mijn welbehagen heb."}]}