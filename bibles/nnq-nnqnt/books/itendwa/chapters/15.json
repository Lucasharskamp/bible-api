{"data":[{"book":"Itendwa","chapter":"15","verse":"1","text":"Bandu bange ngabaika kuboke ku Yudea ku Antiokia ngabatumbu kabolanga abaamine balenga, kulenga, “Mangweto nukuinigwaje nkomboligwaje andi pagapaligwa Malagilo ga Musa.”"},{"book":"Itendwa","chapter":"15","verse":"2","text":"Kile chenie ngikibeka ndu ngabatenda Paulo na Banaba balonge nabo, ngiamuligwa Paulo na Banaba pamwe na abaamine akachoko aba nhwamini Yesu buku Antiokia, bajende Kuyelusalemu kalenge achandundame na akinanhota kile chenie."},{"book":"Itendwa","chapter":"15","verse":"3","text":"Penia kikuta cha bandu abunhwamini Kilisto ngabalondana na angweto apabapetela ku Foinike na Samalia ngabalandulila bandu banga Akayahudi pabantendebuki Nnoongo, nhwalo gwenio ngugwaalali muno abaamine boa."},{"book":"Itendwa","chapter":"15","verse":"4","text":"Kingobu apabaikanga Kuyelusalemu, ngabapokeligwa na kikuta cha bandu abunhwamini Kilisto na achandundame na akinanhota, nangweto ngabalengela nhwalo gwoa Nnoongo ogwatenda pamwe nangweto."},{"book":"Itendwa","chapter":"15","verse":"5","text":"Nambu aba nhwamini Yesu bange abakiba bikikuta cha Mafalisayo ngabajema, kulenga, “Mpaka oti bandu banga Akayahudi bainigwe na kabola bagakengame Malagilo ga Musa.”"},{"book":"Itendwa","chapter":"15","verse":"6","text":"Penia achandundame na akinanhota ngabakongana pamwe nu kuwacha muno nhwalo gwenio."},{"book":"Itendwa","chapter":"15","verse":"7","text":"Kuboka pu konyana muno, Petulo ngajema, ngalenga, “Makalongo bango, mangweto mmanyi kutenda kalakala Nnoongo apala kunjagu nenga kati jinu ndangache Nhwalo Gwambone ku bandu banga Akayahudi, bajoe nukuamini."},{"book":"Itendwa","chapter":"15","verse":"8","text":"Na Nnoongo, ojwamanyi mwojo gwa kila mundu, ngachalakicha kutenda bajekatile na kape angweto Uhuke jwa Chwapi andi patupi twenga."},{"book":"Itendwa","chapter":"15","verse":"9","text":"Abagwije kati jito na angweto, ngajijeguya myojo jabe kuimani."},{"book":"Itendwa","chapter":"15","verse":"10","text":"Lele, kunike kuntega Nnoongo katweka miigo akinapunji ba Yesu ata akahokabito baotwije kupoto miigo jenie, wala twenga tuotwije kupotola?"},{"book":"Itendwa","chapter":"15","verse":"11","text":"Yeneje! Twe tuamine nu komboligwa kwa upeele gwa Angwana ana Yesu, andi apabakomboligwe angweto.”"},{"book":"Itendwa","chapter":"15","verse":"12","text":"Kikuta choa ngikitama nuu, kupenakia Banaba na Paulo bakalandulila ikobo na yukuomongwa eikamuligwa na Nnoongo kupete maboko gabe kati ja bandu banga Akayahudi."},{"book":"Itendwa","chapter":"15","verse":"13","text":"Apabajomola kulongela, Yakobo ngalenga, “Makalongo bango, umbenakiange!"},{"book":"Itendwa","chapter":"15","verse":"14","text":"Simoni alandulila agalaya Nnoongo kubandu banga akayahudi kapambu bange kati jabe babe bandu bakwe."},{"book":"Itendwa","chapter":"15","verse":"15","text":"Nhwa gongo ubi tela na malobe ga akalondoli ba Nnoongo. Andi apagalenga Majandiko Gachwapi,"},{"book":"Itendwa","chapter":"15","verse":"16","text":"‘Kuboka paganga mambuja kabena, balenga Angwana,"},{"book":"Itendwa","chapter":"15","verse":"17","text":"Penia bandu boa abaigile mabaika kwango,"},{"book":"Itendwa","chapter":"15","verse":"18","text":"Nga apabalenga Angwana, ababikibeka kile chenje kimanyikane.’”"},{"book":"Itendwa","chapter":"15","verse":"19","text":"Yakobo ngajendeke kulenga, “Ne mbala yene,” “Takachumbuyaje bandu banga Akayahudi abammuji Nnoongo."},{"book":"Itendwa","chapter":"15","verse":"20","text":"Nambu tapelekelange balua kalengelanga makalyegangaje yakulya eipangigwe lilumbo ku inyago, bileke ngongola, bakalyegangaje kinyama chochoa echikipopotoligwe na bakanywegangaje myai."},{"book":"Itendwa","chapter":"15","verse":"21","text":"Gambu Malagilo ga Musa ngagatangachigwa tangu lolo mukila kilambo nu kuchomigwa mumajumba goa gukugongale Nnoongo kila machoba Lichoba li Kupomolela.”"},{"book":"Itendwa","chapter":"15","verse":"22","text":"Achandundame na akinanhota, pamwe na kikuta cha bandu abunhwamini Kilisto boa, ngabaamuanga kapambula bandu kati jabe na kakinga ku Antiokia pamwe na Paulo na Banaba. Angweto ngabampambula bandu abena Yuda ojwakemigwa Basaba na Sila benia boa bakiba akilongoi bi kikuta cha bandu abunhwamini Kilisto,"},{"book":"Itendwa","chapter":"15","verse":"23","text":"na ngabapeganga balua jenie,"},{"book":"Itendwa","chapter":"15","verse":"24","text":"Tujoine kutenda bandu bange kuboka kachito ngabantindagana kwa malobe gabe, ngibibeka myojo jinu mumbwele. Nambu twe tatumitije genia."},{"book":"Itendwa","chapter":"15","verse":"25","text":"Nayenie, tuamwi pamwe kampambula bandu achoko na kakinga kwinu pamwe na akaganja bito Banaba na Paulo,"},{"book":"Itendwa","chapter":"15","verse":"26","text":"ababekita bwomi gwabe mungondo magambu gwa liina lya Angwana ana Yesu Kilisto abapambuligwe na Nnoongo."},{"book":"Itendwa","chapter":"15","verse":"27","text":"Tankinga Yuda na Sila kwinu, benia angweto mabannengelanga ganga agatugaandike."},{"book":"Itendwa","chapter":"15","verse":"28","text":"Uhuke jwa Chwapi atulaite kutenda takantwekangaje nhwigo guna kutopa muno kupeta minhalo jenje jambone,"},{"book":"Itendwa","chapter":"15","verse":"29","text":"makalyegangaje yakulya eipangigwe lilumbo ku inyago, makanywegangaje myai, makalyegangaje nyama ja kinyama chochoa echikipopotoligwe, nnekange ngongola. Mantendanga chwapi anda nnyepangite kamu minhalo jenie. Makajimukage.”"},{"book":"Itendwa","chapter":"15","verse":"30","text":"Kuboka pa katabuka, bandu benia ngabaleka ngabajenda ku Antiokia kwenio kukikongine kikuta choa cha bandu abaamine ngabape angweto balua jenie."},{"book":"Itendwa","chapter":"15","verse":"31","text":"Bandu pabachoma balua jenie, malobe gakwe ngagape mojo, ngabaala mojo muno."},{"book":"Itendwa","chapter":"15","verse":"32","text":"Yuda na Sila, angweto bakibanga akalondoli ba Nnoongo, ngabalongela na angweto bea bakapa mojo na makakala."},{"book":"Itendwa","chapter":"15","verse":"33","text":"Kuboka pa kutama kukingobu kwenio, bandu abaamine buku Antiokia ngabatabuka kwa tengela, penia ngabaleka nu kubuja kwa ababakingite."},{"book":"Itendwa","chapter":"15","verse":"34","text":"Nambu Sila ngaamu kuigala kwenio."},{"book":"Itendwa","chapter":"15","verse":"35","text":"Paulo na Banaba ngabaigala ku Antiokia kukingobu, angweto pamwe na bandu ajingi ngababola nu kutangacha lilobe lya Angwana."},{"book":"Itendwa","chapter":"15","verse":"36","text":"Kuboka pa machoba machoko, Paulo ngannengela Banaba, “Tubuje takatyangile akalongo mukila kilambo okututangiche lilobe lya Angwana, takalole apabajendekea.”"},{"book":"Itendwa","chapter":"15","verse":"37","text":"Banaba ngapala kuntola na Yohana ojwakemigwa Maluko,"},{"book":"Itendwa","chapter":"15","verse":"38","text":"nambu Paulo apaije kulongwana na Maluko, gambu pukutumbula jwenio ngabaleka ku Pamfilia nukana kujangatana muliengo lyabe."},{"book":"Itendwa","chapter":"15","verse":"39","text":"Penia, ngukupitila mitau muno kati jabe, ngabalekana. Banaba ngantola Maluko, ngabaombe mungalaba kujenda ku Kupulo."},{"book":"Itendwa","chapter":"15","verse":"40","text":"Na Paulo ngampambula Sila, bandu abunhwamini Yesu ba paali penia ngaba mmeka pulenda gwa upeele gwa Angwana, ngajabula."},{"book":"Itendwa","chapter":"15","verse":"41","text":"Mumwanja gwakwe ngapetela ku Silia nu ku Kilikia, kukipe makakala kikuta cha bandu abunhwamini Kilisto."}]}