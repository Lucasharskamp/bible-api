{"data":[{"book":"Wuok","chapter":"5","verse":"1","text":"Bangʼe Musa gi Harun nodhi ir Farao mi giwachone niya, “Jehova Nyasaye, ma Nyasach jo-Israel wacho kama: ‘We joga odhi, mondo gilosna sawo e thim.’ ”"},{"book":"Wuok","chapter":"5","verse":"2","text":"To Farao nodwokogi niya, “Jehova Nyasaye to en ngʼa, ma dimi awinj dwonde mi awe jo-Israel dhi? Ok angʼeyo Jehova Nyasaye kendo ok anawe jo-Israel dhi.”"},{"book":"Wuok","chapter":"5","verse":"3","text":"Negiwachone niya, “Nyasach jo-Hibrania oseromo kodwa. Omiyo koro yie iwe wadhi e thim kama kawo e wuodh ndalo adek mondo wachiw misengini ne Jehova Nyasaye ma Nyasachwa, nono to dipo ka okelonwa masiche kata tho.”"},{"book":"Wuok","chapter":"5","verse":"4","text":"To ruodh Misri nowachonegi niya, “Musa gi Harun, en angʼo momiyo ugolo ji kuom tijegi ma gitimo? Doguru e tiju!”"},{"book":"Wuok","chapter":"5","verse":"5","text":"Eka Farao nomedo wacho niya, “Neuru, ogandani koro osenyaa momedore to pod udwaro chungogi e tich.”"},{"book":"Wuok","chapter":"5","verse":"6","text":"Chiengʼ onogo Farao nogolo chik ni jorit wasumbini kod nyipeche kowachonegi niya,"},{"book":"Wuok","chapter":"5","verse":"7","text":"“Kik uchak umi jo-Israel lum magilosogo matafare; to nyaka une ni giomo lum kendgi giwegi."},{"book":"Wuok","chapter":"5","verse":"8","text":"To nyaka une ni giloso matafare ma kwan-gi romre gi mano ma gisebedo ka giloso, kik uwe kwan-go dog chien. Gin jonyawo, emomiyo gigoyo koko ni, ‘Yie iwewa wadhi kendo wachiw misango ni Nyasachwa.’"},{"book":"Wuok","chapter":"5","verse":"9","text":"Keturu tich obed matekie moloyo ni jogi mondo gisiki ka gitiyo kendo kik uchik itu ne miriambogi.”"},{"book":"Wuok","chapter":"5","verse":"10","text":"Eka jorit wasumbini kod nyipeche ne odhi mowachone jo-Israel niya, “Ma e gima Farao wacho, ‘Ok abi miyou lum kendo."},{"book":"Wuok","chapter":"5","verse":"11","text":"Dhiuru mondo udwar lumbu kamoro amora ma unyalo yude, to ngʼeuru ni tiju to ok nodwok chien kata matin.’ ”"},{"book":"Wuok","chapter":"5","verse":"12","text":"Omiyo jo-Israel nokee e piny Misri duto ka gichoko lum."},{"book":"Wuok","chapter":"5","verse":"13","text":"Jorit wasumbini ne kasogi kawachonegi niya, “Tiekuru tich momiu odiechiengʼ ka odiechiengʼ, mana machal kaka ne utimo kane un gi lum.”"},{"book":"Wuok","chapter":"5","verse":"14","text":"Nyipeche ma jo-Israel mane jotich Farao oyiero nigoyo kipenjogi niya, “En angʼo mosemonou loso matafare ndalo ariyogi kaka uloso pile?”"},{"book":"Wuok","chapter":"5","verse":"15","text":"Eka nyipeche ma jo-Israel nodhi modonjo ir Farao kagiwacho niya, “Ere gima omiyo isetimone jotichni kama?"},{"book":"Wuok","chapter":"5","verse":"16","text":"Jotichni ok mi kata mana lum, to eka pod inyisowa kama: ‘Losuru matafare!’ Jotichni igoyo, to jogi ema nigi ketho.”"},{"book":"Wuok","chapter":"5","verse":"17","text":"Eka Farao nowacho niya, “Jonyawogi un mana jonyawo! Mano e gima omiyo usiko kuwacho ni, ‘Yie wadhi mondo wachiw misango ni Jehova Nyasaye.’"},{"book":"Wuok","chapter":"5","verse":"18","text":"Koro doguru e tich, ok nomiu lum moro amora, to nyaka ulos matafare ma kar kwan-gi rom gi ma usebedo kuloso pile.”"},{"book":"Wuok","chapter":"5","verse":"19","text":"Eka nyipeche ma jo-Israel nofwenyo ni gin e chandruok ka nonyisogi niya, “Ok unyal dwoko kar kwan matafare musebedo kuloso pile.”"},{"book":"Wuok","chapter":"5","verse":"20","text":"Bangʼ kane gisea ir Farao, negiyudo Musa gi Harun karitogi mondo orom kodgi,"},{"book":"Wuok","chapter":"5","verse":"21","text":"kendo negiwachonegi niya, “Mad Jehova Nyasaye neu mi ngʼadnu bura! Usemiyo wadoko gima dungʼ mangʼwe ni Farao kod jodonge kendo useketo ligangla e lwetgi mondo ginegwago.”"},{"book":"Wuok","chapter":"5","verse":"22","text":"Eka Musa nodok ir Jehova Nyasaye mowachone niya, “Yaye Ruoth Nyasaye, en angʼo momiyo isekelo chandruok ni ogandani? Koso ma emomiyo ni ora?"},{"book":"Wuok","chapter":"5","verse":"23","text":"Nyaka nachak dhi ir Farao mondo awuo e nyingi, osekelo chandruok ni ogandani bende ok isereso ogandani ngangʼ.”"}]}