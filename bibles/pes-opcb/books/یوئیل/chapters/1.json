{"data":[{"book":"یوئیل","chapter":"1","verse":"1","text":"این پیام از جانب خداوند به یوئیل پسر فتوئیل رسید:"},{"book":"یوئیل","chapter":"1","verse":"2","text":"ای ریش‌سفیدان بشنوید! ای همۀ ساکنان زمین گوش فرا دهید! آیا در روزگار شما یا روزگار نیاکانتان هرگز چنین چیزی رخ داده است؟"},{"book":"یوئیل","chapter":"1","verse":"3","text":"در سالهای آینده این را برای فرزندانتان تعریف کنید تا آنان نیز آن را سینه به سینه برای نسلهای بعدی تعریف کنند."},{"book":"یوئیل","chapter":"1","verse":"4","text":"ملخها دسته‌دسته خواهند آمد و محصول شما را خواهند خورد. آنچه ملخهای جونده از محصول باقی بگذارند، ملخهای دونده خواهند خورد، آنچه ملخهای دونده باقی بگذارند، ملخهای جهنده خواهند خورد و آنچه ملخهای جهنده باقی بگذارند، ملخهای فروبلعنده خواهند خورد."},{"book":"یوئیل","chapter":"1","verse":"5","text":"ای مستان، بیدار شوید و زاری کنید؛ ای میگساران، شیون کنید! زیرا هر چه انگور بوده خراب شده و هر چه شراب داشتید از بین رفته است!"},{"book":"یوئیل","chapter":"1","verse":"6","text":"لشکر بزرگی از ملخ، تمام سرزمین اسرائیل را پوشانده است. آنقدر زیادند که نمی‌توان آنها را شمرد. دندانهایشان مانند دندان شیر تیز است!"},{"book":"یوئیل","chapter":"1","verse":"7","text":"تاکستان مرا از بین برده‌اند و پوست درختان انجیر را کنده، شاخه‌ها و تنه‌های آنها را سفید و لخت باقی گذاشته‌اند."},{"book":"یوئیل","chapter":"1","verse":"8","text":"همچون دختر جوانی که نامزدش مرده باشد، گریه و زاری نمایید."},{"book":"یوئیل","chapter":"1","verse":"9","text":"غله و شرابی که می‌بایست به خانهٔ خداوند تقدیم شود، از بین رفته است. کاهنان که خدمتگزاران خداوند هستند، ماتم گرفته‌اند."},{"book":"یوئیل","chapter":"1","verse":"10","text":"در مزرعه‌ها محصولی باقی نمانده، غله و انگور و روغن زیتون از بین رفته و همه جا را غم و غصه فرا گرفته است."},{"book":"یوئیل","chapter":"1","verse":"11","text":"ای کشاورزان، گریه کنید و ای باغبانان، زاری نمایید؛ زیرا محصول گندم و جو از میان رفته است."},{"book":"یوئیل","chapter":"1","verse":"12","text":"درختان انگور خشک شده، و درختان انجیر و انار، خرما و سیب، و تمام درختان دیگر نابود شده‌اند. شادی از انسان رخت بربسته است."},{"book":"یوئیل","chapter":"1","verse":"13","text":"ای کاهنان، لباس ماتم بپوشید. ای خدمتگزاران خدای من، تمام شب در برابر مذبح گریه کنید، چون دیگر غله و شرابی نمانده تا به خانهٔ خدایتان هدیه کنید."},{"book":"یوئیل","chapter":"1","verse":"14","text":"روزه را اعلام کنید و خبر دهید که مردم جمع شوند. ریش‌سفیدان همراه با تمام قوم در خانهٔ خداوند، خدای خود جمع شوند و آنجا در حضور او گریه و ناله کنند."},{"book":"یوئیل","chapter":"1","verse":"15","text":"وای بر ما، چون روز هولناک مجازات نزدیک می‌شود. نابودی از جانب خدای قادر مطلق فرا رسیده است!"},{"book":"یوئیل","chapter":"1","verse":"16","text":"خوراک از برابر چشمانمان ناپدید شده، و شادی و خوشی از خانهٔ خدای ما رخت بربسته است."},{"book":"یوئیل","chapter":"1","verse":"17","text":"بذر در زمین پوسیده می‌شود. انبارها و سیلوها خالی شده‌اند. غله در مزرعه‌ها تلف شده است."},{"book":"یوئیل","chapter":"1","verse":"18","text":"گاوان چون چراگاهی ندارند سرگردانند و از گرسنگی می‌نالند و گوسفندان تلف می‌شوند."},{"book":"یوئیل","chapter":"1","verse":"19","text":"ای خداوند، ما را یاری فرما! زیرا گرما و خشکسالی چراگاهها را خشکانیده و تمام درختان را سوزانیده است."},{"book":"یوئیل","chapter":"1","verse":"20","text":"حتی حیوانات وحشی هم برای کمک به سوی تو فریاد برمی‌آورند، چون آبی برای خوردن ندارند. نهرهای کوهستانها خشک شده و چراگاهها زیر آفتاب به کلی سوخته‌اند."}]}