{"data":[{"book":"Mateyu","chapter":"2","verse":"1","text":"Atabadwa Yesu mʼBetelehemu wa ku Yudeya, mʼnthawi ya mfumu Herode, Anzeru a kummawa anabwera ku Yerusalemu"},{"book":"Mateyu","chapter":"2","verse":"2","text":"nafunsa kuti, “Ali kuti amene wabadwa kukhala mfumu ya Ayuda? Chifukwa tinaona nyenyezi yake kummawa ndipo tabwera kudzamupembedza.”"},{"book":"Mateyu","chapter":"2","verse":"3","text":"Mfumu Herode atamva zimenezi, anavutika mu mtima kwambiri pamodzi ndi anthu onse a mu Yerusalemu."},{"book":"Mateyu","chapter":"2","verse":"4","text":"Ndipo anayitanitsa anthu onse, akulu ansembe ndi aphunzitsi amalamulo nawafunsa kuti, “Kodi Khristu adzabadwira kuti?”"},{"book":"Mateyu","chapter":"2","verse":"5","text":"Ndipo anamuyankha kuti, “Ku Betelehemu wa ku Yudeya chifukwa izi ndi zimene mneneri analemba kuti,"},{"book":"Mateyu","chapter":"2","verse":"6","text":"“ ‘Koma iwe Betelehemu, chigawo cha Yudeya,"},{"book":"Mateyu","chapter":"2","verse":"7","text":"Pomwepo Herode anawayitanira mseri Anzeruwo nawafunsitsa nthawi yeniyeni yomwe nyenyeziyo inaoneka."},{"book":"Mateyu","chapter":"2","verse":"8","text":"Ndipo anawatumiza ku Betelehemu nawawuza kuti, “Pitani mukafufuze za mwanayo mosamalitsa. Ndipo mukamupeza mudzandiwuze kuti inenso ndikamupembedze.”"},{"book":"Mateyu","chapter":"2","verse":"9","text":"Atamva mawu a mfumu, ananyamuka ulendo wawo, ndipo taonani nyenyezi anayiona kummawa ija, inawatsogolera mpaka inayima pamwamba pa nyumba yomwe munali mwanayo."},{"book":"Mateyu","chapter":"2","verse":"10","text":"Pamene iwo anaona nyenyeziyo, anasangalala kwambiri."},{"book":"Mateyu","chapter":"2","verse":"11","text":"Pofika ku nyumbayo, anaona mwanayo pamodzi ndi amayi ake Mariya, ndipo anagwada namulambira Iye. Pomwepo anamasula chuma chawo ndi kupereka mphatso zawo za ndalama zagolide, lubani ndi mure."},{"book":"Mateyu","chapter":"2","verse":"12","text":"Ndipo atachenjezedwa mʼmaloto kuti asapitenso kwa Herode, anabwerera ku dziko la kwawo podzera njira ina."},{"book":"Mateyu","chapter":"2","verse":"13","text":"Atachoka, taonani mngelo wa Ambuye anaonekera kwa Yosefe mʼmaloto nati, “Tadzuka, tenga mwanayo pamodzi ndi amayi ake ndipo muthawire ku Igupto. Mukakhale kumeneko mpaka nditakuwuza pakuti Herode adzafunafuna mwanayo kuti amuphe.”"},{"book":"Mateyu","chapter":"2","verse":"14","text":"Atadzuka, Yosefe anatenga mwanayo ndi amayi ake usiku omwewo napita ku Igupto,"},{"book":"Mateyu","chapter":"2","verse":"15","text":"nakhala kumeneko mpaka Herode atamwalira. Ndipo zinakwaniritsidwa zomwe ananena Ambuye mwa mneneri kuti, “Ndinayitana mwana wanga kuti atuluke mu Igupto.”"},{"book":"Mateyu","chapter":"2","verse":"16","text":"Herode atazindikira kuti Anzeruwo anamupusitsa, anakwiya kwambiri. Ndipo anatumiza anthu kukapha ana onse aamuna a mʼBetelehemu ndi midzi yozungulira amene anali a zaka ziwiri kapena zocheperapo, molingana ndi nthawi imene Anzeruwo anamuwuza."},{"book":"Mateyu","chapter":"2","verse":"17","text":"Pamenepo, zimene ananena mneneri Yeremiya zinakwaniritsidwa:"},{"book":"Mateyu","chapter":"2","verse":"18","text":"“Kulira kukumveka ku Rama,"},{"book":"Mateyu","chapter":"2","verse":"19","text":"Atamwalira Herode, mngelo wa Ambuye anaonekera kwa Yosefe mʼmaloto ku Igupto"},{"book":"Mateyu","chapter":"2","verse":"20","text":"nanena kuti, “Nyamuka, tenga mwanayo ndi amayi ake ndipo mupite ku dziko la Israeli, popeza amene anafuna moyo wa mwanayo anamwalira.”"},{"book":"Mateyu","chapter":"2","verse":"21","text":"Tsono Yosefe atadzuka anatenga mwanayo ndi amayi ake kupita ku dziko la Israeli."},{"book":"Mateyu","chapter":"2","verse":"22","text":"Koma atamva kuti Arikelao akulamulira mu Yudeya mʼmalo mwa abambo ake, Herode, anaopa kupitako. Atachenjezedwa mʼmaloto, anapita ku Galileya,"},{"book":"Mateyu","chapter":"2","verse":"23","text":"ndipo anakakhazikika mu mzinda wa Nazareti. Pamenepo zinakwaniritsidwa zonenedwa ndi aneneri kuti, “Adzatchedwa Mnazareti.”"}]}