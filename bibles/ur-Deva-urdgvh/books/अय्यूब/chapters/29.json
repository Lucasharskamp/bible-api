{"data":[{"book":"अय्यूब","chapter":"29","verse":"1","text":"अय्यूब ने अपनी बात जारी रखकर कहा,"},{"book":"अय्यूब","chapter":"29","verse":"2","text":"“काश मैं दुबारा माज़ी के वह दिन गुज़ार सकूँ जब अल्लाह मेरी देख-भाल करता था,"},{"book":"अय्यूब","chapter":"29","verse":"3","text":"जब उस की शमा मेरे सर के ऊपर चमकती रही और मैं उस की रौशनी की मदद से अंधेरे में चलता था।"},{"book":"अय्यूब","chapter":"29","verse":"4","text":"उस वक़्त मेरी जवानी उरूज पर थी और मेरा ख़ैमा अल्लाह के साय में रहता था।"},{"book":"अय्यूब","chapter":"29","verse":"5","text":"क़ादिरे-मुतलक़ मेरे साथ था, और मैं अपने बेटों से घिरा रहता था।"},{"book":"अय्यूब","chapter":"29","verse":"6","text":"कसरत के बाइस मेरे क़दम दही से धोए रहते और चटान से तेल की नदियाँ फूटकर निकलती थीं।"},{"book":"अय्यूब","chapter":"29","verse":"7","text":"जब कभी मैं शहर के दरवाज़े से निकलकर चौक में अपनी कुरसी पर बैठ जाता"},{"book":"अय्यूब","chapter":"29","verse":"8","text":"तो जवान आदमी मुझे देखकर पीछे हटकर छुप जाते, बुज़ुर्ग उठकर खड़े रहते,"},{"book":"अय्यूब","chapter":"29","verse":"9","text":"रईस बोलने से बाज़ आकर मुँह पर हाथ रखते,"},{"book":"अय्यूब","chapter":"29","verse":"10","text":"शुरफ़ा की आवाज़ दब जाती और उनकी ज़बान तालू से चिपक जाती थी।"},{"book":"अय्यूब","chapter":"29","verse":"11","text":"जिस कान ने मेरी बातें सुनीं उसने मुझे मुबारक कहा, जिस आँख ने मुझे देखा उसने मेरे हक़ में गवाही दी।"},{"book":"अय्यूब","chapter":"29","verse":"12","text":"क्योंकि जो मुसीबत में आकर आवाज़ देता उसे मैं बचाता, बेसहारा यतीम को छुटकारा देता था।"},{"book":"अय्यूब","chapter":"29","verse":"13","text":"तबाह होनेवाले मुझे बरकत देते थे। मेरे बाइस बेवाओं के दिलों से ख़ुशी के नारे उभर आते थे।"},{"book":"अय्यूब","chapter":"29","verse":"14","text":"मैं रास्तबाज़ी से मुलब्बस और रास्तबाज़ी मुझसे मुलब्बस रहती थी, इनसाफ़ मेरा चोग़ा और पगड़ी था।"},{"book":"अय्यूब","chapter":"29","verse":"15","text":"अंधों के लिए मैं आँखें, लँगड़ों के लिए पाँव बना रहता था।"},{"book":"अय्यूब","chapter":"29","verse":"16","text":"मैं ग़रीबों का बाप था, और जब कभी अजनबी को मुक़दमा लड़ना पड़ा तो मैं ग़ौर से उसके मामले का मुआयना करता था ताकि उसका हक़ मारा न जाए।"},{"book":"अय्यूब","chapter":"29","verse":"17","text":"मैंने बेदीन का जबड़ा तोड़कर उसके दाँतों में से शिकार छुड़ाया।"},{"book":"अय्यूब","chapter":"29","verse":"18","text":"उस वक़्त मेरा ख़याल था, ‘मैं अपने ही घर में वफ़ात पाऊँगा, सीमुरग़ की तरह अपनी ज़िंदगी के दिनों में इज़ाफ़ा करूँगा।"},{"book":"अय्यूब","chapter":"29","verse":"19","text":"मेरी जड़ें पानी तक फैली और मेरी शाख़ें ओस से तर रहेंगी।"},{"book":"अय्यूब","chapter":"29","verse":"20","text":"मेरी इज़्ज़त हर वक़्त ताज़ा रहेगी, और मेरे हाथ की कमान को नई तक़वियत मिलती रहेगी।’"},{"book":"अय्यूब","chapter":"29","verse":"21","text":"लोग मेरी सुनकर ख़ामोशी से मेरे मशवरों के इंतज़ार में रहते थे।"},{"book":"अय्यूब","chapter":"29","verse":"22","text":"मेरे बात करने पर वह जवाब में कुछ न कहते बल्कि मेरे अलफ़ाज़ हलकी-सी बूँदा-बाँदी की तरह उन पर टपकते रहते।"},{"book":"अय्यूब","chapter":"29","verse":"23","text":"जिस तरह इनसान शिद्दत से बारिश के इंतज़ार में रहता है उसी तरह वह मेरे इंतज़ार में रहते थे। वह मुँह पसारकर बहार की बारिश की तरह मेरे अलफ़ाज़ को जज़ब कर लेते थे।"},{"book":"अय्यूब","chapter":"29","verse":"24","text":"जब मैं उनसे बात करते वक़्त मुसकराता तो उन्हें यक़ीन नहीं आता था, मेरी उन पर मेहरबानी उनके नज़दीक निहायत क़ीमती थी।"},{"book":"अय्यूब","chapter":"29","verse":"25","text":"मैं उनकी राह उनके लिए चुनकर उनकी क़ियादत करता, उनके दरमियान यों बसता था जिस तरह बादशाह अपने दस्तों के दरमियान। मैं उस की मानिंद था जो मातम करनेवालों को तसल्ली देता है।"}]}