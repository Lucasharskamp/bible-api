{"data":[{"book":"Ezara","chapter":"10","verse":"1","text":"Rĩrĩa Ezara aahooyaga akiumbũraga mehia na akĩrĩraga, o na akĩĩgũithagia thĩ hau nyũmba-inĩ ya Ngai-rĩ, gĩkundi kĩnene kĩa andũ a Isiraeli, kĩa arũme, na andũ-a-nja, na ciana, gĩkĩũngana gĩkĩmũthiũrũrũkĩria. O nao makĩrĩra marĩ na ruo mũno."},{"book":"Ezara","chapter":"10","verse":"2","text":"Nake Shekania mũrũ wa Jehieli, ũmwe wa rũciaro rwa Elamu, akĩĩra Ezara atĩrĩ, “Tũkoretwo tũtarĩ ehokeku harĩ Ngai witũ nĩ ũndũ nĩtũhikĩtie andũ-a-nja kuuma ndũrĩrĩ iria itũthiũrũrũkĩirie. No o na kũrĩ ũguo-rĩ, Isiraeli no marĩ na kĩĩrĩgĩrĩro."},{"book":"Ezara","chapter":"10","verse":"3","text":"Na rĩrĩ, nĩtũthondeke kĩrĩkanĩro tũrĩ mbere ya Ngai witũ atĩ nĩtũkũingata andũ-a-nja aya othe na ciana ciao, kũringana na mataaro ma mwathi wakwa, o na mataaro ma arĩa metigĩrĩte maathani ma Ngai witũ. Ũndũ ũyũ nĩwĩkwo kũringana na Watho."},{"book":"Ezara","chapter":"10","verse":"4","text":"Arahũka; ũhoro ũyũ ũrĩ moko-inĩ maku. Ithuĩ tũrĩ hamwe nawe; nĩ ũndũ ũcio, wĩyũmĩrĩrie ũwĩke.”"},{"book":"Ezara","chapter":"10","verse":"5","text":"Nĩ ũndũ ũcio Ezara akĩarahũka, agĩtũma atongoria a athĩnjĩri-Ngai na Alawii, o na andũ othe a Isiraeli mehĩte atĩ nĩmegwĩka ũrĩa kwerĩtwo. Nao makĩĩhĩta."},{"book":"Ezara","chapter":"10","verse":"6","text":"Ningĩ Ezara akiuma hau mbere ya nyũmba ya Ngai, agĩthiĩ kanyũmba ka Jehohanani mũrũ wa Eliashibu. Arĩ kũu ndaigana kũrĩa irio kana kũnyua maaĩ tondũ aathiire o na mbere gũcakaya nĩ ũndũ andũ arĩa maatahĩtwo nĩmagĩte kwĩhokeka."},{"book":"Ezara","chapter":"10","verse":"7","text":"Gũgĩcooka gũkĩanĩrĩrwo Juda na Jerusalemu guothe atĩ andũ othe arĩa maatahĩtwo mongane Jerusalemu."},{"book":"Ezara","chapter":"10","verse":"8","text":"Mũndũ o wothe ũngĩagire gũkinya Jerusalemu mĩthenya ĩtatũ ĩtanathira kũringana na itua rĩa anene na athuuri, atunywo indo ciake ciothe, nake we mwene aingatwo, ehere kĩũngano-inĩ kĩa andũ arĩa maatahĩtwo."},{"book":"Ezara","chapter":"10","verse":"9","text":"Mĩthenya ĩyo ĩtatũ ĩtanathira, arũme othe a Juda na Benjamini makĩũngana Jerusalemu. Naguo mũthenya wa mĩrongo ĩĩrĩ wa mweri wa kenda, andũ othe nĩmaikarĩte thĩ kĩhaaro-inĩ kĩrĩa kĩarĩ mbere ya nyũmba ya Ngai, mathĩnĩkĩte mũno tondũ wa ũndũ ũcio na nĩ ũndũ wa mbura."},{"book":"Ezara","chapter":"10","verse":"10","text":"Hĩndĩ ĩyo Ezara ũcio mũthĩnjĩri-Ngai akĩrũgama na igũrũ, akĩmeera atĩrĩ, “Mũkoretwo mũtarĩ ehokeku; nĩmũhikĩtie andũ-a-nja a kũngĩ, mũgakĩongerera mahĩtia ma Isiraeli."},{"book":"Ezara","chapter":"10","verse":"11","text":"Rĩu-rĩ, umbũrai mehia manyu kũrĩ Jehova Ngai wa maithe manyu, na mwĩke ũrĩa endaga. Mwĩyamũraniei na andũ arĩa mamũthiũrũrũkĩirie, o na atumia anyu a kũngĩ.”"},{"book":"Ezara","chapter":"10","verse":"12","text":"Kĩũngano gĩothe gĩgĩcookia na mũgambo mũnene atĩrĩ, “Nĩwoiga ũrĩa kwagĩrĩire! No nginya twĩke o ta ũguo woiga."},{"book":"Ezara","chapter":"10","verse":"13","text":"No rĩrĩ, andũ aya marĩ haha nĩ aingĩ, na nĩ hĩndĩ ya mbura; nĩ ũndũ ũcio tũtingĩikara nja. Ningĩ ũhoro ũyũ ndũngĩthondekeka na mũthenya ũmwe kana ĩĩrĩ, tondũ nĩtwĩhĩtie mũno ũndũ-inĩ ũyũ."},{"book":"Ezara","chapter":"10","verse":"14","text":"Reke anene aitũ marũgamĩrĩre kĩũngano gĩkĩ gĩothe. Ningĩ o mũndũ wothe ũrĩ matũũra-inĩ maitũ ũhikĩtie mũndũ-wa-nja wa kũngĩ nĩetĩkĩrio oke mahinda marĩa matuĩtwo, hamwe na athuuri na atuanĩri ciira a o itũũra, nginya twehererio marakara marĩa mahiũ ma Ngai witũ ũhoro-inĩ ũyũ.”"},{"book":"Ezara","chapter":"10","verse":"15","text":"Andũ arĩa maareganire na ũhoro ũcio no Jonathani mũrũ wa Asaheli, na Jahazeia mũrũ wa Tikiva, hamwe na Meshulamu, na Shabethai ũrĩa Mũlawii."},{"book":"Ezara","chapter":"10","verse":"16","text":"Nĩ ũndũ ũcio andũ arĩa maatahĩtwo magĩĩka o ta ũrĩa kwerĩtwo. Nake Ezara ũcio mũthĩnjĩri-Ngai agĩthuura arũme arĩa maarĩ atongoria a nyũmba ciao, o mũndũ ũmwe kuuma o nyũmba, o ũrĩa ciagayanĩtio, nao othe makĩandĩkwo marĩĩtwa mao. Mũthenya wa mbere wa mweri wa ikũmi magĩikara thĩ nĩguo matuĩrie maciira macio,"},{"book":"Ezara","chapter":"10","verse":"17","text":"na gũgĩkinya mũthenya wa mbere wa mweri wa mbere, makĩrĩkia maciira ma arũme othe arĩa maahikĩtie andũ-a-nja a kũngĩ."},{"book":"Ezara","chapter":"10","verse":"18","text":"Thĩinĩ wa njiaro cia athĩnjĩri-Ngai, andũ aya nĩo maahikĩtie andũ-a-nja a kũngĩ:"},{"book":"Ezara","chapter":"10","verse":"19","text":"(Othe makĩĩranĩra atĩ nĩmegũtigana na atumia ao, na o mũndũ akĩruta ndũrũme kuuma rũũru-inĩ rwake nĩ ũndũ wa iruta rĩa mahĩtia mao.)"},{"book":"Ezara","chapter":"10","verse":"20","text":"Kuuma kũrĩ njiaro cia Imeri nĩ:"},{"book":"Ezara","chapter":"10","verse":"21","text":"Kuuma kũrĩ njiaro cia Harimu nĩ:"},{"book":"Ezara","chapter":"10","verse":"22","text":"Kuuma kũrĩ njiaro cia Pashuri nĩ:"},{"book":"Ezara","chapter":"10","verse":"23","text":"Kuuma kũrĩ Alawii nĩ:"},{"book":"Ezara","chapter":"10","verse":"24","text":"Kuuma kũrĩ aini a nyĩmbo nĩ:"},{"book":"Ezara","chapter":"10","verse":"25","text":"Na gatagatĩ-inĩ ga Aisiraeli arĩa angĩ:"},{"book":"Ezara","chapter":"10","verse":"26","text":"Kuuma kũrĩ njiaro cia Elamu nĩ:"},{"book":"Ezara","chapter":"10","verse":"27","text":"Kuuma kũrĩ njiaro cia Zatu nĩ:"},{"book":"Ezara","chapter":"10","verse":"28","text":"Kuuma kũrĩ njiaro cia Bebai nĩ:"},{"book":"Ezara","chapter":"10","verse":"29","text":"Kuuma kũrĩ njiaro cia Bani nĩ:"},{"book":"Ezara","chapter":"10","verse":"30","text":"Kuuma kũrĩ njiaro cia Pahathu-Moabi nĩ:"},{"book":"Ezara","chapter":"10","verse":"31","text":"Kuuma kũrĩ njiaro cia Harimu nĩ:"},{"book":"Ezara","chapter":"10","verse":"32","text":"na Benjamini, na Maluku, na Shemaria."},{"book":"Ezara","chapter":"10","verse":"33","text":"Kuuma kũrĩ njiaro cia Hashumu nĩ:"},{"book":"Ezara","chapter":"10","verse":"34","text":"Kuuma kũrĩ njiaro cia Bani nĩ:"},{"book":"Ezara","chapter":"10","verse":"35","text":"na Benaia, na Bedeia, na Keluhi,"},{"book":"Ezara","chapter":"10","verse":"36","text":"na Vania, na Meremothu, na Eliashibu,"},{"book":"Ezara","chapter":"10","verse":"37","text":"na Matania, na Matenai, na Jaasu."},{"book":"Ezara","chapter":"10","verse":"38","text":"Kuuma kũrĩ njiaro cia Binui nĩ:"},{"book":"Ezara","chapter":"10","verse":"39","text":"na Shelemia, na Nathani, na Adaia,"},{"book":"Ezara","chapter":"10","verse":"40","text":"na Makinadebai, na Shashai, na Sharai,"},{"book":"Ezara","chapter":"10","verse":"41","text":"na Azareli, na Shelemia, na Shemaria,"},{"book":"Ezara","chapter":"10","verse":"42","text":"na Shalumu, na Amaria, na Jusufu."},{"book":"Ezara","chapter":"10","verse":"43","text":"Kuuma kũrĩ njiaro cia Nebo nĩ:"},{"book":"Ezara","chapter":"10","verse":"44","text":"Acio othe nĩmahikĩtie andũ-a-nja a kũngĩ, na amwe ao nĩmaciarĩte ciana na atumia acio."}]}