{"data":[{"book":"БЫЦЦЁ","chapter":"8","verse":"1","text":"І ўспомніў Бог пра Ноя, і пра ўсю жывёлу, і пра ўсё быдла, якія былі зь ім у каўчэзе; і навёў Бог вецер на зямлю, і воды спыніліся."},{"book":"БЫЦЦЁ","chapter":"8","verse":"2","text":"І зачыніліся крыніцы бездані і вокны нябесныя, і перастаў дождж зь неба."},{"book":"БЫЦЦЁ","chapter":"8","verse":"3","text":"А вада спакваля вярталася зь зямлі, і пачала ўбываць вада праз сто пяцьдзясят дзён."},{"book":"БЫЦЦЁ","chapter":"8","verse":"4","text":"І спыніўся каўчэг на сёмым месяцы, на сямнаццаты дзень месяца, на гарах Арарацкіх."},{"book":"БЫЦЦЁ","chapter":"8","verse":"5","text":"Вада спакваля ўбывала да дзясятага месяца; у першы дзень дзясятага месяца паказаліся вярхі гор."},{"book":"БЫЦЦЁ","chapter":"8","verse":"6","text":"Праз сорак дзён Ной адчыніў зробленае ім акно ў каўчэзе"},{"book":"БЫЦЦЁ","chapter":"8","verse":"7","text":"і выпусьціў крумкача, які, вылецеўшы, адлятаў і прылятаў, пакуль не абсохла зямля ад вады."},{"book":"БЫЦЦЁ","chapter":"8","verse":"8","text":"Потым выпусьціў ад сябе голуба, каб бачыць, ці сышла вада з улоньня зямлі;"},{"book":"БЫЦЦЁ","chapter":"8","verse":"9","text":"але голуб не знайшоў месца спакою нагам сваім і вярнуўся да яго ў каўчэг; бо вада была яшчэ на паверхні ўсёй зямлі; і ён працягнуў руку сваю, і ўзяў яго, і прыняў да сябе ў каўчэг."},{"book":"БЫЦЦЁ","chapter":"8","verse":"10","text":"І патрываў яшчэ сем дзён і зноў выпусьціў голуба з каўчэга."},{"book":"БЫЦЦЁ","chapter":"8","verse":"11","text":"Голуб вярнуўся да яго вечаровай парою, і вось, сьвежы аліўкавы ліст у дзюбе ў яго: і Ной даведаўся, што вада сышла зь зямлі."},{"book":"БЫЦЦЁ","chapter":"8","verse":"12","text":"Ён патрываў яшчэ сем дзён далей і выпусьціў голуба; і ён ужо не вярнуўся да яго."},{"book":"БЫЦЦЁ","chapter":"8","verse":"13","text":"На шэсьцьсот першым годзе пад першы дзень першага месяца счэзла вада на зямлі; і адкрыў Ной дах каўчэга і паглядзеў, і вось, абсохла паверхня зямлі."},{"book":"БЫЦЦЁ","chapter":"8","verse":"14","text":"І на другім месяцы, да дваццаць сёмага дня месяца, зямля высахла."},{"book":"БЫЦЦЁ","chapter":"8","verse":"15","text":"І сказаў Бог Ною:"},{"book":"БЫЦЦЁ","chapter":"8","verse":"16","text":"выйдзі з каўчэга ты і жонка твая, і сыны твае і жонкі сыноў тваіх з табою;"},{"book":"БЫЦЦЁ","chapter":"8","verse":"17","text":"выведзі з сабою ўсе жывёлы, якія з табою, ад усякае плоці, з птушак, і быдла, і ўсіх гадаў, якія поўзаюць па зямлі: хай разыдуцца яны па зямлі, і хай плодзяцца і множацца на зямлі."},{"book":"БЫЦЦЁ","chapter":"8","verse":"18","text":"І выйшаў Ной і сыны яго, і жонка яго і жонкі сыноў ягоных зь ім;"},{"book":"БЫЦЦЁ","chapter":"8","verse":"19","text":"усе жывёлы, і ўсе гады, і ўсе птушкі, усё, што рухаецца па зямлі, паводле родаў сваіх, выйшлі з каўчэга."},{"book":"БЫЦЦЁ","chapter":"8","verse":"20","text":"І зладзіў Ной ахвярнік Госпаду; і ўзяў з усякага быдла чыстага і з усіх птушак чыстых і прынёс на цэласпаленьне на ахвярнік."},{"book":"БЫЦЦЁ","chapter":"8","verse":"21","text":"І нюхаў Гасподзь прыемныя пахошчы, і сказаў Гасподзь у сэрцы Сваім: ня буду больш праклінаць зямлю за чалавека, бо намысел сэрца чалавечага - зло ад маладосьці ягонай; і ня буду болей пабіваць усё жывое, як Я зрабіў:"},{"book":"БЫЦЦЁ","chapter":"8","verse":"22","text":"наперад ва ўсе дні зямлі сяўба і жніво, холад і сьпёка, лета і зіма, дзень і ноч ня спыняцца."}]}