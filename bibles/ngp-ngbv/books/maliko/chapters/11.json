{"data":[{"book":"Maliko","chapter":"11","verse":"1","text":"Weze wande hagihi na Yelusalemu, kwe mizi ya Betifage hamwenga na Besania, wabulaga mwo mnima we Mizeituni. Niyo Yesu awatuma wanamp'hina wakwe waidi wawalongoele."},{"book":"Maliko","chapter":"11","verse":"2","text":"Niyo awagamba, “Iteni mwe kaya ikulongole yenyu. Mnabula, nambwile mwana mp'hunda ageligwe luzigi, naho akei kwinula mnt'hu. Mfunguleni niyo mwaniletela."},{"book":"Maliko","chapter":"11","verse":"3","text":"Uneva mnt'hu anawauzani, ‘Nii mwadamanya ivo?’ Mgambeni, ‘Zumbe amuunga, nenisunguze kumvuza.’ ”"},{"book":"Maliko","chapter":"11","verse":"4","text":"Waitaga niyo wambwila mwana mp'hunda kakakigwa hank'handa he sila ho lwivi lwe nyumba. Weze wakonge kumfungula,"},{"book":"Maliko","chapter":"11","verse":"5","text":"want'hu wandile haguhi niyo wawauza, “Nii mwamfungula uyo mwana mp'hunda?”"},{"book":"Maliko","chapter":"11","verse":"6","text":"Wanamp'hina wadya niyo wawahitula enga viya wasigilwe ni Yesu. Wadya want'hu niyo wawaleka waite naye."},{"book":"Maliko","chapter":"11","verse":"7","text":"Niyo wamwigaila Yesu yudya mwana punda, niyo watandika zisuke zawe mnanga mwa yudya mwana mp'hunda, Yesu niyo ekala mnanga mwake."},{"book":"Maliko","chapter":"11","verse":"8","text":"Want'hu wengi niyo watandika zisuke zawe mwe sila, watuhu nawo niyo wanjaza matambi ye miti wayakat'hile mwe migunda wakamsingila."},{"book":"Maliko","chapter":"11","verse":"9","text":"Want'hu wadya walongole na wadya wakutimila kunyuma niyo wabongela wakagamba, “Zumbe atogolwe! Kavikilwa yudya akwiza kwa dizina dya Zumbe!"},{"book":"Maliko","chapter":"11","verse":"10","text":"Uvikilwa useuta ukwiza wa tati yetu Daudi, atogolwe Mnungu ekwe mbingu!”"},{"book":"Maliko","chapter":"11","verse":"11","text":"Yesu niyo engila mo mzi we Yelusalemu, aita kwe Nyumba nk'hulu ya Mnungu niyo akaula kila kint'hu. Mna kwaviya yandaga mwalagulo, aitaga hamwenga na wanap'hina wakwe mlongo na waidi ko mzi wa Besania."},{"book":"Maliko","chapter":"11","verse":"12","text":"Zuwa dya kaidi weze wande walawa Besania, Yesu andaga na sala."},{"book":"Maliko","chapter":"11","verse":"13","text":"Aonaga kwa hale mtini umemile mani. Niyo aubasaga vileke akakaule uneva naapate tini. Eze abule, abwiila mani ayo du kwaviya yandaga hiyo msimo wakwe wo kweleka."},{"book":"Maliko","chapter":"11","verse":"14","text":"Yesu niyo augamba mtini, “Kukongela dielo na ulo na ulo hahali mnt'hu naadye matunda kulawa kwako nahi.”"},{"book":"Maliko","chapter":"11","verse":"15","text":"Aho weze wabule Yelusalemu, Yesu niyo engila mwe Nyumba ink'hulu ya Mnungu niyo akonga kuwagulusa want'hu wandile wakachuuza hamwenga na kugula vint'hu. Niyo akindula zimeza za wadya wandile wakasakanya matundu, hamwenga na mafumbi ya wadya wandile wakachuuza suwa."},{"book":"Maliko","chapter":"11","verse":"16","text":"Naho hamlekele mnt'hu yeyose kufosa na kint'hu chochose mwe nk'hili ye nyumba nk'hulu ya Mnungu."},{"book":"Maliko","chapter":"11","verse":"17","text":"Niyo awahiniza kugamba, “Iwandikwa mwa Mawandiko Yakukile, ‘Nyumba yangu neitangwe nyumba ya kuvikila kwa want'hu wose.’ Mna nyuwe mwiihitula kunda mp'hanga ya wabavi.”"},{"book":"Maliko","chapter":"11","verse":"18","text":"Wakulu wa walava nt'hambiko hamwenga na wahinizi we Miko wevaga zimbuli izi niyo wakonga kuzungula sila vileke wamkome Yesu. Mna niyo wogoha kwaviya fyo dya want'hu nawakehelwa mwa yadya andile akahiniza."},{"book":"Maliko","chapter":"11","verse":"19","text":"Ize inde mwalagulo, Yesu hamwenga na wanamp'hina wakwe niyo wahalawa ho mzi udya."},{"book":"Maliko","chapter":"11","verse":"20","text":"Mtondotondo Zuwa dya kaidi tondotondo, umwo wandile wakomboka, wauwonaga udya mtini uligitwe ni Yesu unyala kukongela kwa maizi."},{"book":"Maliko","chapter":"11","verse":"21","text":"Petulo niyo akumbukila yadya yalaile, niyo amgamba Yesu, “Mhinizi, hake kaula! Udya mtini uuligite unyala!”"},{"book":"Maliko","chapter":"11","verse":"22","text":"Yesu niyo awahitula, “Mhuwileni Mnungu."},{"book":"Maliko","chapter":"11","verse":"23","text":"Nawagambilani ikindedi, mnt'hu yeyose anaugamba mnima uno, genda kakeduule mwe bahali, handile na kiyangayanga mwo moyo wakwe, mna anahuwila kugamba mbuli zose akuzilonga zadahika, naadamanyilwe ayo."},{"book":"Maliko","chapter":"11","verse":"24","text":"Kwa ivo namigambilani, mnanda mwo kuvika na kulombeza kint'hu chochose, mhuwile kugamba mhokela, nanywe nomwikwe kiya mkulombeza."},{"book":"Maliko","chapter":"11","verse":"25","text":"Nanywe mnanda mkavika, wausileni want'hu wavu wawe vileke Tati yenyu ekwe mbingu naye amiusileni uwavu wenyu."},{"book":"Maliko","chapter":"11","verse":"26","text":"Mna uneva nyuwe hamkuwausila uwavu watuhu, Tati yenyu ekwe mbingu naye haamiusileni uwavu wenyu.”"},{"book":"Maliko","chapter":"11","verse":"27","text":"Niyo wabula naho Yelusalemu, Yesu umwo eze ande mwe Nyumba nk'hulu ya Mnungu, Wakulu wa walava nt'hambiko na wahinizi wa Sigilizi hamwenga na wadala vilongozi wamwiitilaga"},{"book":"Maliko","chapter":"11","verse":"28","text":"niyo wamuuza, “Weye wadamanya zimbuli izi kwa udahi wa ani? Naho ni ani akwink'hile udahi wa kudamanya aya?”"},{"book":"Maliko","chapter":"11","verse":"29","text":"Mna Yesu niyo awahitula, “Name neniwauzeni mbuli imwenga, umwo mnanihitula, neniwagambileni nadamanya aya kwa udahi wa ani."},{"book":"Maliko","chapter":"11","verse":"30","text":"Nigambileni, ubatizo wa Yohana walawaga kwa ani? Walawaga kwa Mnungu eli kwe mbingu hegu kwa want'hu?”"},{"book":"Maliko","chapter":"11","verse":"31","text":"Niyo wakonga kukeuza woho wenye, “Nekigeeze? Kinamhitula, ‘Walawaga kwa Mnungu eli kwe mbingu,’ naakiuze, ‘Nii hamwamhuwile?’"},{"book":"Maliko","chapter":"11","verse":"32","text":"Naho hakikudaha kugamba, ‘Walawaga kwa want'hu.’ ” Nawakawogoha want'hu kwaviya want'hu wose nawamanya kugamba Yohana andaga mlotezi we kindedi."},{"book":"Maliko","chapter":"11","verse":"33","text":"Ivo niyo wamhitula, “Hakimanyize.”"}]}