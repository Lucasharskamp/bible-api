{"data":[{"book":"ВЫСЛОЎІ","chapter":"24","verse":"1","text":"Не зайздросьці ліхім людзям і ня прагні быць зь імі:"},{"book":"ВЫСЛОЎІ","chapter":"24","verse":"2","text":"бо пра насільле думае сэрца іхняе, і пра ліхое гавораць вусны іхнія."},{"book":"ВЫСЛОЎІ","chapter":"24","verse":"3","text":"Мудрасьцю ладзіцца дом і розумам сталюецца,"},{"book":"ВЫСЛОЎІ","chapter":"24","verse":"4","text":"і праз гаспадарчасьць нутро яго напаўняецца ўсякай каштоўнай і прыемнай маёмасьцю."},{"book":"ВЫСЛОЎІ","chapter":"24","verse":"5","text":"Чалавек мудры - дужы, і чалавек разумны мацуе сілу сваю."},{"book":"ВЫСЛОЎІ","chapter":"24","verse":"6","text":"Таму абдумана вядзі вайну тваю, і посьпех будзе пры мностве радцаў."},{"book":"ВЫСЛОЎІ","chapter":"24","verse":"7","text":"Неразумнаму мудрасьць занадта высокая; каля брамы не разамкне ён вуснаў сваіх."},{"book":"ВЫСЛОЎІ","chapter":"24","verse":"8","text":"Хто намышляе зрабіць зло, таго называюць зламысьнікам."},{"book":"ВЫСЛОЎІ","chapter":"24","verse":"9","text":"Намысел неразумнага - грэх, і блюзьнер - мярзота людзям."},{"book":"ВЫСЛОЎІ","chapter":"24","verse":"10","text":"Калі ты ў дзень бедства зьнясіліўся, дык бедная сіла твая."},{"book":"ВЫСЛОЎІ","chapter":"24","verse":"11","text":"Ратуй узятых на сьмерць, і няўжо ты адмовішся ад асуджаных на ўбой?"},{"book":"ВЫСЛОЎІ","chapter":"24","verse":"12","text":"Ці скажаш: «вось, мы ня ведалі гэтага?» А Выпрабавальнік сэрцаў хіба ня ведае? Назіральнік за душою тваёю ведае гэта і дасьць чалавеку паводле ўчынкаў ягоных."},{"book":"ВЫСЛОЎІ","chapter":"24","verse":"13","text":"Еж, сыне мой, мёд, бо ён смачны, і сотавы, бо ён салодкі паднябеньню майму:"},{"book":"ВЫСЛОЎІ","chapter":"24","verse":"14","text":"такое і спазнаньне мудрасьці для душы тваёй. Калі ты знайшоў яе, дык ёсьць будучыня, і надзея твая ня марная."},{"book":"ВЫСЛОЎІ","chapter":"24","verse":"15","text":"Не намышляй ліха, бязбожнік, супроць жытлішча праведнага; ня спустошвай месца спакою ягонага."},{"book":"ВЫСЛОЎІ","chapter":"24","verse":"16","text":"Бо сем разоў упадзе праведнік і ўстане; а бязбожныя тонуць у пагібелі."},{"book":"ВЫСЛОЎІ","chapter":"24","verse":"17","text":"Ня радуйся, калі ўпадзе вораг твой; і хай не весяліцца сэрца тваё, калі ён спатыкнецца."},{"book":"ВЫСЛОЎІ","chapter":"24","verse":"18","text":"Інакш убачыць Гасподзь, і не даспадобы будзе Яму гэта, і Ён адверне ад яго Свой гнеў."},{"book":"ВЫСЛОЎІ","chapter":"24","verse":"19","text":"Не абурайся ліхадзеямі і не зайздросьці бязбожнікам:"},{"book":"ВЫСЛОЎІ","chapter":"24","verse":"20","text":"бо ліхі ня мае будучыні - сьветач бязбожных патухне."},{"book":"ВЫСЛОЎІ","chapter":"24","verse":"21","text":"Бойся, сыне мой, Госпада і цара; і зь мяцежнікамі ня супольнічай,"},{"book":"ВЫСЛОЎІ","chapter":"24","verse":"22","text":"бо зьнянацку прыйдзе пагібель на іх; і бяду ад іх абодвух хто загадзя ўведае?"},{"book":"ВЫСЛОЎІ","chapter":"24","verse":"23","text":"Сказана таксама мудрымі: зважаць на асобы ў судзе - нядобра."},{"book":"ВЫСЛОЎІ","chapter":"24","verse":"24","text":"Хто кажа вінаватаму: «твая праўда», таго праклянуць народы, таго зьненавідзяць плямёны;"},{"book":"ВЫСЛОЎІ","chapter":"24","verse":"25","text":"а тыя, што судзяць справядліва, будуць любасныя, бо прыйдзе на іх дабраславеньне."},{"book":"ВЫСЛОЎІ","chapter":"24","verse":"26","text":"У вусны цалуе той, хто адказвае словамі правільнымі."},{"book":"ВЫСЛОЎІ","chapter":"24","verse":"27","text":"Зрабі справы свае па-за домам, закончы іх на полі тваім, а потым уладжвай і дом твой."},{"book":"ВЫСЛОЎІ","chapter":"24","verse":"28","text":"Ня сьведчы ілжыва на блізкага твайго; навошта табе ашукваць вуснамі тваімі?"},{"book":"ВЫСЛОЎІ","chapter":"24","verse":"29","text":"Не кажы: «як ён зрабіў са мною, так і я зраблю зь ім, адплачу чалавеку паводле ўчынкаў ягоных»."},{"book":"ВЫСЛОЎІ","chapter":"24","verse":"30","text":"Праходзіў я ўскрай поля чалавека лянівага і ўскрай вінаградніка чалавека неразумнага."},{"book":"ВЫСЛОЎІ","chapter":"24","verse":"31","text":"І вось, усе гэта зарасло крапівою, паверхня яго збуяла бадзякамі, і каменны мур абваліўся."},{"book":"ВЫСЛОЎІ","chapter":"24","verse":"32","text":"І падзівіўся я, і ўзяў да сэрца, і ўбачыў, і атрымаў навуку:"},{"book":"ВЫСЛОЎІ","chapter":"24","verse":"33","text":"«крыху пасьпіш, крыху падрэмлеш, крыху, рукі згарнуўшы, паляжыш;"},{"book":"ВЫСЛОЎІ","chapter":"24","verse":"34","text":"і прыйдзе беднасьць твая, як разбойнік, і галеча твая - як чалавек узброены»."}]}