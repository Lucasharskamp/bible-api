{"data":[{"book":"ПСАЛТЫР","chapter":"108","verse":"1","text":"Кіроўцу хору. Псальма Давідава."},{"book":"ПСАЛТЫР","chapter":"108","verse":"2","text":"бо разьзявіліся на мяне вусны бязбожныя і вусны падступныя;"},{"book":"ПСАЛТЫР","chapter":"108","verse":"3","text":"адусюль атачылі мяне словамі нянавісьці, узбройваюць супраць мяне бяз прычыны;"},{"book":"ПСАЛТЫР","chapter":"108","verse":"4","text":"за любоў маю ваююць супраць мяне; а я малюся;"},{"book":"ПСАЛТЫР","chapter":"108","verse":"5","text":"аддаюць мне злом за дабро, за любоў маю - нянавісьцю."},{"book":"ПСАЛТЫР","chapter":"108","verse":"6","text":"Пастаў над імі бязбожнага, і д'ябал хай стане праваруч яго."},{"book":"ПСАЛТЫР","chapter":"108","verse":"7","text":"Калі будзе судзіцца, хай будзе вінаваты, і малітва ягоная няхай стане грэхам;"},{"book":"ПСАЛТЫР","chapter":"108","verse":"8","text":"хай дні ягоныя будуць кароткія, і пасад ягоны іншы хай прыймае;"},{"book":"ПСАЛТЫР","chapter":"108","verse":"9","text":"дзеці ягоныя няхай будуць сіротамі, а жонка ягоная - удавою;"},{"book":"ПСАЛТЫР","chapter":"108","verse":"10","text":"хай бадзяюцца дзеці ягоныя і жабруюць, і просяць хлеба з руінаў сваіх;"},{"book":"ПСАЛТЫР","chapter":"108","verse":"11","text":"хай захопіць ліхвяр усё, што ёсьць у яго, хай другія захопяць працу ягоную;"},{"book":"ПСАЛТЫР","chapter":"108","verse":"12","text":"хай ніхто яму не паспагадае; хай ніхто ня зьлітуецца зь сіротаў ягоных;"},{"book":"ПСАЛТЫР","chapter":"108","verse":"13","text":"хай будуць нашчадкі ягоныя на пагібель, і хай забудзецца іхняе імя ў наступным родзе;"},{"book":"ПСАЛТЫР","chapter":"108","verse":"14","text":"хай згадаецца прад Госпадам беззаконьне бацькоў ягоных, і грэх маці ягонай хай не загладзіцца;"},{"book":"ПСАЛТЫР","chapter":"108","verse":"15","text":"хай будуць заўсёды яны ў вачах Госпада, і хай вынішчыць Ён на зямлі пра іх памяць"},{"book":"ПСАЛТЫР","chapter":"108","verse":"16","text":"за тое, што ён ня думаў пра літасьць, а гнаў чалавека беднага і ўбогага і зламанага сэрцам, каб забіць яго;"},{"book":"ПСАЛТЫР","chapter":"108","verse":"17","text":"палюбіў праклён, і праклён спадобіць яго; не захацеў дабраславеньня, яно ад яго і адыдзе;"},{"book":"ПСАЛТЫР","chapter":"108","verse":"18","text":"хай у пракляцьце апранецца, быццам у рызу, і хай увойдзе яно, як вада, у нутробу ягоную і, як алей, у косткі ягоныя;"},{"book":"ПСАЛТЫР","chapter":"108","verse":"19","text":"хай будзе яно яму, нібы вопратка, у якую ён апранецца, і як пояс, якім заўсёды перапаясваецца."},{"book":"ПСАЛТЫР","chapter":"108","verse":"20","text":"Такая аддача ад Госпада ворагам маім і тым, што ліхасловяць душу маю!"},{"book":"ПСАЛТЫР","chapter":"108","verse":"21","text":"Са мною, Госпадзе, Госпадзе, чыні дзеля імя Твайго, бо добрая міласьць Твая; уратуй мяне,"},{"book":"ПСАЛТЫР","chapter":"108","verse":"22","text":"бо я бедны і ўбогі, і сэрца маё паранена ўва мне."},{"book":"ПСАЛТЫР","chapter":"108","verse":"23","text":"Я зьнікаю, быццам цень, калі хіліцца дзень, гоняць мяне, як саранчу."},{"book":"ПСАЛТЫР","chapter":"108","verse":"24","text":"Калені мае зьнемаглі ад посту, і цела маё засталося бяз тлушчу."},{"book":"ПСАЛТЫР","chapter":"108","verse":"25","text":"Я зрабіўся для іх пасьмешышчам; убачыўшы мяне, галовамі круцяць."},{"book":"ПСАЛТЫР","chapter":"108","verse":"26","text":"Памажы мне, Госпадзе, Божа мой; уратуй мяне з ласкі Тваёй,"},{"book":"ПСАЛТЫР","chapter":"108","verse":"27","text":"хай уведаюць, што гэта Твая рука, і што Ты, Госпадзе, учыніў гэта."},{"book":"ПСАЛТЫР","chapter":"108","verse":"28","text":"Яны праклінаюць, а Ты дабраславі; яны паўстаюць, але няхай будуць пасаромленыя; а раб Твой хай радуецца."},{"book":"ПСАЛТЫР","chapter":"108","verse":"29","text":"Хай апрануцца праціўнікі мае ў ганьбу і, як вопраткаю, хай накрыюцца сорамам сваім."},{"book":"ПСАЛТЫР","chapter":"108","verse":"30","text":"І я голасна буду вуснамі сваімі славіць Госпада і сярод мноства Яго праслаўляць:"},{"book":"ПСАЛТЫР","chapter":"108","verse":"31","text":"бо Ён стаіць праваруч беднага, каб ратаваць яго ад судзьдзяў душы ягонай."}]}