{"data":[{"book":"مزامیر","chapter":"63","verse":"1","text":"ای خدا، تو خدای من هستی؛ سحرگاهان63‏:1 یا «با تمام وجود». تو را می‌جویم. جان من مشتاق توست؛ تمام وجودم همچون زمینی خشک و بی‌آب، تشنهٔ توست."},{"book":"مزامیر","chapter":"63","verse":"2","text":"تو را در خانۀ مقدّست دیده‌ام و قدرت و جلال تو را مشاهده کرده‌ام."},{"book":"مزامیر","chapter":"63","verse":"3","text":"محبت تو برایم شیرینتر از زندگی است، پس لبهای من تو را ستایش خواهد کرد،"},{"book":"مزامیر","chapter":"63","verse":"4","text":"و تا زنده‌ام تو را سپاس خواهم گفت و دست دعا به سوی تو دراز خواهم کرد."},{"book":"مزامیر","chapter":"63","verse":"5","text":"جان من سیر خواهد شد و با شادی خداوند را ستایش خواهد کرد."},{"book":"مزامیر","chapter":"63","verse":"6","text":"شب هنگام در بستر خود به تو می‌اندیشم."},{"book":"مزامیر","chapter":"63","verse":"7","text":"تو همیشه مددکار من بوده‌ای، پس در زیر بالهای تو شادی خواهم کرد."},{"book":"مزامیر","chapter":"63","verse":"8","text":"همیشه در تو پناه خواهم گرفت و تو با دست پرقدرتت از من حمایت خواهی نمود."},{"book":"مزامیر","chapter":"63","verse":"9","text":"اما آنانی که قصد جان مرا دارند هلاک شده، به زیر زمین فرو خواهند رفت؛"},{"book":"مزامیر","chapter":"63","verse":"10","text":"در جنگ به دم شمشیر خواهند افتاد و طعمهٔ گرگها خواهند شد."},{"book":"مزامیر","chapter":"63","verse":"11","text":"اما من در خدا شادی خواهم کرد و همهٔ کسانی که بر خدا اعتماد نموده‌اند او را ستایش خواهند کرد، اما دهان دروغگویان بسته خواهد شد."}]}