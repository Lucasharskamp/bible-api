{"data":[{"book":"UGenesisi","chapter":"9","verse":"1","text":"UNkulunkulu wambusisa uNowa lamadodana akhe wathi kubo, “Zalanani lande ngobunengi ligcwalise umhlaba."},{"book":"UGenesisi","chapter":"9","verse":"2","text":"Zizalesaba zibe lovalo ngani zonke izinyamazana zomhlaba, lazozonke izinyoni zemoyeni, lezinanakazana ezihuquzela emhlabathini, kanye lenhlanzi zonke zolwandle; ziphiwe ezandleni zakho."},{"book":"UGenesisi","chapter":"9","verse":"3","text":"Yonke into ephilayo lenyakazayo izakuba yikudla kuwe. Njengalokhu ngalipha izihlahla eziluhlaza, manje sengilipha yonke into."},{"book":"UGenesisi","chapter":"9","verse":"4","text":"Kodwa lingadli inyama ilegazi lokuphila phakathi kwayo."},{"book":"UGenesisi","chapter":"9","verse":"5","text":"Njalo igazi lokuphila kwenu ngizafuna impendulo ngalo, ngizafuna impendulo kuyo yonke inyamazana. Njalo emuntwini wonke ngizafuna ukwazi ngempilo yomzalwane wakhe."},{"book":"UGenesisi","chapter":"9","verse":"6","text":"Loba ngubani ochitha igazi lomuntu,"},{"book":"UGenesisi","chapter":"9","verse":"7","text":"Mayelana lani, zalanani lande ngobunengi; yandani emhlabeni libe banengi.”"},{"book":"UGenesisi","chapter":"9","verse":"8","text":"UNkulunkulu wasesithi kuNowa lakumadodana akhe ayelawo:"},{"book":"UGenesisi","chapter":"9","verse":"9","text":"“Manje sengimisa isivumelwano sami lani lezizukulwane zenu ezilandelayo"},{"book":"UGenesisi","chapter":"9","verse":"10","text":"lasosonke isidalwa esiphilayo esasilawe, izinyoni, izifuyo lezinyamazana zeganga, zonke lezo ezaphuma lani emkhunjini, sonke isidalwa esiphilayo emhlabeni."},{"book":"UGenesisi","chapter":"9","verse":"11","text":"Ngiyasimisa isivumelwano sami lani: Kakusoze njalo impilo yonke iqunywe ngamanzi kazamcolo; kakusoze njalo kube lozamcolo ozabhubhisa umhlaba.”"},{"book":"UGenesisi","chapter":"9","verse":"12","text":"UNkulunkulu wathi, “Lesi yisiboniso sesivumelwano engisenzayo phakathi kwami lani lasosonke isidalwa esiphilayo elilaso, isivumelwano sezizukulwane zonke ezizayo:"},{"book":"UGenesisi","chapter":"9","verse":"13","text":"Sengibeke umchilowamakhosikazi wami emayezini, wona uzakuba yisiboniso sesivumelwano phakathi kwami lomhlaba."},{"book":"UGenesisi","chapter":"9","verse":"14","text":"Kuzakuthi nxa ngiletha amayezi phezu komhlaba besekuvela umchilowamakhosikazi emayezini,"},{"book":"UGenesisi","chapter":"9","verse":"15","text":"ngizakhumbula isivumelwano sami phakathi kwami lani lazozonke izidalwa eziphilayo ezemihlobo yonke. Kakusoze njalo lanini amanzi abe yisikhukhula esizabhubhisa impilo."},{"book":"UGenesisi","chapter":"9","verse":"16","text":"Kuzakuthi nxa kungavela umchilowamakhosikazi emayezini ngizawubona besengikhumbula isivumelwano saphakade phakathi kukaNkulunkulu lezidalwa zonke eziphilayo ezemihlobo yonke emhlabeni.”"},{"book":"UGenesisi","chapter":"9","verse":"17","text":"UNkulunkulu wasesithi kuNowa, “Lesi yisiboniso sesivumelwano esengisimisile phakathi kwami lakho konke okuphilayo emhlabeni.”"},{"book":"UGenesisi","chapter":"9","verse":"18","text":"Amadodana kaNowa aphuma emkhunjini ayengoShemu, uHamu loJafethi. (UHamu wayenguyise kaKhenani.)"},{"book":"UGenesisi","chapter":"9","verse":"19","text":"La ayeyiwo amadodana amathathu kaNowa, kuwo kwadabuka abantu abasabalala emhlabeni wonke."},{"book":"UGenesisi","chapter":"9","verse":"20","text":"UNowa, indoda yomhlabathi, wasuka wahlanyela isivini."},{"book":"UGenesisi","chapter":"9","verse":"21","text":"Wathi esenathe iwayini lakhona, wadakwa walala enqunu phakathi kwethente lakhe."},{"book":"UGenesisi","chapter":"9","verse":"22","text":"UHamu, uyise kaKhenani, wabona ubunqunu bukayise wasetshela abafowabo phandle."},{"book":"UGenesisi","chapter":"9","verse":"23","text":"Kodwa uShemu loJafethi bathatha isivunulo basiphosela emahlombe abo; bangena behamba nyovane bamboza ubunqunu bukayise. Ubuso babo babukhangele emuva ukuze bangaboni ubunqunu bukayise."},{"book":"UGenesisi","chapter":"9","verse":"24","text":"Kwathi uNowa esevukile selehlile iwayini wezwa ngokwakwenziwe kuye yindodana yakhe encane kulamanye,"},{"book":"UGenesisi","chapter":"9","verse":"25","text":"wathi,"},{"book":"UGenesisi","chapter":"9","verse":"26","text":"Wabuya wathi njalo,"},{"book":"UGenesisi","chapter":"9","verse":"27","text":"Sengathi uNkulunkulu angaqhelisa indawo kaJafethi;"},{"book":"UGenesisi","chapter":"9","verse":"28","text":"Ngemva kukazamcolo uNowa waphila okweminyaka engamakhulu amathathu lamatshumi amahlanu (350)."},{"book":"UGenesisi","chapter":"9","verse":"29","text":"UNowa waphila okweminyaka engamakhulu ayisificamunwemunye lamatshumi amahlanu (950) isiyonke, wasesifa."}]}