{"data":[{"book":"אגרתו הראשונה של פטרוס השליח","chapter":"1","verse":"1","text":"מאת פטרוס, שליחו של ישוע המשיח."},{"book":"אגרתו הראשונה של פטרוס השליח","chapter":"1","verse":"2","text":"אחים יקרים, האלוהים אבינו בחר בכם עוד לפני זמן רב וקידש אתכם על־ידי רוחו, כדי שתצייתו למשיח וכדי שדם המשיח יטהר אתכם. יהי רצון שאלוהים יברך אתכם בברכה גדולה של חסד ושלום."},{"book":"אגרתו הראשונה של פטרוס השליח","chapter":"1","verse":"3","text":"השבח לאלוהים, אבי אדוננו ישוע המשיח, על אשר ברחמיו הרבים ובזכות תקומתו של ישוע המשיח מן המתים, העניק לנו חיים חדשים מלאי תקווה."},{"book":"אגרתו הראשונה של פטרוס השליח","chapter":"1","verse":"4","text":"אלוהים גם הועיד לכם נחלה נצחית בשמים – נחלה מושלמת שלא תירקב או תשתנה."},{"book":"אגרתו הראשונה של פטרוס השליח","chapter":"1","verse":"5","text":"בזכות אמונתכם שומר אתכם אלוהים בגבורה, עד שתתגלה ישועתו בשלמותה ביום האחרון."},{"book":"אגרתו הראשונה של פטרוס השליח","chapter":"1","verse":"6","text":"משום כך עליכם לשמוח – גם אם עתה, לזמן קצר, סובלים אתם מצרות שונות."},{"book":"אגרתו הראשונה של פטרוס השליח","chapter":"1","verse":"7","text":"הסבל והצרות האלה אינם מקריים; מטרתם לבחון את אמונתכם היקרה יותר מזהב, לצרפה ולטהרה."},{"book":"אגרתו הראשונה של פטרוס השליח","chapter":"1","verse":"8","text":"אתם אוהבים את המשיח למרות שמעולם לא ראיתם אותו; אתם מאמינים ובוטחים בו למרות שאינכם רואים אותו, ואתם מלאים שמחה שאין מילים לתארה."},{"book":"אגרתו הראשונה של פטרוס השליח","chapter":"1","verse":"9","text":"בזכות אמונתכם מעניק לכם אלוהים לא רק שמחה גדולה, כי אם גם מושיע את נפשותיכם."},{"book":"אגרתו הראשונה של פטרוס השליח","chapter":"1","verse":"10","text":"אף כי נביאי התנ״ך ניבאו וכתבו על ישועה זאת שמיועדת לכם, הם לא הבינו את מלוא משמעותה."},{"book":"אגרתו הראשונה של פטרוס השליח","chapter":"1","verse":"11","text":"הנביאים השתדלו לגלות את המועד ואת הנסיבות שעליהם הצביע רוח הקודש, אשר פעל בקרבם וסיפר להם מראש על סבלו של המשיח וייסוריו, ועל הכבוד שיבוא בעקבותיהם."},{"book":"אגרתו הראשונה של פטרוס השליח","chapter":"1","verse":"12","text":"לבסוף נאמר להם שנבואות אלה לא תתקיימנה בימי חייהם, כי אם שנים רבות לאחר מותם – בימי חייכם! נבואות אלה הן הבשורה שבישרו לכם שליחי המשיח בהשראת רוח הקודש. אפילו מלאכי אלוהים השתוקקו לדעת יותר על דברים אלה."},{"book":"אגרתו הראשונה של פטרוס השליח","chapter":"1","verse":"13","text":"לפיכך, התכוננו וצפו בפיכחות וערנות לחסד שיעניק לכם אלוהים ביום שובו של ישוע המשיח."},{"book":"אגרתו הראשונה של פטרוס השליח","chapter":"1","verse":"14","text":"הואיל ועתה בני־אלוהים אתם, עליכם לציית לו. אל תשובו למעשיכם הרעים ולדרך החיים שניהלתם לפני שהאמנתם במשיח."},{"book":"אגרתו הראשונה של פטרוס השליח","chapter":"1","verse":"15","text":"היו קדושים בכל מעשיכם, כשם שהאלוהים אשר אימץ אתכם לבניו קדוש הוא."},{"book":"אגרתו הראשונה של פטרוס השליח","chapter":"1","verse":"16","text":"הלא אלוהים אומר לנו בכתובים:1‏.16 א 16 ויקרא יט 2  ”קדושים תהיו כי קדוש אני“."},{"book":"אגרתו הראשונה של פטרוס השליח","chapter":"1","verse":"17","text":"זכרו כי אביכם שבשמים, שאליו אתם מתפללים, אינו שופט במשוא־פנים; הוא ישפוט את כל מעשיכם בצדק מוחלט! משום כך עליכם להתייחס אליו בכבוד וביראה כל ימי חייכם עלי־אדמות."},{"book":"אגרתו הראשונה של פטרוס השליח","chapter":"1","verse":"18","text":"אלוהים פדה וגאל אתכם מאמונות־שווא ומעשי־הבל שנחלתם מאבותיכם, אך הוא פדה אתכם לא בזהב, בכסף או בצורת תשלום אחרת שמקובלת בעולם הזה,"},{"book":"אגרתו הראשונה של פטרוס השליח","chapter":"1","verse":"19","text":"כי אם בדמו היקר של המשיח – השה התמים והטהור של האלוהים."},{"book":"אגרתו הראשונה של פטרוס השליח","chapter":"1","verse":"20","text":"עוד לפני בריאת העולם יעד אלוהים את המשיח להיות קורבן בעד בני־האדם, אולם תוכניתו זאת נודעה ברבים רק בימים אחרונים אלה."},{"book":"אגרתו הראשונה של פטרוס השליח","chapter":"1","verse":"21","text":"על־ידי המשיח אתם מאמינים באלוהים אשר הקימו מן המתים והעניק לו כבוד רב, כך שאמונתכם ותקוותכם מבוססות באלוהים."},{"book":"אגרתו הראשונה של פטרוס השליח","chapter":"1","verse":"22","text":"היות שטוהרתם מאנוכיות ומשנאה כשהאמנתם במשיח ובבשורתו, אהבו איש את רעהו אהבה כנה ועזה."},{"book":"אגרתו הראשונה של פטרוס השליח","chapter":"1","verse":"23","text":"שהרי עתה נולדתם מחדש, לא מזרע שנשחת אלא מזרע בלתי נשחת, באמצעות דבר ה׳ החי וקיים."},{"book":"אגרתו הראשונה של פטרוס השליח","chapter":"1","verse":"24","text":"אכן, חיינו הנוכחיים יגיעו לקיצם; הם יבלו כעשב שמתייבש ומצהיב. כל דבר שהתפארנו בו יבול כפרח,"},{"book":"אגרתו הראשונה של פטרוס השליח","chapter":"1","verse":"25","text":"אולם דבר ה׳ יעמוד לעולם!1‏.25 א 24‏-25 ראה ישעיהו מ 6‏-8  והבשורה אשר שמעתם היא דבר ה׳."}]}