{"data":[{"book":"1 Johani","chapter":"5","verse":"1","text":"Mumwe nomumwe anotenda kuti Jesu ndiye Kristu, akaberekwa naMwari, uye mumwe nomumwe anoda baba anodawo mwana wavo."},{"book":"1 Johani","chapter":"5","verse":"2","text":"Izvi ndizvo zvatinoziva nazvo kuti tinoda vana vaMwari: kana tichida Mwari uye tichiita mirayiro yake."},{"book":"1 Johani","chapter":"5","verse":"3","text":"Uku ndiko kuda Mwari: kuteerera mirayiro yake. Uye mirayiro yake hairemi,"},{"book":"1 Johani","chapter":"5","verse":"4","text":"nokuti vose vakaberekwa naMwari vanokunda nyika. Uku ndiko kukunda kwakakunda nyika, iko kutenda kwedu."},{"book":"1 Johani","chapter":"5","verse":"5","text":"Ndianiko anokunda nyika? Ndiye chete anotenda kuti Jesu ndiye Mwanakomana waMwari."},{"book":"1 Johani","chapter":"5","verse":"6","text":"Uyu ndiye akauya nemvura neropa, Jesu Kristu. Haana kuuya nemvura bedzi, asi nemvura neropa. Uye Mweya ndiye anopupura, nokuti Mweya ndiye chokwadi."},{"book":"1 Johani","chapter":"5","verse":"7","text":"Nokuti kune zvitatu zvinopupura zvinoti:"},{"book":"1 Johani","chapter":"5","verse":"8","text":"Mweya, mvura, neropa; uye zvitatu izvi zvinotenderana."},{"book":"1 Johani","chapter":"5","verse":"9","text":"Tinogamuchira uchapupu hwavanhu, asi uchapupu hwaMwari hukuru nokuti ndihwo uchapupu hwaMwari, hwaakapa pamusoro poMwanakomana wake."},{"book":"1 Johani","chapter":"5","verse":"10","text":"Munhu mumwe nomumwe anotenda muMwanakomana waMwari ano uchapupu uhu mumwoyo make. Munhu mumwe nomumwe asingatendi Mwari, akabva amuita murevi wenhema, nokuti haana kutenda kupupura kwaMwari kwaakaita pamusoro poMwanakomana wake."},{"book":"1 Johani","chapter":"5","verse":"11","text":"Uye uku ndiko kupupura kuti: Mwari akatipa upenyu husingaperi, uye upenyu uhu huri muMwanakomana wake."},{"book":"1 Johani","chapter":"5","verse":"12","text":"Uyo ano Mwanakomana ano upenyu; uyo asina Mwanakomana waMwari haana upenyu."},{"book":"1 Johani","chapter":"5","verse":"13","text":"Ndanyora izvi kwamuri imi munotenda muzita roMwanakomana waMwari kuitira kuti muzive kuti mune upenyu husingaperi."},{"book":"1 Johani","chapter":"5","verse":"14","text":"Ndiko kusatya kwatinako mukuswedera kwedu kuna Mwari: kuti kana tichikumbira chinhu chipi nechipi nokuda kwake, anotinzwa."},{"book":"1 Johani","chapter":"5","verse":"15","text":"Uye kana tichiziva kuti anotinzwa pazvose zvatinokumbira, tinoziva kuti tava nazvo zvatakumbira kwaari."},{"book":"1 Johani","chapter":"5","verse":"16","text":"Kana munhu akaona hama yake ichiita chivi chisingaurayisi, anofanira kunyengetera uye Mwari achamupa upenyu. Ndinoreva vaya vane chivi chisingaurayisi. Pane chivi chinourayisa. Handirevi kuti anyengetere pamusoro pacho."},{"book":"1 Johani","chapter":"5","verse":"17","text":"Kuita chakaipa kwose chivi, uye pane chivi chisingaurayisi."},{"book":"1 Johani","chapter":"5","verse":"18","text":"Tinoziva kuti mumwe nomumwe akaberekwa naMwari haarambi achiita chivi; uyo akaberekwa naMwari anomuchengeta zvakanaka, uye akaipa haagoni kumukuvadza."},{"book":"1 Johani","chapter":"5","verse":"19","text":"Tinoziva kuti tiri vana vaMwari, uye kuti nyika yose iri pasi powakaipa."},{"book":"1 Johani","chapter":"5","verse":"20","text":"Tinozivawo kuti Mwanakomana waMwari akauya akatipa kunzwisisa, kuitira kuti timuzive iye wechokwadi. Uye tiri maari iye wechokwadi, kunyange muMwanakomana wake Jesu Kristu. Ndiye Mwari wechokwadi noupenyu husingaperi."},{"book":"1 Johani","chapter":"5","verse":"21","text":"Vana vanodikanwa, ibvai pazvifananidzo."}]}