{"data":[{"book":"Luka","chapter":"1","verse":"1","text":"Mundumuko Topili, bandu baingi bakasine andika bu'kana na makowe galu' gagaapangike paminyo gitu."},{"book":"Luka","chapter":"1","verse":"2","text":"Bagaandike kati mwatubakiyilwe na balu' babaagabweni makowe go kagapangika bu'ka patumbu na babaalage Liyi'gi'yo lyo."},{"book":"Luka","chapter":"1","verse":"3","text":"Nanenga bu'kana no pekeseni makowe goti bu'ka patumbu, niibweni nikwandiki wa mundumuko kwa kindonda,"},{"book":"Luka","chapter":"1","verse":"4","text":"li'nga nawenga wiloli wamwene ukakape ya makowe galu' goyi'ganilwe."},{"book":"Luka","chapter":"1","verse":"5","text":"Masu'ba ga Helode, nkulungwa wa Yudea, kwai na mpi'ndo wa dini ywakemelwage Zakalia, ywaabile mukipi'nga sa upi'ndo wa dini wa Abiya. Nnyumbowe akemelwage Elisabeti nembe aabile mukipi'nga sa lukolo lwa Aluni."},{"book":"Luka","chapter":"1","verse":"6","text":"Boti abi'li' baai apeleteu kwa Nnu'ngu', batamage kwo bi'ngi'ya goti gaalagi Nnu'ngu' wangali bi'ki'lwa lukolo."},{"book":"Luka","chapter":"1","verse":"7","text":"Lakini, baabile banapapali mwana mwanjaa Elisabeti aai ntonga na boti abi'li' baai agoi muno."},{"book":"Luka","chapter":"1","verse":"8","text":"Paliikite lisu'ba lyake lyo panga lyengo lya upi'ndo wa dini palua lwa nyumba ya Nnu'ngu',"},{"book":"Luka","chapter":"1","verse":"9","text":"Zakalia asaulilwe na bandu kati mwaibile mimu yo yingya mu Nyumba ya Nnu'ngu' li'nga auye ubani."},{"book":"Luka","chapter":"1","verse":"10","text":"Kipi'nga sa bandu saamesekine palua kabasali, ku'no Zakalia kauya ubani."},{"book":"Luka","chapter":"1","verse":"11","text":"Amo nnyumba, ngampitya malaika ywa Nnu'ngu' ywayi'mi kummalyo ga kibi'ki'lyo so ukiya ubani."},{"book":"Luka","chapter":"1","verse":"12","text":"Paamweni, Zakalia aapatike ndele no yogopa."},{"book":"Luka","chapter":"1","verse":"13","text":"Lakini malaika wa Nnu'ngu' ngammakia, “Wa Zakalia we, kaneuyogope, mwanjaa gonnu'bite Nnu'ngu' akuyu'wine. Nnyumbogo Elisabeti alu'a kupapya mwana nnalu'me, na lina lyake wantine Yoani."},{"book":"Luka","chapter":"1","verse":"14","text":"Waalu'a napusika muno na bandu baingi baapanga si'li'ku'si'li'ku' kwa kitumbu so belekwa kwake."},{"book":"Luka","chapter":"1","verse":"15","text":"Alu'a panga wa mpu'ku'bi'la nnu'ngi' ya Nnu'ngu'. Alu'a lobyali wi'mbi' wowoti, alu'a twi'li'yi'lwa Loo Mpeleteu bu'ka mundumbo ya mau' bake."},{"book":"Luka","chapter":"1","verse":"16","text":"Alu'a kwagalambwa bandu baingi ba Isilaili baamuyangani Nnu'ngu' wabe."},{"book":"Luka","chapter":"1","verse":"17","text":"Alu'a kunnongolya Bwana, ku'no kalongoyelwa na makakala ga Loo Mpeleteu kati nnondoli ywa Nnu'ngu' Elia. Aalu'a kwaawana akina tati' na bana babe, na kwigalambwa myoyo ya kimbu'ku'su' babe na malango kati mwabapanga bandu ba Nnu'ngu', bu'kapo ammi'ki wiso Bwana bandu bake.”"},{"book":"Luka","chapter":"1","verse":"18","text":"Zakalia ngammakia aywo malaika, “Kikowe saku' sakilu'a nipanga nenga niu'bi'li likowe li'? Nenga na nnyumbo wangu' twaboti tugoime.”"},{"book":"Luka","chapter":"1","verse":"19","text":"Malaika ngannyangwa, “Nenga na Gabulieli, na malaika ywaniyi'ma nnu'ngi' ya Nnu'ngu', nitumilwe nikubakie abali inannoga."},{"book":"Luka","chapter":"1","verse":"20","text":"Pi'kania, mwanjaa ukana u'bi'lya makowe ganikubakia ulu'a galambuka panga wa bubu, walongelali mpaka gano ganikubakie gatimi.”"},{"book":"Luka","chapter":"1","verse":"21","text":"Apo bandu baakibweni kyukala kwa mwanjaa Zakalia aasi'li'ye pitya palua lwa Nyumba ya Nnu'ngu'."},{"book":"Luka","chapter":"1","verse":"22","text":"Paapiti panja, akombwili longela nabo. Yabonekine mpu'la kasabe Zakalia aagabweni makowe gayambi' mu Nyumba ya Nnu'ngu', mwanjaa ywembe alongelage kwo langyalangya na moko."},{"book":"Luka","chapter":"1","verse":"23","text":"Paliyomwike lyengo lyake lyo yi'mi'li'ka mu Nyumba ya Nnu'ngu', aabuyangani kaya."},{"book":"Luka","chapter":"1","verse":"24","text":"Bu'kapo, nnyumbowe Elisabeti ngayi'ma ndumbo, ngayu'ba kasake kwa myei mitano kabaya,"},{"book":"Luka","chapter":"1","verse":"25","text":"“Ago nga gaanipangi Nnu'ngu', anibi'ki kiya na kunibu'ki'ya oni yo kotoka beleka yanaabile nayo paminyo ga bandu.”"},{"book":"Luka","chapter":"1","verse":"26","text":"Pawikite mwei wa sita, malaika Gabulieli aatumilwe na Nnu'ngu' ayende kukilambo sakikemelwa Nasaleti, akwo ku Galilaya,"},{"book":"Luka","chapter":"1","verse":"27","text":"kwa mwi'nja yumo ywangalikuntanga nnalu'me ywakemelwage Malia, aakobekilwe na Yusupu bu'ka mulukolo lwa Daudi."},{"book":"Luka","chapter":"1","verse":"28","text":"Malaika ngannyendelya na kummakia, “Abali wenga wauyaliwite na Nnu'ngu', Nnu'ngu' abile pamope na wenga.”"},{"book":"Luka","chapter":"1","verse":"29","text":"Malia paayu'wine makowe go, ngaumpata ntenyo, no tumbwa gania, “Makowe ga galombolya namani?”"},{"book":"Luka","chapter":"1","verse":"30","text":"Malaika ngammakia, “Malia, kaneuyogope, nnyino Nnu'ngu' akupendile."},{"book":"Luka","chapter":"1","verse":"31","text":"Ulu'a yi'ma ndumbo, waalu'a papa mwana nnalu'me, na lina lyake wantine Yesu."},{"book":"Luka","chapter":"1","verse":"32","text":"Ywembe aalu'a panga mpi'ndo na aakemelwa Mwana wa Nnu'ngu' nku'lu'. Nnu'ngu' alu'a kumpeya kiti'gu' sa lenji bu'ka mulukolo lwa nkulungwa Daudi."},{"book":"Luka","chapter":"1","verse":"33","text":"Kwa nyo, alu'a tawala lukolo lwa Yakobi milele na ukulungwa wake wayomokali.”"},{"book":"Luka","chapter":"1","verse":"34","text":"Malia ngannyangwa, “Ago kagapitya kwaku', nanenga nantangali nnalu'me?”"},{"book":"Luka","chapter":"1","verse":"35","text":"Malaika ngannyangwa, “Alu'a kuulukya Loo Mpeleteu, na uweso wa Nnu'ngu' Nku'lu' walu'a kwisilya kati kiwili. Kwa nyo, mwana ywaabelekwa alu'a kemelwa Mpeleteu Mwana wa Nnu'ngu'."},{"book":"Luka","chapter":"1","verse":"36","text":"Kai' utange ata Elisabeti nnongogo, ywabammayage ntonga, ai na ndumbo ya myei sita ya mwana nnalu'me, naywembe nng'oi."},{"book":"Luka","chapter":"1","verse":"37","text":"Kwa nyo, makowe goti apanga Nnu'ngu'.”"},{"book":"Luka","chapter":"1","verse":"38","text":"Malia aabaite, “Nenga na mundu wa Nnu'ngu', nipangilwe kati mwobaike.” Payomwi yangwa nyo, yu'lu' malaika ngabu'ka."},{"book":"Luka","chapter":"1","verse":"39","text":"Bu'ka pa masu'ba nsi'si', Malia aayabwi mwanja wa kiyu'ngu'ya mpaka kunni'ma waubile mwitu'mbi' ya ku Yudea."},{"book":"Luka","chapter":"1","verse":"40","text":"Akwo, aayi'i kunsalimia Elisabeti munyumba ya Zakalia."},{"book":"Luka","chapter":"1","verse":"41","text":"Elisabeti paayu'wine lilobe lya Malia, mwana nnele mundumbo yake ngau'mbau'mba, nembe Elisabeti ngatwi'li'yi'lwa Loo Mpeleteu."},{"book":"Luka","chapter":"1","verse":"42","text":"Ngalongela kwa lilobe liku'lu', “Utiyaliwa pi'ta alwawa boti, na ywolu'a kumpapa kwa ndumbo yobilenayo, ayaliwite."},{"book":"Luka","chapter":"1","verse":"43","text":"Mwanjaa namani makowe maku'lu' kati ga kumbitya ne, ata mau' bake Bwana wangu' baniisili?"},{"book":"Luka","chapter":"1","verse":"44","text":"Paniyu'wine lilobe lyako bai, kaunipanga abali, kaana kakabile nndumbo yangu' kaatiu'mbau'mba kwo pulaika muno."},{"book":"Luka","chapter":"1","verse":"45","text":"Nantali wenga wauu'bi'li panga galu' gaakubakie Nnu'ngu' galu'a pitya.”"},{"book":"Luka","chapter":"1","verse":"46","text":"Malia ngabaya,"},{"book":"Luka","chapter":"1","verse":"47","text":"Na loo yangu' impulaikya Nnu'ngu', ywanikombwile."},{"book":"Luka","chapter":"1","verse":"48","text":"Kwa mwanjaa anninguli kwa liyo lya kiya, ntumisi wake ywa nnyu'wa."},{"book":"Luka","chapter":"1","verse":"49","text":"Kwa mwanjaa Nnu'ngu' mwene makakala anipangi maku'lu',"},{"book":"Luka","chapter":"1","verse":"50","text":"Kwabi'kya kiya balu' bandu babamwisimu,"},{"book":"Luka","chapter":"1","verse":"51","text":"Apangite makowe maku'lu' kwa luboko lwake,"},{"book":"Luka","chapter":"1","verse":"52","text":"Aulwiye bene makakala bu'ka muiti'gu' yabe ya lenji,"},{"book":"Luka","chapter":"1","verse":"53","text":"Ayukutiye manogau bene njala,"},{"book":"Luka","chapter":"1","verse":"54","text":"Annyangatie ntumisi wake Isilaili,"},{"book":"Luka","chapter":"1","verse":"55","text":"Kati mwaalagi api'ndo bitu,"},{"book":"Luka","chapter":"1","verse":"56","text":"Malia aatami na Elisabeti kwa myei itatu, no buyangania kasake."},{"book":"Luka","chapter":"1","verse":"57","text":"Paikomile ndumbo yake, Elisabeti ngapapa mwana nnalu'me."},{"book":"Luka","chapter":"1","verse":"58","text":"Alongobe na bandu, pabayu'wine makowe go panga Nnu'ngu' ami'kikiya muno, baanapusike pamope nakwe."},{"book":"Luka","chapter":"1","verse":"59","text":"Paliikite lisu'ba lya nane, baatiisa li'nga kumwina mwana liku'mbi' na kuntina lina lya tati' bake Zakalia."},{"book":"Luka","chapter":"1","verse":"60","text":"Mau' bake ngabakana, ngababaya, “Nyinyo lili, mbala akemelwe Yoani.”"},{"book":"Luka","chapter":"1","verse":"61","text":"Ngabammakia, “Mboni ntu'pu' mundu ywakemelwa lina lyo mulukolo lwinu?”"},{"book":"Luka","chapter":"1","verse":"62","text":"Bai, ngabannaluya Zakalia kwo langyalangya bapate tanga panga apala mwana wake akemelwe nyai."},{"book":"Luka","chapter":"1","verse":"63","text":"Nembe aalu'bite kibao so andika, aandike nnyanya, “Yoani nga lina lyake.” Boti baatisangala."},{"book":"Luka","chapter":"1","verse":"64","text":"Popopo, nkano na lulimi lwa Zakalia ngaiyu'gu'li'lwa, ngalongela na kunnumba Nnu'ngu'."},{"book":"Luka","chapter":"1","verse":"65","text":"Alongobe baayingililwe na bwoga pabagabweni makowe go, gaayu'wanike kila pandu muitu'mbi' ya Yudea."},{"book":"Luka","chapter":"1","verse":"66","text":"Boti babaagayu'wine makowe go, baatigania mumyoyo yabe ku'no kababaya, “Mwana yu' alu'a panga mundu gani?” Mwanjaa makakala ga Bwana gabile pamope nakwe."},{"book":"Luka","chapter":"1","verse":"67","text":"Zakalia tati' bake mwana, ngabatwi'li'yi'lwa na Loo Mpeleteu, no piya kilondwo si'."},{"book":"Luka","chapter":"1","verse":"68","text":"“Akwi'yi'lwe Bwana Nnu'ngu' wa Isilaili!"},{"book":"Luka","chapter":"1","verse":"69","text":"Atupei nkomboli ywa kutukombwa,"},{"book":"Luka","chapter":"1","verse":"70","text":"Mu'mu'lu'mu'lu' mwalongei bu'ka kwai'mbu',"},{"book":"Luka","chapter":"1","verse":"71","text":"panga alu'a kutukombwa mmoko ga andumu bitu,"},{"book":"Luka","chapter":"1","verse":"72","text":"Aabaite alu'a kwabi'kya kiya api'ndo bitu,"},{"book":"Luka","chapter":"1","verse":"73","text":"Aalapi au'ku' bitu Bulaimu,"},{"book":"Luka","chapter":"1","verse":"74","text":"Panga aatulagi kutukosopolya bu'ka mmoko ga andumu bitu,"},{"book":"Luka","chapter":"1","verse":"75","text":"Kanetulemale myoyo na tubonekane twapeleteu nnu'ngi' yake,"},{"book":"Luka","chapter":"1","verse":"76","text":"Nawenga wa mwana wangu' walu'a kemelwa wa nnondoli wa Nnu'ngu' nku'lu',"},{"book":"Luka","chapter":"1","verse":"77","text":"Wabakie bandu bake panga alu'a kwakosopolya,"},{"book":"Luka","chapter":"1","verse":"78","text":"Kwa kiya kiku'lu' sa Nnu'ngu' witu,"},{"book":"Luka","chapter":"1","verse":"79","text":"Na kwamulikya boti babatama mulubi'ndu' na kiwili sa kiwo,"},{"book":"Luka","chapter":"1","verse":"80","text":"Mwana aatiku'la, no pata makakala ga mumwoyo. Aatami mulubele mpaka paisi boneka paminyo ga bandu ba Isilaili."}]}