{"data":[{"book":"अहबार","chapter":"15","verse":"1","text":"रब ने मूसा और हारून से कहा,"},{"book":"अहबार","chapter":"15","verse":"2","text":"“इसराईलियों को बताना कि अगर किसी मर्द को जरयान का मरज़ हो तो वह ख़ारिज होनेवाले माए के सबब से नापाक है,"},{"book":"अहबार","chapter":"15","verse":"3","text":"चाहे माए बहता रहता हो या रुक गया हो।"},{"book":"अहबार","chapter":"15","verse":"4","text":"जिस चीज़ पर भी मरीज़ लेटता या बैठता है वह नापाक है।"},{"book":"अहबार","chapter":"15","verse":"5-6","text":"जो भी उसके लेटने की जगह को छुए या उसके बैठने की जगह पर बैठ जाए वह अपने कपड़े धोकर नहा ले। वह शाम तक नापाक रहेगा।"},{"book":"अहबार","chapter":"15","verse":"7","text":"इसी तरह जो भी ऐसे मरीज़ को छुए वह अपने कपड़े धोकर नहा ले। वह शाम तक नापाक रहेगा।"},{"book":"अहबार","chapter":"15","verse":"8","text":"अगर मरीज़ किसी पाक शख़्स पर थूके तो यही कुछ करना है और वह शख़्स शाम तक नापाक रहेगा।"},{"book":"अहबार","chapter":"15","verse":"9","text":"जब ऐसा मरीज़ किसी जानवर पर सवार होता है तो हर चीज़ जिस पर वह बैठ जाता है नापाक है।"},{"book":"अहबार","chapter":"15","verse":"10","text":"जो भी ऐसी चीज़ छुए या उसे उठाकर ले जाए वह अपने कपड़े धोकर नहा ले। वह शाम तक नापाक रहेगा।"},{"book":"अहबार","chapter":"15","verse":"11","text":"जिस किसी को भी मरीज़ अपने हाथ धोए बग़ैर छुए वह अपने कपड़े धोकर नहा ले। वह शाम तक नापाक रहेगा।"},{"book":"अहबार","chapter":"15","verse":"12","text":"मिट्टी का जो बरतन ऐसा मरीज़ छुए उसे तोड़ दिया जाए। लकड़ी का जो बरतन वह छुए उसे ख़ूब धोया जाए।"},{"book":"अहबार","chapter":"15","verse":"13","text":"जिसे इस मरज़ से शफ़ा मिली है वह सात दिन इंतज़ार करे। इसके बाद वह ताज़ा पानी से अपने कपड़े धोकर नहा ले। फिर वह पाक हो जाएगा।"},{"book":"अहबार","chapter":"15","verse":"14","text":"आठवें दिन वह दो क़ुम्रियाँ या दो जवान कबूतर लेकर मुलाक़ात के ख़ैमे के दरवाज़े पर रब के सामने इमाम को दे।"},{"book":"अहबार","chapter":"15","verse":"15","text":"इमाम उनमें से एक को गुनाह की क़ुरबानी के तौर पर और दूसरे को भस्म होनेवाली क़ुरबानी के तौर पर चढ़ाए। यों वह रब के सामने उसका कफ़्फ़ारा देगा।"},{"book":"अहबार","chapter":"15","verse":"16","text":"अगर किसी मर्द का नुतफ़ा ख़ारिज हो जाए तो वह अपने पूरे जिस्म को धो ले। वह शाम तक नापाक रहेगा।"},{"book":"अहबार","chapter":"15","verse":"17","text":"हर कपड़ा या चमड़ा जिससे नुतफ़ा लग गया हो उसे धोना है। वह भी शाम तक नापाक रहेगा।"},{"book":"अहबार","chapter":"15","verse":"18","text":"अगर मर्द और औरत के हमबिसतर होने पर नुतफ़ा ख़ारिज हो जाए तो लाज़िम है कि दोनों नहा लें। वह शाम तक नापाक रहेंगे।"},{"book":"अहबार","chapter":"15","verse":"19","text":"माहवारी के वक़्त औरत सात दिन तक नापाक है। जो भी उसे छुए वह शाम तक नापाक रहेगा।"},{"book":"अहबार","chapter":"15","verse":"20","text":"इस दौरान जिस चीज़ पर भी वह लेटती या बैठती है वह नापाक है।"},{"book":"अहबार","chapter":"15","verse":"21-23","text":"जो भी उसके लेटने की जगह को छुए या उसके बैठने की जगह पर बैठ जाए वह अपने कपड़े धोकर नहा ले। वह शाम तक नापाक रहेगा।"},{"book":"अहबार","chapter":"15","verse":"24","text":"अगर मर्द औरत से हमबिसतर हो और उसी वक़्त माहवारी के दिन शुरू हो जाएँ तो मर्द ख़ून लगने के बाइस सात दिन तक नापाक रहेगा। जिस चीज़ पर भी वह लेटता है वह नापाक हो जाएगी।"},{"book":"अहबार","chapter":"15","verse":"25","text":"अगर किसी औरत को माहवारी के दिन छोड़कर किसी और वक़्त कई दिनों तक ख़ून आए या ख़ून माहवारी के दिनों के बाद भी जारी रहे तो वह माहवारी के दिनों की तरह उस वक़्त तक नापाक रहेगी जब तक ख़ून रुक न जाए।"},{"book":"अहबार","chapter":"15","verse":"26","text":"जिस चीज़ पर भी वह लेटती या बैठती है वह नापाक है।"},{"book":"अहबार","chapter":"15","verse":"27","text":"जो भी ऐसी चीज़ को छुए वह अपने कपड़े धोकर नहा ले। वह शाम तक नापाक रहेगा।"},{"book":"अहबार","chapter":"15","verse":"28","text":"ख़ून के रुक जाने पर औरत मज़ीद सात दिन इंतज़ार करे। फिर वह पाक होगी।"},{"book":"अहबार","chapter":"15","verse":"29","text":"आठवें दिन वह दो क़ुम्रियाँ या दो जवान कबूतर लेकर मुलाक़ात के ख़ैमे के दरवाज़े पर इमाम के पास आए।"},{"book":"अहबार","chapter":"15","verse":"30","text":"इमाम उनमें से एक को गुनाह की क़ुरबानी के लिए और दूसरे को भस्म होनेवाली क़ुरबानी के लिए चढ़ाए। यों वह रब के सामने उस की नापाकी का कफ़्फ़ारा देगा।"},{"book":"अहबार","chapter":"15","verse":"31","text":"लाज़िम है कि इसराईलियों को ऐसी चीज़ों से दूर रखा जाए जिनसे वह नापाक हो जाएँ। वरना मेरा वह मक़दिस जो उनके दरमियान है उनसे नापाक हो जाएगा और वह हलाक हो जाएंगे।"},{"book":"अहबार","chapter":"15","verse":"32","text":"लाज़िम है कि इस क़िस्म के मामलों से ऐसे निपटो जैसे बयान किया गया है। इसमें वह मर्द शामिल है जो जरयान का मरीज़ है और वह जो नुतफ़ा ख़ारिज होने के बाइस नापाक है।"},{"book":"अहबार","chapter":"15","verse":"33","text":"इसमें वह औरत भी शामिल है जिसके माहवारी के ऐयाम हैं और वह मर्द जो नापाक औरत से हमबिसतर हो जाता है।”"}]}