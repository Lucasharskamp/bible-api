{"data":[{"book":"لوقا","chapter":"24","verse":"1","text":"اتوار کے دن یہ عورتیں اپنے تیار شدہ مسالے لے کر صبح سویرے قبر پر گئیں۔"},{"book":"لوقا","chapter":"24","verse":"2","text":"وہاں پہنچ کر اُنہوں نے دیکھا کہ قبر پر کا پتھر ایک طرف لُڑھکا ہوا ہے۔"},{"book":"لوقا","chapter":"24","verse":"3","text":"لیکن جب وہ قبر میں گئیں تو وہاں خداوند عیسیٰ کی لاش نہ پائی۔"},{"book":"لوقا","chapter":"24","verse":"4","text":"وہ ابھی اُلجھن میں وہاں کھڑی تھیں کہ اچانک دو مرد اُن کے پاس آ کھڑے ہوئے جن کے لباس بجلی کی طرح چمک رہے تھے۔"},{"book":"لوقا","chapter":"24","verse":"5","text":"عورتیں دہشت کھا کر منہ کے بل جھک گئیں، لیکن اُن مردوں نے کہا، ”تم کیوں زندہ کو مُردوں میں ڈھونڈ رہی ہو؟"},{"book":"لوقا","chapter":"24","verse":"6","text":"وہ یہاں نہیں ہے، وہ تو جی اُٹھا ہے۔ وہ بات یاد کرو جو اُس نے تم سے اُس وقت کہی جب وہ گلیل میں تھا۔"},{"book":"لوقا","chapter":"24","verse":"7","text":"’لازم ہے کہ ابنِ آدم کو گناہ گاروں کے حوالے کر دیا جائے، مصلوب کیا جائے اور کہ وہ تیسرے دن جی اُٹھے‘۔“"},{"book":"لوقا","chapter":"24","verse":"8","text":"پھر اُنہیں یہ بات یاد آئی۔"},{"book":"لوقا","chapter":"24","verse":"9","text":"اور قبر سے واپس آ کر اُنہوں نے یہ سب کچھ گیارہ رسولوں اور باقی شاگردوں کو سنا دیا۔"},{"book":"لوقا","chapter":"24","verse":"10","text":"مریم مگدلینی، یُوأنّہ، یعقوب کی ماں مریم اور چند ایک اَور عورتیں اُن میں شامل تھیں جنہوں نے یہ باتیں رسولوں کو بتائیں۔"},{"book":"لوقا","chapter":"24","verse":"11","text":"لیکن اُن کو یہ باتیں بےتُکی سی لگ رہی تھیں، اِس لئے اُنہیں یقین نہ آیا۔"},{"book":"لوقا","chapter":"24","verse":"12","text":"توبھی پطرس اُٹھا اور بھاگ کر قبر کے پاس آیا۔ جب پہنچا تو جھک کر اندر جھانکا، لیکن صرف کفن24‏:12 کفن: لفظی ترجمہ: کتان کی پٹیاں جو کفن کے لئے استعمال ہوتی تھیں۔  ہی نظر آیا۔ یہ حالات دیکھ کر وہ حیران ہوا اور چلا گیا۔"},{"book":"لوقا","chapter":"24","verse":"13","text":"اُسی دن عیسیٰ کے دو پیروکار ایک گاؤں بنام اماؤس کی طرف چل رہے تھے۔ یہ گاؤں یروشلم سے تقریباً دس کلو میٹر دُور تھا۔"},{"book":"لوقا","chapter":"24","verse":"14","text":"چلتے چلتے وہ آپس میں اُن واقعات کا ذکر کر رہے تھے جو ہوئے تھے۔"},{"book":"لوقا","chapter":"24","verse":"15","text":"اور ایسا ہوا کہ جب وہ باتیں اور ایک دوسرے کے ساتھ بحث مباحثہ کر رہے تھے تو عیسیٰ خود قریب آ کر اُن کے ساتھ چلنے لگا۔"},{"book":"لوقا","chapter":"24","verse":"16","text":"لیکن اُن کی آنکھوں پر پردہ ڈالا گیا تھا، اِس لئے وہ اُسے پہچان نہ سکے۔"},{"book":"لوقا","chapter":"24","verse":"17","text":"عیسیٰ نے کہا، ”یہ کیسی باتیں ہیں جن کے بارے میں تم چلتے چلتے تبادلہ خیال کر رہے ہو؟“"},{"book":"لوقا","chapter":"24","verse":"18","text":"اُن میں سے ایک بنام کلیوپاس نے اُس سے پوچھا، ”کیا آپ یروشلم میں واحد شخص ہیں جسے معلوم نہیں کہ اِن دنوں میں کیا کچھ ہوا ہے؟“"},{"book":"لوقا","chapter":"24","verse":"19","text":"اُس نے کہا، ”کیا ہوا ہے؟“"},{"book":"لوقا","chapter":"24","verse":"20","text":"لیکن ہمارے راہنما اماموں اور سرداروں نے اُسے حکمرانوں کے حوالے کر دیا تاکہ اُسے سزائے موت دی جائے، اور اُنہوں نے اُسے مصلوب کیا۔"},{"book":"لوقا","chapter":"24","verse":"21","text":"لیکن ہمیں تو اُمید تھی کہ وہی اسرائیل کو نجات دے گا۔ اِن واقعات کو تین دن ہو گئے ہیں۔"},{"book":"لوقا","chapter":"24","verse":"22","text":"لیکن ہم میں سے کچھ خواتین نے بھی ہمیں حیران کر دیا ہے۔ وہ آج صبح سویرے قبر پر گئیں"},{"book":"لوقا","chapter":"24","verse":"23","text":"تو دیکھا کہ لاش وہاں نہیں ہے۔ اُنہوں نے لوٹ کر ہمیں بتایا کہ ہم پر فرشتے ظاہر ہوئے جنہوں نے کہا کہ عیسیٰ زندہ ہے۔"},{"book":"لوقا","chapter":"24","verse":"24","text":"ہم میں سے کچھ قبر پر گئے اور اُسے ویسا ہی پایا جس طرح اُن عورتوں نے کہا تھا۔ لیکن اُسے خود اُنہوں نے نہیں دیکھا۔“"},{"book":"لوقا","chapter":"24","verse":"25","text":"پھر عیسیٰ نے اُن سے کہا، ”ارے نادانو! تم کتنے کُند ذہن ہو کہ تمہیں اُن تمام باتوں پر یقین نہیں آیا جو نبیوں نے فرمائی ہیں۔"},{"book":"لوقا","chapter":"24","verse":"26","text":"کیا لازم نہیں تھا کہ مسیح یہ سب کچھ جھیل کر اپنے جلال میں داخل ہو جائے؟“"},{"book":"لوقا","chapter":"24","verse":"27","text":"پھر موسیٰ اور تمام نبیوں سے شروع کر کے عیسیٰ نے کلامِ مُقدّس کی ہر بات کی تشریح کی جہاں جہاں اُس کا ذکر ہے۔"},{"book":"لوقا","chapter":"24","verse":"28","text":"چلتے چلتے وہ اُس گاؤں کے قریب پہنچے جہاں اُنہیں جانا تھا۔ عیسیٰ نے ایسا کیا گویا کہ وہ آگے بڑھنا چاہتا ہے،"},{"book":"لوقا","chapter":"24","verse":"29","text":"لیکن اُنہوں نے اُسے مجبور کر کے کہا، ”ہمارے پاس ٹھہریں، کیونکہ شام ہونے کو ہے اور دن ڈھل گیا ہے۔“ چنانچہ وہ اُن کے ساتھ ٹھہرنے کے لئے اندر گیا۔"},{"book":"لوقا","chapter":"24","verse":"30","text":"اور ایسا ہوا کہ جب وہ کھانے کے لئے بیٹھ گئے تو اُس نے روٹی لے کر اُس کے لئے شکرگزاری کی دعا کی۔ پھر اُس نے اُسے ٹکڑے کر کے اُنہیں دیا۔"},{"book":"لوقا","chapter":"24","verse":"31","text":"اچانک اُن کی آنکھیں کھل گئیں اور اُنہوں نے اُسے پہچان لیا۔ لیکن اُسی لمحے وہ اوجھل ہو گیا۔"},{"book":"لوقا","chapter":"24","verse":"32","text":"پھر وہ ایک دوسرے سے کہنے لگے، ”کیا ہمارے دل جوش سے نہ بھر گئے تھے جب وہ راستے میں ہم سے باتیں کرتے کرتے ہمیں صحیفوں کا مطلب سمجھا رہا تھا؟“"},{"book":"لوقا","chapter":"24","verse":"33","text":"اور وہ اُسی وقت اُٹھ کر یروشلم واپس چلے گئے۔ جب وہ وہاں پہنچے تو گیارہ رسول اپنے ساتھیوں سمیت پہلے سے جمع تھے"},{"book":"لوقا","chapter":"24","verse":"34","text":"اور یہ کہہ رہے تھے، ”خداوند واقعی جی اُٹھا ہے! وہ شمعون پر ظاہر ہوا ہے۔“"},{"book":"لوقا","chapter":"24","verse":"35","text":"پھر اماؤس کے دو شاگردوں نے اُنہیں بتایا کہ گاؤں کی طرف جاتے ہوئے کیا ہوا تھا اور کہ عیسیٰ کے روٹی توڑتے وقت اُنہوں نے اُسے کیسے پہچانا۔"},{"book":"لوقا","chapter":"24","verse":"36","text":"وہ ابھی یہ باتیں سنا رہے تھے کہ عیسیٰ خود اُن کے درمیان آ کھڑا ہوا اور کہا، ”تمہاری سلامتی ہو۔“"},{"book":"لوقا","chapter":"24","verse":"37","text":"وہ گھبرا کر بہت ڈر گئے، کیونکہ اُن کا خیال تھا کہ کوئی بھوت پریت دیکھ رہے ہیں۔"},{"book":"لوقا","chapter":"24","verse":"38","text":"اُس نے اُن سے کہا، ”تم کیوں پریشان ہو گئے ہو؟ کیا وجہ ہے کہ تمہارے دلوں میں شک اُبھر آیا ہے؟"},{"book":"لوقا","chapter":"24","verse":"39","text":"میرے ہاتھوں اور پاؤں کو دیکھو کہ مَیں ہی ہوں۔ مجھے ٹٹول کر دیکھو، کیونکہ بھوت کے گوشت اور ہڈیاں نہیں ہوتیں جبکہ تم دیکھ رہے ہو کہ میرا جسم ہے۔“"},{"book":"لوقا","chapter":"24","verse":"40","text":"یہ کہہ کر اُس نے اُنہیں اپنے ہاتھ اور پاؤں دکھائے۔"},{"book":"لوقا","chapter":"24","verse":"41","text":"جب اُنہیں خوشی کے مارے یقین نہیں آ رہا تھا اور تعجب کر رہے تھے تو عیسیٰ نے پوچھا، ”کیا یہاں تمہارے پاس کوئی کھانے کی چیز ہے؟“"},{"book":"لوقا","chapter":"24","verse":"42","text":"اُنہوں نے اُسے بُھنی ہوئی مچھلی کا ایک ٹکڑا دیا۔"},{"book":"لوقا","chapter":"24","verse":"43","text":"اُس نے اُسے لے کر اُن کے سامنے ہی کھا لیا۔"},{"book":"لوقا","chapter":"24","verse":"44","text":"پھر اُس نے اُن سے کہا، ”یہی ہے جو مَیں نے تم کو اُس وقت بتایا تھا جب تمہارے ساتھ تھا کہ جو کچھ بھی موسیٰ کی شریعت، نبیوں کے صحیفوں اور زبور کی کتاب میں میرے بارے میں لکھا ہے اُسے پورا ہونا ہے۔“"},{"book":"لوقا","chapter":"24","verse":"45","text":"پھر اُس نے اُن کے ذہن کو کھول دیا تاکہ وہ اللہ کا کلام سمجھ سکیں۔"},{"book":"لوقا","chapter":"24","verse":"46","text":"اُس نے اُن سے کہا، ”کلامِ مُقدّس میں یوں لکھا ہے، مسیح دُکھ اُٹھا کر تیسرے دن مُردوں میں سے جی اُٹھے گا۔"},{"book":"لوقا","chapter":"24","verse":"47","text":"پھر یروشلم سے شروع کر کے اُس کے نام میں یہ پیغام تمام قوموں کو سنایا جائے گا کہ وہ توبہ کر کے گناہوں کی معافی پائیں۔"},{"book":"لوقا","chapter":"24","verse":"48","text":"تم اِن باتوں کے گواہ ہو۔"},{"book":"لوقا","chapter":"24","verse":"49","text":"اور مَیں تمہارے پاس اُسے بھیج دوں گا جس کا وعدہ میرے باپ نے کیا ہے۔ پھر تم کو آسمان کی قوت سے ملبّس کیا جائے گا۔ اُس وقت تک شہر سے باہر نہ نکلنا۔“"},{"book":"لوقا","chapter":"24","verse":"50","text":"پھر وہ شہر سے نکل کر اُنہیں بیت عنیاہ تک لے گیا۔ وہاں اُس نے اپنے ہاتھ اُٹھا کر اُنہیں برکت دی۔"},{"book":"لوقا","chapter":"24","verse":"51","text":"اور ایسا ہوا کہ برکت دیتے ہوئے وہ اُن سے جدا ہو کر آسمان پر اُٹھا لیا گیا۔"},{"book":"لوقا","chapter":"24","verse":"52","text":"اُنہوں نے اُسے سجدہ کیا اور پھر بڑی خوشی سے یروشلم واپس چلے گئے۔"},{"book":"لوقا","chapter":"24","verse":"53","text":"وہاں وہ اپنا پورا وقت بیت المُقدّس میں گزار کر اللہ کی تمجید کرتے رہے۔"}]}