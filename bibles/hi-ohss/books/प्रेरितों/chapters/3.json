{"data":[{"book":"प्रेरितों","chapter":"3","verse":"1","text":"एक दिन नवें घंटे पर, जो प्रार्थना का निर्धारित समय था, पेतरॉस और योहन मंदिर जा रहे थे."},{"book":"प्रेरितों","chapter":"3","verse":"2","text":"उसी समय जन्म से अपंग एक व्यक्ति को भी वहां ले जाया जा रहा था, जिसे प्रतिदिन मंदिर के ओरियन अर्थात् सुंदर नामक द्वार पर छोड़ दिया जाता था कि वह वहां प्रवेश करते व्यक्तियों से भिक्षा विनती कर सके."},{"book":"प्रेरितों","chapter":"3","verse":"3","text":"पेतरॉस और योहन को प्रवेश करते देख उसने उनसे भीख मांगी."},{"book":"प्रेरितों","chapter":"3","verse":"4","text":"पेतरॉस तथा योहन ने उसकी ओर सीधे, एकटक देखते हुए कहा, “हमारी ओर देखो.”"},{"book":"प्रेरितों","chapter":"3","verse":"5","text":"उनसे कुछ पाने की आशा में वह उन्हें ताकने लगा."},{"book":"प्रेरितों","chapter":"3","verse":"6","text":"पेतरॉस ने उससे कहा, “चांदी और सोना तो मेरे पास है नहीं किंतु मैं तुम्हें वह देता हूं, जो मेरे पास है: नाज़रेथ के मसीह येशु के नाम में स्वस्थ हो जाओ और चलने लगो.”"},{"book":"प्रेरितों","chapter":"3","verse":"7","text":"यह कहते हुए उन्होंने उसका दायां हाथ पकड़कर उसे उठाया. उसी क्षण उसके पांवों तथा टखनों में बल-संचार हुआ,"},{"book":"प्रेरितों","chapter":"3","verse":"8","text":"वह उछलकर खड़ा हो गया और चलने लगा. उसने उनके साथ चलते, उछलते-कूदते, परमेश्वर का गुणगान करते हुए मंदिर में प्रवेश किया."},{"book":"प्रेरितों","chapter":"3","verse":"9","text":"वहां सभी ने उसे चलते फिरते और परमेश्वर का गुणगान करते हुए देखा."},{"book":"प्रेरितों","chapter":"3","verse":"10","text":"यह जानकर कि यह वही भिक्षुक है, जो मंदिर के सुंदर नामक द्वार पर बैठा करता था, वे उसमें यह परिवर्तन देख अचंभित और चकित रह गए."},{"book":"प्रेरितों","chapter":"3","verse":"11","text":"वह पेतरॉस और योहन का साथ छोड़ ही नहीं रहा था. वहां उपस्थित चकित भीड़ दौड़ती हुई उनके पास आकर शलोमोन के ओसारे में इकट्ठी होने लगी."},{"book":"प्रेरितों","chapter":"3","verse":"12","text":"यह देख पेतरॉस, उन्हें संबोधित कर कहने लगे: “इस्राएली बंधुओं, आप इस व्यक्ति या हम पर इतने चकित क्यों हैं? हमें ऐसे क्यों देख रहे हैं मानो हमने ही इसे अपने सामर्थ्य और भक्ति के द्वारा चलने योग्य बनाया है?"},{"book":"प्रेरितों","chapter":"3","verse":"13","text":"अब्राहाम, यित्सहाक और याकोब के परमेश्वर, हमारे पूर्वजों के परमेश्वर ने अपने सेवक मसीह येशु को गौरवान्वित किया, जिन्हें आप लोगों ने अस्वीकार करते हुए पिलातॉस के हाथों में सौंप दिया—जबकि पिलातॉस ने उन्हें छोड़ देने का निश्चय कर लिया था."},{"book":"प्रेरितों","chapter":"3","verse":"14","text":"आप लोगों ने एक पवित्र और धर्मी व्यक्ति को अस्वीकार कर एक हत्यारे को छुड़ा देने की विनती की."},{"book":"प्रेरितों","chapter":"3","verse":"15","text":"तथा आपने जीवन के रचनेवाले को मार डाला, जिन्हें परमेश्वर ने मरे हुओं में से जीवित कर दिया. हम इसके प्रत्यक्ष साक्षी हैं."},{"book":"प्रेरितों","chapter":"3","verse":"16","text":"मसीह येशु के नाम में विश्वास के कारण इस व्यक्ति में, जिसे आप जानते हैं, जिसे आप इस समय देख रहे हैं, बल-संचार हुआ है. यह व्यक्ति मसीह येशु के नाम में सशक्त किया गया और मसीह येशु में विश्वास के द्वारा पूरे रूप से स्वस्थ हुआ है, जैसा कि आप स्वयं देख सकते हैं."},{"book":"प्रेरितों","chapter":"3","verse":"17","text":"“प्रियजन, मैं यह जानता हूं कि आपने मसीह येशु के विरुद्ध यह सब अज्ञानता के कारण किया है, ठीक जैसा आपके शासकों ने भी किया था."},{"book":"प्रेरितों","chapter":"3","verse":"18","text":"किंतु परमेश्वर ने सभी भविष्यद्वक्ताओं के द्वारा यह पहले से ही घोषणा कर दी थी कि उनके मसीह के लिए यह यातना निर्धारित है. यह उसी की पूर्ति है."},{"book":"प्रेरितों","chapter":"3","verse":"19","text":"इसलिये पश्चाताप कीजिए, परमेश्वर की ओर मन फिराइए कि आपके पाप मिटा दिए जाएं, जिसके फलस्वरूप प्रभु की ओर से आपके लिए विश्राम और शांति का समय आ जाए"},{"book":"प्रेरितों","chapter":"3","verse":"20","text":"और वह मसीह येशु को, जो आपके लिए पहले से ठहराए गए मसीह हैं, भेज दें,"},{"book":"प्रेरितों","chapter":"3","verse":"21","text":"जिनका स्वर्ग के द्वारा स्वीकार किया जाना निश्चित है, जब तक परमेश्वर द्वारा हर एक वस्तु की पुनःस्थापना का समय न आ जाए, जिसकी प्रतिज्ञा परमेश्वर ने प्राचीन काल में अपने भविष्यद्वक्ताओं के माध्यम से की थी."},{"book":"प्रेरितों","chapter":"3","verse":"22","text":"मोशेह ने यह घोषणा की थी: ‘प्रभु, तुम्हारे परमेश्वर, तुम्हारे बीच में, तुम्हारे ही लोगों में से तुम्हारे लिए मेरे समान एक भविष्यवक्ता को उठाएंगे. तुम उसी के आदेशों का पालन करोगे."},{"book":"प्रेरितों","chapter":"3","verse":"23","text":"तथा हर एक, जो उसके आदेशों को अनसुना करे, तुम्हारे बीच से पूरी तरह नाश कर दिया जाए.’3:23 निर्ग 18:15, 18, 19"},{"book":"प्रेरितों","chapter":"3","verse":"24","text":"“शमुएल भविष्यवक्ता से लेकर उनके बादवाले सभी भविष्यद्वक्ताओं द्वारा भी इन्हीं दिनों के विषय में घोषणा की गई है."},{"book":"प्रेरितों","chapter":"3","verse":"25","text":"तुम सब उन भविष्यद्वक्ताओं तथा उस वाचा की संतान हो, जिसकी स्थापना परमेश्वर ने हमारे पूर्वजों के साथ अब्राहाम से यह कहते हुए की थी.3:25 उत्प 22:18; 26:4"},{"book":"प्रेरितों","chapter":"3","verse":"26","text":"परमेश्वर ने अपने सेवक को मरे हुओं में से उठाकर सबसे पहले तुम्हारे पास भेज दिया कि वह तुममें से प्रत्येक को तुम्हारी बुराइयों से फेरकर आशीष प्रदान करें.”"}]}