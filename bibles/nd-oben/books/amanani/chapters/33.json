{"data":[{"book":"AmaNani","chapter":"33","verse":"1","text":"Nanka amalombolombo ohambo lwabako-Israyeli ekuphumeni kwabo eGibhithe ngamaviyo abo bekhokhelwa nguMosi lo-Aroni."},{"book":"AmaNani","chapter":"33","verse":"2","text":"Ngokulaya kukaThixo waloba walonda izigaba zamalombolombo ohambo lwabo. Nantu uhambo lwabo ngezigaba zakhona:"},{"book":"AmaNani","chapter":"33","verse":"3","text":"Abako-Israyeli basuka eRamesesi ngosuku lwetshumi lanhlanu lwenyanga yakuqala, ngosuku kwedlule iPhasika. Baphuma ngesibindi bekhangelwe ngamaGibhithe wonke,"},{"book":"AmaNani","chapter":"33","verse":"4","text":"wona eyephathekile engcwaba wonke amazibulo awo, lawo ayebulewe nguThixo phakathi kwawo; ngoba uThixo wayehlulele ngokujezisa onkulunkulu bawo."},{"book":"AmaNani","chapter":"33","verse":"5","text":"Abako-Israyeli basuka eRamesesi bayamisa izihonqo zabo eSukhothi."},{"book":"AmaNani","chapter":"33","verse":"6","text":"Basuka eSukhothi bayamisa izihonqo zabo e-Ethamu, emaphethelweni enkangala."},{"book":"AmaNani","chapter":"33","verse":"7","text":"Basuka e-Ethamu, baphenduka baya ePhi-Hahirothi; beqonda empumalanga yaseBhali-Zefoni, babuye njalo bamisa izihonqo zabo eMigidoli."},{"book":"AmaNani","chapter":"33","verse":"8","text":"Basuka ePhi-Hahirothi badabula olwandle bangena enkangala, bathi sebehambe okwensuku ezintathu enkangala ye-Ethamu, bamisa izihonqo zabo eMara."},{"book":"AmaNani","chapter":"33","verse":"9","text":"Basuka eMara baya e-Elimi, lapho okwakulezintombo zamanzi ezilitshumi lambili kanye lezihlahla zohlobo lwelala ezingamatshumi ayisikhombisa, bafika bamisa izihonqo khonapho."},{"book":"AmaNani","chapter":"33","verse":"10","text":"Basuka e-Elimi bayamisa izihonqo zabo besekele uLwandle oluBomvu."},{"book":"AmaNani","chapter":"33","verse":"11","text":"Basuka oLwandle oluBomvu bayamisa enkangala yaseSini."},{"book":"AmaNani","chapter":"33","verse":"12","text":"Basuka enkangala yeSini bayamisa eDofuka."},{"book":"AmaNani","chapter":"33","verse":"13","text":"Basuka eDofuka bayamisa e-Alusha."},{"book":"AmaNani","chapter":"33","verse":"14","text":"Basuka e-Alusha bayamisa eRefidimu, lapho okwakungelamanzi okunathwa ngabantu."},{"book":"AmaNani","chapter":"33","verse":"15","text":"Basuka eRefidimu bayamisa enkangala yeSinayi."},{"book":"AmaNani","chapter":"33","verse":"16","text":"Basuka enkangala yeSinayi bayamisa eKhibhrothi Hathava."},{"book":"AmaNani","chapter":"33","verse":"17","text":"Basuka eKhibhrothi Hathava bayamisa eHazerothi."},{"book":"AmaNani","chapter":"33","verse":"18","text":"Basuka eHazerothi bayamisa eRithima."},{"book":"AmaNani","chapter":"33","verse":"19","text":"Basuka eRithima bayamisa eRimoni-Pherezi."},{"book":"AmaNani","chapter":"33","verse":"20","text":"Basuka eRimoni-Pherezi bayamisa eLibhina."},{"book":"AmaNani","chapter":"33","verse":"21","text":"Basuka eLibhina bayamisa eRisa."},{"book":"AmaNani","chapter":"33","verse":"22","text":"Basuka eRisa bayamisa eKhehelatha."},{"book":"AmaNani","chapter":"33","verse":"23","text":"Basuka eKhehelatha bayamisa eNtabeni yaseShefa."},{"book":"AmaNani","chapter":"33","verse":"24","text":"Basuka eNtabeni yaseShefa bayamisa eHarada."},{"book":"AmaNani","chapter":"33","verse":"25","text":"Basuka eHarada bayamisa eMakhelothi."},{"book":"AmaNani","chapter":"33","verse":"26","text":"Basuka eMakhelothi bayamisa eThahathi."},{"book":"AmaNani","chapter":"33","verse":"27","text":"Basuka eThahathi bayamisa eThera."},{"book":"AmaNani","chapter":"33","verse":"28","text":"Basuka eThera bayamisa eMithika."},{"book":"AmaNani","chapter":"33","verse":"29","text":"Basuka eMithika bayamisa eHashimona."},{"book":"AmaNani","chapter":"33","verse":"30","text":"Basuka eHashimona bayamisa eMosera."},{"book":"AmaNani","chapter":"33","verse":"31","text":"Basuka eMosera bayamisa eBhene Jayakhani."},{"book":"AmaNani","chapter":"33","verse":"32","text":"Basuka eBhene Jayakhani bayamisa eHori-Hagidigadi."},{"book":"AmaNani","chapter":"33","verse":"33","text":"Basuka eHori-Hagidigadi bayamisa eJothibhatha."},{"book":"AmaNani","chapter":"33","verse":"34","text":"Basuka eJothibhatha bayamisa e-Abhurona."},{"book":"AmaNani","chapter":"33","verse":"35","text":"Basuka e-Abhurona bayamisa e-Eziyoni-Gebheri."},{"book":"AmaNani","chapter":"33","verse":"36","text":"Basuka e-Eziyoni-Gebheri bayamisa eKhadeshi, eNkangala yaseZini."},{"book":"AmaNani","chapter":"33","verse":"37","text":"Basuka eKhadeshi bayamisa eNtabeni yaseHori, emngceleni wase-Edomi."},{"book":"AmaNani","chapter":"33","verse":"38","text":"Ngokulaya kukaThixo, u-Aroni umphristi wakhwela eNtabeni yaseHori, lapho afela khona ngosuku lwakuqala lwenyanga yesihlanu yomnyaka wamatshumi amane emva kokuphuma kwabako-Israyeli eGibhithe."},{"book":"AmaNani","chapter":"33","verse":"39","text":"U-Aroni wayeseleminyaka elikhulu elileminyaka engamatshumi amabili lemithathu yokuphila ekufeni kwakhe eNtabeni yaseHori."},{"book":"AmaNani","chapter":"33","verse":"40","text":"Inkosi yase-Aradi engumKhenani eyayihlala eNegebi yaseKhenani, yezwa ukuthi abako-Israyeli babesiza."},{"book":"AmaNani","chapter":"33","verse":"41","text":"Basuka eNtabeni yaseHori bayamisa eZalimona."},{"book":"AmaNani","chapter":"33","verse":"42","text":"Basuka eZalimona bayamisa ePhunoni."},{"book":"AmaNani","chapter":"33","verse":"43","text":"Basuka ePhunoni bayamisa e-Obhothi."},{"book":"AmaNani","chapter":"33","verse":"44","text":"Basuka e-Obhothi bayamisa e-Iye-Abharimi, emngceleni waseMowabi."},{"book":"AmaNani","chapter":"33","verse":"45","text":"Basuka e-Iye-Abharimu bayamisa eDibhoni Gadi."},{"book":"AmaNani","chapter":"33","verse":"46","text":"Basuka eDibhoni Gadi bayamisa e-Alimoni-Dibhilathayimi."},{"book":"AmaNani","chapter":"33","verse":"47","text":"Basuka e-Alimoni-Dibhilathayimi bayamisa ezintabeni zase-Abharimi, phansi kweNebho."},{"book":"AmaNani","chapter":"33","verse":"48","text":"Basuka ezintabeni zase-Abharimi bayamisa emagcekeni aseMowabi besekele uJodani ngaphetsheya malungana leJerikho."},{"book":"AmaNani","chapter":"33","verse":"49","text":"Khonapho emagcekeni aseMowabi bamisa izihonqo zabo belandela umfula uJodani kusukela eBhethi-Jeshimothi kusiya e-Abheli-Shithima."},{"book":"AmaNani","chapter":"33","verse":"50","text":"Emagcekeni aseMowabi ngasemfuleni uJodani ngaphetsheya uvelela ngaseJerikho uThixo wathi kuMosi,"},{"book":"AmaNani","chapter":"33","verse":"51","text":"“Khuluma kwabako-Israyeli ubatshele lokhu uthi: ‘Nxa lichapha uJodani lingena eKhenani,"},{"book":"AmaNani","chapter":"33","verse":"52","text":"xotshani phambi kwenu bonke abahlala kulelolizwe. Dilizani zonke izithombe zabo ezibaziweyo kanye lezibunjiweyo, njalo libhidlize zonke izindawo eziphakemeyo zokukhonzela."},{"book":"AmaNani","chapter":"33","verse":"53","text":"Thumbani ilizwe lelo lihlale kulo, ngoba ngilinike ukuthi libe ngelenu."},{"book":"AmaNani","chapter":"33","verse":"54","text":"Yabelanani ilizwe ngenkatho, kusiya ngokwensendo zenu. Ixuku elikhulu kaliphiwe isabelo esikhulu, kuthi ixuku elincinyane liphiwe isabelo esincinyane. Okuzakuya kubo ngenkatho akube ngokwabo. Kwabelananeni kusiya ngezizwana zabokhokho benu."},{"book":"AmaNani","chapter":"33","verse":"55","text":"Kodwa nxa lingaxotshanga abahlala kulelolizwe, abaseleyo babo bazakuba lukhophe emehlweni enu njalo babe ngameva enyameni yenu. Bazakuba luhlupho ezweni elizahlala kulo."},{"book":"AmaNani","chapter":"33","verse":"56","text":"Ngakho-ke ngizakwenza kini lokho engizimisele ukukwenza kubo.’ ”"}]}