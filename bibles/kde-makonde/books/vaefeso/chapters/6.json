{"data":[{"book":"Vaefeso","chapter":"6","verse":"1","text":"Mwenu mmavana, vapilikane vammelekenge, ing'anya mwenu ni mmanu vake Nang'olo, kwa kuva uvila nni chiilembelewa kutenda."},{"book":"Vaefeso","chapter":"6","verse":"2","text":"“Mweshimu atatako na anyoko.” Aino njo amuli inandi ivêle na ahadi,"},{"book":"Vaefeso","chapter":"6","verse":"3","text":"“Mweshimu atatako na anyoko uchinga upate wasa na ùùve na vyaka vyohe pachilambo.”"},{"book":"Vaefeso","chapter":"6","verse":"4","text":"Na mwenu anga atata, munavasunaje anavenu, ila mùlembelewa muvalele kwa kuvaduma na kuvahunda mahundo langa Nang'olo."},{"book":"Vaefeso","chapter":"6","verse":"5","text":"Mwenu mmatumwa, mùlembelewa muvapilikane anang'olo venu kwa eshima na kwa kuyopa. Tendanga uchocho kwa ntima wanaswe malinga chimumpilikana Kilisto."},{"book":"Vaefeso","chapter":"6","verse":"6","text":"Tendanga uchocho akee chihi pavannolanga umutaha kulipakaha kwa vanang'o, ila mùlembelewa mutumike malinga mmatumwa mma Kilisto akuno umulihumya kutenda àlalá lalalembela Nnungu kwa mitima yenu yammalele."},{"book":"Vaefeso","chapter":"6","verse":"7","text":"Lihumyange kukola madengo lenu la utumwa kwa ntima helele kuva muchi muntumikila Nang'olo, akee vanu."},{"book":"Vaefeso","chapter":"6","verse":"8","text":"Mukumbukile kuva, Nang'olo àmbennipa kila munu kupapatana na matendo lake lambone, akàva ntumwa au akànave ntumwa."},{"book":"Vaefeso","chapter":"6","verse":"9","text":"Na mwenu anang'olo, vatendelange lambone vatumwa venu kwa ntima helele, muleke kuvayoha. Mumale kuva na mwenu mùvele muchi vanang'o, mmammalele mùvele chihi na Nang'olo yumo avêle kulihunde, nanang'e nanga pannola munu woheyo kumeho."},{"book":"Vaefeso","chapter":"6","verse":"10","text":"Bahi kwa kumalilila, nangu nìnnyuwanga mùùve na dimongo kwa kulundanywa na Nang'olo na kwa kuyangatwa na dimongo dyake ding'ulu."},{"book":"Vaefeso","chapter":"6","verse":"11","text":"Walilanga vikomanilo vyamwing'anga Nnungu uchinga muimile na kulumbana na njama dyanga Ibilisi."},{"book":"Vaefeso","chapter":"6","verse":"12","text":"Kwa kuva, hwetu tukápanyana ing'ondo na vanu va nchilambo achino, ila tùpanyana ing'ondo na matiyala la anamindenga vavêle nchilambo chikáonekana, yani vatawâla na vakulu na vavêle na dimongo, vavêle nchilambo cha lupi."},{"book":"Vaefeso","chapter":"6","verse":"13","text":"Bahi vino twalanga vikomanilo vyamwing'anga Nnungu. Kwa kutenda uchocho, muchimuhulule kunnema mmongo mwenu muuhiku aula ulambehumila lahakalenge. Na pamumbemalila kupanyana, mùmbekuva chihi mmechinkuhwinga."},{"book":"Vaefeso","chapter":"6","verse":"14","text":"Bahi hwinganga kwa kulihunga uhiu wa Nnungu muchi nkaka mmikundu vyenu na kuwala uwambone wa Nnungu muchi likakamba lya kulichingila mmihuva vyenu,"},{"book":"Vaefeso","chapter":"6","verse":"15","text":"na hamu ya kuvahubilila vanu Malove Lambone la amani ììve muchi vilatu mmadodo lenu."},{"book":"Vaefeso","chapter":"6","verse":"16","text":"Maduva lammalele, ing'ulupa ììve muchi chikopa mmakono lenu, uchinga muhulule kuidimanga myumba ya moto yanga Nanchindenga."},{"book":"Vaefeso","chapter":"6","verse":"17","text":"Na upohi ùùve muchi kofiya ya chitale ya kulichingila, na lilove lya Nnungu lììve muchi upanga wamwing'anga Umumu Wanaswe."},{"book":"Vaefeso","chapter":"6","verse":"18","text":"Vilinganya kunnyuwa Nnungu kila uhiku akuno umulojwa na Umumu Wanaswe. Hwenehanga kunnyuwa Nnungu kwa kila namuna. Mùùve meho bila kuhopela akuno umuvayuwila vanu vammalele va Nnungu."},{"book":"Vaefeso","chapter":"6","verse":"19","text":"Uchocho, nguyuwile na nangu, uchinga pangulonjela na vanu, Nnungu aning'e cha kulonjela, ngulonjele bila kuyopa uchinga vanu vamale sili ya Malove Lambone la Nnungu."},{"book":"Vaefeso","chapter":"6","verse":"20","text":"Nangu ǹnihungwa nnilungu ing'anya ya kuva balosi wa Malove Lambone. Bahi yuwanga uchinga ngutangole Malove Lambone la Nnungu chinamilume malinga chingulembelewa."},{"book":"Vaefeso","chapter":"6","verse":"21","text":"Tikiko nkúkulupila nnyetu utuntamwa namene, ntumishi akulupîka mmadengo la Nang'olo, achiannyaulile habali dyangu dyammalele, uchinga mupate kulamala langulatenda."},{"book":"Vaefeso","chapter":"6","verse":"22","text":"Bahi ing'anya ya anelyo, nangu nìntuma kwenu mwenu uchinga mupate kumala habali dyetu na ankamyange mitima yenu."},{"book":"Vaefeso","chapter":"6","verse":"23","text":"Mmakukulupila avangu, nangu nìnnyuwila mùùve na amani. Uchocho, nìnnyuwila itamwi pamo na ing'ulupa ihalôka kwanga Atata Nnungu na kwanga Nang'olo Yesu Kilisto, vììve pamo na mwenu."},{"book":"Vaefeso","chapter":"6","verse":"24","text":"Nìnnyuwa Nnungu aveng'e inema vanu vammalele vantâmwa Nang'olo wetu Yesu Kilisto kwa itamwi ikávele na ntululilo."}]}