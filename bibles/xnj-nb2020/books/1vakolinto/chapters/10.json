{"data":[{"book":"1 Vakolinto","chapter":"10","verse":"1","text":"Valongo vangu, nigana mmanyai kuvya vagogo vitu vavili mulugendu kuni vilongoswa na lihundi, na voha vakupwiki bwina munyanja yidung'u."},{"book":"1 Vakolinto","chapter":"10","verse":"2","text":"Voha vabatiziwi mulihundi lila na munyanja yila muni vawungayi na Musa."},{"book":"1 Vakolinto","chapter":"10","verse":"3","text":"Voha valili chakulya chilachila cha mpungu."},{"book":"1 Vakolinto","chapter":"10","verse":"4","text":"Voha vanywili unywelelu wulawula wa chimpungu, muni vanywili manji kuhuma muliganga la Chimpungu lelavi mulugendu pamonga nawu, litalau lelilo lavi Kilisitu mwene."},{"book":"1 Vakolinto","chapter":"10","verse":"5","text":"Nambu vamahele neju vamganisi lepi Chapanga ndi vafwili na higa zavi zadandasiki kulugangatu."},{"book":"1 Vakolinto","chapter":"10","verse":"6","text":"Mambu genago ndi luhumu kwitu, lwelukutilangisa tikotoka kunogela mambu gahakau ngati chevanogili vene."},{"book":"1 Vakolinto","chapter":"10","verse":"7","text":"Mukoto kuyupa chimong'omong'o ngati chevakitili yavi, ngati Mayandiku Gamsopi chegijova, “Vandu vatamili kulya na kunywa, vakayima na kukita mambu ga ukemi.”"},{"book":"1 Vakolinto","chapter":"10","verse":"8","text":"Mewa tikotoka kukita ugoni ngati vangi vavi, vakafwa ligono limonga vandu elufu ishilini na zidatu."},{"book":"1 Vakolinto","chapter":"10","verse":"9","text":"Tikotoka kumlinga Kilisitu ngati vene chevakitili vangi vavi, vakomiwi na liyoka."},{"book":"1 Vakolinto","chapter":"10","verse":"10","text":"Mkoto kuvembeneka ngati chavavembenike vangi vavi mtumu wa kunani kwa Chapanga mweileta lifwa."},{"book":"1 Vakolinto","chapter":"10","verse":"11","text":"Hinu, mambu genago gavakolili vene gavyai luhumu kwa vangi, na gayandikiwi muni kutihakalila tete vetitama lukumbi ulu lwa mwishu."},{"book":"1 Vakolinto","chapter":"10","verse":"12","text":"Mwakujiwona ayimili chakukangamala ajiyangalila akotoka kugwa."},{"book":"1 Vakolinto","chapter":"10","verse":"13","text":"Kulingiwa kwekuvakolili ndi kudebe kwa vandu. Chapanga msadikika, nakutilinga kupita makakala ginu, pamonga na kulingiwa, mwene yati akuvapela makakala ga kukangamala na njila ya kuhuma mwenumo."},{"book":"1 Vakolinto","chapter":"10","verse":"14","text":"Hinu, vankozi vangu, muyepayi kuyupa chimong'omong'o."},{"book":"1 Vakolinto","chapter":"10","verse":"15","text":"Nilongela na nyenye, vandu mwemuvi na luhala, muamula mwavene genijova aga."},{"book":"1 Vakolinto","chapter":"10","verse":"16","text":"Chikombi chetihengela pachakulya cha BAMBU. Ndi chetimsengusa Chapanga, petihenga kunywelela tiwungana na ngasi ya Kilisitu? Mewa petimetula libumunda tiwungana na higa ya Kilisitu?"},{"book":"1 Vakolinto","chapter":"10","verse":"17","text":"Ndava kuvi na libumunda limonga, pamonga tete tivii tavamahele, ndi higa yimonga, muni tavoha tilya libumunda lenilo."},{"book":"1 Vakolinto","chapter":"10","verse":"18","text":"Mlolayi luhumu lwa vandu va Isilaeli, vevilya luteta viwungana pamonga na lusanja lwa luteta lwenulo."},{"book":"1 Vakolinto","chapter":"10","verse":"19","text":"Hinu nijova kyani? Chakulya amala chimong'omong'o chechiwusiwi luteta kwa chivii na mana yoyoha?"},{"book":"1 Vakolinto","chapter":"10","verse":"20","text":"Lepi! Luteta lwa lweluwusiwa na vandu vangammanya Chapanga vakumuwusila mzuka, lepi Chapanga. Katu mbwitu nyenye muwunganayi na mzuka."},{"book":"1 Vakolinto","chapter":"10","verse":"21","text":"Mwihotola lepi kunywa chikombi cha BAMBU mewa chikombi cha mizuka, mwihotola lepi kulya pameza ya BAMBU mewa pameza ya mizuka."},{"book":"1 Vakolinto","chapter":"10","verse":"22","text":"Wu, tigana kumkita BAMBU avyai na wihu? Tiholalela kuvya tivii na makakala kuliku mwene?"},{"book":"1 Vakolinto","chapter":"10","verse":"23","text":"Vindu vyoha viyidakiliwa, nambu lepi vyoha vyabwina. Vindu vyoha viyidikilwa nambu lepi vyoha vijenga sadika."},{"book":"1 Vakolinto","chapter":"10","verse":"24","text":"Mundu akotoka kulonda chiyonjokesu yaki mwene, nambu chiyonjokesu cha muyaki."},{"book":"1 Vakolinto","chapter":"10","verse":"25","text":"Mlyai chindu chochoha chila chechiguliswa pandu paki changali kukota kota ndava ya mtima winu weukuvalangisa gabwina na gahakau."},{"book":"1 Vakolinto","chapter":"10","verse":"26","text":"Muni Mayandiku Gamsopi gijova, “Mulima na vyoha vyevivii mugati yaki ndi vya BAMBU.”"},{"book":"1 Vakolinto","chapter":"10","verse":"27","text":"Ngati mundu nakuvya msadika akavagongolela kulya chakulya myidikilayi kuhamba, mlyayi vyoha vyeakuvatekela changali kukota ndava ya mtima waeukuvalangisa gabwina na gahakau."},{"book":"1 Vakolinto","chapter":"10","verse":"28","text":"Nambu mundu akavajovelayi, “Chakulya chenichi chiwusiwi kwa chimong'omong'o,” Ndi mkoto kulya ndava ya mwenuyo mwavajovili."},{"book":"1 Vakolinto","chapter":"10","verse":"29","text":"Nijova, “Ndava ya mtima weukuvalangisa gabwina na gahakau.” Lepi Ndava ya mtima weukuvalangisa gabwina na gahakau, ndava ya mtima weukuvalangisa gabwina na gahakau ga mwenuyo mwavajovili."},{"book":"1 Vakolinto","chapter":"10","verse":"30","text":"Yikavya nene nilya chakulya na kumsengusa Chapanga, ndava ya kyani nilaumiwayi kwa chakulya chenicho, kwa ndava nilya kwa kumsengusa Chapanga?”"},{"book":"1 Vakolinto","chapter":"10","verse":"31","text":"Hinu, chochoha chemwikita kulya amala kunywa, mkita goha kwa Ukulu wa Chapanga."},{"book":"1 Vakolinto","chapter":"10","verse":"32","text":"Hinu mlolayi, mkoto kuvayomesa Vayawudi amala vandu vangali Vayawudi amala kwa msambi wa vandu vevakumsadika Kilisitu."},{"book":"1 Vakolinto","chapter":"10","verse":"33","text":"Muvyai ngati nene, nilinga kuvaganisa voha kwa njila yoyoha, changali kulonda chiyonjokesu changu namwene nambu nikuvalondela chiyonjokesu vangi voha, muni vasanguliwayi."}]}