{"data":[{"book":"1 ЦІМАФЕЯ","chapter":"2","verse":"1","text":"І вось, перш-наперш прашу ўзносіць малітвы, прашэньні, маленьні, падзякаваньні за ўсіх людзей,"},{"book":"1 ЦІМАФЕЯ","chapter":"2","verse":"2","text":"за цароў і за ўсіх уладцаў, каб нам весьці жыцьцё ціхае і маўклівае ў богабаязнай пабожнасьці і чысьціні;"},{"book":"1 ЦІМАФЕЯ","chapter":"2","verse":"3","text":"бо гэта добра і даспадобы Збаўцу нашаму Богу,"},{"book":"1 ЦІМАФЕЯ","chapter":"2","verse":"4","text":"Які хоча, каб усе людзі ўратаваліся і дасягнулі спазнаньня ісьціны."},{"book":"1 ЦІМАФЕЯ","chapter":"2","verse":"5","text":"Бо адзіны Бог, адзіны і пасрэднік паміж Богам і людзьмі, Чалавек Хрыстос Ісус,"},{"book":"1 ЦІМАФЕЯ","chapter":"2","verse":"6","text":"Які аддаў Сябе на адкупленьне ўсіх: такое было ў свой час сьведчаньне,"},{"book":"1 ЦІМАФЕЯ","chapter":"2","verse":"7","text":"дзеля якога я пастаўлены прапаведнікам і апосталам - праўду кажу ў Хрысьце, не маню, - настаўнікам язычнікаў у веры і праўдзе."},{"book":"1 ЦІМАФЕЯ","chapter":"2","verse":"8","text":"І вось жадаю, каб на ўсякім месцы казалі малітвы мужчыны, узносячы чыстыя рукі бяз гневу і сумненьня;"},{"book":"1 ЦІМАФЕЯ","chapter":"2","verse":"9","text":"каб гэтак сама і жанчыны, у прыстойнай вопратцы, сарамяжліва і цнатліва, упрыгожвалі сябе не заплятаньнем валасоў, ні золатам, ні жэмчугам, ні каляровымі строямі,"},{"book":"1 ЦІМАФЕЯ","chapter":"2","verse":"10","text":"а добрымі справамі, як прыстойна жанчынам, што прысьвячаюць сябе пабожнасьці."},{"book":"1 ЦІМАФЕЯ","chapter":"2","verse":"11","text":"Жанчына хай вучыцца маўкліва, у вялікай пакоры;"},{"book":"1 ЦІМАФЕЯ","chapter":"2","verse":"12","text":"а вучыць жанчыне не дазваляю, ні верхаводзіць над мужчынам, а быць у маўклівасьці."},{"book":"1 ЦІМАФЕЯ","chapter":"2","verse":"13","text":"Бо раней створаны Адам, а потым Ева;"},{"book":"1 ЦІМАФЕЯ","chapter":"2","verse":"14","text":"і не Адам зваблены, а жонка, звабіўшыся, пераступіла закон;"},{"book":"1 ЦІМАФЕЯ","chapter":"2","verse":"15","text":"аднак жа ўратуецца празь дзетародства, калі застанецца ў веры і любові і ў сьвятасьці з цнотаю."}]}