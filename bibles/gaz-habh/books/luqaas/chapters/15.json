{"data":[{"book":"Luqaas","chapter":"15","verse":"1","text":"Gaaf tokko warri qaraxa fuudhanii fi cubbamoonni hundi Yesuusin dhaggeeffachuudhaaf isa biratti walitti qabamaa turan."},{"book":"Luqaas","chapter":"15","verse":"2","text":"Fariisonnii fi barsiistonni seeraa garuu, “Namichi kun cubbamoota simata; isaan wajjinis ni nyaata” jedhanii guunguman."},{"book":"Luqaas","chapter":"15","verse":"3","text":"Yesuusis akkana jedhee fakkeenya kana isaanitti hime;"},{"book":"Luqaas","chapter":"15","verse":"4","text":"“Isin keessaa namni hoolota dhibba qabu tokko yoo hoolaan tokko jalaa bade, hoolota sagaltamii sagallan kaan lafa tikaatti dhiisee hamma hoolaa bade sana argatutti kan barbaaduu hin deemne eenyu?"},{"book":"Luqaas","chapter":"15","verse":"5","text":"Yommuu argatus gammadee gatiittii isaa irratti baatee,"},{"book":"Luqaas","chapter":"15","verse":"6","text":"mana isaatti gala. Innis michoota isaatii fi olloota isaa walitti waamee, ‘Ani hoolaa koo kan bade sana argadheeraatii na wajjin gammadaa’ jedha."},{"book":"Luqaas","chapter":"15","verse":"7","text":"Ani isinittin hima; sababii qajeeltota qalbii jijjiirrachuun isaan hin barbaachifne sagaltamii sagalii irra sababii cubbamaa qalbii jijjiirratu tokkootiif samii keessatti gammachuun guddaan akkasuma ni taʼa."},{"book":"Luqaas","chapter":"15","verse":"8","text":"“Yookaan mee dubartii saantima meetii kudhan qabdu jalaa tokko badeera haa jennuu; isheen ibsaa qabsiifattee, manas hartee hamma saantima sana argatutti jabeessitee hin barbaaddattuu?"},{"book":"Luqaas","chapter":"15","verse":"9","text":"Isheenis yommuu argatutti michoota isheetii fi olloota ishee walitti waamtee, ‘Ani saantima koo kan bade sana argadheeraatii na wajjin gammadaa’ jetti."},{"book":"Luqaas","chapter":"15","verse":"10","text":"Ani isinittin hima; sababii cubbamaa qalbii jijjiirratu tokkootiif ergamoonni Waaqaa akkasuma ni gammadu.”"},{"book":"Luqaas","chapter":"15","verse":"11","text":"Yesuus ittuma fufee akkana jedhe; “Namicha ilmaan lama qabu tokkotu ture."},{"book":"Luqaas","chapter":"15","verse":"12","text":"Ilmi quxisuun abbaa isaatiin ‘Yaa abbaa ko, qabeenya kee irraa qooda na gaʼu naa kenni’ jedhe. Abbaanis qabeenya isaa lamaan isaaniitiif ni hire."},{"book":"Luqaas","chapter":"15","verse":"13","text":"“Ilmi quxisuun sunis utuu hin turin waan qabu hunda walitti qabatee biyya fagoo dhaqe; achittis qabeenya isaa jireenya bashannanuu irratti balleesse."},{"book":"Luqaas","chapter":"15","verse":"14","text":"Erga inni waan hunda fixee booddee beelli hamaan biyya sanatti buʼe; innis rakkachuu jalqabe."},{"book":"Luqaas","chapter":"15","verse":"15","text":"Kanaafuu dhaqee lammiiwwan biyyasii keessaa isa tokkotti gale; namichi sunis akka inni booyyee tiksuuf lafa tikaatti isa erge."},{"book":"Luqaas","chapter":"15","verse":"16","text":"Gurbichis qola booyyeen nyaattu sana nyaatee garaa guutachuu kajeela ture; garuu namni tokko iyyuu waa isatti hin kennu ture."},{"book":"Luqaas","chapter":"15","verse":"17","text":"“Innis yommuu of beeketti akkana jedhe; ‘Tajaajiltoonni mana abbaa kootti qacaraman hammamitu buddeena gaʼee irraa hafu qaba! Ani garuu asitti beelaan nan duʼa."},{"book":"Luqaas","chapter":"15","verse":"18","text":"Ani kaʼeen abbaa kootti deebiʼee akkana jedhaan; “Yaa abbaa ko, ani samii fi sitti cubbuu hojjedheera."},{"book":"Luqaas","chapter":"15","verse":"19","text":"Siʼachi ilma kee jedhamuun naaf hin malu; tajaajiltoota kee keessaa akka isa tokkootti na ilaali.” ’"},{"book":"Luqaas","chapter":"15","verse":"20","text":"Innis kaʼee gara abbaa isaa dhaqe."},{"book":"Luqaas","chapter":"15","verse":"21","text":"“Gurbichis, ‘Yaa abbaa ko, ani samii fi sitti cubbuu hojjedheera; siʼachi ilma kee jedhamuun naaf hin malu’ jedheen."},{"book":"Luqaas","chapter":"15","verse":"22","text":"“Abbaan isaa garuu garboota isaatiin akkana jedhe; ‘Dafaatii uffata uffata hunda caalu fidaa isatti uffisaa; quba isaatti qubeelaa, miilla isaattis kophee kaaʼaa."},{"book":"Luqaas","chapter":"15","verse":"23","text":"Dibicha gabbataa fidaatii qalaa; haa nyaannuu; haa gammannus."},{"book":"Luqaas","chapter":"15","verse":"24","text":"Ilmi koo kun duʼee tureetii; amma immoo jireenyatti deebiʼeeraa. Badees ture; amma immoo argameera.’ Isaanis gammaduu jalqaban."},{"book":"Luqaas","chapter":"15","verse":"25","text":"“Yeroo sanatti ilmi inni hangafti lafa qotiisaa ture; innis yeroo dhufee manatti dhiʼaatetti muuziiqaa fi sirba dhagaʼe."},{"book":"Luqaas","chapter":"15","verse":"26","text":"Kanaafuu tajaajiltoota keessaa nama tokko waamee waan taʼaa jiru gaafate."},{"book":"Luqaas","chapter":"15","verse":"27","text":"Tajaajilaan sunis deebisee, ‘Obboleessi kee galeera; abbaan kees waan ilma isaa nagaa fi fayyaadhaan argateef dibicha gabbataa qale’ jedheen."},{"book":"Luqaas","chapter":"15","verse":"28","text":"“Obboleessi hangafni garuu aaree ol seenuu dide; kanaaf abbaan isaa gad baʼee isa kadhate."},{"book":"Luqaas","chapter":"15","verse":"29","text":"Inni immoo deebisee abbaa isaatiin akkana jedhe; ‘Ilaa ani waggoota kanneen hunda akkuma garbaatti siif hojjechaan ture; ajaja kee illee didee hin beeku. Ati garuu akka ani michoota koo wajjin gammaduuf takkumaa ilmoo reʼee tokko illee naa hin kennine."},{"book":"Luqaas","chapter":"15","verse":"30","text":"Garuu ilmi kee inni sagaagaltoota wajjin qabeenya kee balleesse kun deebiʼee manatti gallaan dibicha gabbataa qalteef!’"},{"book":"Luqaas","chapter":"15","verse":"31","text":"“Abbaan isaas akkana jedheen; ‘Yaa ilma koo ati yeroo hunda anuma wajjin jirta; wanni ani qabu hundinuus kanuma kee ti."},{"book":"Luqaas","chapter":"15","verse":"32","text":"Garuu obboleessi kee inni duʼee ture kun waan jireenyatti deebiʼeef nu gammaduu fi ililchuu qabna. Inni badee ture; amma immoo argameera.’ ”"}]}