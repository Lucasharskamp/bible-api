{"data":[{"book":"Daniel","chapter":"5","verse":"1","text":"Kung Belshassar [Nabonidus son och medregent] anordnade en stor festmåltid (bankett, en galamåltid med religiösa inslag) [i staden Babylon] för tusen stormän (högt uppsatta gäster) och drack vin med dem."},{"book":"Daniel","chapter":"5","verse":"2","text":"Medan Belshassar drack vin (påverkad av alkoholen), befallde han att guld- och silverkärlen som hans företrädare (far, förfader, kanske farfar) Nebukadnessar hade plundrat från templet i Jerusalem skulle hämtas fram så att kungen, hans stormän, hans fruar och konkubiner (älskarinnor) kunde dricka ur dem."},{"book":"Daniel","chapter":"5","verse":"3","text":"Då bar man fram guldkärlen som hade tagits ur Guds tempel i Jerusalem. Kungen, hans stormän, hans fruar och konkubiner drack vin ur dem."},{"book":"Daniel","chapter":"5","verse":"4","text":"Medan de drack prisade de sina gudar av guld, silver, koppar, järn, trä och sten."},{"book":"Daniel","chapter":"5","verse":"5","text":"I samma stund syntes (kom det fram) fingrar från en människohand som skrev på den vitkalkade väggen mitt emot den stora ljusstaken i kungens palats. Kungen såg [följde med blicken] baksidan på handen som skrev."},{"book":"Daniel","chapter":"5","verse":"6","text":"Kungens [Belshassars] ansikte bleknade (hans glans förändrades), hans tankar skrämde honom, hans höftleder gav vika och hans knän skakade. [Ordagrant står det ”knutar/leder hans höft gav vika”, vilket också kan beskriva ett urinläckage eller ofrivillig tarmtömning.]"},{"book":"Daniel","chapter":"5","verse":"7","text":"Kungen ropade med hög röst att man skulle hämta besvärjarna, drömtydarna (kaldéerna) och astrologerna. Han sade till de visa i Babylon: ”Den som kan läsa skriften och tala om för mig vad den betyder ska bli klädd i purpur [få kunglig status], få en guldkedja runt sin hals [se 1 Mos 41:42; Est 8:15] och bli den tredje i riket.” [Detta stämmer historiskt. Belshassars far Nabonidus var kung, men eftersom han var borta längre perioder insatte han sin son som medregent. Belshassar är den andre i rang och har befogenhet att insätta den tredje i riket.]"},{"book":"Daniel","chapter":"5","verse":"8","text":"Då kom kungens alla vise män in, men de kunde inte läsa skriften och inte heller berätta för kungen vad texten betydde (ge uttydningen). [Skriften bestod av fyra arameiska ord, se Dan 5:25-28. Arameiska var det vardagliga språket i Babylon, så de kunde troligtvis läsa orden. Svårigheten var att orden både var verb och substantiv. Även om de kom fram till den exakta betydelsen var det ingen fullständig mening. En uttydning krävdes också för att få fram ett meningsfullt budskap.]"},{"book":"Daniel","chapter":"5","verse":"9","text":"Kung Belshassar blev ännu mer förskräckt och alldeles likblek (färgen vek bort från hans ansikte). Hans stormän var också helt rådvilla (omskakade, förstummade av rädsla eftersom de inte förstod vad som hänt)."},{"book":"Daniel","chapter":"5","verse":"10","text":"[Ryktet om vad som hänt spred sig snabbt i palatset.] När drottningen [troligtvis Nebukadnessars fru eller dotter] fick höra vad kungen och stormännen sade gick hon till festsalen."},{"book":"Daniel","chapter":"5","verse":"11","text":"Det finns en man i ditt rike som har heliga gudars ande i sig. I din företrädares (fars eller kanske farfars) dagar [se vers 2] visade han sig ha insikt (ljus), förstånd och vishet som gudarna. Din företrädare, kung Nebukadnessar, satte honom över spåmännen (skrivare, från ordet för penna), besvärjarna (exorcister, medier som talade med andar), drömtydarna (kaldéerna) och astrologerna (från ordet att rista, avgöra och utröna)."},{"book":"Daniel","chapter":"5","verse":"12","text":"Mannen jag pratar om heter Daniel, han fick [det babyloniska] namnet Belteshassar [Dan 1:7]. Han hade en extraordinär ande (en andlig förmåga utöver det vanliga, se vers 11), kunskap och förmåga att tyda drömmar, lösa gåtor och lösa invecklade problem (lösa upp knutar). Kalla in Daniel. Han kan tolka (tyda) skriften på väggen.”"},{"book":"Daniel","chapter":"5","verse":"13","text":"Så blev Daniel [som nu är i 80-årsåldern] förd till kungen, och kungen sade till honom: ”Du är ju Daniel, en av de judiska fångar som min företrädare (far), kungen, förde hit från Juda!"},{"book":"Daniel","chapter":"5","verse":"14","text":"Jag har hört att du har gudars ande i dig, och att du har insikt (ljus, klarhet), förstånd och extraordinär vishet. [Till skillnad från vers 11, utelämnar Belshassar ordet ”helig”. Både drottningen och Nebukadnessar använder frasen ”heliga gudars ande”, se Dan 5:11; 4:5, 6, 15. Det verkar som om det inte finns något som är heligt för Belshassar.]"},{"book":"Daniel","chapter":"5","verse":"15","text":"De vise männen och besvärjarna fördes till mig för att läsa denna skrift och förklara vad den betyder (ge uttydningen), men de kunde inte ge någon förklaring."},{"book":"Daniel","chapter":"5","verse":"16","text":"Men jag har hört om dig, att du kan ge uttydningar och ge svar på svåra frågor. Läs texten och förklara vad det betyder för mig. Om du kan göra det ska jag klä dig i purpur [ge dig kunglig status], hänga en guldkedja runt din hals och ge dig den tredje högsta positionen i riket.”"},{"book":"Daniel","chapter":"5","verse":"17","text":"Då svarade Daniel kungen:"},{"book":"Daniel","chapter":"5","verse":"18","text":"O kung, den högsta Guden gav din företrädare (far, förfader, kanske farfar) Nebukadnessar ett rike, storhet, ära och majestät."},{"book":"Daniel","chapter":"5","verse":"19","text":"Eftersom Gud hade låtit honom få så stor makt, darrade människor från alla folk, stammar och språkgrupper inför honom."},{"book":"Daniel","chapter":"5","verse":"20","text":"Men när Nebukadnessar blev högmodig och arrogant (hans hjärta lyftes upp och hans ande förhärdades så han agerade stolt), störtades han från sin kungatron och blev fråntagen sin ära."},{"book":"Daniel","chapter":"5","verse":"21","text":"Han drevs bort från människor, och hans hjärta blev som ett djurs. Han levde bland vildåsnor och åt gräs som en oxe och hans kropp fuktades av himlens dagg. Detta pågick ända tills han insåg att Gud den Högste råder över människors riken och upphöjer vem han vill till att härska över dem."},{"book":"Daniel","chapter":"5","verse":"22","text":"Men du Belshassar, hans efterträdare (son, ättling, kanske barnbarn), har ändå inte ödmjukat ditt hjärta trots att du visste allt detta."},{"book":"Daniel","chapter":"5","verse":"23","text":"I stället har du satt dig upp mot himmelens Herre. Du tog fram kärlen från hans hus [templet i Jerusalem]. Sedan drack du, dina stormän, dina fruar och konkubiner (älskarinnor) vin ur dem. Du prisade gudar av silver och guld, brons, järn, trä och sten – gudar som varken kan se eller höra eller förstå! Men du har inte ärat den Gud som har ditt nästa andetag och hela din existens (alla dina vägar) i sin hand! [I stället har du vanärat och hädat honom – detta är allvarligt.]"},{"book":"Daniel","chapter":"5","verse":"24","text":"Därför har han sänt denna hand och skrivit detta."},{"book":"Daniel","chapter":"5","verse":"25","text":"Det här är skriften (texten) som är skriven:"},{"book":"Daniel","chapter":"5","verse":"26","text":"Detta är vad orden betyder (vad som ska ske):"},{"book":"Daniel","chapter":"5","verse":"27","text":"Tekel (vägd) – du har blivit vägd på balansvågen och funnen för lätt (otillräcklig, det saknas)."},{"book":"Daniel","chapter":"5","verse":"28","text":"Peres (delad) – Ditt rike har blivit delat och ska ges åt meder och perser.”"},{"book":"Daniel","chapter":"5","verse":"29","text":"På Belshassars befallning blev Daniel klädd i purpur [fick kunglig status], en guldkedja hängdes om hans hals, och man utropade honom att få den tredje högsta positionen i riket."},{"book":"Daniel","chapter":"5","verse":"30","text":"Samma natt blev Belshassar, kaldéernas [det babyloniska folkets] kung, dödad."},{"book":"Daniel","chapter":"5","verse":"31","text":"Dareios, medern, tog över riket. Han var då 62 år gammal."}]}