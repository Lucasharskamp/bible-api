{"data":[{"book":"2 Weche Mag Ndalo","chapter":"10","verse":"1","text":"Rehoboam nodhi Shekem nimar jo-Israel duto nodhi kuno mondo okete ruoth."},{"book":"2 Weche Mag Ndalo","chapter":"10","verse":"2","text":"Kane Jeroboam wuod Nebat nowinjo wachni (ne en Misri kuma noringo odhiye koa kuom Ruoth Solomon), noduogo koa Misri."},{"book":"2 Weche Mag Ndalo","chapter":"10","verse":"3","text":"Omiyo negioro joote ir Jeroboam, mi nobiro ir Rehoboam kaachiel gi jo-Israel duto mi giwachone niya,"},{"book":"2 Weche Mag Ndalo","chapter":"10","verse":"4","text":"“Wuonu nomiyowa tingʼ mapek, to koro yie iket tingʼ mapekno kod tij achunano obednwa mayot, to wabiro tiyoni.”"},{"book":"2 Weche Mag Ndalo","chapter":"10","verse":"5","text":"Rehoboam nodwoko niya, “Dhi uduog ira bangʼ ndalo adek.” Bangʼe negia ma gidhi."},{"book":"2 Weche Mag Ndalo","chapter":"10","verse":"6","text":"Eka Ruoth Rehoboam nonono jodongo manotiyo e bwo wuon-gi Solomon kapod ongima. Nopenjogi niya, “Ere kaka unyalo ngʼadona rieko mondo adwok jogi?”"},{"book":"2 Weche Mag Ndalo","chapter":"10","verse":"7","text":"Negidwoke niya, “Kiyie bedo mangʼwon ne jogi kilombogi kendo kimiyogi dwoko mowinjore, to gibiro bedo jotichni ndalo duto.”"},{"book":"2 Weche Mag Ndalo","chapter":"10","verse":"8","text":"To Rehoboam nodagi rieko mane jodongo ongʼadone kendo nopimo wach gi mbesene mane odongogo kendo ne tiyone."},{"book":"2 Weche Mag Ndalo","chapter":"10","verse":"9","text":"Nopenjogi niya, “Un to uneno nangʼo? Ere kaka dwadwok jogi mawacho ni, ‘Dwok chien tingʼ mapek mane wuonu oketo kuomwa’?”"},{"book":"2 Weche Mag Ndalo","chapter":"10","verse":"10","text":"Mbesene mane odongogo nodwoke niya, “Dwok jogo mosekwayi ni, ‘Wuonu noketo tingʼ mapek kuomwa, yie iket tingʼni obed mayot.’ Koro nyisgi ni, ‘Lith lweta matin duongʼ moloyo nungo wuonwa."},{"book":"2 Weche Mag Ndalo","chapter":"10","verse":"11","text":"Wuonwa noketo kuomu tingʼ mapek; an to abiro medo pekne moloyo. Wuonwa nochwadou gi boka, an to abiro chwadou malit makecho ka thomoni.’ ”"},{"book":"2 Weche Mag Ndalo","chapter":"10","verse":"12","text":"Bangʼ ndalo adek Jeroboam kod oganda duto noduogo ir Rehoboam mana kaka ruoth nosewacho niya, “Dwoguru ira bangʼ ndalo adek.”"},{"book":"2 Weche Mag Ndalo","chapter":"10","verse":"13","text":"Ruoth nodwokogi kager. Notamore tiyo gi rieko mane jodongo ongʼadone,"},{"book":"2 Weche Mag Ndalo","chapter":"10","verse":"14","text":"moluwo rieko mbesene mowacho niya, “Wuonwa nomiyou tingʼ mapek, an to abiro miyou tingʼ mapek moloyo. Wuonwa nochwadou gi boka, an to abiro chwadou malit ka thomoni makecho.”"},{"book":"2 Weche Mag Ndalo","chapter":"10","verse":"15","text":"Omiyo ruoth ne ok odewo kwayo mar ji, nimar Nyasaye ema nomiyo mano otimore mondo ochop wach mane Jehova Nyasaye owacho gi dho Ahija ja-Shilo ne Jeroboam wuod Nebat."},{"book":"2 Weche Mag Ndalo","chapter":"10","verse":"16","text":"Kane jo-Israel duto noneno ni ruoth nodagi winjo wachgi, negidwoko ruoth niya,"},{"book":"2 Weche Mag Ndalo","chapter":"10","verse":"17","text":"To ni jo-Israel mane odak e mier mag Juda, Rehoboam ne pod jatendgi."},{"book":"2 Weche Mag Ndalo","chapter":"10","verse":"18","text":"Ruoth Rehoboam nooro Adoniram mane jarit joma ichuno mondo oti githuon to jo-Israel duto nochiele gi kite motho. Kata kamano Ruoth Rehoboam nonwangʼo thuolo moidho gache nyaka Jerusalem mondo otony."},{"book":"2 Weche Mag Ndalo","chapter":"10","verse":"19","text":"Kuom mano Israel nongʼanyo ni joka Daudi nyaka chil kawuono."}]}