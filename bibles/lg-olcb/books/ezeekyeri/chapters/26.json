{"data":[{"book":"Ezeekyeri","chapter":"26","verse":"1","text":"Awo olwatuuka mu mwaka ogw’ekkumi n’ogumu ku lunaku olw’olubereberye mu mwezi, ekigambo kya Mukama Katonda ne kinzijira n’aŋŋamba nti,"},{"book":"Ezeekyeri","chapter":"26","verse":"2","text":"“Omwana w’omuntu, kubanga Ttuulo yakuba mu ngalo n’ayogera ku Yerusaalemi nti, ‘Otyo! Omulyango ogw’amawanga gumenyeddwa, era n’enzigi zinzigguliddwa kaakano nga bw’afuuse amatongo, ndigaggawala,’"},{"book":"Ezeekyeri","chapter":"26","verse":"3","text":"Mukama Katonda kyava ayogera nti, Nkuvunaana ggwe Ttuulo, ndiyimusa amawanga mangi gakulumbe, ng’ennyanja bw’esitula amayengo gaayo."},{"book":"Ezeekyeri","chapter":"26","verse":"4","text":"Balimenya bbugwe wa Ttuulo, ne basuula n’emirongooti gye, era ndiggyawo ebifunfugu bye byonna ne mmufuula olwazi olwereere."},{"book":"Ezeekyeri","chapter":"26","verse":"5","text":"Wakati mu nnyanja alibeera ekifo eky’okwanjulurizangamu obutimba obw’ebyennyanja, kubanga nze njogedde bw’ayogera Mukama Katonda. Alifuuka omunyago ogw’amawanga,"},{"book":"Ezeekyeri","chapter":"26","verse":"6","text":"era ebifo bye eby’oku lukalu kw’abeera birimalibwawo ekitala. Olwo balimanya nga nze Mukama."},{"book":"Ezeekyeri","chapter":"26","verse":"7","text":"“Era Mukama Katonda agamba nti, ‘Ndiweereza Nebukadduneeza kabaka w’e Babulooni kabaka wa bakabaka, eri Ttuulo okuva mu bukiikakkono, ng’alina embalaasi n’amagaali, n’abeebagala embalaasi n’eggye eddene."},{"book":"Ezeekyeri","chapter":"26","verse":"8","text":"Alitta n’ekitala abatuuze bo ababeera ku lukalu, era alizimba ebigo okukwolekera, n’ateekawo n’ebitindiro okutuuka ku bbugwe wo n’akwolekeza n’engabo."},{"book":"Ezeekyeri","chapter":"26","verse":"9","text":"Alitunuza ebintu bye ebitomera eri bbugwe wo, n’amenyaamenya emirongooti gyo n’ebyokulwanyisa bye."},{"book":"Ezeekyeri","chapter":"26","verse":"10","text":"Embalaasi ze ziriba nnyingi nnyo, n’enfuufu yaazo erikubikka era ne bbugwe wo alinyeenyezebwa olw’amaloboozi g’embalaasi ennwanyi, n’olw’ebiwalulibwa n’amagaali bw’aliyingira mu wankaaki wo, ng’abasajja bwe bayingira mu kibuga, nga bbugwe waakyo abotoddwamu ekituli."},{"book":"Ezeekyeri","chapter":"26","verse":"11","text":"Embalaasi ze ziririnyirira enguudo zo; n’abantu bo alibatta n’ekitala era n’empagi zo ez’amaanyi zirisuulibwa ku ttaka."},{"book":"Ezeekyeri","chapter":"26","verse":"12","text":"Balinyaga obugagga bwo ne babba n’ebyamaguzi byo; balimenya bbugwe wo ne basaanyaawo n’ennyumba zo ennungi, n’amayinja go n’embaawo zo era n’ebifunfugu birisuulibwa wakati mu nnyanja."},{"book":"Ezeekyeri","chapter":"26","verse":"13","text":"Ndikomya okuyimba kwo, era n’amaloboozi ag’ennanga zo tegaliwulirwa nate."},{"book":"Ezeekyeri","chapter":"26","verse":"14","text":"Ndikufuula olwazi olwereere, era olibeera ekifo eky’okwanjulurizangamu obutimba obw’ebyennyanja. Tolizimbibwa nate, kubanga nze Mukama njogedde, bw’ayogera Mukama Katonda.’"},{"book":"Ezeekyeri","chapter":"26","verse":"15","text":"“Bw’ati bw’ayogera Mukama Katonda eri Ttuulo nti, Ebifo ebiri ku lubalama lw’ennyanja tebirikankana olw’okubwatuka olw’okugwa kwo, abaliba balumizibbwa bwe balisinda, n’abalala ne battibwa wakati mu ggwe?"},{"book":"Ezeekyeri","chapter":"26","verse":"16","text":"Olwo abalangira bonna ab’oku lukalu lw’ennyanja baliva ku ntebe zaabwe ez’obwakabaka ne bambulamu ebyambalo byabwe ne baggyako n’engoye zaabwe ez’emiddalizo. Mu kutya okungi, balituula wansi ku ttaka, nga bakankana buli kaseera nga basamaaliridde."},{"book":"Ezeekyeri","chapter":"26","verse":"17","text":"Balikukungubagira ne bakugamba nti,"},{"book":"Ezeekyeri","chapter":"26","verse":"18","text":"Kaakano olubalama lw’ennyanja"},{"book":"Ezeekyeri","chapter":"26","verse":"19","text":"“Bw’ati bw’ayogera Mukama Katonda nti, ‘Bwe ndikufuula ekibuga ekirimu ebifulukwa, ng’ebibuga ebitakyabaamu bantu era bwe ndikuyimusizaako obuziba bw’ennyanja, n’amazzi gaayo ne gakubikka,"},{"book":"Ezeekyeri","chapter":"26","verse":"20","text":"kale ndikussa wansi ng’abo abagenda mu bunnya eri abaafa edda. Olibeera wansi mu ttaka, mu bifo ebyazika edda ennyo, n’abo abaserengeta mu bunnya, so tojja kudda wadde okufuna ekifo mu nsi ya balamu."},{"book":"Ezeekyeri","chapter":"26","verse":"21","text":"Ndikutuusa ku nkomerero embi, so toliwulirwa nate. Balikunoonya, naye toliddayo kulabika,’ bw’ayogera Mukama Katonda.”"}]}