{"data":[{"book":"2. Korintským","chapter":"8","verse":"1","text":"Musím vám teď povědět, jak ohromně zapůsobila Boží milost v křesťanských obcích v Makedonii."},{"book":"2. Korintským","chapter":"8","verse":"2","text":"Ačkoliv se tam museli potýkat s všelijakými nesnázemi a podstoupit nejednu tvrdou zkoušku, byla radost věřících tak veliká, že při vší své chudobě sebrali mezi sebou neuvěřitelnou částku."},{"book":"2. Korintským","chapter":"8","verse":"3","text":"Nedávali jen to, co jim přebývalo, ale daleko víc."},{"book":"2. Korintským","chapter":"8","verse":"4","text":"Pokládali to za vyznamenání, že se mohli podílet na sbírce pro jeruzalémské křesťany."},{"book":"2. Korintským","chapter":"8","verse":"5","text":"Jejich obětavost předstihla všechna moje očekávání – tak úplně se dali k dispozici Bohu a v jeho jménu i nám."},{"book":"2. Korintským","chapter":"8","verse":"6","text":"Proto jsem požádal Tita, který u vás začal organizovat sbírku už dříve, aby se k vám znovu vypravil a pomohl vám toto dílo lásky dokončit."},{"book":"2. Korintským","chapter":"8","verse":"7","text":"Není nic, čeho by se vám nedostávalo: víra, účinné slovo, poznání, dobrá vůle i vřelý vztah k nám – ve všem můžete být dáváni za vzor. Doufám, že i váš příspěvek k této službě lásky bude stejně příkladný."},{"book":"2. Korintským","chapter":"8","verse":"8","text":"Neberte to jako příkaz. Přál bych si jen, abyste dokázali svou lásku stejně horlivě."},{"book":"2. Korintským","chapter":"8","verse":"9","text":"Jistě jste nezapomněli, co pro vás udělal Kristus: sám bohatý, kvůli vám vzal na sebe dobrovolně chudobu, abyste vy jeho chudobou zbohatli."},{"book":"2. Korintským","chapter":"8","verse":"10-12","text":"Měli byste tedy ten nápad, který se zrodil u vás, dotáhnout až do konce. Když jste začali s takovým nadšením, nepolevujte nyní a ochotně dávejte, kolik můžete. Kdo více dát nemůže, ať se netrápí. Bohu záleží na ochotě, a ne na velikosti daru."},{"book":"2. Korintským","chapter":"8","verse":"13-14","text":"Nejde o to, aby si jiní mohli dopřávat na váš účet. Ale jestliže se vám nyní vede lépe, rozdělte se s potřebnějšími. Vždyť oni mohou zase pomoci vám, když se situace změní. Tak budete mít každý právě tolik, kolik potřebujete,"},{"book":"2. Korintským","chapter":"8","verse":"15","text":"jak čteme v Písmu o Izraelcích sbírajících pokrm na poušti: „Kdo nashromáždil více, tomu nepřebývalo, kdo nasbíral méně, neměl nedostatek.“"},{"book":"2. Korintským","chapter":"8","verse":"16","text":"Jsem vděčný Bohu za to, že Titus k vám přilnul stejně jako já."},{"book":"2. Korintským","chapter":"8","verse":"17","text":"Můj návrh hned s radostí přijal, ale myslím, že by byl tak jako tak využil první příležitosti vydat se opět k vám."},{"book":"2. Korintským","chapter":"8","verse":"18","text":"Posílám s ním ještě jednoho bratra, kterého si pro jeho oddanost ve službě Kristu váží ve všech církvích."},{"book":"2. Korintským","chapter":"8","verse":"19","text":"Byl vybrán, aby mě doprovázel do Jeruzaléma s výtěžkem sbírky, jež má oslavit našeho Pána a veřejně prokázat naši horlivost k službě."},{"book":"2. Korintským","chapter":"8","verse":"20","text":"Předejde se tak možným pozdějším dohadům, zda se opravdu všechny peníze dostaly tam, kam byly určeny."},{"book":"2. Korintským","chapter":"8","verse":"21","text":"Bůh ví, že nikoho z nás by ani ve snu nenapadlo zpronevěřit jediný haléř, ale abychom vyloučili i sebenepatrnější podezření, zařídili jsme to raději takto."},{"book":"2. Korintským","chapter":"8","verse":"22","text":"Doprovází je ještě další bratr, mnohokrát již osvědčený jako upřímný křesťan. Těší se k vám, protože jsem mu vyprávěl o vašem nadšení pro pomoc druhým. Přijměte je tedy všechny přívětivě."},{"book":"2. Korintským","chapter":"8","verse":"23","text":"Titus je v této věci mým zplnomocněným zástupcem. Je to můj nejbližší spolupracovník. Ostatní dva vyslaly zdejší církve jako své nejlepší představitele."},{"book":"2. Korintským","chapter":"8","verse":"24","text":"Ukažte jim, že všechny moje chvály na vás nebyly plané."}]}