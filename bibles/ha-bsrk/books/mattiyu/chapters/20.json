{"data":[{"book":"Mattiyu","chapter":"20","verse":"1","text":"“Mulkin sama yana kama da wani mai gona, wanda ya fita da sassafe don yă yi hayar mutane su yi aiki a gonar inabinsa."},{"book":"Mattiyu","chapter":"20","verse":"2","text":"Ya yarda yă biya su dinari guda a yini, sai ya tura su gonar inabinsa."},{"book":"Mattiyu","chapter":"20","verse":"3","text":"“Wajen sa’a ta uku, ya fita sai ya ga waɗansu suna tsattsaye a bakin kasuwa ba sa kome."},{"book":"Mattiyu","chapter":"20","verse":"4","text":"Ya ce musu, ‘Ku ma ku tafi gonar inabina ku yi aiki, zan kuwa biya ku abin da ya dace.’"},{"book":"Mattiyu","chapter":"20","verse":"5","text":"Saboda haka suka tafi."},{"book":"Mattiyu","chapter":"20","verse":"6","text":"Wajen sa’a ta goma sha ɗaya, ya sāke fita, ya tarar da waɗansu har yanzu suna tsattsaye. Ya tambaye su, ‘Don me kuke yini tsattsaye a nan ba kwa kome?’"},{"book":"Mattiyu","chapter":"20","verse":"7","text":"“Suka amsa, ‘Don ba wanda ya ɗauke mu aiki.’"},{"book":"Mattiyu","chapter":"20","verse":"8","text":"“Sa’ad da yamma ta yi, sai mai gonar inabin ya ce wa wakilinsa, ‘Kira ma’aikatan, ka biya su hakkin aikinsu, fara daga waɗanda aka ɗauke su a ƙarshe har zuwa na farko.’"},{"book":"Mattiyu","chapter":"20","verse":"9","text":"“Ma’aikatan da ka ɗauka wajen sa’a ta goma sha ɗaya suka zo, kowannensu kuwa ya karɓi dinari guda."},{"book":"Mattiyu","chapter":"20","verse":"10","text":"Saboda haka da waɗanda aka ɗauka da fari suka zo, sun zaci za su sami fiye da haka. Amma kowannensu ma ya karɓi dinari guda."},{"book":"Mattiyu","chapter":"20","verse":"11","text":"Sa’ad da suka karɓa, sai suka fara yin gunaguni a kan mai gonar."},{"book":"Mattiyu","chapter":"20","verse":"12","text":"Suna cewa, ‘Waɗannan mutanen da aka ɗauka a ƙarshe sun yi aikin sa’a ɗaya ne kawai, ka kuma mai da su daidai da mu da muka yini muna faman aiki, muka kuma sha zafin rana.’"},{"book":"Mattiyu","chapter":"20","verse":"13","text":"“Amma ya amsa wa ɗayansu ya ce, ‘Aboki, ban cuce ka ba. Ba ka yarda ka yi aiki a kan dinari guda ba?"},{"book":"Mattiyu","chapter":"20","verse":"14","text":"Ka karɓi hakkinka ka tafi. Ni na ga damar ba waɗannan na ƙarshe daidai da yadda na ba ka."},{"book":"Mattiyu","chapter":"20","verse":"15","text":"Ba ni da ikon yin abin da na ga dama da kuɗina ne? Ko kana kishi saboda ni mai kyauta ne?’"},{"book":"Mattiyu","chapter":"20","verse":"16","text":"“Saboda haka fa, na ƙarshe za su zama na farko, na farko kuma su zama na ƙarshe.”"},{"book":"Mattiyu","chapter":"20","verse":"17","text":"To, da Yesu yana haurawa zuwa Urushalima, sai ya ja almajiran nan goma sha biyu gefe, ya ce musu,"},{"book":"Mattiyu","chapter":"20","verse":"18","text":"“Za mu haura zuwa Urushalima, za a kuma bashe Ɗan Mutum ga manyan firistoci da malaman dokoki. Za su yi masa hukuncin kisa"},{"book":"Mattiyu","chapter":"20","verse":"19","text":"za su kuma bashe shi ga Al’ummai su yi masa ba’a, su yi masa bulala, su kuma gicciye shi. A rana ta uku kuma a tashe shi!”"},{"book":"Mattiyu","chapter":"20","verse":"20","text":"Sai mahaifiyar ’ya’yan Zebedin nan ta zo wurin Yesu tare da ’ya’yanta, da ta durƙusa a ƙasa, sai ta roƙe shi yă yi mata wani abu."},{"book":"Mattiyu","chapter":"20","verse":"21","text":"Ya yi tambaya ya ce, “Mene ne kike so?”"},{"book":"Mattiyu","chapter":"20","verse":"22","text":"Yesu ya ce musu, “Ba ku san abin da kuke roƙo ba. Za ku iya sha daga kwaf da zan sha?”"},{"book":"Mattiyu","chapter":"20","verse":"23","text":"Yesu ya ce musu, “Tabbatacce za ku sha daga kwaf na, sai dai zama a damana, ko haguna, ba ni nake da izinin bayarwa ba. Waɗannan wurare na waɗanda Ubana ya shirya wa ne.”"},{"book":"Mattiyu","chapter":"20","verse":"24","text":"Da goman suka ji haka, sai suka yi fushi da ’yan’uwan nan biyu."},{"book":"Mattiyu","chapter":"20","verse":"25","text":"Yesu ya kira su wuri ɗaya ya ce, “Kun san cewa masu mulkin Al’ummai sukan nuna musu iko, hakimansu kuma sukan gasa musu iko."},{"book":"Mattiyu","chapter":"20","verse":"26","text":"Ba haka zai kasance da ku ba. Maimakon haka, duk mai son zama babba a cikinku, dole yă zama bawanku,"},{"book":"Mattiyu","chapter":"20","verse":"27","text":"kuma duk mai son zama shugaba, dole yă zama bawanku,"},{"book":"Mattiyu","chapter":"20","verse":"28","text":"kamar yadda Ɗan Mutum bai zo don a bauta masa ba, sai dai don yă yi bauta, yă kuma ba da ransa fansa saboda mutane da yawa.”"},{"book":"Mattiyu","chapter":"20","verse":"29","text":"Sa’ad da Yesu da almajiransa suke barin Yeriko, sai wani babban taro ya bi shi."},{"book":"Mattiyu","chapter":"20","verse":"30","text":"Makafi biyu kuwa suna zaune a bakin hanya, da suka ji cewa Yesu yana wucewa, sai suka ɗaga murya suka ce, “Ubangiji, Ɗan Dawuda, ka ji tausayinmu!”"},{"book":"Mattiyu","chapter":"20","verse":"31","text":"Mutane suka tsawata musu, suka ce musu su yi shiru. Sai suka ƙara ɗaga murya suna cewa, “Ubangiji, Ɗan Dawuda, ka ji tausayinmu!”"},{"book":"Mattiyu","chapter":"20","verse":"32","text":"Yesu ya tsaya ya kira su. Ya tambaye su, “Me kuke so in yi muku?”"},{"book":"Mattiyu","chapter":"20","verse":"33","text":"Suka amsa suka ce, “Ubangiji, muna so mu sami ganin gari.”"},{"book":"Mattiyu","chapter":"20","verse":"34","text":"Sai Yesu ya ji tausayinsu, ya taɓa idanunsu. Nan da nan kuwa suka sami ganin gari, suka kuma bi shi."}]}