{"data":[{"book":"Jenesis","chapter":"29","verse":"1","text":"Jekopu'a masetere hume vuno, zage hanati kaziga vahe'mofo mopafi uhanati'ne."},{"book":"Jenesis","chapter":"29","verse":"2","text":"Agra kesga huno trazampi keana, tinkerire tagufa afu kevu masenageno ke'ne, ana tikerireti sipisipiramina tina afi'za nezmize. Hanki ana tinkerimofo agitera ra have runkani rente'naze."},{"book":"Jenesis","chapter":"29","verse":"3","text":"Anante mika sipisipi kva vahe'mo'za utru hute'za, kerimofo agiteti havea atufe ante'ne'za, tina afi'za sipisipi zamia zamite'za, ete ana havea atufe'za ana kerimofo avazare runkani rentetere nehazane."},{"book":"Jenesis","chapter":"29","verse":"4","text":"Hagi Jekopu'a zamagrikura amanage hu'ne, Nafuheta tamagra igatire? Hige'za kenona hu'za, Tagra Haranitire."},{"book":"Jenesis","chapter":"29","verse":"5","text":"Hazageno Agra amanage huno zamasmi'ne, Nahori negeho Lebanina ke'nazo? Hige'za zamagra kenona amanage hu'naze, Tagra agrira ke'none."},{"book":"Jenesis","chapter":"29","verse":"6","text":"Hazageno Jekopu'a zamagrira amanage huno zamasmi'ne, Lebani'a knare huno mani'nefi? Hige'za zamagra hu'za, Agra knare huno mani'ne. Hanki antu ko, agri'mofa Resoli'a sipisipi zaga'ane ne-e."},{"book":"Jenesis","chapter":"29","verse":"7","text":"Hazageno Jekopu'a anage huno zamasmine, Keho, zagea anamifi megeno afu'zagarami eritru hukna omane'neanki, sipisipi afuzaga tina nezmita zamavareta vinke'za trazana ome neho, huno nehige'za,"},{"book":"Jenesis","chapter":"29","verse":"8","text":"zamagra amanage hu'naze, E'inahura osu'nenunkeno mika'a emetru hute'nageta, tinkeriretira have avaza'a eritreta tina afi zamisunke'za negahaze."},{"book":"Jenesis","chapter":"29","verse":"9","text":"Hagi Jekopu'a nanekea zamagrane nehigeno, Resoli'a agra sipisipi kva nehia mofakino, nefa sipisipi zamavareno e'ne."},{"book":"Jenesis","chapter":"29","verse":"10","text":"Jekopu'a nenogo Lebani mofa Resoli'ma sipisipi'ane ne-egeno, negeno vuno tin keriretira havea ome rekrehe huno, nerera nesaro Lebani sipisipia ti afizmi'ne."},{"book":"Jenesis","chapter":"29","verse":"11","text":"Anante Jekopu'a Resolina antako hunenteno, ranke huno zavi ate'ne."},{"book":"Jenesis","chapter":"29","verse":"12","text":"Jekopu'a Resolina amanage huno asamine, Nafakamofo nesaro Rebeka mofavre mani'noe, higeno Resoli'a agareno vuno nefa ome asmi'ne."},{"book":"Jenesis","chapter":"29","verse":"13","text":"Hanki Lebani'a nesaro mofavre nenogo nenekema nentahino'a, ome ke'naku agareno vuno, ome anukino antako hunenteno avreno noma'afi e'ne. Ana higeno Jekopu'a hakare'a kea asami vaga'rene."},{"book":"Jenesis","chapter":"29","verse":"14","text":"Ana hutegeno Lebani'a amanage huno asami'ne, Kagra nagri kora mani'nane. Higeno Jekopu'a anante mago ika agrane mani'ne."},{"book":"Jenesis","chapter":"29","verse":"15","text":"Hagi Lebani'a amanage huno Jekopuna asami'ne, Kagra nagri kora mani'nankure hunka amne eri'zana e'origahane. Nama'a kagrira miza hugantegahufi nasamio?"},{"book":"Jenesis","chapter":"29","verse":"16","text":"Lebani'a tare mofatre zanante'ne, kotamofo agi'a Lia'e, osi'mofo agi'a Resoli'e."},{"book":"Jenesis","chapter":"29","verse":"17","text":"Lia avurgamo'a kazakiri'ne, hagi Resoli avurgamo'ene, avufgamo enena knarezantfa hu'ne."},{"book":"Jenesis","chapter":"29","verse":"18","text":"Jekopu'a Resolina avesinenteno amanage hu'ne, Nagra 7ni'a kafufi mofaka'a Resolima a'ma erinte'nakura erizanka'a erigantegahue."},{"book":"Jenesis","chapter":"29","verse":"19","text":"Higeno Lebani'a amanage hu'ne, Ru vahe ami'zankura kagri'ma kamisuana knare hu'neanki nagrane manio."},{"book":"Jenesis","chapter":"29","verse":"20","text":"Jekopu'a 7ni'a zagegfufi Resolima a'ma erikura eri'zana eri'neankino, ana knamo'a agritera osi knasente'ne. Na'ankure agrama Resolima avesinte'negu anara hu'ne."},{"book":"Jenesis","chapter":"29","verse":"21","text":"Hagi henka ana knamo'a vagaregeno Jekopu'a amanage huno Lebanikura hu'ne, Knama nami'nana knamo'a hago vagareanki, a'ni'a namige'na ara eri'neno."},{"book":"Jenesis","chapter":"29","verse":"22","text":"Higeno Lebani'a ana kumate vahera miko zamare tru huno, aravema hu ne'za kre'ne."},{"book":"Jenesis","chapter":"29","verse":"23","text":"Ana kenegera Lebani'a Lia avreno Jekopu ome amigeno anteno mase'ne."},{"book":"Jenesis","chapter":"29","verse":"24","text":"Lebani'a eri'za erinentea a' Zilpa avreno mofa'a Lia katoza huminogu eme ami'ne."},{"book":"Jenesis","chapter":"29","verse":"25","text":"Hanki Jekopu'a maseno kotigeno nanterama keana Lia mani'negeno keteno, agra amanage Lebanikura hu'ne, Resolinte eri'zana eri kantenoanki, kagra na'a amazana hunantane? Nahigenka renavatga hane?"},{"book":"Jenesis","chapter":"29","verse":"26","text":"Anage hianagi Lebani'a ana kenona amanage hu'ne, Tagri kumapina nagna'amo nuna'amofo agatereno ve' eri'zana omane'ne."},{"book":"Jenesis","chapter":"29","verse":"27","text":"Mago sonta manitegeta, tagra mago'mofona kamisnunkenka ara erigahananki, ete mago'ene 7ni'a zagegafu eri'zana eri nantegahane."},{"book":"Jenesis","chapter":"29","verse":"28","text":"Higeno Jekopu'a mago sonta Lia'ene mani vagare'tegeno, Lebani'a mofa'a Resolina avreno Jekopuna amigeno nenaro'za hu'ne."},{"book":"Jenesis","chapter":"29","verse":"29","text":"Lebani'a, katozama'a e'neri a' Bilhana avreno Resoli katoza eri aminogu ami'ne."},{"book":"Jenesis","chapter":"29","verse":"30","text":"Hanki Jekopu'a Resolina anteno mase'ne, agra Liama avesi nenteama'a agatereno Resolina tusiza huno avesintene. Agra ana nehuno Lebanina erizana 7ni'a zagegafufi erinte'ne."},{"book":"Jenesis","chapter":"29","verse":"31","text":"Hanki Ra Anumzamo'ma keana Jekopu'a Liana avesi ontegeno, Anumzamo'a rimpa eri vasne'ne, ana hianagi Resoli'a narvo a' mani'ne."},{"book":"Jenesis","chapter":"29","verse":"32","text":"Lia'a amu'ene huno ne' kasenteno agi'a Rubeni'e huno nenteno anage hu'ne, Na'ankure Ra Anumzamo natazani'a nazeri knare hiankino, nenave'a avesi nantegahie. 29:32 Jekopu a'nemo'za kase zamante'naza mofavre'mokizmi zamagimofo agafa'a ana vesifi metere hu'neanki refko huta keho. Hanki mago'a agimo'a, zamagi ante'naza kante tavao hukna hu'ne. Zage mofavre'amofo agima Rubeni'e huno ante'neana, Anumzamo knazani'a negeno ne'mofavre nami'ne, hu'ne."},{"book":"Jenesis","chapter":"29","verse":"33","text":"Anante Lia'a mago'ene amu'ene huno ne' kasenteno amanage hu'ne, nenave'a avesi onantegeno Ra Anumzamo antahi namino mago'ene ama mofavrea nenamie, nehuno Simioni'e huno agia antemi'ne."},{"book":"Jenesis","chapter":"29","verse":"34","text":"Anante Lia'a amu'ene huno ne' kasenteno amanage hu'ne, Menina ama knarera, nenave'a tvaonire manigahie. Na'ankure nagra tagufa ne'mofavre kase amue. Ana hu'negu agi'a Levi'e huno antemi'ne."},{"book":"Jenesis","chapter":"29","verse":"35","text":"Anante Lia'a mago'ene amu'ene huno, ne'mofavre kasenteno amanage hu'ne, Menina nagra Ra Anumzamofo agi'a erisga hue. Ana hu'negu agi'a Juda'e hu'ne. Ana huteno ana a'mo'a mago'ene mofavrea onte'ne."}]}