{"data":[{"book":"Římanům","chapter":"8","verse":"1","text":"My, kdo jsme spojeni s Kristem, nemusíme se již obávat žádného odsouzení k smrti."},{"book":"Římanům","chapter":"8","verse":"2","text":"Vždyť způsob života, jak jej při nás uskutečňuje oživující Duch skrze naše spojení s Kristem, nás vymanil ze zákonitosti hříchu a ze smrti. Zákon nás sice mohl před zlem varovat, ale nemohl nás před ním uchránit."},{"book":"Římanům","chapter":"8","verse":"3","text":"Proto Bůh poslal svého Syna Ježíše Krista, aby se stal člověkem a byl pokoušen k neposlušnosti. Takto odsoudil hřích tam, kde nejvíce působí, tedy v lidské přirozenosti."},{"book":"Římanům","chapter":"8","verse":"4","text":"Tak můžeme i my Ježíšovou zásluhou splnit požadavky zákona, když nepodléháme tomu, co chce tělo, ale jsme vedeni Duchem."},{"book":"Římanům","chapter":"8","verse":"5","text":"Jestliže někdo žije podle své přirozenosti, je ovládán sobeckými touhami. Žije-li však v někom Boží Duch, je jím také usměrňován."},{"book":"Římanům","chapter":"8","verse":"6-8","text":"Vlastní touhy vedou ke smrti. Duch Boží však dává život a pokoj. Ti první nemají Boha příliš v lásce, protože je jim nepříjemný a jeho zákony nepřijatelné. Takoví se Bohu ovšem nemohou líbit."},{"book":"Římanům","chapter":"8","verse":"9","text":"Ale vy, jestliže Boží Duch ve vás působí, jste jím vedeni k docela jinému životu."},{"book":"Římanům","chapter":"8","verse":"10","text":"Patříte-li opravdu Kristu, nemůže to být jinak. Z vlivu zla se vaše tělo vyprostilo Kristovou zásluhou; jeho bezúhonnost vám teď zprostředkovává život, vyvěrající z jeho Ducha."},{"book":"Římanům","chapter":"8","verse":"11","text":"A tento Duch, jenž vzkřísil z mrtvých Ježíše Krista, vzkřísí i vaše smrtelné tělo, pokud jej v sobě necháte sílit a vládnout."},{"book":"Římanům","chapter":"8","verse":"12","text":"Ano, bratři, teď už nejsme podřízeni tomu, k čemu nás dříve naše přirozenost samozřejmě vedla."},{"book":"Římanům","chapter":"8","verse":"13","text":"Kdo totiž sám sobě ve všem vyhoví, ten sám sebe zničí. Kdo však s Boží pomocí vítězí nad svými slabostmi, ten získá nepomíjející život."},{"book":"Římanům","chapter":"8","verse":"14","text":"Kdo se dá vést Božím Duchem, smí se právem pokládat za Božího syna a dceru."},{"book":"Římanům","chapter":"8","verse":"15-17","text":"Bůh nám daroval postavení vlastních dětí, které se k němu smějí obracet jako k milujícímu Otci a jimž patří všechno, co patří jemu. Duch svatý nás o tom ujišťuje."},{"book":"Římanům","chapter":"8","verse":"18","text":"Stejnou slávu, jakou obdařil Krista, jednou přizná i nám, budeme-li ochotni podstoupit i stejné utrpení. Jsem plně přesvědčen, že všechno pozemské trápení neznamená nic proti slávě, která nás nakonec čeká."},{"book":"Římanům","chapter":"8","verse":"19","text":"Vždyť celá příroda dychtivě očekává, kdy se objeví Boží synové v plné slávě."},{"book":"Římanům","chapter":"8","verse":"20-21","text":"Hříchem se porušilo všechno stvořené; přesto však zde zůstává naděje na vysvobození všeho tvorstva. Svým věrným dá Bůh svobodu a slávu a ostatnímu stvoření vrátí neporušenost."},{"book":"Římanům","chapter":"8","verse":"22","text":"Jen se podívejte, jak nyní celá příroda úpí a sténá jako v porodních bolestech!"},{"book":"Římanům","chapter":"8","verse":"23","text":"A dokonce i my křesťané, kterým Bůh jako příslib nového života dal svého Ducha, toužebně vyhlížíme viditelný důkaz,"},{"book":"Římanům","chapter":"8","verse":"24","text":"že jsme byli přijati mezi Boží děti, které zachrání k věčnému životu; touto nadějí jsme naplněni. Těšíme se na to, co brzy uvidíme."},{"book":"Římanům","chapter":"8","verse":"25","text":"Čekáme trpělivě, neboť mít naději znamená čekat, i když ještě není nic vidět."},{"book":"Římanům","chapter":"8","verse":"26","text":"My sami jsme slabí a často ani nenacházíme slova k modlitbě. Ale Duch Boží nám přichází na pomoc a úpěnlivě volá za nás slovy, která se vymykají našemu jazyku."},{"book":"Římanům","chapter":"8","verse":"27","text":"A Bůh, který vidí do nejhlubších záhybů lidského srdce, přímluvná volání Ducha přijímá a dobře mu rozumí."},{"book":"Římanům","chapter":"8","verse":"28-29","text":"Víme, že vše nakonec slouží k prospěchu těch, kteří Boha milují. Ti jsou podle jeho vůle povoláni, aby získali podobu Božího Syna. Mají se stát jeho rodinou a Ježíš bude nejpřednější. Proč jsou k tomu povoláni?"},{"book":"Římanům","chapter":"8","verse":"30","text":"Protože je Bůh před věky důvěrně poznal a k tomu vyvolil. Tento cíl dosáhnou, protože je ospravedlní a oslaví."},{"book":"Římanům","chapter":"8","verse":"31","text":"Co z toho plyne? Je-li Bůh s námi, kdo nás může ohrozit?"},{"book":"Římanům","chapter":"8","verse":"32","text":"Když neváhal vzdát se kvůli nám svého vlastního Syna, co by pro nás ještě neudělal?"},{"book":"Římanům","chapter":"8","verse":"33","text":"Kdo se odváží být naším žalobcem před Božím soudem, když soudcem je ten, kdo nás sám ospravedlnil?"},{"book":"Římanům","chapter":"8","verse":"34","text":"Kdo nás odsoudí, když naším obhájcem je sám Ježíš Kristus?"},{"book":"Římanům","chapter":"8","verse":"35","text":"Kdo nás odloučí od jeho lásky? Snad těžkosti nebo strach, pronásledování či hlad, nebezpečí života nebo sama smrt? To vše se nám může přihodit."},{"book":"Římanům","chapter":"8","verse":"36","text":"Vždyť už dávný žalmista napsal:"},{"book":"Římanům","chapter":"8","verse":"37","text":"Ale s jeho pomocí máme vítězství zajištěno. Vždyť si nás zamiloval!"},{"book":"Římanům","chapter":"8","verse":"38-39","text":"A já jsem přesvědčen, že ani smrt, ani život, ani andělé, ani vládci, nic z toho, co se děje nebo teprve má přijít, ani moci světské ani duchovní a vůbec nic z toho, co vyšlo z rukou Stvořitele, nemůže nás odloučit od Boží lásky. Vždyť jsme ji poznali v Ježíši Kristu, když za nás umíral."}]}