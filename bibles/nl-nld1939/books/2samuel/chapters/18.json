{"data":[{"book":"2 Samuel","chapter":"18","verse":"1","text":"Toen David zijn aanhang gemonsterd had, en onder leiding gesteld van onderbevelhebbers over duizend en honderd,"},{"book":"2 Samuel","chapter":"18","verse":"2","text":"verdeelde hij het volk in drieën: een derde onder bevel van Joab, een derde onder bevel van Abisjai, den zoon van Seroeja en broer van Joab, en een derde onder bevel van Ittai, den Gatiet. En de koning sprak tot het volk: Ook ik wil met u meetrekken."},{"book":"2 Samuel","chapter":"18","verse":"3","text":"Maar het volk antwoordde: Doe dat niet! Want als wij op de vlucht slaan, let niemand op ons; en al zou ook de helft van ons sneuvelen, men let niet op ons. Want gij telt evenveel als tienduizend van ons; bovendien is het beter, dat gij ons van de stad uit te hulp kunt komen."},{"book":"2 Samuel","chapter":"18","verse":"4","text":"Toen sprak de koning tot hen: Ik zal doen, wat u het beste lijkt. Toen nam de koning plaats opzij van de poort. En terwijl heel het volk in afdelingen van duizend en honderd naar buiten trok,"},{"book":"2 Samuel","chapter":"18","verse":"5","text":"gaf de koning aan Joab, Abisjai en Ittai bevel: Behandel den jongen Absalom genadig! En heel het volk hoorde, hoe de koning aan alle oversten zijn bevelen over Absalom gaf."},{"book":"2 Samuel","chapter":"18","verse":"6","text":"Zo trok het volk tegen Israël te velde, en de slag vond plaats in het woud van Efraïm."},{"book":"2 Samuel","chapter":"18","verse":"7","text":"Daar werd het volk van Israël door de aanhang van David verslagen, en het kwam daar die dag tot een geweldige slachting van twintigduizend man."},{"book":"2 Samuel","chapter":"18","verse":"8","text":"De strijd sloeg over op die gehele streek, en het woud maakte onder het volk meer slachtoffers, dan het zwaard die dag had gedaan."},{"book":"2 Samuel","chapter":"18","verse":"9","text":"Terwijl Absalom op zijn muildier wegreed, stiet hij plotseling op de getrouwen van David. En toen het muildier onder het lover van een hoge eik doorging, raakte Absalom met zijn hoofdhaar in de eik vast, en bleef hij tussen hemel en aarde hangen, terwijl het dier onder hem doorschoot."},{"book":"2 Samuel","chapter":"18","verse":"10","text":"Iemand, die het gezien had, ging aan Joab vertellen: Daar heb ik Absalom aan een eik zien hangen!"},{"book":"2 Samuel","chapter":"18","verse":"11","text":"En Joab sprak tot den man, die het hem kwam berichten: Waarom hebt ge hem dan niet meteen tegen de grond geslagen? Ik had er tien zilverstukken en een gordel voor over gehad!"},{"book":"2 Samuel","chapter":"18","verse":"12","text":"Maar de man gaf Joab ten antwoord: Al had men mij duizend zilverstukken in mijn handen geteld, dan zou ik mijn hand nog niet uitgestoken hebben naar den zoon van den koning; want we hebben met eigen oren gehoord, dat de koning aan u, aan Abisjai en Ittai bevel gaf: Spaart mij den jongen Absalom!"},{"book":"2 Samuel","chapter":"18","verse":"13","text":"Had ik mij aan zijn leven vergrepen, dan was de koning er zeker achter gekomen, en gij hadt u afzijdig gehouden!"},{"book":"2 Samuel","chapter":"18","verse":"14","text":"Joab zeide: Neen, ik had het voor u in orde gebracht. Toen nam Joab drie pieken mee, en boorde ze Absalom in de borst. Daar Absalom echter nog levend aan de eik bleef hangen,"},{"book":"2 Samuel","chapter":"18","verse":"15","text":"stormden tien knapen, die de wapens van Joab droegen, van alle kanten op Absalom los, en sloegen hem dood."},{"book":"2 Samuel","chapter":"18","verse":"16","text":"Daarop liet Joab, die het volk wilde sparen, de trompet blazen, en het volk staakte de achtervolging van Israël."},{"book":"2 Samuel","chapter":"18","verse":"17","text":"Ze namen Absalom op, wierpen hem in een diepe kuil in het woud, en stapelden er een geweldige hoop stenen boven op. Intussen was heel Israël naar zijn tenten gevlucht."},{"book":"2 Samuel","chapter":"18","verse":"18","text":"En Absalom had nog wel tijdens zijn leven voor zichzelf het monument laten oprichten, dat in de Koningsvallei staat! Want hij had gedacht: Ik heb geen zoon, om mijn naam in herinnering te houden. Daarom had hij het monument naar zichzelf genoemd. Ook heden heet het nog: Absaloms gedenkteken."},{"book":"2 Samuel","chapter":"18","verse":"19","text":"Toen sprak Achimáas, de zoon van Sadok, tot Joab: Ik zal den koning eens gauw de blijde tijding gaan brengen, dat Jahweh hem recht heeft verschaft tegenover zijn vijanden."},{"book":"2 Samuel","chapter":"18","verse":"20","text":"Maar Joab zeide tot hem: Gij moet vandaag maar geen tijding gaan overbrengen, dat kunt ge doen op een andere dag; heden brengt ge geen blijde tijding, want de zoon des konings is dood!"},{"book":"2 Samuel","chapter":"18","verse":"21","text":"Daarop gaf Joab aan een Ethiopiër bevel, den koning te berichten, wat hij gezien had. De Ethiopiër boog zich voor Joab neer, en rende weg."},{"book":"2 Samuel","chapter":"18","verse":"22","text":"Maar Achimáas, de zoon van Sadok, zei nog eens tot Joab: Gebeure wat wil, ik ga achter den Ethiopiër aan! Joab sprak: Waarom zoudt ge zo’n haast maken, mijn jongen; het is heus geen bericht, waar ge voordeel van trekt."},{"book":"2 Samuel","chapter":"18","verse":"23","text":"Maar toen hij volhield: “Gebeure wat wil, ik loop er heen!” riep Joab hem toe: Loop er dan heen! En daar Achimáas de weg door de Jordaanstreek koos, kwam hij den Ethiopiër voor."},{"book":"2 Samuel","chapter":"18","verse":"24","text":"David zat juist tussen de beide poorten, toen de schildwacht, die over de muur naar het dak van de poort was geklommen, daar rondkeek, en iemand zag aanrennen, geheel alleen."},{"book":"2 Samuel","chapter":"18","verse":"25","text":"De schildwacht riep den koning het nieuws toe. En de koning zeide: Als hij alleen is, heeft hij goed nieuws! Maar terwijl de een hoe langer hoe dichterbij kwam,"},{"book":"2 Samuel","chapter":"18","verse":"26","text":"zag de schildwacht boven de poort nog een ander aan komen rennen, en hij riep: Daar komt nog een ander aanrennen, geheel alleen! De koning antwoordde: Ook die heeft goed nieuws."},{"book":"2 Samuel","chapter":"18","verse":"27","text":"Nu riep de schildwacht: Ik herken de loop van den voorste; het is de loop van Achimáas, den zoon van Sadok. En de koning hernam: Een beste man; die komt met goed nieuws!"},{"book":"2 Samuel","chapter":"18","verse":"28","text":"Achimáas kwam aanlopen, en riep tot den koning: Goed nieuws! Toen boog hij zich voor den koning neer op de grond, en sprak: Gezegend zij Jahweh, uw God, die allen, welke hun hand tegen mijn heer den koning hadden opgeheven, in de steek heeft gelaten!"},{"book":"2 Samuel","chapter":"18","verse":"29","text":"Maar de koning vroeg: Is de jonge Absalom ongedeerd? Achimáas antwoordde: Juist toen Joab uw dienaar wegstuurde, zag ik een geweldige oploop, maar ik weet niet, wat er gebeurd is."},{"book":"2 Samuel","chapter":"18","verse":"30","text":"Toen zeide de koning: Ga opzij en blijf daar staan. En terwijl hij opzij ging en wachtte,"},{"book":"2 Samuel","chapter":"18","verse":"31","text":"kwam de Ethiopiër aan. En deze sprak: Mijn heer en koning moge de blijde tijding ontvangen, dat Jahweh u heden recht gedaan heeft tegenover allen, die tegen u waren opgestaan!"},{"book":"2 Samuel","chapter":"18","verse":"32","text":"Maar de koning vroeg aan den Ethiopiër: Is de jonge Absalom ongedeerd? Toen zeide de Ethiopiër: Moge het de vijanden van mijn heer en koning, en allen die tegen u zijn opgestaan, op dezelfde wijze vergaan als die jongeman!"},{"book":"2 Samuel","chapter":"18","verse":"33","text":"Diep geschokt ging de koning naar het vertrek boven de poort; daar liep hij wenend heen en weer en riep aldoor: Mijn zoon, Absalom mijn zoon, Absalom mijn zoon! Ach, was ik zelf maar in uw plaats gestorven, Absalom mijn zoon, mijn zoon!"}]}