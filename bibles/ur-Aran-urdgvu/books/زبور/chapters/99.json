{"data":[{"book":"زبور","chapter":"99","verse":"1","text":"رب بادشاہ ہے، اقوام لرز اُٹھیں! وہ کروبی فرشتوں کے درمیان تخت نشین ہے، دنیا ڈگمگائے!"},{"book":"زبور","chapter":"99","verse":"2","text":"کوہِ صیون پر رب عظیم ہے، تمام اقوام پر سربلند ہے۔"},{"book":"زبور","chapter":"99","verse":"3","text":"وہ تیرے عظیم اور پُرجلال نام کی ستائش کریں، کیونکہ وہ قدوس ہے۔"},{"book":"زبور","chapter":"99","verse":"4","text":"وہ بادشاہ کی قدرت کی تمجید کریں جو انصاف سے پیار کرتا ہے۔ اے اللہ، تُو ہی نے عدل قائم کیا، تُو ہی نے یعقوب میں انصاف اور راستی پیدا کی ہے۔"},{"book":"زبور","chapter":"99","verse":"5","text":"رب ہمارے خدا کی تعظیم کرو، اُس کے پاؤں کی چوکی کے سامنے سجدہ کرو، کیونکہ وہ قدوس ہے۔"},{"book":"زبور","chapter":"99","verse":"6","text":"موسیٰ اور ہارون اُس کے اماموں میں سے تھے۔ سموایل بھی اُن میں سے تھا جو اُس کا نام پکارتے تھے۔ اُنہوں نے رب کو پکارا، اور اُس نے اُن کی سنی۔"},{"book":"زبور","chapter":"99","verse":"7","text":"وہ بادل کے ستون میں سے اُن سے ہم کلام ہوا، اور وہ اُن احکام اور فرمانوں کے تابع رہے جو اُس نے اُنہیں دیئے تھے۔"},{"book":"زبور","chapter":"99","verse":"8","text":"اے رب ہمارے خدا، تُو نے اُن کی سنی۔ تُو جو اللہ ہے اُنہیں معاف کرتا رہا، البتہ اُنہیں اُن کی بُری حرکتوں کی سزا بھی دیتا رہا۔"},{"book":"زبور","chapter":"99","verse":"9","text":"رب ہمارے خدا کی تعظیم کرو اور اُس کے مُقدّس پہاڑ پر سجدہ کرو، کیونکہ رب ہمارا خدا قدوس ہے۔"}]}