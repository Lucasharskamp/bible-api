{"data":[{"book":"1 Korintusi","chapter":"3","verse":"1","text":"Én sem szólhattam nektek, atyámfiai, mint lelkieknek, hanem mint testieknek, mint a Krisztusban kiskorúaknak."},{"book":"1 Korintusi","chapter":"3","verse":"2","text":"Tejjel tápláltalak titeket és nem kemény eledellel, mert ezt nem bírtátok volna el, sőt még most sem bírnátok el,"},{"book":"1 Korintusi","chapter":"3","verse":"3","text":"mert még testiek vagytok. Amikor irigykedés, viszálykodás, és egyenetlenkedés van közöttetek, vajon nem testiek vagytok-e és nem emberi módon viselkedtek-e?"},{"book":"1 Korintusi","chapter":"3","verse":"4","text":"Mert amikor az egyik ezt mondja: „Én Pálé vagyok“, a másik meg: „Én Apollósé“ nem emberi módon viselkedtek-e?"},{"book":"1 Korintusi","chapter":"3","verse":"5","text":"Hát kicsoda Pál? És kicsoda Apollós? Csak szolgák, akik által hívőkké lettetek, mégpedig úgy, amint kinek-kinek az Úr megadta."},{"book":"1 Korintusi","chapter":"3","verse":"6","text":"Én ültettem, Apollós öntözött, de az Isten adta a növekedést."},{"book":"1 Korintusi","chapter":"3","verse":"7","text":"Azért nem az számít, aki ültet, sem az, aki öntöz, hanem a növekedést adó Isten."},{"book":"1 Korintusi","chapter":"3","verse":"8","text":"Az ültető és az öntöző egyformák, és mindegyik a maga jutalmát kapja meg munkája szerint."},{"book":"1 Korintusi","chapter":"3","verse":"9","text":"Mert Isten munkatársai vagyunk, ti pedig Isten szántóföldje és épülete vagytok."},{"book":"1 Korintusi","chapter":"3","verse":"10","text":"Az Istennek nekem adott kegyelme szerint, mint bölcs építőmester fundamentumot vetettem, de más épít rá. Vigyázzon azonban mindenki, hogy mit épít rá."},{"book":"1 Korintusi","chapter":"3","verse":"11","text":"Mert más fundamentumot senki sem vethet azonkívül, amely vettetett, amely a Jézus Krisztus."},{"book":"1 Korintusi","chapter":"3","verse":"12","text":"Ha pedig valaki aranyat, ezüstöt, drágakövet, fát, szénát, szalmát épít erre a fundamentumra,"},{"book":"1 Korintusi","chapter":"3","verse":"13","text":"kinek-kinek a munkája nyilvánvaló lesz, mert az (Úr) napja majd nyilvánvalóvá teszi, mert tűzzel jön el, és azt tűz fogja megvizsgálni."},{"book":"1 Korintusi","chapter":"3","verse":"14","text":"Ha valakinek megmarad munkája, amelyet ráépített, jutalmát veszi."},{"book":"1 Korintusi","chapter":"3","verse":"15","text":"De ha valakinek munkája megég, kárt vall. Ő azonban megmenekül, de csak úgy, mint aki tűzön ment át."},{"book":"1 Korintusi","chapter":"3","verse":"16","text":"Nem tudjátok, hogy ti az Isten temploma vagytok, és az Isten Lelke lakik bennetek?"},{"book":"1 Korintusi","chapter":"3","verse":"17","text":"Ha valaki az Isten templomát beszennyezi, elveszti azt az Isten, mert Isten temploma szent, és az a templom ti vagytok."},{"book":"1 Korintusi","chapter":"3","verse":"18","text":"Senki se csalja meg magát. Ha valaki azt hiszi, hogy bölcs ti köztetek e világon, bolond legyen, hogy bölccsé lehessen."},{"book":"1 Korintusi","chapter":"3","verse":"19","text":"Mert e világ bölcsessége bolondság Isten előtt. Mert meg van írva: „Megfogja a bölcseket csalárdságukban“."},{"book":"1 Korintusi","chapter":"3","verse":"20","text":"És ismét: „Tudja az Úr, hogy a bölcsek gondolatai hiábavalók“."},{"book":"1 Korintusi","chapter":"3","verse":"21","text":"Azért senki se dicsekedjék emberekkel, mert minden a tiétek:"},{"book":"1 Korintusi","chapter":"3","verse":"22","text":"akár Pál, akár Apollós, akár Kéfás, akár a világ, akár az élet, akár a halál, akár a jelenvalók, akár a következendők, minden a tiétek."},{"book":"1 Korintusi","chapter":"3","verse":"23","text":"Ti pedig a Krisztusé, Krisztus pedig Istené."}]}