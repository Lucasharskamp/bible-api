{"data":[{"book":"Yaya","chapter":"3","verse":"1","text":"Yuwifi kuntigi nde nu na Farisɛnie ya ma, naxan xili Nikodemu."},{"book":"Yaya","chapter":"3","verse":"2","text":"A naxa siga Isa xɔn ma kɔɛ ra, a a fala a bɛ, «Karamɔxɔ, muxu a kolon karamɔxɔ nan i ra Ala naxan xɛɛxi. I tɔnxuma makaabaxi naxee rabafe, mixi yo mu nɔma e rabade xa a kanyi nun Ala xa mu a ra.»"},{"book":"Yaya","chapter":"3","verse":"3","text":"Isa naxa a masen a bɛ, «N xa nɔndi yati fala i bɛ, xa mixi mu bari a nɛɛnɛ ra, a mu nɔma sode Ala xa mangɛya niini bun ma.»"},{"book":"Yaya","chapter":"3","verse":"4","text":"Nikodemu naxa a maxɔrin, «Mixi mɔxi nɔma gbilende a nga tɛɛgɛ, a man gbilen bari ra?»"},{"book":"Yaya","chapter":"3","verse":"5","text":"Isa naxa a yaabi, «A nɔndi i ma n xa a fala i bɛ, xa mixi mu bari a nɛɛnɛ ra, ye nun Ala Xaxili Sɛniyɛnxi saabui ra, a mu nɔma sode Ala xa mangɛya niini bun ma.»"},{"book":"Yaya","chapter":"3","verse":"6","text":"«Fate bɛndɛ nan mixi fate bɛndɛ barima. Kɔnɔ mixi xaxili tan barima Ala Xaxili Sɛniyɛnxi nan saabui ra."},{"book":"Yaya","chapter":"3","verse":"7","text":"N to a falaxi i bɛ a fo wo xa bari a nɛɛnɛ ra, na naxa i tɛrɛnna."},{"book":"Yaya","chapter":"3","verse":"8","text":"Foye minima a na wa minife dɛdɛ biri ra. I a xui nan mɛma, kɔnɔ i mu a kelide kolon, i mu a sigade fan kolon. Mixi na bari a nɛɛnɛ ra Ala Xaxili Sɛniyɛnxi saabui ra, a luma na ki nɛ.»"},{"book":"Yaya","chapter":"3","verse":"9","text":"Nikodemu naxa a maxɔrin, «Na rabama di?»"},{"book":"Yaya","chapter":"3","verse":"10","text":"Isa naxa a yaabi, «I tan naxan findixi Isirayila karamɔxɔ xungbe ra, i mu na kolon?"},{"book":"Yaya","chapter":"3","verse":"11","text":"N xa nɔndi yati fala i bɛ, muxu fee nan falama muxu naxee kolon. Muxu man fee nan seede bama muxu naxee toxi, kɔnɔ wo bara tondi muxu xa seedeɲɔxɔya ra."},{"book":"Yaya","chapter":"3","verse":"12","text":"Xa wo mu la n xui ra, n to yi duniɲa fee falafe wo bɛ, xa n sa ariyanna fee nan fala wo bɛ, wo lama a ra di?"},{"book":"Yaya","chapter":"3","verse":"13","text":"Mixi yo mu nu te ariyanna, fo Adama xa Di naxan kelixi ariyanna.»"},{"book":"Yaya","chapter":"3","verse":"14","text":"«Annabi Munsa to nu na gbengberenyi ma, a naxa bɔximase misaali nde yailan wure gbeeli ra, a a ite wuri kuye ma. Adama xa Di fan lanma a xa ite wuri kɔn na na ki nɛ,"},{"book":"Yaya","chapter":"3","verse":"15","text":"alako naxan yo danxaniya a ma, na kanyi xa kisi sɔtɔ naxan mu ɲɔnma abadan."},{"book":"Yaya","chapter":"3","verse":"16","text":"Ala duniɲa xanu nɛ han a naxa a xa Di kerenyi fi, alako mixi yo naxan na danxaniya a ma, a naxa lɔɛ, a xa kisi nɛ abadan."},{"book":"Yaya","chapter":"3","verse":"17","text":"Ala mu a xa Di xɛɛ duniɲa xa ratɔnde, a a xɛɛ nɛ a xa fa duniɲa rakisi."},{"book":"Yaya","chapter":"3","verse":"18","text":"Naxan yo na danxaniya a ma, kiiti mu kanama na kanyi ra, kɔnɔ naxan yo mu danxaniya a ma, kiiti ɲan bara gɛ kanade na kanyi ra, barima a mu danxaniyaxi Ala xa Di kerenyi ma."},{"book":"Yaya","chapter":"3","verse":"19","text":"Kiiti nan ya: Ala xa naiyalanyi bara fa duniɲa, kɔnɔ dimi rafan adamadie ma dangi na naiyalanyi ra, barima e kɛwali mu fan."},{"book":"Yaya","chapter":"3","verse":"20","text":"Naiyalanyi mu rafan fe kobi raba yo ma. E mu minima naiyalanyi ma, e xa wali kobie naxa fa sa kɛnɛ ma."},{"book":"Yaya","chapter":"3","verse":"21","text":"Kɔnɔ naxan yo ɲɛrɛma Ala xa nɔndi ma, a tan minima naiyalanyi ma, alako Ala waxɔnfe e naxan nabafe, na xa sa kɛnɛ ma.»"},{"book":"Yaya","chapter":"3","verse":"22","text":"Na xanbi, Isa nun a fɔxirabirɛe naxa keli Darisalamu e so Yudaya bɔxi ma. Isa naxa waxati nde raba mɛnni a nun a fɔxirabirɛe, e nu mixie xunxama ye xɔɔra."},{"book":"Yaya","chapter":"3","verse":"23","text":"Yaya fan nu mixie xunxama ye xɔɔra Enon nɛ, Salimon fɛ ma, barima ye gbegbe nu na naa. Mixie nu sigama a xɔn, a tan nu e xunxa ye xɔɔra."},{"book":"Yaya","chapter":"3","verse":"24","text":"A a lixi na tɛmui, a mu nu saxi geeli sinden."},{"book":"Yaya","chapter":"3","verse":"25","text":"Lɔxɔ nde, wɔyɛnyi naxa mini Yaya fɔxirabirɛe nun Yuwifi nde tagi marasɛniyɛnyi xa fe ra."},{"book":"Yaya","chapter":"3","verse":"26","text":"E naxa siga Yaya yire, e a fala a bɛ, «Karamɔxɔ, wo nun xɛmɛ naxan nu a ra Yurudɛn naakiri ma, i bara naxan ma fe seede ba, a na mixie xunxafe ye xɔɔra. Birin na sigafe a yire.»"},{"book":"Yaya","chapter":"3","verse":"27","text":"Yaya naxa e yaabi, «Mixi mu fefe sɔtɔma, fo Ala na naxan fi a ma."},{"book":"Yaya","chapter":"3","verse":"28","text":"Wo tan yati bara findi n ma seedee ra, a n a masen nɛ, ‹N tan xa mu findixi Ala xa Mixi Sugandixi ra. N xɛɛxi a ya ra nɛ.›"},{"book":"Yaya","chapter":"3","verse":"29","text":"Xɛmɛ naxan ginɛ fenxi, a tan nan findima ginɛ kanyi ra. A dɛfanboore tan luma a fɛ ma nɛ, a a tuli mati a ra ɲɛlɛxinyi kui. N tan luma na ki nɛ Isa bɛ. N ma sɛɛwɛ bara kamali."},{"book":"Yaya","chapter":"3","verse":"30","text":"Fo Isa xa fe xa ite nɛ, n gbe xa igoro.»"},{"book":"Yaya","chapter":"3","verse":"31","text":"«Naxan kelixi koore, a tan dangi birin na. Naxan kelixi duniɲa ma, duniɲa mixi nan a ra naxan wɔyɛnma a duniɲa ki ma, kɔnɔ naxan tan kelixi ariyanna, a tan dangi birin na."},{"book":"Yaya","chapter":"3","verse":"32","text":"A tan fe nan seede bama, a bara naxan to, a man bara naxan mɛ, kɔnɔ mixi yo mu lama a xa seedeɲɔxɔya ra."},{"book":"Yaya","chapter":"3","verse":"33","text":"Mixi naxan lama na seedeɲɔxɔya ra, a bara a kolon a Ala nɔndi nan falama."},{"book":"Yaya","chapter":"3","verse":"34","text":"Ala xa Xɛɛra Ala xa masenyi nan tima, barima a kamalixi Ala Xaxili Sɛniyɛnxi ra."},{"book":"Yaya","chapter":"3","verse":"35","text":"Baba Ala a xa Di xanuxi nɛ, a fe birin sa a bɛlɛxɛ."},{"book":"Yaya","chapter":"3","verse":"36","text":"Naxan na danxaniya Ala xa Di ma, a bara abadan kisi sɔtɔ. Kɔnɔ naxan na Ala xa Di xui matandi, na kanyi tan mu kisima. Ala xa xɔnɛ nan birama a fɔxɔ ra.»"}]}