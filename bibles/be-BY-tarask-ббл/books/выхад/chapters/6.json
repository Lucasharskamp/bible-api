{"data":[{"book":"ВЫХАД","chapter":"6","verse":"1","text":"І сказаў Гасподзь Майсею: цяпер убачыш ты, што Я зраблю з фараонам: дзеяньнем рукі моцнай ён адпусьціць іх; дзеяньнем рукі моцнай нават прагоніць іх зь зямлі сваёй."},{"book":"ВЫХАД","chapter":"6","verse":"2","text":"І маўляў Бог Майсею і сказаў яму: Я Гасподзь."},{"book":"ВЫХАД","chapter":"6","verse":"3","text":"Яўляўся Я Абрагаму, Ісааку і Якаву зь імем «Бог Усемагутны»; а зь імем Маім «Гасподзь» не адкрыўся ім;"},{"book":"ВЫХАД","chapter":"6","verse":"4","text":"і Я паклаў заруку Маю зь імі, каб даць ім зямлю Ханаанскую, зямлю вандраваньня іхняга, у якой яны вандравалі."},{"book":"ВЫХАД","chapter":"6","verse":"5","text":"І Я пачуў стогны сыноў Ізраілевых пра тое, што Егіпцяне трымаюць іх у няволі, і ўспомніў заруку Маю."},{"book":"ВЫХАД","chapter":"6","verse":"6","text":"Дык вось, скажы сынам Ізраілевым: Я Гасподзь, і выведу вас з-пад ярма Егіпцянаў, і выбаўлю вас зь няволі іхняй, і выратую вас рукою працягнутаю і судамі вялікімі;"},{"book":"ВЫХАД","chapter":"6","verse":"7","text":"і прыму вас Сабе ў народ і буду вам Богам, і вы ўведаеце, што Я Гасподзь, Бог ваш, Які вывеў вас з-пад ярма Егіпецкага:"},{"book":"ВЫХАД","chapter":"6","verse":"8","text":"і выведу вас у тую зямлю, якую Я, падняўшы руку Маю, прысягаўся даць яе Абрагаму, Ісааку, і Якаву, і дам вам яе ў спадчыну. Я Гасподзь."},{"book":"ВЫХАД","chapter":"6","verse":"9","text":"Майсей пераказаў гэта сынам Ізраілевым: але яны не паслухаліся Майсея з маладушнасьці і цяжкасьці працы."},{"book":"ВЫХАД","chapter":"6","verse":"10","text":"І наказаў Гасподзь Майсею сказаць:"},{"book":"ВЫХАД","chapter":"6","verse":"11","text":"увайдзі, скажы фараону, цару Егіпецкаму, каб ён адпусьціў сыноў Ізраілевых зь зямлі сваёй."},{"book":"ВЫХАД","chapter":"6","verse":"12","text":"І сказаў Майсей перад Госпадам, кажучы: вось, сыны Ізраілевыя ня слухаюцца мяне; як жа паслухаецца мяне фараон? а я не красамоўны."},{"book":"ВЫХАД","chapter":"6","verse":"13","text":"І маўляў Гасподзь Майсею і Аарону, і даваў ім загады сынам Ізраілевым і фараону, цару Егіпецкаму, каб вывесьці сыноў Ізраілевых зь зямлі Егіпецкай."},{"book":"ВЫХАД","chapter":"6","verse":"14","text":"Вось правадыры іх пакаленьняў: сыны Рувіма, першынца Ізраілевага: Ханох і Фалу, Хецрон і Храмі: гэта сямействы Рувімавыя."},{"book":"ВЫХАД","chapter":"6","verse":"15","text":"Сыны Сымона: Емуіл і Ямін, і Агад і Яхін, і Цахар і Саўл, сын Хананэйкі; гэта сямейства Сымонава."},{"book":"ВЫХАД","chapter":"6","verse":"16","text":"Вось імёны сыноў Лявія паводле родаў іх: Гірсон, І Кааф, І Мэрары. А гадоў жыцьця Лявія было сто трыццаць сем."},{"book":"ВЫХАД","chapter":"6","verse":"17","text":"Сыны Гірсона: Ліўні і Шымэі зь сямействамі іхнімі."},{"book":"ВЫХАД","chapter":"6","verse":"18","text":"Сыны Каафавыя: Амрам і Іцгар, і Хэўрон і Узііл. А гадоў жыцьця Каафа было сто трыццаць тры гады."},{"book":"ВЫХАД","chapter":"6","verse":"19","text":"Сыны Мэрары: Махлі і Мушы. Гэта сямействы Лявія паводле родаў іхніх."},{"book":"ВЫХАД","chapter":"6","verse":"20","text":"Амрам узяў Ёхавэду, цётку сваю, сабе за жонку, і яна нарадзіла яму Аарона і Майсея. А гадоў жыцьця Амрама было сто трыццаць сем."},{"book":"ВЫХАД","chapter":"6","verse":"21","text":"Сыны Іцгаравыя: Карэй і Нэфэг і Зіхры."},{"book":"ВЫХАД","chapter":"6","verse":"22","text":"Сыны Узіілавы: Місаіл і Элцафан і Сітры."},{"book":"ВЫХАД","chapter":"6","verse":"23","text":"Аарон узяў сабе за жонку Елісавету, дачку Амінадававу, сястру Наасонаву, і яна нарадзіла яму Надава і Авіуда, Элеазара і Ітамара."},{"book":"ВЫХАД","chapter":"6","verse":"24","text":"Сыны Карэя: Асір, Элкана і Авіясаф: гэта сямействы Карэевыя."},{"book":"ВЫХАД","chapter":"6","verse":"25","text":"Элеазхар, сын Ааронаў, узяў сабе за жонку адну з дочак Футыілавых, і яна нарадзіла яму Фінээса. Вось правадыры пакаленьняў лявіцкіх паводле сямействаў іхніх."},{"book":"ВЫХАД","chapter":"6","verse":"26","text":"Аарон і Майсей, гэта - тыя, каму сказаў Гасподзь: выведзіце сыноў Ізраілевых зь зямлі Егіпецкай паводле рушэньняў іхніх."},{"book":"ВЫХАД","chapter":"6","verse":"27","text":"Яны ж і казалі фараону, цару Егіпецкаму, каб вывесьці сыноў Ізраілевых зь Егіпта; гэта Майсей і Аарон."},{"book":"ВЫХАД","chapter":"6","verse":"28","text":"Дык вось, у той час, калі Гасподзь казаў Майсею ў зямлі Егіпецкай,"},{"book":"ВЫХАД","chapter":"6","verse":"29","text":"Гасподзь сказаў Майсею, кажучы: Я Гасподзь! скажы фараону, цару Егіпецкаму, усё, што Я кажу табе."},{"book":"ВЫХАД","chapter":"6","verse":"30","text":"А Майсей сказаў перад Госпадам: вось, я не красамоўны: як жа паслухаецца мяне фараон?"}]}