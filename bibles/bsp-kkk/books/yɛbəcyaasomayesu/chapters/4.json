{"data":[{"book":"Yɛbəc ya Asom a Yesu","chapter":"4","verse":"1","text":"Piyɛr kɔ Isaŋ ŋanayi kəlok-lokər afum tɛm ntɛ aloŋnɛ a kəlɔ kəpɔŋ ka Kanu ŋanabɛrɛ kɔ wəbɛ ka asɔdar aŋɛ ŋancbum ki mɔ, kɔ aSadisi."},{"book":"Yɛbəc ya Asom a Yesu","chapter":"4","verse":"2","text":"Pənatɛlɛ ŋa ntɛ ŋanane Piyɛr kɔ Isaŋ ŋactəksɛ kɔ ŋaccam afum kəyɛfɛ ka defi fənɔntər fa Yesu."},{"book":"Yɛbəc ya Asom a Yesu","chapter":"4","verse":"3","text":"Kɔ ŋasumpər Piyɛr kɔ Isaŋ, kɔ ŋandəs ŋa pacbum ŋa dəbili haŋ dɔckɔsɔk, bawo pənabiyɛ."},{"book":"Yɛbəc ya Asom a Yesu","chapter":"4","verse":"4","text":"Afum alarəm alɔma aŋɛ ŋanane moloku maŋan mɔ, ŋanalaŋ, kɔ kəgba kəŋan kəncbəp arkun wul kəcamət (5.000)."},{"book":"Yɛbəc ya Asom a Yesu","chapter":"4","verse":"5","text":"Dɔckɔsɔk abɛ aŋan, abeki apɔŋ a dɔtɔf, kɔ atəksɛ a yecicəs ya Aŋnabi Musa ŋambəpsɛnɛ Yerusalɛm"},{"book":"Yɛbəc ya Asom a Yesu","chapter":"4","verse":"6","text":"kɔ wəloŋnɛ wəpɔŋ Anas, kɔ Kayifa, Isaŋ, Alɛksandər, kɔ akɔ ŋanayɔnɛ aka kəbənda ka dokom da aloŋnɛ apɔŋ mɔ."},{"book":"Yɛbəc ya Asom a Yesu","chapter":"4","verse":"7","text":"Kɔ ŋancəmbər Piyɛr kɔ Isaŋ fɔr yaŋan kiriŋ kəyifət: «Fənɔntər fəre, kɔ tewe ta ana tɔ nəyɔnɛ tantɛ-ɛ?»"},{"book":"Yɛbəc ya Asom a Yesu","chapter":"4","verse":"8","text":"Awa kɔ Amera Ŋecempi ŋa Kanu ŋɛlarɛ Piyɛr, kɔ ŋɔsɔŋɛ kɔ kəloku ŋa: «Abɛ a afum kɔ abeki a dɔtɔf:"},{"book":"Yɛbəc ya Asom a Yesu","chapter":"4","verse":"9","text":"Ayifət su mɔkɔ teta pətɔt mpɛ ayɔnɛ wəbəc mɔ, kɔ ntɛ antaməs kɔ mɔ."},{"book":"Yɛbəc ya Asom a Yesu","chapter":"4","verse":"10","text":"Nəcərɛ ti belbel, fəp fonu kəbəp ka aYisrayel: Tewe ta Yesu Krist wəka Nasarɛt, wəkɔ nənacaŋ dəkətɔk kəpandən, akɔ Kanu kənasɔŋɛ kɔ kəfɔtɛ afi dacɔ mɔ, tewe tɔn tɔsɔŋɛ ntɛ fum wəkawɛ ɛncəmɛ nu dacɔ pətamnɛ mɔ."},{"book":"Yɛbəc ya Asom a Yesu","chapter":"4","verse":"11","text":"Nkɔn Yesu ‹ɔyɔnɛ togbu mpɛ nəna acəmbər kəlɔ nənater mɔ, mba ɛnayɔnɛ togbu pɔtɔt, pa dacɔ.›4.11 Yabura 118.22"},{"book":"Yɛbəc ya Asom a Yesu","chapter":"4","verse":"12","text":"Nkɔn gbəcərəm ɛntam kəsɔŋ su kəfis. Kanu kənasɔŋ fɛ tewe tɔlɔma ta fum nnɔ doru dandɛ ntɛ pəmar payacnɛnɛ mɔ.»"},{"book":"Yɛbəc ya Asom a Yesu","chapter":"4","verse":"13","text":"Ntɛ abeki aŋɛ ŋanəŋk Piyɛr kɔ Isaŋ ŋabəknɛ mɔ, kɔ pənciyanɛ ŋa, bawo ŋanacərɛ a afum gbəcərəm ŋanayi aŋɛ ŋanatɔ-təkəs mɔ. Kɔ ŋanɛpəl ŋa dacɔ akɔ ŋanayi kɔ Yesu mɔ."},{"book":"Yɛbəc ya Asom a Yesu","chapter":"4","verse":"14","text":"Mba ntɛ abeki apɔŋ ŋancnəŋk fum nwɛ anataməs pəcəmɛ ŋa fɔr kiriŋ mɔ, ŋanayɔ fɛ toloku."},{"book":"Yɛbəc ya Asom a Yesu","chapter":"4","verse":"15","text":"Kɔ aboc kiti aSuyif ŋaloku Piyɛr kɔ Isaŋ kəwur ka dəkəlɔ ndɛ ancyifət ŋa mɔ, kɔ ŋamɛŋksɛnɛ taŋan,"},{"book":"Yɛbəc ya Asom a Yesu","chapter":"4","verse":"16","text":"kɔ ŋayifɛnɛ: «Cəke c'andeyɔ afum akaŋɛ-ɛ? Bawo tɔsɔkər aka Yerusalɛm fəp a ŋa ŋasɔŋɛ kɔ tɛgbɛkərɛ ta Kanu tantɛ teyi. Afɔtam kəgbɛkəl ti."},{"book":"Yɛbəc ya Asom a Yesu","chapter":"4","verse":"17","text":"Mba, ntɛ aŋyɔ a ta tɛsam nnɔ afum ŋayi mɔ, pabeŋnɛ ŋa, pamɔnɛ ŋa kəclok-lokər nwɛ o nwɛ tewe tatɔkɔ."},{"book":"Yɛbəc ya Asom a Yesu","chapter":"4","verse":"18","text":"Kɔ ŋawe ŋa, kɔ ŋambeŋnɛ ŋa kətɔ-loku kɔ kətɔ-təksɛ afum tewe ta Yesu."},{"book":"Yɛbəc ya Asom a Yesu","chapter":"4","verse":"19","text":"Piyɛr kɔ Isaŋ ŋayif ŋa: «Pəmar fɔr ya Kanu kiriŋ paleləs nəna patas Kanu Nkɔn ba? Nəna nəmɔmən ti belbel,"},{"book":"Yɛbəc ya Asom a Yesu","chapter":"4","verse":"20","text":"bawo səna səfɔtam kəyi ta səloku tɔkɔ sənəŋk kɔ tɔkɔ səne mɔ-ɛ.»"},{"book":"Yɛbəc ya Asom a Yesu","chapter":"4","verse":"21","text":"Kɔ aboc kiti ŋaŋgbɔkərɛ sɔ kəbeŋəsnɛ ŋa, kɔ ŋasak ŋa. Ŋasɔtɔ fɛ tes ntɛ tɔŋsɔŋɛ ŋa kəsumpər mɔ teta afum. Fəp fənckor-koru Kanu teta tɔkɔ tɛnayi mɔ."},{"book":"Yɛbəc ya Asom a Yesu","chapter":"4","verse":"22","text":"Fum nwɛ ɛnasɔtɔ tɛgbɛkərɛ ta kətaməs tatɔkɔ mɔ, ɛnatam kəsɔtɔ meren wəco maŋkəlɛ pəcepər."},{"book":"Yɛbəc ya Asom a Yesu","chapter":"4","verse":"23","text":"Ntɛ asak Piyɛr kɔ Isaŋ mɔ, kɔ ŋaŋkɔ ŋalɔmər afum aŋan tɔkɔ aloŋnɛ apɔŋ kɔ abeki a dɔtɔf ŋanaloku ŋa mɔ."},{"book":"Yɛbəc ya Asom a Yesu","chapter":"4","verse":"24","text":"Ntɛ ŋane moloku mamɛ mɔ, kətəŋnɛ disrɛ kɔ ŋampɛnɛ sim nnɔ Kanu kəyi mɔ, ŋacloku: «Wəbɛ, məna nwɛ məlompəs kɔm, antɔf, kəba kɔ ca yɔkɔ yeyi ki mɔ fəp,"},{"book":"Yɛbəc ya Asom a Yesu","chapter":"4","verse":"25","text":"dəAmera Ŋecempi ŋɔ mənalokɛ kusu ka kas kosu Dawuda wəmarəs kam:"},{"book":"Yɛbəc ya Asom a Yesu","chapter":"4","verse":"26","text":"Abɛ a doru kɔrkɔr ŋalompəsnɛ teta kəyɛfərɛnɛ,"},{"book":"Yɛbəc ya Asom a Yesu","chapter":"4","verse":"27","text":"Bawo kance, Herodu kɔ Pɔŋse Pilat ŋantəŋnɛ pəlɛc dare dandɛ disrɛ atɔyɔnɛ aSuyif kɔ aYisrayel nnɔ wəmarəs kam wəcempi Yesu eyi mɔ, nwɛ mənayɛk-yɛk mɔ."},{"book":"Yɛbəc ya Asom a Yesu","chapter":"4","verse":"28","text":"Ŋanayɔ mes fəp mmɛ mənanuŋkɛnɛ kəwosɛ kəyɔ mɔ."},{"book":"Yɛbəc ya Asom a Yesu","chapter":"4","verse":"29","text":"Ndɛkəl oŋ, Wəbɛ, məgbɛkərɛ kəbeŋəsnɛ kəŋan, məsɔŋɛ acar am kəbəknɛ kəloku toloku tam kance disrɛ."},{"book":"Yɛbəc ya Asom a Yesu","chapter":"4","verse":"30","text":"Mətenci kəca ntɛ tɔsɔŋɛ kətaməs, mɛgbɛkərɛ, kɔ mes mɛwɛy-wɛy meyi tewe ta wəcar kam wəsoku Yesu."},{"book":"Yɛbəc ya Asom a Yesu","chapter":"4","verse":"31","text":"Ntɛ ŋalip kətola Kanu mɔ, kɔ kəfo kəŋkɔ ŋanaloŋkanɛ mɔ kəyikcɛ, kɔ Amera Ŋecempi ŋɔsɔŋɛ fəp faŋan kəloku toloku ta Kanu kəbəknɛ disrɛ."},{"book":"Yɛbəc ya Asom a Yesu","chapter":"4","verse":"32","text":"Kənay nkɛ kənalaŋ mɔ, ŋasɔtɔ bəkəc yin yayi, kɔ ŋayɔnɛ sɔ akin ayi. Nwɛ o nwɛ oncloku fɛ a nkɔn sona ɔyɔ daka dɔn, mba a fəp faŋan fɔ ŋanapaŋnɛ di."},{"book":"Yɛbəc ya Asom a Yesu","chapter":"4","verse":"33","text":"Asom a Yesu ŋancloku tɔkɔ ŋananəŋk kəyɛfɛ ka Mariki Yesu afi dacɔ mɔ. Kɔ kəmar ka Kanu kəyi alaŋ fəp kəroŋ."},{"book":"Yɛbəc ya Asom a Yesu","chapter":"4","verse":"34","text":"Afum akaŋɛ dacɔ, nwɛ o nwɛ abəkəc ŋɛnalɛcɛ fɛ sɔ teta kətɔ-yɔ kɔn daka, bawo aŋɛ ŋanayɔ dalɛ, kɔ pəyɔnɛ fɛ ti, wɔlɔ mɔ, ŋanacaməs yi. Kɔ ŋaŋkɛrɛ kəway ka ca yayɔkɔ,"},{"book":"Yɛbəc ya Asom a Yesu","chapter":"4","verse":"35","text":"kɔ ŋancbocər ki asom a Yesu dəntɔf. Kəway kaŋkɔ k'ancyer nwɛ o nwɛ kɔ tɔkɔ pəcuca peyi kɔ mɔ."},{"book":"Yɛbəc ya Asom a Yesu","chapter":"4","verse":"36","text":"Isifu wəka kor ka Lewy ɛnayi, nwɛ asom a Yesu ŋancwe Barnabas mɔ, tatɔkɔ kusu kəŋan «Wəcəpəs bəkəc.» Nde dare da Sipər anakom kɔ."},{"book":"Yɛbəc ya Asom a Yesu","chapter":"4","verse":"37","text":"Nkɔn ɛnacaməs antɔf nŋɛ ɛnayɔ mɔ, k'ɛŋkɛrɛ kəway kaŋkɔ fəp k'ender pəbocər ki asom a Yesu dəntɔf."}]}