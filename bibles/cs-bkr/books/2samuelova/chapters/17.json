{"data":[{"book":"2 Samuelova","chapter":"17","verse":"1","text":"Řekl ještě Achitofel Absolonovi: Nechť medle vyberu dvanácte tisíc mužů, abych vstana, honil Davida noci této."},{"book":"2 Samuelova","chapter":"17","verse":"2","text":"A dostihna ho, dokudž jest ustalý a zemdlené má ruce, předěsím jej, a uteče všecken lid, kterýž jest s ním, i zamorduji krále samého."},{"book":"2 Samuelova","chapter":"17","verse":"3","text":"A tak obrátím všecken lid k tobě; nebo jako bych je všecky obrátil, když zhyne ten muž, kteréhož ty hledáš. O lid ty se nic nestarej."},{"book":"2 Samuelova","chapter":"17","verse":"4","text":"I líbila se ta řeč Absolonovi i všechněm starším Izraelským."},{"book":"2 Samuelova","chapter":"17","verse":"5","text":"A však řekl Absolon: Zavolej sem hned Chusai Architského, abychom slyšeli, co i on mluviti bude."},{"book":"2 Samuelova","chapter":"17","verse":"6","text":"Když pak přišel Chusai k Absolonovi, mluvil k němu Absolon, řka: Takto mluvil Achitofel. Máme-li učiniti vedlé řeči jeho, čili nic? Pověz ty."},{"book":"2 Samuelova","chapter":"17","verse":"7","text":"Tedy řekl Chusai Absolonovi: Neníť dobrá rada, kterouž dal Achitofel nyní."},{"book":"2 Samuelova","chapter":"17","verse":"8","text":"Dále mluvil Chusai: Ty víš o otci svém i mužích jeho, že jsou udatní, k tomu zjitření na mysli, jako nedvědice osiřelá v poli. Nadto otec tvůj jest muž válečný, kterýž nebude nocovati s lidem."},{"book":"2 Samuelova","chapter":"17","verse":"9","text":"Nýbrž nyní spíše v záloze stojí v nějaké jeskyni, aneb v některém jiném místě. I stalo by se, jestliže by kteří padli z těch tvých při začátku, že každý, kdož by o tom uslyšel, řekl by: Stala se porážka v lidu, kterýž postoupil po Absolonovi."},{"book":"2 Samuelova","chapter":"17","verse":"10","text":"A tak by i silných reků srdce, kteréž jest jako srdce lva, škodlivě osláblo; nebo ví všecken Izrael, že jest zmužilý otec tvůj, a silní ti, kteříž jsou s ním."},{"book":"2 Samuelova","chapter":"17","verse":"11","text":"Ale radím, abys, shromáždě k sobě všecken Izrael od Dan až do Bersabé, kterýž v množství jest jako písek při moři, ty sám životně vytáhl k boji."},{"book":"2 Samuelova","chapter":"17","verse":"12","text":"A tak potáhneme proti němu, na kterém by koli místě nalezen býti mohl, a připadneme na něj, jako padá rosa na zemi; i nepozůstaneť z něho, totiž ze všech mužů, kteříž jsou při něm, ani jednoho."},{"book":"2 Samuelova","chapter":"17","verse":"13","text":"Jestliže by se pak shrnul do města, snesou všecken lid Izraelský k tomu městu provazy, a vtrhneme je až do potoka, tak aby tam ani kaménka nebylo lze najíti."},{"book":"2 Samuelova","chapter":"17","verse":"14","text":"I řekl Absolon a všickni muži Izraelští: Lepšíť jest rada Chusai Architského, než rada Achitofelova. Hospodin zajisté to způsobil, aby zrušena byla rada Achitofelova, kteráž sic dobrá byla, aby tak uvedl Hospodin na Absolona zlé věci."},{"book":"2 Samuelova","chapter":"17","verse":"15","text":"Oznámil pak to Chusai Sádochovi a Abiatarovi kněžím: Tak a tak radil Achitofel Absolonovi a starším Izraelským, ale já takto a takto jsem radil."},{"book":"2 Samuelova","chapter":"17","verse":"16","text":"Nyní tedy pošlete rychle a oznamte Davidovi, řkouce: Nezůstavej přes noc na rovinách pouště, ale přeprav se bez meškání, aby snad nebyl sehlcen král i všecken lid, kterýž jest s ním."},{"book":"2 Samuelova","chapter":"17","verse":"17","text":"Jonata pak a Achimaas stáli u studnice Rogel. I šla tam děvečka a pověděla jim, aby oni jdouce, oznámili to králi Davidovi; nebo nesměli se ukázati aneb vjíti do města."},{"book":"2 Samuelova","chapter":"17","verse":"18","text":"A však uzřel je služebník, a oznámil Absolonovi. Pročež odšedše oba rychle, vešli do domu muže v Bahurim, kterýž měl studnici na dvoře svém. I spustili se do ní."},{"book":"2 Samuelova","chapter":"17","verse":"19","text":"A žena vzavši plachtu, rozestřela ji na vrch studnice, a nasypala na ni krup. A tak nebyla ta věc spatřína."},{"book":"2 Samuelova","chapter":"17","verse":"20","text":"Nebo když přišli služebníci Absolonovi k ženě do domu a řekli: Kde jest Achimaas a Jonata? odpověděla jim žena: Přešliť jsou ten potok. Hledavše tedy a nic nenalezše, navrátili se do Jeruzaléma."},{"book":"2 Samuelova","chapter":"17","verse":"21","text":"A když oni odešli, tito vystoupivše z studnice, šli a oznámili králi Davidovi a řekli jemu: Vstaňte a přepravte se rychle přes vodu, nebo toto radil proti vám Achitofel."},{"book":"2 Samuelova","chapter":"17","verse":"22","text":"Protož vstav David a všecken lid, kterýž byl s ním, přepravili se přes Jordán, prvé než se rozednilo; a nezůstal ani jeden, ješto by se nepřepravil přes Jordán."},{"book":"2 Samuelova","chapter":"17","verse":"23","text":"Tedy Achitofel vida, že se nestalo vedlé rady jeho, osedlal osla, a vstav, odjel do domu svého, do města svého. A učiniv pořízení v čeledi své, oběsil se a umřel; i pochován jest v hrobě otce svého."},{"book":"2 Samuelova","chapter":"17","verse":"24","text":"David pak byl již přišel do Mahanaim, když se Absolon přepravil přes Jordán, on i všecken lid Izraelský s ním."},{"book":"2 Samuelova","chapter":"17","verse":"25","text":"A tu ustanovil Absolon Amazu místo Joába nad vojskem. (Byl pak Amaza syn muže, jehož jméno bylo Jetra Izraelský, kterýž všel k Abigail dceři Náchas, sestře Sarvie matky Joábovy.)"},{"book":"2 Samuelova","chapter":"17","verse":"26","text":"I položil se Izrael a Absolon v zemi Galád."},{"book":"2 Samuelova","chapter":"17","verse":"27","text":"Stalo se pak, když přišel David do Mahanaim, že Sobi syn Náchas z Rabbat synů Ammon, a Machir syn Amielův z Lodebar, a Barzillai Galádský z Rogelim,"},{"book":"2 Samuelova","chapter":"17","verse":"28","text":"Lůže, číše a nádoby hliněné, též pšenice, ječmene, mouky, krup, bobu, šocovice a pražmy,"},{"book":"2 Samuelova","chapter":"17","verse":"29","text":"Ano i medu, másla a ovcí i syrů kravských přinesli Davidovi a lidu, kterýž s ním byl, aby jedli. Nebo řekli: Lid ten jest hladovitý a ustalý, i žíznivý na té poušti."}]}