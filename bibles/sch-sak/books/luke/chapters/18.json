{"data":[{"book":"Luke","chapter":"18","verse":"1","text":"Hanchu, sabei mindong loia chubai an tho tit rang ani iti rilna rangin hi chongmintêk hih Jisua'n a misîra."},{"book":"Luke","chapter":"18","verse":"2","text":"“Khopui inkhata hin roijêkpu, Pathien khom chiloi, mi lien khom chiloi inkhat a oma."},{"book":"Luke","chapter":"18","verse":"3","text":"Ha khou nanâka han meithâi inkhat a oma, ân dôipui chunga phuba lâk ranga ngênin a se bang ngâia."},{"book":"Luke","chapter":"18","verse":"4","text":"Zora sôtzan chu roijêkpu han nuom pe maka, ania nûka a mulungin, ‘Pathien le mi lien chi no khom inlang,"},{"book":"Luke","chapter":"18","verse":"5","text":"hi meithâi hin chakal ni tho banga, hi anga hin a hong banga anîn chu nûka chu ni la minjêl chit a tih. Masikin a phuba lei luokpui rong,’ a tia.”"},{"book":"Luke","chapter":"18","verse":"6","text":"Pumapa'n, a chongril ala zoma, “Rangâi ta u, imo ha roijêkpu saloi han ai ti."},{"book":"Luke","chapter":"18","verse":"7","text":"Masikin, Pathien'n a mingei sanna ngêna, sûntin, jântina chapngei chungroi mindon noni mo? San minnu ni mo?"},{"book":"Luke","chapter":"18","verse":"8","text":"Nangni ki ril, an nuomnan inrang takin mindon pe a tih. Ania, Miriem Nâipasal a juong tikin rammuola taksônna mu ni mo?” a tia."},{"book":"Luke","chapter":"18","verse":"9","text":"Ama le ama ka sa intia, midang esêl ngâi ngei kôma hi chongmintêk hih a misîra."},{"book":"Luke","chapter":"18","verse":"10","text":"Voikhat chu mi inikin Biekina chubai tho rangin an sea. Inkhat chu Pharisee ania inkhat chu sumrusuongpu ani."},{"book":"Luke","chapter":"18","verse":"11","text":"Pharisee chu athenin ândinga chubai a thoa,18:11 athenin indingin chubai a thoa; miziek senkhata chu ândinga chubai a thoa  “Pathien, kei chu midang ngei angin mi ranghuol ngâi, dikloi, inrê mi khom kini loi sikin, râisânchong ki ril. So, sumrusuongpu anga khom ki niloi sikin râisânchong ki ril."},{"book":"Luke","chapter":"18","verse":"12","text":"Hapta tin sûnnik bu ke ngêi ngâia, ke nei murdi a sômakhat nang ke pêk ngâi,” a tia."},{"book":"Luke","chapter":"18","verse":"13","text":"Ania, sumrusuongpu chu lâtaka indingin, invân tieng luo tang ngam loiin, a rôp ruchumin, “Pathien, mi nunsie ki ni, inrieng ni mu roh,” a tia."},{"book":"Luke","chapter":"18","verse":"14","text":"Jisua'n nangni ki ril, “Pharisee mi ni loiin, sumrusuongpu chu Pathien mita theiintumin, a in tieng a se zoi. Tutu omlien kaichu intem an ta, intem kaichu minlutin om an tih,” a tia."},{"book":"Luke","chapter":"18","verse":"15","text":"Mi senkhatin, an nâitengei Jisua kôma, an chunga kut minngam rangin an tuonga. Hanchu, ha anga tho rang hah ruoisingeiin an lei mûn chu an lei ngoa."},{"book":"Luke","chapter":"18","verse":"16","text":"Hannisenla, Jisua'n nâipangte ngei a kôma a koia, an kôma, “Nâipangtengei ko kôma hong rese ngei, khap no roi, Pathien Rêngram chu hi anga nâipangte ngei ta kêng."},{"book":"Luke","chapter":"18","verse":"17","text":"Diktakin ki ti, tutu nâipangte'n Pathien Rêngram ai modôm anga modôm loiin chu asûnga lût tet no nih,” a tia."},{"book":"Luke","chapter":"18","verse":"18","text":"Juda ruoipu'n Jisua a rekela, “Minchupu sa, kumtuong ringna ka manna rangin imo ko tho rang?” a tia"},{"book":"Luke","chapter":"18","verse":"19","text":"Jisua'n a kôma, “Ithomo asa mini ti? Pathien pênna chu tute misa omak."},{"book":"Luke","chapter":"18","verse":"20","text":"18:20: Jôk 20:14; Bal 5:18; Jôk 20:13; Bal 5:17; Jôk 20:15; Bal 5:19; Jôk 20:16; Bal 5:20; Jôk 20:12; Bal 5:16 Chongpêk hah, ni riet duo, Inrê no roh, mi that no roh, inru no roh, dikloiin mi nôn no roh, na nû le na pa mirit roh,” a tia."},{"book":"Luke","chapter":"18","verse":"21","text":"Ama han, “Ha chongpêkngei murdi hah chu ka nâipangte lâi renga ko jôm kêng ani” a tia."},{"book":"Luke","chapter":"18","verse":"22","text":"Mahah Jisua'n a riet lehan a kôma, “Neinun inkhat tho rang na la nâng, Ne nei murdi juor inla, asum hah inriengngei sem ngei roh, hanchu, invâna rochon nei ni tih, male chu hong inla ni jûi roh,” a tipea."},{"book":"Luke","chapter":"18","verse":"23","text":"Mahah ama'n a riet lehan, ânngûi oka, miriem neipa ani sikin."},{"book":"Luke","chapter":"18","verse":"24","text":"Hanchu, Jisua'n ânngûi a mûn chu, “Minei ngei Pathien Rêngrama lût rang ântak bah na!"},{"book":"Luke","chapter":"18","verse":"25","text":"Ut simphuoi kuora lût rang ântak nêkin mineingei invân rêngrama lût rang intak uol a tih,” a tia."},{"book":"Luke","chapter":"18","verse":"26","text":"A chongril riet ngei nâmin, “Hanchu tumo sanminjôk nithei ranga?” tiin an rekela."},{"book":"Luke","chapter":"18","verse":"27","text":"Jisua'n, “Miriem ranga nitheiloi hih Pathien rangin chu nithei ani,” tiin a thuona."},{"book":"Luke","chapter":"18","verse":"28","text":"Male Peter'n a kôma, “En roh! kin inngei mâkin nang kin jûi hih,” a tia."},{"book":"Luke","chapter":"18","verse":"29","text":"Jisua'n an kôma, “O, ani, adiktakin nangni ki ril, tutu Pathien Rêngram sika a in mo, a lômnu mo, a nu le pa mo, a lâibungngei mo, a sarnungei mo, a nâingei mo, mâk kai chu,"},{"book":"Luke","chapter":"18","verse":"30","text":"anêka tam uolin atûna ringlâi le zora la hong ranga kumtuong ringna khom la man ngêt a tih,” a tia."},{"book":"Luke","chapter":"18","verse":"31","text":"Hanchu ruoisi sômleinik ngei hah Jisua'n atheiin a tuong ngeia an kôma, “Rangâi ta u, Jerusalema ei se rang ania mahan, Miriem Nâipasal chungroi dêipungei lei miziek hah tung a tih."},{"book":"Luke","chapter":"18","verse":"32","text":"Jentailngei kuta pêk an ta, esêl an ta, munuisan an ta, michilkhum an tih."},{"book":"Luke","chapter":"18","verse":"33","text":"Jêm an ta, that an tih, ania, sûnthum suole aringin inthoi nôk a tih,” a tia."},{"book":"Luke","chapter":"18","verse":"34","text":"Ania, ruoisingei han a chong reng rietthei mak ngeia, a chong ti hah anni rangin chu chong inthup ani sikin Jisua'n imo ai ti riet mak ngei."},{"book":"Luke","chapter":"18","verse":"35","text":"Hanchu, Jisua'n Jericho a tung rangin lampui kôla mitcho inkhat ânsunga, kut a doa."},{"book":"Luke","chapter":"18","verse":"36","text":"Mipui rahang a rietin chu, “Imo hi? tiin a rekela."},{"book":"Luke","chapter":"18","verse":"37","text":"“Nazereth Jisua a hongvun ani,” an tipea."},{"book":"Luke","chapter":"18","verse":"38","text":"Ânieka, “Jisua! David Nâipasal, inrieng ni mu roh” a tia."},{"book":"Luke","chapter":"18","verse":"39","text":"Moton tienga om mipui ngeiin, “Dâirek roh” tiin an ngoa. Ania ama'n ânring uolin, “David Nâipasal! inrieng mi mu roh,” a tia."},{"book":"Luke","chapter":"18","verse":"40","text":"Masikhan Jisua ân ngama, mitcho hah hongtuong rangin chong a pêka. A hongnâia anîn chu Jisua'n a rekela."},{"book":"Luke","chapter":"18","verse":"41","text":"“Imo nang ki tho pe ranga ni nuom?” a tia. “O pu, amu nôk ku nuom,” tiin a thuona."},{"book":"Luke","chapter":"18","verse":"42","text":"Jisua'n a kôma, “Anîn chu muthei roh, na taksôn nân nang a mindam ani,” a tia."},{"book":"Luke","chapter":"18","verse":"43","text":"Harenghan a muthei kelen zoia, Pathien minpâk pumin Jisua a jûi zoia. Mipui ngeiin mahah an mûn chu an rêngin Pathien an minpâk zoi."}]}