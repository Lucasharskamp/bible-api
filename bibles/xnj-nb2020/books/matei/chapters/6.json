{"data":[{"book":"Matei","chapter":"6","verse":"1","text":"“Mjiyangalila mkoto kukita matendu ginu gabwina pamihu ga vandu, ndava ya kujilangisa kwavi. Ndava muni mwakakita genago mwipata lepi njombi kuhuma kwa Dadi winu mweavi kunani.”"},{"book":"Matei","chapter":"6","verse":"2","text":"“Hinu, mukavatangatila vangangu, ukoto kujikokosa kotoka kukita ngati vandu vevakujikita kuvya vabwina munyumba za kukonganekela Vayawudi na munjila muni vandu vavalumba. Nikuvajovela chakaka venavo vamali kupewa njombi yavi."},{"book":"Matei","chapter":"6","verse":"3","text":"Nambu veve peukumtangatila mngangu, kita jambu lenilo cha mfiyu hati vandu vangi vakotoka kumanya chewihenga."},{"book":"Matei","chapter":"6","verse":"4","text":"Mpela luteta lwaku chamfiyu na Dadi waku akugalola gegafiyiki yati akukupela njombi.”"},{"book":"Matei","chapter":"6","verse":"5","text":"Pemwiyupa kwa Chapanga, mkotoka kuvya ngati vandu vavakujikita kuvya vabwina, vene vigana kuyima munyumba za kukonganekela Vayawudi na malekanganu ga njila, muni vandu vavalola. Nikuvajovela chakaka vene vamali kupewa njombi yavi."},{"book":"Matei","chapter":"6","verse":"6","text":"Nambu veve peukumuyupa Chapanga, uyingila muchumba chaku, dinda mlyangu, uyupa kwa Dadi winu mweangalolekana. Mwene Dadi waku akugalola gegafiyiki, yati akukupela njombi."},{"book":"Matei","chapter":"6","verse":"7","text":"Pemwikumuyupa Chapanga, mkoto kujovajova malovi gamahele ngati vandu vangammanya Chapanga. Muni vene vihololela kuvya Chapanga alavayuwanila ndava ya malovi gavi gamahele."},{"book":"Matei","chapter":"6","verse":"8","text":"Mkoto kuwanangana nawu. Dadi winu achimanyili chamwigana hati mwakona mwangayupa."},{"book":"Matei","chapter":"6","verse":"9","text":"Hinu, nyenye pemkuyumpa Chapanga, mjova naha:"},{"book":"Matei","chapter":"6","verse":"10","text":"Unkosi waku utibwelelai,"},{"book":"Matei","chapter":"6","verse":"11","text":"Utipela lelu chakulya chitu cha magono goha."},{"book":"Matei","chapter":"6","verse":"12","text":"Utilekekesa tete getihokili,"},{"book":"Matei","chapter":"6","verse":"13","text":"Ukotoka kutiyingisa mukulingiwa,"},{"book":"Matei","chapter":"6","verse":"14","text":"Ngati mwakavalekekesa vandu kuhoka kwavi, Dadi winu wa kunani alavalekekesa nyenye mewawa mukumbudila kwinu."},{"book":"Matei","chapter":"6","verse":"15","text":"Nambu ngati nakuvalekekesa vangi kuhoka kwavi, mewawa Dadi winu alavalekekesa lepi nyenye kumbudila kwinu."},{"book":"Matei","chapter":"6","verse":"16","text":"Pemukujihisa kulya chakulya ndava ya Bambu, mkoto kulangisa ungolongondi ngati vandu vevakujikita kuvya vabwina, vene vikwinyana pamihu pavi, muni vawonekana pavandu ngati vajihinisi kulya chakulya ndava ya Bambu. Nikuvajovela chakaka venavo vamali kupata njombi yavi."},{"book":"Matei","chapter":"6","verse":"17","text":"Nambu veve peukujihinisa kulya chakulya ndava ya Bambu, samba manji pamihu na unyala mahuta pamutu."},{"book":"Matei","chapter":"6","verse":"18","text":"Muni mundu yeyoha akotoka kumanya kuvya kujihisa kulya chakulya, ndi umanyikana kwa Dadi waku ndu mweangalolekana. Namwene akugalola gegafiyiki, yati akupela njombi."},{"book":"Matei","chapter":"6","verse":"19","text":"Mkoto kuvika vibana apa pamulima, ndava vingokoko amala kutu vihalibu na vahiji videnya na kuyiva."},{"book":"Matei","chapter":"6","verse":"20","text":"Nambu mjivikila vibana vinu kunani kwa Chapanga kwenuko vingokoko amala kutu nakuhalabika na amala vahiji videnuya lepi na kuyiva."},{"book":"Matei","chapter":"6","verse":"21","text":"Muni pala pemwivika vibana vinu ndi pewivya mtima waku."},{"book":"Matei","chapter":"6","verse":"22","text":"Lihu laku ndi hahi ya higa yaku, ngati lihu laku lilola bwina, higa yaku yoha yivya mulumuli,"},{"book":"Matei","chapter":"6","verse":"23","text":"nambu ngati lihu laku lilola lepi bwina, ndi higa yaku yoha yivya muchitita. Hinu, chilanga chechivii mugati yaku chikavya chitita, chakaka cheni ndi chitita chivaha neju!"},{"book":"Matei","chapter":"6","verse":"24","text":"Avi lepi mvanda, mweihotola kuvahengela vabambu vavili. Muni yati akumgana mmonga na kumvenga yungi, yati akumgana neju mmonga na kumvevesa yungi. Mwihotola lepi kumhengela Chapanga na bahapo kuhengela vindu vyamahele."},{"book":"Matei","chapter":"6","verse":"25","text":"Ndi nikuvajovela, mkoto kutyalatyala ndava ya chakulya na chemwinywa vyamgana muni mutama, amala ndava ya nyula zemwigana ndava ya higa yinu. Wu, wumi chindu chivaha lepi kuliku chakulya? Na higa ndi ya maana lepi kuliku nyula?"},{"book":"Matei","chapter":"6","verse":"26","text":"Mlola videge, vimija lepi amala kubena mewa vivi lepi na chibana chochoha. Pamonga na ago Dadi winu mweavi kunani akuvapela chakulya. Wu, nyenye chindu chivaha lepi kuliku videge?"},{"book":"Matei","chapter":"6","verse":"27","text":"Yani pagati yinu ndava ya kutyalatyala neju ihotola kuyonjokesa hati lukumbi ludebe lwa wumi waki?"},{"book":"Matei","chapter":"6","verse":"28","text":"Ndava kyani, kutyalatyala ndava ya nyula? Mlola maluva ga mudahi cheginyamba. Gihenga lepi lihengu amala gitota lepi nyula."},{"book":"Matei","chapter":"6","verse":"29","text":"Nambu nikuvajovela, hati mwene Solomoni na unkosi waki awali lepi chakunyamba ngati limonga pagati ya maluva aga."},{"book":"Matei","chapter":"6","verse":"30","text":"Ngati Chapanga akuliwalika linyai la kumgunda, nambu lelu livii na chilau kutaga kumotu, wu, nakuvahengela neju nyenye? Nyenye vandu mwemusadika padebe!"},{"book":"Matei","chapter":"6","verse":"31","text":"Hinu, mkoto kutyalatyala, yati tilya kiki? Yati tinywa kiki? Tiwala kyani?"},{"book":"Matei","chapter":"6","verse":"32","text":"Muni ago goha gitangatiliwa na vandu vangamlanda Chapanga. Dadi winu mweavi kunani amanyili kuvya mwigana goha ago."},{"book":"Matei","chapter":"6","verse":"33","text":"Ndi, mlonda hoti Unkosi waki Chapanga na geigana, na genago goha yati akuvayonjokesa."},{"book":"Matei","chapter":"6","verse":"34","text":"Hinu mkoto kutyalatyala ndava ya chilau. Chilau yivii gaki, mang'ahiso ga ligono limonga gakuvakola."}]}