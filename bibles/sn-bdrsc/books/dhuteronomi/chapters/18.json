{"data":[{"book":"Dhuteronomi","chapter":"18","verse":"1","text":"Vaprista vanova vaRevhi, zvirokwazvo rudzi rwose rwaRevhi, havafaniri kuva nomugove kana nhaka pamwe chete neIsraeri. Vachararama nezvipiriso zvinopiswa zvaJehovha, nokuti ndiyo nhaka yavo."},{"book":"Dhuteronomi","chapter":"18","verse":"2","text":"Havazovi nenhaka pakati pehama dzavo: Jehovha ndiye nhaka yavo sezvaakavavimbisa."},{"book":"Dhuteronomi","chapter":"18","verse":"3","text":"Uyu ndiwo mugove wakafanira vaprista kubva kuvanhu vanobayira nzombe kana gwai: bandauko neshaya dzacho uye nezvemukati."},{"book":"Dhuteronomi","chapter":"18","verse":"4","text":"Munofanira kuvapa zvibereko zvokutanga zvezviyo, waini itsva namafuta, uye namakushe okutanga amakwai ako,"},{"book":"Dhuteronomi","chapter":"18","verse":"5","text":"nokuti Jehovha Mwari wenyu akavasarudza ivo nezvizvarwa zvavo, kubva pakati pamarudzi ose kuti vamire vachishumira muzita raJehovha nguva dzose."},{"book":"Dhuteronomi","chapter":"18","verse":"6","text":"Kana muRevhi akabva mune rimwe ramaguta enyu, kupi zvako muIsraeri kwaanenge achigara, uye akauya nomwoyo wake wose kunzvimbo ichasarudzwa naJehovha,"},{"book":"Dhuteronomi","chapter":"18","verse":"7","text":"anogona hake kushumira muzita raJehovha Mwari wake savamwe vake vose vaRevhi vanoshumira ipapo pamberi paJehovha."},{"book":"Dhuteronomi","chapter":"18","verse":"8","text":"Anofanira kuwana mugove wakaenzana newavo, kunyange zvake akawana mari paakatengesa nhaka yemhuri yake."},{"book":"Dhuteronomi","chapter":"18","verse":"9","text":"Kana muchinge mapinda munyika yamuri kupiwa naJehovha Mwari wenyu, musadzidzira kutevedzera nzira dzinonyangadza dzendudzi dzirimo."},{"book":"Dhuteronomi","chapter":"18","verse":"10","text":"Ngapasava nomumwe pakati penyu anoita mwanakomana wake kana mwanasikana wake chibayiro chinopiswa, kana anovuka kana anoita zvamazango kana anotenda zvamashura, kana kuita zvouroyi,"},{"book":"Dhuteronomi","chapter":"18","verse":"11","text":"kana anoita zvounʼanga, kana anotenda zvamasvikiro kana anobvunza vakafa."},{"book":"Dhuteronomi","chapter":"18","verse":"12","text":"Ani naani anoita zvinhu izvi anonyangadza pamberi paJehovha, uye nokuda kwetsika idzi dzinonyangadza Jehovha Mwari wenyu achadzinga ndudzi idzi pamberi penyu."},{"book":"Dhuteronomi","chapter":"18","verse":"13","text":"Unofanira kuva wakarurama pamberi paJehovha Mwari wako."},{"book":"Dhuteronomi","chapter":"18","verse":"14","text":"Ndudzi dzamunotorera nyika dzinoteerera kuna avo vanoita zvamazango kana kuvuka. Asi kana muri imi Jehovha Mwari wenyu haana kukutenderai kuti muite izvozvo."},{"book":"Dhuteronomi","chapter":"18","verse":"15","text":"Jehovha Mwari wenyu achakumutsirai muprofita akaita seni kubva pakati pehama dzenyu. Munofanira kumuteerera."},{"book":"Dhuteronomi","chapter":"18","verse":"16","text":"Nokuti izvi ndizvo zvamakakumbira Jehovha Mwari wenyu paHorebhi pazuva reungano apo makati, “Hatidi kunzwa inzwi raJehovha Mwari wedu kana kuona moto mukuru uyu zvakare, nokuti tingafa.”"},{"book":"Dhuteronomi","chapter":"18","verse":"17","text":"Jehovha akati kwandiri, “Zvavataura zvakanaka."},{"book":"Dhuteronomi","chapter":"18","verse":"18","text":"Ndichavamutsira muprofita anobva pakati pehama dzavo akaita sewe; ndichaisa mashoko angu mumuromo wake, uye achavaudza zvose zvandichamurayira."},{"book":"Dhuteronomi","chapter":"18","verse":"19","text":"Kana pane munhu acharega kuteerera mashoko angu anotaurwa nomuprofita muzita rangu, ini pachangu ndichamubvunza pamusoro pazvo."},{"book":"Dhuteronomi","chapter":"18","verse":"20","text":"Asi muprofita achataura muzita rangu mashoko api zvawo andisina kumurayira kuti ataure, kana muprofita anotaura muzita ravamwe vamwari, anofanira kuurayiwa.”"},{"book":"Dhuteronomi","chapter":"18","verse":"21","text":"Ungati zvako mumwoyo mako, “Tingaziva seiko kuti shoko iri rataurwa naJehovha?”"},{"book":"Dhuteronomi","chapter":"18","verse":"22","text":"Kana zvakataurwa nomuprofita muzita raJehovha zvikasaitika kana zvikasava chokwadi, shoko iroro harina kutaurwa naJehovha. Muprofita iyeye ataura zvomusoro wake. Musamutya."}]}