{"data":[{"book":"Spreuken","chapter":"23","verse":"1","text":"Als ge bij den koning aan tafel zit, Let dan enkel op wat voor u staat,"},{"book":"Spreuken","chapter":"23","verse":"2","text":"En zet een mes op uw keel Als ge een goede eetlust hebt;"},{"book":"Spreuken","chapter":"23","verse":"3","text":"Wees niet belust op zijn lekkernijen, Want ze zijn een bedriegelijke spijs."},{"book":"Spreuken","chapter":"23","verse":"4","text":"Doe geen moeite, om rijkdom te verwerven, Zie van uw voornemen af;"},{"book":"Spreuken","chapter":"23","verse":"5","text":"Zodra ge uw zinnen daarop zet, Is hij al heen! Want hij maakt zich vleugels, En vliegt als een arend de lucht in."},{"book":"Spreuken","chapter":"23","verse":"6","text":"Ga niet eten bij een vrek, Wees niet belust op zijn lekkernijen;"},{"book":"Spreuken","chapter":"23","verse":"7","text":"Want het is iemand, die bij zichzelf zit te rekenen, Die “Eet en drink” tot u zegt, maar het niet meent."},{"book":"Spreuken","chapter":"23","verse":"8","text":"De spijs, die ge gegeten hebt, spuwt ge weer uit, En uw vriendelijke woorden hebt ge verspild."},{"book":"Spreuken","chapter":"23","verse":"9","text":"Spreek niet ten aanhoren van een dwaas; Hij geeft niets om uw wijze woorden."},{"book":"Spreuken","chapter":"23","verse":"10","text":"Verleg de grenzen van weduwen niet En raak niet aan de akker van wezen;"},{"book":"Spreuken","chapter":"23","verse":"11","text":"Want hun Losser is sterk, Hij neemt het voor hen tegen u op."},{"book":"Spreuken","chapter":"23","verse":"12","text":"Neem een vermaning wel ter harte Open uw oren voor verstandige taal."},{"book":"Spreuken","chapter":"23","verse":"13","text":"Ge moet een knaap geen vermaning sparen, Al slaat ge hem met een stok, hij gaat er niet van dood;"},{"book":"Spreuken","chapter":"23","verse":"14","text":"Want als ge hem met een stok hebt geslagen, Hebt ge hem van de onderwereld gered."},{"book":"Spreuken","chapter":"23","verse":"15","text":"Mijn kind, als úw hart wijs is, Zal ook mijn hart zich verheugen;"},{"book":"Spreuken","chapter":"23","verse":"16","text":"Mijn ziel zal jubelen, Als uw lippen juiste dingen zeggen."},{"book":"Spreuken","chapter":"23","verse":"17","text":"Laat uw hart niet jaloers zijn op zondaars, Maar ijveren voor de vrees voor Jahweh, iedere dag;"},{"book":"Spreuken","chapter":"23","verse":"18","text":"Als ge die bewaart, is er toekomst, En zal uw verwachting niet worden beschaamd."},{"book":"Spreuken","chapter":"23","verse":"19","text":"Mijn zoon, luister en wees wijs, Breng uw hart op het rechte pad."},{"book":"Spreuken","chapter":"23","verse":"20","text":"Doe niet mee met wijnslempers, Met hen, die zich aan vlees te buiten gaan;"},{"book":"Spreuken","chapter":"23","verse":"21","text":"Want een drinker en een veelvraat verarmt, De roes hult iemand in lompen."},{"book":"Spreuken","chapter":"23","verse":"22","text":"Luister naar uw vader, die u heeft verwekt, Minacht uw moeder niet, als ze oud is geworden."},{"book":"Spreuken","chapter":"23","verse":"23","text":"Verwerf u waarheid, en verkoop ze niet, Wijsheid, tucht en inzicht."},{"book":"Spreuken","chapter":"23","verse":"24","text":"Innig verheugt zich de vader van een rechtschapene, Wie een wijze baarde, beleeft genoegen aan hem:"},{"book":"Spreuken","chapter":"23","verse":"25","text":"Zo moge uw vader zich over u verheugen, Zij zich verblijden, die u ter wereld bracht."},{"book":"Spreuken","chapter":"23","verse":"26","text":"Mijn zoon, schenk mij uw hart, Laat uw ogen op mijn wegen letten;"},{"book":"Spreuken","chapter":"23","verse":"27","text":"Want een deerne is een diepe kuil, Een vreemde vrouw een nauwe put."},{"book":"Spreuken","chapter":"23","verse":"28","text":"Ja, zij ligt op de loer als een rover, En maakt vele mensen ontrouw."},{"book":"Spreuken","chapter":"23","verse":"29","text":"Waar klinkt ach, en waar klinkt wee; Waar heerst twist, waar nijpen de zorgen? Waar worden zonder reden wonden geslagen, Waar worden de blikken beneveld?"},{"book":"Spreuken","chapter":"23","verse":"30","text":"Waar men nog laat aan de wijn zit, Waar men komt, om de drank te keuren."},{"book":"Spreuken","chapter":"23","verse":"31","text":"Zie niet om naar de wijn, hoe rood hij is, Hoe hij fonkelt in het glas. Wel glijdt hij zachtjes naar binnen, Vloeiend langs lippen en tanden."},{"book":"Spreuken","chapter":"23","verse":"32","text":"Maar ten leste bijt hij als een slang, Is hij giftig als een adder."},{"book":"Spreuken","chapter":"23","verse":"33","text":"Uw ogen zien vreemde dingen, Uw hart slaat wartaal uit;"},{"book":"Spreuken","chapter":"23","verse":"34","text":"Ge voelt u als iemand, die dobbert op zee, Als een matroos bij zware storm:"},{"book":"Spreuken","chapter":"23","verse":"35","text":"“Ze hebben me geslagen, en ik voelde het niet, Ze hebben me gebeukt, en ik merkte het niet! Wanneer ben ik weer wakker? Dan ga ik er nog eens op uit!”"}]}