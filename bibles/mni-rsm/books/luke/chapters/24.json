{"data":[{"book":"Luke","chapter":"24","verse":"1","text":"Chayolgi ahouba numitki ayuk anganbada nupising aduna makhoina thourang langkhraba manam nungsiba machalsing adu puduna mongphamda laklammi."},{"book":"Luke","chapter":"24","verse":"2","text":"Aduga makhoina mongpham changphamgi nung adu inthoklamba makhoina thengnare."},{"book":"Luke","chapter":"24","verse":"3","text":"Adubu makhoina manungda changba matamda Ibungo Jisugi hakchang adu leiramdre."},{"book":"Luke","chapter":"24","verse":"4","text":"Aduga makhoina madugi maramda chamamnaduna leiringeida, ikhang-khanghoudana langna-nganba phijol setpa nupa anina makhoigi manakta leplare."},{"book":"Luke","chapter":"24","verse":"5","text":"Maduda makhoina kimankhraduna leimaida mamai nonthaduna kuntharaga leirammi. Adudagi nupasing aduna makhoida hairak-i, “Karigi nakhoina asibasinggi marakta ahingba mahakpu thiribano?"},{"book":"Luke","chapter":"24","verse":"6","text":"24:6,7 Mat 16:21; 17:22,23; 20:18,19; Mrk 8:31; 9:31; 10:33,34; Luk 9:22; 18:31-33 Mahak mapham asida leitre; mahak hinggatkhre. Mahakna Galilee-da nakhoiga leiminnaringeida kari hairambage haibadu ningsingu:"},{"book":"Luke","chapter":"24","verse":"7","text":"‘Migi Machanupa adubu pappisinggi makhutta pithokkani, mahakpu cross-ta hatkani aduga humnisuba numitta amuk hanna hinggatkani.’ ”"},{"book":"Luke","chapter":"24","verse":"8","text":"Adudagi nupising aduna mahakna waheising asi haikhibadu ningsinglaklammi."},{"book":"Luke","chapter":"24","verse":"9","text":"Aduga makhoina mongphamdagi halaklaga thokhibasing pumnamak adu tung-inba taramathoi amadi atei pumnamaksing aduda tamlammi."},{"book":"Luke","chapter":"24","verse":"10","text":"Pakhonchatpasing aduda thokhibasing pumnamak adubu tamkhiba nupising adudi Magdalene-gi Mary, Joanna, amadi Jacob-ki mama Mary oirammi."},{"book":"Luke","chapter":"24","verse":"11","text":"Adubu nupising aduna hairibasing adu makhoina pangangda ngangbani haina lourammi aduga makhoina nupising adubu thajakhide."},{"book":"Luke","chapter":"24","verse":"12","text":"Adumakpu Peterna hougattuna mongpham aduda chenkhirammi. Aduga mahakna lukthaduna yengbada Ibungobu mongphamda thambada yetkhiba linen phi adukhakta taduna leiba ure. Adudagi mahakna kari thokkhrabajatno haina ngakpaga loinana amuk hankhirammi."},{"book":"Luke","chapter":"24","verse":"13","text":"Numit adumaktada Jisugi tung-inbasinggi maraktagi makhoi anina Emmaus kouba Jerusalem-dagi mile taretmuk lappa khunggang aduda chatlammi."},{"book":"Luke","chapter":"24","verse":"14","text":"Amasung thokhiba thoudok pumnamaksing adugi maramda makhoina chatna chatna lambida wari sanarammi."},{"book":"Luke","chapter":"24","verse":"15","text":"Aduga makhoina thokkhibasing adugi maramda wari sanaduna khannaringeida ikhang khanghoudana Jisu masamak makhoigi manakta changsillaktuna makhoiga loinana chatminnarammi."},{"book":"Luke","chapter":"24","verse":"16","text":"Adubu Tengban Mapuna makhoida Ibungobu masak khanghallamde."},{"book":"Luke","chapter":"24","verse":"17","text":"Adudagi Jisuna makhoida hanglak-i, “Nakhoina chatna chatna kari maramda khannaribano aduga karigi pukning waribano?”"},{"book":"Luke","chapter":"24","verse":"18","text":"Maduda makhoigi maraktagi maming Cleopas kouba amana Ibungoda khumlak-i, “Houkhiba numit kharani asigi manungda thokkhiba thoudoksing asi khangdaba Jerusalemda thunglaba misi nahak khakta oiramgadra?”"},{"book":"Luke","chapter":"24","verse":"19","text":"Maduda Ibungona makhoida hanglak-i, “Kari kari thoudok thokkhrabage?”"},{"book":"Luke","chapter":"24","verse":"20","text":"Adubu eikhoigi athoiba purohitsing amadi leingakpasingna mahakpu sibagi maral pinanaba khusinnakhi aduga makhoina mahakpu cross-thakta pang tingduna hatkhi."},{"book":"Luke","chapter":"24","verse":"21","text":"Eikhoinadi Israel-bu maning tamhanbigadaba misak adu Ibungomakni haina asha toujarambani! Pumnamaksing asi thokkhiba ngasina humni subani."},{"book":"Luke","chapter":"24","verse":"22","text":"Adugisu mathakta eikhoigi maraktagi nupi kharana ngasi ayuk nganta mongphamda chatluraga angakpa pao puduna halaktuna makhoina eikhoibu ngakhallare."},{"book":"Luke","chapter":"24","verse":"23","text":"Makhoina Ibungogi hakchang adu mangkhre, aduga makhoida ‘Jisu hinggatkhre’ haina hairakpa swarga dut ani thengnarak-i, haiduna eikhoida tamkhi."},{"book":"Luke","chapter":"24","verse":"24","text":"Aduga eikhoigi maraktagi makhoi kharana madu yengnanabagidamak chatlubada nupising aduna haikhiba aduga chap manana ahangba mongpham adu thengnakhi adubu makhoina mahakpudi uba phangkhide.”"},{"book":"Luke","chapter":"24","verse":"25","text":"Maduda Jisuna makhoida hairak-i, “Nakhoisi kayada pangkhraba! Tengban Mapugi wa phongdokpiba maichousingna hairambasing adu thajabada kayada thinthariba!"},{"book":"Luke","chapter":"24","verse":"26","text":"Christtana matik ma-ngal phangdringeigi mamangda awa anang pumnamaksingsi khaanggadaba nattabra? Christtana awa anang pumnamak asi khanglaga matik mangal phanggadaba nattabra?”"},{"book":"Luke","chapter":"24","verse":"27","text":"Adudagi Jisuna Moses-ki lairik amadi Tengban Mapugi wa phongdokpiba maichousinggi lairiktagi houraga mahak masamakki maramda puya pumnamakta hairibasing adu sandokna makhoida taklammi."},{"book":"Luke","chapter":"24","verse":"28","text":"Aduga makhoina chatliba khunggang adu naksillaklaba matamda, Jisuna mapham adudagi makha tana chatkhigadabagi matou makhoida utlammi."},{"book":"Luke","chapter":"24","verse":"29","text":"Adubu makhoina Ibungoda kanna taksinduna haijakhi, “Numit asi thengjillakkhre, aduga mamsu mamsillakle, aduna eikhoiga loinana leiminnarasi.” Maduda Ibungona makhoiga loinana leiminnanaba changminnare."},{"book":"Luke","chapter":"24","verse":"30","text":"Aduga Ibungona makhoiga loinana chaminnanaba phamthaba matamda, mahakna tal adu louraduna Tengban Mapubu thagatcharammi. Adudagi mahakna tal adu machet setladuna makhoida pirammi."},{"book":"Luke","chapter":"24","verse":"31","text":"Matam aduda makhoigi mamit pangthok-hallammi amasung makhoina Ibungobu sak khanglaklammi. Aduga Ibungona makhoigi mityengdagi mangkhirammi."},{"book":"Luke","chapter":"24","verse":"32","text":"Adudagi makhoi masel hainarak-i, “Mahakna lambida eikhoida wari saringei amadi Tengban Mapugi Puya eikhoida sandokna taklingei matamda eikhoida nunggi harao-nungaibana thankhidra?”"},{"book":"Luke","chapter":"24","verse":"33","text":"Adudagi makhoina khudak adumaktada hougattuna Jerusalemda amuk halakle. Amasung makhoina mapham aduda tung-inba taramathoi amadi makhoiga loinaramba ateising pulap tinnaramba thengnare."},{"book":"Luke","chapter":"24","verse":"34","text":"Aduga makhoina, “Ibungo tasengnamak hinggatkhre amasung Simon-da uhanbikhre” haiba adu tare."},{"book":"Luke","chapter":"24","verse":"35","text":"Adudagi makhoi aninasu lambida thokkhiba thoudoksing, amadi Ibungona tal thugaiba matam aduda makhoina kamdouna Ibungobu sak khanglakkhiba haibadu makhoida tamle."},{"book":"Luke","chapter":"24","verse":"36","text":"Makhoi anina thoudoksing adu tamlingeimaktada, ikhang khanghoudana Ibungona makhoigi marakta leplare aduga mahakna makhoida hairak-i, “Nakhoida ingthaba leisanu.”"},{"book":"Luke","chapter":"24","verse":"37","text":"Maduda makhoina uribadu thawaini haina khanduna makhoi adukki matik kirammi."},{"book":"Luke","chapter":"24","verse":"38","text":"Adubu Ibungona makhoida hairak-i, “Nakhoina karigi aduk kiribano? Nakhoigi thamoida karigi chingnabasing asi laklibano?"},{"book":"Luke","chapter":"24","verse":"39","text":"Eigi khut asida yeng-u! Eigi khong asida yeng-u! Eimakni. Eibu soktuna yengu, maramdi eina lu-tong panba nakhoina uriba asigumna thawaigidi lu-tong pande.”"},{"book":"Luke","chapter":"24","verse":"40","text":"Mahakna masi haiduna makhoida mahakki makhut amadi makhong adu yenghallammi."},{"book":"Luke","chapter":"24","verse":"41","text":"Amasung makhoina haraobagi amadi ngakpagi maramna thajaba ngamdaduna leiringeida Ibungona makhoida hanglak-i, “Mapham asida nakhoigi karigumba chananabaga leibra?”"},{"book":"Luke","chapter":"24","verse":"42","text":"Maduda makhoina mangonda nga ayaiba machet ama pire,"},{"book":"Luke","chapter":"24","verse":"43","text":"aduga mahakna madu louraduna makhoigi mamangda chare."},{"book":"Luke","chapter":"24","verse":"44","text":"Adudagi Ibungona makhoida hairak-i, “Eina nakhoiga leiminnaringei matamda haikhiba wasing adu asimakni. Moseski Wayel Yathangda, Tengban Mapugi wa phongdokpibasinggi lairikta, amasung thagat iseigi lairikta eigi maramda hairamba wa khudingmak thungba tai.”"},{"book":"Luke","chapter":"24","verse":"45","text":"Adudagi makhoina Mapugi puya adu khangnanaba Ibungona makhoigi pukning hangdokpikhi."},{"book":"Luke","chapter":"24","verse":"46","text":"Aduga Ibungona makhoida hairak-i, “Masi iduna leiribasing aduni: Christana awaba khaangba tai aduga humni suba numitta sibadagi hingatpa tai."},{"book":"Luke","chapter":"24","verse":"47","text":"Aduga Jerusalemdagi houduna phurup khudingmakta, paptagi pukning hongbagi amadi pap kokpibagi pao adu mahakki mingda sandokkadabani."},{"book":"Luke","chapter":"24","verse":"48","text":"Nakhoina pumnamaksing asigi sakhini."},{"book":"Luke","chapter":"24","verse":"49","text":"24:49 Pakhon 1:4Aduga Ipana wasakpikhiba adu eina nakhoida tharakkani. Adubu mathaklomdagi panggal aduna nakhoigi nathakta laktriba phaoba nakhoina sahar aduda ngaiduna leiyu.”"},{"book":"Luke","chapter":"24","verse":"50","text":"Adudagi Ibungona makhoibu Bethany phaoba chingbiraklaga khut thangattuna makhoibu yaipha-thoujal pibire."},{"book":"Luke","chapter":"24","verse":"51","text":"Aduga Ibungona makhoibu yaipha-thoujal piringeida makhoibu thadoklamduna Ibungobu swargada pukhatkhre."},{"book":"Luke","chapter":"24","verse":"52","text":"Aduga makhoina Ibungobu khurumjaraga haraobana thanbaga loinanana Jerusalemda hankhirammi."},{"book":"Luke","chapter":"24","verse":"53","text":"Amasung makhoina Mapugi Sanglenda makha tana leiduna Tengban Mapubu thagattuna leirammi. Amen."}]}