{"data":[{"book":"2 ImiLando","chapter":"17","verse":"1","text":"UJehoshafathi indodana ka-Asa waba yinkosi esikhundleni sakhe; wazilungisela ukumelana lo-Israyeli empini."},{"book":"2 ImiLando","chapter":"17","verse":"2","text":"Wabeka amabutho emizini ebiyelweyo yakoJuda wafaka amaviyo koJuda kanye lasemizini yako-Efrayimi eyayithunjwe nguyise u-Asa."},{"book":"2 ImiLando","chapter":"17","verse":"3","text":"UThixo wayelaye uJehoshafathi ngoba ngeminyaka yakuqala wayehamba ngezindlela ezalandelwa nguyise uDavida. Kabadinganga oBhali,"},{"book":"2 ImiLando","chapter":"17","verse":"4","text":"kodwa wadinga uNkulunkulu kayise njalo walalela imilayo yakhe kazange alingisele okwakusenziwa ngabako-Israyeli."},{"book":"2 ImiLando","chapter":"17","verse":"5","text":"UThixo wawuqinisa umbuso wakhe, bonke abakoJuda baletha izipho kuJehoshafathi, ngakho wanotha kakhulu njalo wahlonitshwa kakhulu."},{"book":"2 ImiLando","chapter":"17","verse":"6","text":"Inhliziyo yakhe yayi kuThixo ngokuzinikela okukhulu ezindleleni zakhe; njalo wasusa zonke izindawo zokukhonzela wadiliza lezinsika zikankulunkulukazi u-Ashera koJuda."},{"book":"2 ImiLando","chapter":"17","verse":"7","text":"Ngomnyaka wesithathu wokubusa kwakhe wathuma izikhulu zakhe oBheni-Hali, lo-Obhadaya, loZakhariya, loNethaneli kanye loMikhaya ukuba ziyefundisa emizini yakoJuda."},{"book":"2 ImiLando","chapter":"17","verse":"8","text":"Ndawonye lazo kwakulabanye abaLevi uShemaya loNethaniya, loZebhadiya, lo-Asaheli, loShemiramothi, loJehonathani, lo-Adonija, loThobhija kanye loThobhi-Adonija lo-Elishama loJehoramu abaphristi."},{"book":"2 ImiLando","chapter":"17","verse":"9","text":"Bafundisa kulolonke elakoJuda, bethwele uGwalo lwemiThetho kaThixo; babhoda yonke imizi yakoJuda befundisa abantu."},{"book":"2 ImiLando","chapter":"17","verse":"10","text":"Ukumesaba uThixo kwagcwala kuyo yonke imibuso yamazwe akhelane loJuda, ngakho abasayanga empini loJehoshafathi."},{"book":"2 ImiLando","chapter":"17","verse":"11","text":"Amanye amaFilistiya alethela uJehoshafathi izipho lesiliva njengomthelo, lama-Arabhu aletha imihlambi yezimvu: izinkulungwane eziyisikhombisa lamakhulu ayisikhombisa enqama, lembuzi eziyizinkulungwane eziyisikhombisa lamakhulu ayisikhombisa."},{"book":"2 ImiLando","chapter":"17","verse":"12","text":"UJehoshafathi waba lamandla amakhulu angezelelweyo, wakha izinqaba lamadolobho eziphala koJuda"},{"book":"2 ImiLando","chapter":"17","verse":"13","text":"njalo wayelokudla okunengi emizini yakoJuda. Wayelamabutho akwaziyo ukulwa ayehlala eJerusalema."},{"book":"2 ImiLando","chapter":"17","verse":"14","text":"Wona ayemi kanje ngezimuli:"},{"book":"2 ImiLando","chapter":"17","verse":"15","text":"kulandele uJehohanani umlawuli, elamabutho azinkulungwane ezingamakhulu amabili lamatshumi ayisificaminwembili (280,000);"},{"book":"2 ImiLando","chapter":"17","verse":"16","text":"kulandele u-Amasiya indodana kaZikhiri, owazinikela ukusebenzela uThixo elamaqhawe alamandla azinkulungwane ezingamakhulu amabili (200,000)."},{"book":"2 ImiLando","chapter":"17","verse":"17","text":"KwabakoBhenjamini:"},{"book":"2 ImiLando","chapter":"17","verse":"18","text":"kulandele uJehozabhadi elamadoda azinkulungwane ezilikhulu lamatshumi ayisificaminwembili (180,000) ayehlomele ukulwa impi."},{"book":"2 ImiLando","chapter":"17","verse":"19","text":"Yiwo la amadoda ayesebenzela inkosi, ngaphandle kwalawo ayesemzini ebiyelweyo kulolonke elakoJuda."}]}