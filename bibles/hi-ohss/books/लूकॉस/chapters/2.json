{"data":[{"book":"लूकॉस","chapter":"2","verse":"1","text":"यह उस समय की घटना है जब सम्राट कयसर औगुस्तॉस की ओर से यह राज आज्ञा घोषित की गई कि सभी रोम शासित राष्ट्रों में जनगणना की जाए."},{"book":"लूकॉस","chapter":"2","verse":"2","text":"यह सीरिया राज्य पर राज्यपाल क्वीरिनियुस के शासनकाल में पहली जनगणना थी."},{"book":"लूकॉस","chapter":"2","verse":"3","text":"सभी नागरिक अपने नाम लिखवाने के लिए अपने-अपने जन्मस्थान को जाने लगे."},{"book":"लूकॉस","chapter":"2","verse":"4","text":"योसेफ़, दावीद के वंशज थे, इसलिये वह गलील प्रदेश के नाज़रेथ नगर से यहूदिया प्रदेश के बेथलेहेम अर्थात् दावीद के नगर गए"},{"book":"लूकॉस","chapter":"2","verse":"5","text":"कि वह भी अपनी मंगेतर मरियम के साथ, जो गर्भवती थी, नाम लिखवाएं."},{"book":"लूकॉस","chapter":"2","verse":"6","text":"वहीं मरियम का प्रसवकाल पूरा हुआ"},{"book":"लूकॉस","chapter":"2","verse":"7","text":"और उन्होंने अपने पहलौठे पुत्र को जन्म दिया. उन्होंने उसे कपड़ों में लपेट कर चरनी में लिटा दिया क्योंकि यात्री निवास में उनके ठहरने के लिए कोई स्थान उपलब्ध न था."},{"book":"लूकॉस","chapter":"2","verse":"8","text":"उसी क्षेत्र में कुछ चरवाहे रात के समय मैदानों में अपनी भेड़ों की चौकसी कर रहे थे."},{"book":"लूकॉस","chapter":"2","verse":"9","text":"सहसा प्रभु का एक दूत उनके सामने प्रकट हुआ और प्रभु का तेज उनके चारों ओर फैल गया और चरवाहे अत्यंत डर गए."},{"book":"लूकॉस","chapter":"2","verse":"10","text":"इस पर स्वर्गदूत ने उन्हें धीरज देते हुए कहा, “डरो मत! क्योंकि मैं अत्यंत आनंद का एक शुभ संदेश लाया हूं, जो सभी के लिए है:"},{"book":"लूकॉस","chapter":"2","verse":"11","text":"तुम्हारे उद्धारकर्ता ने आज दावीद के नगर में जन्म लिया है. प्रभु मसीह वही हैं."},{"book":"लूकॉस","chapter":"2","verse":"12","text":"उनकी पहचान के चिह्न ये हैं: तुम कपड़ों में लिपटा और चरनी में लेटा हुआ एक शिशु पाओगे.”"},{"book":"लूकॉस","chapter":"2","verse":"13","text":"सहसा उस स्वर्गदूत के साथ स्वर्गदूतों का एक विशाल समूह प्रकट हुआ, जो परमेश्वर की स्तुति इस गान के द्वारा कर रहा था:"},{"book":"लूकॉस","chapter":"2","verse":"14","text":"“सबसे ऊंचे स्वर्ग में परमेश्वर की स्तुति; तथा पृथ्वी पर उनमें, जिन पर"},{"book":"लूकॉस","chapter":"2","verse":"15","text":"जब स्वर्गदूत स्वर्ग लौट गए तब चरवाहों ने आपस में विचार किया, “आओ हम बेथलेहेम जाकर वह सब देखें, जिसका प्रभु ने हम पर प्रकाशन किया है.”"},{"book":"लूकॉस","chapter":"2","verse":"16","text":"इसलिये वे तुरंत चल पड़े और बेथलेहेम नगर पहुंचकर मरियम, योसेफ़ तथा उस शिशु को देखा, जो चरनी में लेटा हुआ था."},{"book":"लूकॉस","chapter":"2","verse":"17","text":"उस शिशु का दर्शन कर वे उससे संबंधित सभी बातों को, जो उन पर प्रकाशित की गयी थी, सभी जगह बताने लगे."},{"book":"लूकॉस","chapter":"2","verse":"18","text":"सभी सुननेवालों के लिए चरवाहों का समाचार आश्चर्य का विषय था."},{"book":"लूकॉस","chapter":"2","verse":"19","text":"मरियम इन बातों को अपने हृदय में संजोकर उनके बारे में सोच-विचार करती रहीं."},{"book":"लूकॉस","chapter":"2","verse":"20","text":"चरवाहे परमेश्वर की स्तुति तथा गुणगान करते हुए लौट गए क्योंकि जो कुछ उन्होंने सुना था और देखा था, वह ठीक वैसा ही था, जैसा उन पर प्रकाशित किया गया था."},{"book":"लूकॉस","chapter":"2","verse":"21","text":"जन्म के आठवें दिन, ख़तना के समय, उस शिशु का नाम येशु रखा गया—वही नाम, जो उनके गर्भ में आने के पूर्व स्वर्गदूत द्वारा बताया गया था."},{"book":"लूकॉस","chapter":"2","verse":"22","text":"जब मोशेह की व्यवस्था के अनुरूप मरियम और योसेफ़ के शुद्ध होने के दिन पूरे हुए, वे शिशु को येरूशलेम लाए कि उसे प्रभु को भेंट किया जाए."},{"book":"लूकॉस","chapter":"2","verse":"23","text":"जैसा कि व्यवस्था का आदेश है: हर एक पहलौठा पुत्र प्रभु को भेंट किया जाए2:23 निर्ग 13:2, 12"},{"book":"लूकॉस","chapter":"2","verse":"24","text":"तथा प्रभु के व्यवस्था की आज्ञा के अनुसार एक जोड़ा पंडुकी या कबूतर के दो बच्चों की बलि चढ़ाई जाए.2:24 लेवी 12:8"},{"book":"लूकॉस","chapter":"2","verse":"25","text":"येरूशलेम में शिमओन नामक एक व्यक्ति थे. वह धर्मी तथा श्रद्धालु थे. वह इस्राएल की शांति की प्रतीक्षा कर रहे थे. उन पर पवित्र आत्मा का आच्छादन था."},{"book":"लूकॉस","chapter":"2","verse":"26","text":"पवित्र आत्मा के द्वारा उन पर यह स्पष्ट कर दिया गया था कि प्रभु के मसीह को देखे बिना उनकी मृत्यु नहीं होगी."},{"book":"लूकॉस","chapter":"2","verse":"27","text":"पवित्र आत्मा के सिखाने पर शिमओन मंदिर के आंगन में आए. उसी समय मरियम और योसेफ़ ने व्यवस्था द्वारा निर्धारित विधियों को पूरा करने के उद्देश्य से शिशु येशु को लेकर वहां प्रवेश किया."},{"book":"लूकॉस","chapter":"2","verse":"28","text":"शिशु येशु को देखकर शिमओन ने उन्हें गोद में लेकर परमेश्वर की स्तुति करते हुए कहा."},{"book":"लूकॉस","chapter":"2","verse":"29","text":"“परम प्रधान प्रभु, अब अपनी प्रतिज्ञा के अनुसार"},{"book":"लूकॉस","chapter":"2","verse":"30","text":"क्योंकि मैंने अपनी आंखों से आपके उद्धार को देख लिया है,"},{"book":"लूकॉस","chapter":"2","verse":"31","text":"जिसे आपने सभी के लिए तैयार किया है."},{"book":"लूकॉस","chapter":"2","verse":"32","text":"यह आपकी प्रजा इस्राएल का गौरव,"},{"book":"लूकॉस","chapter":"2","verse":"33","text":"मरियम और योसेफ़ अपने पुत्र के विषय में इन बातों को सुन चकित रह गए."},{"book":"लूकॉस","chapter":"2","verse":"34","text":"शिमओन ने मरियम को संबोधित करते हुए ये आशीर्वचन कहे: “यह पहले से ठहराया हुआ है कि यह शिशु इस्राएल में अनेकों के पतन और उत्थान के लिए चुना गया है. यह एक ऐसा चिन्ह होगा लोकमत जिसके विरुद्ध ही होगा."},{"book":"लूकॉस","chapter":"2","verse":"35","text":"यह तलवार तुम्हारे ही प्राण को आर-पार बेध देगी—कि अनेकों के हृदयों के विचार प्रकट हो जाएं.”"},{"book":"लूकॉस","chapter":"2","verse":"36","text":"हन्‍ना नामक एक भविष्यवक्तिन थी, जो आशेर वंश के फ़नुएल नामक व्यक्ति की पुत्री थी. वह अत्यंत वृद्ध थी तथा विवाह के बाद पति के साथ मात्र सात वर्ष रहकर विधवा हो गई थी."},{"book":"लूकॉस","chapter":"2","verse":"37","text":"इस समय उनकी आयु चौरासी वर्ष थी. उन्होंने मंदिर कभी नहीं छोड़ा और वह दिन-रात उपवास तथा प्रार्थना करते हुए परमेश्वर की उपासना में तल्लीन रहती थी."},{"book":"लूकॉस","chapter":"2","verse":"38","text":"उसी समय वह वहां आई और परमेश्वर के प्रति धन्यवाद व्यक्त करने लगीं. उन्होंने उन सभी को इस शिशु के विषय में सूचित किया, जो येरूशलेम के छुटकारे की प्रतीक्षा में थे."},{"book":"लूकॉस","chapter":"2","verse":"39","text":"जब योसेफ़ तथा मरियम प्रभु के व्यवस्था में निर्धारित विधियां पूरी कर चुके, वे गलील प्रदेश में अपने नगर नाज़रेथ लौट गए."},{"book":"लूकॉस","chapter":"2","verse":"40","text":"बालक येशु बड़े होते हुए बलवंत होते गए तथा उनकी बुद्धि का विकास होता गया. परमेश्वर उनसे प्रसन्‍न थे तथा वह उनकी कृपादृष्टि के पात्र थे."},{"book":"लूकॉस","chapter":"2","verse":"41","text":"प्रभु येशु के माता-पिता प्रति वर्ष फ़सह उत्सव2:41 फ़सह उत्सव यहूदियों का सबसे बड़ा त्योहार जब मिस्र में उनकी 430 साल की ग़ुलामी से उनके छुटकारे को वे स्मरण करते हैं के उपलक्ष्य में येरूशलेम जाया करते थे."},{"book":"लूकॉस","chapter":"2","verse":"42","text":"जब प्रभु येशु की अवस्था बारह वर्ष की हुई, तब प्रथा के अनुसार वह भी अपने माता-पिता के साथ उत्सव के लिए येरूशलेम गए."},{"book":"लूकॉस","chapter":"2","verse":"43","text":"उत्सव की समाप्‍ति पर जब उनके माता-पिता घर लौट रहे थे, बालक येशु येरूशलेम में ही ठहर गए. उनके माता-पिता इससे अनजान थे."},{"book":"लूकॉस","chapter":"2","verse":"44","text":"यह सोचकर कि बालक यात्री-समूह में ही कहीं होगा, वे उस दिन की यात्रा में आगे बढ़ते गए. जब उन्होंने परिजनों-मित्रों में प्रभु येशु को खोजना प्रारंभ किया,"},{"book":"लूकॉस","chapter":"2","verse":"45","text":"प्रभु येशु उन्हें उनके मध्य नहीं मिले इसलिये वे उन्हें खोजने येरूशलेम लौट गए."},{"book":"लूकॉस","chapter":"2","verse":"46","text":"तीन दिन बाद उन्होंने प्रभु येशु को मंदिर परिसर में शिक्षकों के साथ बैठा हुआ पाया. वहां बैठे हुए वह उनकी सुन रहे थे तथा उनसे प्रश्न भी कर रहे थे."},{"book":"लूकॉस","chapter":"2","verse":"47","text":"जिस किसी ने भी उनको सुना, वह उनकी समझ और उनके उत्तरों से चकित थे."},{"book":"लूकॉस","chapter":"2","verse":"48","text":"उनके माता-पिता उन्हें वहां देख चकित रह गए. उनकी माता ने उनसे प्रश्न किया, “पुत्र! तुमने हमारे साथ ऐसा क्यों किया? तुम्हारे पिता और मैं तुम्हें कितनी बेचैनी से खोज रहे थे!”"},{"book":"लूकॉस","chapter":"2","verse":"49","text":"“क्यों खोज रहे थे आप मुझे?” प्रभु येशु ने उनसे पूछा, “क्या आपको यह मालूम न था कि मेरा मेरे पिता के घर में ही होना उचित है?”"},{"book":"लूकॉस","chapter":"2","verse":"50","text":"मरियम और योसेफ़ को प्रभु येशु की इस बात का अर्थ समझ नहीं आया."},{"book":"लूकॉस","chapter":"2","verse":"51","text":"प्रभु येशु अपने माता-पिता के साथ नाज़रेथ लौट गए और उनके आज्ञाकारी रहे. उनकी माता ने ये सब विषय हृदय में संजोए रखे."},{"book":"लूकॉस","chapter":"2","verse":"52","text":"प्रभु येशु बुद्धि डीलडौल तथा परमेश्वर और मनुष्यों की कृपादृष्टि में बढ़ते चले गए."}]}