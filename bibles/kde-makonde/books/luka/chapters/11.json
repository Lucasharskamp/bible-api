{"data":[{"book":"Luka","chapter":"11","verse":"1","text":"Liduva limo Yesu ávele pachinu fulani àvenkuyuwa. Pamalidile kuyuwa nkuhundwa yumo nkunnyaulila Yesu kuchidoni, “Nang'olo, tùkuyuwa utuhunde kuyuwa muchi Yohana Nkúbatisa chavahundile vakuhundwa vake.”"},{"book":"Luka","chapter":"11","verse":"2","text":"Yesu nkuvahaulila kuchidoni, “Pamuyuwa tangola uvila,"},{"book":"Luka","chapter":"11","verse":"3","text":"Kila liduva utwing'e chakulya chimbetutoleja."},{"book":"Luka","chapter":"11","verse":"4","text":"Utusamehe masambi letu,"},{"book":"Luka","chapter":"11","verse":"5","text":"Anepo Yesu nkuvahaulila vakuhundwa vake kuchidoni, “Ikàva munu yumo nnikuwa lyenu àvele na nnyanjawake, nkummwenela kukaya kwake ching'ati chilo nkunnyaulila kuchidoni, ‘Nnyanjawangu, chonde njadike mikate mitatu nakuiihija,"},{"book":"Luka","chapter":"11","verse":"6","text":"kwa kuva, nnyanjawangu ánavele mmwanda ànikamola kukaya kwangu na nangu nikávele na chakulya cha kumwing'a.’"},{"book":"Luka","chapter":"11","verse":"7","text":"Bahi ikàva aneyo nnyanjawake àmbeyang'ula chihi avèlè chihi nng'ande kuchi, ‘Unangukambye-kambye! Nnango ùnichimwa, nangu na vanavangu tùnilala, nikachinguhulule kutakatuka nikwing'e chakulya.’"},{"book":"Luka","chapter":"11","verse":"8","text":"Nangu nìnnyaulilanga uhiu kuva, pamo na kuva akambetakatuka ing'anya ya kuva nang'e nnyanjawake, henga àmbetakatuka na kumwing'a vyammalele vyasikikidile kwa kuva, ànitumbama kunnyuwa."},{"book":"Luka","chapter":"11","verse":"9","text":"Bahi nangu nìnnyaulilanga kuva, yuwanga na Nnungu achiamwing'ange, tahanga na mwenu muchimupate, hodikanga na mwenu muchimuchimuliwe."},{"book":"Luka","chapter":"11","verse":"10","text":"Kwa kuva, kila munu ayûwa ànapewa, na atâha ànapata, na ahodîka ànachimuliwa."},{"book":"Luka","chapter":"11","verse":"11","text":"Na mwenu anga atata, alida mmwenu mwanawe akànnyuwa ihomba àmbemwing'a nnyongo?"},{"book":"Luka","chapter":"11","verse":"12","text":"Au akànnyuwa liye, àmbemwing'a chivalavala?"},{"book":"Luka","chapter":"11","verse":"13","text":"Ikàva mwenu mmakutenda masambi, mùnimala kuveng'a vana venu vitukutuku vikatapele, dachi, Atata wenu wa kulihunde akambepunda namene kuveng'a Umumu Wanaswe vanu vannyûwa?”"},{"book":"Luka","chapter":"11","verse":"14","text":"Liduva limo Yesu ámmusa nanndenga anantendile munu ààve bubu. Nanndenga pammukile ayula munu nkutandilika kutangola, likuwa lya vanu nkukangana."},{"book":"Luka","chapter":"11","verse":"15","text":"Henga vanu vanji nkuchidoni, “Nanchindenga11:15 Luka àlembile Belisabuli, lina litumîke kumwamba Nanchindenga., nkulu wa anamindenga njo annyululîha nang'e kuvausa anamindenga.”"},{"book":"Luka","chapter":"11","verse":"16","text":"Vanu vanji nkunninga Yesu kwa kunnyuwa alanguje chimaiho cha lisaibu chilangûja kuva dimongo dyake dìhaloka muha kulihunde."},{"book":"Luka","chapter":"11","verse":"17","text":"Akuno Yesu alamaìtè lavachiliuja mmitima yavo, nkuvahaulila kuchidoni, “Kila ufalume ulumbâna wene kwa wene ùmbematoka, na vanu va ing'ande imo vakàlumbana, ing'ande aneyo ìmbeondongeka."},{"book":"Luka","chapter":"11","verse":"18","text":"Dachi, ikàva Nanchindenga àlilumbanya mwene, ufalume wake ùmbekwimila dachi? Nangu ngùtangola uchocho ing'anya mwenu mùhaula kuva ngùusa anamindenga kwa dimongo dya Nanchindenga11:18 Mana la Belisabuli lola Luka 11:15.."},{"book":"Luka","chapter":"11","verse":"19","text":"Mwenu mùhaula kuva nangu ngùvausa anamindenga kwa kuhululihwa na Nanchindenga, dachi, nnani avêng'a vanu venu dimongo dya kuvausa anamindenga? Bahi vanu venu mmene njo vambennyukûmu mwenu ing'anya ya malove lamutangwele."},{"book":"Luka","chapter":"11","verse":"20","text":"Henga ikàva nangu ngùvausa anamindenga kwa dimongo dyanga Nnungu, bahi mumale kuva Ufalume wanga Nnungu ùnimwidilanga."},{"book":"Luka","chapter":"11","verse":"21","text":"Munu avêle na dimongo pailolihija ing'ande yake kwa vikomanilo, vitukutuku vyake vikátwaliwa."},{"book":"Luka","chapter":"11","verse":"22","text":"Henga akàida munu avêle na dimongo kumpunda nang'e nkupanyana nawe ing'ondo na kunnema, àmbempakanyola vikomanilo vyake vyachilisingila na kutwala litwala vitukutuku vyake."},{"book":"Luka","chapter":"11","verse":"23","text":"Munu woheyo akávele pamo na nangu, aneyo ànangutahuka, na munu woheyo akákunganya pamo na nangu, aneyo ànamwadilihanya.”"},{"book":"Luka","chapter":"11","verse":"24","text":"“Nanndenga pammuka munu, àpita wadinguka-dinguka pachinu pakávele medi wataha pachinu pakuyewelela, henga nanga papata. Anepo àlihaulila mwene muntima kuva, ‘Nìmbeuya kavila kuing'ande yangu inguilekile.’"},{"book":"Luka","chapter":"11","verse":"25","text":"Páùyà, àikoja aila ing'ande ipyailiwìjè na kila chinu chivikwìjè saana."},{"book":"Luka","chapter":"11","verse":"26","text":"Anepo ànauka, nkunavatwala anamindenga avake saba vabaya kumpunda nang'e, na vammalele vànahwena nkumwenda aneyo munu. Na hali ya kuntululilo ya munu aneyo ììva ibaya kupunda hali yake inandi.”"},{"book":"Luka","chapter":"11","verse":"27","text":"Yesu pachitangola uchocho, mmahe yumo nnikuwa alila lya vanu, nkunonoha lidi wachidoni, “Wasa mmahe ayula akuvalêke na kukuyong'eja!”"},{"book":"Luka","chapter":"11","verse":"28","text":"Henga Yesu nkuyang'ula kuchidoni, “Wasa vanu avala vapilikâna lilove lyanga Nnungu na kulikamuliha.”"},{"book":"Luka","chapter":"11","verse":"29","text":"Likuwa lya vanu palichihalija kuyenjejeka, Yesu nkuvahaulila kuchidoni, “Mwenu nni mmanu mma chívelèkwà cha vanu vakútenda masambi, njo mana mùlembela ninnangujange chimaiho cha lisaibu, henga nanga pamumbelangujwa chimaiho chohecho ikànave chihi achila cha nabii Yona."},{"book":"Luka","chapter":"11","verse":"30","text":"Malinga nabii Yona chanavele chimaiho kwa vanu va ku Ninawi, njo uchocho Mwana wa Munu chambekuva chimaiho kwa vanu va chívelèkwà achino."},{"book":"Luka","chapter":"11","verse":"31","text":"Na liduva lya hukumu malukiya wa kusini, wa chilambo cha Sheba àmbeimila na kuvasitaki vanu va chívelèkwà achino kuva vànikosela. Kwa kuva, nang'e ániida kuhaloka chilambo cha kulehu kwida unapilikanila malove la lúnda la Nfalume Selemani, na apano pàvele munu yumo nkulungwa kumpunda Nfalume Selemani."},{"book":"Luka","chapter":"11","verse":"32","text":"Nniduva anelyo lya hukumu vanu va ku Ninawi vàmbeimila na kuvasitaki vanu va chívelèkwà achino kuva vànikosela. Kwa kuva, vanu va ku Ninawi vánilekanga kutenda masambi ing'anya ya mahubili la nabii Yona, na apano pàvele munu yumo nkulungwa kumpunda nabii Yona!”"},{"book":"Luka","chapter":"11","verse":"33","text":"Yesu nkuhweneha kutangola wachidoni, “Nanga munu achâcha chibatali nkuchivika pachinu palipihite, au nkuchihinika lidebe, henga àchivika muha chipanda wachinga vanu vainjîla nng'ande vawone nng'anje."},{"book":"Luka","chapter":"11","verse":"34","text":"Meho lako njo chibatali cha mmili. Meho lako lakàva lumi, mmili wako wammalele ùmbeumbala nng'anje. Henga meho lako lakàondongeka, mmili wako wammalele ùmbeumbala lupi."},{"book":"Luka","chapter":"11","verse":"35","text":"Bahi lyongolele, uchinga nng'anje uvêle nkati mwako unapindikuke kuva lupi."},{"book":"Luka","chapter":"11","verse":"36","text":"Ikàva wako ùumbelwe na nng'anje nkati mwako bila kupwawa pachinu pohepo pavêle na lupi, anepo wako ùmbelola saana malinga pachikulangajija chibatali.”"},{"book":"Luka","chapter":"11","verse":"37","text":"Yesu pamalidile kutangola, Nfalisayo yumo nkunkumbula Yesu kukaya kwake akalye chakulya. Yesu nkuhwena, nkuikala kulya chakulya."},{"book":"Luka","chapter":"11","verse":"38","text":"Nfalisayo aneyo ánikangana namene kumwona Yesu walya bila kukalava."},{"book":"Luka","chapter":"11","verse":"39","text":"Bahi Nang'olo nkunnyaulila kuchidoni, “Mwenu Mafalisayo mùhahula chihi mwawo na nkungu pannima, henga nkati mwenu mwòmbele chihi kupakanyola na kutenda lahakalenge."},{"book":"Luka","chapter":"11","verse":"40","text":"Mavelu mwenu! Dachi, Nnungu akatapajîje pawelu akee njo uyoyo akatapajîje nkati?"},{"book":"Luka","chapter":"11","verse":"41","text":"Bahi hahulanga nkati mwenu kwa kuvayangata amahuvani, na mwenu muchimuhahuke mwalehu."},{"book":"Luka","chapter":"11","verse":"42","text":"Ole wenu mwenu Mmafalisayo! Kwa kuva, mwenu mùnajali namene kuhumya asilimiya kumi ata kwa vitukutuku vijoko malinga vitakilo vya kukoleja muimbowa, akuno umulekanga vitukutuku vya muhimu vya Sheliya, yani kuvatendela vanji haki na kuntamwa Nnungu. Anelo njo lamulembelewa kulakamula bila kuleka kulatenda na anelo lanji."},{"book":"Luka","chapter":"11","verse":"43","text":"Ole wenu mwenu Mmafalisayo! Kwa kuva, mùnatamwa namene kuikala nafasi dya kweshimika n'ding'ande dya kunnyuwila Nnungu na kusalimiwa kwa eshima kusakoni."},{"book":"Luka","chapter":"11","verse":"44","text":"Ole wenu! Kwa kuva, mùlandene na misati ikávele na alama, iluvâtwa na vanu bila kumala kuva chinu chivêle nkati nni chibaya.”"},{"book":"Luka","chapter":"11","verse":"45","text":"Nkúhunda yumo wa Sheliya nkunnyaulila Yesu kuchidoni, “Nkúhunda, pautangola uchocho, ututangolela na hwetu lahakalenge.”"},{"book":"Luka","chapter":"11","verse":"46","text":"Yesu nkunnyang'ula kuchidoni, “Ole wenu mwenu mmakuhunda Sheliya! Kwa kuva, mùvatika vanu misigo iidôpa, akuno mmene mukàhulula kuinyakula. Mwenu mmene mukányoloja kananga chala kuvayangata."},{"book":"Luka","chapter":"11","verse":"47","text":"Ole wenu! Kwa kuva, mwenu mùdengela misati ya manabii uvanavawalele anyakala venu."},{"book":"Luka","chapter":"11","verse":"48","text":"Mwenu mmene nni mmashahidi mma àlalá lavanatendenge anyakala venu na mùnakubaliana navo, kwa kuva vanang'o vánivawalala manabii na mwenu mùvadengela misati yavo."},{"book":"Luka","chapter":"11","verse":"49","text":"Bahi ing'anya ya anelyo, Nnungu kwa lúnda lwake átangwele kuchidoni, ‘Nìmbevapelekeja manabii na mitume, henga vanji vàmbevawalala na vanji vàmbevabaniha.’"},{"book":"Luka","chapter":"11","verse":"50","text":"Bahi vanu va chívelèkwà achino vàlembelewa vahukumiwe asabu ing'anya ya kuwalalwa kwa manabii vammalele kutandikila pachiumbwije chilambo,"},{"book":"Luka","chapter":"11","verse":"51","text":"kutandikila kuwalalwa kwa Habilu mpaka kuwalalwa kwa Sakaliya anawalelwe nnuwani lwa Ing'ande ya Nnungu, ching'ati Ing'ande ya Nnungu na chitala cha kuhumija sadaka. Nangu nìnnyaulilanga uhiu kuva, vanu va chívelèkwà achino vàmbehukumiwa asabu ing'anya ya kuwalalwa kwa vanu anevo vammalele."},{"book":"Luka","chapter":"11","verse":"52","text":"Ole wenu mwenu Mmakuhunda Sheliya! Kwa kuva, mùvapakanywele vanu ntukulo wa pachinu pakulihunda elimu. Na mwenu mmene mukáinjidile, na avala vachiinjîla mùnivadivila vanainjile.”"},{"book":"Luka","chapter":"11","verse":"53","text":"Yesu paukile apala, Mafalisayo na Vakúhunda Sheliya nkulindamuka kunnyongahonga kwa kumuja vitukutuku vyohe,"},{"book":"Luka","chapter":"11","verse":"54","text":"uvachinga vapate kunkamula kwa lilove lyohelyo libaya lyambetangola."}]}