{"data":[{"book":"پەیدابوون","chapter":"11","verse":"1","text":"هەموو جیهان یەک زمان و یەک جۆر قسەکردنیان هەبوو."},{"book":"پەیدابوون","chapter":"11","verse":"2","text":"ئینجا کاتێک بۆ ڕۆژهەڵات کۆچیان کرد، دەشتاییەکیان لە خاکی شینعار11‏:2 واتا بابل.‏ دۆزییەوە و لەوێ نیشتەجێ بوون."},{"book":"پەیدابوون","chapter":"11","verse":"3","text":"ئینجا بە یەکتریان گوت: «وەرن، با خشت دروستبکەین و تەواو سووری بکەینەوە.» ئیتر لە جیاتی بەرد خشتیان بەکارهێنا، قیریش لە جیاتی قوڕ."},{"book":"پەیدابوون","chapter":"11","verse":"4","text":"هەروەها گوتیان: «وەرن، با شارێک بۆ خۆمان دروستبکەین لەگەڵ قوللەیەک کە سەری لە ئاسمان بدات. ناوێکیش بۆ خۆمان دروستدەکەین، تاکو بەسەر هەموو ڕووی زەویدا پەرت نەبین.»"},{"book":"پەیدابوون","chapter":"11","verse":"5","text":"بەڵام یەزدان بۆ بینینی ئەو شار و قوللەیەی کە ئادەمیزاد دروستی دەکرد هاتە خوارەوە."},{"book":"پەیدابوون","chapter":"11","verse":"6","text":"یەزدان فەرمووی: «ئەگەر هەموویان یەک گەل و یەک زمان بن، ئەوە سەرەتای دەستپێکردنیانە، هیچ شتێک لەلایان مەحاڵ نابێت، لەوەی مەبەستیانە بیکەن."},{"book":"پەیدابوون","chapter":"11","verse":"7","text":"وەرن با بچینە خوارەوە و لەوێ زمانیان بشێوێنین، بۆ ئەوەی کەسیان لە زمانی ئەوی دیکەیان نەگات.»"},{"book":"پەیدابوون","chapter":"11","verse":"8","text":"ئینجا یەزدان لەوێوە بەسەر هەموو زەویدا پەرتی کردن. ئیتر وازیان لە بنیادنانی شارەکە هێنا."},{"book":"پەیدابوون","chapter":"11","verse":"9","text":"لەبەر ئەمە ناونرا بابل11‏:9 بابل لە وشەی شێواندن لە زمانی عیبری نزیکە.‏، چونکە لەوێدا یەزدان زمانی هەموو زەوی شێواند. هەر لەوێشەوە یەزدان بەسەر هەموو ڕووی زەویدا پەرتی کردن."},{"book":"پەیدابوون","chapter":"11","verse":"10","text":"ئەمانەش نەوەکانی سامن."},{"book":"پەیدابوون","chapter":"11","verse":"11","text":"دوای لەدایکبوونی ئەرپەکشاد، سام پێنج سەد ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"12","text":"ئەرپەکشاد لە تەمەنی سی و پێنج ساڵیدا بووە باوکی شالەح."},{"book":"پەیدابوون","chapter":"11","verse":"13","text":"دوای لەدایکبوونی شالەح، ئەرپەکشاد چوار سەد و سێ ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"14","text":"شالەح لە تەمەنی سی ساڵیدا بووە باوکی عێبەر."},{"book":"پەیدابوون","chapter":"11","verse":"15","text":"دوای لەدایکبوونی عێبەر، شالەح چوار سەد و سێ ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"16","text":"عێبەر لە تەمەنی سی و چوار ساڵیدا بووە باوکی پەلەگ."},{"book":"پەیدابوون","chapter":"11","verse":"17","text":"لەدوای لەدایکبوونی پەلەگ، عێبەر چوار سەد و سی ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"18","text":"پەلەگ لە تەمەنی سی ساڵیدا بووە باوکی ڕەعو."},{"book":"پەیدابوون","chapter":"11","verse":"19","text":"دوای لەدایکبوونی ڕەعو، پەلەگ دوو سەد و نۆ ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"20","text":"ڕەعو لە تەمەنی سی و دوو ساڵیدا بووە باوکی سەروگ."},{"book":"پەیدابوون","chapter":"11","verse":"21","text":"دوای لەدایکبوونی سەروگ، ڕەعو دوو سەد و حەوت ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"22","text":"سەروگ لە تەمەنی سی ساڵیدا بووە باوکی ناحۆر."},{"book":"پەیدابوون","chapter":"11","verse":"23","text":"دوای لەدایکبوونی ناحۆر، سەروگ دوو سەد ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"24","text":"ناحۆر لە تەمەنی بیست و نۆ ساڵیدا بووە باوکی تارەح."},{"book":"پەیدابوون","chapter":"11","verse":"25","text":"دوای لەدایکبوونی تارەح، ناحۆر سەد و نۆزدە ساڵ ژیا، کوڕ و کچی دیکەشی بوو."},{"book":"پەیدابوون","chapter":"11","verse":"26","text":"تارەح لە تەمەنی حەفتا ساڵیدا بووە باوکی ئەبرام و ناحۆر و هاران."},{"book":"پەیدابوون","chapter":"11","verse":"27","text":"ئەمانەش نەوەکانی تارەحن."},{"book":"پەیدابوون","chapter":"11","verse":"28","text":"هاران پێش تارەحی باوکی لە ئووری کلدانییەکان مرد، لەو خاکەی تێیدا لەدایک ببوو."},{"book":"پەیدابوون","chapter":"11","verse":"29","text":"ئەبرام و ناحۆر هەردووکیان ژنیان هێنا. ژنەکەی ئەبرام ناوی سارای بوو، ژنەکەی ناحۆریش ناوی میلکەی کچی هاران بوو، کە هاران باوکی میلکە و یەسکە بوو."},{"book":"پەیدابوون","chapter":"11","verse":"30","text":"سارای نەزۆک بوو، منداڵی نەبوو."},{"book":"پەیدابوون","chapter":"11","verse":"31","text":"تارەح ئەبرامی کوڕی و لوتی کوڕەزای، کە کوڕی هاران بوو، لەگەڵ سارایی بووکی، کە ژنی ئەبرامی کوڕی بوو، برد و پێکەوە لە ئووری کلدانییەکانەوە بەڕێکەوتن تاکو بچنە خاکی کەنعان. بەڵام کاتێک هاتنە حەڕان، لەوێ نیشتەجێ بوون."},{"book":"پەیدابوون","chapter":"11","verse":"32","text":"ئینجا تارەح لە تەمەنی دوو سەد و پێنج ساڵیدا لە حەڕان مرد."}]}