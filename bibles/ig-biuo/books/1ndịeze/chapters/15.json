{"data":[{"book":"1 Ndị Eze","chapter":"15","verse":"1","text":"Abija malitere ịbụ eze Juda, nʼafọ iri na asatọ nke ọchịchị eze Jeroboam nwa Nebat."},{"book":"1 Ndị Eze","chapter":"15","verse":"2","text":"Ọ chịrị afọ atọ na Jerusalem. Aha nne ya bụ Maaka, nwa nwanyị Abishalom."},{"book":"1 Ndị Eze","chapter":"15","verse":"3","text":"O mere mmehie niile nna ya mere nʼihu ya; o jighị obi zuruoke gbasoo Onyenwe anyị Chineke ya, dịka obi nna nna ya Devid dị."},{"book":"1 Ndị Eze","chapter":"15","verse":"4","text":"Ma nʼihi Devid, Onyenwe anyị Chineke ya nyere ya oriọna na Jerusalem, site na-ime ka nwa ya nwoke nọchie ọnọdụ ya nakwa ime ka Jerusalem guzosie ike."},{"book":"1 Ndị Eze","chapter":"15","verse":"5","text":"Nʼihi na Devid mere ihe ziri ezi nʼanya Onyenwe anyị, ọ dịghịkwa iwu Onyenwe anyị ọbụla nke ọ na-edebeghị nʼụbọchị ndụ ya niile, ma ọ bụghị naanị ihe banyere okwu Ụraya, onye Het."},{"book":"1 Ndị Eze","chapter":"15","verse":"6","text":"Agha dị nʼetiti Abija na Jeroboam nʼụbọchị niile nke ndụ Abija."},{"book":"1 Ndị Eze","chapter":"15","verse":"7","text":"Ma banyere ihe ndị ọzọ niile mere nʼoge ọchịchị Abija, o bụ na e deghị ha nʼakwụkwọ akụkọ ndị eze Juda? Agha dịgidere nʼetiti Abija na Jeroboam."},{"book":"1 Ndị Eze","chapter":"15","verse":"8","text":"Abija sooro nna nna ya ha dina nʼọnwụ, e lie ya nʼobodo Devid. Asa, nwa ya nwoke ghọrọ eze nʼọnọdụ ya."},{"book":"1 Ndị Eze","chapter":"15","verse":"9","text":"Nʼafọ nke iri abụọ nke ọchịchị Jeroboam eze Izrel, ka Asa ghọrọ eze Juda."},{"book":"1 Ndị Eze","chapter":"15","verse":"10","text":"Ọ chịrị iri afọ anọ na otu na Jerusalem. Aha nne nne ya bụ Maaka, nwa nwanyị Abishalom."},{"book":"1 Ndị Eze","chapter":"15","verse":"11","text":"Asa mere ihe ziri ezi nʼanya Onyenwe anyị dịka Devid nna ya mere.15:11 2Ih 14:2; 1Ez 9:4; 14:8"},{"book":"1 Ndị Eze","chapter":"15","verse":"12","text":"O sitere nʼala ahụ niile chụpụ ndị ikom akwụna ụlọ arụsị niile, wezugakwa arụsị niile nke ndị nna nna ya ha mere."},{"book":"1 Ndị Eze","chapter":"15","verse":"13","text":"Ọ chụdakwara ọbụladị nne nne ya bụ Maaka, site nʼọnọdụ ya dịka nne eze, nʼihi na ọ kpụrụ ihe arụ, ogidi Ashera maka iji fee ya ofufe. Asa gbuturu ya kpọọ ya ọkụ na ndagwurugwu iyi Kidrọn."},{"book":"1 Ndị Eze","chapter":"15","verse":"14","text":"Ọ bụ ezie na o wezugaghị ugwu niile dị elu, ma Asa ji obi zuruoke jere Onyenwe anyị ozi nʼoge ndụ ya niile."},{"book":"1 Ndị Eze","chapter":"15","verse":"15","text":"O webatara nʼime ụlọnsọ Onyenwe anyị ọlaọcha na ọlaedo na ihe niile nke nna ya na ya onwe ya doro nsọ."},{"book":"1 Ndị Eze","chapter":"15","verse":"16","text":"Ma agha dịgidere nʼetiti Asa na Baasha, eze Izrel ụbọchị ọchịchị ha niile."},{"book":"1 Ndị Eze","chapter":"15","verse":"17","text":"Baasha eze Izrel, busoro Juda agha, wuchie Rema igbochi onye ọbụla na-apụ apụ maọbụ onye na-abata abata nʼoke ala Asa, eze Juda."},{"book":"1 Ndị Eze","chapter":"15","verse":"18","text":"Mgbe ahụ, Asa chịịrị ọlaọcha na ọlaedo niile dị nʼụlọakụ ụlọnsọ Onyenwe anyị, na ndị dị nʼụlọeze ya, nyefee ya nʼaka ndị ozi ya ka ha chịrị ha zigara Ben-Hadad, nwa Tabrimọm, nwa Hezion, bụ eze Aram, onye na-achị na Damaskọs, sị,"},{"book":"1 Ndị Eze","chapter":"15","verse":"19","text":"“Biko, ka anyị gbaa ndụ dịka nna m na nna gị mere. Lee, ana m ezitere gị onyinye ọlaọcha na ọlaedo. Ugbu a, mebie ọgbụgba ndụ dị nʼetiti gị na Baasha, bụ eze Izrel, ka o si nʼebe m nọ wezuga onwe ya.”"},{"book":"1 Ndị Eze","chapter":"15","verse":"20","text":"Ben-Hadad kwenyere eze Asa, zipụ ndị ọchịagha ndị agha ya ka ha gaa buso obodo Izrel niile agha. Ọ lụgburu Ijon, Dan, Ebel-Bet-Maaka na ala Kineret niile, tinyere ala niile nke ndị Naftalị."},{"book":"1 Ndị Eze","chapter":"15","verse":"21","text":"Mgbe Baasha nụrụ nke a, ọ kwụsịrị iwu Rema, laghachi biri na Tịaza."},{"book":"1 Ndị Eze","chapter":"15","verse":"22","text":"Mgbe ahụ, eze Asa nyere iwu zigara ndị Juda niile, na ọ dịghị onye iwu ahụ hapụrụ, ha bịara bupusịa nkume na osisi niile dị na Rema, nke Baasha ji na-ewu ihe nʼebe ahụ. Eze Asa ji ihe ndị a wulie Geba nke Benjamin, wuokwa Mizpa."},{"book":"1 Ndị Eze","chapter":"15","verse":"23","text":"Ma banyere ihe ndị ọzọ niile mere nʼoge ọchịchị Asa, na ihe niile ọ rụpụtara na obodo niile ndị o wuru, ọ bụ na e deghị ha nʼakwụkwọ akụkọ ihe e mere nʼoge ndị eze Juda? Ma ọ rịara ọrịa nke metụtara ụkwụ ya abụọ, mgbe o mere agadi."},{"book":"1 Ndị Eze","chapter":"15","verse":"24","text":"Asa sooro ndị nna nna ya ha dina nʼọnwụ, e lie ya nʼebe e liri ha, nʼobodo Devid, bụ nna ya. Jehoshafat nwa ya ghọrọ eze nʼọnọdụ ya."},{"book":"1 Ndị Eze","chapter":"15","verse":"25","text":"Nadab, nwa Jeroboam, malitere ịbụ eze Izrel, nʼafọ nke abụọ nke Asa, eze Juda. Ọ chịrị Izrel afọ abụọ."},{"book":"1 Ndị Eze","chapter":"15","verse":"26","text":"O mere ihe dị njọ nʼanya Onyenwe anyị. Ọ gbasoro ụzọ niile nke nna ya ma na-emekwa otu mmehie ahụ nke nna ya ji duba Izrel nʼime mmehie."},{"book":"1 Ndị Eze","chapter":"15","verse":"27","text":"Baasha nwa Ahija, onye si nʼebo Isaka gbara izu ọjọọ megide ya. O tidara ya na Gibeton, nʼotu obodo ndị Filistia, mgbe Nadab na ndị Izrel niile nọchibidoro ya."},{"book":"1 Ndị Eze","chapter":"15","verse":"28","text":"Baasha gburu Nadab, nọchie ọnọdụ ya dịka eze, nʼafọ nke atọ nke ọchịchị Asa, eze Juda."},{"book":"1 Ndị Eze","chapter":"15","verse":"29","text":"Ngwangwa, mgbe ọ malitere ọchịchị ya, o gburu ndị ezinaụlọ Jeroboam niile. O kweghị ka onye ọbụla na-eku ume fọdụ, kama ọ lara ha niile nʼiyi, dịka okwu Onyenwe anyị kwuru site nʼọnụ onyeozi ya, bụ Ahija onye Shilo."},{"book":"1 Ndị Eze","chapter":"15","verse":"30","text":"Ihe ndị a mere nʼihi mmehie niile Jeroboam mere, nke o mere ka Izrel mee, nakwa nʼihi na ọ kpasuru Onyenwe anyị, bụ Chineke Izrel iwe."},{"book":"1 Ndị Eze","chapter":"15","verse":"31","text":"Ma banyere ihe ndị ọzọ niile mere nʼoge ọchịchị Nadab, o bụ na e deghị ha nʼakwụkwọ akụkọ ihe mere nʼoge ndị eze Izrel?"},{"book":"1 Ndị Eze","chapter":"15","verse":"32","text":"Ma agha dịgidere nʼetiti Asa na Baasha, eze Izrel, ụbọchị ọchịchị ha niile."},{"book":"1 Ndị Eze","chapter":"15","verse":"33","text":"Nʼafọ nke atọ nke Asa, eze Juda, Baasha nwa Ahija ghọrọ eze ndị Izrel niile na Tịaza. Ọ chịrị iri afọ abụọ na abụọ."},{"book":"1 Ndị Eze","chapter":"15","verse":"34","text":"O mere ọtụtụ ihe dị njọ nʼanya Onyenwe anyị. Ọ gbasoro ụzọ ọjọọ niile nke Jeroboam, jeekwa ije nʼime otu mmehie ahụ nke Jeroboam dubara ndị Izrel ime."}]}