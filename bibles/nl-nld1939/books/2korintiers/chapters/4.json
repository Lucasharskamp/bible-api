{"data":[{"book":"2 Korintiers","chapter":"4","verse":"1","text":"En dit is de reden, dat we onbeschroomd optreden, nu we eenmaal uit barmhartigheid deze bediening hebben ontvangen."},{"book":"2 Korintiers","chapter":"4","verse":"2","text":"Waarachtig, we hebben gebroken met schandelijke geheimzinnigheid, we houden ons niet met sluwheid op, noch vervalsen Gods woord; maar door openlijke verkondiging der waarheid zijn we voor Gods oog onze eigen aanbeveling bij ieder menselijk geweten."},{"book":"2 Korintiers","chapter":"4","verse":"3","text":"En zo er nog een sluier ligt over ons Evangelie, dan is dit alleen voor hen, die verloren gaan,"},{"book":"2 Korintiers","chapter":"4","verse":"4","text":"en wier ongelovig verstand de god dezer wereld heeft verblind, zodat ze de uitstraling niet zien van het Evangelie der heerlijkheid van Christus, die het beeld is van God."},{"book":"2 Korintiers","chapter":"4","verse":"5","text":"Wij toch preken niet onszelf, maar Christus Jesus den Heer, onszelf slechts als uw dienstknechten om Jesus’ wil."},{"book":"2 Korintiers","chapter":"4","verse":"6","text":"Want God, die gezegd heeft: “Licht zal schijnen uit duisternis,” Hij heeft licht ontstoken in onze harten, opdat vandaar de kennis van Gods heerlijkheid, die op Christus’ aangezicht ligt, naar buiten zou stralen."},{"book":"2 Korintiers","chapter":"4","verse":"7","text":"Maar we bezitten deze schat in lemen vaten; want de overvloed van kracht komt van God, en niet uit onszelf."},{"book":"2 Korintiers","chapter":"4","verse":"8","text":"Zo zijn we wel op allerlei wijze bestookt, maar niet benauwd; in twijfel, maar niet in vertwijfeling;"},{"book":"2 Korintiers","chapter":"4","verse":"9","text":"vervolgd, maar niet verlaten; neergeworpen, maar niet te gronde gericht;"},{"book":"2 Korintiers","chapter":"4","verse":"10","text":"ten allen tijde dragen we Jesus’ doodslijden in het lichaam rond, opdat ook Jesus. leven door ons lichaam wordt geopenbaard."},{"book":"2 Korintiers","chapter":"4","verse":"11","text":"Want tijdens ons leven worden we voortdurend ten dode overgeleverd om Jesus’ wil, opdat ook het leven van Jesus door ons sterflijk vlees wordt geopenbaard."},{"book":"2 Korintiers","chapter":"4","verse":"12","text":"Zó werkt de dood in ons, het leven in u."},{"book":"2 Korintiers","chapter":"4","verse":"13","text":"Maar in het bezit van dezelfde geest des geloofs, waarvan geschreven staat: “Ik heb geloofd, daarom heb ik gesproken,” geloven ook wij en spreken het daarom ook uit;"},{"book":"2 Korintiers","chapter":"4","verse":"14","text":"wetend, dat Hij, die den Heer Jesus heeft opgewekt, ook ons met Jesus zal opwekken, en tegelijk met u voor Zich zal doen staan."},{"book":"2 Korintiers","chapter":"4","verse":"15","text":"Want om u is dit alles geschied, opdat de genade, door zoveel middelen tot volheid gebracht, ook de dankzegging doet overvloeien, ter ere van God."},{"book":"2 Korintiers","chapter":"4","verse":"16","text":"We worden dus niet kleinmoedig; maar al gaat onze uitwendige mens ook ten onder, onze inwendige herstelt zich iedere dag."},{"book":"2 Korintiers","chapter":"4","verse":"17","text":"Want de tijdelijke lichte verdrukking verwerft ons een onovertroffen eeuwig gewicht van heerlijkheid."},{"book":"2 Korintiers","chapter":"4","verse":"18","text":"En zó geven we geen acht op het zichtbare, maar op het onzichtbare; het zichtbare toch is tijdelijk, het onzichtbare eeuwig."}]}