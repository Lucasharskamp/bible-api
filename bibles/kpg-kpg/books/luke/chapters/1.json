{"data":[{"book":"Luke","chapter":"1","verse":"1","text":"Dogu ihoo hagaaloho Theophilus. Digau dogologo ne hagamahi e hihi nnelekai o nia mee ala gu kila aga i tadau baahi."},{"book":"Luke","chapter":"1","verse":"2","text":"Digaula ne hihi nia mee ala gu modongoohia gidaadou mai i baahi ginaadou ala ne mmada gi nia mee aanei i taamada, gei gu agoago nia maa gi nia daangada."},{"book":"Luke","chapter":"1","verse":"3","text":"Meenei Theophilus, dogu mmada gi humalia gi nia mee haga lligi huogodoo mai taamada, gei au gu maanadu bolo ma koia e humalia, maa au gaa hihi nnelekai haga modongoohia adu gi di goe i nia mee ala ne hai."},{"book":"Luke","chapter":"1","verse":"4","text":"Au e hai di mee deenei, gi modongoohia e goe di tonu dogomaalia o nia mee huogodoo ala guu lawa dau iloo."},{"book":"Luke","chapter":"1","verse":"5","text":"Di madagoaa Herod nogo king i Judea, tangada hai mee dabu i golo dono ingoo go Zechariah, tangada ni di hagabuulinga gau hai mee dabu a Abijah. Dono lodo go Elizabeth, tangada labelaa ni di madawaawa digau hai mee dabu.1.5 1 Kronikel 24.10"},{"book":"Luke","chapter":"1","verse":"6","text":"Meemaa e mouli humalia i mua o God, e haga kila aga nia helekai mo nia haganoho huogodoo Dimaadua."},{"book":"Luke","chapter":"1","verse":"7","text":"Meemaa nau dama ai, idimaa, Elizabeth di ahina e dee huwa, meemaa gu mmaadua."},{"book":"Luke","chapter":"1","verse":"8","text":"Dahi laangi hua, Zechariah nogo hai ana hegau dabu i lodo di Hale Daumaha."},{"book":"Luke","chapter":"1","verse":"9","text":"I di hagatau dela nogo daudali go digau hai mee dabu, mee ne hilihili belee dudu ana ‘incense’ i hongo di gowaa dudu tigidaumaha lolo kala, mee ga ulu gi lodo di Hale Daumaha Dimaadua."},{"book":"Luke","chapter":"1","verse":"10","text":"Di hagabuulinga dangada i malaelae, e dalodalo i di madagoaa tigidaumaha ‘incense’ e dudu."},{"book":"Luke","chapter":"1","verse":"11","text":"Tangada di langi Dimaadua ga haga gida eia gi Zechariah, e duu i di baahi gau donu, di gowaa dudu tigidaumaha."},{"book":"Luke","chapter":"1","verse":"12","text":"Di madagoaa Zechariah ne gidee tangada di langi deelaa, geia gu homouli, gu madagu huoloo."},{"book":"Luke","chapter":"1","verse":"13","text":"Gei tangada di langi ga helekai, “Zechariah, hudee madagu! Au dalodalo la guu kila i baahi o God. Doo lodo go Elizabeth ga haanau dana dama daane, gei goe wanga ina dono ingoo go John."},{"book":"Luke","chapter":"1","verse":"14","text":"Goe ga tenetene ge noho i di aumaalia, gei digau dogologo ga tenetene gi di haanau o maa."},{"book":"Luke","chapter":"1","verse":"15","text":"Mee ga aamua i mua o God. Mee hagalee hai gii tale gi nia waini be gi nia dagaao maaloo. Taamada mai di haanau o maa, mee gaa honu i di Hagataalunga Dabu.1.15 Numbers 6.3"},{"book":"Luke","chapter":"1","verse":"16","text":"Mee ga laha mai labelaa digau Israel dogologo gi Dimaadua, go di nadau God."},{"book":"Luke","chapter":"1","verse":"17","text":"Mee gaa hana i mua o Mee, e maaloo gei e mahi be soukohp Elijah. Mee ga hagahumalia mehanga nia damana mo nadau dama, gaa huli digau de hagalongo gi di tonu, mee gaa hai nia daangada o Dimaadua gi togomaalia gi Mee.”1.17 Malachi 4.5-6"},{"book":"Luke","chapter":"1","verse":"18","text":"Zechariah ga helekai gi tangada di langi, “Dehee dagu hai e iloo bolo nia helekai aanei le e donu e kila aga i dogu baahi, gimaua mo dogu lodo la gu mmaadua?”"},{"book":"Luke","chapter":"1","verse":"19","text":"Tangada di langi ga helekai, “Au go Gabriel. Au e duu i mua nnadumada o God. Au ne hagau mai belee haga iloo adu di longo humalia deenei.1.19 Daniel 8.16; 9.21"},{"book":"Luke","chapter":"1","verse":"20","text":"Gei goe dela hagalee hagadonu dagu haga iloo dela ga gila aga i di madagoaa hai donu. Idimaa goe digi hagadonu, gei goe ga deemee di leelee, gaa dae loo gi di laangi dela e gila aga dagu hagababa deenei adu gi di goe.”"},{"book":"Luke","chapter":"1","verse":"21","text":"Di madagoaa deelaa, gei digau dogologo e talitali Zechariah, e gologolo be mee e aha dela e duai mai i lodo."},{"book":"Luke","chapter":"1","verse":"22","text":"Di madagoaa a mee ne ulu mai gi daha mo di Hale Daumaha, gei mee gu deemee di leelee. Digaula gu iloo hua bolo mee guu mmada gi di mee i lodo di Hale Daumaha. Gei mee e duu i mua digaula e aau ono lima bolo ia e helekai, gei mee gu deemee di helekai."},{"book":"Luke","chapter":"1","verse":"23","text":"Di madagoaa ne lawa ana hegau i lodo di Hale Daumaha, gei Zechariah gaa hana gi dono guongo."},{"book":"Luke","chapter":"1","verse":"24","text":"Muli mai hua, dono lodo go Elizabeth gu hai dama, gaa noho hua i lodo dono hale i nia malama e lima."},{"book":"Luke","chapter":"1","verse":"25","text":"Mee ga helekai, “Deenei di hai o Dimaadua ne hagamaamaa au dolomeenei, i dono daa gi daha dogu haga langaadia i baahi nia daangada!”"},{"book":"Luke","chapter":"1","verse":"26","text":"Di madagoaa Elizabeth ne hai dama nia malama e ono, gei God ga hagau mai tangada di langi Gabriel gi tama waahale Nazareth i Galilee,"},{"book":"Luke","chapter":"1","verse":"27","text":"gi baahi tama ahina madammaa, dono ingoo go Mary, dela gu hagababa ang gi Joseph, tangada di madawaawa David.1.27 Matthew 1.18"},{"book":"Luke","chapter":"1","verse":"28","text":"Tangada di langi gaa hana gi baahi o mee, ga helekai, “Mary, di aumaalia gi madalia goe! Dimaadua e noho i do baahi gei e haga maluagina goe!”"},{"book":"Luke","chapter":"1","verse":"29","text":"Mary gu homouli gi nia helekai a maa, gei gu gologolo be nnadinga ana helekai le e hai bolo aha."},{"book":"Luke","chapter":"1","verse":"30","text":"Tangada di langi ga helekai, “Mary, hudee madagu, idimaa, tumaalia o God guu honu i do baahi."},{"book":"Luke","chapter":"1","verse":"31","text":"Goe ga hai dama, ga haanau tama daane, gei goe wanga ina dono ingoo go Jesus.1.31 Matthew 1.21"},{"book":"Luke","chapter":"1","verse":"32","text":"Mee ga aamua, ga haga ingoo bolo Tama ni di God Aamua Huoloo. Dimaadua go God ga haga menege aga a Mee gii hai di king be dono damana go David.1.32 2 Samuel 7.12,13,16; Isaiah 9.7"},{"book":"Luke","chapter":"1","verse":"33","text":"Mee gaa hai di king ni di hagadili o Jacob, gaa hana hua beelaa, gei dono henua king la hagalee haga odi!”"},{"book":"Luke","chapter":"1","verse":"34","text":"Mary ga helekai gi tangada di langi, “Nia mee aanei e mee di kila aga behee i dogu baahi, i di au di ahina hua e noho madammaa?”"},{"book":"Luke","chapter":"1","verse":"35","text":"Tangada di langi ga helekai, “Di Hagataalunga Dabu ga hanadu gi di goe, gei nia mahi o God Aamua Huoloo ga haga holi goe, deenei tadinga Tama dabuaahia ga haga ingoo bolo Tama a God."},{"book":"Luke","chapter":"1","verse":"36","text":"Maanadu ina do dangada go Elizabeth, dela e dugu go nia daangada bolo di ahina e dee huwa, gei dolomeenei gei mee gu hai dama, guu ono (6) ono malama, gei mee di ahina gu madumadua."},{"book":"Luke","chapter":"1","verse":"37","text":"Idimaa, deai di mee e deemee di hai go God ai!”1.37 Genesis 18.14"},{"book":"Luke","chapter":"1","verse":"38","text":"Mary ga helekai, “Au di hege ni Dimaadua. Heia au gii hai be au helekai.” Tangada di langi ga hagatanga gaa hana."},{"book":"Luke","chapter":"1","verse":"39","text":"Muli hua nia mee aanei, gei Mary ga hagalimalima gaa hana gi tama waahale i tenua gonduu o Judea."},{"book":"Luke","chapter":"1","verse":"40","text":"Mee ga ulu gi lodo di hale o Zechariah, ga hagaaloho gi Elizabeth."},{"book":"Luke","chapter":"1","verse":"41","text":"Di madagoaa Elizabeth ne longono ia Mary e hai dana hagaaloho, gei di tama i lodo o mee gu ngalungalua. Gei Elizabeth guu honu i di Hagataalunga Dabu,"},{"book":"Luke","chapter":"1","verse":"42","text":"gaa wolo gi nua, “Mary, goe gu maluagina i baahi nia ahina huogodoo, ge gu maluagina go di Tama dela ga haanau kooe!"},{"book":"Luke","chapter":"1","verse":"43","text":"Di mee haga goboina deenei e aha dela e hai mai gi di au, tinana o dogu Dagi e hanimoi e haga hidihidi gi dogu baahi?"},{"book":"Luke","chapter":"1","verse":"44","text":"Do madagoaa ne hagaaloho mai, gei di tama dela i ogu lodo gu ngalungalua i dono tenetene."},{"book":"Luke","chapter":"1","verse":"45","text":"E maluagina go di ahina dela e hagadonu bolo nia helekai Dimaadua ga kila aga i dono baahi!”"},{"book":"Luke","chapter":"1","verse":"46","text":"Mary ga helekai,1.46 1 Samuel 2.1-10"},{"book":"Luke","chapter":"1","verse":"47","text":"Dogu mouli e tenetene gi God,"},{"book":"Luke","chapter":"1","verse":"48","text":"i Mee dela ne langahia dana hege dulii loo deenei!"},{"book":"Luke","chapter":"1","verse":"49","text":"mai i nia hagadilinga mee haga goboina"},{"book":"Luke","chapter":"1","verse":"50","text":"Mee e haga modongoohia dono dumaalia"},{"book":"Luke","chapter":"1","verse":"51","text":"Mee ne holo dono lima mogobuna gi daha,"},{"book":"Luke","chapter":"1","verse":"52","text":"Mee ne daa nia king ala e hagamuamua"},{"book":"Luke","chapter":"1","verse":"53","text":"Mee ne haga maaluu digau ala e hiigai"},{"book":"Luke","chapter":"1","verse":"54","text":"Mee e dadaahi dana hagababa"},{"book":"Luke","chapter":"1","verse":"55","text":"Mee e langahia dono dumaalia"},{"book":"Luke","chapter":"1","verse":"56","text":"Mary nogo noho i baahi Elizabeth nia malama e dolu. Nomuli, gei mee gaa hana gi dono hale."},{"book":"Luke","chapter":"1","verse":"57","text":"Guu dae mai di madagoaa Elizabeth e haanau ai, gei mee ga haanau dana dama daane."},{"book":"Luke","chapter":"1","verse":"58","text":"Digau ala i baahi o mee mo ono gau gu longono tumaalia o Dimaadua ang gi mee, gei digaula huogodoo gu tenetene huoloo madalia a mee."},{"book":"Luke","chapter":"1","verse":"59","text":"Nia laangi e walu i muli di haanau di tama, gei digaula ga lloomoi belee sirkumsais di tama, ge wanga di ingoo o maa bolo Zechariah, e haga ingoo gi dono damana.1.59 Leviticus 12.3"},{"book":"Luke","chapter":"1","verse":"60","text":"Tinana o maa ga helekai gi digaula, “Deeai, di ingoo o maa go John.”"},{"book":"Luke","chapter":"1","verse":"61","text":"Digaula ga helekai gi mee, “E hai behee? John la hagalee di ingoo dahi dangada i lodo oo gau.”"},{"book":"Luke","chapter":"1","verse":"62","text":"Digaula ga aau nadau lima gi tamana o tama, dehee di ingoo dela e hiihai ginai eia e haga ingoo di tama."},{"book":"Luke","chapter":"1","verse":"63","text":"Zechariah ga aau ono lima gi gaamai di lau beebaa, gaa hihi, “Di ingoo o maa go John.” Gei digaula huogodoo gu goboina huoloo."},{"book":"Luke","chapter":"1","verse":"64","text":"Di madagoaa hua deelaa, gei Zechariah guu mee di leelee labelaa, geia ga daamada ga hagaamu a God."},{"book":"Luke","chapter":"1","verse":"65","text":"Digau o di gowaa deelaa huogodoo gu uli nadau gai huoloo, gei nia longo o nia mee aanei guu dele gi nia madagowaa huogodoo i hongo tenua gonduu o Judea."},{"book":"Luke","chapter":"1","verse":"66","text":"Digau huogodoo ala ne longono nia mee aanei gu hagabaubau mo di heheeu be di tama deenei la gaa hai dana aha? Idimaa, gu modongoohia bolo nia mogobuna o Dimaadua la gu i baahi di tama deenei."},{"book":"Luke","chapter":"1","verse":"67","text":"Zechariah tamana o John guu honu i di Hagataalunga Dabu, ga hagi aga nnelekai a God:"},{"book":"Luke","chapter":"1","verse":"68","text":"“Gidaadou e hagaamu Dimaadua,"},{"book":"Luke","chapter":"1","verse":"69","text":"Mee ne dugu mai gi gidaadou"},{"book":"Luke","chapter":"1","verse":"70","text":"Mee gu hagababa ang gi ana soukohp dabuaahia namua,"},{"book":"Luke","chapter":"1","verse":"71","text":"bolo Ia gaa daa gidaadou gi daha mo tadau hagadaumee,"},{"book":"Luke","chapter":"1","verse":"72","text":"Mee gu helekai bolo Ia ga dumaalia ang gi tadau maadua mmaadua,"},{"book":"Luke","chapter":"1","verse":"73-74","text":"Mee guu hai dana hagamodu gi tadau damana go Abraham,"},{"book":"Luke","chapter":"1","verse":"75","text":"bolo gi dabuaahia gidaadou,"},{"book":"Luke","chapter":"1","verse":"76","text":"Goe go dagu dama ga haga ingoo bolo"},{"book":"Luke","chapter":"1","verse":"77","text":"bolo goe gi agoago gi ana daangada"},{"book":"Luke","chapter":"1","verse":"78","text":"Tadau God le e manawa dumaalia ge e humalia."},{"book":"Luke","chapter":"1","verse":"79","text":"E ina digau huogodoo"},{"book":"Luke","chapter":"1","verse":"80","text":"Di tama deelaa guu tomo aga dono mouli mo dono hagataalunga. Geia e noho i lodo di anggowaa gaa dae loo gi dono haga gida ia gi digau Israel."}]}