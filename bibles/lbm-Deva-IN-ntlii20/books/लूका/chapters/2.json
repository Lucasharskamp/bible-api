{"data":[{"book":"लूका","chapter":"2","verse":"1","text":"उन दिनो म औगुस्तुस जो रोम को राजा होतो ओको तरफ सी आज्ञा निकली कि पूरो रोम साम्राज्य को लोगों को नाम लिख्यो जाये।"},{"book":"लूका","chapter":"2","verse":"2","text":"जब यो पहिली नाम लिखायी ऊ समय भयी, जब क्विरिनियुस सीरिया को शासक होतो।"},{"book":"लूका","chapter":"2","verse":"3","text":"सब लोग नाम लिखावन लायी अपनो अपनो नगर ख गयो।"},{"book":"लूका","chapter":"2","verse":"4","text":"यूसुफ भी येकोलायी कि ऊ दाऊद को वंश को होतो, गलील को नासरत नगर सी यहूदिया म दाऊद को नगर बैतलहम ख गयो,"},{"book":"लूका","chapter":"2","verse":"5","text":"कि अपनी पत्नी मरियम को संग जो गर्भवती होती नाम लिखावन गयो।"},{"book":"लूका","chapter":"2","verse":"6","text":"अऊर जब हि बैतलहम म होतो, तब ऊ समय आयो कि ओको जनम देन को दिन पूरो भयो,"},{"book":"लूका","chapter":"2","verse":"7","text":"अऊर ओन अपनो पहिलो बेटा ख जनम दियो, अऊर ओख कपड़ा म लपेट क चरनी म रख्यो; कहालीकि उन्को लायी सरायी म रहन लायी जागा नहीं होती।"},{"book":"लूका","chapter":"2","verse":"8","text":"अऊर ऊ देश म कितनो चरावन वालो होतो, जो रात ख खेतो म रह्य क अपनो झुण्ड की देखरेख करतो हुयो, पहरा देत होतो।"},{"book":"लूका","chapter":"2","verse":"9","text":"अऊर प्रभु को एक दूत उन्को जवर आय खड़ो भयो, अऊर प्रभु की महिमा उन्को चारयी तरफ चमकन लगी, अऊर हि बहुत डर गयो होतो।"},{"book":"लूका","chapter":"2","verse":"10","text":"तब स्वर्गदूत न उन्को सी कह्यो, “मत डरो; कहालीकि देखो, मय तुम्ख बड़ी खुशी को सुसमाचार सुनाऊ हय, जेकोसी पूरो लोगों ख बहुत खुशी होयेंन,"},{"book":"लूका","chapter":"2","verse":"11","text":"कहालीकि अज दाऊद को नगर म तुम्हरो लायी एक उद्धारकर्ता न जनम लियो हय, अऊर योच मसीह प्रभु आय।"},{"book":"लूका","chapter":"2","verse":"12","text":"अऊर यो उच आय जो तुम्हरो लायी यो चिन्ह हय कि तुम एक बच्चा ख कपड़ा म लिपट्यो हुयो अऊर एक चरनी म सोयो हुयो पावों।”"},{"book":"लूका","chapter":"2","verse":"13","text":"तब अचानक ऊ स्वर्गदूत को संग स्वर्गीय सेना को शक्तिशाली दल परमेश्वर की स्तुति करतो हुयो अऊर यो कहतो दिखायी दियो,"},{"book":"लूका","chapter":"2","verse":"14","text":"“आसमान म परमेश्वर की महिमा अऊर"},{"book":"लूका","chapter":"2","verse":"15","text":"जब स्वर्गदूत उन्को जवर सी स्वर्ग ख चली गयो, त चरावन वालो न आपस म कह्यो, “आवो, हम बैतलहम जाय क या बात जो भयी हय, अऊर जेक प्रभु न हम्ख बतायो हय, देखबो।”"},{"book":"लूका","chapter":"2","verse":"16","text":"अऊर उन्न तुरतच जाय क मरियम अऊर यूसुफ ख पायो, अऊर चरनी म ऊ बच्चा ख पड़्यो देख्यो।"},{"book":"लूका","chapter":"2","verse":"17","text":"जब चरावन वालो न उन्ख देख्यो, त उन्न उन्ख बतायो कि स्वर्गदूत न वा बात बच्चा को बारे म उन्को सी कह्यो होतो, प्रगट करयो,"},{"book":"लूका","chapter":"2","verse":"18","text":"अऊर सब सुनन वालो न उन बातों सी जो चरावन वालो न उन्को सी कह्यो होतो अचम्भा करयो।"},{"book":"लूका","chapter":"2","verse":"19","text":"पर मरियम न या पूरी बाते अपनो मन म याद रख क गहरायी सी सोचत रही।"},{"book":"लूका","chapter":"2","verse":"20","text":"अऊर चरवाहे ख जसो स्वर्गदूत न कह्यो गयो होतो, वसोच सब सुन क अऊर देख क परमेश्वर की महिमा अऊर स्तुति करतो हुयो लौट गयो।"},{"book":"लूका","chapter":"2","verse":"21","text":"जब आठ दिन पूरो भयो अऊर बच्चा को खतना को समय आयो, त ओको नाम यीशु रख्यो गयो जो स्वर्गदूत न ओको पेट म आवन सी पहिले कह्यो होतो।"},{"book":"लूका","chapter":"2","verse":"22","text":"जब मूसा की व्यवस्था को अनुसार यूसुफ अऊर मरियम को शुद्ध होन को दिन पूरो भयो, त हि ओख यरूशलेम म ले गयो कि प्रभु को आगु लायो,"},{"book":"लूका","chapter":"2","verse":"23","text":"जसो कि प्रभु की व्यवस्था म लिख्यो हय: “हर एक पहिलौठा प्रभु ख अर्पन करन लायी अलग करयो जायेंन।”"},{"book":"लूका","chapter":"2","verse":"24","text":"अऊर प्रभु की व्यवस्था को वचन को अनुसार कबूत्तर को एक जोड़ा, यां दोय पण्डुकों को बलिदान चढ़ाये।"},{"book":"लूका","chapter":"2","verse":"25","text":"यरूशलेम म शिमोन नाम को एक आदमी होतो, ऊ एक सच्चो अऊर परमेश्वर सी डरन वालो आदमी होतो; अऊर परमेश्वर इस्राएल को बचावन की असी रस्ता देख रह्यो होतो, अऊर पवित्र आत्मा ओको संग होतो।"},{"book":"लूका","chapter":"2","verse":"26","text":"अऊर पवित्र आत्मा को द्वारा ओको पर प्रगट भयो कि जब तक ऊ प्रभु म जो प्रतिज्ञा करयो ऊ मसीहा ख देख नहीं लेयेंन, तब तक मरेंन नहीं।"},{"book":"लूका","chapter":"2","verse":"27","text":"शिमोन आत्मा को प्रेरना सी मन्दिर म आयो; अऊर जब माय-बाप न यीशु ख जो छोटो बच्चा हय, मन्दिर म अन्दर लायो, कि ओको लायी व्यवस्था की रीति को अनुसार करे,"},{"book":"लूका","chapter":"2","verse":"28","text":"त शिमोन न बच्चा ख अपनी गोदी म लियो अऊर परमेश्वर ख धन्यवाद कर क् कह्यो:"},{"book":"लूका","chapter":"2","verse":"29","text":"“हे मालिक, अब तय अपनो सेवक ख प्रतिज्ञा को अनुसार तोरो वचन ख पूरो होतो देख्यो हय"},{"book":"लूका","chapter":"2","verse":"30","text":"कहालीकि मोरी आंखी न तोरो उद्धार ख देख"},{"book":"लूका","chapter":"2","verse":"31","text":"जेक तय न सब देशों को लोगों को आगु"},{"book":"लूका","chapter":"2","verse":"32","text":"कि ऊ गैरयहूदियों ख प्रकाशित करन"},{"book":"लूका","chapter":"2","verse":"33","text":"शिमोन को बाप अऊर माय इन बातों सी जो ओको बारे म कहीं जात होती, अचम्भा करत होतो।"},{"book":"लूका","chapter":"2","verse":"34","text":"तब शिमोन न उन्ख आशीर्वाद दे क, ओकी माय मरियम सी कह्यो, “देख, यो बच्चा त इस्राएल म बहुत सो ख विनाश, अऊर उद्धार लायी, अऊर एक असो चिन्ह होन लायी ठहरायो गयो हय, जेको विरोध म बाते करी जायेंन"},{"book":"लूका","chapter":"2","verse":"35","text":"येकोलायी बहुत लोगों को मन को बिचार प्रगट होयेंन। अऊर दु:ख, एक तेज तलवार की तरह तुम्हरो खुद को दिल छेदेंन।”"},{"book":"लूका","chapter":"2","verse":"36","text":"अशेर को गोत्र म सी हन्नाह नाम की फनूएल की बेटी वा एक भविष्यवक्तिन होती। वा बहुत बूढ्ढी होती, अऊर बिहाव होन को बाद सात साल अपनो पति को संग रही फिर ओको पति मर गयो होतो।"},{"book":"लूका","chapter":"2","verse":"37","text":"अऊर वा चौरासी साल सी विधवा होती: अऊर मन्दिर ख नहीं छोड़त होती, पर उपवास अऊर प्रार्थना कर कर क् रात-दिन परमेश्वर की पूजा अऊर उपासना करत होती।"},{"book":"लूका","chapter":"2","verse":"38","text":"अऊर वा उच घड़ी उत आय क परमेश्वर को धन्यवाद करन लगी, अऊर उन सब सी, जो यरूशलेम को छुटकारा की रस्ता देखत होतो, ऊ बच्चा को बारे म बाते करन लगी।"},{"book":"लूका","chapter":"2","verse":"39","text":"अऊर जब हि प्रभु की व्यवस्था को अनुसार सब कुछ पूरो कर लियो त गलील म अपनो नगर नासरत ख फिर चली गयो।"},{"book":"लूका","chapter":"2","verse":"40","text":"अऊर बच्चा बढ़तो, अऊर बलवान होतो गयो, अऊर बुद्धि सी परिपूर्ण होत गयो; अऊर ओको पर परमेश्वर को अनुग्रह होतो गयो।"},{"book":"लूका","chapter":"2","verse":"41","text":"यीशु को माय-बाप हर साल फसह को त्यौहार म यरूशलेम जात होतो।"},{"book":"लूका","chapter":"2","verse":"42","text":"जब यीशु बारा साल को भयो, त हि त्यौहार की रीति को अनुसार यरूशलेम ख गयो।"},{"book":"लूका","chapter":"2","verse":"43","text":"जब हि उन दिनो ख पूरो कर क् लौटन लग्यो, त बच्चा यीशु यरूशलेम म रह गयो; अऊर यो ओको माय-बाप नहीं जानत होतो।"},{"book":"लूका","chapter":"2","verse":"44","text":"उन्न यो सोच्यो कि ऊ दूसरों यात्रियों को संग होना, एक दिन को पूरो दिन निकल गयो: अऊर ओख अपनो कुटुम्बियों अऊर जान-पहिचान वालो म ढूंढन लग्यो।"},{"book":"लूका","chapter":"2","verse":"45","text":"पर जब नहीं मिल्यो, त ढूंढत-ढूंढत यरूशलेम ख फिर लौट गयो,"},{"book":"लूका","chapter":"2","verse":"46","text":"अऊर तीन दिन को बाद उन्न ओख मन्दिर म यहूदी शिक्षकों को बीच म बैठ्यो, अऊर उन्की सुनत अऊर उन्को सी प्रश्न करतो हुयो पायो।"},{"book":"लूका","chapter":"2","verse":"47","text":"जितनो ओकी सुन रह्यो होतो, हि सब ओकी बुद्धिमानी को उत्तरो सी चकित होतो।"},{"book":"लूका","chapter":"2","verse":"48","text":"तब हि ओख देख क चकित भयो अऊर ओकी माय न ओको सी कह्यो, “हे बेटा, तय न हम सी कहाली असो व्यवहार करयो? देख, तोरो बाप अऊर मय चिन्ता करतो हुयो तोख ढूंढत होतो?” यरूशलेम म मन्दिर"},{"book":"लूका","chapter":"2","verse":"49","text":"ओन उन्को सी कह्यो, “तुम मोख कहाली ढूंढत होतो? का तुम नहीं जानत होतो कि मोख अपनो बाप को भवन म होनो जरूरी हय?”"},{"book":"लूका","chapter":"2","verse":"50","text":"पर जो बात ओन उन्को सी कहीं, उन्न ओख नहीं समझ्यो।"},{"book":"लूका","chapter":"2","verse":"51","text":"तब ऊ उन्को संग गयो, अऊर नासरत म आयो, अऊर उन्को वश म रह्यो; अऊर ओकी माय न या सब बाते अपनो मन म रखी।"},{"book":"लूका","chapter":"2","verse":"52","text":"अऊर यीशु न शरीर अऊर बुद्धि दोयी म वृद्धी करी, अऊर परमेश्वर अऊर आदमियों को अनुग्रह म बढ़तो गयो।"}]}