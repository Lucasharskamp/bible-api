{"data":[{"book":"Matthew","chapter":"18","verse":"1","text":"Utu somoite Jisu laga chela khan Tai usorte ahise aru koise, “Tinehoile kun sorgo laga rajyote sobse dangor ase?”"},{"book":"Matthew","chapter":"18","verse":"2","text":"Jisu pora Tai usorte ekta bacha ke mati kene taikhan majote bohise,"},{"book":"Matthew","chapter":"18","verse":"3","text":"aru koise, “Moi hosa pora tumikhan ke koi ase, jitia tak apuni chutu bacha khan nisena nohoi, tumikhan ekjon bhi sorgo laga rajyote ghusi bole na paribo."},{"book":"Matthew","chapter":"18","verse":"4","text":"Etu karone, jun manu nijorke ekta bacha nisena chutu koribo, tai he sorgo laga rajyote sobse dangor ase."},{"book":"Matthew","chapter":"18","verse":"5","text":"Jun manu chutu bacha khan ke etu nisena Moi laga naam te ahibole diye tai Moike pai jai."},{"book":"Matthew","chapter":"18","verse":"6","text":"Kintu jodi etu bacha khan majote ekjon bhi Moike biswas kore, aru kunba manu utu bacha ke paap kaam kori bole diye koile, utu manu nimite dangor pathor tai laga gola te bandhi kene nodi te dubi le he bhal hobo."},{"book":"Matthew","chapter":"18","verse":"7","text":"Etu prithibi laga manu khan ke bisi morom lage, juntu kaam khan nimite taikhan paap kori ase. Eitu khan sob purah hobo lage, kintu utu manu khan uporte aru dangor sajai hobo jun etu paap kaam hobole di ase."},{"book":"Matthew","chapter":"18","verse":"8","text":"Jodi tumi laga hath nohoile theng nimite tumike girai de koile, etu ke kati dibi aru tumi laga gaw pora phelai dibi. Tumi nimite duita hath aru theng thaki kene norokte ja pora to gaw te hath nohoile theng nathaki kene sorgote ja to he bhal hobo."},{"book":"Matthew","chapter":"18","verse":"9","text":"Jodi tumi laga suku nimite paap koribo diye koile, ulai dibi aru tumi laga gaw pora phelai dibi. Kilekoile tumi nimite duita suku thaki kene norokte ja pora to gaw te ekta suku thaki kene sorgote ja he bhal hobo."},{"book":"Matthew","chapter":"18","verse":"10","text":"Hoshiar thakibi, etu chutu bacha khan eku kaam nai koi kene nabhabi bhi. Kilekoile Moi tumikhan ke koi ase, taikhan laga sorgodoth khan pora Moi laga sorgote thaka Baba laga chehera hodai sai thake."},{"book":"Matthew","chapter":"18","verse":"11","text":"Kilekoile Manu laga Putro to harai ja khan nimite ahise."},{"book":"Matthew","chapter":"18","verse":"12","text":"Tumikhan ki bhabona ase? Jodi ekjon manu logote eksoh mer khan ase, aru ekta harai jaise koile, tai ninyanve mer khan ke pahar te chari kene, ekta harai ja ke bisaribo nohoi?"},{"book":"Matthew","chapter":"18","verse":"13","text":"Jodi tai pai jai, Moi hosa pora koi ase, utu ninyanve mer khan pora bhi harai ja ekta pai ja-a nimite bisi khushi hobo."},{"book":"Matthew","chapter":"18","verse":"14","text":"Thik etu nisena, Sorgote thaka Baba laga itcha nohoi eitu khan nisena ekjon chutu hoile bhi harai jabole."},{"book":"Matthew","chapter":"18","verse":"15","text":"Jodi tumi laga bhai pora tumi uporte paap korise koile, jabi aru tai laga golti koi dibi, tai aru tumi ekla duijon majote. Jodi tai tumi laga kotha hune koile, tumi laga bhai ke jiti loise18.15 Due. 19:15.."},{"book":"Matthew","chapter":"18","verse":"16","text":"Kintu jodi tai tumi laga kotha nahune koile, ekjon duijon ke tumi logote loijabi, eneka hoile duijon tinjon manu pora ki hoise, eitu khan taikhan laga mukh pora jani jabo."},{"book":"Matthew","chapter":"18","verse":"17","text":"Aru jodi taikhan laga kotha khan bhi nahune koile, girja ke etu laga kotha to koi dibi. Jodi tai girja laga bhi kotha nahune koile, taike ekjon Porjati aru poisa utha manu nisena chari di bhi."},{"book":"Matthew","chapter":"18","verse":"18","text":"Moi hosa pora koi ase tumikhan ke, ki jinis khan prithibi te bandibo etu sorgote bhi hobo; aru ji jinis khan prithibi te chari bo etu sorgote bhi hobo."},{"book":"Matthew","chapter":"18","verse":"19","text":"Aru bhi Moi hosa pora tumikhan ke koise, jodi duijon majote mon mili kene ki karone hoile bhi mangise koile, taikhan nimite Moi laga Baba jun sorgote ase eitu khan kori dibo."},{"book":"Matthew","chapter":"18","verse":"20","text":"Kilekoile juntu jagate duijon tinjon Moi naam te joma kore, taikhan majote Moi ase.”"},{"book":"Matthew","chapter":"18","verse":"21","text":"Etu pichete Peter ahise aru Jisu ke koise, “Probhu, kiman bar moi laga bhai ami uporte paap kaam koribo aru taike maph dibo? Sat bar tak?”"},{"book":"Matthew","chapter":"18","verse":"22","text":"Jisu taike koise, “Moi tumike sat bar tak koribo kowa nai, kintu sattar laga sat bar tak."},{"book":"Matthew","chapter":"18","verse":"23","text":"Etu karone sorgo laga rajyo to ekjon raja nisena jun tai laga kaam kora manu logote hisab-kitab kori bole itcha kori loise."},{"book":"Matthew","chapter":"18","verse":"24","text":"Jitia tai hisab-kitab kori bole shuru hoise, tai usorte ekjon nokor ke loi anise, jun tai logot pora dos hajar talent pabo thakise.18.24 Purab desh khan te dos hazar toka to he sob pora dangor poisa ginti thakise."},{"book":"Matthew","chapter":"18","verse":"25","text":"Kintu tai logote eku pora bhi baki tirabole thaka nai, etu pora malik pora tai aru tai laga maiki bacha khan aru taikhan logot ki thakise etu sob bikiri koridi kene dhar tirabole hukum dise."},{"book":"Matthew","chapter":"18","verse":"26","text":"Etu huni kene nokor matite girise aru malik age te athukari kene mangise, ‘Malik, amike olop somoi dibi, aru ami apuni ke sob tirai dibo.’"},{"book":"Matthew","chapter":"18","verse":"27","text":"Aru malik tai laga kotha huni kene morom lagi jaise, aru tai laga dhar maph kori dise aru taike chari dise."},{"book":"Matthew","chapter":"18","verse":"28","text":"Kintu, jitia etu nokor bahar te ulaise, tai logote ek sou denarii18.28 Ek dinari toh hajara kora manu laga ek din laga hisab thakise. dhaar luwa nokor ke dikhise. Tai utu nokor ke gola te jor pora dhori kene eneka koise, ‘Moi laga ki dhar ase etu tirabi.’"},{"book":"Matthew","chapter":"18","verse":"29","text":"Etu pichete utu nokor nichete girise aru taike kandi kene maph mangise, eneka koi kene, ‘Amike olop somoi dibi, aru ami apuni ke sob tirai dibo.’"},{"book":"Matthew","chapter":"18","verse":"30","text":"Kintu utu age laga nokor to eneka kori bole itcha thaka nai. Ulta, tai jaise aru bondhi ghor bhitor te hali dise, jitia tak tai laga dhar natirai."},{"book":"Matthew","chapter":"18","verse":"31","text":"Etu karone jitia dusra nokorkhan etu dikhise, taikhan bisi mon biya hoise, aru jai kene malik ke ki hoise etu sob koi dise."},{"book":"Matthew","chapter":"18","verse":"32","text":"Etu pichete etu nokor laga malik taike matise, aru koise, ‘Tumi mon kala thaka nokor, moi tumi laga dhar khan sob maph kori dise, kele koile tumi kandi kene moike maph manga nimite."},{"book":"Matthew","chapter":"18","verse":"33","text":"Tumi bhi nijor manu ke daya koribo para nai, jineka moi tumi uporte daya korise?’"},{"book":"Matthew","chapter":"18","verse":"34","text":"Aru malik gusa thakise aru taike sajai diya manu laga hathte dise, jitia tak tai baki khan natirai."},{"book":"Matthew","chapter":"18","verse":"35","text":"Etu nisena Moi laga sorgote thaka Baba bhi tumikhan ke eneka koribo, jitia tak tumikhan nijor bhai kokai khan ke maph nakoribo.”"}]}