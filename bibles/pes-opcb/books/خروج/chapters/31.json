{"data":[{"book":"خروج","chapter":"31","verse":"1","text":"سپس خداوند به موسی فرمود:"},{"book":"خروج","chapter":"31","verse":"2","text":"«من بِصَلئیل را که پسر اوری و نوهٔ حور از قبیلهٔ یهودا است انتخاب کرده‌ام"},{"book":"خروج","chapter":"31","verse":"3","text":"و او را از روح خود پر ساخته‌ام و به او حکمت، فهم، دانش و تجربه در همه زمینه‌ها بخشیده‌ام."},{"book":"خروج","chapter":"31","verse":"4","text":"او در ساختن ظروف طلا و نقره و مفرغ،"},{"book":"خروج","chapter":"31","verse":"5","text":"همچنین در کار خراطی و جواهر سازی و هر صنعتی استاد است."},{"book":"خروج","chapter":"31","verse":"6","text":"«در ضمن اهولیاب، پسر اخیسامک از قبیلهٔ دان را نیز انتخاب کرده‌ام تا دستیار او باشد. علاوه بر این به تمام صنعتگرانی که با او کار می‌کنند، مهارت مخصوصی بخشیده‌ام تا بتوانند همهٔ آن چیزهایی را که به تو دستور داده‌ام بسازند"},{"book":"خروج","chapter":"31","verse":"7","text":"خیمهٔ ملاقات، صندوق عهد با تخت رحمت که بر آن است، تمام ابزار و وسایل خیمهٔ عبادت،"},{"book":"خروج","chapter":"31","verse":"8","text":"میز و ظروف آن، چراغدان طلای خالص و لوازم آن، مذبح بخور،"},{"book":"خروج","chapter":"31","verse":"9","text":"مذبح قربانی سوختنی با لوازم آن، حوض و پایه‌اش،"},{"book":"خروج","chapter":"31","verse":"10","text":"لباسهای مخصوص هارون کاهن و پسرانش برای خدمت در مقام کاهنی،"},{"book":"خروج","chapter":"31","verse":"11","text":"روغن مسح و بخور معطر برای قدس. همهٔ اینها را باید درست مطابق آنچه به تو دستور داده‌ام بسازند.»"},{"book":"خروج","chapter":"31","verse":"12","text":"سپس خداوند به موسی فرمود"},{"book":"خروج","chapter":"31","verse":"13","text":"«به بنی‌اسرائیل بگو: ”روز شَبّات را که برای شما تعیین کرده‌ام نگاه دارید، زیرا این روز نشانی بین من و شما و تمام نسلهای شما خواهد بود تا بدانید من که خداوند هستم، شما را برای خود جدا ساخته‌ام."},{"book":"خروج","chapter":"31","verse":"14","text":"پس روز شَبّات را نگاه دارید، چون برای شما روز مقدّسی است. هر که احترام آن را بجا نیاورد، باید کشته شود؛ هر که در آن روز کار کند باید از میان قوم خود منقطع شود."},{"book":"خروج","chapter":"31","verse":"15","text":"در هفته فقط شش روز کار کنید و روز هفتم که روز مقدّس خداوند است استراحت نمایید. هر کسی در این روز کار کند کشته خواهد شد."},{"book":"خروج","chapter":"31","verse":"16","text":"این قانون، عهدی جاودانی است و رعایت آن برای بنی‌اسرائیل نسل اندر نسل واجب است."},{"book":"خروج","chapter":"31","verse":"17","text":"این نشانهٔ همیشگی آن عهدی است که من با بنی‌اسرائیل بسته‌ام، چون من در شش روز آسمان و زمین را آفریدم و در روز هفتم استراحت کردم.“»"},{"book":"خروج","chapter":"31","verse":"18","text":"وقتی خدا در کوه سینا گفتگوی خود را با موسی به پایان رسانید، آن دو لوح سنگی را که با انگشت خود ده فرمان را روی آنها نوشته بود، به موسی داد."}]}