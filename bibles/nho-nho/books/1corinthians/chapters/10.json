{"data":[{"book":"1 CORINTHIANS","chapter":"10","verse":"1","text":"Aku taaina ma aku kave nei. Nau e hiihai maa kootou ki hakatuu naa mannatu kootou ki te vana ni sura i naa tippuna taatou ni ttaka ma Moses imua. Laatou ni hakamarusia te aoa ka oo laatou vaaroto te moana e ttapa ma ko te ‘Red Sea’.10.1 Ex 13.21-22; 14.22-29"},{"book":"1 CORINTHIANS","chapter":"10","verse":"2","text":"Naa tama naa hakkaatoa ni hakaukau tapuina iloto te aoa ma te moana, i laatou e tautari vaamuri Moses."},{"book":"1 CORINTHIANS","chapter":"10","verse":"3","text":"Laatou katoo ni kkai te haraoa aitu tokotasi10.3 Ex 16.35"},{"book":"1 CORINTHIANS","chapter":"10","verse":"4","text":"ka unu te vai aitu tokotasi. Laatou ni unu i te vai tokotasi e tere iho i te hatu aitu e sasare ma laatou; aa te hatu naa ko Christ tana tino.10.4 Ex 17.6; Num 20.11"},{"book":"1 CORINTHIANS","chapter":"10","verse":"5","text":"Tevana iaa i te saaita naa raa, TeAtua ni see hiahia i te mahi ana i naa tama naa, teenaa ni mmate ai naa tama naa ka mmoe huri naa haitino laatou iloto mouku.10.5 Num 14.29-30"},{"book":"1 CORINTHIANS","chapter":"10","verse":"6","text":"Naa vana nei ni ssura ki kkite taatou, aa taatou ku illoa ki see kaimannako taatou ki naa mee e hakallika pee ko naa tama naa imua.10.6 Num 11.4"},{"book":"1 CORINTHIANS","chapter":"10","verse":"7","text":"Taatou ki see lotu ki naa aitu penappena pee ko aaraa tama i laatou. E mee pee ko naa taratara mai te Laupepa Tapu raa peelaa, “I te saaita naa tama naa e nnoho no kkai ka unu i naa kaikai laatou e llasi raa, teenaa ko naa saaita laatou e massike no hai ki naa taffao laatou see ttonu.”10.7 Ex 32.6"},{"book":"1 CORINTHIANS","chapter":"10","verse":"8","text":"Taatou ki see hai huri pee ko aaraa tama i laatou imua. Laatou raa se tino rua maa toru naa simata tama ni mmate hakkaatoa i te aso tokotasi.10.8 Num 25.1-18"},{"book":"1 CORINTHIANS","chapter":"10","verse":"9","text":"Taatou ki see haaiteria taatou TeAriki pee ko aaraa tama i laatou imua. Naa tama naa ni kaaina naa kata raa no mmate hakkaatoa.10.9 Num 21.5-6"},{"book":"1 CORINTHIANS","chapter":"10","verse":"10","text":"Taatou hoki ki see taumaruu i TeAtua pee ko aaraa tama i laatou imua. Naa tama naa ni taaia te Ensol te Mate raa no mmate.10.10 Num 16.41-49"},{"book":"1 CORINTHIANS","chapter":"10","verse":"11","text":"Naa vana nei ni ssura ki kkite aaraa tama, teenaa naa taratara nei ni sissia iloto te Laupepa Tapu raa ki hakamatakuria taatou. I te aa i taatou ku nnoho i te ssao te maarama nei ku taupiri ki seua TeAtua."},{"book":"1 CORINTHIANS","chapter":"10","verse":"12","text":"Naa tama e mannatu maa laatou e tutu laaoi raa, laatou ki poopoo tonu ki see pakkuu laatou ki laro."},{"book":"1 CORINTHIANS","chapter":"10","verse":"13","text":"Te kau usu ni pakkuu atu ki kootou raa, teenaa seai ma ni usu hoou; te henua e usuhia katoo peenaa. Tevana iaa TeAtua e roorosi hakaraaoi iloo ki kootou. A Ia ma ki mmata ki see llasi naa usu naa no see ilotia kootou te tuukia. Saaita kootou e usuhia raa, a Ia ma ki kauatu naa mahi kootou ki see lavaa naa manava kootou te hurisia, teenaa te ara kootou e kauatu ki hakassao kootou."},{"book":"1 CORINTHIANS","chapter":"10","verse":"14","text":"Aku taaina ma aku kave nei, kootou ki kaaoti te lotu ki naa aitu e penappena."},{"book":"1 CORINTHIANS","chapter":"10","verse":"15","text":"Nau e taratara atu i kootou ni tama e atammai. Kootou ki hakatuu ki naa manava kootou i aku taratara e kauatu nei."},{"book":"1 CORINTHIANS","chapter":"10","verse":"16","text":"I te saaita taatou e unu te wain i te kap taatou e too i te Kaikai TeAriki, teelaa e taratara hiahia ai taatou i TeAriki raa, teenaa ko te ttoo Christ naa e unu taatou hakapaa. Aa i te saaita taatou e ttohi te haraoa naa no kkai raa, teenaa ko te haitino Christ naa teenaa e kkai taatou hakapaa.10.16 Mt 26.26-28; Mk 14.22-24; Lk 22.19-20"},{"book":"1 CORINTHIANS","chapter":"10","verse":"17","text":"Taatou hakkaatoa e kkai ki te haraoa tokotasi. Niaaina maa taatou e tammaki, taatou nei e mee ma se tama tokotasi, i taatou e kkai te haraoa tokotasi naa."},{"book":"1 CORINTHIANS","chapter":"10","verse":"18","text":"Kootou hakatuu ki te tiputipu te kanohenua Israel imua. Naa tama naa e kkai hakapaa naa pukunohi naa manu laatou e hakaara ki TeAtua i te olta.10.18 Lev 7.6"},{"book":"1 CORINTHIANS","chapter":"10","verse":"19","text":"Nau see mee atu maa naa kaikai e hakaara ki naa aitu penappena raa se mee e taukareka. Nau see mee atu hoki maa naa aitu penappena naa ni aitu maaoni. Seai."},{"book":"1 CORINTHIANS","chapter":"10","verse":"20","text":"Nau e taratara are maa naa kaikai e hakaara ma ni hakaaitu i naa olta naa tama e nnoho poouri raa, e hakaara ki naa tippua. Teenaa seai ni kaikai e hakaara ki TeAtua. Nau see hiihai maa kootou ki meemee hakapaa ma naa tippua.10.20 Deut 32.17 (LXX)"},{"book":"1 CORINTHIANS","chapter":"10","verse":"21","text":"Kootou see lavaa te unu i te kap TeAriki aa ma i te kap hoki naa tippua; kootou see lavaa te kkai i te teevoo TeAriki aa ma i te teevoo hoki naa tippua."},{"book":"1 CORINTHIANS","chapter":"10","verse":"22","text":"E aa? Taatou e fiffai ma ki haia taatou TeAriki ki manava haaeo i taatou? Taatou e mannatu maa taatou e haimahi are iaa Ia?10.22 Deut 32.21"},{"book":"1 CORINTHIANS","chapter":"10","verse":"23","text":"Aaraa tama e hai maa taatou e ttana te ppena te kau vana hakkaatoa. Tevana iaa te kau vana hakkaatoa see lavaa te kaumai se taukareka maa taatou.10.23 1 Cor 6.12"},{"book":"1 CORINTHIANS","chapter":"10","verse":"24","text":"Kootou ki see matamata koi ma ki taukalleka naa vana kootou soko kootou. Kootou ki mmata hoki ki te taukareka telaa tama."},{"book":"1 CORINTHIANS","chapter":"10","verse":"25","text":"Naa pukunohi naa manu hakkaatoa e mmoe i naa hare kaikai raa, kootou e lavaa koi te tauia kootou no kkai. Kootou see mee te lopo taratara ka vasirisiri ma ki illoa kootou maa teelaa ni pukunohi peehea."},{"book":"1 CORINTHIANS","chapter":"10","verse":"26","text":"E mee pee ko naa taratara te Laupepa Tapu raa peelaa, “Te kerekere nei ma naa mee hakkaatoa e takkoto i te kerekere nei, teenaa ni mee TeAriki.”10.26 Ps 24.1"},{"book":"1 CORINTHIANS","chapter":"10","verse":"27","text":"Ki mee kootou e arumia se tama see lotu ki tana hare ma ki kkai kootou, aa ki mee kootou e fiffai, e taukareka maa kootou ki oo no kkai ana kaikai e tuku mai maa kootou. Kootou see vasirisiri ma ki illoa kootou maa teelaa ni kaikai peehea."},{"book":"1 CORINTHIANS","chapter":"10","verse":"28","text":"Tevana iaa ki mee se tama e vanaatu peelaa, “Teenei ni kaikai ni hakaara ki naa aitu penappena,” teenaa kootou see kkai naa kaikai naa; kootou ki alloha i te tama e kauatu te taratara naa,"},{"book":"1 CORINTHIANS","chapter":"10","verse":"29","text":"ki see mamannatu tammaki te tama naa."},{"book":"1 CORINTHIANS","chapter":"10","verse":"30","text":"Ki mee maa nau e taratara hiahia ki TeAtua i aku kaikai e kai, ko ai te tama ma ki lavaa te taratara hakallika i aku kaikai?”"},{"book":"1 CORINTHIANS","chapter":"10","verse":"31","text":"Teenaa, ni aa kootou e hai, e aa maa kootou e kkai, aa seai maa kootou e unu, kootou ki hai naa vana kootou naa ki hakanauria TeAtua."},{"book":"1 CORINTHIANS","chapter":"10","verse":"32","text":"Kootou ki nnoho hakaraaoi ki see tautau haaeo kootou ma naa Jew, naa tama teelaa seai ma ni Jew, aa ma naa tama e lotu i TeAtua."},{"book":"1 CORINTHIANS","chapter":"10","verse":"33","text":"Kootou ki tautari mai ki taku tiputipu. Nau maraa e mee ki fiaffia naa tama hakkaatoa i aku vana e mee. Nau see iloa te maanatu i taku tino taukareka; nau maraa e maanatu ki te taukareka naa tama hakkaatoa, teenaa ki ssao laatou no ora."}]}