{"data":[{"book":"ΠΡΟΣ ΤΙΜΟΘΕΟΝ Β","chapter":"3","verse":"1","text":"Τοῦτο δὲ γίνωσκε, ὅτι ἐν ἐσχάταις ἡμέραις ἐνστήσονται καιροὶ χαλεποί."},{"book":"ΠΡΟΣ ΤΙΜΟΘΕΟΝ Β","chapter":"3","verse":"2","text":"Ἔσονται γὰρ οἱ ἄνθρωποι φίλαυτοι, φιλάργυροι, ἀλαζόνες, ὑπερήφανοι, βλάσφημοι, γονεῦσιν ἀπειθεῖς, ἀχάριστοι, ἀνόσιοι,"},{"book":"ΠΡΟΣ ΤΙΜΟΘΕΟΝ Β","chapter":"3","verse":"3","text":"ἄστοργοι, ἄσπονδοι, διάβολοι, ἀκρατεῖς, ἀνήμεροι, ἀφιλάγαθοι,"},{"book":"ΠΡΟΣ ΤΙΜΟΘΕΟΝ Β","chapter":"3","verse":"4","text":"προδόται, προπετεῖς, τετυφωμένοι, φιλήδονοι μᾶλλον ἢ φιλόθεοι,"},{"book":"ΠΡΟΣ ΤΙΜΟΘΕΟΝ Β","chapter":"3","verse":"5","text":"ἔχοντες μόρφωσιν εὐσεβείας, τὴν δὲ δύναμιν αὐτῆς ἠρνημένοι· καὶ τούτους ἀποτρέπου."},{"book":"ΠΡΟΣ ΤΙΜΟΘΕΟΝ Β","chapter":"3","verse":"6","text":"Ἐκ τούτων γάρ εἰσιν οἱ ἐνδύνοντες εἰς τὰς οἰκίας, καὶ αἰχμαλωτεύοντες τὰ γυναικάρια σεσωρευμένα ἁμαρτίαις, ἀγόμενα ἐπιθυμίαις ποικίλαις,"},{"book":"ΠΡΟΣ ΤΙΜΟΘΕΟΝ Β","chapter":"3","verse":"7","text":"πάντοτε μανθάνοντα, καὶ μηδέποτε εἰς ἐπίγνωσιν ἀληθείας ἐλθεῖν δυνάμενα."},{"book":"ΠΡΟΣ ΤΙΜΟΘΕΟΝ Β","chapter":"3","verse":"8","text":"Ὃν τρόπον δὲ Ἰαννῆς καὶ Ἰαμβρῆς ἀντέστησαν Μωϋσεῖ, οὕτω καὶ οὗτοι ἀνθίστανται τῇ ἀληθείᾳ, ἄνθρωποι κατεφθαρμένοι τὸν νοῦν, ἀδόκιμοι περὶ τὴν πίστιν."},{"book":"ΠΡΟΣ ΤΙΜΟΘΕΟΝ Β","chapter":"3","verse":"9","text":"Ἀλλ᾿ οὐ προκόψουσιν ἐπὶ πλεῖον· ἡ γὰρ ἄνοια αὐτῶν ἔκδηλος ἔσται πᾶσιν, ὡς καὶ ἡ ἐκείνων ἐγένετο."},{"book":"ΠΡΟΣ ΤΙΜΟΘΕΟΝ Β","chapter":"3","verse":"10","text":"Σὺ δὲ παρηκολούθηκάς μου τῇ διδασκαλίᾳ, τῇ ἀγωγῇ, τῇ προθέσει, τῇ πίστει, τῇ μακροθυμίᾳ, τῇ ἀγάπῃ, τῇ ὑπομονῇ,"},{"book":"ΠΡΟΣ ΤΙΜΟΘΕΟΝ Β","chapter":"3","verse":"11","text":"τοῖς διωγμοῖς, τοῖς παθήμασιν, οἷά μοι ἐγένετο ἐν Ἀντιοχείᾳ, ἐν Ἰκονίῳ, ἐν Λύστροις, οἵους διωγμοὺς ὑπήνεγκα· καὶ ἐκ πάντων με ἐρρύσατο ὁ Κύριος."},{"book":"ΠΡΟΣ ΤΙΜΟΘΕΟΝ Β","chapter":"3","verse":"12","text":"Καὶ πάντες δὲ οἱ θέλοντες εὐσεβῶς ζῇν ἐν Χριστῷ Ἰησοῦ διωχθήσονται."},{"book":"ΠΡΟΣ ΤΙΜΟΘΕΟΝ Β","chapter":"3","verse":"13","text":"Πονηροὶ δὲ ἄνθρωποι καὶ γόητες προκόψουσιν ἐπὶ τὸ χεῖρον, πλανῶντες καὶ πλανώμενοι."},{"book":"ΠΡΟΣ ΤΙΜΟΘΕΟΝ Β","chapter":"3","verse":"14","text":"Σὺ δὲ μένε ἐν οἷς ἔμαθες καὶ ἐπιστώθης, εἰδὼς παρὰ τίνος ἔμαθες,"},{"book":"ΠΡΟΣ ΤΙΜΟΘΕΟΝ Β","chapter":"3","verse":"15","text":"καὶ ὅτι ἀπὸ βρέφους τὰ ἱερὰ γράμματα οἶδας, τὰ δυνάμενά σε σοφίσαι εἰς σωτηρίαν διὰ πίστεως τῆς ἐν Χριστῷ Ἰησοῦ."},{"book":"ΠΡΟΣ ΤΙΜΟΘΕΟΝ Β","chapter":"3","verse":"16","text":"Πᾶσα γραφὴ θεόπνευστος καὶ ὠφέλιμος πρὸς διδασκαλίαν, πρὸς ἔλεγχον, πρὸς ἐπανόρθωσιν, πρὸς παιδείαν τὴν ἐν δικαιοσύνῃ·"},{"book":"ΠΡΟΣ ΤΙΜΟΘΕΟΝ Β","chapter":"3","verse":"17","text":"ἵνα ἄρτιος ᾖ ὁ τοῦ Θεοῦ ἄνθρωπος, πρὸς πᾶν ἔργον ἀγαθὸν ἐξηρτισμένος."}]}