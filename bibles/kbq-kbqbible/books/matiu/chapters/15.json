{"data":[{"book":"MATIU","chapter":"15","verse":"1","text":"Anante mago'a Farisi vahe'ene kasegere ugagota hu'naza vahe'mo'za Jerusaleti, Jisasinte e'za anage hu'za asmi'naze."},{"book":"MATIU","chapter":"15","verse":"2","text":"Na'a hige'za kamage nentaza disaipol naga'mo'za tagehe'i avu'ava zana ruhanentagize? Na'ankure zamazana sese osu ne'zana ne'naze."},{"book":"MATIU","chapter":"15","verse":"3","text":"Jisasi'a ana ke nona'a, amanage huno zamasmi'ne, Nahigeta tamagra tamagehe'i avu'ava avriri zankuke nehutma, Anumzamofo kasegea rufunetagize?"},{"book":"MATIU","chapter":"15","verse":"4","text":"Na'ankure, Anumzamo'a anage hu'ne, Negafane, negrera ke amage antenka zanagi erisaga huo, iza'o nererano, nefano huhaviza huntesimofona ahe friho   hu'ne."},{"book":"MATIU","chapter":"15","verse":"5","text":"Hianagi tamagra anage nehaze, iza'o nererano nefanku huno, kazahu'za ante'noa zana Anumzamofo ami'none haniana,"},{"book":"MATIU","chapter":"15","verse":"6","text":"agra nererano nefana antahi omino amagera nonte. Hagi anama nehutma Anumzamofo kea, nermageho avu'avakuke nehutma retufe netraze."},{"book":"MATIU","chapter":"15","verse":"7","text":"Tamagra tavre vahere, Aisaia'ma kasnampa kema hunte'neana tamagriku tamage hu'ne,"},{"book":"MATIU","chapter":"15","verse":"8","text":"Ama vahe'mo'za amega zamagiteti Nagia erisaga nehaze. Hianagi nagritetira zamagu'amo'a afete'are me'ne"},{"book":"MATIU","chapter":"15","verse":"9","text":"Hianagi nena'a omne mono hunenante'za, rempima hazana vahe'mofo keage nehaze. (Ais 29:13.)"},{"book":"MATIU","chapter":"15","verse":"10","text":"Jisasi'a vahe kevu kehutru huteno anage hu'ne, Antahi ankeretma antahi ama hiho."},{"book":"MATIU","chapter":"15","verse":"11","text":"Vahe'mo'za zamagipima nazazamo'a zamazeri haviza nosie. Hianagi zamagipinti'ma atiramia zamo zamagu'a zamazeri haviza nehie."},{"book":"MATIU","chapter":"15","verse":"12","text":"Anante amage nentaza disaipol naga'mo'za e'za, anage hu'za asmi'naze, Farisi vahe'mo'za kema hana antahite'za zmarimpama ahegante'nazana Kagra antahi'nano?"},{"book":"MATIU","chapter":"15","verse":"13","text":"Hianagi Jisasi'a kenona'a amanage huno zamasmi'ne, maka'zama Nagri Nenfama onkri'neana, mika zanefi tregahie."},{"book":"MATIU","chapter":"15","verse":"14","text":"Zamatrenke'za zamu suhu kva vahe'mo'za, zamusuhu vahera kana zameri'za viho. Na'ankure zamavu suhu vahe'mo'za, zamavu suhu vahera kana zameri'za vanazana, taregamoke kerifi uramigaha'e."},{"book":"MATIU","chapter":"15","verse":"15","text":"Hianagi Pita'a amanage huno hu'ne, ana fronka kemofo agafa'a eriama hugeta antahi maneno higeno,"},{"book":"MATIU","chapter":"15","verse":"16","text":"Jisasi'a amanage huno hu'ne, Tamagranena antahi so'e osu'neta nehazafi?"},{"book":"MATIU","chapter":"15","verse":"17","text":"Tamagipima nageno tamarimpafi uneramigeta arifama neraza'zana ontahi'nazo?"},{"book":"MATIU","chapter":"15","verse":"18","text":"Hianagi agipinti atiramia zamo'a agu'afinti neankino, azeri haviza nehie."},{"book":"MATIU","chapter":"15","verse":"19","text":"Na'ankure agu'afinti havi antahintahizane, vahe ahe fri'zane, monko'zane, arave osu'neno monko'za hu'zane, kumzafa sezane, havigegu eri tamage hu'zama, knare vahe'mofo huhaviza hunte'zana ne-e."},{"book":"MATIU","chapter":"15","verse":"20","text":"Ama'na zantamimo vahera zamazeri haviza nehie. Hianagi azama sese osu'neno ne'za nezamo'a, vahera azeri havizana nosie."},{"book":"MATIU","chapter":"15","verse":"21","text":"Anantetira Jisasi'a ana kumara atreno, Tairine Saitoni kumate vigeno,"},{"book":"MATIU","chapter":"15","verse":"22","text":"mago Kenani a' ana kaziga nemania a'mo eno ranke huno kezatino, kasunku hunanto Ramoka, Deviti nemofoga, mofanimofona havi hankro'mo agu'afi fre'negeno tusi haviza hu'ne."},{"book":"MATIU","chapter":"15","verse":"23","text":"Hianagi Jisasi'a ana a'mofo kenona osu'ne. Agri amage nentaza disaipol naga'mo'za e'za anage hu'za asami'naze. Muse hugantonanki huntegeno vino, na'ankure agra tusi kereso nehianki huntegeno vino."},{"book":"MATIU","chapter":"15","verse":"24","text":"Hianagi Agra amanage huno kea hu'ne, Nagri'ma hunante'neana Israel vahe'ma fanane hu'naza sipisipiguke huno hunante'ne."},{"book":"MATIU","chapter":"15","verse":"25","text":"Hianagi ana a'mo'a eno Jisasi avuga kepri huno amanage hu'ne, Ramoka Kagra naza huo!"},{"book":"MATIU","chapter":"15","verse":"26","text":"Higeno Agra ana kenona anage hu'ne, Mofavre bretima eri'na matevu'na kraramimofo ami'zamo'a knarera osu'ne."},{"book":"MATIU","chapter":"15","verse":"27","text":"Hu'neanagi ana a'mo'a anage hu'ne, izo Ramoka, hianagi ana kramoza razmimofo itareti ankra heramiama'a nenaze."},{"book":"MATIU","chapter":"15","verse":"28","text":"Anante Jisasi ana a'kura anage huno asmi'ne, A'moka, Kagri kamentintimo'a ra krefahie, kagrima kavesinia kante anazana fore hugahie.  Higeno, ame huno ana mofa'amofo krimo'a atrente'ne."},{"book":"MATIU","chapter":"15","verse":"29","text":"Hagi ana kuma atreno Jisasi'a Galili tinkenarega vuno, agonarega umrerino anantega umani'ne."},{"book":"MATIU","chapter":"15","verse":"30","text":"Rama'a vahe'mo'za anantega Agrite ne-eza, zamagia zamaza sti'nea vahe'ene, zamagia haviza hu'nea vahe'ene, zamu suhu'nea vahe'ene, zamazama haviza hu'nea vahe'ene, zamagefuna atupa hu'nea vahe'ene, mago'a ruga'a vahe'ene zamare'za Jisasi agafi eme zmantageno zamazeri so'e hu'ne."},{"book":"MATIU","chapter":"15","verse":"31","text":"Tusi'a zmanogu nehu'za antri hu'naze. Kageno agefuna atupahu vahe'mo ke nehigeno, zamaza haviza hu'nea vahe'mo'za knare nehazageno, agia havizahu vahe'mo otino nevigeno, zamavu asuhu vahe'mo'za zamavua negage'za, Israeli vahe'mokizmi Anumzamofo agi zamagra ahentesga hu'naze."},{"book":"MATIU","chapter":"15","verse":"32","text":"Jisasi'a amage nentaza disaipol naga'a ke huno anage huno zamasmi'ne, Nagra ama vahetaminkura nasunku huzmantoe, na'ankure zamagra tagufa kna Nagranena mani'nageno nezama nesazazana omne'ne. Nagrama huzmantesuge'za zamaga ene vuzankura navenosie. Na'ankure kantega nevu'za zamavu evu evu hanige'za traka ome hugahaze."},{"book":"MATIU","chapter":"15","verse":"33","text":"Amage'ma nentaza disaipol naga'mo'za anage hu'za Agriku hu'naze, Inantegati rama'a bretia erita ama tusi vahe krerfa zmisunke'za, ama vahe omani kokampina erignare hugahaze?"},{"book":"MATIU","chapter":"15","verse":"34","text":"Jisasi'a anage huno zamasmi'ne, Nama'a breti tamagra eri'naze? Hige'za zamagra anage hu'naze, 7ni'a bretigi, mago'a osi nozamerame."},{"book":"MATIU","chapter":"15","verse":"35","text":"Ana huteno vea kevua huzmantege'za mopafi mani'naze."},{"book":"MATIU","chapter":"15","verse":"36","text":"Manitageno ana 7ni'a bretine noza'ene erino Anumza'mofo susu hunteteno, tmanasino amage nentaza disaipol naga'a zamige'za eri'za ana vea kevu zami'naze."},{"book":"MATIU","chapter":"15","verse":"37","text":"Ana hige'za maka vahe'mo'za ana neza nazageno zamu hutege'za, atrazama'a eri atru hu'za 7ni'a ekaeka kupi eri avite'naze."},{"book":"MATIU","chapter":"15","verse":"38","text":"Hagi ana nezama ne'nazana 4tauseni'a vene'ne nazamo'za ne'naze. Anampina a'nene, mofavre'ramina ohampri'naze."},{"book":"MATIU","chapter":"15","verse":"39","text":"Hagi ananteti Jisasi'a, ana tusi'a vea kevu huzmantege'za nozimirega vu'za e'za nehazageno, votifi marerino Magadani kaziga vu'ne."}]}