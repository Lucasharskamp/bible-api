{"data":[{"book":"Barome","chapter":"6","verse":"1","text":"Boye, toloba nini ? Tosalaka na biso masumu mpo ete ngolu efuluka koleka ?"},{"book":"Barome","chapter":"6","verse":"2","text":"Soki moke te ! Biso oyo tosila kokufa mpo na lisumu, ndenge nini tozongela lisusu kotambola kati na masumu ?"},{"book":"Barome","chapter":"6","verse":"3","text":"Boni, boyebi te ete biso nyonso oyo tosila kobatisama kati na Yesu-Klisto tozwaki nde libatisi kati na kufa na Ye ?"},{"book":"Barome","chapter":"6","verse":"4","text":"Bakundaki biso elongo na Ye na nzela ya libatisi kati na kufa na Ye mpo ete, lokola Klisto asekwaki kati na bakufi na nzela ya nkembo ya Tata, biso mpe totambola na bomoi ya sika."},{"book":"Barome","chapter":"6","verse":"5","text":"Pamba te soki tosanganaki elongo na Ye kati na kufa na Ye, solo tokosangana mpe elongo na Ye kati na lisekwa na Ye."},{"book":"Barome","chapter":"6","verse":"6","text":"Pamba te toyebi malamu ete bomoto ya kala ebakamaki na ekulusu elongo na Klisto mpo ete nzoto na biso lokola esalelo ya lisumu ekufa mpe tozala lisusu bawumbu ya lisumu te."},{"book":"Barome","chapter":"6","verse":"7","text":"Moto nyonso oyo asilaki kokufa atangamaki lokola moto ya sembo : azali lisusu te na se ya bokonzi ya lisumu."},{"book":"Barome","chapter":"6","verse":"8","text":"Nzokande, lokola tosila kokufa elongo na Klisto, tozali kondima ete tokozala mpe na bomoi elongo na Ye."},{"book":"Barome","chapter":"6","verse":"9","text":"Pamba te toyebi malamu ete Klisto oyo asekwaki kati na bakufi akokufa lisusu te ; kufa ezali lisusu na bokonzi te likolo na Ye."},{"book":"Barome","chapter":"6","verse":"10","text":"Akufaki mpo na lisumu mbala moko mpo na libela ; kasi sik’oyo azali na bomoi, mpe azali na bomoi mpo na Nzambe."},{"book":"Barome","chapter":"6","verse":"11","text":"Boye bino mpe, bomimona lokola bakufi mpo na lisumu, kasi lokola bato ya bomoi mpo na Nzambe kati na Yesu-Klisto."},{"book":"Barome","chapter":"6","verse":"12","text":"Yango wana, tika ete lisumu ezala lisusu na bokonzi te kati na banzoto na bino, oyo ekokufa ; mpe bosengeli lisusu te kotosa baposa na yango ya mabe."},{"book":"Barome","chapter":"6","verse":"13","text":"Bokaba biteni ya banzoto na bino te na lisumu lokola bisalelo mpo na mabe, kasi bomikaba bino moko epai na Nzambe lokola bato oyo basekwa kati na bakufi mpe bazali na bomoi ; mpe bokabela Ye biteni ya banzoto na bino lokola bisalelo mpo na bosembo."},{"book":"Barome","chapter":"6","verse":"14","text":"Pamba te lisumu ekozala lisusu na bokonzi te likolo na bino, pamba te bozali lisusu na se ya bokonzi ya Mobeko te, kasi na se ya ngolu."},{"book":"Barome","chapter":"6","verse":"15","text":"Boye toloba nini ? Tokoba kosala masumu mpo ete tozali na se ya bokonzi ya Mobeko te kasi na se ya ngolu ? Soki moke te !"},{"book":"Barome","chapter":"6","verse":"16","text":"Boni, boyebi te ete soki bomikabi epai ya moto lokola bawumbu mpo na kotosa ye bokomi nde bawumbu ya moto oyo bozali kotosa to bawumbu ya lisumu oyo ememaka na kufa to bawumbu ya botosi oyo ememaka na bosembo ?"},{"book":"Barome","chapter":"6","verse":"17","text":"Kasi tika ete tozongisa matondi epai ya Nzambe ! Soki na kala bozalaki bawumbu ya lisumu, kasi sik’oyo bokomi kotosa na motema mobimba mateya oyo bateyaki bino,"},{"book":"Barome","chapter":"6","verse":"18","text":"bosili kokangolama na bowumbu ya lisumu mpe bokomi bawumbu ya bosembo."},{"book":"Barome","chapter":"6","verse":"19","text":"Nazali koloba awa lokola moto mpo na bolembu na bino ya bomoto. Ndenge na kala, bokabaki biteni ya banzoto na bino na bowumbu ya misala ya mbindo mpe ya mabe mpo na kosala mabe, ndenge wana mpe bokaba yango sik’oyo na bowumbu ya bosembo mpo na kotambola na bomoi ya bosantu."},{"book":"Barome","chapter":"6","verse":"20","text":"Tango bozalaki nanu bawumbu ya lisumu, bozalaki na bonsomi liboso ya bosembo."},{"book":"Barome","chapter":"6","verse":"21","text":"Nzokande, litomba nini bozwaki na tango wana oyo bozalaki kosala makambo oyo ezali koyokisa bino lelo soni, pamba te ememaka na kufa ?"},{"book":"Barome","chapter":"6","verse":"22","text":"Kasi awa bolongwe sik’oyo na se ya bowumbu ya lisumu mpe bokomi na se ya bowumbu ya Nzambe, litomba oyo bozwi ezali bomoi ya bosantu, mpe suka na yango ezali bomoi ya seko."},{"book":"Barome","chapter":"6","verse":"23","text":"Pamba te lifuti ya lisumu ezali kufa, kasi likabo ya ofele ya Nzambe ezali bomoi ya seko kati na Yesu-Klisto, Nkolo na biso."}]}