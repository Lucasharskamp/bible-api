{"data":[{"book":"GENESI","chapter":"14","verse":"1","text":"OR avvenne al tempo di Amrafel re di Sinear, d'Arioc re di Ellasar, di Chedor-laomer re di Elam, e di Tideal re de' Goi,"},{"book":"GENESI","chapter":"14","verse":"2","text":"ch'essi fecero guerra contro a Bera re di Sodoma, e contro a Birsa re di Gomorra, e contro a Sineab re di Adma, e contro a Semeeber re di Seboim, e contro al re di Bela, ch'è Soar."},{"book":"GENESI","chapter":"14","verse":"3","text":"Tutti costoro, fatta lega insieme, si adunarono nella Valle di Siddim, ch'è il mar salato."},{"book":"GENESI","chapter":"14","verse":"4","text":"Essi erano stati soggetti a Chedor-laomer, lo spazio di dodici anni, ed al decimoterzo si erano ribellati."},{"book":"GENESI","chapter":"14","verse":"5","text":"E nell'anno decimoquarto, Chedor-laomer e i re ch'erano con lui erano venuti, ed aveano percossi i Rafei in Asterot-carnaim, e gli Zuzei in Ham, e gli Emei nella pianura di Chiriataim,"},{"book":"GENESI","chapter":"14","verse":"6","text":"e gli Horei nelle lor montagne di Seir, fino alla pianura di Paran, ch'è presso al deserto."},{"book":"GENESI","chapter":"14","verse":"7","text":"Poi, rivoltisi, erano venuti in Enmispat, ch'è Cades; ed aveano percosso tutto il territorio degli Amalechiti, ed anche gli Amorrei che dimoravano in Hasason-tamar."},{"book":"GENESI","chapter":"14","verse":"8","text":"E il re di Sodoma, e il re di Gomorra, e il re di Adma, e il re di Seboim, e il re di Bela, ch'è Soar, uscirono, ed ordinarono la battaglia nella Valle di Siddim, contro a questi:"},{"book":"GENESI","chapter":"14","verse":"9","text":"contro a Chedor-laomer re di Elam, e Tideal re de' Goi, ed Amrafel re di Sinear, ed Arioc re di Ellasar; quattro re contro a cinque."},{"book":"GENESI","chapter":"14","verse":"10","text":"Or la valle di Siddim era piena di pozzi di bitume; e i re di Sodoma e di Gomorra si misero in fuga, e cascarono dentro que' pozzi; e coloro che scamparono fuggirono verso il monte."},{"book":"GENESI","chapter":"14","verse":"11","text":"E quei re presero tutte le ricchezze di Sodoma e di Gomorra, e tutta la lor vittuaglia; poi se ne andarono."},{"book":"GENESI","chapter":"14","verse":"12","text":"Presero ancora Lot figliuol del fratello di Abramo, il quale abitava in Sodoma, e la roba di esso; poi se ne andarono."},{"book":"GENESI","chapter":"14","verse":"13","text":"Ed alcuno ch'era scampato venne e rapportò la cosa ad Abramo Ebreo, il qual dimorava nelle pianure di Mamre Amorreo, fratello di Escol, e fratello di Aner, i quali erano collegati con Abramo."},{"book":"GENESI","chapter":"14","verse":"14","text":"Ed Abramo, com'ebbe inteso che il suo fratello era menato prigione, armò trecendiciotto de' suoi allievi nati in casa sua, e perseguì coloro fino in Dan."},{"book":"GENESI","chapter":"14","verse":"15","text":"Ed egli, co' suoi servitori, li assalì di notte da diverse bande, e li sconfisse14.15 sconfisse Is. 41.2,3., e li perseguì fino in Hoba, ch'è dal lato sinistro di Damasco."},{"book":"GENESI","chapter":"14","verse":"16","text":"E ricoverò tutta la roba; riscosse ancora Lot suo fratello, e la sua roba, ed anche le donne, e il popolo."},{"book":"GENESI","chapter":"14","verse":"17","text":"E di poi, come egli se ne ritornava dalla sconfitta di Chedor-laomer e de' re ch'erano con lui, il re di Sodoma gli uscì incontro nella Valle della pianura, ch'è la Valle del re."},{"book":"GENESI","chapter":"14","verse":"18","text":"E Melchisedec, re di Salem, arrecò pane e vino; or egli era sacerdote dell'Iddio altissimo14.18 altissimo Sal. 110.4. Ebr. 5.6; 7.1.."},{"book":"GENESI","chapter":"14","verse":"19","text":"E lo benedisse, dicendo: Benedetto sia Abramo, appo l'Iddio altissimo, possessor del cielo e della terra."},{"book":"GENESI","chapter":"14","verse":"20","text":"E benedetto sia l'altissimo Iddio, che ti ha dati i tuoi nemici nelle mani. Ed Abramo gli diede la decima di ogni cosa14.20 cosa Ebr. 7.4.."},{"book":"GENESI","chapter":"14","verse":"21","text":"E il re di Sodoma disse ad Abramo: Dammi le persone, e prendi per te la roba."},{"book":"GENESI","chapter":"14","verse":"22","text":"Ma Abramo rispose al re di Sodoma: Io ho alzata la mano al Signore Iddio altissimo, possessor del cielo e della terra;"},{"book":"GENESI","chapter":"14","verse":"23","text":"se, di tutto ciò ch'è tuo, io prendo pure un filo, od una correggia di scarpa; che talora tu non dica: Io ho arricchito Abramo;"},{"book":"GENESI","chapter":"14","verse":"24","text":"salvo sol quello che questi fanti hanno mangiato, e la parte degli uomini che sono andati meco, cioè: Aner, Escol e Mamre; essi prenderanno la lor parte."}]}