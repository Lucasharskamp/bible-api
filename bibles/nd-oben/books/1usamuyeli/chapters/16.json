{"data":[{"book":"1 USamuyeli","chapter":"16","verse":"1","text":"Uthixo wathi kuSamuyeli, “Koze kube nini ulilela uSawuli, lokhu mina ngimalile ekubeni yinkosi yako-Israyeli? Gcwalisa uphondo lwakho ngamafutha uhambe; ngiyakuthuma kuJese eBhethilehema. Sengikhethe enye yamadodana akhe ukuba yinkosi.”"},{"book":"1 USamuyeli","chapter":"16","verse":"2","text":"Kodwa uSamuyeli wathi, “Ngingahamba kanjani na? USawuli uzakuzwa ngakho angibulale.”"},{"book":"1 USamuyeli","chapter":"16","verse":"3","text":"Biza uJese eze emhlatshelweni, mina ngizakutshengisa ozakwenza. Uzangigcobela lowo engizamphawula.”"},{"book":"1 USamuyeli","chapter":"16","verse":"4","text":"USamuyeli wenza lokho okwakutshiwo nguThixo. Kwathi efika eBhethilehema abadala bomuzi bamhlangabeza beqhaqhazela. Bambuza bathi, “Uza ngokuthula na?”"},{"book":"1 USamuyeli","chapter":"16","verse":"5","text":"USamuyeli waphendula wathi, “Ye, ngokuthula; ngilande ukuzanikela umhlatshelo kuThixo. Zingcweliseni lihambe lami emhlatshelweni.” Emva kwalokho wangcwelisa uJese lamadodana akhe wasebabizela emhlatshelweni."},{"book":"1 USamuyeli","chapter":"16","verse":"6","text":"Ekufikeni kwabo uSamuyeli wabona u-Eliyabi wacabanga wathi, “Impela ogcotshiweyo kaThixo umi lapha phambi kukaThixo.”"},{"book":"1 USamuyeli","chapter":"16","verse":"7","text":"Kodwa uThixo wathi kuSamuyeli, “Ungakhangeli isimo sakhe loba ubude bakhe, ngoba ngimalile. Uthixo kakhangeli izinto ezikhangelwa ngabantu. Abantu bakhangela isimo somuntu, kodwa uThixo ukhangela inhliziyo.”"},{"book":"1 USamuyeli","chapter":"16","verse":"8","text":"UJese wabiza u-Abhinadabi wamdlulisa phambi kukaSamuyeli. Kodwa uSamuyeli wathi, “Lalo uThixo kamkhethanga.”"},{"book":"1 USamuyeli","chapter":"16","verse":"9","text":"UJese wedlulisa uShama eduzane, kodwa uSamuyeli wathi, “Layenalo uThixo kamkhethanga.”"},{"book":"1 USamuyeli","chapter":"16","verse":"10","text":"UJese wadlulisa amadodana akhe ayisikhombisa phambi kukaSamuyeli, kodwa uSamuyeli wathi kuye, “Laba uThixo kabakhethanga.”"},{"book":"1 USamuyeli","chapter":"16","verse":"11","text":"Ngakho wabuza uJese wathi, “La yiwo wonke amadodana olawo na?”"},{"book":"1 USamuyeli","chapter":"16","verse":"12","text":"Ngakho wathuma omunye wayalethwa. Wayebomvana, ebukeka njalo elesimo esihle."},{"book":"1 USamuyeli","chapter":"16","verse":"13","text":"Ngakho uSamuyeli wathatha uphondo lwamafutha wamgcoba labanewabo bekhona; njalo kusukela ngalelolanga kusiya phambili, uMoya kaThixo wafika kuDavida ulamandla. Emva kwalokho uSamuyeli waya eRama."},{"book":"1 USamuyeli","chapter":"16","verse":"14","text":"Ngalesosikhathi uMoya kaThixo wawususukile kuSawuli, umoya omubi owavela kuThixo usumhlukuluza."},{"book":"1 USamuyeli","chapter":"16","verse":"15","text":"Izinceku zikaSawuli zathi kuye, “Khangela, umoya omubi ovela kuNkulunkulu uyakuhlukuluza."},{"book":"1 USamuyeli","chapter":"16","verse":"16","text":"Akuthi inkosi yethu ilaye izinceku zayo ezilapha ukuba ziyidingele umuntu okwaziyo ukutshaya ichacho. Uzalitshaya lapho umoya omubi ovela kuNkulunkulu ufika kuwe; uzakuzwa ngcono.”"},{"book":"1 USamuyeli","chapter":"16","verse":"17","text":"Ngakho uSawuli wathi ezincekwini zakhe, “Dingani umuntu otshaya kuhle limlethe kimi.”"},{"book":"1 USamuyeli","chapter":"16","verse":"18","text":"Enye yezinceku zakhe yaphendula yathi, “Ngibone indodana kaJese waseBhethilehema ekwaziyo ukutshaya ichacho. Iyindoda elesibindi elibutho futhi. Ikhuluma kuhle njalo ilijaha elibukekayo. LoThixo uyivikele.”"},{"book":"1 USamuyeli","chapter":"16","verse":"19","text":"USawuli wathuma izithunywa kuJese wathi, “Thumela kimi indodana yakho uDavida, owelusa izimvu.”"},{"book":"1 USamuyeli","chapter":"16","verse":"20","text":"Ngakho uJese wathatha ubabhemi ethwele izinkwa, umgodla wewayini lezinyane lembuzi wakuthumela lendodana yakhe uDavida kuSawuli."},{"book":"1 USamuyeli","chapter":"16","verse":"21","text":"UDavida wafika kuSawuli wangena emsebenzini wakhe uSawuli wamthanda kakhulu, njalo uDavida waba ngomunye wabathwali bezikhali zakhe."},{"book":"1 USamuyeli","chapter":"16","verse":"22","text":"USawuli wathumela ilizwi kuJese, elithi, “Vumela uDavida ukuba ahlale emsebenzini wami, ngoba ngiyathokoza ngaye.”"},{"book":"1 USamuyeli","chapter":"16","verse":"23","text":"Kwakusithi umoya omubi ovela kuNkulunkulu ungafika kuSawuli, uDavida athathe ichacho lakhe alitshaye. Lapho-ke uSawuli wayephumula; ezwe ngcono, lomoya omubi usuke kuye."}]}