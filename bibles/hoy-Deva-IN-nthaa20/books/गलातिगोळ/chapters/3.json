{"data":[{"book":"गलातिगोळ","chapter":"3","verse":"1","text":"हे निर्बुद्धी गलातिगोळा, याव नीमी मोहीत माळ कोंडान? नीम रा मान्सी कण्णगोळ मुंद यीशु मसीह क्रूस मा येर्सकु आदुन!"},{"book":"गलातिगोळ","chapter":"3","verse":"2","text":"ना नीम से सिर्फ ईद जानसोद चाहासतीन कि नीमी आत्मा, येन व्यवस्था अन क्याल्सागोळ देल या विश्वास इन समाचार देल सिक्त?"},{"book":"गलातिगोळ","chapter":"3","verse":"3","text":"येन नीव हिंग निर्बुद्धी आईर कि आत्मा अन रीति मा सुरूवात माळकु ईग मय इन रीति मा अन्त माळीर?"},{"book":"गलातिगोळ","chapter":"3","verse":"4","text":"येन नीव ईट दुख बेकार अच नेगदीर? लेकीन यागलु बेकार हैलेच."},{"book":"गलातिगोळ","chapter":"3","verse":"5","text":"जो नीमी आत्मा दान माळतान अदिक नीम दा सामर्थ्य नव क्याल्सा माळतान, आव येन व्यवस्था अन क्याल्सागोळ देल या खुशखबरी मा विश्वास देल हिंग माळतान?"},{"book":"गलातिगोळ","chapter":"3","verse":"6","text":"“अब्राहम रा परमेश्वर मा विश्वास माळदुन अदिक ईद आऊन साटी न्यायीपन आळुकु आत.”"},{"book":"गलातिगोळ","chapter":"3","verse":"7","text":"३:७ रोमियों ४:१६इदुरसाटी ईद जान्स कोमी कि जो विश्वास माळावाळेर आर, आंदुर अच अब्राहम उन औलाद उर."},{"book":"गलातिगोळ","chapter":"3","verse":"8","text":"अदिक पवित्रशास्त्र पयले टु अच ईद जान्सकु कि परमेश्वर गैरयहूदीगोळी विश्वास देल न्यायी ठहरूस्यान, पयले टु अच अब्राहम उक ईद खुशखबरी केळ्स बुट्टुन कि “नीन दा सप्पा जातीगोळी आशीष सिक्‍कीत.”"},{"book":"गलातिगोळ","chapter":"3","verse":"9","text":"इदुरसाटी जो विश्वास माळावाळेर आर, आंदरी अब्राहम उन सांगुळ आशीष सिक्‍कीत."},{"book":"गलातिगोळ","chapter":"3","verse":"10","text":"इदुरसाटी यास लॉकुर व्यवस्था अन क्याल्सागोळ मा भरोसा ईटतार, आंदुर सप्पा श्राप इन हात्‍ती आर, यतिकी शास्त्र दा लिख्सकु आद, “जो यावारा व्यवस्था अन किताब दा लिख्सकु सप्पा मातगोळ माळदुर दा स्थिर ईरालुन, आव श्रापित आन.”"},{"book":"गलातिगोळ","chapter":"3","verse":"11","text":"लेकीन ईद मात प्रगट आद कि व्यवस्था अन द्वारा परमेश्वर उन ईल याऊ न्यायी ठहरूसालुन, यतिकी न्यायी जन विश्वास देल जित्‍ता ईत्‍तान."},{"book":"गलातिगोळ","chapter":"3","verse":"12","text":"लेकीन व्यवस्था अन विश्वास देल येनु संबंध हैलेच; यतिकी “जो अवरी मानस्यान, आव अऊर कारण जित्‍ता ईत्‍तान.”"},{"book":"गलातिगोळ","chapter":"3","verse":"13","text":"मसीह जो नाम साटी श्रापित बन्सदुन, नामी कोंडकु व्यवस्था अन श्राप देल बिळ्सुसदुन, यतिकी शास्त्र दा लिख्सकु आद, “जो यावारा क्रूस मा लटकुसकु आगतान आव श्रापित आन.”"},{"book":"गलातिगोळ","chapter":"3","verse":"14","text":"ईद इदुरसाटी आत कि अब्राहम उन आशीष मसीह यीशु दा गैरयहूदीगोळ ताका पोहचुसुल, अदिक नाव विश्वास इन द्वारा आ आत्मा अक प्राप्त माळेव यदुर्द वादा आग्याद."},{"book":"गलातिगोळ","chapter":"3","verse":"15","text":"हे वार्टुरा अदिक आकतींगेरा, ना मंळसा अन रीति मा अनतीन; मंळसा अन वाचा जो पक्‍का आगेगतद, रा ना यावारा अदरी टाल्सतान अदिक ना अदुर्दा येनारा वाळुस्तान."},{"book":"गलातिगोळ","chapter":"3","verse":"16","text":"इदुरसाटी वादागोळ अब्राहम उक अदिक आऊन वंश इक कोटकु आग्याव. आव ईद अनालुन, “वंशगोळी,” ह्यांग हापाळ मुंदुर बारा दा अंदुन; लेकीन ह्यांग ऊंद इन बारा दा कि “नीन वंश इक” अदिक आव मसीह हुन."},{"book":"गलातिगोळ","chapter":"3","verse":"17","text":"लेकीन ना ईद अनतीन: जो वाचा परमेश्वर पयले टु पक्‍का माळीदुन, अदरी व्यवस्था नाक सौ तीस वर्ष इन बाद्दा बंदकु टाल्स सकाल्द कि वादा बेकार ठहरूसुल."},{"book":"गलातिगोळ","chapter":"3","verse":"18","text":"३:१८ रोमियों ४:१४यतिकी अगर मीरास व्यवस्था देल सिक्याद रा बाक वादा देल ईला, लेकीन परमेश्वर अब्राहम उक वादा अन द्वारा कोट बुटान."},{"book":"गलातिगोळ","chapter":"3","verse":"19","text":"आग बाक व्यवस्था येती कोटकु आत? अद रा अपराधगोळ कारण बाद्दा कोटकु आत कि आ वंश इन बरासताका ईरूल, यारी वादा कोटकु आगीत; अदिक आव स्वर्गदूतगोळ द्वारा ऊंद मध्यस्थ अन कय दा ठहरूसकु आत."},{"book":"गलातिगोळ","chapter":"3","verse":"20","text":"मध्यस्थ रा ऊंद इन आगाल्द, लेकीन परमेश्वर ऊंद अच आन."},{"book":"गलातिगोळ","chapter":"3","verse":"21","text":"रा येन व्यवस्था परमेश्वर उन वादागोळ विरोध दा आद? यागलु ईला! यतिकी अगर हिंग व्यवस्था कोटकु आगाईत जो जीवन कोळ सकाईत, रा खराखुरा न्यायीपन व्यवस्था देल ईराईत."},{"book":"गलातिगोळ","chapter":"3","verse":"22","text":"लेकीन पवित्रशास्त्र सप्पा मुंदरी पाप इन हात्‍ती माळ बुळ्त, ताकी अद वादा यदुर्द आधार यीशु मसीह मा विश्वास माळोद आद, विश्वास माळावाळेर साटी पुरा आगेगुल."},{"book":"गलातिगोळ","chapter":"3","verse":"23","text":"लेकीन विश्वास इन बरोर से पयले व्यवस्था अन हात्‍ती ता दा नाम रखवाली आगतोगोद, अदिक आ विश्वास इन बरासताका जो प्रगट आगावाळा ईरोद, नाव अदुर्दा बंधन दा ईत्‍तेव."},{"book":"गलातिगोळ","chapter":"3","verse":"24","text":"इदुरसाटी व्यवस्था मसीह ताका पोहचुसोर साटी नाम गुरु आग्याद कि नाव विश्वास देल न्यायी ठहरुसेव."},{"book":"गलातिगोळ","chapter":"3","verse":"25","text":"लेकीन याग विश्वास होट्ट बत्‍त, रा ईग नाव गुरु उन हात्‍ती ईतीदील."},{"book":"गलातिगोळ","chapter":"3","verse":"26","text":"यतिकी नीव सप्पा आ विश्वास इन द्वारा जो मसीह यीशु मा आद, परमेश्वर उन औलाद हुईर."},{"book":"गलातिगोळ","chapter":"3","verse":"27","text":"अदिक नीम दा टु यास मुंदुर मसीह दा बपतिस्मा ताकोंडार आंदुर मसीह अक हाक्‍क कोंडार."},{"book":"गलातिगोळ","chapter":"3","verse":"28","text":"ईग ना यावारा यहूदी ईत्‍तुन अदिक ना यावारा गैरयहूदी, ना यावारा दास ना यावारा स्वतंत्र, ना यावारा नर ना नारी, यतिकी नीव सप्पा यीशु मसीह दा ऊंद आईर."},{"book":"गलातिगोळ","chapter":"3","verse":"29","text":"३:२९ रोमियों ४:१३अदिक अगर नीव मसीह अन आईर रा अब्राहम उन वंश अदिक वादा अन अनुसार वारीस भी हुईर."}]}