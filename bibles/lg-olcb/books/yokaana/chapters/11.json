{"data":[{"book":"Yokaana","chapter":"11","verse":"1","text":"Awo olwatuuka omuntu ayitibwa Laazaalo eyali e Besaniya n’alwala. Besaniya ky’ekibuga Maliyamu ne Maliza bannyina ba Laazaalo mwe baali."},{"book":"Yokaana","chapter":"11","verse":"2","text":"Maliyamu oyo ye yasiiga Mukama waffe amafuta ag’akaloosa ku bigere n’abisiimuuza enviiri ze."},{"book":"Yokaana","chapter":"11","verse":"3","text":"Awo Maliyamu ne Maliza ne batumira Yesu ne bamutegeeza nti, “Mukama waffe, mukwano gwo gw’oyagala ennyo mulwadde nnyo.”"},{"book":"Yokaana","chapter":"11","verse":"4","text":"Naye Yesu bwe yakitegeera n’agamba nti, “Ekigendereddwa mu bulwadde buno si kufa, wabula kulaga kitiibwa kya Katonda, era n’okuweesa Omwana wa Katonda ekitiibwa.”"},{"book":"Yokaana","chapter":"11","verse":"5","text":"Yesu yali mukwano gwa Maliyamu ne Maliza ne Laazaalo, naye bwe yawulira nga Laazaalo alwadde n’ayongera n’asigala we yali"},{"book":"Yokaana","chapter":"11","verse":"6","text":"n’amalawo ennaku endala bbiri nga tanagenda gye bali."},{"book":"Yokaana","chapter":"11","verse":"7","text":"Awo ennaku bbiri bwe zaayitawo n’agamba abayigirizwa be nti, “Tuddeyo e Buyudaaya.”"},{"book":"Yokaana","chapter":"11","verse":"8","text":"Kyokka abayigirizwa be, ne bamugamba nti, “Labbi, mu nnaku ntono ezaakayita Abayudaaya baagezaako okukutta. Ate gy’odda?”"},{"book":"Yokaana","chapter":"11","verse":"9","text":"Yesu n’abaddamu nti, “Essaawa ez’emisana ziwera kkumi na bbiri, era omuntu bw’atambula emisana teyeesittala kubanga aba alaba."},{"book":"Yokaana","chapter":"11","verse":"10","text":"Wabula atambula ekiro ye yeesittala, kubanga omusana teguli mu ye.”"},{"book":"Yokaana","chapter":"11","verse":"11","text":"Bwe yamala okwogera ebyo n’abagamba nti, “Mukwano gwaffe Laazaalo yeebase, naye ŋŋenda kumuzuukusa.”"},{"book":"Yokaana","chapter":"11","verse":"12","text":"Abayigirizwa ne bamugamba nti, “Mukama waffe oba yeebase anaazuukuka.”"},{"book":"Yokaana","chapter":"11","verse":"13","text":"Naye Yesu yayogera ku kufa kwa Laazaalo, kyokka bo abayigirizwa be ne balowooza nti ayogera ku kwebaka tulo."},{"book":"Yokaana","chapter":"11","verse":"14","text":"Awo n’alyoka abategeereza ddala nti, “Laazaalo afudde."},{"book":"Yokaana","chapter":"11","verse":"15","text":"Naye ku lw’obulungi bwammwe, nsanyuse kubanga ssaaliyo, mulyoke mukkirize; kale mujje tugende gy’ali.”"},{"book":"Yokaana","chapter":"11","verse":"16","text":"Awo Tomasi eyayitibwanga Didumo11:16 Didumo okutegeeza nti mulongo n’agamba banne nti, “Ka tugende tufiire wamu naye.”"},{"book":"Yokaana","chapter":"11","verse":"17","text":"Bwe baatuuka e Besaniya Yesu n’asanga nga Laazaalo yaakamala ennaku nnya mu ntaana."},{"book":"Yokaana","chapter":"11","verse":"18","text":"Besaniya kyali kumpi ne Yerusaalemi, kilomita nga ssatu."},{"book":"Yokaana","chapter":"11","verse":"19","text":"Abayudaaya bangi baali bazze okukubagiza Maliza ne Maliyamu olw’okufiirwa mwannyinaabwe."},{"book":"Yokaana","chapter":"11","verse":"20","text":"Maliza bwe yawulira nti Yesu ajja, n’agenda okumusisinkana, kyokka Maliyamu n’asigala mu nnyumba ng’atudde."},{"book":"Yokaana","chapter":"11","verse":"21","text":"Awo Maliza n’agamba Yesu nti, “Mukama wange, singa wali wano mwannyinaze teyandifudde."},{"book":"Yokaana","chapter":"11","verse":"22","text":"Era kaakano mmanyi nti buli ky’onoosaba Katonda, ajja kukikuwa.”"},{"book":"Yokaana","chapter":"11","verse":"23","text":"Yesu n’agamba Maliza nti, “Mwannyoko ajja kuzuukira.”"},{"book":"Yokaana","chapter":"11","verse":"24","text":"Maliza n’amuddamu nti, “Mmanyi nti alizuukira ku lunaku olw’enkomerero.”"},{"book":"Yokaana","chapter":"11","verse":"25","text":"Yesu n’amugamba nti, “Nze kuzuukira n’obulamu; akkiriza nze newaakubadde ng’afudde, aliba mulamu,"},{"book":"Yokaana","chapter":"11","verse":"26","text":"na buli muntu omulamu akkiriza nze talifa emirembe n’emirembe. Ekyo okikkiriza?”"},{"book":"Yokaana","chapter":"11","verse":"27","text":"Maliza n’amugamba nti, “Mukama wange nzikiriza nti ggwe Kristo Omwana wa Katonda, ajja mu nsi.”"},{"book":"Yokaana","chapter":"11","verse":"28","text":"Awo Maliza bwe yamala okwogera ebyo, n’ava eri Yesu n’agenda eri Maliyamu n’amuzza ku bbali mu kyama ng’agamba nti, “Omuyigiriza azze, akuyita.”"},{"book":"Yokaana","chapter":"11","verse":"29","text":"Maliyamu olwawulira ekyo n’asitukiramu n’agenda eri Yesu."},{"book":"Yokaana","chapter":"11","verse":"30","text":"Yesu yali akyali mu kifo Maliza we yamusisinkana nga tannatuuka mu kibuga."},{"book":"Yokaana","chapter":"11","verse":"31","text":"Abayudaaya abaali bazze okukubagiza abaali mu nnyumba ne Maliyamu bwe baamulaba ng’ayimiridde mangu ng’afuluma ne bamugoberera ne balowooza nti agenda ku ntaana akaabire eyo."},{"book":"Yokaana","chapter":"11","verse":"32","text":"Maliyamu bwe yatuuka awali Yesu n’afukamira ku bigere bye, nga bw’agamba nti, “Mukama wange, singa wali wano mwannyinaze teyandifudde.”"},{"book":"Yokaana","chapter":"11","verse":"33","text":"Yesu bwe yamulaba ng’akaaba era n’Abayudaaya abaali naye nga bakaaba n’anyolwa mu mutima, n’ajjula obuyinike."},{"book":"Yokaana","chapter":"11","verse":"34","text":"N’abuuza nti, “Mwamuteeka wa?”"},{"book":"Yokaana","chapter":"11","verse":"35","text":"Yesu n’akaaba amaziga."},{"book":"Yokaana","chapter":"11","verse":"36","text":"Awo Abayudaaya ne bagamba nti, “Ng’abadde amwagala nnyo!”"},{"book":"Yokaana","chapter":"11","verse":"37","text":"Naye abamu ku bo ne bagamba nti, “Ono eyazibula amaaso ga muzibe, lwaki teyaziyiza musajja ono kufa?”"},{"book":"Yokaana","chapter":"11","verse":"38","text":"Awo Yesu ne yeeyongera okujjula obuyinike. N’atuuka ku ntaana. Yali mpuku ng’eggaliddwawo n’ejjinja."},{"book":"Yokaana","chapter":"11","verse":"39","text":"Yesu n’agamba nti, “Muggyeewo ejjinja.”"},{"book":"Yokaana","chapter":"11","verse":"40","text":"Yesu n’amuddamu nti, “Saakugambye nti bw’onokkiriza onoolaba ekitiibwa kya Katonda?”"},{"book":"Yokaana","chapter":"11","verse":"41","text":"Ne baggyawo ejjinja. Awo Yesu n’atunula waggulu n’agamba nti, “Kitange nkwebaza olw’okumpulira."},{"book":"Yokaana","chapter":"11","verse":"42","text":"Mmanyi nti bulijjo ompulira, naye kino nkyogedde olw’abantu bano abayimiridde wano, balyoke bakkirize nti ggwe wantuma.”"},{"book":"Yokaana","chapter":"11","verse":"43","text":"Bwe yamala okwogera bw’atyo, n’akoowoola mu ddoboozi ery’omwanguka nti, “Laazaalo fuluma.”"},{"book":"Yokaana","chapter":"11","verse":"44","text":"Awo Laazaalo n’ava mu ntaana, ng’amagulu ge n’emikono bizingiddwa mu ngoye eziziikibwamu abafu, nga n’ekiremba kisibiddwa ku maaso ge."},{"book":"Yokaana","chapter":"11","verse":"45","text":"Bangi ku Bayudaaya abajja ne Maliyamu bwe baalaba Yesu ky’akoze ne bamukkiriza."},{"book":"Yokaana","chapter":"11","verse":"46","text":"Naye abalala ne bagenda eri Abafalisaayo ne babategeeza Yesu kye yakola."},{"book":"Yokaana","chapter":"11","verse":"47","text":"Awo bakabona abakulu n’Abafalisaayo ne batuuza olukiiko ne bagamba nti, “Tukole ki? Kubanga omuntu ono akola ebyamagero bingi."},{"book":"Yokaana","chapter":"11","verse":"48","text":"Bwe tumuleka bw’atyo, abantu bonna bajja kumukkiriza bamugoberere, n’ekirivaamu Abaruumi bagenda kujja bazikirize ekifo ekitukuvu n’eggwanga lyaffe.”"},{"book":"Yokaana","chapter":"11","verse":"49","text":"Awo omu ku bo, Kayaafa eyali Kabona Asinga Obukulu mu mwaka ogwo, n’abagamba nti, “Mmwe temuliiko kye mumanyi."},{"book":"Yokaana","chapter":"11","verse":"50","text":"Temulaba nti kirungi omuntu omu afe, eggwanga lyonna lireme kuzikirira?”"},{"book":"Yokaana","chapter":"11","verse":"51","text":"Ekyo Kayaafa teyakyogera ku bubwe, wabula ye nga Kabona Asinga Obukulu, yayogera eby’obunnabbi nti Yesu yali anaatera okufiirira eggwanga,"},{"book":"Yokaana","chapter":"11","verse":"52","text":"ate si ggwanga lyokka naye n’okukuŋŋaanya abaana ba Katonda abaasaasaana."},{"book":"Yokaana","chapter":"11","verse":"53","text":"Okuva ku lunaku olwo abakulembeze b’Abayudaaya ne basala amagezi okutta Yesu."},{"book":"Yokaana","chapter":"11","verse":"54","text":"Noolwekyo, Yesu n’alekayo okutambula mu Buyudaaya mu lwatu, wabula n’avaayo n’alaga mu kifo ekiriraanye eddungu, mu kibuga ekiyitibwa Efulayimu, n’abeera eyo n’abayigirizwa be."},{"book":"Yokaana","chapter":"11","verse":"55","text":"Embaga y’Abayudaaya ejjuukirirwako Okuyitako yali eneetera okutuuka, abantu bangi ne bava mu byalo ne bambuka e Yerusaalemi okukola omukolo ogw’okwetukuza ng’embaga tennatuuka."},{"book":"Yokaana","chapter":"11","verse":"56","text":"Bwe baali bakuŋŋaanidde mu Yeekaalu, ne banoonya Yesu, ne beebuuzaganya nti, “Mulowooza mutya? Yesu tajje ku mbaga?”"},{"book":"Yokaana","chapter":"11","verse":"57","text":"Bakabona abakulu n’Abafalisaayo baali balagidde nti, Omuntu yenna bw’amanya Yesu wali abategeeze, balyoke bamukwate."}]}