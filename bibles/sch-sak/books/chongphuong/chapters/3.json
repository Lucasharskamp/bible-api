{"data":[{"book":"Chongphuong","chapter":"3","verse":"1","text":"“Sardis koiindanga vântîrton kôm hi anghin miziek roh:"},{"book":"Chongphuong","chapter":"3","verse":"2","text":"Masikin inthoi inla, na la dônte athi vavâng hah a thi let mân min rât roh. Ni sinthongei murdi hih ka Pathien mitmua la chukphar mak ti ki riet."},{"book":"Chongphuong","chapter":"3","verse":"3","text":"Hanchu minchua no om le ni riet ngei hah riettit inla; jôm inla ni sietnangei renga inhei roh. Na har nônchu, inru angin no kôm juong ka ta, male khotik zora mo ku juong rang luo riet no ti nih.3:3: Mat 24:43-44; Luk 12:39-40; Chph 16:15"},{"book":"Chongphuong","chapter":"3","verse":"4","text":"Hannirese mi tômte Sardis taka han nin puonngei ânthiengin nin dara. Puon ngoi insilin, keima leh munkhatin lôn nin ta, ma anga tho rang piela ânhoi nin ni sikin."},{"book":"Chongphuong","chapter":"3","verse":"5","text":"Amenepu ngei kai chu ma anghan puon ngoi insil an ta, male ringna lekhabu renga an rimingngei pai no ning. Ka Pa le vântîrtonngei makunga anni ngei hah ka ta an ni tiin ânthârlakin ku phuong rang ani.3:5: Jôk 32:32-33; Lap 69:28; Chph 20:12; Mat 10:32; Luk 12:8"},{"book":"Chongphuong","chapter":"3","verse":"6","text":"“Hanchu, kuorngei nin dônin chu, Ratha'n koiindang ngei kôm chong a ti ngei hih rangâi roi!"},{"book":"Chongphuong","chapter":"3","verse":"7","text":"“Philadelphia koiindanga vântîrton kôm hi anghin miziek roh:3:7: Isa 22:22; Job 12:14"},{"book":"Chongphuong","chapter":"3","verse":"8","text":"Ni sintho murdi ki riet: Sinthotheina likti no dôn tih ki riet; ki minchuna nu jûia male keima rangin taksôn no oma. Na makunga inkhâr ko mo onga maha tutên khâr thei noni ngei ani."},{"book":"Chongphuong","chapter":"3","verse":"9","text":"Rangâi ta! Soitan pâla mi senkhatngei, Juda niloia, milak thoa Juda inti ngei ha hongtîr ka ta, ne ke bula chubai nang hong min mûk ki tih. Nang ku lungkham tiin anrêngin riet an tih.3:9: Isa 49:23; 60:14; Isa 43:4"},{"book":"Chongphuong","chapter":"3","verse":"10","text":"Diernân ko chongpêk no jôm sikin, pilchunga mingei minsin ranga rammuol pumpui chunga misinna intakna zora juong tung rang renga khom nang mojôk ki tih."},{"book":"Chongphuong","chapter":"3","verse":"11","text":"Ku juong lai rang kêng ani zoi. ne neinun dôn hah hôih roh, masikin tutên ne menena râisânman ha nang an sut loina rangin."},{"book":"Chongphuong","chapter":"3","verse":"12","text":"Amenepu ngei kai chu ka Pathien biekina chopuiin sin ka ta, male anni ngei han maha mâk khâi noni ngei. An chunga han ka Pathien riming le ka Pathien khopuilien riming, Jerusalem thar, invâna Pathien renga ajuong chum rang ani. Ki riming thar khom an chunga miziek sâng ki tih.3:12: Chph 21:2 Isa 62:2; 65:15"},{"book":"Chongphuong","chapter":"3","verse":"13","text":"“Hanchu, kuorngei nin dônin chu, Ratha'n koiindangngei kôm chong a ti ngei hih rangâi roi!"},{"book":"Chongphuong","chapter":"3","verse":"14","text":"“Laodicea koiindanga vântîrton kôm hi anghin miziek roh:3:14: Chvr 8:22"},{"book":"Chongphuong","chapter":"3","verse":"15","text":"Ni sintho murdi ki riet; adâi khom nimak che alum khom nimak che ti ki riet. Na dâiin nom, nu lumin nom ku nuom ani!"},{"book":"Chongphuong","chapter":"3","verse":"16","text":"Lum takloi, dâi takloiin, nu lumchichil sikin ka bâi renga nang michil pai ki tih!"},{"book":"Chongphuong","chapter":"3","verse":"17","text":"‘Ke nei, neinunsampâr ko dôn; ka nâng murdi ko dôn zoi’ ni tia. Aniatachu nangman idôra ngâisietom le inriengom mo na ni inriet mak che! nên rieng, dierkaiboi, le mitcho ni nih."},{"book":"Chongphuong","chapter":"3","verse":"18","text":"Hanchu, ne nei theina rangin ko kôm rângkachak rochôk roh, rângkachak inthienghiei. Dierkaiboi inzakpuiom nên thomna rang le nên sil rang puon ngoi rochôk sa roh. Nu mu theina rangin mitnaloi nu buok rang khom rochôk sa rangin nang ki ril ani."},{"book":"Chongphuong","chapter":"3","verse":"19","text":"Ku lungkham ngei ngân chu ko ngoa ke sep ngâi. Ningsiet inla male ni sietnangei renga inhei roh.3:19: Chvr 3:12; Heb 12:6"},{"book":"Chongphuong","chapter":"3","verse":"20","text":"Rangâi ta! mokota indingin inkhâr ko tok hih; tukhomin ko rôl an rieta male inkhâr an mo-ongin chu, insûnga juong ka ta anni ngei leh munkhatin bunêk ki tih, male anni khom keima leh nêk sa an tih."},{"book":"Chongphuong","chapter":"3","verse":"21","text":"Amenepu ngei kai chu ke rêngsukmun kôla min sung ki tih, kei khom ke menea ka Pa rêngsukmun kôla atûna kên sung anghin."},{"book":"Chongphuong","chapter":"3","verse":"22","text":"“Hanchu, kuorngei nin dônin chu, Ratha'n koiindangngei kôm chong a ti ngei hi rangâi roi!”"}]}