{"data":[{"book":"1 Koningen","chapter":"18","verse":"1","text":"Geruime tijd later, in het derde jaar, werd het woord van Jahweh tot Elias gericht: Ga en verschijn voor Achab; Ik wil weer regen geven over de aarde."},{"book":"1 Koningen","chapter":"18","verse":"2","text":"Elias vertrok dus, om voor Achab te verschijnen. Intussen was de hongersnood in Samaria zeer hevig geworden."},{"book":"1 Koningen","chapter":"18","verse":"3","text":"Daarom ontbood Achab zijn hofmeester Obadjáhoe. Deze Obadjáhoe was een ijverig dienaar van Jahweh;"},{"book":"1 Koningen","chapter":"18","verse":"4","text":"en toen Izébel de profeten van Jahweh uitroeide, had hij honderd profeten onder zijn bescherming genomen, ze in twee groepen van vijftig in spelonken verborgen, en van spijs en drank voorzien."},{"book":"1 Koningen","chapter":"18","verse":"5","text":"Achab nu zei tot Obadjáhoe: Kom, laat ons het land doortrekken, naar alle waterbronnen en beken; misschien vinden we gras, om de paarden en muildieren in het leven te houden, zodat we niet al onze beesten verliezen."},{"book":"1 Koningen","chapter":"18","verse":"6","text":"Ze verdeelden dus het land onder elkaar, om het te doorkruisen. Achab ging de ene kant uit, en Obadjáhoe de andere."},{"book":"1 Koningen","chapter":"18","verse":"7","text":"Terwijl Obadjáhoe op weg was, ontmoette hij opeens Elias. Hij herkende hem, viel voor hem neer, en zei: Zijt gij het, heer Elias?"},{"book":"1 Koningen","chapter":"18","verse":"8","text":"Hij antwoordde hem: Ja; ga dus maar aan uw meester zeggen, dat Elias er is."},{"book":"1 Koningen","chapter":"18","verse":"9","text":"Maar Obadjáhoe zeide: Wat heb ik misdaan, dat gij mij, uw dienaar, aan Achab overlevert, om mij te doden?"},{"book":"1 Koningen","chapter":"18","verse":"10","text":"Zo waar Jahweh, uw God leeft; er is geen volk of koninkrijk, of Achab heeft er u laten zoeken. En wanneer men verzekerde, dat gij er niet waart, dan liet hij dat koninkrijk of dat volk zweren, dat het u niet vinden kon."},{"book":"1 Koningen","chapter":"18","verse":"11","text":"En nu zegt gij: “Ga aan uw meester zeggen, dat Elias er is.”"},{"book":"1 Koningen","chapter":"18","verse":"12","text":"Weet ge, hoe het zal gaan? Wanneer ik hier weg ben, neemt de geest van Jahweh u op, wie weet waarheen. En als ik dat bericht aan Achab heb gebracht, en hij vindt u niet, dan vermoordt hij mij. Ik, uw dienaar, ben toch een vereerder van Jahweh van mijn jeugd af."},{"book":"1 Koningen","chapter":"18","verse":"13","text":"Heeft men u, mijn heer, dan niet verteld, wat ik gedaan heb, toen Izébel de profeten van Jahweh vermoordde; dat ik toen honderd profeten van Jahweh in twee groepen van vijftig in een grot heb verborgen, en ze van spijs en drank heb voorzien?"},{"book":"1 Koningen","chapter":"18","verse":"14","text":"En nu zegt gij: “Ga aan uw meester zeggen, dat Elias er is.” Hij vermoordt mij zeker."},{"book":"1 Koningen","chapter":"18","verse":"15","text":"Maar Elias verzekerde: Zo waar Jahweh der heirscharen leeft, voor wiens aanschijn ik sta: ik verschijn vandaag nog voor Achab."},{"book":"1 Koningen","chapter":"18","verse":"16","text":"Nu ging Obadjáhoe naar Achab, om het hem te berichten. En Achab begaf zich op weg naar Elias."},{"book":"1 Koningen","chapter":"18","verse":"17","text":"Zodra hij hem zag, riep hij hem toe: Zijt gij daar eindelijk, onheilstichter in Israël?"},{"book":"1 Koningen","chapter":"18","verse":"18","text":"Maar hij antwoordde: Niet ik heb onheil over Israël gebracht, maar gij en het huis van uw vader; want gij hebt Jahweh verlaten, om de Báals te dienen."},{"book":"1 Koningen","chapter":"18","verse":"19","text":"Maar laat heel Israël op de berg Karmel bijeen roepen, tegelijk met de vierhonderd vijftig profeten van Báal, die aan de tafel van Izébel eten."},{"book":"1 Koningen","chapter":"18","verse":"20","text":"Achab liet toen heel Israël met al de profeten op de berg Karmel bijeenroepen."},{"book":"1 Koningen","chapter":"18","verse":"21","text":"Nu verscheen Elias voor het verzamelde volk en sprak: Hoe lang blijft ge nog op twee gedachten hinken? Als Jahweh God is, dien Hem dan; is het Báal, dan moet ge Báal dienen. Het volk wist er niets op te antwoorden."},{"book":"1 Koningen","chapter":"18","verse":"22","text":"Toen sprak Elias tot het volk: Ik sta hier alleen als de enig overgebleven profeet van Jahweh; de profeten van Báal zijn vierhonderd vijftig man sterk."},{"book":"1 Koningen","chapter":"18","verse":"23","text":"Geef ons nu twee stieren; laat hen er een uitkiezen, hem in stukken houwen en op het hout leggen, maar zonder vuur aan te steken; dan zal ik den anderen stier gereed maken en op het hout leggen, ook zonder vuur aan te steken."},{"book":"1 Koningen","chapter":"18","verse":"24","text":"Roept gij dan uw god aan; en ik zal Jahweh aanroepen. Hij, die antwoordt door het vuur, die is God! Heel het volk riep: Dat is goed!"},{"book":"1 Koningen","chapter":"18","verse":"25","text":"Nu sprak Elias tot de Báalsprofeten: Kiest gij nu het eerst een stier uit, en maakt hem gereed; want gij zijt het talrijkst. Roept dan uw god aan, maar zonder vuur aan te steken."},{"book":"1 Koningen","chapter":"18","verse":"26","text":"Zij namen dus een stier, maakten hem gereed en riepen Báal aan van de morgen tot de middag. Ze schreeuwden: Geef ons antwoord; Báal, geef ons antwoord! Maar er kwam geen geluid en geen antwoord, hoe ze ook sprongen om het altaar, dat ze hadden gebouwd."},{"book":"1 Koningen","chapter":"18","verse":"27","text":"Toen het middag geworden was, begon Elias de spot met hen te drijven en zei: Roept toch wat harder; hij is immers een god. Hij zal in gedachten verzonken zijn, of aan het werk, of wel op reis; misschien slaapt hij wel en moet hij gewekt worden!"},{"book":"1 Koningen","chapter":"18","verse":"28","text":"Intussen bleven ze schreeuwen, en kerfden ze zich naar gewoonte met zwaarden en lansen, zodat het bloed langs hen afdroop."},{"book":"1 Koningen","chapter":"18","verse":"29","text":"Zo ging de middag voorbij; en nog bleven ze razen tot aan de tijd voor het avondoffer; maar er kwam geen geluid en geen antwoord, geen teken van leven."},{"book":"1 Koningen","chapter":"18","verse":"30","text":"Nu sprak Elias tot het verzamelde volk: Komt dichterbij. En heel het volk kwam naar hem toe. Toen richtte hij het altaar van Jahweh weer op, dat men vernield had."},{"book":"1 Koningen","chapter":"18","verse":"31","text":"Hij nam twaalf stenen volgens het getal van de stammen der kinderen van Jakob, tot wien Jahweh gesproken had: Ge zult Israël heten."},{"book":"1 Koningen","chapter":"18","verse":"32","text":"Van die stenen bouwde hij een altaar voor Jahweh. Daarna maakte hij rondom het altaar een groeve, waarin ruimte genoeg was voor twee maten zaaikoren."},{"book":"1 Koningen","chapter":"18","verse":"33","text":"Vervolgens stapelde hij het hout op, hakte den stier in stukken en legde hem op het hout."},{"book":"1 Koningen","chapter":"18","verse":"34","text":"Nu beval hij: Vult vier kruiken met water, en giet die over het brandoffer uit en over het hout. Toen ze dit gedaan hadden, zeide hij: Nog eens. Daarna: Nu voor de derde keer. En ze deden het tot driemaal toe,"},{"book":"1 Koningen","chapter":"18","verse":"35","text":"zodat het water langs alle kanten van het altaar stroomde. Toen liet hij ook nog de groeve met water vullen."},{"book":"1 Koningen","chapter":"18","verse":"36","text":"Nu trad de profeet Elias vooruit en sprak: Jahweh, God van Abraham, Isaäk en Israël; toon heden, dat Gij God zijt in Israël, en dat ik uw dienaar ben, die dit alles op uw bevel heb gedaan."},{"book":"1 Koningen","chapter":"18","verse":"37","text":"Geef mij antwoord; Jahweh, geef mij antwoord, opdat dit volk wete, dat Gij God zijt, o Jahweh, en dat Gij weer hun hart tot u trekt!"},{"book":"1 Koningen","chapter":"18","verse":"38","text":"En het vuur van Jahweh sloeg neer, verteerde het brandoffer met het hout, de stenen en het stof, en slurpte zelfs het water weg, dat in de groeve stond."},{"book":"1 Koningen","chapter":"18","verse":"39","text":"Toen de Israëlieten dit zagen, vielen ze aanbiddend neer, en riepen: Jahweh is God; Jahweh is God!"},{"book":"1 Koningen","chapter":"18","verse":"40","text":"Nu gaf Elias bevel: Grijpt de profeten van Báal, en laat niemand van hen ontsnappen. Ze grepen hen, en Elias liet ze naar de beek Kisjon brengen, waar hij ze doodde."},{"book":"1 Koningen","chapter":"18","verse":"41","text":"Daarna sprak Elias tot Achab: Ga nu eten en drinken; want ik hoor reeds het ruisen van regen."},{"book":"1 Koningen","chapter":"18","verse":"42","text":"Terwijl Achab heenging, om te eten en te drinken, beklom Elias de top van de Karmel, boog zich ter aarde en legde zijn aangezicht tussen de knieën."},{"book":"1 Koningen","chapter":"18","verse":"43","text":"Vervolgens sprak hij tot zijn knecht: Ga nog wat hoger, en kijk in de richting van de zee. Hij ging hogerop kijken, maar kwam zeggen, dat er niets te zien was. Maar Elias beval hem tot zevenmaal toe, te gaan kijken."},{"book":"1 Koningen","chapter":"18","verse":"44","text":"En de zevende maal zei de knecht: Ik zie een wolkje uit zee opkomen, niet groter dan een mensenhand. Nu beval hij, aan Achab te gaan zeggen: Span in en rijd weg, anders zal de regen het u nog beletten."},{"book":"1 Koningen","chapter":"18","verse":"45","text":"En terwijl Achab in zijn wagen steeg en naar Jizreël reed, werd de hemel opeens met jagende wolken bedekt en begon het hevig te regenen. Achab steeg in zijn wagen en reed naar Jizreël."},{"book":"1 Koningen","chapter":"18","verse":"46","text":"Maar toen kwam de hand van Jahweh op Elias; deze omgordde zijn lenden, en liep voor de wagen van Achab uit, tot hij Jizreël bereikte."}]}