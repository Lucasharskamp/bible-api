{"data":[{"book":"تثنیه","chapter":"1","verse":"1","text":"در این کتاب، سخنرانی موسی خطاب به قوم اسرائیل، زمانی که آنها در بیابانِ شرق رود اردن بودند، ثبت شده است. آنها در عربه که مقابل سوف، و بین فاران در یک طرف و توفل، لابان، حضیروت و دی ذهب در طرف دیگر قرار داشت، اردو زدند."},{"book":"تثنیه","chapter":"1","verse":"2-5","text":"فاصلهٔ کوه حوریب تا قادش برنیع از طریق کوه سعیر یازده روز است1‏:2‏-5 ولی بنی‌اسرائیل این فاصله کوتاه را در مدت چهل سال طی کردند. قادش برنیع در مرز جنوبی سرزمین موعود قرار داشت.. این سخنرانی در روز اول ماه یازدهم سال چهلم بعد از خروج بنی‌اسرائیل از مصر ایراد شد. در آن زمان، سیحون، پادشاه اموری‌ها که در حشبون حکومت می‌کرد شکست خورده بود و عوج، پادشاه سرزمین باشان که در عشتاروت حکومت می‌کرد، در اَدَرعی مغلوب شده بود. موسی در این سخنرانی به شرح قوانین و دستورهای خداوند می‌پردازد:"},{"book":"تثنیه","chapter":"1","verse":"6","text":"وقتی ما در کوه حوریب بودیم یهوه خدایمان به ما فرمود: «به اندازه کافی در اینجا مانده‌اید."},{"book":"تثنیه","chapter":"1","verse":"7","text":"اکنون بروید و سرزمین کوهستانی اموری‌ها، نواحی درهٔ اردن، دشتها و کوهستانها، صحرای نِگِب و تمامی سرزمین کنعان و لبنان یعنی همهٔ نواحی سواحل مدیترانه تا رود فرات را اشغال نمایید."},{"book":"تثنیه","chapter":"1","verse":"8","text":"تمامی آن را به شما می‌دهم. داخل شده، آن را تصرف کنید، چون این سرزمینی است که قسم خورده‌ام آن را به نیاکان شما ابراهیم و اسحاق و یعقوب و تمامی نسلهای آیندهٔ ایشان بدهم.»"},{"book":"تثنیه","chapter":"1","verse":"9","text":"در آن روزها به مردم گفتم: «شما برای من بار سنگینی هستید و من نمی‌توانم به تنهایی این بار را به دوش بکشم،"},{"book":"تثنیه","chapter":"1","verse":"10","text":"چون یهوه خدایتان شما را مثل ستارگان زیاد کرده است."},{"book":"تثنیه","chapter":"1","verse":"11","text":"خداوند، خدای نیاکانتان، شما را هزار برابر افزایش دهد و طبق وعده‌اش شما را برکت دهد."},{"book":"تثنیه","chapter":"1","verse":"12","text":"ولی من چگونه می‌توانم به تنهایی تمامی دعواها و گرفتاریهایتان را حل و فصل نمایم؟"},{"book":"تثنیه","chapter":"1","verse":"13","text":"بنابراین از هر قبیله چند مرد دانا و باتجربه و فهمیده انتخاب کنید و من آنها را به رهبری شما منصوب خواهم کرد.»"},{"book":"تثنیه","chapter":"1","verse":"14","text":"ایشان با این امر موافقت کردند"},{"book":"تثنیه","chapter":"1","verse":"15","text":"و من افرادی را که آنها از هر قبیله انتخاب کرده بودند برایشان گماردم تا مسئولیت گروه‌های هزار، صد، پنجاه و ده نفری را به عهده گرفته، به حل دعواهای آنان بپردازند."},{"book":"تثنیه","chapter":"1","verse":"16","text":"به آنها دستور دادم که در همه حال، عدالت را کاملاً رعایت کنند، حتی نسبت به غریبه‌ها."},{"book":"تثنیه","chapter":"1","verse":"17","text":"به آنها گوشزد کردم: «هنگام داوری از کسی جانبداری نکنید، بلکه نسبت به بزرگ و کوچک یکسان قضاوت نمایید. از مردم نترسید، چون شما از طرف خدا داوری می‌کنید. هر مسئله‌ای که حل آن برایتان مشکل است نزد من بیاورید تا من به آن رسیدگی کنم.»"},{"book":"تثنیه","chapter":"1","verse":"18","text":"در همان وقت دستورهای دیگری را هم که قوم می‌بایست انجام دهند، به ایشان دادم."},{"book":"تثنیه","chapter":"1","verse":"19-21","text":"آنگاه طبق دستور خداوند، خدایمان کوه حوریب را ترک گفته، از بیابان بزرگ و ترسناک گذشتیم و سرانجام به میان کوهستانهای اموری‌ها رسیدیم. بعد به قادش برنیع رسیدیم و من به قوم گفتم: «خداوند، خدایمان این سرزمین را به ما داده است. بروید و همچنانکه به ما امر فرموده آن را تصرف کنید. نترسید و هراس به دلتان راه ندهید.»"},{"book":"تثنیه","chapter":"1","verse":"22","text":"ولی آنها جواب دادند: «بیایید افرادی به آنجا بفرستیم تا آن سرزمین را بررسی کنند و گزارشی از شهرهای آنجا به ما بدهند تا ما بدانیم از چه راهی می‌توانیم به آنجا رخنه کنیم.»"},{"book":"تثنیه","chapter":"1","verse":"23","text":"این پیشنهاد را پسندیدم و دوازده نفر، یعنی از هر قبیله یک نفر، انتخاب کردم."},{"book":"تثنیه","chapter":"1","verse":"24-25","text":"آنها از میان کوهستانها گذشته، به وادی اشکول رسیده، آنجا را بررسی کردند و با نمونه‌هایی از میوه‌های آن سرزمین بازگشته، گفتند: «سرزمینی که خداوند، خدایمان به ما داده است سرزمین حاصلخیزی است.»"},{"book":"تثنیه","chapter":"1","verse":"26","text":"ولی قوم از ورود به آنجا خودداری نموده، علیه دستور یهوه خدایتان قیام کردند."},{"book":"تثنیه","chapter":"1","verse":"27","text":"آنها در خیمه‌هایشان غرغر و شکایت کرده، گفتند: «لابد خداوند از ما بیزار است که ما را از مصر به اینجا آورده تا به دست اموری‌ها کشته شویم."},{"book":"تثنیه","chapter":"1","verse":"28","text":"کار ما به کجا خواهد کشید؟ برادران ما که آن سرزمین را بررسی کرده‌اند با خبرهایشان ما را ترسانده‌اند. آنها می‌گویند که مردم آن سرزمین بلند قد و قوی هیکل هستند و شهرهایشان بزرگ است و حصارهایشان سر به فلک می‌کشد. آنها غولهایی از بنی‌عناق نیز در آنجا دیده‌اند.»"},{"book":"تثنیه","chapter":"1","verse":"29","text":"ولی من به ایشان گفتم: «نترسید و هراس به دلتان راه ندهید."},{"book":"تثنیه","chapter":"1","verse":"30-31","text":"خداوند، خدای شما هادی شماست و برای شما جنگ خواهد کرد، همان‌طور که قبلاً در مصر و در این بیابان این کار را برای شما کرد. دیده‌اید که در تمام طول راه از شما مراقبت کرده است همان‌طور که یک پدر از بچه‌اش مواظبت می‌کند.»"},{"book":"تثنیه","chapter":"1","verse":"32","text":"ولی با این همه به یهوه خدایتان اعتماد نکردند،"},{"book":"تثنیه","chapter":"1","verse":"33","text":"هر چند خداوند در طول راه آنها را هدایت می‌نمود و پیشاپیش آنها حرکت می‌کرد تا مکانی برای بر پا کردن اردویشان پیدا کند، و شبها با ستونی از آتش و روزها با ستونی از ابر آنها را راهنمایی می‌نمود."},{"book":"تثنیه","chapter":"1","verse":"34-35","text":"آری، خداوند شکوه‌هایشان را شنید و بسیار خشمگین شد و قسم خورده، گفت: «حتی یک نفر از تمامی این نسل شریر زنده نخواهد ماند تا سرزمین حاصلخیزی را که به پدرانشان وعده داده بودم ببیند"},{"book":"تثنیه","chapter":"1","verse":"36","text":"مگر کالیب پسر یَفُنه. من زمینی را که او بررسی کرده است به او و به نسلش خواهم داد، زیرا از من اطاعت کامل نمود.»"},{"book":"تثنیه","chapter":"1","verse":"37","text":"خداوند به خاطر آنها بر من نیز خشمناک شد و به من فرمود: «تو نیز به سرزمین موعود داخل نخواهی شد."},{"book":"تثنیه","chapter":"1","verse":"38","text":"به جای تو، دستیارت یوشع (پسر نون) قوم را هدایت خواهد کرد. او را تشویق کن تا برای به عهده گرفتن رهبری آماده شود.»"},{"book":"تثنیه","chapter":"1","verse":"39","text":"سپس خداوند خطاب به همهٔ ما فرمود: «من سرزمین موعود را به همان اطفالی که می‌گفتید دشمنان، آنها را به اسارت خواهند برد، به ملکیت خواهم داد."},{"book":"تثنیه","chapter":"1","verse":"40","text":"اما شما اکنون برگردید و از راهی که به سوی دریای سرخ می‌رود به بیابان بروید.»"},{"book":"تثنیه","chapter":"1","verse":"41","text":"آنگاه قوم اسرائیل اعتراف نموده، به من گفتند: «ما گناه کرده‌ایم؛ اما اینک به آن سرزمین می‌رویم و همان‌طور که خداوند، خدایمان به ما امر فرموده است برای تصاحب آن خواهیم جنگید.» پس اسلحه‌هایشان را به کمر بستند و گمان کردند که غلبه بر تمامی آن ناحیه آسان خواهد بود."},{"book":"تثنیه","chapter":"1","verse":"42","text":"ولی خداوند به من گفت: «به ایشان بگو که این کار را نکنند، زیرا من با ایشان نخواهم رفت و دشمنانشان آنها را مغلوب خواهند کرد.»"},{"book":"تثنیه","chapter":"1","verse":"43","text":"من به ایشان گفتم، ولی گوش ندادند. آنها مغرور شده، فرمان خداوند را اطاعت نکردند و برای جنگیدن به کوهستان برآمدند."},{"book":"تثنیه","chapter":"1","verse":"44","text":"ولی اموری‌هایی که در آنجا ساکن بودند برای مقابله با آنها بیرون آمده، مثل زنبور ایشان را دنبال کردند و از سعیر تا حرمه آنها را کشتند."},{"book":"تثنیه","chapter":"1","verse":"45","text":"آنگاه قوم اسرائیل بازگشته، در حضور خداوند گریستند، ولی خداوند گوش نداد."},{"book":"تثنیه","chapter":"1","verse":"46","text":"سپس آنها مدت مدیدی در قادش ماندند."}]}