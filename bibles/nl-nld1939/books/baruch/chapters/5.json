{"data":[{"book":"Baruch","chapter":"5","verse":"1","text":"Jerusalem, leg af het gewaad van uw droefheid en nood, En bekleedt u voor eeuwig met de stralende glorie van God;"},{"book":"Baruch","chapter":"5","verse":"2","text":"Sla de mantel der gerechtigheid om, door God u geschonken, Zet op uw hoofd de gloriekrans, waarmee de Eeuwige u kroont!"},{"book":"Baruch","chapter":"5","verse":"3","text":"Want God zal uw stralenkrans tonen Aan heel de aarde onder de hemel;"},{"book":"Baruch","chapter":"5","verse":"4","text":"Een naam voor eeuwig zal God u geven: “Vrede der gerechtigheid, Glorie van vroomheid!”"},{"book":"Baruch","chapter":"5","verse":"5","text":"Op, Jerusalem, bestijg de hoogte, en blik naar het oosten: Zie uw zonen, bijeengebracht door het woord van den Heilige Van de opgang der zon tot haar ondergang, Vol vreugde, dat God ze gedenkt!"},{"book":"Baruch","chapter":"5","verse":"6","text":"Waarachtig, te voet zijn ze van u heengegaan, Weggesleept door den vijand, Maar God brengt ze tot u terug, In glorie gedragen als op een koningstroon."},{"book":"Baruch","chapter":"5","verse":"7","text":"Want God heeft bevolen, iedere hoge berg En eeuwige heuvelen te slechten, De dalen tot een effen bodem te vullen, Opdat Israël veilig kan gaan in de glorie van God;"},{"book":"Baruch","chapter":"5","verse":"8","text":"En de wouden en alle geurende bomen Werpen op Israël hun schaduw, naar Gods bevel!"},{"book":"Baruch","chapter":"5","verse":"9","text":"Ja, God geleidt Israël, vol vreugd door het licht van zijn glorie, Met zijn ontferming en gerechtigheid!"}]}