{"data":[{"book":"Yohana","chapter":"7","verse":"1","text":"Baada ya mambo haya, Yesu alikwenda sehemu mbalimbali za Galilaya. Hakutaka kwenda Uyahudi kwa sababu Wayahudi huko walitaka kumuua."},{"book":"Yohana","chapter":"7","verse":"2","text":"Sikukuu ya Vibanda ya Wayahudi ilikuwa imekaribia."},{"book":"Yohana","chapter":"7","verse":"3","text":"Hivyo ndugu zake Yesu wakamwambia, “Ondoka hapa uende Uyahudi ili wanafunzi Wako wapate kuona miujiza unayofanya."},{"book":"Yohana","chapter":"7","verse":"4","text":"Mtu anayetaka kujulikana hafanyi mambo yake kwa siri. Kama unafanya mambo haya, jionyeshe kwa ulimwengu.”"},{"book":"Yohana","chapter":"7","verse":"5","text":"Hata ndugu zake mwenyewe hawakumwamini."},{"book":"Yohana","chapter":"7","verse":"6","text":"Yesu akawaambia, “Wakati wangu bado haujawadia, lakini wakati wenu upo siku zote."},{"book":"Yohana","chapter":"7","verse":"7","text":"Ulimwengu hauwezi kuwachukia ninyi, lakini unanichukia mimi kwa sababu ninawashuhudia kwamba matendo yao ni maovu."},{"book":"Yohana","chapter":"7","verse":"8","text":"Ninyi nendeni kwenye Sikukuu, lakini mimi sitahudhuria Sikukuu hii kwa sababu wakati wangu haujawadia.”"},{"book":"Yohana","chapter":"7","verse":"9","text":"Akiisha kusema hayo, akabaki Galilaya."},{"book":"Yohana","chapter":"7","verse":"10","text":"Lakini ndugu zake walipokwisha kuondoka kwenda kwenye Sikukuu, yeye pia alikwenda lakini kwa siri."},{"book":"Yohana","chapter":"7","verse":"11","text":"Wayahudi walikuwa wakimtafuta huko kwenye Sikukuu na kuulizana, “Yuko wapi huyu mtu?”"},{"book":"Yohana","chapter":"7","verse":"12","text":"Kulikuwa na minongʼono iliyoenea kumhusu Yesu katika umati wa watu, wakati wengine wakisema, “Ni mtu mwema.”"},{"book":"Yohana","chapter":"7","verse":"13","text":"Lakini hakuna mtu yeyote aliyemsema waziwazi kumhusu kwa sababu ya kuwaogopa Wayahudi."},{"book":"Yohana","chapter":"7","verse":"14","text":"Ilipokaribia katikati ya Sikukuu, Yesu alipanda kwenda Hekaluni na kuanza kufundisha."},{"book":"Yohana","chapter":"7","verse":"15","text":"Wayahudi wakastaajabia mafundisho yake wakasema, “Mtu huyu amepataje kujua mambo haya bila kufundishwa?”"},{"book":"Yohana","chapter":"7","verse":"16","text":"Ndipo Yesu akawajibu, “Mafundisho yangu si yangu mwenyewe, bali yanatoka kwake yeye aliyenituma."},{"book":"Yohana","chapter":"7","verse":"17","text":"Mtu yeyote akipenda kufanya mapenzi ya Mungu, atajua kama mafundisho yangu yanatoka kwa Mungu au ninasema kwa ajili yangu mwenyewe."},{"book":"Yohana","chapter":"7","verse":"18","text":"Wale wanenao kwa ajili yao wenyewe hufanya hivyo kwa kutaka utukufu wao wenyewe. Lakini yeye atafutaye utukufu wa yule aliyemtuma ni wa kweli, wala hakuna uongo ndani yake."},{"book":"Yohana","chapter":"7","verse":"19","text":"Je, Mose hakuwapa ninyi sheria? Lakini hakuna hata mmoja wenu anayeishika hiyo sheria. Kwa nini mnataka kuniua?”"},{"book":"Yohana","chapter":"7","verse":"20","text":"Ule umati wa watu ukamjibu, “Wewe una pepo mchafu! Ni nani anayetaka kukuua?”"},{"book":"Yohana","chapter":"7","verse":"21","text":"Yesu akawajibu, “Nimefanya muujiza mmoja na nyote mkastaajabu."},{"book":"Yohana","chapter":"7","verse":"22","text":"Lakini kwa kuwa Mose aliwaamuru tohara (ingawa kwa kweli haikutoka kwa Mose bali kwa baba zenu wakuu), mnamtahiri mtoto hata siku ya Sabato."},{"book":"Yohana","chapter":"7","verse":"23","text":"Ikiwa mtoto aweza kutahiriwa siku ya Sabato kusudi sheria ya Mose isivunjwe, kwa nini mnanikasirikia kwa kumponya mtu mwili wake wote siku ya Sabato?"},{"book":"Yohana","chapter":"7","verse":"24","text":"Acheni kuhukumu mambo kwa jinsi mnavyoona tu, bali hukumuni kwa haki.”"},{"book":"Yohana","chapter":"7","verse":"25","text":"Ndipo baadhi ya watu wa Yerusalemu wakawa wanasema, “Tazameni, huyu si yule mtu wanayetaka kumuua?"},{"book":"Yohana","chapter":"7","verse":"26","text":"Mbona yuko hapa anazungumza hadharani na wala hawamwambii neno lolote? Je, inawezekana viongozi wanafahamu kuwa huyu ndiye Kristo?7:26 Kristo maana yake ni Masiya, yaani Aliyetiwa mafuta."},{"book":"Yohana","chapter":"7","verse":"27","text":"Tunafahamu huyu mtu anakotoka, lakini Kristo atakapokuja, hakuna yeyote atakayejua atokako.”"},{"book":"Yohana","chapter":"7","verse":"28","text":"Ndipo Yesu, akaendelea kufundisha Hekaluni, akisema, “Ninyi mnanifahamu na kujua nitokako. Mimi sikuja kwa ajili yangu mwenyewe, bali yeye aliyenituma ni wa kweli na ninyi hammjui."},{"book":"Yohana","chapter":"7","verse":"29","text":"Mimi namjua kwa kuwa nimetoka kwake, naye ndiye alinituma.”"},{"book":"Yohana","chapter":"7","verse":"30","text":"Ndipo wakatafuta kumkamata, lakini hakuna mtu yeyote aliyethubutu kumshika kwa sababu saa yake ilikuwa bado haijawadia."},{"book":"Yohana","chapter":"7","verse":"31","text":"Nao watu wengi wakamwamini, wakasema, “Je, Kristo atakapokuja, atafanya miujiza mikuu zaidi kuliko aliyoifanya mtu huyu?”"},{"book":"Yohana","chapter":"7","verse":"32","text":"Mafarisayo wakasikia watu wakinongʼona mambo kama hayo kuhusu Yesu, ndipo wao pamoja na viongozi wa makuhani wakatuma walinzi wa Hekalu waende kumkamata."},{"book":"Yohana","chapter":"7","verse":"33","text":"Yesu akasema, “Mimi bado niko pamoja nanyi kwa kitambo kidogo, kisha nitarudi kwake yeye aliyenituma."},{"book":"Yohana","chapter":"7","verse":"34","text":"Mtanitafuta lakini hamtaniona, nami niliko ninyi hamwezi kuja.”"},{"book":"Yohana","chapter":"7","verse":"35","text":"Wayahudi wakaulizana wao kwa wao, “Huyu mtu anataka kwenda wapi ambako hatuwezi kumfuata? Je, anataka kwenda kwa Wayunani ambako baadhi ya watu wetu wametawanyikia, akawafundishe Wayunani?"},{"book":"Yohana","chapter":"7","verse":"36","text":"Yeye ana maana gani anaposema, ‘Mtanitafuta lakini hamtaniona,’ na, ‘nami niliko ninyi hamwezi kuja’?”"},{"book":"Yohana","chapter":"7","verse":"37","text":"Siku ile ya mwisho ya Sikukuu, siku ile kuu, wakati Yesu akiwa amesimama huko, akapaza sauti yake akasema, “Kama mtu yeyote anaona kiu na aje kwangu anywe."},{"book":"Yohana","chapter":"7","verse":"38","text":"Yeyote aniaminiye mimi, kama Maandiko yasemavyo, vijito vya maji ya uzima vitatiririka ndani mwake.”"},{"book":"Yohana","chapter":"7","verse":"39","text":"Yesu aliposema haya alimaanisha Roho Mtakatifu ambaye wote waliomwamini wangempokea, kwani mpaka wakati huo, Roho alikuwa hajatolewa, kwa kuwa Yesu alikuwa bado hajatukuzwa."},{"book":"Yohana","chapter":"7","verse":"40","text":"Waliposikia maneno hayo, baadhi ya watu miongoni mwa ule umati wakasema, “Hakika huyu ndiye yule Nabii.”"},{"book":"Yohana","chapter":"7","verse":"41","text":"Wengine wakasema, “Huyu ndiye Kristo!”"},{"book":"Yohana","chapter":"7","verse":"42","text":"Je, Maandiko hayasemi kwamba Kristo atakuja kutoka jamaa ya Daudi na kutoka Bethlehemu, mji alioishi Daudi?”"},{"book":"Yohana","chapter":"7","verse":"43","text":"Kwa hiyo watu wakagawanyika kwa ajili ya Yesu."},{"book":"Yohana","chapter":"7","verse":"44","text":"Baadhi yao walitaka kumkamata, lakini hakuna aliyethubutu kumgusa."},{"book":"Yohana","chapter":"7","verse":"45","text":"Hatimaye wale walinzi wa Hekalu wakarudi kwa viongozi wa makuhani na Mafarisayo waliokuwa wamewatuma ili kumkamata Yesu, wakaulizwa, “Mbona hamkumkamata?”"},{"book":"Yohana","chapter":"7","verse":"46","text":"Wale walinzi wakajibu, “Kamwe hajanena mtu yeyote kama yeye anenavyo.”"},{"book":"Yohana","chapter":"7","verse":"47","text":"Mafarisayo wakajibu, “Je, nanyi pia mmedanganyika?"},{"book":"Yohana","chapter":"7","verse":"48","text":"Je, kuna kiongozi yeyote au mmoja wa Mafarisayo ambaye amemwamini?"},{"book":"Yohana","chapter":"7","verse":"49","text":"Lakini huu umati wa watu wasiojua Sheria ya Mose, wamelaaniwa.”"},{"book":"Yohana","chapter":"7","verse":"50","text":"Ndipo Nikodemo, yule aliyekuwa amemwendea Yesu siku moja usiku, ambaye alikuwa mmoja wao akauliza,"},{"book":"Yohana","chapter":"7","verse":"51","text":"“Je, sheria zetu zinaturuhusu kumhukumu mtu kabla ya kumsikiliza na kufahamu alilotenda?”"},{"book":"Yohana","chapter":"7","verse":"52","text":"Wakamjibu, “Je, wewe pia unatoka Galilaya? Chunguza nawe utaona kwamba hakuna nabii atokae Galilaya!” ["},{"book":"Yohana","chapter":"7","verse":"53","text":"Kisha wakaondoka, kila mtu akarudi nyumbani kwake."}]}