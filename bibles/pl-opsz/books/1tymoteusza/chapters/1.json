{"data":[{"book":"1 Tymoteusza","chapter":"1","verse":"1","text":"Ja, Paweł, powołany na apostoła Chrystusa Jezusa przez samego Boga, naszego Zbawiciela, i Chrystusa Jezusa, który jest naszą nadzieją,"},{"book":"1 Tymoteusza","chapter":"1","verse":"2","text":"piszę do ciebie, Tymoteuszu, mój prawdziwy synu w wierze. Niech Bóg Ojciec, i Chrystus Jezus, nasz Pan, obdarzają cię swoją łaską, miłością i pokojem!"},{"book":"1 Tymoteusza","chapter":"1","verse":"3","text":"Udając się do Macedonii, poleciłem ci zostać w Efezie, abyś zabronił pewnym ludziom głoszenia błędnych nauk"},{"book":"1 Tymoteusza","chapter":"1","verse":"4","text":"oraz zajmowania się legendami i niekończącymi się rodowodami. Prowadzi to bowiem tylko do bezwartościowych spekulacji, a nie pomaga ludziom w poznaniu Bożego zbawienia, które przyjmuje się wiarą."},{"book":"1 Tymoteusza","chapter":"1","verse":"5","text":"Ty zaś pobudzaj wierzących do miłości—płynącej z czystego serca, prawego sumienia i autentycznej wiary."},{"book":"1 Tymoteusza","chapter":"1","verse":"6","text":"Niektórzy bowiem nie pojęli tych spraw i wciąż tracą czas na bezsensowne dyskusje."},{"book":"1 Tymoteusza","chapter":"1","verse":"7","text":"Chcą być nauczycielami Prawa Mojżesza, a nie mają zielonego pojęcia o tym, czego próbują nauczać ludzi."},{"book":"1 Tymoteusza","chapter":"1","verse":"8","text":"My wiemy, że Prawo jest dobre—jeśli się je prawidłowo stosuje."},{"book":"1 Tymoteusza","chapter":"1","verse":"9","text":"Wiemy też, że zostało ono ustanowione nie dla ludzi prawych, lecz dla tych, którzy łamią wszelkie zasady: dla zbuntowanych, bezbożnych, grzeszników, gardzących świętością, bluźnierców, morderców—posuwających się nawet do zabójstwa rodziców,"},{"book":"1 Tymoteusza","chapter":"1","verse":"10","text":"ludzi prowadzących rozwiązłe życie, homoseksualistów, handlarzy żywym towarem, kłamców oraz tych, którzy fałszywie przysięgają. Prawo to zostało ustanowione dla wszystkich, których czyny przeciwstawiają się zdrowym zasadom"},{"book":"1 Tymoteusza","chapter":"1","verse":"11","text":"dobrej nowiny, przekazanej mi przez godnego chwały, wspaniałego Boga."},{"book":"1 Tymoteusza","chapter":"1","verse":"12","text":"Jestem niezmiernie wdzięczny Temu, który dodaje mi sił—Jezusowi Chrystusowi, naszemu Panu—za to, że zaufał mi i powierzył mi misję głoszenia dobrej nowiny."},{"book":"1 Tymoteusza","chapter":"1","verse":"13","text":"Dawniej obrażałem Go i prześladowałem oraz gnębiłem Jego wyznawców. On jednak okazał mi miłość, ponieważ byłem wtedy niewierzący i nawet nie zdawałem sobie sprawy z tego, co czyniłem."},{"book":"1 Tymoteusza","chapter":"1","verse":"14","text":"Pan okazał mi wielką łaskę i wlał w moje serce wiarę i miłość samego Jezusa Chrystusa."},{"book":"1 Tymoteusza","chapter":"1","verse":"15","text":"Prawdą, której w pełni można zaufać, jest to, że Jezus Chrystus przyszedł na ten świat, aby zbawić grzeszników—a ja byłem największym z nich!"},{"book":"1 Tymoteusza","chapter":"1","verse":"16","text":"Ale Bóg okazał mi miłość, aby na mnie pierwszym pokazać ludziom, jak wielka jest cierpliwość Chrystusa. Przez mój przykład Bóg zachęcił innych, aby również uwierzyli Jezusowi i otrzymali życie wieczne."},{"book":"1 Tymoteusza","chapter":"1","verse":"17","text":"Niech więc jedyny Bóg, który jest nieśmiertelnym i niewidzialnym Królem wieków, będzie otoczony wieczną chwałą. Amen!"},{"book":"1 Tymoteusza","chapter":"1","verse":"18","text":"Tymoteuszu, jesteś mi jak rodzony syn! Zgodnie z wcześniejszymi proroctwami, nakazuję ci więc, abyś jako żołnierz Pana dzielnie walczył w tej służbie,"},{"book":"1 Tymoteusza","chapter":"1","verse":"19","text":"zachowując wiarę i czyste sumienie. Niektórzy bowiem zatracili je i stali się rozbitkami w wierze."},{"book":"1 Tymoteusza","chapter":"1","verse":"20","text":"Przykładem takich ludzi są Hymenajos i Aleksander, których oddałem w ręce szatana, aby przestali obrażać Boga."}]}