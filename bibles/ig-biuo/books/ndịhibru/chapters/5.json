{"data":[{"book":"Ndị Hibru","chapter":"5","verse":"1","text":"A na-esite nʼetiti ndị mmadụ họrọ onyeisi nchụaja ọbụla, ka ọ nnọchite anya ndị mmadụ nʼihe banyere ife Chineke, ka ọ na-eche onyinye na-achụkwa aja maka mmehie dị iche iche."},{"book":"Ndị Hibru","chapter":"5","verse":"2","text":"Ebe ọ bụ na ya onwe ya bụ onye na-adịghị ike, ọ pụrụ iji nwayọọ na-emeso ndị na-amaghị ihe na ndị na-ejehie ụzọ omume."},{"book":"Ndị Hibru","chapter":"5","verse":"3","text":"Nʼihi nke a, ọ ghaghị ịchụ aja maka mmehie nke onwe ya na nke ndị mmadụ."},{"book":"Ndị Hibru","chapter":"5","verse":"4","text":"O nweghị onye na-ewere ugwu a nʼonwe ya, kama ọ bụ Chineke na-akpọ dịka o si kpọọ Erọn."},{"book":"Ndị Hibru","chapter":"5","verse":"5","text":"Nʼotu aka ahụ kwa, Kraịst enyeghị onwe ya ebube nke ịbụ onyeisi nchụaja, kama Chineke sịrị ya,"},{"book":"Ndị Hibru","chapter":"5","verse":"6","text":"Nʼebe ọzọ, o kwuru,"},{"book":"Ndị Hibru","chapter":"5","verse":"7","text":"Mgbe ọ ka dị ndụ nʼanụ ahụ, o ji oke olu na anya mmiri kpee ekpere rịọkwa arịrịọ nye onye ahụ pụrụ ịzọpụta ya site nʼọnwụ. A nụkwara olu ya nʼihi ndụ nrube isi na mweda nʼala ya."},{"book":"Ndị Hibru","chapter":"5","verse":"8","text":"Ọ bụ ezie na ọ bụ Ọkpara ma ọ mụtara irube isi site nʼahụhụ ọ tara."},{"book":"Ndị Hibru","chapter":"5","verse":"9","text":"Ma mgbe e mere ka o zuo oke, ọ ghọrọ isi nke nzọpụta ebighị ebi nye ndị niile na-erubere ya isi."},{"book":"Ndị Hibru","chapter":"5","verse":"10","text":"Ebe Chineke mere ya onyeisi nchụaja nʼusoro Melkizedek."},{"book":"Ndị Hibru","chapter":"5","verse":"11","text":"Ọ dị ọtụtụ ihe ọzọ anyị nwere ikwu banyere ya, ma o siri ike ịkọwa ya nʼihi na unu adịghị amụta ihe ọsịịsọ."},{"book":"Ndị Hibru","chapter":"5","verse":"12","text":"Nʼezie, ugbu a, unu kwesiri ịbụ ndị ozizi nye ndị ọzọ, ma unu ka nọ na-achọ onye ga-ezikwa unu ụkpụrụ mbụ nke okwu Chineke. Unu na-achọ mmiri ara kama nri siri ike."},{"book":"Ndị Hibru","chapter":"5","verse":"13","text":"Onye ọbụla nke na-aṅụ ara, ka bụ nwantakịrị, ọ matabeghị ozizi banyere ezi omume."},{"book":"Ndị Hibru","chapter":"5","verse":"14","text":"Nri dị ike dịrị ndị tozuru oke, ndị siterela nʼihe ha na-eme zụọ onwe ha ịchọpụta ihe dị iche nʼetiti ezi ihe na ajọ ihe."}]}