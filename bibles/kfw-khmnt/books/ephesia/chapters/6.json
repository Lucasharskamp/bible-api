{"data":[{"book":"Ephesia","chapter":"6","verse":"1","text":"Sali nai ngai, Pumi diang ningnu ningpa chongkha juiru, ajarchu hiwahi akadik kha eii. Col 3:20"},{"book":"Ephesia","chapter":"6","verse":"2","text":"“Ningnu ningpa kha khoya thoru” hiwahi chong inkhitnale inruoiya mansakhet chongpeii kha eii,"},{"book":"Ephesia","chapter":"6","verse":"3","text":"hiwahi “Nangni ringkhuo lamma akatha enasik khat-um nuoipil chungnga ringkhuo kasoot-ah ningring nasik eii.” Suok 20:12; Innidan 5:16"},{"book":"Ephesia","chapter":"6","verse":"4","text":"Pa ngai ningsa ngai raangnasik chuon kha inmani diang thomaru, khawa rathuulla nunchan katha khat-um Pumi lamma minchu inlang minlokru. Col 3:21"},{"book":"Ephesia","chapter":"6","verse":"5","text":"Suokngai nuoipil chuungnga ningkaru ngaikha Christa diang ningjuisik angnga ningmalung inthiangnga khoya ningthole inruoiya chiru."},{"book":"Ephesia","chapter":"6","verse":"6","text":"Inmani ngai'n namu phakhan innaminriang nasik-ah chuon katha-ah nitho elekleiya, takkha Christa suok ngaikha e-inlang Pathian lungdou kha ningmalungnga wonrep inlang thoru."},{"book":"Ephesia","chapter":"6","verse":"7","text":"Manmasi sepa emak, takkha Pumi sepa eii ti-inlang ningmalung pumpuiya thoru,"},{"book":"Ephesia","chapter":"6","verse":"8","text":"ajarchu suok um suok ka-emak um Pumi'n miring rakip diang intho chuon katha dungjuiya rawaan apesik eii tihi nangni'n ningjet. Col 3:22-25"},{"book":"Ephesia","chapter":"6","verse":"9","text":"Karu ngai nasuok ngaikha in-angrip mit-enna en-inlang minchinasik chuonkatho emaru, ajarchu nangni khat-um inmani karu kha marwaanna om tihi nangni'n ningjet, halli ama'n iteii mimeel mimai enmak. Col 4:1; Innidan 10:17; Col 3:25"},{"book":"Ephesia","chapter":"6","verse":"10","text":"Ahekna-ah, Pumi diang khat-um ama ngarna ranak khan ngirru."},{"book":"Ephesia","chapter":"6","verse":"11","text":"Seitan chuonheitho kathamak kha ningdei matornasik Pathian raalphur puondiar rakip kha inlukru."},{"book":"Ephesia","chapter":"6","verse":"12","text":"Ajarchu eini indeipui hi taksa khat-um thisen kha emak, takkha waikaroon, intor, hiwa akaziing manmasituol ranak khat-um lairalak ah ratha kathamak ngai khale ni-indei kha eii."},{"book":"Ephesia","chapter":"6","verse":"13","text":"Akathamak nikhuo kha heiwa kalla ningngir matornasik-ah, khat-um angrakip ningthosuoli ningngir tit-ah ningom nasik-ah Pathian raalphur puondiar rakip kha inluktru."},{"book":"Ephesia","chapter":"6","verse":"14","text":"Akatuun kha kongkhit minchang inlang ngirru halli akadik kha phou minchang inlang inlukru, Isa 11:5; Isa 59:17"},{"book":"Ephesia","chapter":"6","verse":"15","text":"kahoi kadai ringna chongkahoi kha rilsik-ah insuukchak kha ningkekok min-eru, Isa 52:7"},{"book":"Ephesia","chapter":"6","verse":"16","text":"apha rakip-ah ngamna kha phou min e-inlang choiru, khawa khan Kathamak Mipa meikakaang phelru kha ooksik eii."},{"book":"Ephesia","chapter":"6","verse":"17","text":"Sanminringna lukhu kha choiru, halli Ratha chem kha-um choiru, khawa kha Pathian chong kha eii. Isa 59:17"},{"book":"Ephesia","chapter":"6","verse":"18","text":"Nisik rakip kha ang rakip-ah Ratha-ah Pathian diang niru, hiwahi ningmalungnga wonrep inlang inringchakru halli Pathian mi ngai rakip sik-ah Pathian nipicheiru."},{"book":"Ephesia","chapter":"6","verse":"19","text":"Kei sik-um Pathian diang niru, khachu karil sik-ah kamur kamalongna rakip-ah kachi omlekleiya inphuumma kaleiom ringna chongkha karil matornasik-ah chongngai kha keidiang najuope kha erase,"},{"book":"Ephesia","chapter":"6","verse":"20","text":"ajarchu chongkahoi sik-ah kei inakadang taangwa kha ka eii, tuun mikhum na-ah kaom innum, kathosik ka-ekha kachi omlekleiya katho mator nasik Pathian diang nanipiru."},{"book":"Ephesia","chapter":"6","verse":"21","text":"Nisuopui ka eii khat-um Pumi chuon kha huoikajouwa katho Tychicus in kei ang kalachangme emakli angme kitho tikha ningjet nasik-ah angrakip narilpijeite. Chuon 20:4; 2 Tim 4:12"},{"book":"Ephesia","chapter":"6","verse":"22","text":"Hiwa sik-ah Tychichus hi eini ang nilachangme khat-um nangni namasok nasik-ah kei'n nangni diang kiheitir kha eii. Col 4:7,8"},{"book":"Ephesia","chapter":"6","verse":"23","text":"Kahoi kadai khat-um ngamna le inruoiya minriang kha Pa Pathian khat-um Pumi Jisu Christa diangnga inphut ule nai nangni chuungnga kajuotungkha erase."},{"book":"Ephesia","chapter":"6","verse":"24","text":"Pumi Jisu Christa kha hektik kaboiya kaminriang miring rakip diang riangwai kha kajoutung erase."}]}