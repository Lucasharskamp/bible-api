{"data":[{"book":"Esekiyɛli","chapter":"22","verse":"1","text":"Alatala yi falan ti n xa, a naxa,"},{"book":"Esekiyɛli","chapter":"22","verse":"2","text":"“Adamadina, i e makitɛ nɛn ba? I gbalotɔ taani ito makitɛ? Nayi, e kɛwali xɔsixine yita e ra!"},{"book":"Esekiyɛli","chapter":"22","verse":"3","text":"A fala e xa, i naxa, ‘Marigina Alatala ito nan falaxi, a naxa: Yerusalɛn kaane, ɛ faxan tima taani ito yi, naxan fama gbalon na ɛ xili ma, ɛ suxurene batuma, naxan taan haramuma."},{"book":"Esekiyɛli","chapter":"22","verse":"4","text":"Ɛ bata ɛ yɛtɛ findi yulubi kanne ra ɛ faxa tixine xɔn. Ɛ bata suxuren naxanye rafala, ne bata ɛ raxɔsi. Nayi, ɛ bata ɛ waxatini so, ɛ siimayaan yi dungi ayi. Nanara, n tinma nɛn siyane yi lu ɛ konbɛ, yamanane birin yi ɛ magele."},{"book":"Esekiyɛli","chapter":"22","verse":"5","text":"Naxanye maso e nun naxanye makuya, ne birin ɛ magelema nɛn, amasɔtɔ ɛ xinla bata kala, ɛ kɔntɔfinle bata gbo ayi.’ ”"},{"book":"Esekiyɛli","chapter":"22","verse":"6","text":"“ ‘Isirayila kuntigine birin e sɛnbɛn nawalima ɛ konni alogo e xa faxan ti."},{"book":"Esekiyɛli","chapter":"22","verse":"7","text":"E bata fafane nun ngane raɲaxu ɛ konni, e xɔɲɛne kansun, e ɲaxu kiridine nun kaɲa gilɛne ra."},{"book":"Esekiyɛli","chapter":"22","verse":"8","text":"Naxan nasariɲanxi n xa, ɛ mɛma na ra. Ɛ n ma Matabu Lɔxɔne rayelefuma."},{"book":"Esekiyɛli","chapter":"22","verse":"9","text":"Muxune nafigiyaan nabama ɛ konni alogo e xa faxan ti. Muxune e dɛgema kidene yi geyane fari ɛ konni, e yi yalunyaan liga."},{"book":"Esekiyɛli","chapter":"22","verse":"10","text":"E nun e fafane ɲaxanle kafuma ɛ konni, e nun ɲaxanla yi kafu a kike wanla waxatini a mi sariɲan waxatin naxan yi."},{"book":"Esekiyɛli","chapter":"22","verse":"11","text":"Ɛ konni, muxuna ndee yalunyaan ligama a bodena ɲaxanla xɔn, muxu gbɛtɛye nun e diine ɲaxanle yi kafu. Gbɛtɛye nun e magilɛn yi kafu, a fafe a dii tɛmɛna."},{"book":"Esekiyɛli","chapter":"22","verse":"12","text":"Muxune dimi yi seene rasuxuma mayifuni ɛ konni, e faxan ti. Ɛ gbetin dolima muxune ma, ɛ tɔnɔ gbeen fen e ra, ɛ muxu boden yii seen kansunma, ɛ ɲinan n tan xɔn,’ Marigina Alatalaa falan nan na ra.”"},{"book":"Esekiyɛli","chapter":"22","verse":"13","text":"“Koni n xɔlɔxina n yiin bɔnbɔma nɛn ɛ xili ma ɛ to tɔnɔn fenxi tinxintareyani, e nun ɛ mɔn faxan naxanye tixi."},{"book":"Esekiyɛli","chapter":"22","verse":"14","text":"Ɛ wɛkilɛn nɔɛ sɛnbɛn sɔtɛ ba, n na keli ɛ xili ma lɔxɔn naxan yi? N tan Alatala nan falan tixi, n na a ligama nɛn."},{"book":"Esekiyɛli","chapter":"22","verse":"15","text":"N na ɛ raxuyama ayi nɛn siyane yɛ yamanane birin yi, n yi danna sa ɛ xɔsi feene ra."},{"book":"Esekiyɛli","chapter":"22","verse":"16","text":"Ɛ tan yɛtɛɛn nan ɛ rayarabima siyane yɛtagi. Nayi, ɛ a kolonma nɛn a Alatala nan n na.”"},{"book":"Esekiyɛli","chapter":"22","verse":"17","text":"Alatala yi falani ito ti n xa, a naxa,"},{"book":"Esekiyɛli","chapter":"22","verse":"18","text":"“Adamadina, Isirayila yamaan bata lu n tan yɛɛ ra yi alo wuren gbiina, e birin bata findi wure gbeela nun sulan nun wure fɔrɛn nun yɔxɔn na naxanye xulunma sulun tɛɛni.22.18 Sulun tɛɛn mɔn falama yirena nde yi fa fala “Furu tɛɛna.” E birin bata kobi ayi alo wuren gbiina wure gbeti fixɛni."},{"book":"Esekiyɛli","chapter":"22","verse":"19","text":"Nanara, Marigina Alatala ito nan falaxi, a naxa: Bayo ɛ birin bata lu alo wuren gbiina, n na ɛ malanma nɛn Yerusalɛn taani."},{"book":"Esekiyɛli","chapter":"22","verse":"20","text":"N fitinaxina ɛ malanma nɛn n ma xɔlɔni alo wure gbeti fixɛn nun wure gbeela nun wuren nun yɔxɔn nun sulan malanma kii naxan yi yinla ra tɛɛn yi sa e fari alogo e xa xulun. N na ɛ malanma taani nɛn, ɛ yi lu alo wuren na raxulun."},{"book":"Esekiyɛli","chapter":"22","verse":"21","text":"N na ɛ malanma nɛn ɛ bode fari, n yi tɛɛn nafe ɛ xili ma, ɛ yi raxulun taa tagini alo yɔxɔna."},{"book":"Esekiyɛli","chapter":"22","verse":"22","text":"Alo gbeti fixɛn xulunma kii naxan yi yinla ra, ɛ fan naxulunma na kii nin taa tagini. Nayi, ɛ a kolonma nɛn a Alatala nan n na, naxan a xɔlɔn nagodoxi ɛ xili ma.”"},{"book":"Esekiyɛli","chapter":"22","verse":"23","text":"Alatala mɔn yi falan ti n xa, a naxa,"},{"book":"Esekiyɛli","chapter":"22","verse":"24","text":"“Adamadina, a fala Isirayila kaane xa, i naxa, ‘Ɛ yamanan mi sariɲan. Tule igen mi sama a ma n ma xɔlɔn godo lɔxɔni.’"},{"book":"Esekiyɛli","chapter":"22","verse":"25","text":"A nabine yanfan soma alo yata xaɲɛn naxan a donseni bɔma, e baloma muxune ra, e nafunla nun se kɛndɛne tongoma, e kaɲa gilɛne rawuya ayi taani."},{"book":"Esekiyɛli","chapter":"22","verse":"26","text":"Yamanan saraxaraline n ma sariyan kalama. Seen naxanye rasariɲanxi n xa, e ne raxɔsima. E mi se radaxaxine nun se haramuxine tagi rabama, e mɔn mi yamaan xaranma alogo e xa se sariɲanxine nun se sariɲantarene tagi raba. E mi e ɲɔxɔ luxi n ma Matabu Lɔxɔne binya feen xɔn, nayi yamaan yi n nayelefu."},{"book":"Esekiyɛli","chapter":"22","verse":"27","text":"Yamanan kuntigine luxi nɛn alo kankon naxanye e donseni bɔma. E muxune wunla raminima, e faxan ti alogo e xa tɔnɔn sɔtɔ tinxintareyani."},{"book":"Esekiyɛli","chapter":"22","verse":"28","text":"Yamanan nabine e kɛwanle matɔxɔma alo muxun na bɛndɛ fixɛn so banxin ma. E fe to fuune tima alo xiyena, e wule falane ti yiimatoni, e naxa, ‘Marigina Alatalaa falan namɛ!’ Anu, Alatala mi fala tixi."},{"book":"Esekiyɛli","chapter":"22","verse":"29","text":"Yamanan muxune yamaan ɲaxankatama, e muɲan tima, e ɲaxu yiigelitɔne nun tɔrɔ muxune ra, e xɔɲɛn kansunma tinxintareyani."},{"book":"Esekiyɛli","chapter":"22","verse":"30","text":"N bata muxun fen e yɛ naxan e taan nabilinna yinna tiyɛ, naxan tiyɛ n yɛtagi yinna yalenna ra, a n mafan yamanana fe ra, alogo n nama e raxɔri, koni n mi muxu keden peen toxi."},{"book":"Esekiyɛli","chapter":"22","verse":"31","text":"Nayi, n na n ma xɔlɔn nagodoma e fari nɛn, n yi e raxɔri n ma xɔlɔn tɛɛn na, n yi e kɛwanla goronna dɔxɔ e xun ma.” Marigina Alatalaa falan nan na ra."}]}