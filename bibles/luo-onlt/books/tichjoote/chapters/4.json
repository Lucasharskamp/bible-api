{"data":[{"book":"Tich Joote","chapter":"4","verse":"1","text":"Kane Petro gi Johana pod wuoyo gi ji, jodolo gi jatend jorit hekalu kod jo-Sadukai nobiro irgi."},{"book":"Tich Joote","chapter":"4","verse":"2","text":"Igi nowangʼ kendo chunygi nokethore nikech jootego ne puonjo ji ni joma osetho biro chier kuom Yesu."},{"book":"Tich Joote","chapter":"4","verse":"3","text":"Negimako Petro gi Johana, to kaka piny koro ne dwaro yuso, negiketogi e od twech nyaka kinyne."},{"book":"Tich Joote","chapter":"4","verse":"4","text":"Ji mangʼeny mane owinjo puonj jootego noyie, kendo kar romb chwo mane oyie nomedore moromo chwo alufu abich."},{"book":"Tich Joote","chapter":"4","verse":"5","text":"Kinyne, jotend jo-Yahudi gi jodongo kod jopuonj Chik noromo Jerusalem."},{"book":"Tich Joote","chapter":"4","verse":"6","text":"Anas, jadolo maduongʼ, bende ne ni kanyo, kaachiel gi Kaifas, Johana, Aleksanda, kod jood jadolo maduongʼ mamoko."},{"book":"Tich Joote","chapter":"4","verse":"7","text":"Negigolo chik mondo okel Petro gi Johana e nyimgi, eka negichako penjogi niya, “En teko mane, kata nying ngʼa mane mutimogo gima utimoni?”"},{"book":"Tich Joote","chapter":"4","verse":"8","text":"Eka Petro mane oyudo opongʼ gi Roho Maler nowachonegi niya, “Jotelo gi jodongo mag oganda!"},{"book":"Tich Joote","chapter":"4","verse":"9","text":"Ka dipo ni uluongowa e nyimu ka mondo waler gimomiyo otim tim maber ne puth, kendo mondo upenjwa kaka nende oyudo chang,"},{"book":"Tich Joote","chapter":"4","verse":"10","text":"to gima onego ungʼe kaachiel gi jo-Israel duto ema: Kuom nying Yesu Kristo ja-Nazareth mane uguro un uwegi, to Nyasaye nochiere oa kuom joma otho ema omiyo ngʼatni ochungʼ e dieru kangima chuth."},{"book":"Tich Joote","chapter":"4","verse":"11","text":"Yesu ema Ndiko owuoyo kuome kawacho niya,"},{"book":"Tich Joote","chapter":"4","verse":"12","text":"Warruok ok nyal yud kuom ngʼat moro machielo; nikech onge nying moro machielo e bwo polo mosechiw ni mondo ji oyud warruok kuome.”"},{"book":"Tich Joote","chapter":"4","verse":"13","text":"Kane gineno chir mane Petro gi Johana nigo, kendo kane ginwangʼo ni gin ji ajia ma ok osomo, ne giwuoro ahinya, eka negifwenyo ni jogi yande nigi Yesu."},{"book":"Tich Joote","chapter":"4","verse":"14","text":"To nikech ne pod gineno ka ngʼat mane osechangi ochungʼ e diergi kanyo, onge gima neginyalo wacho mondo gikwed gima nosetimoreno."},{"book":"Tich Joote","chapter":"4","verse":"15","text":"Kuom mano, negiriembogi oko mar buch Sanhedrin, eka bangʼe ne gikuotho e kindgi giwegi niya,"},{"book":"Tich Joote","chapter":"4","verse":"16","text":"“Angʼo ma wanyalo timo ni jogi? Ji duto modak Jerusalem ongʼeyo maber ni gisetimo hono mongʼongʼore, kendo ok wanyal kwedo mano."},{"book":"Tich Joote","chapter":"4","verse":"17","text":"To mondo wagengʼ wachni kik landre malach e dier ji, nyaka wasiem jogi ni kik gichak giwuo kuom nyingni ne ngʼato angʼata.”"},{"book":"Tich Joote","chapter":"4","verse":"18","text":"Eka ne gichak giluongogi mi gisiemogi ni kik giwuo kata puonjo e nying Yesu."},{"book":"Tich Joote","chapter":"4","verse":"19","text":"To Petro gi Johana nodwokogi niya, “Un ema ungʼad bura kendu, ka bende en gima ber e nyim Nyasaye mondo wawinju moloyo winjo Nyasaye."},{"book":"Tich Joote","chapter":"4","verse":"20","text":"Nikech ok wanyal lingʼ ma ok wawuoyo kuom gik ma waseneno kendo ma wasewinjo.”"},{"book":"Tich Joote","chapter":"4","verse":"21","text":"Bangʼ medo siemo jootego, ne giweyogi gidhi. Ne ok ginyal yudo yo ma ginyalo kumogigo nikech ji duto ne miyo Nyasaye duongʼ kuom gima nosetimoreno,"},{"book":"Tich Joote","chapter":"4","verse":"22","text":"kendo ngʼat mane ochangi e yor honono ne hike oloyo piero angʼwen."},{"book":"Tich Joote","chapter":"4","verse":"23","text":"Kane osegony Petro gi Johana, negidok ir owete mamoko mi ginyisogi gik moko duto ma jodolo madongo gi jodong oganda nosewachonegi."},{"book":"Tich Joote","chapter":"4","verse":"24","text":"Bangʼ winjo wachgino, negitingʼo dwondgi malo kaachiel ka gilamo Nyasaye niya, “Yaye Ruoth Nyasaye Manyalo Gik Moko Duto, in ema nichweyo polo gi piny gi nam kod gik moko duto manie igi."},{"book":"Tich Joote","chapter":"4","verse":"25","text":"Ne iwuoyo kuom Roho Maler gi dho jatichni, ma en kwarwa Daudi, kiwacho niya:"},{"book":"Tich Joote","chapter":"4","verse":"26","text":"Ruodhi mag piny osebiro kanyakla"},{"book":"Tich Joote","chapter":"4","verse":"27","text":"Chutho, Herode gi Pontio Pilato noromo e dalani kod joma ok jo-Yahudi kaachiel gi jo-Israel mondo gilos yor hinyo Jatichni Maler ma isewiro, ma en Yesu."},{"book":"Tich Joote","chapter":"4","verse":"28","text":"Negitimo gima in iwuon ne isechano chon gi tekoni kod ngʼeyoni ni nyaka timre."},{"book":"Tich Joote","chapter":"4","verse":"29","text":"To koro Ruoth, winj siem ma gisiemowago, kendo mi jotichni teko mondo ohul wachni gi teko moloyo."},{"book":"Tich Joote","chapter":"4","verse":"30","text":"Rie badi mondo ichangi jotuo kendo itim honni kod ranyisi madongo e nying Yesu, Jatichni Maler.”"},{"book":"Tich Joote","chapter":"4","verse":"31","text":"Kane giselamo, kama ne gichokoreno noyiengni, kendo Roho Maler nopongʼogi giduto, mi giyalo Wach Nyasaye gi chir."},{"book":"Tich Joote","chapter":"4","verse":"32","text":"Joma oyie kuom Kristo duto ne timo gik moko gi chuny achiel kod paro achiel. Onge ngʼato kuomgi kata achiel mane okawo mwandune kaka gige owuon, to ngʼato ka ngʼato ne pogo gige duto ni nyawadgi, ka gikonyore ngʼato gi ngʼato."},{"book":"Tich Joote","chapter":"4","verse":"33","text":"Joote nodhi nyime gi hulo wach kuom chier mar Ruoth Yesu gi teko mangʼongo, kendo ngʼwono maduongʼ ne ni kodgi duto."},{"book":"Tich Joote","chapter":"4","verse":"34","text":"Onge ngʼato kuomgi mane ochando gimoro, nikech kinde ka kinde jogo mane nigi puothe kata udi ne loko gigegigo pesa, kendo negikelo pesa mane giyudo mi"},{"book":"Tich Joote","chapter":"4","verse":"35","text":"giket e lwet joote eka joote ne pogo pesago kaka ne ngʼato ka ngʼato dwaro."},{"book":"Tich Joote","chapter":"4","verse":"36","text":"Kamano bende, e kaka Josef ma Ja-Lawi modak Saipras, mane joote ochako ni Barnaba (ma tiende ni “Ngʼat ma jiwo ji”),"},{"book":"Tich Joote","chapter":"4","verse":"37","text":"noloko puothe pesa mi okelo oketo e lwet joote."}]}