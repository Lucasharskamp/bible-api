{"data":[{"book":"خروج","chapter":"12","verse":"1","text":"خداوند در سرزمین مصر به موسی و هارون فرمود:"},{"book":"خروج","chapter":"12","verse":"2","text":"«از این پس باید این ماه برای شما اولین و مهمترین ماه سال باشد."},{"book":"خروج","chapter":"12","verse":"3","text":"پس به تمام قوم اسرائیل بگویید که هر سال در روز دهم همین ماه، هر خانواده‌ای از ایشان یک بره یا یک بزغاله تهیه کند. طوری که یک حیوان برای یک خانواده باشد."},{"book":"خروج","chapter":"12","verse":"4","text":"اگر تعداد افراد خانواده‌ای کم باشد می‌تواند با خانوادهٔ کوچکی در همسایگی خود شریک شود، یعنی هر خانواده به تعداد افرادش به همان مقداری که خوراکش می‌باشد، سهم قیمت بره را بپردازد."},{"book":"خروج","chapter":"12","verse":"5","text":"این حیوان، خواه گوسفند و خواه بز، باید نر و یک ساله و بی‌عیب باشد."},{"book":"خروج","chapter":"12","verse":"6","text":"«از این حیوان خاص تا عصر روز چهاردهم این ماه خوب مراقبت کنید. سپس همهٔ قوم اسرائیل بره‌های خود را ذبح کنند."},{"book":"خروج","chapter":"12","verse":"7","text":"و خون آنها را روی تیرهای عمودی دو طرف در و سر در خانه‌هایشان که در آن گوشت بره را می‌خورند، بپاشند."},{"book":"خروج","chapter":"12","verse":"8","text":"در همان شب، گوشت را بریان کنند و با نان فطیر (نان بدون خمیرمایه) و سبزیهای تلخ بخورند."},{"book":"خروج","chapter":"12","verse":"9","text":"گوشت را نباید خام یا آب‌پز بخورند، بلکه همه را بریان کنند حتی کله و پاچه و دل و جگر آن را."},{"book":"خروج","chapter":"12","verse":"10","text":"تمام گوشت باید تا صبح خورده شود، و اگر چیزی از آن باقی ماند آن را بسوزانند."},{"book":"خروج","chapter":"12","verse":"11","text":"«قبل از خوردن بره، کفش به پا کنید، چوبدستی به دست گیرید و خود را برای سفر آماده کنید، و بره را با عجله بخورید. این آیین، پِسَح12‏:11 «پِسَح» به معنی «گذشتن و عبور کردن» است. خداوند خوانده خواهد شد."},{"book":"خروج","chapter":"12","verse":"12","text":"چون من که خداوند هستم، امشب از سرزمین مصر گذر خواهم کرد و تمام پسران نخست‌زادۀ مصری‌ها و همهٔ نخست‌زاده‌های حیوانات ایشان را هلاک خواهم نمود و خدایان آنها را مجازات خواهم کرد."},{"book":"خروج","chapter":"12","verse":"13","text":"خونی که شما روی تیرهای در خانه‌های خود می‌پاشید، نشانه‌ای بر خانه‌هایتان خواهد بود. من وقتی خون را ببینم از شما خواهم گذشت و فقط مصری‌ها را هلاک می‌کنم."},{"book":"خروج","chapter":"12","verse":"14","text":"«هر سال به یادبود این واقعه برای خداوند جشن بگیرید. این آیین تا ابد برای تمام نسلهای آینده خواهد بود."},{"book":"خروج","chapter":"12","verse":"15","text":"در این جشن که هفت روز طول می‌کشد باید فقط نان فطیر بخورید. در روز اول، خمیرمایه را از خانهٔ خود بیرون ببرید، زیرا اگر کسی در مدت این هفت روز نان خمیرمایه‌دار بخورد از میان قوم اسرائیل منقطع خواهد شد."},{"book":"خروج","chapter":"12","verse":"16","text":"در روز اول و هفتم این جشن، باید تمام قوم به طور دسته جمعی خدا را عبادت کنند. در این دو روز به‌جز تهیهٔ خوراک کار دیگری نکنید."},{"book":"خروج","chapter":"12","verse":"17","text":"«این عید که همراه نان فطیر جشن گرفته می‌شود، به شما یادآوری خواهد کرد که من در چنین روزی شما را از مصر بیرون آوردم. پس برگزاری این جشن بر شما و نسلهای آیندهٔ شما تا به ابد واجب خواهد بود."},{"book":"خروج","chapter":"12","verse":"18","text":"از غروب روز چهاردهم تا غروب روز بیست و یکم این ماه باید نان بدون خمیرمایه بخورید."},{"book":"خروج","chapter":"12","verse":"19","text":"در این هفت روز نباید اثری از خمیرمایه در خانه‌های شما باشد. در این مدت اگر کسی نان خمیرمایه‌دار بخورد، باید از میان قوم اسرائیل منقطع شود. رعایت این قوانین حتی برای غریبه‌ها نیز که در میان شما ساکن هستند واجب خواهد بود."},{"book":"خروج","chapter":"12","verse":"20","text":"باز تأکید می‌کنم که در این هفت روز نان خمیرمایه‌دار نخورید. فقط نان فطیر بخورید.»"},{"book":"خروج","chapter":"12","verse":"21","text":"آنگاه موسی، مشایخ قوم را نزد خود خواند و به ایشان گفت: «بروید و بره‌هایی برای خانواده‌هایتان بگیرید و برای عید پِسَح آنها را قربانی کنید."},{"book":"خروج","chapter":"12","verse":"22","text":"خون بره را در یک تشت بریزید و بعد با گیاه زوفا خون را روی تیرهای دو طرف در و سر در خانه‌هایتان بپاشید. هیچ‌کدام از شما نباید در آن شب از خانه بیرون رود."},{"book":"خروج","chapter":"12","verse":"23","text":"آن شب خداوند از سرزمین مصر عبور خواهد کرد تا مصری‌ها را بکشد. ولی وقتی خون را روی تیرهای دو طرف در و سر در خانه‌هایتان ببیند از آنجا می‌گذرد و به ”هلاک کننده“ اجازه نمی‌دهد که وارد خانه‌هایتان شده، شما را بکشد."},{"book":"خروج","chapter":"12","verse":"24","text":"برگزاری این مراسم برای شما و فرزندانتان یک فریضۀ ابدی خواهد بود."},{"book":"خروج","chapter":"12","verse":"25","text":"وقتی به آن سرزمینی که خداوند وعدهٔ آن را به شما داده، وارد شدید، عید پِسَح را جشن بگیرید."},{"book":"خروج","chapter":"12","verse":"26","text":"هرگاه فرزندانتان مناسبت این جشن را از شما بپرسند،"},{"book":"خروج","chapter":"12","verse":"27","text":"بگویید: عید پِسَح را برای خداوند به مناسبت آن شبی جشن می‌گیریم که او از مصر عبور کرده، مصری‌ها را کشت، ولی وقتی به خانه‌های ما اسرائیلی‌ها رسید از آنها گذشت و به ما آسیبی نرساند.»"},{"book":"خروج","chapter":"12","verse":"28","text":"سپس همان‌طور که خداوند به موسی و هارون دستور داده بود، عمل کردند."},{"book":"خروج","chapter":"12","verse":"29","text":"نیمه‌شب، خداوند تمام پسران نخست‌زادۀ مصر را کشت، از پسر فرعون که جانشین او بود گرفته تا پسر غلامی که در سیاهچال زندانی بود. او حتی تمام نخست‌زاده‌های حیوانات ایشان را نیز از بین برد."},{"book":"خروج","chapter":"12","verse":"30","text":"در آن شب فرعون و درباریان و تمام اهالی مصر از خواب بیدار شدند و ناله سر دادند، به طوری که صدای ناله و شیون آنها در سراسر مصر پیچید، زیرا خانه‌ای نبود که در آن کسی نمرده باشد."},{"book":"خروج","chapter":"12","verse":"31","text":"فرعون در همان شب موسی و هارون را فرا خواند و به ایشان گفت: «هر چه زودتر از سرزمین مصر بیرون بروید و بنی‌اسرائیل را هم با خود ببرید. بروید و همان‌طور که خواستید خداوند را عبادت کنید."},{"book":"خروج","chapter":"12","verse":"32","text":"گله‌ها و رمه‌های خود را هم ببرید. ولی پیش از اینکه بروید برای من نیز دعا کنید.»"},{"book":"خروج","chapter":"12","verse":"33","text":"اهالی مصر نیز به قوم اسرائیل اصرار می‌کردند تا هر چه زودتر از مصر بیرون بروند. آنها به بنی‌اسرائیل می‌گفتند: «تا همهٔ ما را به کشتن نداده‌اید از اینجا بیرون بروید.»"},{"book":"خروج","chapter":"12","verse":"34","text":"پس قوم اسرائیل تغارهای پر از خمیر بی‌مایه را درون پارچه پیچیدند و بر دوش خود بستند،"},{"book":"خروج","chapter":"12","verse":"35","text":"و همان‌طور که موسی به ایشان گفته بود از همسایه‌های مصری خود لباس و طلا و نقره خواستند."},{"book":"خروج","chapter":"12","verse":"36","text":"خداوند بنی‌اسرائیل را در نظر اهالی مصر محترم ساخته بود، به طوری که هر چه از آنها خواستند به ایشان دادند. به این ترتیب آنها ثروت مصر را با خود بردند."},{"book":"خروج","chapter":"12","verse":"37-38","text":"در همان شب بنی‌اسرائیل از رَمِسیس کوچ کرده، روانهٔ سوکوت شدند. تعداد ایشان به غیر از زنان و کودکان قریب به ششصد هزار مرد بود که پیاده در حرکت بودند. از قومهای دیگر نیز در میان آنها بودند که همراه ایشان از مصر بیرون آمدند. گله‌ها و رمه‌های فراوانی هم به همراه ایشان خارج شدند."},{"book":"خروج","chapter":"12","verse":"39","text":"وقتی سر راه برای غذا خوردن توقف کردند، از همان خمیر فطیر که آورده بودند، نان پختند. از این جهت خمیر را با خود آورده بودند چون با شتاب از مصر بیرون آمدند و فرصتی برای پختن نان نداشتند."},{"book":"خروج","chapter":"12","verse":"40","text":"بنی‌اسرائیل مدت چهارصد و سی سال در مصر زندگی کرده بودند."},{"book":"خروج","chapter":"12","verse":"41","text":"در آخرین روز چهارصد و سی‌امین سال بود که لشکریان خداوند از سرزمین مصر بیرون آمدند."},{"book":"خروج","chapter":"12","verse":"42","text":"خداوند آن شب را برای رهایی آنها از سرزمین مصر در نظر گرفته بود و قوم اسرائیل می‌بایست نسل اندر نسل، همه ساله در آن شب به یاد رهایی خود از دست مصری‌ها، برای خداوند جشن بگیرند."},{"book":"خروج","chapter":"12","verse":"43","text":"آنگاه خداوند به موسی و هارون مقررات آیین پِسَح را چنین تعلیم داد: «هیچ بیگانه‌ای نباید از گوشت برهٔ پِسَح بخورد."},{"book":"خروج","chapter":"12","verse":"44","text":"اما غلامی که خریداری و ختنه شده باشد می‌تواند از آن بخورد."},{"book":"خروج","chapter":"12","verse":"45","text":"خدمتکار و میهمان غیریهودی نباید از آن بخورند."},{"book":"خروج","chapter":"12","verse":"46","text":"تمام گوشت بره را در همان خانه‌ای که در آن نشسته‌اید بخورید. آن گوشت را از خانه نباید بیرون ببرید. هیچ‌یک از استخوانهای آن را نشکنید."},{"book":"خروج","chapter":"12","verse":"47","text":"تمام قوم اسرائیل باید این مراسم را برگزار نمایند."},{"book":"خروج","chapter":"12","verse":"48","text":"«اگر غریبه‌هایی در میان شما زندگی می‌کنند و مایلند این آیین را برای خداوند نگاه دارند، باید مردان و پسران ایشان ختنه شوند تا اجازه داشته باشند مثل شما در این آیین شرکت کنند. اما شخص ختنه نشده هرگز نباید از گوشت برهٔ قربانی بخورد."},{"book":"خروج","chapter":"12","verse":"49","text":"تمام مقررات این جشن شامل حال غریبه‌هایی نیز که ختنه شده‌اند و در میان شما ساکنند، می‌شود.»"},{"book":"خروج","chapter":"12","verse":"50","text":"قوم اسرائیل تمام دستورها خداوند را که توسط موسی و هارون به ایشان داده شده بود، به کار بستند."},{"book":"خروج","chapter":"12","verse":"51","text":"در همان روز خداوند تمام بنی‌اسرائیل را از مصر بیرون آورد."}]}