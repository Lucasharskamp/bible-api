{"data":[{"book":"2 Kronieken","chapter":"8","verse":"1","text":"Toen Salomon na verloop van twintig jaar de tempel van Jahweh en zijn eigen paleis had voltooid,"},{"book":"2 Kronieken","chapter":"8","verse":"2","text":"begon hij de steden, die Chirom aan hem had afgestaan, te versterken, en er Israëlieten in te vestigen."},{"book":"2 Kronieken","chapter":"8","verse":"3","text":"Daarna trok Salomon tegen Chamat-Soba op, en veroverde deze stad."},{"book":"2 Kronieken","chapter":"8","verse":"4","text":"Ook versterkte hij Tadmor, dat in de woestijn ligt, en alle andere voorraadsteden, die hij in Chamat gebouwd had."},{"book":"2 Kronieken","chapter":"8","verse":"5","text":"Hij versterkte Hoog- en Laag-Bet-Choron tot vestingen met muren, poorten en grendels;"},{"book":"2 Kronieken","chapter":"8","verse":"6","text":"verder bouwde hij Baälat en alle voorraadsteden, wagensteden en ruitersteden, en alle ontworpen gebouwen in Jerusalem, op de Libanon en in heel zijn rijksgebied."},{"book":"2 Kronieken","chapter":"8","verse":"7","text":"Heel de overgebleven bevolking der Chittieten, Amorieten, Perizzieten, Chiwwieten en Jeboesieten, die niet tot de Israëlieten behoorden, liet Salomon voor de arbeidsdienst opkomen."},{"book":"2 Kronieken","chapter":"8","verse":"8","text":"Het waren de nakomelingen van hen, die in het land waren overgebleven, en die de Israëlieten niet hadden kunnen uitroeien. Zo is het gebleven tot op deze dag."},{"book":"2 Kronieken","chapter":"8","verse":"9","text":"Maar van de Israëlieten maakte Salomon niemand tot arbeider; zij waren zijn soldaten, hovelingen, legeroversten, bevelvoerders, wagenmenners en ruiters."},{"book":"2 Kronieken","chapter":"8","verse":"10","text":"Tot hen behoorden ook de tweehonderd vijftig hoofdopzichters, die Salomon aangesteld had, en toezicht hielden op het volk."},{"book":"2 Kronieken","chapter":"8","verse":"11","text":"De dochter van Farao liet Salomon uit de David. stad verhuizen naar het paleis, dat hij voor haar had laten bouwen. Want hij dacht: Het past niet, dat een van mijn vrouwen in het huis van David, den koning van Israël, woont; want de plaatsen, waar de ark van Jahweh geweest is, zijn heilig!"},{"book":"2 Kronieken","chapter":"8","verse":"12","text":"Toen begon Salomon de brandoffers ter ere van Jahweh te offeren op het altaar van Jahweh, dat hij opgericht had aan de voorkant van de voorhal."},{"book":"2 Kronieken","chapter":"8","verse":"13","text":"Het aantal, dat dagelijks geofferd werd, stemde overeen met de voorschriften van Moses; zo ook de sabbatten, de nieuwe manen en de drie jaarlijkse feesten: het feest der ongedesemde broden, het feest der weken en het loofhuttenfeest."},{"book":"2 Kronieken","chapter":"8","verse":"14","text":"Daarenboven regelde hij overeenkomstig de voorschriften van zijn vader David de dienst van de priesterafdelingen en de taak der levieten, namelijk de gewijde muziek en het bijstaan van de priesters in hun dagelijkse dienst. Ook verdeelde hij de afdelingen poortwachters over de verschillende poorten; want zo had David, de man Gods, het verordend."},{"book":"2 Kronieken","chapter":"8","verse":"15","text":"En in geen enkel opzicht, ook niet in het beheer der schatten, werd er afgeweken van de voorschriften des konings aangaande de priesters en levieten."},{"book":"2 Kronieken","chapter":"8","verse":"16","text":"Zo kwam al het werk van Salomon tot stand, van de dag af, dat Salomon de grondslag legde voor de tempel van Jahweh, totdat hij de tempel van Jahweh voltooid had."},{"book":"2 Kronieken","chapter":"8","verse":"17","text":"In die tijd trok Salomon naar Es-jon-Géber en naar Elat, aan de kust van de zee in het land Edom."},{"book":"2 Kronieken","chapter":"8","verse":"18","text":"Chirom zond hem namelijk met medewerking van zijn onderdanen schepen en ervaren zeelui, die met de mensen van Salomon naar Ofir voeren, waar ze vierhonderd vijftig talenten goud haalden, dat ze bij koning Salomon brachten."}]}