{"data":[{"book":"I. Korintubréf","chapter":"12","verse":"1","text":"Vinir, nú langar mig að minnast á þá sérstöku hæfileika – náðargjafir – sem heilagur andi gefur hverju og einu ykkar, því að ég vil ekki að neinn misskilningur sé um þau efni."},{"book":"I. Korintubréf","chapter":"12","verse":"2","text":"Þið munið að áður en þið urðuð kristin, eltust þið við hvern hjáguðinn á fætur öðrum og enginn þeirra gat sagt eitt einasta orð."},{"book":"I. Korintubréf","chapter":"12","verse":"3","text":"Nú kynnist þið hins vegar fólki sem telur sig flytja boð frá anda Guðs. Hvernig getið þið þekkt hvort boðin eru frá heilögum anda eða fölsuð? Það getið þið á þessu: Enginn, sem bölvar Jesú eða lítilsvirðir hann, getur talað af innblæstri heilags anda og enginn getur sagt:"},{"book":"I. Korintubréf","chapter":"12","verse":"4","text":"Guð gefur okkur margvíslegar náðargjafir og þær eru allar komnar frá einum og sama andanum – heilögum anda."},{"book":"I. Korintubréf","chapter":"12","verse":"5","text":"Hægt er að þjóna Guði á marga vegu."},{"book":"I. Korintubréf","chapter":"12","verse":"6","text":"Guð starfar á ýmsan hátt í lífi okkar, en samt er það hinn eini sanni Guð, sem vinnur verkið."},{"book":"I. Korintubréf","chapter":"12","verse":"7","text":"Heilagur andi opinberar kraft Guðs í hverjum og einum, með þeim hætti sem helst verður kirkju hans til eflingar."},{"book":"I. Korintubréf","chapter":"12","verse":"8","text":"Einum gefur andi Guðs hæfileika til að veita góð ráð – tala vísdómsorð. Öðrum er gefið að geta talað af þekkingu og það kemur frá sama anda."},{"book":"I. Korintubréf","chapter":"12","verse":"9","text":"Öðrum gefur hann mikla trú og enn öðrum kraft til að lækna sjúka."},{"book":"I. Korintubréf","chapter":"12","verse":"10","text":"Sumum gefur hann hæfileika til að gera kraftaverk, öðrum að geta spáð og predikað af innblæstri. Aðrir fá hæfileika til að skynja hvort illir andar tali í gegnum þá um það sem þeir ekki vita. Enn aðrir geta talað tungumál, sem þeir hafa aldrei lært – talað tungum – og öðrum sem ekki kunna viðkomandi tungumál, er gefið að skilja hvað hinn segir."},{"book":"I. Korintubréf","chapter":"12","verse":"11","text":"Hinn sami heilagi andi gefur allar þessar gjafir og hann ákveður hvað hver og einn okkar skuli hljóta."},{"book":"I. Korintubréf","chapter":"12","verse":"12","text":"Margir líkamshlutar mynda saman einn líkama. Þannig er einnig með líkama Krists – kirkjuna."},{"book":"I. Korintubréf","chapter":"12","verse":"13","text":"Hvert og eitt okkar er hluti af líkama Krists. Sumir eru Gyðingar, aðrir Grikkir, sumir eru þrælar, aðrir frjálsir, en heilagur andi hefur í skírninni tengt okkur öll saman í líkama Krists og öll höfum við fengið hlutdeild í sama heilaga anda."},{"book":"I. Korintubréf","chapter":"12","verse":"14","text":"Líkaminn hefur marga líkamshluta, ekki aðeins einn."},{"book":"I. Korintubréf","chapter":"12","verse":"15","text":"Ef fóturinn segði: „Ég er ekki hönd, og mig varðar því ekkert um líkamann“ þá yrði hann samt ekki líkamanum óviðkomandi."},{"book":"I. Korintubréf","chapter":"12","verse":"16","text":"Og hvað fyndist þér ef þú heyrðir eyrað segja: „Ég tilheyri ekki þessum líkama, því að ég er aðeins eyra en ekki auga!“ Væri það þá laust við líkamann?"},{"book":"I. Korintubréf","chapter":"12","verse":"17","text":"Ef líkaminn væri allur eitt auga, hvernig gæti hann þá heyrt? Eða væri hann aðeins eitt stórt eyra, gæti hann þá fundið lykt?"},{"book":"I. Korintubréf","chapter":"12","verse":"18","text":"Nei, þannig skapaði Guð okkur ekki. Hann skapaði okkur með marga líkamshluta og hver hluti er á réttum stað."},{"book":"I. Korintubréf","chapter":"12","verse":"19","text":"Það væri furðulegur líkami, sem væri aðeins einn limur!"},{"book":"I. Korintubréf","chapter":"12","verse":"20","text":"Guð gerði því marga líkamshluta – marga limi – sem saman mynda einn líkama."},{"book":"I. Korintubréf","chapter":"12","verse":"21","text":"Augað getur aldrei sagt við höndina: „Ég þarf ekkert á þér að halda!“ Og höfuðið getur ekki sagt við fótinn: „Ég hef enga þörf fyrir þig!“"},{"book":"I. Korintubréf","chapter":"12","verse":"22","text":"Sumir þeir líkamshlutar sem virðast veikbyggðastir, eru jafnvel nauðsynlegastir."},{"book":"I. Korintubréf","chapter":"12","verse":"23","text":"Já, við erum ánægð yfir að hafa vissa hluta sem skrýtnir eru. Og þá sem við viljum ekki að aðrir sjái og sem við blygðumst okkar fyrir, hyljum við vandlega,"},{"book":"I. Korintubréf","chapter":"12","verse":"24","text":"meðan þeir líkamshlutar, sem allir mega sjá, krefjast ekki slíkrar umhyggju. Guð kom því þannig fyrir að meiri umhyggja og virðing er sýnd þeim sem gætu virst minni háttar."},{"book":"I. Korintubréf","chapter":"12","verse":"25","text":"Þetta hefur það í för með sér að allir líkamshlutarnir eru ánægðir og bera sömu umhyggju hver fyrir öðrum og þeir bera fyrir sjálfum sér."},{"book":"I. Korintubréf","chapter":"12","verse":"26","text":"Ef einn limur þjáist, finna allir til með honum og veitist einhverjum sæmd, samgleðjast allir hinir."},{"book":"I. Korintubréf","chapter":"12","verse":"27","text":"Jæja, ég er að reyna að segja þetta: Þið eruð öll sameiginlega líkami Krists og hver um sig sérstakur og nauðsynlegur hluti hans."},{"book":"I. Korintubréf","chapter":"12","verse":"28","text":"Í kirkju sinni, sem er líkami hans, hefur hann í fyrsta lagi postula, í öðru lagi spámenn – þá sem af innblæstri heilags anda flytja boðskap frá Guði – og í þriðja lagi kennara. Sumir gera kraftaverk, aðrir hafa hæfileika til að lækna, enn aðrir helga sig líknarstörfum. Sumir hafa skipulagsgáfu, – eiga gott með að láta menn vinna saman, – og tala tungum – tala tungumál sem þeir hafa ekki lært."},{"book":"I. Korintubréf","chapter":"12","verse":"29","text":"Eru allir postular? Auðvitað ekki! Eru allir postular og spámenn? Nei. Eru allir kennarar? Gera allir kraftaverk?"},{"book":"I. Korintubréf","chapter":"12","verse":"30","text":"Fást allir við lækningar? Vitaskuld ekki! Tala allir tungum? Útlista allir tungutal?"},{"book":"I. Korintubréf","chapter":"12","verse":"31","text":"Nei, en keppist öll eftir því að eignast þá af þessum hæfileikum sem mikilvægastir eru."}]}