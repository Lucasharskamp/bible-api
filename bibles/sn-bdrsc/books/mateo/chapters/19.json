{"data":[{"book":"Mateo","chapter":"19","verse":"1","text":"Jesu akati apedza kutaura zvinhu izvi, akabva kuGarirea akaenda kudunhu reJudhea mhiri kwaJorodhani."},{"book":"Mateo","chapter":"19","verse":"2","text":"Vanhu vazhinji zhinji vakamutevera uye akavaporesa ikoko."},{"book":"Mateo","chapter":"19","verse":"3","text":"Vamwe vaFarisi vakauya kwaari kuzomuedza. Vakamubvunza vachiti, “Zviri pamutemo here kuti murume arambe mukadzi wake nokuda kwechikonzero chipi nechipi zvacho?”"},{"book":"Mateo","chapter":"19","verse":"4","text":"Akavapindura achiti, “Hamuna kuverenga here kuti kubva pakutanga Musiki akavaita munhurume nomunhukadzi,"},{"book":"Mateo","chapter":"19","verse":"5","text":"akati, ‘Nokuda kwaizvozvo murume achasiya baba namai vake agobatanidzwa nomukadzi wake, vaviri ava vachava nyama imwe chete?’"},{"book":"Mateo","chapter":"19","verse":"6","text":"Saka havachisiri vaviri asi mumwe chete. Naizvozvo chabatanidzwa naMwari pamwe chete, hapana munhu anofanira kuchiparadzanisa.”"},{"book":"Mateo","chapter":"19","verse":"7","text":"Vakabvunzazve vachiti, “Sei Mozisi akarayira kuti murume ape mukadzi wake rugwaro rwokumuramba obva amuendesa?”"},{"book":"Mateo","chapter":"19","verse":"8","text":"Jesu akapindura achiti, “Mozisi akakubvumirai kuramba vakadzi venyu nokuda kwoukukutu hwemwoyo yenyu. Asi zvainge zvisina kudaro kubva pakutanga."},{"book":"Mateo","chapter":"19","verse":"9","text":"Ndinokuudzai kuti ani naani anoramba mukadzi wake, kunze chete nokuda kwoupombwe, akazowana mumwe mukadzi, atoita upombwe.”"},{"book":"Mateo","chapter":"19","verse":"10","text":"Vadzidzi vake vakati kwaari, “Kana ari iwo mamiriro azvakaita pakati pomurume nomukadzi, zviri nani kusawana.”"},{"book":"Mateo","chapter":"19","verse":"11","text":"Jesu akapindura akati kwavari, “Haasi wose anogamuchira shoko iri, asi kune avo chete vakaripiwa."},{"book":"Mateo","chapter":"19","verse":"12","text":"Nokuti kune ngomwa dzakaberekwa dzakadaro; dzimwe dziriko dzakaitwa navanhu; dzimwe dzakazviita ngomwa nokuda kwoumambo hwokudenga. Uyo anogona kugamuchira shoko iri ngaarigamuchire.”"},{"book":"Mateo","chapter":"19","verse":"13","text":"Ipapo vana vaduku vakauyiswa kuna Jesu kuti aise maoko ake pamusoro pavo, uye kuti avanyengeterere. Asi vadzidzi vakatsiura vaya vakanga vauya navo."},{"book":"Mateo","chapter":"19","verse":"14","text":"Jesu akati, “Regai vana vaduku vauye kwandiri, musavadzivisa, nokuti umambo hwokudenga ndohwavakadai.”"},{"book":"Mateo","chapter":"19","verse":"15","text":"Akati aisa maoko ake pamusoro pavo, akabva ipapo."},{"book":"Mateo","chapter":"19","verse":"16","text":"Zvino mumwe murume akauya kuna Jesu akamubvunza achiti, “Mudzidzisi, ndechipi chinhu chakanaka chandingaita kuti ndiwane upenyu husingaperi?”"},{"book":"Mateo","chapter":"19","verse":"17","text":"Jesu akati kwaari, “Unondibvunzireiko pamusoro pezvakanaka? Kunongova noMumwe chete akanaka. Kana uchida kupinda muupenyu, teerera mirayiro.”"},{"book":"Mateo","chapter":"19","verse":"18","text":"Murume uya akabvunza achiti, “Ipiko?”"},{"book":"Mateo","chapter":"19","verse":"19","text":"Kudza baba vako namai vako uye ude muvakidzani wako sokuzvida kwaunozviita iwe.’ ”"},{"book":"Mateo","chapter":"19","verse":"20","text":"Jaya riya rakati, “Zvose ndakazvichengeta. Chii chandichiri kushayiwa?”"},{"book":"Mateo","chapter":"19","verse":"21","text":"Jesu akati, “Kana uchida kuva wakakwana, enda unotengesa zvose zvaunazvo ugopa varombo, ugozova nepfuma kudenga. Ipapo ugouya wonditevera.”"},{"book":"Mateo","chapter":"19","verse":"22","text":"Jaya riya parakanzwa izvi, rakaenda rakasuwa kwazvo nokuti raiva nepfuma zhinji kwazvo."},{"book":"Mateo","chapter":"19","verse":"23","text":"Ipapo Jesu akati kuvadzidzi vake, “Ndinokuudzai chokwadi, zvakaoma kuti mupfumi apinde muumambo hwokudenga."},{"book":"Mateo","chapter":"19","verse":"24","text":"Ndinotizve zvakareruka kuti ngamera ipinde nepaburi retsono pano kuti mupfumi apinde muumambo hwaMwari.”"},{"book":"Mateo","chapter":"19","verse":"25","text":"Vadzidzi vakati vanzwa izvi vakakatyamara zvikuru vakabvunza vachiti, “Ndiani zvino achaponeswa?”"},{"book":"Mateo","chapter":"19","verse":"26","text":"Jesu akavatarisa akati, “Kuvanhu izvi hazvigoneki asi kuna Mwari zvinhu zvose zvinogoneka.”"},{"book":"Mateo","chapter":"19","verse":"27","text":"Petro akamupindura akati, “Takasiya zvose kuti tikuteverei! Zvino tichawaneiko?”"},{"book":"Mateo","chapter":"19","verse":"28","text":"Jesu akati kwavari, “Ndinokuudzai chokwadi, kuti pakuvandudzwa kwezvinhu zvose, Mwanakomana woMunhu paachagara pachigaro chake chokubwinya, imi makanditevera muchagarawo pazvigaro gumi nezviviri muchitonga marudzi gumi namaviri eIsraeri."},{"book":"Mateo","chapter":"19","verse":"29","text":"Uye vose vakasiya dzimba, kana vakoma kana vanunʼuna kana hanzvadzi kana baba kana mai kana vana kana minda nokuda kwangu vachagamuchira zvakapetwa kazana, uye vachagara nhaka youpenyu husingaperi."},{"book":"Mateo","chapter":"19","verse":"30","text":"Asi vazhinji vokutanga vachava vokupedzisira uye navazhinji vokupedzisira vachava vokutanga."}]}