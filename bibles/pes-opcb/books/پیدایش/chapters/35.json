{"data":[{"book":"پیدایش","chapter":"35","verse":"1","text":"خدا به یعقوب فرمود: «حال برخیز و به بیت‌ئیل برو. در آنجا ساکن شو و مذبحی بساز و آن خدایی را که وقتی از دست برادرت عیسو می‌گریختی بر تو ظاهر شد، عبادت نما.»"},{"book":"پیدایش","chapter":"35","verse":"2","text":"آنگاه یعقوب به تمامی اهل خانهٔ خود دستور داد که بُتهایی را که با خود آورده بودند، دور بیندازند و غسل بگیرند و لباسهایشان را عوض کنند."},{"book":"پیدایش","chapter":"35","verse":"3","text":"او به ایشان گفت: «به بیت‌ئیل می‌رویم تا در آنجا برای خدایی که به هنگام سختی، دعاهایم را اجابت فرمود و هر جا می‌رفتم با من بود، مذبحی بسازم.»"},{"book":"پیدایش","chapter":"35","verse":"4","text":"پس همگی، بُتهای خود و گوشواره‌هایی را که در گوش داشتند به یعقوب دادند و او آنها را زیر درخت بلوطی در شکیم دفن کرد."},{"book":"پیدایش","chapter":"35","verse":"5","text":"سپس آنها بار دیگر کوچ کردند. و ترس خدا بر تمامی شهرهایی که یعقوب از آنها عبور می‌کرد قرار گرفت تا به وی حمله نکنند."},{"book":"پیدایش","chapter":"35","verse":"6","text":"سرانجام به لوز که همان بیت‌ئیل باشد و در سرزمین کنعان واقع است، رسیدند."},{"book":"پیدایش","chapter":"35","verse":"7","text":"یعقوب در آنجا مذبحی بنا کرد و آن را مذبح خدای بیت‌ئیل نامید (چون هنگام فرار از دست عیسو، در بیت‌ئیل بود که خدا بر او ظاهر شد.)"},{"book":"پیدایش","chapter":"35","verse":"8","text":"چند روز پس از آن، دبوره دایهٔ پیر ربکا مُرد و او را زیر درخت بلوطی در درهٔ پایین بیت‌ئیل به خاک سپردند. از آن پس، درخت مذکور را بلوط گریه نامیدند."},{"book":"پیدایش","chapter":"35","verse":"9","text":"پس از آنکه یعقوب از فَدّان‌اَرام وارد بیت‌ئیل شد، خدا بار دیگر بر وی ظاهر شد و او را برکت داد"},{"book":"پیدایش","chapter":"35","verse":"10","text":"و به او فرمود: «بعد از این دیگر نام تو یعقوب خوانده نشود، بلکه نام تو اسرائیل35‏:10 برای معنی کلمات «یعقوب» و «اسرائیل» نگاه کنید به ۲۵‏:۲۶ و ۳۲‏:۲۸. خواهد بود."},{"book":"پیدایش","chapter":"35","verse":"11","text":"من هستم خدای قادر مطلق. بارور و زیاد شو! قومهای زیاد و پادشاهان بسیار از نسل تو پدید خواهند آمد."},{"book":"پیدایش","chapter":"35","verse":"12","text":"سرزمینی را که به ابراهیم و اسحاق دادم، به تو و به نسل تو نیز خواهم داد.»"},{"book":"پیدایش","chapter":"35","verse":"13","text":"سپس خدا از نزد او به آسمان صعود کرد."},{"book":"پیدایش","chapter":"35","verse":"14","text":"پس از آن، یعقوب در همان جایی که خدا بر او ظاهر شده بود، ستونی از سنگ بنا کرد و هدیهٔ نوشیدنی برای خداوند بر آن ریخت و آن را با روغن زیتون تدهین کرد."},{"book":"پیدایش","chapter":"35","verse":"15","text":"یعقوب آن محل را بیت‌ئیل (یعنی «خانۀ خدا») نامید، زیرا خدا در آنجا با وی سخن گفته بود."},{"book":"پیدایش","chapter":"35","verse":"16","text":"سپس او و خانواده‌اش بیت‌ئیل را ترک گفتند و به سوی افرات رهسپار شدند. اما هنوز به افرات نرسیده بودند که دردِ زایمانِ راحیل شروع شد."},{"book":"پیدایش","chapter":"35","verse":"17","text":"پس از زایمان بسیار سخت، سرانجام قابله گفت: «نترس، یک پسر دیگر به دنیا آوردی!»"},{"book":"پیدایش","chapter":"35","verse":"18","text":"ولی راحیل در حال مرگ بود. او در حین جان سپردن، پسرش را بِن اونی35‏:18 «بِن اونی» یعنی «پسر غم من». نام نهاد، ولی بعد پدرش او را بِنیامین35‏:18 «بِنیامین» یعنی «پسر دست راست من». نامید."},{"book":"پیدایش","chapter":"35","verse":"19","text":"پس راحیل وفات یافت و او را در نزدیکی راه افرات که بیت‌لحم هم نامیده می‌شد، دفن کردند."},{"book":"پیدایش","chapter":"35","verse":"20","text":"یعقوب روی قبرش ستونی از سنگ بنا کرد که تا به امروز باقی است."},{"book":"پیدایش","chapter":"35","verse":"21","text":"آنگاه یعقوب از آنجا کوچ کرد و در آن طرف برج عیدر خیمه زد."},{"book":"پیدایش","chapter":"35","verse":"22","text":"در همین‌جا بود که رئوبین با بلهه کنیز پدرش همبستر شد و یعقوب از این جریان آگاهی یافت."},{"book":"پیدایش","chapter":"35","verse":"23","text":"یعقوب دوازده پسر داشت که اسامی آنها از این قرار است:"},{"book":"پیدایش","chapter":"35","verse":"24","text":"پسران راحیل: یوسف و بنیامین."},{"book":"پیدایش","chapter":"35","verse":"25","text":"پسران بلهه کنیز راحیل: دان و نفتالی."},{"book":"پیدایش","chapter":"35","verse":"26","text":"جاد و اشیر هم از زلفه، کنیز لیه بودند."},{"book":"پیدایش","chapter":"35","verse":"27","text":"سرانجام یعقوب نزد پدر خود اسحاق به قریهٔ اربع واقع در مِلک ممری آمد. (آن قریه را حبرون نیز می‌گویند. حبرون همان جایی است که ابراهیم و اسحاق در آن در غربت به سر می‌بردند.)"},{"book":"پیدایش","chapter":"35","verse":"28","text":"اسحاق ۱۸۰ سال زندگی کرد."},{"book":"پیدایش","chapter":"35","verse":"29","text":"آنگاه آخرین نفسش را برآورده، در کمال پیری وفات یافت و به اجداد خویش پیوست و پسرانش عیسو و یعقوب او را دفن کردند."}]}