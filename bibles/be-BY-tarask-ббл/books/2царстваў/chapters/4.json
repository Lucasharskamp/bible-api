{"data":[{"book":"2 ЦАРСТВАЎ","chapter":"4","verse":"1","text":"І пачуў Евастэй, сын Саўлаў, што памёр Авэнір у Хэўроне, і апусьціліся рукі ў яго, і ўвесь Ізраіль сумеўся."},{"book":"2 ЦАРСТВАЎ","chapter":"4","verse":"2","text":"У Евастэя, сына Саўлавага, было два правадыры войска: імя аднаго - Баана і імя другога - Рыхаў, сыны Рэмона Бэерацяніна, з наступнікаў Веньямінавых, бо і Бэерот належаў да Веньяміна."},{"book":"2 ЦАРСТВАЎ","chapter":"4","verse":"3","text":"І ўцяклі Бэерацяне ў Гітаім і засталіся там прыхаднямі да сёньня."},{"book":"2 ЦАРСТВАЎ","chapter":"4","verse":"4","text":"У Ёнатана, сына Саўлавага, быў сын кульгавы. Пяць гадоў было яму, калі прыйшла вестка пра Саўла і Ёнатана зь Ізрэеля, і нянька, узяўшы яго, пабегла. І калі яна сьпешна бегла, дык ён упаў і стаўся кульгавы. Імя яго Мэмфівастэй."},{"book":"2 ЦАРСТВАЎ","chapter":"4","verse":"5","text":"І пайшлі сыны Рэмона Бэерацяніна, Рыхаў і Баана, і прыйшлі ў самую дзённую сьпёку да дома Евастэя; а ён спаў на пасьцелі аполудні."},{"book":"2 ЦАРСТВАЎ","chapter":"4","verse":"6","text":"Рыхаў і Баана, брат ягоны, увайшлі ў дом, як бы дзеля таго, каб узяць пшаніцы; і ўдарылі яго ў жывот і ўцяклі."},{"book":"2 ЦАРСТВАЎ","chapter":"4","verse":"7","text":"Калі яны ўвайшлі ў дом, Евастэй ляжаў на пасьцелі сваёй; і яны ўдарылі ў яго, і забілі яго, і адсеклі галаву ў яго, і ўзялі галаву ягоную з сабою, і ішлі пустыннаю дарогаю ўсю ноч;"},{"book":"2 ЦАРСТВАЎ","chapter":"4","verse":"8","text":"і прынесьлі галаву Евастэя да Давіда ў Хэўрон і сказалі цару: вось галава Евастэя, сына Саўлавага, ворага твайго, які шукаў душы тваёй; сёньня Гасподзь адпомсьціў за гаспадара майго цара Саўлу і нашчадкам ягоным."},{"book":"2 ЦАРСТВАЎ","chapter":"4","verse":"9","text":"І адказваў Давід Рыхаву і Баану, брату ягонаму, сынам Рэмона Бээрацяніна, і сказаў ім: жывы Гасподзь, Які выбавіў душу маю ад усякага смутку!"},{"book":"2 ЦАРСТВАЎ","chapter":"4","verse":"10","text":"калі таго, хто прынёс мне вестку, сказаўшы: «вось, памёр Саўл», і хто лічыў сябе радасным вястуном, я схапіў і забіў яго ў Сэкелагу, замест таго, каб даць яму ўзнагароду,"},{"book":"2 ЦАРСТВАЎ","chapter":"4","verse":"11","text":"дык цяпер, калі нягодныя людзі забілі чалавека невінаватага ў ягоным доме на пасьцелі ягонай, няўжо я не спаганю крыві ягонай ад рукі вашай і ня вынішчу вас зь зямлі?"},{"book":"2 ЦАРСТВАЎ","chapter":"4","verse":"12","text":"І загадаў Давід слугам, і забілі іх, і адсеклі ім рукі і ногі, і павесілі іх над сажалкай у Хэўроне. А галаву Евастэя ўзялі і пахавалі ў магіле Авэніра, у Хэўроне."}]}