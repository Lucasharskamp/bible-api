{"data":[{"book":"romiṇaḥ","chapter":"12","verse":"1","text":"he bhrātara īśvarasya kṛpayāhaṁ yuṣmān vinaye yūyaṁ svaṁ svaṁ śarīraṁ sajīvaṁ pavitraṁ grāhyaṁ balim īśvaramuddiśya samutsṛjata, eṣā sevā yuṣmākaṁ yogyā|"},{"book":"romiṇaḥ","chapter":"12","verse":"2","text":"aparaṁ yūyaṁ sāṁsārikā iva mācarata, kintu svaṁ svaṁ svabhāvaṁ parāvartya nūtanācāriṇo bhavata, tata īśvarasya nideśaḥ kīdṛg uttamo grahaṇīyaḥ sampūrṇaśceti yuṣmābhiranubhāviṣyate|"},{"book":"romiṇaḥ","chapter":"12","verse":"3","text":"kaścidapi jano yogyatvādadhikaṁ svaṁ na manyatāṁ kintu īśvaro yasmai pratyayasya yatparimāṇam adadāt sa tadanusārato yogyarūpaṁ svaṁ manutām, īśvarād anugrahaṁ prāptaḥ san yuṣmākam ekaikaṁ janam ityājñāpayāmi|"},{"book":"romiṇaḥ","chapter":"12","verse":"4","text":"yato yadvadasmākam ekasmin śarīre bahūnyaṅgāni santi kintu sarvveṣāmaṅgānāṁ kāryyaṁ samānaṁ nahi;"},{"book":"romiṇaḥ","chapter":"12","verse":"5","text":"tadvadasmākaṁ bahutve'pi sarvve vayaṁ khrīṣṭe ekaśarīrāḥ parasparam aṅgapratyaṅgatvena bhavāmaḥ|"},{"book":"romiṇaḥ","chapter":"12","verse":"6","text":"asmād īśvarānugraheṇa viśeṣaṁ viśeṣaṁ dānam asmāsu prāpteṣu satsu kopi yadi bhaviṣyadvākyaṁ vadati tarhi pratyayasya parimāṇānusārataḥ sa tad vadatu;"},{"book":"romiṇaḥ","chapter":"12","verse":"7","text":"yadvā yadi kaścit sevanakārī bhavati tarhi sa tatsevanaṁ karotu; athavā yadi kaścid adhyāpayitā bhavati tarhi so'dhyāpayatu;"},{"book":"romiṇaḥ","chapter":"12","verse":"8","text":"tathā ya upadeṣṭā bhavati sa upadiśatu yaśca dātā sa saralatayā dadātu yastvadhipatiḥ sa yatnenādhipatitvaṁ karotu yaśca dayāluḥ sa hṛṣṭamanasā dayatām|"},{"book":"romiṇaḥ","chapter":"12","verse":"9","text":"aparañca yuṣmākaṁ prema kāpaṭyavarjitaṁ bhavatu yad abhadraṁ tad ṛtīyadhvaṁ yacca bhadraṁ tasmin anurajyadhvam|"},{"book":"romiṇaḥ","chapter":"12","verse":"10","text":"aparaṁ bhrātṛtvapremnā parasparaṁ prīyadhvaṁ samādarād eko'parajanaṁ śreṣṭhaṁ jānīdhvam|"},{"book":"romiṇaḥ","chapter":"12","verse":"11","text":"tathā kāryye nirālasyā manasi ca sodyogāḥ santaḥ prabhuṁ sevadhvam|"},{"book":"romiṇaḥ","chapter":"12","verse":"12","text":"aparaṁ pratyāśāyām ānanditā duḥkhasamaye ca dhairyyayuktā bhavata; prārthanāyāṁ satataṁ pravarttadhvaṁ|"},{"book":"romiṇaḥ","chapter":"12","verse":"13","text":"pavitrāṇāṁ dīnatāṁ dūrīkurudhvam atithisevāyām anurajyadhvam|"},{"book":"romiṇaḥ","chapter":"12","verse":"14","text":"ye janā yuṣmān tāḍayanti tān āśiṣaṁ vadata śāpam adattvā daddhvamāśiṣam|"},{"book":"romiṇaḥ","chapter":"12","verse":"15","text":"ye janā ānandanti taiḥ sārddham ānandata ye ca rudanti taiḥ saha rudita|"},{"book":"romiṇaḥ","chapter":"12","verse":"16","text":"aparañca yuṣmākaṁ manasāṁ parasparam ekobhāvo bhavatu; aparam uccapadam anākāṅkṣya nīcalokaiḥ sahāpi mārdavam ācarata; svān jñānino na manyadhvaṁ|"},{"book":"romiṇaḥ","chapter":"12","verse":"17","text":"parasmād apakāraṁ prāpyāpi paraṁ nāpakuruta| sarvveṣāṁ dṛṣṭito yat karmmottamaṁ tadeva kuruta|"},{"book":"romiṇaḥ","chapter":"12","verse":"18","text":"yadi bhavituṁ śakyate tarhi yathāśakti sarvvalokaiḥ saha nirvvirodhena kālaṁ yāpayata|"},{"book":"romiṇaḥ","chapter":"12","verse":"19","text":"he priyabandhavaḥ, kasmaicid apakārasya samucitaṁ daṇḍaṁ svayaṁ na daddhvaṁ, kintvīśvarīyakrodhāya sthānaṁ datta yato likhitamāste parameśvaraḥ kathayati, dānaṁ phalasya matkarmma sūcitaṁ pradadāmyahaṁ|"},{"book":"romiṇaḥ","chapter":"12","verse":"20","text":"itikāraṇād ripu ryadi kṣudhārttaste tarhi taṁ tvaṁ prabhojaya| tathā yadi tṛṣārttaḥ syāt tarhi taṁ paripāyaya| tena tvaṁ mastake tasya jvaladagniṁ nidhāsyasi|"},{"book":"romiṇaḥ","chapter":"12","verse":"21","text":"kukriyayā parājitā na santa uttamakriyayā kukriyāṁ parājayata|"}]}