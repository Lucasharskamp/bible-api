{"data":[{"book":"2 Tesalonikafoɔ","chapter":"2","verse":"1","text":"Ɛfa yɛn Awurade Yesu Kristo mmaeɛ a ɔrebɛba ne boa a wɔbɛboaboa yɛn ano akɔka ne ho no, mesrɛ mo, anuanom,"},{"book":"2 Tesalonikafoɔ","chapter":"2","verse":"2","text":"mommma mo adwene mu nnyɛ mo nnaa sɛ ɛda a Awurade reba no aduru. Ebia, na obi rehyɛ saa nkɔm no anaa obi foforɔ nso gyina so reka asɛm. Anaasɛ nso wɔka sɛ yɛn nwoma a yɛtwerɛeɛ no bi mu na saa asɛm no wɔ."},{"book":"2 Tesalonikafoɔ","chapter":"2","verse":"3","text":"Mommma obiara nnaadaa mo saa ɛkwan yi so. Saa Ɛda no remma da gye sɛ atuateɛ a ɛtwa toɔ no aba ama wɔada ɔbɔnefoɔ no a ɔbɛkɔ daa ɔsɛeɛ mu no adi."},{"book":"2 Tesalonikafoɔ","chapter":"2","verse":"4","text":"Biribiara a nnipa som na wɔbu no kronkron no, ɔbɛtia mu. Ɔbɛkorɔn ne ho wɔ ne nyinaa so na wakɔtena Onyankopɔn asɔredan mu na waka sɛ ɔno ne Onyankopɔn."},{"book":"2 Tesalonikafoɔ","chapter":"2","verse":"5","text":"Monkae sɛ ɛberɛ a me ne mo wɔ hɔ no, na metaa ka yeinom nyinaa kyerɛ mo."},{"book":"2 Tesalonikafoɔ","chapter":"2","verse":"6","text":"Nanso, biribi na atwe no asɛn, na sɛ ɛberɛ no duru a, ɔbɛba."},{"book":"2 Tesalonikafoɔ","chapter":"2","verse":"7","text":"Ɔbɔnefoɔ no di ne dwuma dada na deɛ ɛbɛba no remma da gye sɛ wɔayi deɛ ɔkura ne mu no afiri hɔ."},{"book":"2 Tesalonikafoɔ","chapter":"2","verse":"8","text":"Ɛno ansa na ɔbɔnefoɔ no bɛba, na Awurade Yesu nam nʼanom home so bɛtu no agu, na ɔde ne ba a ɔbɛba no mu animuonyam asɛe no."},{"book":"2 Tesalonikafoɔ","chapter":"2","verse":"9","text":"Ɔbɔnefoɔ no nam ɔbonsam tumi so na ɛbɛba na wabɛyɛ anwanwadeɛ ne nsɛnkyerɛnneɛ,"},{"book":"2 Tesalonikafoɔ","chapter":"2","verse":"10","text":"na ɔnam bɔne so adaadaa wɔn a wɔbɛyera no. Wɔbɛyera, ɛfiri sɛ, wɔannye nokorɛ no anto mu, annɔ nokorɛ no amma wɔannya nkwa."},{"book":"2 Tesalonikafoɔ","chapter":"2","verse":"11","text":"Yei enti, Onyankopɔn resoma nnaadaa tumi ma akɔhyɛ wɔn mu ama wɔagye nsɛm a ɛnyɛ nokorɛ adi."},{"book":"2 Tesalonikafoɔ","chapter":"2","verse":"12","text":"Awieeɛ no ara ne sɛ, wɔn a wɔnnye nokorɛ no nni na wɔn ani gye bɔne ho no, wɔbɛbu wɔn atɛn."},{"book":"2 Tesalonikafoɔ","chapter":"2","verse":"13","text":"Anuanom, ɛsɛ sɛ ɛberɛ biara yɛda Onyankopɔn ase ma mo a Awurade dɔ mo no. Ɛfiri sɛ, ɛnam Honhom no tumi so na Onyankopɔn yii mo sɛ nnipa a modi ɛkan a wɔbɛgye mo nkwa na wɔayɛ mo Onyankopɔn nkurɔfoɔ kronkron wɔ mo gyidie a mowɔ wɔ nokorɛ mu no mu."},{"book":"2 Tesalonikafoɔ","chapter":"2","verse":"14","text":"Onyankopɔn nam Asɛmpa no so frɛɛ mo sɛdeɛ mo ne Awurade Yesu Kristo bɛtena nʼanimuonyam no mu."},{"book":"2 Tesalonikafoɔ","chapter":"2","verse":"15","text":"Enti, anuanom, monnyina pintinn na monka mo ho mmata nokorɛ a yɛkyerɛɛ mo wɔ asɛnka ne yɛn nwoma no mu no."},{"book":"2 Tesalonikafoɔ","chapter":"2","verse":"16","text":"Yɛn Awurade Yesu Kristo no ankasa ne yɛn Agya Onyankopɔn a ɔdɔ yɛn na ɔnam nʼadom mu ahyɛ yɛn daa nkuran ne anidasoɔ pa no,"},{"book":"2 Tesalonikafoɔ","chapter":"2","verse":"17","text":"nkyekyere mo werɛ, na ɔnhyɛ mo den asɛm ne adwuma pa nyinaa mu."}]}