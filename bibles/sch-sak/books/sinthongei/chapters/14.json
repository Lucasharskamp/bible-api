{"data":[{"book":"Sinthongei","chapter":"14","verse":"1","text":"Ma angdên han Iconiuma khom Judangei Synagog taka an lûta, thurchi an misîra, Juda le Jentail tamtakin an iem zoia."},{"book":"Sinthongei","chapter":"14","verse":"2","text":"Hannirese a iem nuomloi Judangei han Jentailngei an misieta an min mumâk zoi."},{"book":"Sinthongei","chapter":"14","verse":"3","text":"Tîrtonngei han hâitaka Pumapa thurchi misîrin ha khuoa han sôttak an oma; mahan a lungkhamna chongril tîrtonngeiin an misîr hah adik ti minlangnân an kuta sininkhêlngei le sin kamâmruoingei an sina."},{"book":"Sinthongei","chapter":"14","verse":"4","text":"Khopuilien sûnga mipuingei pâl inikin an insen zoia. Senkhat Judangei tieng, senkhat tîrtonngei tieng."},{"book":"Sinthongei","chapter":"14","verse":"5","text":"Hanchu Jentailngei le Judangei an ruoipungei le tîrtonngei hah lung leh dênga dûkmintong rang an bôka."},{"book":"Sinthongei","chapter":"14","verse":"6","text":"Tîrtonngeiin ma chong hah an lei riet lechu Lycaonia rama Lystra le Derbe khopuilienngei le a kol revêla ram ngeia an rota."},{"book":"Sinthongei","chapter":"14","verse":"7","text":"Mahan annîn Thurchi Sa an misîr tir zoi."},{"book":"Sinthongei","chapter":"14","verse":"8","text":"Lystra khuoa mi inkhat a suok renga kholra lôn theiloi a oma."},{"book":"Sinthongei","chapter":"14","verse":"9","text":"Mahan ama ânsunga Paul thurchi misîr a rangâia. Damna ranga iemna a nei ti Paul'n a mûn chu ama hah Paul'n a en ngita,"},{"book":"Sinthongei","chapter":"14","verse":"10","text":"male rôl inringtakin, “Ne ke le injîkzatin inding roh!” a tia. Ama hah ân chôma, a lôn titir kelen zoi."},{"book":"Sinthongei","chapter":"14","verse":"11","text":"Mipuingeiin Paul sintho hah an mu lechu anni Lycaonia chongin an inieka, “Pathienngei miriem changin ei kôm an juong chum ani hih!” an tia."},{"book":"Sinthongei","chapter":"14","verse":"12","text":"Barnabas riming hah Zeus an tia, male Paul hah thurchi misîr uol ngâi ani sikin Hermes an tia."},{"book":"Sinthongei","chapter":"14","verse":"13","text":"Hanchu, Zeus pathien ochai, an biekin, khopui pêntienga om han serâtchalngei le pârthilrûingei mokota a hongchôia, mipuingei lehan tîrtonngei biekna ranga that rangin an mintuoa."},{"book":"Sinthongei","chapter":"14","verse":"14","text":"Ma anga tho ranga an mintuo hah Barnabas le Paul'n an riet lechu an puon an potkhêra, mipui lâi tieng tânin an inieka."},{"book":"Sinthongei","chapter":"14","verse":"15","text":"14:15: Jôk 20:11; Lap 146:6 “Mahih irang mo nin tho? keini khom nangni anga miriem papai kêng kin ni. Mahin keini hih Thurchi Sa misîr ranga om ke kin ni, hi kâmnângloi neinunngei hih mâka Pathien aring, invân, pilchung, tuikhanglien le an sûnga om murdi Sinpu tienga nin hong kop theina rangin."},{"book":"Sinthongei","chapter":"14","verse":"16","text":"Tiena han chu, Pathien'n mitin an lampui chit jûi rangin a phal ngâia."},{"book":"Sinthongei","chapter":"14","verse":"17","text":"Hannirese ama aom ti rietnân neinun sa nangni thopên a minlang ngâi. Invân renga ruo le chimungei azora taka nangni a pêk ngâia, sâk rang le nin mulungrîla râisâna sip nangni a pêk ngâi” an tia."},{"book":"Sinthongei","chapter":"14","verse":"18","text":"Ha chonga han tîrtonngeiin mipuingei chu an kôm inbôlna pêk loi rangin an khap thei jâma."},{"book":"Sinthongei","chapter":"14","verse":"19","text":"Pisidia rama Antioch le Iconium renga Juda senkhatngei an honga; mipuingei hah an tieng an methêm mene zoia; Paul hah lung leh an dênga, a thi zoi tiin an mindona khopui renga an kai suoa."},{"book":"Sinthongei","chapter":"14","verse":"20","text":"Hannirese, iempungei hah a kôla an hong indingin chu ânthoia, khopuia han a lût nôk zoia. Anangtûkah chu Barnabas le Derbea an se zoi."},{"book":"Sinthongei","chapter":"14","verse":"21","text":"Paul le Barnabas'n Derbea han Thurchi Sa an misîra, ruoisi tamtak an man nûkin Lystra, Iconium le Pisidia rama Antioch ngeia an kîr nôka."},{"book":"Sinthongei","chapter":"14","verse":"22","text":"“Intakna tamtak tuong ngêtin Pathien Rêngrama ei lût rang ani,” tia minchûn iempungei hah an mindeta, taksôn dika omtit rangin an mohôka."},{"book":"Sinthongei","chapter":"14","verse":"23","text":"Koiindang tina upangei an phun pe ngei tira, bungêiin an chubai suole an iemna Pumapa, an taksônpu kuta an bâng tir zoia."},{"book":"Sinthongei","chapter":"14","verse":"24","text":"Pisidia ram an sir zoiin chu Pamphylia ram an hong tunga."},{"book":"Sinthongei","chapter":"14","verse":"25","text":"Perga taka thurchi an misîr zoiin chu Attalia an sea,"},{"book":"Sinthongei","chapter":"14","verse":"26","text":"ma renga hah chu rukuongin Antioch an se nôk zoia. Ha mun hah hi zora an chuonsin an zoi hih, an phut rang lâia Pathien moroina kuta bânga an omna mun hah ani."},{"book":"Sinthongei","chapter":"14","verse":"27","text":"Antioch an tungin chu koiindangngei an koibûma, anni ngei manga Pathien'n sin a tho ngei murdi le Jentailngei ta ranga iemna lampui a mo-ong pe ngei tie hah an rila."},{"book":"Sinthongei","chapter":"14","verse":"28","text":"Mahan iempungei leh zora sôtzan an oma."}]}