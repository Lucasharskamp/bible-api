{"data":[{"book":"Psalmen","chapter":"64","verse":"1","text":"Voor muziekbegeleiding. Een psalm van David. Hoor, o God, mijn luid gejammer, Bevrijd mijn leven van de schrik voor den vijand;"},{"book":"Psalmen","chapter":"64","verse":"2","text":"Bescherm mij tegen de aanslag der bozen, En tegen het woelen van schurken."},{"book":"Psalmen","chapter":"64","verse":"3","text":"Want ze scherpen hun tong als een zwaard, Richten als pijlen hun bittere woorden;"},{"book":"Psalmen","chapter":"64","verse":"4","text":"En om in het geniep den onschuldige te treffen, Leggen ze onverhoeds en onvervaard op hem aan."},{"book":"Psalmen","chapter":"64","verse":"5","text":"Ze stellen hun boze plannen vast, En overleggen, hoe hun strikken te zetten; Ze zeggen: Wie ziet het;"},{"book":"Psalmen","chapter":"64","verse":"6","text":"Wie achterhaalt onze streken? We zijn met onze plannen gereed, De list is gelukt! Het binnenste van iederen mens is een graf, Een afgrond zijn hart!"},{"book":"Psalmen","chapter":"64","verse":"7","text":"Daar schiet God zijn pijl op hen af, En de slagen vallen onverwacht op hen neer;"},{"book":"Psalmen","chapter":"64","verse":"8","text":"Hun eigen tong brengt ze ten val: Wie ze ziet, schudt meewarig het hoofd."},{"book":"Psalmen","chapter":"64","verse":"9","text":"En allen zullen vol diep ontzag Gods daden verkonden, Erkennen, dat het zijn werk is geweest;"},{"book":"Psalmen","chapter":"64","verse":"10","text":"De brave zal zich in Jahweh verheugen, en op Hem hopen, Alle oprechten van hart zullen juichen!"}]}