{"data":[{"book":"Makko","chapter":"16","verse":"1","text":"Oluvannyuma lwa Ssabbiiti, Maliyamu Magudaleene, ne Saalome ne Maliyamu nnyina Yakobo, ne bagula ebyakaloosa eby’okusiiga omulambo gwa Yesu."},{"book":"Makko","chapter":"16","verse":"2","text":"Mu makya nnyo ku lunaku olusooka olwa wiiki ng’enjuba yaakavaayo, ne bagenda nabyo ku ntaana."},{"book":"Makko","chapter":"16","verse":"3","text":"Awo ne bagenda nga bwe beebuuzaganya gye banaggya omuntu anaabayiringisiza ejjinja eddene lityo okuliggya ku mulyango gw’entaana."},{"book":"Makko","chapter":"16","verse":"4","text":"Naye bwe baatuukawo, ne balaba ng’ejjinja lyayiringisiddwa. Ejjinja lyali ddene nnyo."},{"book":"Makko","chapter":"16","verse":"5","text":"Bwe baayingira mu ntaana, ne balaba omusajja omuvubuka, ng’ayambadde engoye enjeru, ng’atudde ku ludda olwa ddyo! Ne bawuniikirira nnyo!"},{"book":"Makko","chapter":"16","verse":"6","text":"Naye n’abagamba nti, “Temutya. Munoonya Yesu, Omunnazaaleesi eyakomererwa. Wano taliiwo! Azuukidde. Mulabe, omulambo gwe we gwali gugalamiziddwa."},{"book":"Makko","chapter":"16","verse":"7","text":"Kale mugende mutegeeze abayigirizwa be, ne Peetero, ebigambo bino nti, ‘Yesu abakulembeddemu okugenda e Ggaliraaya. Eyo gye mulimulabira nga bwe yabagamba.’ ”"},{"book":"Makko","chapter":"16","verse":"8","text":"Awo abakazi abo ne badduka emisinde mingi okuva ku ntaana, nga batidde nnyo, nga bwe bakankana, ne batabaako n’omu gwe bategeeza olw’okutya."},{"book":"Makko","chapter":"16","verse":"9","text":"Ku lunaku olusooka olwa wiiki, Yesu kwe yazuukirira, n’asooka okulabikira Maliyamu Magudaleene, omukazi gwe yagobako baddayimooni omusanvu."},{"book":"Makko","chapter":"16","verse":"10","text":"Maliyamu n’agenda eri abayigirizwa, n’abasanga nga bakaaba era nga bakungubaga."},{"book":"Makko","chapter":"16","verse":"11","text":"N’ababuulira nti Yesu amulabyeko era mulamu! Naye ne batamukkiriza!"},{"book":"Makko","chapter":"16","verse":"12","text":"Oluvannyuma lw’ebyo, Yesu ng’ali mu kifaananyi kirala n’alabikira abayigirizwa babiri bwe baali nga batambula mu kkubo nga bagenda mu kyalo."},{"book":"Makko","chapter":"16","verse":"13","text":"Oluvannyuma nabo ne bagenda ne bategeeza abalala, naye nabo tebaakikkiriza."},{"book":"Makko","chapter":"16","verse":"14","text":"Oluvannyuma Yesu n’alabikira abayigirizwa ekkumi n’omu bwe baali nga balya. N’abanenya olw’obutakkiriza bwabwe, n’olw’obukakanyavu bw’emitima gyabwe kubanga tebakkiriza abo abaali bamulabyeko ng’amaze okuzuukira."},{"book":"Makko","chapter":"16","verse":"15","text":"N’abagamba nti, “Mugende mu nsi yonna mubuulire Enjiri eri abantu bonna."},{"book":"Makko","chapter":"16","verse":"16","text":"Abo bonna abakkiriza ne babatizibwa balirokolebwa, naye abo abatakkiriza balisalirwa omusango ne gubasinga."},{"book":"Makko","chapter":"16","verse":"17","text":"Era abo abakkiriza baligoba baddayimooni ku bantu mu linnya lyange, era balyogera ennimi empya."},{"book":"Makko","chapter":"16","verse":"18","text":"Banaakwatanga ku misota, era bwe banaanywanga ekintu kyonna ekyobutwa tekiibakolengako kabi, era banasanga emikono gyabwe ku balwadde ne babawonya.”"},{"book":"Makko","chapter":"16","verse":"19","text":"Awo Mukama waffe Yesu bwe yamala okwogera nabo, n’atwalibwa mu ggulu n’atuula ku mukono ogwa ddyo ogwa Katonda."},{"book":"Makko","chapter":"16","verse":"20","text":"Abayigirizwa ne bagenda buli wantu nga babuulira; era Mukama n’abeeranga nabo, n’anywezanga buli kye baayogeranga mu bubaka bwabwe, ng’abakozesanga eby’amagero."}]}