{"data":[{"book":"Abafiripi","chapter":"3","verse":"1","text":"Ebisigaddeyo, baganda bange, musanyukirenga mu Mukama waffe. Okuddamu ebyo bye nnabawandiikira edda tekunkooya kubanga kyongera kubanyweza."},{"book":"Abafiripi","chapter":"3","verse":"2","text":"Mwekuumenga embwa, era mwekuumenga ab’empisa embi, era mwekuumenga abakomola omubiri."},{"book":"Abafiripi","chapter":"3","verse":"3","text":"Kubanga ffe bakomole, abasinza Katonda ng’Omwoyo bw’atuluŋŋamya, era twenyumiririza mu Kristo Yesu so tetwesiga mubiri."},{"book":"Abafiripi","chapter":"3","verse":"4","text":"Ne bwe kwandibadde okwesiga omubiri, omuntu omulala yenna bw’alowooza okuba n’obwesige mu mubiri, nze musinga."},{"book":"Abafiripi","chapter":"3","verse":"5","text":"Kubanga nze nakomolebwa ku lunaku olw’omunaana. Ndi Muyisirayiri, ow’omu kika kya Benyamini, Omwebbulaniya wawu, era mu mateeka ndi Mufalisaayo,"},{"book":"Abafiripi","chapter":"3","verse":"6","text":"eyanyiikira okuyigganya ekkanisa, eyali omutuukirivu mu mateeka, nga siriiko kya kunenyezebwa."},{"book":"Abafiripi","chapter":"3","verse":"7","text":"Naye ebyo byonna ebyali omugabo gye ndi, nabiraba nga butaliimu."},{"book":"Abafiripi","chapter":"3","verse":"8","text":"Naye okusinga byonna, byonna mbiraba ng’okufiirwa, kubanga okutegeera Kristo Yesu Mukama wange, kusinga ebirala byonna. Olwa Kristo nafiirwa ebintu byonna, era mbiraba ng’ebisasiro, ndyoke ngobolole Kristo,"},{"book":"Abafiripi","chapter":"3","verse":"9","text":"ndabikire mu ye nga sirina butuukirivu bwange ku bwange obuva mu kukwata amateeka, wabula nga nnina obutuukirivu obuva mu kukkiriza Kristo, era obuva eri Katonda obwesigamye ku kukkiriza."},{"book":"Abafiripi","chapter":"3","verse":"10","text":"Njagala okussa ekimu mu bibonoobono bye, nga mmufaanana mu kufa kwe, mmumanye era ntegeere amaanyi g’okuzuukira kwe,"},{"book":"Abafiripi","chapter":"3","verse":"11","text":"nga nsuubira nga nange ndizuukira."},{"book":"Abafiripi","chapter":"3","verse":"12","text":"Sigamba nti mmaze okufuna oba nti mmaze okutuukirira, wabula nfuba okufuna ekyo Kristo Yesu kye yagenderera nfune."},{"book":"Abafiripi","chapter":"3","verse":"13","text":"Abooluganda, mmanyi nti sinnakifuna, naye kye nkola kwe kwerabira ebyo ebiri emabega ne nduubirira ebyo ebiri mu maaso."},{"book":"Abafiripi","chapter":"3","verse":"14","text":"Nduubirira okutuuka awawakanirwa awali empeera ey’okuyita kwa Katonda okwa waggulu mu Kristo Yesu."},{"book":"Abafiripi","chapter":"3","verse":"15","text":"Noolwekyo ffe ffenna abatuukiridde ekyo kye tusaana okulowoozanga, naye obanga mulowooza bulala, na kino Katonda alikibabikkulira."},{"book":"Abafiripi","chapter":"3","verse":"16","text":"Naye ka tunywerere ku ekyo kye tutuuseeko."},{"book":"Abafiripi","chapter":"3","verse":"17","text":"Kale, abooluganda, mwegatte n’abo abangoberera era mugobererenga abo abatambulira mu ebyo bye twabalaga."},{"book":"Abafiripi","chapter":"3","verse":"18","text":"Ekyo newaakubadde nkibabuulidde emirundi emingi, nkiddamu nga nkaaba n’amaziga, nti waliwo abalabe b’omusaalaba gwa Kristo,"},{"book":"Abafiripi","chapter":"3","verse":"19","text":"era ekibalindiridde kwe kuzikirira, kubanga okulya kubafuukidde katonda waabwe, ebyo ebyandibakwasizza ensonyi kye kitiibwa kyabwe era balowooza bintu bya mu nsi."},{"book":"Abafiripi","chapter":"3","verse":"20","text":"Kyokka ffe obutaka bwaffe buli mu ggulu, era Omulokozi, Mukama waffe Yesu Kristo, gye tumulindirira okuva."},{"book":"Abafiripi","chapter":"3","verse":"21","text":"Kale bw’alijja emibiri gyaffe gino eminafu egifa aligifuula ng’ogugwe ogw’ekitiibwa, ng’akozesa amaanyi okussa ebintu byonna mu buyinza bwe."}]}