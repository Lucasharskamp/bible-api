{"data":[{"book":"Efeson","chapter":"2","verse":"1","text":"It it daadonat it morri jangosh it shayiri beyon k'irk itne it teshi,"},{"book":"Efeson","chapter":"2","verse":"2","text":"Manoor datsanatsi gond sha'ok'owa it sha'efoni, aaninwere jongatse fa'a shayiri angwotsi keewirwosha it alefoni, bíwere and azazeraw ashuwotsatse finiru kim shayironiye."},{"book":"Efeson","chapter":"2","verse":"3","text":"Nó jametswere haniye shinon bo dagotse no meets shunok'onat no maac' gawirwo shoydek'at sha'at no meets tewnok'o beyaatniye no teshi, k'oshwotskok'o no azeewon Ik' fayi shirotsne noteshi."},{"book":"Efeson","chapter":"2","verse":"4","text":"Ernmó Ik' maac' k'ewo ay b́ wottsonat noosh b́ detsts shuno een b́ wottsatse tuutson,"},{"book":"Efeson","chapter":"2","verse":"5","text":"No morron k'irk nowotiyaloru Ik'o Krstosnton kashetswotsi no wotitwok'o woshre, it kashwere b́ s'aatone."},{"book":"Efeson","chapter":"2","verse":"6","text":"Ik'o Iyesus Krstosnton k'irotse tuuzt daritsi beyokoke bínton noon b́beezi."},{"book":"Efeson","chapter":"2","verse":"7","text":"Han b́k'alwere Krstos Iyesusn noosh k'eshdek't b́kiitsts doowonat bínton nutsiyetwo deshawo s'aati gaalo weet dúrwotsitse noosh kitsosha etniye."},{"book":"Efeson","chapter":"2","verse":"8","text":"It it kash imneti weeron wotts s'aatone, manwere Ik' ima bako itokikaliye."},{"book":"Efeson","chapter":"2","verse":"9","text":"Konwor asho b́ id'aawok'owa, kashiyit s'aato b́daatse finonaliye,"},{"book":"Efeson","chapter":"2","verse":"10","text":"Noo Ik'o bal b́k'anits sheengo finefetsr nobetuwok'o Krstos Iyesus weeron aaniyi azeets Ik'i aztswots noone."},{"book":"Efeson","chapter":"2","verse":"11","text":"Mansh eshe, bal it shwewon Ik'i ash woterawwotsi it teshtsok'o, Ayhdiwots ash kishon gofo boamtsosh it'fetst itsh gof amawwotsi ett boc'ashfok'o,"},{"book":"Efeson","chapter":"2","verse":"12","text":"it Israe'el ashuwotsnton gonke deshawwots, Ik'o bí ashuwotssh b́jangitswtsats need'iyets aap'i taarwotssho ib wottswots, datsanatsnowere it jangiru ik keewalonat Ik'alon beyirwots, manorowere Krstosatse wokat it teshtsok'o gawde'ere."},{"book":"Efeson","chapter":"2","verse":"13","text":"Andmó it haniyere shin wokat teshtswots Krstos Iyesusn wotdek'at b́s'atson t'inrte."},{"book":"Efeson","chapter":"2","verse":"14","text":"Noon k'ált teshtso fayi girgido b́meetson gáákt Ayhdiwotsnat Ik'i ash woterawwotsn ik woshtso nojeeno Krstosiye."},{"book":"Efeson","chapter":"2","verse":"15","text":"Git jirmanotsitse bínton ikwotitwo ik handr asho azosh Muse nemi tzaziyonat b́ niwwotsi gaakt jeeno b́woshi."},{"book":"Efeson","chapter":"2","verse":"16","text":"Mask'aliyatse k'irtnwere s'aaleyar beyo k'aaúbazre, gitetswtsnowere ik atso woshdek't Ik'onton maniree."},{"book":"Efeson","chapter":"2","verse":"17","text":"2:17 Isa. 57:19  Waatnwere, wokat teshtswotssh itnat karnt teshts ayhudiwotsshowere jeen dooshiy aap'o nabre."},{"book":"Efeson","chapter":"2","verse":"18","text":"Bíyatse tuutson no gitetswor ik shayiron jisheyr nihok t'inetwone."},{"book":"Efeson","chapter":"2","verse":"19","text":"Mansh eshe it S'ayinwotsnton ik datsi ashuwotsnat Ik'i maa ashuwots itna bako haniyere okoon ibonat ashdatsi ashuwots itnaliye."},{"book":"Efeson","chapter":"2","verse":"20","text":"Woshetswotsnat nebiywotsn need'itsats agerte, ageyiru maamansh tungúshatse shutswotse kaatsde detset shúts kup'o Iyesus Krstosiye."},{"book":"Efeson","chapter":"2","verse":"21","text":"Maa eenmanu b́ jamon bín ikok desheyarr doonzo S'ayin Ik' moo wotarr eenetwe."},{"book":"Efeson","chapter":"2","verse":"22","text":"Ik'o b́ shayiron bíts b́ beet moo wotosh itwere Krstosn tohaar ageetute."}]}