{"data":[{"book":"1 Bhateshalonike","chapter":"4","verse":"1","text":"Kungai bhakilishitu ajangunji, tunakunshondelesheyanga na kunnjuganga kwa lina lya Bhakulungwa a Yeshu, malinga shimwiijigenyenje kopoka kwetu uwe kutama nkwaanonyeya a Nnungu, na malinga shinkutamanganashi, nnapinjikwanga mpundanje kutenda nneyo."},{"book":"1 Bhateshalonike","chapter":"4","verse":"2","text":"Pabha nnikumbushilanga malajilo gutwampelenje gala, kwa mashili ga Bhakulungwa a Yeshu."},{"book":"1 Bhateshalonike","chapter":"4","verse":"3","text":"A Nnungu bhanapinga mmanganya mmanganje bha ukonjelo nnikwiembuyanga na labhalabha."},{"book":"1 Bhateshalonike","chapter":"4","verse":"4","text":"Kila jwannume amanye kwiigoya nnyene atame kwa ukonjelo na ishima,"},{"book":"1 Bhateshalonike","chapter":"4","verse":"5","text":"nngabha kwa ilokoli yangali ya mmbone malinga shibhatendanga bhandunji bhakakwaamanyanga a Nnungu."},{"book":"1 Bhateshalonike","chapter":"4","verse":"6","text":"Bhai kwa gene malobhe gano, mundu jojowe ananneebhele nnjakwe eu kuntekeya kwa ligongo lya ilokoli yakwe. Twammalanjilenje genego na kunneyanga kuti Bhakulungwa shibhaaukumulanje bhatendanga genego."},{"book":"1 Bhateshalonike","chapter":"4","verse":"7","text":"Pabha a Nnungu bhangatushema nkupinga tutende ya nyata, ikabhe tutame muukonjelo."},{"book":"1 Bhateshalonike","chapter":"4","verse":"8","text":"Bhai, kwa nneyo akana gene majiganyogo, akakunkana mundu, ikabhe anakwaakana a Nnungu bhayene, bhakumpanganga Mbumu jwabho jwa Ukonjelo."},{"book":"1 Bhateshalonike","chapter":"4","verse":"9","text":"Ga pingana, bhakilishitu ajetunji nkwetenje ngulupai, tukannjandishilanga pabha mwaashayene nnjigenywenje na a Nnungu ga pingana."},{"book":"1 Bhateshalonike","chapter":"4","verse":"10","text":"Pabha nnatendanga nneyo kwa bhakilishitu ajetunji bhowe bhalinginji ku Makedonia. Bhai, tunakunnjuganga mpundanje tenda nneyo."},{"book":"1 Bhateshalonike","chapter":"4","verse":"11","text":"Nntamangananje kwa kwitimalika, kila mundu atende indu yakwe nyene na tenda liengo malinga shitwannajilenje."},{"book":"1 Bhateshalonike","chapter":"4","verse":"12","text":"Kwa tenda nneyo shinnumbililwanje na bhandunji bhangabha Bhakilishitu, wala nkalolelanga kujangutilwa indu naka mundu jojowe."},{"book":"1 Bhateshalonike","chapter":"4","verse":"13","text":"Ikabheje bhakilishitu ajetunji, tukaapinga nnamumanyanje ga bhandu bhawilenje, nkupinga nnainjikanga malinga bhandunji bhana bhangalinginji na ngulupai."},{"book":"1 Bhateshalonike","chapter":"4","verse":"14","text":"Pabha uwe tunakulupalila kuti a Yeshu bhashinkuwa niyuka, nneyo peyo tunakulupalila kuti a Nnungu kupitila a Yeshu, bhowe bhawilenje bhalikwaakulupalilanga a Yeshu, a Nnungu shibhaajianabhonji pamo na a Yeshu."},{"book":"1 Bhateshalonike","chapter":"4","verse":"15","text":"Pabha kwa tolelela na majiganyo ga Bhakulungwa ni kuti, tubhabhakoto uwe, shitulepeshe mpaka malanga gushibhaishe Bhakulungwa, kweli tukaalongolelanga bhawilenje bhala."},{"book":"1 Bhateshalonike","chapter":"4","verse":"16","text":"Pabha Bhakulungwa bhayene shibhatulushe kopoka kunnungu na lilobhe lya utiya, na akuno lilobhe lya utiya lika malaika nkulu lilipilikanika, na akuno mbalapala ja a Nnungu jilipilikanika, na bhawilenje bhalikwakulupalilanga a Yeshu bhala, shibhabhanganje bha ntai kuyuywa."},{"book":"1 Bhateshalonike","chapter":"4","verse":"17","text":"Kungai uwe tuli tubhabhakoto shitunyakulwe pamo na bhanganyabho kukwaposhela Bhakulungwa kunani. Kwa nneyo shitutame nabho mobha gowe."},{"book":"1 Bhateshalonike","chapter":"4","verse":"18","text":"Bhai, ntagananje ntima kwa gene malobhega."}]}