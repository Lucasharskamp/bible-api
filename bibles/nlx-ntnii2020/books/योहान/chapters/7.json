{"data":[{"book":"योहान","chapter":"7","verse":"1","text":"ज्‍यु वातुन पासाण यीशु गेलील माय फिरतो रिनो; काहाकाय यहुदि ताह मार टाकणेन कोसीत केरने बाजरियेल एता, तानकेरता तो यहुदिया माय फिरने नाह होदतालो।"},{"book":"योहान","chapter":"7","verse":"2","text":"यहुदिन तोम्बुन तिवार आहने ईतो,"},{"book":"योहान","chapter":"7","verse":"3","text":"तानकेरता यीशुन बाहख ताह केया, “न्या रेन यहुदिया माय जातरे, काहाकाय जो काम तु किरेह ता कामाह तारा चेला बी ता देख सिके।"},{"book":"योहान","chapter":"7","verse":"4","text":"काहाकाय जो कुण सोताह माणहा माय देखाड़ने हुदेह, तो लिकाईन काम नाह किरेत। केदी तु ज्या कामे किरेह, ते आखी दुनियाम आपणे आपाह देखाड़ दे!”"},{"book":"योहान","chapter":"7","verse":"5","text":"काहाकाय यीशुन बाहख बी ता पोर बुरहो नाह केरताला।"},{"book":"योहान","chapter":"7","verse":"6","text":"तेवी यीशु ताह केयो, “मारो टेम एवी वोर नाह आवो। पुण तुमरी केरता सोब टेम ठिख हे।"},{"book":"योहान","chapter":"7","verse":"7","text":"ज्यी दुनियान माणहे तुमू हेऱ्या दुसमोनाय नाह केर सेकते, पुण ता मार हेऱ्या दुसमोनाय केरतेह, काहाकाय मी तान विरोद माय ज्यी गोवाय देथु काय तान काम खाराब हेते।"},{"book":"योहान","chapter":"7","verse":"8","text":"7:8 मी नाह जात; थोड़ाक लेख माय मी एवी नाह जाणे बाजरिनोह।तुमू तिवारा माय जावो। मी ज्या तिवारा माय एवी नाह जात, काहाकाय मारो टेम उंजु नाह आयेल सुतो।”"},{"book":"योहान","chapter":"7","verse":"9","text":"इहकेरीन ताह किन यीशु गेलील मायच रेय गीयो।"},{"book":"योहान","chapter":"7","verse":"10","text":"पुण जेवी यीशुन बाहख तिवार माय जात रेना, तेवी यीशु बी गीयो; तो उदाह नाह, पुण मोनेस तिवाराम गीयो।"},{"book":"योहान","chapter":"7","verse":"11","text":"यहुदि तिवाराम यीशु “काहरी हे?” इहकेरीन केयीन होदणे बाज गीया।"},{"book":"योहान","chapter":"7","verse":"12","text":"एने माणहा माय यीशुन बाराम मोन मोने मोकत्यु वातु एन्यु। थोड़ाक माणहे केताला, “ज्यो हाजो माणुह हे।” एने थोड़ाक माणहे केताला, “नाह, तो माणहाह बोड़कावेह।”"},{"book":"योहान","chapter":"7","verse":"13","text":"तीबी यहुदिन बिताला केरीन काल्लो बी माणुह यीशुन बाराम हास केरीन वात नाह केरतालो।"},{"book":"योहान","chapter":"7","verse":"14","text":"एने जेवी आदो तिवार आपटाणेन पासाण यीशु मोंदिर माय जाईन हिकवोण आपणे बाज गीयो।"},{"book":"योहान","chapter":"7","verse":"15","text":"तेवी यहुदि बोंगलायीन केया, “ज्याह बिगेर हिकेल विद्या किहीक आव लागी?”"},{"book":"योहान","chapter":"7","verse":"16","text":"यीशु ताह जापाप आप्यो, “मारो हिकवोण मारो नाह, पुण माहु मोकेलनारान हे।"},{"book":"योहान","chapter":"7","verse":"17","text":"जो कुण बोगवानान मोरजी पोर चालने होदि, ताहार तो ज्या हिकवोणान बाराम जाण जाय काय ज्यो बोगवानान उगे रेन हे, तो काय मी मार उगे रेन बाणावीन केथु।"},{"book":"योहान","chapter":"7","verse":"18","text":"जो तान उगे रेन बाणावीन काह किथे, तो तास ने बोड़ाय हुदेह। पुण जो ताह मोकेलनारान बोड़ाय हुदेह तोस खीरलो हे, एने ता माय काय अन्याय नाह।"},{"book":"योहान","chapter":"7","verse":"19","text":"मुसो तुमूह नेम नाह आप्यो काय? पुण तुमू माय रेन कुणूस बी नेम पोर नाह चालेत। तुमू काहा माहु मारावणे होदतेह?”"},{"book":"योहान","chapter":"7","verse":"20","text":"माणहे यीशुह जापाप आप्या, “तार माय बुतड़ो हे! कुण तुवाह मारावणे हुदेह?”"},{"book":"योहान","chapter":"7","verse":"21","text":"यीशु ताह जापाप आप्यो, “मी एक काम किऱ्यो, एने केरीन तुमू आखा बोंगलातेह।"},{"book":"योहान","chapter":"7","verse":"22","text":"ज्यास ने वोजेसे मुसो तुमूह खेतनान उकुम आपेल हे ज्यो उकुम मुसान उगे रेन नाह, पुण बाप दादा रेन चालते आवीह, एने तुमू विहेवणेन दिह सोरान खेतना केरतेह।"},{"book":"योहान","chapter":"7","verse":"23","text":"7:23 योहान 5:9मुसान नेम नाय तुटे केरीन सोरान खेतना विहेवणेन दिह्या केराय जाथे, इही ताहार विहेवणेन दिह एक माणहाह हास केरीन हुदार दिनो केरीन तुमू काहा मार पोर राग केरतेह।"},{"book":"योहान","chapter":"7","verse":"24","text":"बाहेर देखाणार वातुन नियाव मा किरो, पुण मोनान खेरलो नियाव किरो।”"},{"book":"योहान","chapter":"7","verse":"25","text":"तेवी यरूशलेम हेयरा मायवाला थोड़ाक माणहे केया, “काय ज्यो तो एदमी नाह सोतो जाह यहुदि आदिकारी मारावणेन कोसीत केरने बाजरेनाह?"},{"book":"योहान","chapter":"7","verse":"26","text":"पुण दिखो, ज्यो ते उदाह वातु किरेह एने कुण ज्याह काईच नाह केत! ज्योस मसी हे, इहकेरीन यहुदि आदिकारी खेरीच ओलखी लियेल हेते काय?"},{"book":"योहान","chapter":"7","verse":"27","text":"पुण आमु जाणतेह काय ज्यो एदमी कारीन आयेल हे, जेवी मसी आवी। तेवी कुण बी जाण नाय सेकी काय तो कावालो हे।”"},{"book":"योहान","chapter":"7","verse":"28","text":"तेवी यीशु मोंदिर माय हिकवोण आपणे बुखेत आयड़ीन केयो, “काय तुमू माहु खेरीच ओलेखतेह? एने ज्यो बी जाणतेह काय मी कारीन आयेल हे, मी खुद ते नाह आवो। पुण माहु मोकेलनार खीरलो हे, ताह तुमू नाह जाणते,"},{"book":"योहान","chapter":"7","verse":"29","text":"पुण मी ताह जाणथु, काहाकाय मी तान उगे रेन हे एने तोस माहु मोकलेल हे।”"},{"book":"योहान","chapter":"7","verse":"30","text":"ज्या पोर रेन ता यीशुह देरने होद्या, तीबी कुण बी ता पोर आत नाह टाक्‍यो, काहाकाय तान टेम एवी वोर नाह आयेल ईतो।"},{"book":"योहान","chapter":"7","verse":"31","text":"तेवी गेरदी माय रेन जुलूम माणहे ता पोर बुरहो केऱ्या, एने केणे बाज गीया, “जेवी मसी आवी, तेवी ज्याह रेन बी वोदार चोमेत्कार देखाड़ी जाज्यो देखाड्यो?”"},{"book":"योहान","chapter":"7","verse":"32","text":"फरिसी माणहाह मोन मोने यीशुन बाराम वात केरताला होमल्या, एने मुखी चाकऱ्या एने फरिसी ताह देरनेन केरता सिपाय मोकल्या।"},{"book":"योहान","chapter":"7","verse":"33","text":"तेवी यीशु ताह केयो, “मी थोड़ीक वार वोर उंजु तुमरी हिऱ्यो हे, उवतो जो माहु मुकलेल हे ता फाय पुशो जात रेह।"},{"book":"योहान","chapter":"7","verse":"34","text":"तुमू माहु हुदहो, पुण मी तुमूह नाय सापडु, एने जाहरी मी रेह, ताहरी तुमू आव नाह सेकते।”"},{"book":"योहान","chapter":"7","verse":"35","text":"तानकेरता यहुदि एका दिहरा हेऱ्या वातु केरने बाज गीया, “ज्यो काहरी जाय काय आपु ज्याह होद नाय सेकज्यो? काय ज्यो ता फाय जाय जाहरी आपणा यहुदि युनानी माणहाम वेरासेर एन रेतेह, एने ता माणहाह बी हिकाड़ी?"},{"book":"योहान","chapter":"7","verse":"36","text":"तुमू माहु हुदहो, पुण मी तुमूह नाय सापडु, एने जाहरी मी रेह ताहरी तुमू नाय आव सिकहो। तो इहकेरीन कियेल तान मतलब काय हे?”"},{"book":"योहान","chapter":"7","verse":"37","text":"तिवारान सेवली खास दिह्या यीशु उठनो एने आयड़ीन केयो, “केदी एगदो तिहल्यो एय ताहार मार फाय आवीन पिय,"},{"book":"योहान","chapter":"7","verse":"38","text":"7:38 वचन 37-38 ने अनुवाद, “जो कुण तिहल्यो एय, तो मार फाय आवीन पिय,” 38 जिहकेरीन पुस्तेक किथे, “जो कुण मार पोर बुरहो केरी, जीवाय आपणार जीवताला पाण्यान खोदऱ्यु ता माय रेन वोयती।”  एने जो मार पोर बुरहो केरी। जिहकेरीन पुस्तेक माय लिखेल हे, ‘जीवाय आपणार जीवताला पाण्यान खोदऱ्यु,’ ता माय रेन वोयती।”"},{"book":"योहान","chapter":"7","verse":"39","text":"यीशु ज्यी वात चोखाला जीवान बाराम केयो, जा ता पोर बुरहो केरतेह ताह जुड़न्यो एतो। काहाकाय जीव एवी वोर नाह उतरेल एतो, काहाकाय यीशुन एवी वोर बोड़ाय ईयेल नाह एती।"},{"book":"योहान","chapter":"7","verse":"40","text":"तेवी गेरदी माय रेन थोड़ाक माणहे ज्‍यु वातुह होमलीन केया, “ज्यो माणुह खेरीच जाणाव केरनार हे!”7:40 जाणकार (देखी 1:21।)"},{"book":"योहान","chapter":"7","verse":"41","text":"दिहरा केया, “ज्यो मसी हे!”"},{"book":"योहान","chapter":"7","verse":"42","text":"दाऊद राजान खानदान एने जा बेथलेहेम माय दाऊद ईतो, ता गावाम रेन मसी आवी, इहकेरीन पुस्तेक माय कियेल नाह काय?”"},{"book":"योहान","chapter":"7","verse":"43","text":"केरीन यीशुन वोजेसे माणहान विची माय फुट पोड़ गियी।"},{"book":"योहान","chapter":"7","verse":"44","text":"ता माय रेन थोड़ाक यीशुह देरने होदताला, पुण कुण ताह आथ नाह लागाड्या।"},{"book":"योहान","chapter":"7","verse":"45","text":"जेवी सिपाय एने मुखी चाकऱ्या फरिसी फाय वोलीन आवतरना, ता ताह केया, “तुमू ताह काहा नाह लावा?”"},{"book":"योहान","chapter":"7","verse":"46","text":"सिपाय जापाप आप्या, “काल्लो माणुह केदी ओहल्यु वातु नाह केऱ्यो, जिहकेरीन ज्यो किरेह!”"},{"book":"योहान","chapter":"7","verse":"47","text":"ते फरिसी ताह जापाप आप्या, “तुमूह बी तो फोसाड़ दियेल हे काय?"},{"book":"योहान","chapter":"7","verse":"48","text":"तुमू जाणतेह काय यहुदि आदिकारी माय रेन एने फरिसी माय रेन कुण बी ता पोर बुरहो केरतेह?"},{"book":"योहान","chapter":"7","verse":"49","text":"पुण जा माणहे मुसान नेम नाह जाणते, ता पोर हाराप पुड़ेह।”"},{"book":"योहान","chapter":"7","verse":"50","text":"नीकुदेमुस जो पेल ता फाय आयेल ईतो, एने ता माय रेन एक फरिसी ईतो। तो ताह केयो,"},{"book":"योहान","chapter":"7","verse":"51","text":"“आपणो नेम इहकेरीन किथे, एक माणुह काह गुनो किरेल हे, एने तान बाराम पुसतास केरीन जाणनेन पेल ताह गुनेगार नाह ठेराव सिकेत।”"},{"book":"योहान","chapter":"7","verse":"52","text":"ता नीकुदेमुसाह जापाप आप्या, “तु बी गेलील वालो हे काय? पुस्तेक माय पुतो लागाड़ काय गेलील माय रेन एगदो जाणाव केरनार देखाय नाय।”"},{"book":"योहान","chapter":"7","verse":"53","text":"ओवता ता आखा माणहे जान तान गेर जात रेना।7:53 ओवता ता आखा माणहे जान तान गेर जात रेना। ज्यो वचन दिहरा लेख माय नाह जुड़ेत।"}]}