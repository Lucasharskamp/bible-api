{"data":[{"book":"1 ቆሮንቶሴ ዓሶም","chapter":"10","verse":"1","text":"ታ ዒሾንሦ! ታ ሚሾንሦ! ኑ ዓዶንሢኮ ሻኣራ ዑፃ ሺቤም ዔያታ ዓኣዼሢና ዞቄ ባዞና ዔያታ ፒንቄሢ ታ ዒንሢም ጶቂሣኒ ኮዓኔ። 10፡1 ኬሲ. ማፃ 13፡21-22፤ 14፡22-29።"},{"book":"1 ቆሮንቶሴ ዓሶም","chapter":"10","verse":"2","text":"ዔያታ ሙሴና ዎላ ፔቴ ማዓኒ ዬያ ሻኣሮና ባዞ ዋኣፆናይዳ ማስቴኔ።10፡2 ሙሴና ዎላ ፔቴ ማዓኒ ማስቴኔ፦ ጌይፃ ሙሴ ዔያቶ ዓውሴሢና ዔኪ ዓኣዻሢያ ማሂ ዔያቶኮ ጉሙርቂፆ ዻዋያኬ።"},{"book":"1 ቆሮንቶሴ ዓሶም","chapter":"10","verse":"3","text":"ዔያታ ቢያሢ ፔቴ ዓያና ሙኡዚ ሙዔኔ። 10፡3 ኬሲ. ማፃ 16፡35።"},{"book":"1 ቆሮንቶሴ ዓሶም","chapter":"10","verse":"4","text":"ቢያሢ ሃሣ ፔቴ ዓያና ዑሺ ዑሽኬኔ፤ ዬይ ዔያታ ዑሽኬሢ ዔያቶና ዎላ ዓኣዻ ዓያኖ ላላሢዳፓኬ፤ ዬይ ላላሢ ፔ ቶኦኪና ኪሪስቶሴኬ። 10፡4 ኬሲ. ማፃ 17፡6፤ ፓይ. ማፃ 25፡1-18።"},{"book":"1 ቆሮንቶሴ ዓሶም","chapter":"10","verse":"5","text":"ያዺ ማዔቴያ ፆኦሲ ዔያቶኮ ሚርጌሢና ዎዛዺባኣሢሮ ሌዛ ዔያቶኮ ዓሲ ናንጉዋ ዳውሎይዳ ኬኤሪንቲ ዓቴኔ። 10፡5 ፓይ. ማፃ 14፡29-30።"},{"book":"1 ቆሮንቶሴ ዓሶም","chapter":"10","verse":"6","text":"ዔያታ ፑርታ ባኣዚ ሱኡካዼሢጉዲ ኑኡኒያ ፑርታ ባኣዚ ሱኡካዹዋጉዲ ዬይ ኑም «ዒንሢና ዔሩዋቴ» ጋዓ ላቲሢ ኮኦኪንሢ ማዔኔ። 10፡6 ፓይ. ማፃ 11፡4።"},{"book":"1 ቆሮንቶሴ ዓሶም","chapter":"10","verse":"7","text":"«ዓሳ ሙዒ፥ ዑሽካኒ ዴዔኔ፤ ኮርጋኒያ ዔቄኔ10፡7 ኮርጋኒያ ዔቄኔ ጋዓዞ ጊሪኮ ሙኡጮ ማፃኣፖይዳ «ዓማላኒ ዔቄኔ» ጋዓኔ፤ ዬይ ዓይጎዳይ ጌዔቴ ዓሳ ሙይ ዑሽኬስካፓ ሜሌ ካኣሺ ካኣሽኬሢና ማቾ ሃሣ ዓኒ ማዒባኣያና ላሄሢ ዻዋኔ። » ጌይንቲ ፃኣፒንቴሢጉዲ ሃሣ ዔያታ ሜሌ ካኣሽኮ ባኣዚ ካኣሽኬ ጎይፆ ዒንሢያ ዔያቶጉዲ ሜሌ ካኣሽኮ ባኣዚ ካኣሽኪፖቴ። 10፡7 ኬሲ. ማፃ 32፡6።"},{"book":"1 ቆሮንቶሴ ዓሶም","chapter":"10","verse":"8","text":"ዔያቶይዳፓ ፔቴ ፔቴ ዓሳ ማቾ ሃሣ ዓኒ ማዒባኣያና ላሂ፥ ጎሜ ማዼሢጉዲ ኑኡኒያ ዓኒ ሃሣ ማቾ ማዒባኣያና ላሂባኣቴ ኮሺኬ፤ ዓይጎሮ ጌዔቴ ዔያታ ዬያ ማዼሢሮ ዔያቶይዳፓ ላማታሚ ሃይሦ ሺያ ዓሲ ፔቴ ኬሊና ሃይቄኔ። 10፡8 ፓይ. ማፃ 25፡1-18።"},{"book":"1 ቆሮንቶሴ ዓሶም","chapter":"10","verse":"9","text":"ሃሣ ዔያቶኮ ፔቴ ፔቴ ዓሳ ጎዳ10፡9 ጎዳ፦ ጋዓዞ ፔቴ ፔቴ ማፃኣፓ «ኪሪስቶሴ» ጋዓኔ። «ዒ ዎይታቴያ ኑ ዛጎም» ጌዒ ሾኦዦና ዻይንቲ ሃይቄሢጉዲ ኑኡኒያ ያዺ ማዺባኣቴ ኮሺኬ። 10፡9 ፓይ. ማፃ 21፡5-6።"},{"book":"1 ቆሮንቶሴ ዓሶም","chapter":"10","verse":"10","text":"ዔያቶይዳፓ ፔቴ ፔቴ ዓሳ ዾንኪ፥ ጉንዱሜም ፆኦሲ ዳኬ ዎዻ ኪኢታንቻሢ ዔያቶ ዎዺ ባይዜሢጉዲ ዒንሢያ ያዺ ማዒባኣቴ ቃራኬ። 10፡10 ፓይ. ማፃ 16፡41-49።"},{"book":"1 ቆሮንቶሴ ዓሶም","chapter":"10","verse":"11","text":"ዬይ ቢያ ባካ ዔያቶ ሄሌሢ ኑም ኮኦኪንሢ ማዓንዳጉዲኬ፤ ሃሣ ፃኣፒንቴሢያ ዎዶኮ ጋፒንፆይዳ ዓኣ፥ ኑም «ዒንሢና ዔሩዋቴ» ጋዓ ላቲሢምኬ።"},{"book":"1 ቆሮንቶሴ ዓሶም","chapter":"10","verse":"12","text":"ዬያሮ «ጉሙርቂፆና ታ ዶዲ ዓኣኔ» ጋዓሢ ሎኦሙዋጉዲ ፔና ኮሺ ዔሮንጎ።"},{"book":"1 ቆሮንቶሴ ዓሶም","chapter":"10","verse":"13","text":"ዓሲ ሜሌይዳ ሄሊባኣ፥ ፆኦሲ ዛጋኒ ዳካ ሜታ ዒንሢ ሄሊባኣሴ፤ ፆኦሲ ጉሙርቂንታያታሢሮ ዒንሢ ዳንዳዓንዳሢኮ ዑሣ ዓኣዼ ዒንሢ ሜታዻንዳጉዲ ዒ ኮዑዋሴ፤ ዒንሢም ሜታሢ ዒንጊ ዒንሢ ዛጎ ዎዶና ዳንዳዓንዳጉዲ ዎልቄ ዒንጊ፥ ዒንሢ ኬስካንዳ ጎይሢያ ዒንሢም ዒ ጊኢጊሻኔ።"},{"book":"1 ቆሮንቶሴ ዓሶም","chapter":"10","verse":"14","text":"ዓካሪ ዒጊኖንሢዮቴ! ሜሌ ካኣሽኮ ባኮ ካኣሽኪፖቴ።"},{"book":"1 ቆሮንቶሴ ዓሶም","chapter":"10","verse":"15","text":"ዬያ ታ ዒንሢም ጋዓሢ ዒንሢ ዔራ ዓሲ ማዔሢሮኬ፤ ሂንዳ ታ ኬኤዛ ባኮ ዒንሢ ዒንሢሮ ዎጉዋቴ።"},{"book":"1 ቆሮንቶሴ ዓሶም","chapter":"10","verse":"16","text":"ፆኦሲ ሺኢቂ ኑኡኒ ዑሽካ ባካ ኪሪስቶሴ ሱጉፆና ፔቱሞ ዓኣያቱዋዓዳ? ሃሣ ኑኡኒ ዎላ ዔካ ካፃ ኪሪስቶሴና ዎላ ፔቴቱዋዓዳ? 10፡16 ማቲ. 26፡26-28፤ ማር. 14፡22-24፤ ሉቃ. 22፡19-20።"},{"book":"1 ቆሮንቶሴ ዓሶም","chapter":"10","verse":"17","text":"ኑ ሙዓሢ ፔቴ ካሣ ሌሊታሢሮ ዎዚ ኑ ሚርጌታቴያ ፔቴ ዑሢኬ።"},{"book":"1 ቆሮንቶሴ ዓሶም","chapter":"10","verse":"18","text":"ሂንዳ ዒስራዔኤሌ ዴራ ማዼ ባኮ ማሉዋቴ፤ ፆኦሲም ዒንጎና ባኮ ሙዓዞንሢና ሹጮና ኮሾና ዒንጎ ቤዞናኮ ፔቱሞ ባኣዓዳ? 10፡18 ሌዊ. ዓኬ 7፡6።"},{"book":"1 ቆሮንቶሴ ዓሶም","chapter":"10","verse":"19","text":"ሂዳዖ ሜሌ ካኣሽኮ ባኮም ሹኪንቴ ቆልሞ ዓሽኮና ሃሣ ካኣሽኮ ባካኣ ዔኤቢኬ ታ ጋዓኔ ጌይሢዳ?"},{"book":"1 ቆሮንቶሴ ዓሶም","chapter":"10","verse":"20","text":"ያዺቱዋሴ፤ ፆኦሲ ዔሩዋ ዓሳ ቆልሞ ሹካሢ ፆኦሲምቱዋንቴ ፑርቶ ዓያኖምኬ፤ ዬያሮ ዒንሢ ፑርቶ ዓያኖና ዎላ ፔቴ ማዓንዳጉዲ ታ ኮዑዋሴ። 10፡20 ላሚ. ዎማ 32፡17።"},{"book":"1 ቆሮንቶሴ ዓሶም","chapter":"10","verse":"21","text":"ጎዳ ባኮ ዑሽኪ ዑሽኪ ሃሣ ፑርቶ ዓያኖ ባኮዋ ዒንሢ ዑሽካኒ ዳንዳዑዋሴ፤ ዬያጉዲ ሃሣ ጎዳ ባኮ ሙዒ ሙዒ ፑርቶ ዓያኖ ባኮዋ ዒንሢ ሙዓኒ ዳንዳዑዋሴ።"},{"book":"1 ቆሮንቶሴ ዓሶም","chapter":"10","verse":"22","text":"ዓካሪ ኑኡኒ ጎዳ ባኮ ሃሺፆና ዒዛ ዻጋሶንዶ? ኑ ዒዛይዳፓ ባሼ ዶዲኬ ጌይሢዳ? 10፡22 ላሚ. ዎማ 32፡21።"},{"book":"1 ቆሮንቶሴ ዓሶም","chapter":"10","verse":"23","text":"«ቢያ ባኣዚ ማዻንዳጉዲ ዓይሢንቴያኬ» ጋዓንቴ ቢያ ባካ ማኣዳያቱዋሴ፤ «ቢያ ባካ ማዻንዳጉዲ ዓይሢንቴያኬ» ጋዓንቴ ቢያ ባካ ኮሻያቱዋሴ። 10፡23 1ቆሮ. 6፡12።"},{"book":"1 ቆሮንቶሴ ዓሶም","chapter":"10","verse":"24","text":"ፔቴ ፔቴሢ ሜሌሢም ማዓ ባኮዋ ማላንዳኣፓዓቴም ፔኤም ማዓ ባኣዚ ሌሊ ዛጎፓ።"},{"book":"1 ቆሮንቶሴ ዓሶም","chapter":"10","verse":"25","text":"ዒኔና ማሊ ሂርጉዋዖ፥ ቦኦካይዳ ሻንቺንታ ዓሽኮ ዚቲ ጋዓዖ ሙዑዋቴ፤"},{"book":"1 ቆሮንቶሴ ዓሶም","chapter":"10","verse":"26","text":"ዓይጎሮ ጌዔቴ፦ «ሳዖና ጋሮይዳ ዓኣ ባካ ቢያ ጎዳሮኬ» ጌይንቲ ፃኣፒንቴኔ። 10፡26 ዓይኑ. 24፡1።"},{"book":"1 ቆሮንቶሴ ዓሶም","chapter":"10","verse":"27","text":"ኪሪስቶሴ ጉሙርቁዋ ዓሲ ሙኡዚ ሙዖም ዒንሢ ዔኤሌያ ማዔም ዒንሢ ዓኣዻኒ ኮዔቴ ዒኔና ማሊ ሂርጉዋዖ ዚቲ ጌይ ዒንሢም ዒንጊንቴ ዓይጎ ሙኡዚታቴያ ቢያ ሙዑዋቴ።"},{"book":"1 ቆሮንቶሴ ዓሶም","chapter":"10","verse":"28","text":"ጋዓንቴ ፔቴ ዓሲ፦ «ሃይ ዓሽካ ሜሌ ካኣሽኮ ባኣዚም ሹኪንቴያኬ» ዒንሢም ጌዔቴ፥ ዬያ ኬኤዜ ዓሢንታ ዒኔ ቆፂ ማላ ማሊፆንታሮ ጌዒጋፓ ዬያ ሙዒፖቴ።"},{"book":"1 ቆሮንቶሴ ዓሶም","chapter":"10","verse":"29","text":"ማሊፆ ታ ጌዔሢ ዓሢ ማሊፆሮ ጌይሢ ማዓንዳኣፓዓቴም ዒንሢሲቱዋሴ፤ ዓካሪ ሜሌ ዓሲ ማሊሢ ዛላ ጌዒ ዎይቲ ታና ላኣጊንታይ?"},{"book":"1 ቆሮንቶሴ ዓሶም","chapter":"10","verse":"30","text":"ታኣኒ ፆኦሲ ጋላቲ ጋላቲ ሙዔቴ ፆኦሲ ታ ጋላቲ ሙዔ ባኮና ዎይቲ ታ «ዻቤኔ» ጌይንታይ?"},{"book":"1 ቆሮንቶሴ ዓሶም","chapter":"10","verse":"31","text":"ዓካሪ ሙዓቶዋ፥ ዑሽካቶዋ ዓይጎ ባኣዚያ ማዻቴ ቢያ ባኣዚ ፆኦሲ ቦንቾም ማዹዋቴ።"},{"book":"1 ቆሮንቶሴ ዓሶም","chapter":"10","verse":"32","text":"ዓይሁዶ ዓሶም ማዔቴያ ዓይሁዶ ማዒባኣ፥ ጊሪኮ ዓሶም ሃሣ ኪሪስቶሴ ጉሙርቃ ዓሶማኣ ዹቆ ማዒፖቴ።"},{"book":"1 ቆሮንቶሴ ዓሶም","chapter":"10","verse":"33","text":"ታኣኒ ቢያሢ ዻቃንዳጉዲ ሜሌ ዓሶም ኮይሳ ባኮ ማዓንዳኣፓዓቴም ታኣም ኮይሳ ባኮ ኮውዋዖ ቢያ ዓሲ፥ ቢያ ባኣዚና ታ ዎዛሳሢጉዲ ዒንሢያ ዬያይዱዋቴ።"}]}