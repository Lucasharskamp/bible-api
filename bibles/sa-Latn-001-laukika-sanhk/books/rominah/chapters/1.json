{"data":[{"book":"romiNaH","chapter":"1","verse":"1","text":"Izvaro nijaputramadhi yaM susaMvAdaM bhaviSyadvAdibhi rdharmmagranthe pratizrutavAn taM susaMvAdaM pracArayituM pRthakkRta AhUtaH preritazca prabho ryIzukhrISTasya sevako yaH paulaH"},{"book":"romiNaH","chapter":"1","verse":"2","text":"sa romAnagarasthAn IzvarapriyAn AhUtAMzca pavitralokAn prati patraM likhati|"},{"book":"romiNaH","chapter":"1","verse":"3","text":"asmAkaM sa prabhu ryIzuH khrISTaH zArIrikasambandhena dAyUdo vaMzodbhavaH"},{"book":"romiNaH","chapter":"1","verse":"4","text":"pavitrasyAtmanaH sambandhena cezvarasya prabhAvavAn putra iti zmazAnAt tasyotthAnena pratipannaM|"},{"book":"romiNaH","chapter":"1","verse":"5","text":"aparaM yeSAM madhye yIzunA khrISTena yUyamapyAhUtAste 'nyadezIyalokAstasya nAmni vizvasya nidezagrAhiNo yathA bhavanti"},{"book":"romiNaH","chapter":"1","verse":"6","text":"tadabhiprAyeNa vayaM tasmAd anugrahaM preritatvapadaJca prAptAH|"},{"book":"romiNaH","chapter":"1","verse":"7","text":"tAtenAsmAkam IzvareNa prabhuNA yIzukhrISTena ca yuSmabhyam anugrahaH zAntizca pradIyetAM|"},{"book":"romiNaH","chapter":"1","verse":"8","text":"prathamataH sarvvasmin jagati yuSmAkaM vizvAsasya prakAzitatvAd ahaM yuSmAkaM sarvveSAM nimittaM yIzukhrISTasya nAma gRhlan Izvarasya dhanyavAdaM karomi|"},{"book":"romiNaH","chapter":"1","verse":"9","text":"aparam Izvarasya prasAdAd bahukAlAt paraM sAmprataM yuSmAkaM samIpaM yAtuM kathamapi yat suyogaM prApnomi, etadarthaM nirantaraM nAmAnyuccArayan nijAsu sarvvaprArthanAsu sarvvadA nivedayAmi,"},{"book":"romiNaH","chapter":"1","verse":"10","text":"etasmin yamahaM tatputrIyasusaMvAdapracAraNena manasA paricarAmi sa Izvaro mama sAkSI vidyate|"},{"book":"romiNaH","chapter":"1","verse":"11","text":"yato yuSmAkaM mama ca vizvAsena vayam ubhaye yathA zAntiyuktA bhavAma iti kAraNAd"},{"book":"romiNaH","chapter":"1","verse":"12","text":"yuSmAkaM sthairyyakaraNArthaM yuSmabhyaM kiJcitparamArthadAnadAnAya yuSmAn sAkSAt karttuM madIyA vAJchA|"},{"book":"romiNaH","chapter":"1","verse":"13","text":"he bhrAtRgaNa bhinnadezIyalokAnAM madhye yadvat tadvad yuSmAkaM madhyepi yathA phalaM bhuJje tadabhiprAyeNa muhurmuhu ryuSmAkaM samIpaM gantum udyato'haM kintu yAvad adya tasmin gamane mama vighno jAta iti yUyaM yad ajJAtAstiSThatha tadaham ucitaM na budhye|"},{"book":"romiNaH","chapter":"1","verse":"14","text":"ahaM sabhyAsabhyAnAM vidvadavidvatAJca sarvveSAm RNI vidye|"},{"book":"romiNaH","chapter":"1","verse":"15","text":"ataeva romAnivAsinAM yuSmAkaM samIpe'pi yathAzakti susaMvAdaM pracArayitum aham udyatosmi|"},{"book":"romiNaH","chapter":"1","verse":"16","text":"yataH khrISTasya susaMvAdo mama lajjAspadaM nahi sa Izvarasya zaktisvarUpaH san A yihUdIyebhyo 'nyajAtIyAn yAvat sarvvajAtIyAnAM madhye yaH kazcid tatra vizvasiti tasyaiva trANaM janayati|"},{"book":"romiNaH","chapter":"1","verse":"17","text":"yataH pratyayasya samaparimANam IzvaradattaM puNyaM tatsusaMvAde prakAzate| tadadhi dharmmapustakepi likhitamidaM \"puNyavAn jano vizvAsena jIviSyati\"|"},{"book":"romiNaH","chapter":"1","verse":"18","text":"ataeva ye mAnavAH pApakarmmaNA satyatAM rundhanti teSAM sarvvasya durAcaraNasyAdharmmasya ca viruddhaM svargAd Izvarasya kopaH prakAzate|"},{"book":"romiNaH","chapter":"1","verse":"19","text":"yata Izvaramadhi yadyad jJeyaM tad IzvaraH svayaM tAn prati prakAzitavAn tasmAt teSAm agocaraM nahi|"},{"book":"romiNaH","chapter":"1","verse":"20","text":"phalatastasyAnantazaktIzvaratvAdInyadRzyAnyapi sRSTikAlam Arabhya karmmasu prakAzamAnAni dRzyante tasmAt teSAM doSaprakSAlanasya panthA nAsti|"},{"book":"romiNaH","chapter":"1","verse":"21","text":"aparam IzvaraM jJAtvApi te tam IzvarajJAnena nAdriyanta kRtajJA vA na jAtAH; tasmAt teSAM sarvve tarkA viphalIbhUtAH, aparaJca teSAM vivekazUnyAni manAMsi timire magnAni|"},{"book":"romiNaH","chapter":"1","verse":"22","text":"te svAn jJAnino jJAtvA jJAnahInA abhavan"},{"book":"romiNaH","chapter":"1","verse":"23","text":"anazvarasyezvarasya gauravaM vihAya nazvaramanuSyapazupakSyurogAmiprabhRterAkRtiviziSTapratimAstairAzritAH|"},{"book":"romiNaH","chapter":"1","verse":"24","text":"itthaM ta Izvarasya satyatAM vihAya mRSAmatam AzritavantaH saccidAnandaM sRSTikarttAraM tyaktvA sRSTavastunaH pUjAM sevAJca kRtavantaH;"},{"book":"romiNaH","chapter":"1","verse":"25","text":"iti hetorIzvarastAn kukriyAyAM samarpya nijanijakucintAbhilASAbhyAM svaM svaM zarIraM parasparam apamAnitaM karttum adadAt|"},{"book":"romiNaH","chapter":"1","verse":"26","text":"IzvareNa teSu kvabhilASe samarpiteSu teSAM yoSitaH svAbhAvikAcaraNam apahAya viparItakRtye prAvarttanta;"},{"book":"romiNaH","chapter":"1","verse":"27","text":"tathA puruSA api svAbhAvikayoSitsaGgamaM vihAya parasparaM kAmakRzAnunA dagdhAH santaH pumAMsaH puMbhiH sAkaM kukRtye samAsajya nijanijabhrAnteH samucitaM phalam alabhanta|"},{"book":"romiNaH","chapter":"1","verse":"28","text":"te sveSAM manaHsvIzvarAya sthAnaM dAtum anicchukAstato hetorIzvarastAn prati duSTamanaskatvam avihitakriyatvaJca dattavAn|"},{"book":"romiNaH","chapter":"1","verse":"29","text":"ataeva te sarvve 'nyAyo vyabhicAro duSTatvaM lobho jighAMsA IrSyA vadho vivAdazcAturI kumatirityAdibhi rduSkarmmabhiH paripUrNAH santaH"},{"book":"romiNaH","chapter":"1","verse":"30","text":"karNejapA apavAdina IzvaradveSakA hiMsakA ahaGkAriNa AtmazlAghinaH kukarmmotpAdakAH pitrorAjJAlaGghakA"},{"book":"romiNaH","chapter":"1","verse":"31","text":"avicArakA niyamalaGghinaH sneharahitA atidveSiNo nirdayAzca jAtAH|"},{"book":"romiNaH","chapter":"1","verse":"32","text":"ye janA etAdRzaM karmma kurvvanti taeva mRtiyogyA Izvarasya vicAramIdRzaM jJAtvApi ta etAdRzaM karmma svayaM kurvvanti kevalamiti nahi kintu tAdRzakarmmakAriSu lokeSvapi prIyante|"}]}