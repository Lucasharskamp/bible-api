{"data":[{"book":"Imitendele","chapter":"8","verse":"1","text":"Naho Sauli alongaga uwona wo ukomi wakwe."},{"book":"Imitendele","chapter":"8","verse":"2","text":"Want'hu wa Mnungu wamwenga wammosaga msanga Sitefano, no kumhongezela kwa ndilo nk'hulu."},{"book":"Imitendele","chapter":"8","verse":"3","text":"Sauli agezaga kudisulumiza difyo dya wahuwila wa Kilisito. Awalavaga kuse ye zinyumba Zawe awo wahuwila, na kuwagela kwe divugailo."},{"book":"Imitendele","chapter":"8","verse":"4","text":"Wadya wahuwila wasambalaga kose kudya wanyilikilaga wabilikizaga Mbuli Yedi."},{"book":"Imitendele","chapter":"8","verse":"5","text":"Filipo aitaga kwe mizi ya Samalia na kumbilikiza kugamba Yesu Kilisito niye Mkombozi."},{"book":"Imitendele","chapter":"8","verse":"6","text":"Mafyo ya want'hu wandaga na nt'hegelezi mwa yadya naakalonga Filipo, kwaviya nawakamwiva, no kuwona vilagiso vingi adamanyaga."},{"book":"Imitendele","chapter":"8","verse":"7","text":"Mp'hepo nezikawafosa want'hu kwa maizwi makulu ya ndilo, na wose wabindile ingi waholomp'hale ne viwete wose wahonyagwa."},{"book":"Imitendele","chapter":"8","verse":"8","text":"Naivo kwandaga na kinyemi kikulu mwo mzi udya."},{"book":"Imitendele","chapter":"8","verse":"9","text":"Kwandaga na mnt'hu yumwenga ekalaga aho, zina dyakwe etangagwa Simoni, awehelaga want'hu wo mzi wa Samalia kwa kudamanya usai wakwe. Naaka keduvya kugamba yehe andaga mnt'hu yumwenga mkulu,"},{"book":"Imitendele","chapter":"8","verse":"10","text":"naho kila yumwenga mwo mzi uwo mwa malika yose, wamwogohesaga, wakagamba, “Yehe niye udahi wa mnungu amanyike enga ‘Udahi Mkulu’,”"},{"book":"Imitendele","chapter":"8","verse":"11","text":"Nawakamwogohesa kwaviya kwa lupisi lutali naaka wehela ko usai wakwe."},{"book":"Imitendele","chapter":"8","verse":"12","text":"Umwo weze wahuwile Filipo akabilikiza Mbuli Yedi yo Useuta wa Mnungu, na za Yesu Kilisito, wabatizagwa wose wogosi kwa wavele."},{"book":"Imitendele","chapter":"8","verse":"13","text":"Simoni mwenye naye ahuwilaga, naho ize inde kabatizwa, ekalaga hagihi na Filipo naho ehelagwa umwo aonaga vakwehela vikulu na vihungi vandaga vikadamanywa."},{"book":"Imitendele","chapter":"8","verse":"14","text":"Wegala Ulosi wa Yelusalemu wevaga kugamba want'hu wa Samalia wahokela mbuli ya Mnungu, ivo niyo wawegaila Petulo hamwenga na Yohana."},{"book":"Imitendele","chapter":"8","verse":"15","text":"Weze wabule nawalombezelaga kwa Mnungu vileke wahokele Muye ywa Mnungu."},{"book":"Imitendele","chapter":"8","verse":"16","text":"Kwaviya Muye ywa Mnungu andaga akei kwiza kwa yeyose mwawe, nawabatizwa du kwe dizina dya Zumbe Yesu."},{"book":"Imitendele","chapter":"8","verse":"17","text":"Niho Petulo na Yohana wawageleka mikono mwawe, niyo wahokela Muye ywa Mnungu."},{"book":"Imitendele","chapter":"8","verse":"18","text":"Simoni aonaga kugamba wahuwila wahokela Muye ywa Mnungu aho wegala ulosi weze wawageleke mikono. Ivo aungaga kuwenk'ha matundu Petulo na Yahana,"},{"book":"Imitendele","chapter":"8","verse":"19","text":"no kuwagamba, “Nink'heni udahi uno name vileke inde kila huunga nimgeleke mikono ahokele Muye ywa Mnungu.”"},{"book":"Imitendele","chapter":"8","verse":"20","text":"Mna Petulo niyo amhitula kugamba, “Weye na matundu yako kagiileni hale, kwaviya weye wagamba udahi wa Mnungu waguligwa kwa matundu."},{"book":"Imitendele","chapter":"8","verse":"21","text":"Huna hant'hu, hegu kuhangila mwe ndima yetu kwaviya moyo wako hauwagilwe mwa meso ya Mnungu."},{"book":"Imitendele","chapter":"8","verse":"22","text":"Kwaivo mhitukile Zumbe vileke zifanyanyi zako ziihile, naho mnombeze vileke akuusile weye zifanyanyi enga izi."},{"book":"Imitendele","chapter":"8","verse":"23","text":"Naona kugamba kumemwa ni finyu naho umvugailwa wa wavu.”"},{"book":"Imitendele","chapter":"8","verse":"24","text":"Simoni niyo awagamba Petulo na Yohana, “Nilombezeleni kwa Zumbe, disekunilaila dyodyose mwa aya mkulonga.”"},{"book":"Imitendele","chapter":"8","verse":"25","text":"Petulo na Yohana weze wajike kulava uwona no kugendeza kose ulosi wa Zumbe, niyo wauya Yelusalemu. Umwo mwe sila wabilikizaga Mbuli Yedi ya Mnungu mwe zikaya zibindile ingi za Samalia."},{"book":"Imitendele","chapter":"8","verse":"26","text":"Mtumigwa ywa Zumbe amgambaga Filipo, “Keike lumwe wiite kwa mwenye mzi, kwe sila ikulawa Yelusalemu kuita Gaza.” Sila ino haikugendwa mazuwa aya."},{"book":"Imitendele","chapter":"8","verse":"27","text":"Filipo akeikaga lumwe niyo aita. Mnt'hu yumwenga ywa Isiopia andaga mgosi afunt'higwe, naho andaga mnt'hu mkulu amanyike, mkulu we kindolo chose cha Kandake, seuta ywe kivele ywa Isiopia. Andaga uko Yelusalemu akamvika Mnungu,"},{"book":"Imitendele","chapter":"8","verse":"28","text":"andaga akauya kaya Mwe ditololi dyakwe. Umwo andaga akagendeza, andaga kagubula kitabu cha mlotezi Isaya."},{"book":"Imitendele","chapter":"8","verse":"29","text":"Muye ywa Mnungu niyo amgamba Filipo, “Ita hagihi ne diya ditololi, unde hagihi nadyo.”"},{"book":"Imitendele","chapter":"8","verse":"30","text":"Filipo adigulukila niyo amwiva yudya mnt'hu akasoma kulawa mwe kitabu cho mlotezi Isaya. Filipo amuuzaga, “Togola wakombaganya icho ukusoma?”"},{"book":"Imitendele","chapter":"8","verse":"31","text":"Mkulu niyo ahitula, “Nenikombaganye vivihi haheina mnt'hu wa kunitambalisa?” Niyo amgamba Filipo akwele mwe ditololi no kwikala hamwenga naye."},{"book":"Imitendele","chapter":"8","verse":"32","text":"Uwo Mawandiko Yakukile naakasoma uyo mnt'hu yandaga ivi."},{"book":"Imitendele","chapter":"8","verse":"33","text":"Nakagelekwa uhuza, na kuswesa kuwagilwa kwakwe."},{"book":"Imitendele","chapter":"8","verse":"34","text":"Yudya mkulu niyo amgamba Filipo, “Hake nigambile, niyuhi akulongwa nu mlotezi? Akelonga mwenye, hegu eyuko mtuhu?”"},{"book":"Imitendele","chapter":"8","verse":"35","text":"Filipo akongaga kulonga, akakongela nk'hongo yo ulosi wo Mawandiko Yakukile, akamgambila Mbuli Yedi ya Yesu."},{"book":"Imitendele","chapter":"8","verse":"36","text":"Umwo wandile wakagenda hasi mwe sila, wabulaga hant'hu hana mazi, niyo mkulu yudya agamba, “Aha hana mazi, nafingizwa nii nisekubatizwa?”"},{"book":"Imitendele","chapter":"8","verse":"37","text":"Filipo niyo amgamba, “Wadaha kubatizwa uneva wahuwila kwo umoyo wako wose.” Yudya mnt'hu niyo ahitula, “Nahuwila, nahuwila kugamba Yesu Kilisito ni Mwana ywa Mnungu.”"},{"book":"Imitendele","chapter":"8","verse":"38","text":"Yudya mkulu niyo asigiila ditololi dikimale, niyo Filipo hamwenga na yudya Mkulu waseela hasi mwa mazi, niyo Filipo ambatiza."},{"book":"Imitendele","chapter":"8","verse":"39","text":"Umwo weze wafose mwa mazi, Muye ywa Mnungu niyo amguha Filipo, niyo ahalawa ha meso ya yudya mkulu. Yudya mkulu hamuwone naho, mna nakagendeela no utafi wakwe amemigwe ni kinyemi."},{"book":"Imitendele","chapter":"8","verse":"40","text":"Filipo naketukila kabula uko Azoto, niyo agendeela no kubula Kaisalia, mwe sila abilikizaga Mbuli Yedi ya Mnungu mwe kila mzi."}]}