{"data":[{"book":"1 Teselonk'e","chapter":"1","verse":"1","text":"Ik'o nihonat doonzo Iyesus Krstos jirwotsi wottsuwots Teselonk'e Ik'i maa ashuwotssh, P'awulosoke, Silasnat T'imotiwosoke wosheets woshoniye, s'aatonat jeenon itsh wotowe."},{"book":"1 Teselonk'e","chapter":"1","verse":"2","text":"Noo úni aawo Ik'o nok'onoor itn gawufetsat Ik'osh údo t'intsiruwone."},{"book":"1 Teselonk'e","chapter":"1","verse":"3","text":"Noo Ik'o Izar Izewernat nonih shinatse it imnetiyo b́ finiruwo, shunosh it k'aliruwonat nodoonz Iyesus Krstosn it detstso jangat k'amoon it kotiruwo no need'irawon gawiruwone."},{"book":"1 Teselonk'e","chapter":"1","verse":"4","text":"Shuneets eshuwwotso! Ik'o iti galb́dek'tsok'owo danfone."},{"book":"1 Teselonk'e","chapter":"1","verse":"5","text":"Doo shishiyo itsh noshishiy noon keewu mec'ron b́woterawon angonat shayiri S'ayinone, dooshishiyo ariko b́wottsok'owo danfetsatniye, itnton noteshor itsha etaat awuk'o nobeetsok'o danfte."},{"book":"1 Teselonk'e","chapter":"1","verse":"6","text":"1:6 Wosh. 17:5-9  Ay gond bek'o itats b́ bodaloru dab S'ayin shayironton daatseyiru gene'onton b́ aap'o dek'at noonat no doonz Iyesusi sheengon artswotsi woterte."},{"book":"1 Teselonk'e","chapter":"1","verse":"7","text":"Mansh Mek'odoniyonat Akayiyon beyiru amants jamwotssh sheengon ariyetswotsi wotertee."},{"book":"1 Teselonk'e","chapter":"1","verse":"8","text":"It nabts doonzo aap'o b́ shishe Mek'odoniyonat Akayiy mec'ron b́ woterawo Ik'atse it detsts imnetiyo jam beyok danere b́ teshi, han jangosh noo eegoru keewo noon geyiratse."},{"book":"1 Teselonk'e","chapter":"1","verse":"9","text":"Itok nowoor awuk'o noon it dek'tsok'o arikon beyat beyirwo Izar Izewersh finosh woteraw ik'atsere galeyat awuk'on Ik'o maants it aantsok'o ashmanots botookon gawitune."},{"book":"1 Teselonk'e","chapter":"1","verse":"10","text":"Mank'o Krstosi k'irotse tiztso, weet fayotse noon fariyituwo, b́ naayi Iyesusi daaratse b́woo awuk'on it kotetuwok'o gawitune."}]}