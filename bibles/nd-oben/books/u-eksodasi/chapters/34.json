{"data":[{"book":"U-Eksodasi","chapter":"34","verse":"1","text":"UThixo wathi kuMosi, “Baza ezinye izibhebhedu zamatshe ezimbili zifanane lezakuqala. Ngizabhala kuzo amazwi ayesezibhebhedwini zakuqala owaziphahlazayo."},{"book":"U-Eksodasi","chapter":"34","verse":"2","text":"Ube usulungile ekuseni, ubuye phezulu entabeni iSinayi, uziveze kimi engqongweni yentaba."},{"book":"U-Eksodasi","chapter":"34","verse":"3","text":"Akungabi lamuntu oza lawe kumbe oke abonakale loba kungaphi entabeni; ngitsho lezimvu lenkomo kazingadli phambi kwaleyontaba.”"},{"book":"U-Eksodasi","chapter":"34","verse":"4","text":"Ngakho uMosi wabaza izibhebhedu zamatshe ezimbili zaba njengezakuqala, wakhwela entabeni iSinayi ekuseni kakhulu njengokulaywa kwakhe nguThixo ephethe izibhebhedu ezimbili zamatshe ezandleni zakhe."},{"book":"U-Eksodasi","chapter":"34","verse":"5","text":"UThixo wehla ngeyezi wema khonapho laye wamemezela ibizo lakhe esithi, “UThixo.”"},{"book":"U-Eksodasi","chapter":"34","verse":"6","text":"Wedlula phambi kukaMosi ememezela esithi, “UThixo, uThixo; uNkulunkulu olesihawu lomusa, ophuzayo ukuthukuthela, ogcwele uthando lobuqotho,"},{"book":"U-Eksodasi","chapter":"34","verse":"7","text":"olothando olungapheliyo kuzinkulungwane ethethelela ububi, iziphosiso lezono. Ikanti abalamacala kabayekeli bengajeziswanga; wehlisela ububi baboyise phezu kwabantwana, laphezu kwabantwana babantwana kusiya kusizukulwane sesithathu lesesine.”"},{"book":"U-Eksodasi","chapter":"34","verse":"8","text":"UMosi waphanga wakhothamisela ikhanda lakhe phansi, wakhonza."},{"book":"U-Eksodasi","chapter":"34","verse":"9","text":"Wathi, “Awu Thixo, nxa ngithole umusa kuwe, ngiyacela, uThixo kahambe lathi. Lanxa abantu laba bentamo zilukhuni, sithethelele ububi bethu lezono zethu, usithathe njengelifa lakho.”"},{"book":"U-Eksodasi","chapter":"34","verse":"10","text":"UThixo wasesithi, “Sengisenza isivumelwano lawe. Phambi kwabantu bakho bonke ngizakwenza izimangaliso ezingakaze zenziwe lanini lakusiphi isizwe emhlabeni wonke. Abantu ohlala phakathi kwabo bazabona ukuthi umangalisa njani umsebenzi, mina Thixo, engizakwenzela wona."},{"book":"U-Eksodasi","chapter":"34","verse":"11","text":"Lalela lokhu engikulaya khona lamhla. Ngizawaxotsha phambi kwakho ama-Amori, amaKhenani, amaHithi, amaPherizi, amaHivi lamaJebusi."},{"book":"U-Eksodasi","chapter":"34","verse":"12","text":"Qaphela ukuba kungabi lesivumelwano osenza lalabo abahlala elizweni oya kulo ngoba bangaba yisifu kini."},{"book":"U-Eksodasi","chapter":"34","verse":"13","text":"Adilizeni ama-alithare abo, libhidlize lezithombe zabo, liqume lezinsika zika-Ashera wabo abamkhonzayo."},{"book":"U-Eksodasi","chapter":"34","verse":"14","text":"Lingakhonzi omunye unkulunkulu, ngoba uThixo, obizo lakhe linguBukhwele, nguNkulunkulu olobukhwele."},{"book":"U-Eksodasi","chapter":"34","verse":"15","text":"Qaphelani lingenzi isivumelwano lalabo abahlala elizweni lelo ngoba nxa bephinga labonkulunkulu babo benikela iminikelo kubo, bazalinxusa beselisidla imihlatshelo yabo."},{"book":"U-Eksodasi","chapter":"34","verse":"16","text":"Njalo lapho likhetha amanye amadodakazi abo ukuba abe ngabafazi bamadodana enu kuzakuthi lapho amadodakazi lawo esezibhixa kubonkulunkulu bawo, ahugele amadodana enu ekwenzeni okunjalo."},{"book":"U-Eksodasi","chapter":"34","verse":"17","text":"Lingazenzeli onkulunkulu ababunjiweyo."},{"book":"U-Eksodasi","chapter":"34","verse":"18","text":"Gcinani uMkhosi weSinkwa esingelaMvubelo. Okwensuku eziyisikhombisa dlanini isinkwa esenziwe kungekho mvubelo, njengokulaya kwami. Lokho kwenzeni ngesikhathi esimisiweyo enyangeni ka-Abhibhi, ngoba ngaleyonyanga laphuma eGibhithe."},{"book":"U-Eksodasi","chapter":"34","verse":"19","text":"Inzalo yakuqala yonke ezelweyo ngeyami, kanye lamazibulo wonke amaduna ezifuyo zenu, loba engawenkomo kumbe awezimvu."},{"book":"U-Eksodasi","chapter":"34","verse":"20","text":"Izibulo likababhemi lihlengeni ngezinyane. Kodwa nxa lingangalihlengi lephuleni intamo yalo. Ahlengeni wonke amadodana enu angamazibulo."},{"book":"U-Eksodasi","chapter":"34","verse":"21","text":"Lizasebenza insuku eziyisithupha, kodwa ngosuku lwesikhombisa lizaphumula; langesikhathi sokulima lesokuvuna kuzamele liphumule."},{"book":"U-Eksodasi","chapter":"34","verse":"22","text":"Thakazelelani uMkhosi wamaViki lokolibo kokuvuna kwenu ingqoloyi loMkhosi wokuButhelela ekupheleni komnyaka."},{"book":"U-Eksodasi","chapter":"34","verse":"23","text":"Kathathu ngomnyaka bonke abesilisa bakho kumele babonakale phambi kukaThixo Wobukhosi, uNkulunkulu ka-Israyeli."},{"book":"U-Eksodasi","chapter":"34","verse":"24","text":"Ngizaxotsha izizwe eziphambi kwenu njalo ngiqhelise ilizwe lenu, kakho ozahawukela ilizwe lenu ngesikhathi lisiyabonakala kathathu ngomnyaka phambi kukaThixo uNkulunkulu wenu."},{"book":"U-Eksodasi","chapter":"34","verse":"25","text":"Linganikeli igazi lomhlatshelo kimi ndawonye laloba yini elemvubelo, njalo akungabi lomhlatshelo woMkhosi wePhasika ogcinwa kuze kuse."},{"book":"U-Eksodasi","chapter":"34","verse":"26","text":"Lethani okolibo kwenu okuhle kakhulu endlini kaThixo uNkulunkulu wenu."},{"book":"U-Eksodasi","chapter":"34","verse":"27","text":"UThixo wasesithi kuMosi, “Loba amazwi la, ngoba ngamazwi la sengenze isivumelwano lawe kanye lo-Israyeli.”"},{"book":"U-Eksodasi","chapter":"34","verse":"28","text":"UMosi wayekhonale loThixo insuku ezingamatshumi amane lobusuku obungamatshumi amane engadli sinkwa kumbe ukunatha amanzi. Amazwi esivumelwano ayimiThetho eliTshumi, wawaloba ezibhebhedwini zamatshe."},{"book":"U-Eksodasi","chapter":"34","verse":"29","text":"Kwathi lapho uMosi esehla entabeni yeSinayi ephethe izibhebhedu ezimbili zamatshe obufakazi, wayengazi ukuthi ubuso bakhe babukhazimula ngenxa yokuthi wayekhulume loThixo."},{"book":"U-Eksodasi","chapter":"34","verse":"30","text":"Kwathi u-Aroni labo bonke abako-Israyeli bebona uMosi, ubuso bakhe bukhazimula, besaba ukusondela kuye."},{"book":"U-Eksodasi","chapter":"34","verse":"31","text":"Kodwa uMosi wababiza; ngakho u-Aroni lezinduna zonke zabantu beza kuye, wakhuluma labo."},{"book":"U-Eksodasi","chapter":"34","verse":"32","text":"Emva kwalokho bonke abako-Israyeli basondela kuye wabanika yonke imilayo kaThixo ayemuphe yona entabeni yeSinayi."},{"book":"U-Eksodasi","chapter":"34","verse":"33","text":"UMosi eseqedile ukukhuluma labo, wamboza ubuso bakhe ngeveli."},{"book":"U-Eksodasi","chapter":"34","verse":"34","text":"Kodwa kwakusithi lapho esengena ukuba abe phambi kukaThixo ukuze akhulume laye, wayelisusa iveli aze aphume. Wayesithi angaphuma, njalo esebatshelile abako-Israyeli lokho ayekulayiwe,"},{"book":"U-Eksodasi","chapter":"34","verse":"35","text":"babebona ukuthi ubuso bakhe babukhazimula. Lapho-ke uMosi wayebumboza njalo ubuso bakhe ngeveli aze angene esiyakhuluma loThixo."}]}