{"data":[{"book":"Chakruok","chapter":"18","verse":"1","text":"Jehova Nyasaye nofwenyore ne Ibrahim machiegni kod yiende madongo mag Mamre kane obet e dho hembe kar odiechiengʼ tir."},{"book":"Chakruok","chapter":"18","verse":"2","text":"Ibrahim notingʼo wangʼe malo kendo noneno ji adek machwo kochungʼ bute. Kane onenogi, noringo matek koa e dho hema mondo oromnegi kendo nopodho piny auma e nyimgi."},{"book":"Chakruok","chapter":"18","verse":"3","text":"Nowacho niya, “Ruodha ka ayudo ngʼwono e wangʼi, to kik ikadh jatichni."},{"book":"Chakruok","chapter":"18","verse":"4","text":"Rituru mondo okel pi matin, mondo uluokgo tiendu eka uywe e tiend yien-ni."},{"book":"Chakruok","chapter":"18","verse":"5","text":"We ayudnue chiemo moro matin mondo ucham omednu teko eka udhi nyime gi wuodhu mosekelou ir misumbauni.”"},{"book":"Chakruok","chapter":"18","verse":"6","text":"Omiyo Ibrahim noreto kadhi ir Sara ei hema mowachone niya, “Kaw mogo mayom gorogoro adek, idwale kendo itedgo makati piyo piyo.”"},{"book":"Chakruok","chapter":"18","verse":"7","text":"Eka noringo odhi e dipo kendo noyiero nyarwath mopugno kendo nomiyo jatich molose piyo."},{"book":"Chakruok","chapter":"18","verse":"8","text":"Eka Ibrahim nokawo mo gi chak mar adila kod ring nyarwath mane osetedi maber mi oketogi e nyimgi. Kane gichiemo, Ibrahim nochungʼ butgi e tiend yath."},{"book":"Chakruok","chapter":"18","verse":"9","text":"Negipenjo Ibrahim niya, “Ere Sara chiegi?” Ibrahim nodwokogi niya, “En ei hema.”"},{"book":"Chakruok","chapter":"18","verse":"10","text":"Eka achiel kuomgi nowacho niya, “Adier anaduog iri e kinde maka ma higa mabiro kendo Sara chiegi biro nywolo nyathi ma wuowi.”"},{"book":"Chakruok","chapter":"18","verse":"11","text":"Ibrahim kod Sara nosebedo moti kendo hikgi noniangʼ kendo ndalo Sara mag nywol nosekadho."},{"book":"Chakruok","chapter":"18","verse":"12","text":"Omiyo Sara nohum kanyiero gie chunye niya, “Bende ma ditimre adier ka an kod ruodha wasedoko joma oti ka ma?”"},{"book":"Chakruok","chapter":"18","verse":"13","text":"Eka Jehova Nyasaye nopenjo Ibrahim niya, “Angʼo momiyo Sara nonyiero kawacho ni, ‘Bende danywol nyathi kaka asetini?’"},{"book":"Chakruok","chapter":"18","verse":"14","text":"Bende nitie gimoro amora matek ne Jehova Nyasaye? Abiro duogo iri e kinde mowinjore e higa mabiro kendo Sara biro nywolo nyathi ma wuowi.”"},{"book":"Chakruok","chapter":"18","verse":"15","text":"Omiyo Sara noluor mokwer niya, “Ne ok anyiero.”"},{"book":"Chakruok","chapter":"18","verse":"16","text":"Kane jogo owuok mondo odhi, Ibrahim nowuok kodgi ka kowogi ka gichomo Sodom."},{"book":"Chakruok","chapter":"18","verse":"17","text":"Eka Jehova Nyasaye nowacho niya, “Bende dapand ne Ibrahim gima adwaro timo?"},{"book":"Chakruok","chapter":"18","verse":"18","text":"Adieri Ibrahim biro bedo oganda maduongʼ kendo maratego, kendo ogendini duto manie piny nogwedhi nikech en."},{"book":"Chakruok","chapter":"18","verse":"19","text":"Nimar aseyiere mondo ochik nyithinde kod nyikwaye mondo oluw yore Jehova Nyasaye ka gitimo timbe mabeyo kendo makare. Kamano Jehova Nyasaye biro timo ne Ibrahim gik moko duto mane osingone.”"},{"book":"Chakruok","chapter":"18","verse":"20","text":"Eka Jehova Nyasaye nowacho niya, “Ywak mi ywaknego Sodom gi Gomora duongʼ kendo richogi ngʼeny,"},{"book":"Chakruok","chapter":"18","verse":"21","text":"kuom mano abiro dhi mondo ane ka gik magisetimo richo kaka ywak osechopo ira, eka abiro ngʼeyo adiera.”"},{"book":"Chakruok","chapter":"18","verse":"22","text":"Jogo nowuok kendo negiluwo yo madhi Sodom, to Jehova Nyasaye nodongʼ kochungʼ e nyim Ibrahim."},{"book":"Chakruok","chapter":"18","verse":"23","text":"Eka Ibrahim nosudo machiegni kode kendo openjo niya, “Bende ditiek joma kare machal gi joma timbegi richo?"},{"book":"Chakruok","chapter":"18","verse":"24","text":"Kaponi nitie ji piero abich maonge ketho e dalano? Dikethe koso diweye nikech ngima ji makare piero abichgo?"},{"book":"Chakruok","chapter":"18","verse":"25","text":"Ok dineg joma onge ketho machal gi joma oketho, adier ok inyal timo kamano nikech kaponi itimo kamano to joma onge ketho diyud kum mana maromre gi joma nigi ketho. To mano ok nyalre nikech jangʼad bura nyaka ngʼad bura kare?”"},{"book":"Chakruok","chapter":"18","verse":"26","text":"Eka Jehova Nyasaye nowacho niya, “Ka ayudo ji piero abich maonge ketho e dala mar Sodom, to abiro reso dalano nikech joma onge kethogo.”"},{"book":"Chakruok","chapter":"18","verse":"27","text":"Eka Ibrahim nowacho kendo niya, “Kaka koro asebedo gichir ma awuoyo gi Ruoth Nyasaye, kata obedo ni ok an gimoro to makmana lowo kod buru."},{"book":"Chakruok","chapter":"18","verse":"28","text":"To ka dipo ni kwan joma onge ketho oromo mana ji piero angʼwen gabich, dikech dalano nikech ji abich kende?”"},{"book":"Chakruok","chapter":"18","verse":"29","text":"Ibrahim nomedo wuoyo kode kendo niya, “To ka dipo ni ji piero angʼwen kende ema oyudore kanyo?”"},{"book":"Chakruok","chapter":"18","verse":"30","text":"Eka Ibrahim nomedo wachone niya, “Kik isin koda, to weya aweya awuo. To ka dipo ni ji piero adek ema oyudi e dalano?”"},{"book":"Chakruok","chapter":"18","verse":"31","text":"Ibrahim nowacho niya, “Kaka koro asebedo gi chir ma wuoyo gi Ruoth Nyasaye, angʼoma ditim ka ji piero ariyo ema oyudore e dalano?”"},{"book":"Chakruok","chapter":"18","verse":"32","text":"Eka Ibrahim nowacho niya, “Mad Jehova Nyasaye kik sin koda, to oyie awach wach achiel mogik. Ka dipo ni ji apar kende ema oyudi e dalano?”"},{"book":"Chakruok","chapter":"18","verse":"33","text":"Kane Jehova Nyasaye osetieko wuoyo kod Ibrahim, nowuok kendo Ibrahim nodok dala."}]}