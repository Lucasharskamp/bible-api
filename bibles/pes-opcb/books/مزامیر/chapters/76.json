{"data":[{"book":"مزامیر","chapter":"76","verse":"1","text":"خدا در سرزمین یهودا معروف است! نام او در اسرائیل بزرگ است!"},{"book":"مزامیر","chapter":"76","verse":"2","text":"خانهٔ خدا در اورشلیم است. او در کوه صهیون مسکن دارد."},{"book":"مزامیر","chapter":"76","verse":"3","text":"او در آنجا تیر و کمان دشمن را شکست و شمشیر و سپر جنگی او را خرد کرد."},{"book":"مزامیر","chapter":"76","verse":"4","text":"خداوندا، تو عظیم‌تر و پرشکوهتر از تمامی کوههای بلند هستی!"},{"book":"مزامیر","chapter":"76","verse":"5","text":"دشمنان نیرومند ما غارت شده، به خواب مرگ فرو رفتند. دیگر هیچ‌کس نمی‌تواند دست خود را بر ضد ما بلند کند."},{"book":"مزامیر","chapter":"76","verse":"6","text":"ای خدای یعقوب، وقتی تو آنها را نهیب زدی، ارابه‌ها و اسبانشان سرجای خود خشک شدند."},{"book":"مزامیر","chapter":"76","verse":"7","text":"خدایا، تو بسیار مهیب هستی! وقتی غضبناک می‌شوی، کیست که تواند در حضورت بایستد؟"},{"book":"مزامیر","chapter":"76","verse":"8","text":"وقتی از آسمان دشمنانت را محکوم کردی، زمین لرزید و در برابرت سکوت کرد."},{"book":"مزامیر","chapter":"76","verse":"9","text":"خدایا، تو برای داوری مردمان شرارت‌پیشه برمی‌خیزی تا ستمدیدگان زمین را رهایی بخشی."},{"book":"مزامیر","chapter":"76","verse":"10","text":"خشم انسان جز اینکه منجر به ستایش تو شود، نتیجهٔ دیگری ندارد؛ تو خشم او را مهار می‌کنی و از آن برای نمایاندن قدرت خود استفاده می‌نمایی."},{"book":"مزامیر","chapter":"76","verse":"11","text":"آنچه را برای خدا نذر کرده‌اید بجا آورید. ای همسایگان اسرائیل، برای خداوندی که عظیم و مهیب است، هدایا بیاورید."},{"book":"مزامیر","chapter":"76","verse":"12","text":"او حاکمان مغرور را نابود می‌کند و در دل پادشاهان جهان وحشت ایجاد می‌نماید."}]}