{"data":[{"book":"مَتِي","chapter":"18","verse":"1","text":"نَ تّمُي عِسَ قْشِرَبِرّيٍ نَشَ عٍ مَسٌ عِسَ رَ، عٍ عَ مَشْرِن، «ندٍ بِنيَشِ دَنفِ بِرِن نَ عَلَ شَ مَنفّيَ نِينِ بُن مَ؟»"},{"book":"مَتِي","chapter":"18","verse":"2","text":"عِسَ نَشَ دِ مّدِ ندٍ شِلِ، عَ عَ تِ عٍ تَفِ،"},{"book":"مَتِي","chapter":"18","verse":"3","text":"عَ عَ مَسٍن عٍ بّ، «ﭑ شَ نْندِ قَلَ وٌ بّ، شَ وٌ مُ وٌ يّتّ مَفٌرٌ، وٌ لُ عَلْ دِ مّدِيٍ، وٌ مُ سٌمَ عَلَ شَ مَنفّيَ نِينِ بُن مَ."},{"book":"مَتِي","chapter":"18","verse":"4","text":"نَ كُي، مِشِ يٌ نَشَن عَ يّتّ مَفٌرٌ مَ عَلْ دِ مّدِ، نَ نَن قِندِشِ مِشِ شُنفبٍ رَ دَنفِ بِرِن نَ عَلَ شَ مَنفّيَ نِينِ بُن مَ."},{"book":"مَتِي","chapter":"18","verse":"5","text":"مِشِ يٌ نَشَن يِ دِ مّدِ مْولِ رَ سّنّمَ ﭑ شِلِ رَ، نَ كَنيِ بَرَ ﭑ تَن يّتّ يَتِ رَ سّنّ.»"},{"book":"مَتِي","chapter":"18","verse":"6","text":"«مِشِ يٌ يِ مِشِ شُرِ كٍرٍن نَتَنتَن، نَشَن دَنشَنِيَشِ ﭑ مَ، عَ قِسَ نَ كَنيِ بّ فّمّ بِنيٍ شَ شِرِ عَ كْن مَ، عَ رَ سِن بَا مَ."},{"book":"مَتِي","chapter":"18","verse":"7","text":"فبَلٌي نَ دُنِحَ مِشِيٍ بّ عٍ شَ مَرَتَنتَنيِ شَ قٍ رَ. عَ قّيرّ مُ نَ تَن، قٌ مَرَتَنتَنيِ شَ مِنِ، كْنْ فبَلٌي نَ مِشِ بّ نَشَن قِندِ مَ نَ سَابُي رَ."},{"book":"مَتِي","chapter":"18","verse":"8","text":"شَ عِ بّلّشّ، شَ نَ مُ عِ سَنيِ قِندِ عِ رَتَنتَنسٍ رَ، عَ بٌلٌن، عِ عَ وْلّ. عِ سٌقٍ عَرِيَننَ عِ بّلّشّ، شَ نَ مُ عِ سَنيِ بٌلٌنشِ، نَ قِسَ عِ بّ دِنّ عِ بّلّشّ قِرِن نُن عِ سَنيِ قِرِن لُشِ نَ، كْنْ عِ وٌلِ يَهَننَمَ، تّ مُ شُبٍنمَ دّننَشّ."},{"book":"مَتِي","chapter":"18","verse":"9","text":"شَ عِ يَ قِندِ عِ رَتَنتَنسٍ رَ، عَ بَ نَ، عِ عَ وْلّ. عِ سٌقٍ عَرِيَننَ عِ يَ كٍرٍن كَنَشِ، نَ قِسَ عِ بّ دِنّ عِ يَ قِرِن لُ نَ، كْنْ عِ وٌلِ يَهَننَمَ.»"},{"book":"مَتِي","chapter":"18","verse":"10-11","text":"«وٌ نَشَ يٌ يِ مِشِ شُرِ سٍسٍ مَ، بَرِ مَ ﭑ شَ عَ قَلَ وٌ بّ، عٍ شَ مَلٍكّيٍ ﭑ بَبَ يَتَفِ تٌمَ تّمُي بِرِن، نَشَن نَ عَرِيَننَ.»"},{"book":"مَتِي","chapter":"18","verse":"12","text":"«وٌ عَ تٌشِ دِ؟ شَ يّشّي كّمّ نَ مِشِ ندٍ يِ رَ، كٍرٍن قَ لْي عٍ يَ مَ، عَ مُ نَ يّشّي تٌنفٌ سٌلٌمَنَانِ نُن سٌلٌمَنَانِ لُمَ شّ فٍيَ قَرِ، عَ سِفَ نَ كٍرٍنيِ قٍندٍ؟"},{"book":"مَتِي","chapter":"18","verse":"13","text":"ﭑ شَ نْندِ قَلَ وٌ بّ، شَ عَ سَ عَ تٌ، عَ حّلّشِنمَ نّ نَ يّشّي كٍرٍنيِ شَ قٍ رَ، دَنفِقٍ يّشّي تٌنفٌ سٌلٌمَنَانِ نُن سٌلٌمَنَانِ بٌورٍ رَ، نَشٍيٍ مُ لْي."},{"book":"مَتِي","chapter":"18","verse":"14","text":"عَ نَ نَ كِ نّ قَن، وٌ بَبَ نَشَن نَ عَرِيَننَ، عَ مُ تِنمَ يِ مِشِ شُرِ سٍسٍ شَ لْي.»"},{"book":"مَتِي","chapter":"18","verse":"15","text":"«شَ عِ نفَشَكٍرٍنيِ بَرَ هَاكّ سْتْ عِ رَ، سِفَ، وٌ قِرِن شَ سَ لُ يِرٍ كٍرٍن، عِ شَ عَ مَسٍن عَ بّ عَ تَنتَنشِ كِ نَشّ. شَ عَ سَ عِ شُي مّ، عِ نفَشَكٍرٍنيِ بَرَ رَفبِلٍن عِ مَ."},{"book":"مَتِي","chapter":"18","verse":"16","text":"كْنْ شَ عَ تٌندِ عِ شُي مّدٍ، عِ شَ مِشِ كٍرٍن شَ نَ مُ مِشِ قِرِن قٍن، وٌ بِرِن شَ سِفَ عَ يِرٍ عَلَكٌ كِيتِ شَ سَ سٍيدٍ قِرِن، شَ نَ مُ سٍيدٍ سَشَن شُي مَ."},{"book":"مَتِي","chapter":"18","verse":"17","text":"شَ عَ تٌندِ نٍيٍ قَن شُي مّدٍ، نَ قٍ مَسٍن دَنشَنِيَتْي حَمَ بّ. شَ عَ تٌندِ دَنشَنِيَتْي حَمَ شُي قَن مّدٍ، عَ شَ لُ وٌ بّ عَلْ كَاقِرِ، شَ نَ مُ عَ رَ، دُوتِ مَشِلِ."},{"book":"مَتِي","chapter":"18","verse":"18","text":"ﭑ شَ عَ قَلَ وٌ بّ عَ نْندِ كِ مَ، وٌ نَ نَشَن شِرِ دُنِحَ، عَ شِرِ مَ نّ كٌورٍ قَن مَ. وٌ نَ نَشَن قُلُن دُنِحَ، عَ قُلُنمَ نّ كٌورٍ قَن مَ."},{"book":"مَتِي","chapter":"18","verse":"19","text":"ﭑ مَن شَ عَ قَلَ وٌ بّ، شَ مِشِ قِرِن لَن قٍقٍ مَ وٌ يَ مَ يِ دُنِحَ مَ، عٍ عَلَ مَشَندِ، ﭑ بَبَ نَشَن نَ عَرِيَننَ، عَ نَ قٍ رَبَمَ نّ عٍ بّ."},{"book":"مَتِي","chapter":"18","verse":"20","text":"مِشِ قِرِن، شَ نَ مُ عَ رَ مِشِ سَشَن نُ مَلَن ﭑ شِلِ رَ دّدّ، ﭑ نَ عٍ يَ مَ.»"},{"book":"مَتِي","chapter":"18","verse":"21","text":"نَ تّمُي، ثِيّرِ نَشَ عَ مَسٌ عِسَ رَ، عَ عَ قَلَ عَ بّ، «ﭑ مَرِفِ، ﭑ لَنمَ ﭑ شَ دِحّ ﭑ نفَشَكٍرٍنيِ شَ هَاكّ مَ سَنمَيَ يٍرِ؟ هَن سَنمَيَ سٌلٌقٍرٍ؟» عِسَ نَشَ عَ يَابِ،"},{"book":"مَتِي","chapter":"18","verse":"22","text":"«ﭑ شَ عَ قَلَ عِ بّ، سَنمَيَ سٌلٌقٍرٍ شَ مُ عَ رَ دٍ! عِ شَ دِحّ عَ مَ سَنمَيَ سٌلٌقٍرٍ دْشْ تٌنفٌ سٌلٌقٍرٍ.»"},{"book":"مَتِي","chapter":"18","verse":"23","text":"«عَلَ شَ مَنفّيَ مَنِيَشِ مَنفّ ندٍ نَن نَ، نَشَن نُ وَ مَ عَ شَ كْبِرِ قٍ يَ عِبَقٍ عَ تَن نُن عَ شَ وَلِكّيٍ تَفِ."},{"book":"مَتِي","chapter":"18","verse":"24","text":"عَ تٌ عَ قْلْ، عٍ نَشَ قَ عَ شَ وَلِكّ ندٍ رَ عَ شْن، مَنفّ شَ دٌنِ نُ نَشَن مَ هَن فبٍتِ كِلٌ وُلُ كّمّ سَشَن، كِلٌ وُلُ تٌنفٌ نَانِ."},{"book":"مَتِي","chapter":"18","verse":"25","text":"كٌنيِ تٌ مُ نُ نْمَ عَ شَ دٌنِ قِدٍ، عَ شَ مَنفّ نَشَ يَامَرِ قِ، عَ تَن يٌ، عَ شَ فِنّ يٌ، عَ شَ دِيٍ يٌ، عٍ نُن عَ هَرِفٍ بِرِن شَ مَتِ عَلَكٌ نَ دٌنِ شَ قِ."},{"book":"مَتِي","chapter":"18","verse":"26","text":"نَ وَلِكّ نَشَ عَ عِفٌرٌ بْشِ، عَ سُيِدِ مَنفّ بّ، عَ عَ مَشَندِ، ‹يَندِ، دِحّ ﭑ مَ. ﭑ قَمَ عِ شَ دٌنِ بِرِن قِدٍ.›"},{"book":"مَتِي","chapter":"18","verse":"27","text":"نَ كُي، مَنفّ نَشَ كِنِكِنِ عَ شَ وَلِكّ مَ، عَ دِحّ نَ دٌنِ بِرِن مَ، عَ عَ شَ وَلِكّ رَبّحِن.»"},{"book":"مَتِي","chapter":"18","verse":"28","text":"«كْنْ عَ تَن وَلِكّ تٌ مِنِ، عَ نَشَ عَ بٌورٍ وَلِكّ ندٍ تٌ عَ شَ فبٍتِ كِلٌ تَفِ دٌنِ نُ نَ نَشَن مَ. عَ نَشَ بَفَن عَ مَ، عَ عَ كْنيِ دٍكُن، عَ سْنشْ عَ رَ، ‹ﭑ مَ دٌنِ قِ!›"},{"book":"مَتِي","chapter":"18","verse":"29","text":"عَ بٌورٍ نَشَ سُيِدِ عَ بّ، عَ عَ مَشَندِ، ‹يَندِ، دِحّ ﭑ مَ. ﭑ عِ شَ دٌنِ قِمَ.›"},{"book":"مَتِي","chapter":"18","verse":"30","text":"كْنْ عَ نَشَ تٌندِ. عَ نَشَ عَ رَ سٌ فٍيلِ كُي، عَ شَ لُ مّننِ هَن عَ شَ فّ دٌنِ قِدٍ.»"},{"book":"مَتِي","chapter":"18","verse":"31","text":"«عَ بٌورٍ وَلِكّيٍ تٌ نَ تٌ، عٍ نَشَ كِنِكِنِ. عٍ نَشَ نَ بِرِن دّنتّفّ سَ مَنفّ بّ نَشَن نُ عٍ بِرِن شُن مَ."},{"book":"مَتِي","chapter":"18","verse":"32","text":"نَ كُي، مَنفّ نَشَ نَ وَلِكّ سِنفٍ شِلِ، عَ عَ قَلَ عَ بّ، ‹عِ تَن وَلِكّ كٌبِ! عِ تٌ ﭑ مَيَندِ، ﭑ تَن دِحّ نّ عِ شَ دٌنِ بِرِن مَ."},{"book":"مَتِي","chapter":"18","verse":"33","text":"عَ دِ، عَ مُ لَنمَ شّ نُ عِ قَن شَ كِنِكِنِ عِ بٌورٍ مَ، عَلْ ﭑ كِنِكِنِشِ عِ تَن مَ كِ نَشّ؟›"},{"book":"مَتِي","chapter":"18","verse":"34","text":"عَ شَ مَنفّ تٌ شْنْ عَ مَ، عَ نَشَ عَ سٌ كْسِبِلِيٍ يِ، عٍ شَ عَ سَ فٍيلِ، عٍ شَ عَ حَشَنكَتَ هَن عَ شَ فّ دٌنِ بِرِن قِدٍ.»"},{"book":"مَتِي","chapter":"18","verse":"35","text":"«ﭑ بَبَ نَشَن نَ عَرِيَننَ، عَ نَ نَن نِيَمَ وٌ قَن نَ، شَ وٌ مُ دِحّ وٌ نفَشَكٍرٍنيِ مَ وٌ بْحّ بِرِن نَ.»"}]}