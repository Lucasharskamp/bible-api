{"data":[{"book":"1 Samaʼila","chapter":"8","verse":"1","text":"Da Sama’ila ya tsufa, sai ya naɗa ’ya’yansa maza su zama alƙalan Isra’ila."},{"book":"1 Samaʼila","chapter":"8","verse":"2","text":"Sunan ɗansa na fari Yowel, na biyu kuwa Abiya. Suka yi alƙalanci a Beyersheba."},{"book":"1 Samaʼila","chapter":"8","verse":"3","text":"Amma ’ya’yansa ba su bi hanyar mahaifinsu ba. Suka mai da hankalinsu ga neman kuɗi da cin hanci, suna kuma danne gaskiya."},{"book":"1 Samaʼila","chapter":"8","verse":"4","text":"Sai dukan shugabannin Isra’ila suka taru suka zo wurin Sama’ila a Rama."},{"book":"1 Samaʼila","chapter":"8","verse":"5","text":"Suka ce masa, “Ka tsufa, ’ya’yanka kuma ba sa bin hanyarka, saboda haka sai ka naɗa sarkin da zai bi da mu kamar yadda sauran ƙasashe suke da su.”"},{"book":"1 Samaʼila","chapter":"8","verse":"6","text":"Amma Sama’ila bai ji daɗi sa’ad da suka ce, “Ka ba mu sarki da zai bi da mu.” Sai ya yi addu’a ga Ubangiji."},{"book":"1 Samaʼila","chapter":"8","verse":"7","text":"Ubangiji kuwa ya ce masa, “Ka saurari dukan maganganun da mutanen suke gaya maka. Ai, ba kai ba ne suka ƙi, ni ne suka ƙi in zama sarkinsu."},{"book":"1 Samaʼila","chapter":"8","verse":"8","text":"Haka suka yi daga tun daga ranar da na fitar da su daga Masar har zuwa yau, suka ƙi ni, suka bauta wa waɗansu alloli, haka ma suke yi maka."},{"book":"1 Samaʼila","chapter":"8","verse":"9","text":"Yanzu ka saurare su amma ka yi musu kashedi sosai, ka sa su san abin da sarkin da zai bi da su zai yi.”"},{"book":"1 Samaʼila","chapter":"8","verse":"10","text":"Sama’ila kuwa ya ce wa mutanen da suke roƙo yă naɗa musu sarki dukan abin da Ubangiji ya faɗa."},{"book":"1 Samaʼila","chapter":"8","verse":"11","text":"Ya ce musu, “Ga abin da sarkin da zai yi mulkinku zai yi. Zai kwashe ’ya’yanku yă sa su yi aiki da kekunan yaƙi da dawakansa, waɗansu za su riƙa gudu a gaban keken yaƙinsa."},{"book":"1 Samaʼila","chapter":"8","verse":"12","text":"Zai sa waɗansu su zama shugabannin mutum dubu-dubu da kuma na hamsin-hamsin. Waɗansu za su yi masa noma da girbi. Waɗansu za su ƙera masa makaman yaƙi da kayayyaki don keken yaƙinsa."},{"book":"1 Samaʼila","chapter":"8","verse":"13","text":"Zai sa ’ya’yanku mata yin aikin turare da dafe-dafe da kuma toye-toye."},{"book":"1 Samaʼila","chapter":"8","verse":"14","text":"Zai karɓi gonakinku mafi kyau da gonakin inabinku da gonakin zaitunku yă ba wa ma’aikatansa."},{"book":"1 Samaʼila","chapter":"8","verse":"15","text":"Zai kuma karɓi zakan hatsinku da na inabinku yă ba shugabannin fadarsa da sauran masu hidimarsa."},{"book":"1 Samaʼila","chapter":"8","verse":"16","text":"Zai ƙwace bayinku maza da mata, da shanunku, da jakunanku mafi kyau domin su yi masa aiki."},{"book":"1 Samaʼila","chapter":"8","verse":"17","text":"Zai karɓi zakan dabbobinku, ku kanku za ku zama bayinsa."},{"book":"1 Samaʼila","chapter":"8","verse":"18","text":"Sa’ad da ranar ta zo, za ku yi kuka ku nemi a fishe ku daga sarkin da kuka zaɓa, Ubangiji kuwa ba zai ji ku ba.”"},{"book":"1 Samaʼila","chapter":"8","verse":"19","text":"Amma mutanen suka ƙi jin Sama’ila, sai suka ce, “A’a, mu dai, muna son sarki yă bi da mu.”"},{"book":"1 Samaʼila","chapter":"8","verse":"20","text":"Ta haka za mu zama kamar sauran ƙasashe, mu kasance da sarkin da zai bi da mu, yă tafi tare da mu zuwa yaƙe-yaƙe."},{"book":"1 Samaʼila","chapter":"8","verse":"21","text":"Da Sama’ila ya ji duk maganganun da mutanen suka faɗa, sai ya mayar wa Ubangiji."},{"book":"1 Samaʼila","chapter":"8","verse":"22","text":"Ubangiji kuwa ya ce, “Ka saurare su, ka naɗa masu sarki.”"}]}