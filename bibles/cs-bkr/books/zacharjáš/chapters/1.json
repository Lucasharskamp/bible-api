{"data":[{"book":"Zacharjáš","chapter":"1","verse":"1","text":"Měsíce osmého, léta druhého Dariova, stalo se slovo Hospodinovo k Zachariášovi synu Barachiáše, syna Iddova, proroku, řkoucí:"},{"book":"Zacharjáš","chapter":"1","verse":"2","text":"Rozhněval se Hospodin na otce vaše velice."},{"book":"Zacharjáš","chapter":"1","verse":"3","text":"Protož rci těmto: Takto praví Hospodin zástupů: Navraťte se ke mně, praví Hospodin zástupů, a navrátím se k vám, praví Hospodin zástupů."},{"book":"Zacharjáš","chapter":"1","verse":"4","text":"Nebuďte jako otcové vaši, na něž volávali proroci onino předešlí, říkajíce: Takto praví Hospodin zástupů: Navraťte se nyní od cest svých zlých, i od skutků vašich zlých, ale neuposlechli, ani pozorovali mne, praví Hospodin."},{"book":"Zacharjáš","chapter":"1","verse":"5","text":"Otcové vaši kde jsou? A proroci ti zdali na věky živi jsou?"},{"book":"Zacharjáš","chapter":"1","verse":"6","text":"Ale však slova má a soudové moji, kteréž jsem přikázal služebníkům svým prorokům, zdali nepostihli otců vašich? tak že obrátivše se, řekli: Jakž uložil Hospodin zástupů učiniti nám podlé cest našich, a podlé skutků našich, tak učinil nám."},{"book":"Zacharjáš","chapter":"1","verse":"7","text":"Dne čtyřmecítmého, jedenáctého měsíce, kterýž jest měsíc Šebat, léta druhého Dariova, stalo se slovo Hospodinovo k Zachariášovi synu Barachiáše, syna Iddova, proroku, řkoucí:"},{"book":"Zacharjáš","chapter":"1","verse":"8","text":"Viděl jsem v noci, a aj, muž sedí na koni ryzím, kterýž stál mezi myrtovím, kteréž bylo v dolině, za ním pak koně ryzí, strakaté a bílé."},{"book":"Zacharjáš","chapter":"1","verse":"9","text":"I řekl jsem: Kdo jsou tito, Pane můj? Řekl mi anděl ten, kterýž mluvil se mnou: Já ukáži tobě, kdo jsou tito."},{"book":"Zacharjáš","chapter":"1","verse":"10","text":"Tedy odpovídaje muž ten, kterýž stál mezi myrtovím, řekl: Tito jsou, kteréž poslal Hospodin, aby zchodili zemi."},{"book":"Zacharjáš","chapter":"1","verse":"11","text":"I odpověděli andělu Hospodinovu tomu, kterýž stál mezi myrtovím, a řekli: Zchodili jsme zemi, a aj, všecka země bezpečně bydlí, a pokoje užívá."},{"book":"Zacharjáš","chapter":"1","verse":"12","text":"Tedy odpověděl anděl Hospodinův a řekl: Ó Hospodine zástupů, až dokudž ty se nesmiluješ nad Jeruzalémem a nad městy Judskými, na kteréž jsi hněval se již sedmdesáte let?"},{"book":"Zacharjáš","chapter":"1","verse":"13","text":"I odpověděl Hospodin andělu tomu, kterýž mluvil se mnou, slovy dobrými, slovy potěšitelnými."},{"book":"Zacharjáš","chapter":"1","verse":"14","text":"Tedy řekl mi anděl, kterýž mluvil ke mně: Volej a rci: Takto praví Hospodin zástupů: Horlím pro Jeruzalém a Sion horlením velikým."},{"book":"Zacharjáš","chapter":"1","verse":"15","text":"A hněvám se náramně na ty národy, kteříž mají pokoj; nebo když jsem já se málo rozhněval, oni pomáhali k zlému."},{"book":"Zacharjáš","chapter":"1","verse":"16","text":"Protož takto praví Hospodin: Navrátil jsem se k Jeruzalému milosrdenstvím, dům můj staven bude v něm, praví Hospodin zástupů, a pravidlo vztaženo bude na Jeruzalém."},{"book":"Zacharjáš","chapter":"1","verse":"17","text":"Ještě volej a rci: Takto praví Hospodin zástupů: Ještěť se rozsadí města má pro hojnost dobrého; neboť utěší ještě Hospodin Sion, a vyvolí ještě Jeruzalém."},{"book":"Zacharjáš","chapter":"1","verse":"18","text":"Tedy pozdvihl jsem očí svých, a uzřel jsem, a aj, čtyři rohové."},{"book":"Zacharjáš","chapter":"1","verse":"19","text":"I řekl jsem andělu, kterýž mluvil se mnou: Co jest toto? I řekl mi: To jsou ti rohové, kteříž zmítali Judou, Izraelem a Jeruzalémem."},{"book":"Zacharjáš","chapter":"1","verse":"20","text":"Ukázal mi také Hospodin čtyři kováře."},{"book":"Zacharjáš","chapter":"1","verse":"21","text":"I řekl jsem: Co jdou dělati tito? I mluvil, řka: Tito jsou rohové, kteříž zmítali Judou, tak že žádný nemohl pozdvihnouti hlavy své. Protož přišli tito, aby je přestrašili, a srazili rohy těch národů, kteříž pozdvihli rohu proti zemi Judské, aby ní zmítali."}]}