{"data":[{"book":"ULukha","chapter":"8","verse":"1","text":"Ngemva kwalokho uJesu wahambahamba engena kuleli laleli idolobho lemizi, ememezela izindaba ezinhle zombuso kaNkulunkulu. Abalitshumi lambili babelaye,"},{"book":"ULukha","chapter":"8","verse":"2","text":"kanye labesifazane ababesiliswe emimoyeni emibi lemikhuhlaneni: uMariya (owayethiwa nguMagadalini) okwakuphume kuye amadimoni ayisikhombisa;"},{"book":"ULukha","chapter":"8","verse":"3","text":"uJowana umkaTshuza, umlawuli wendlu kaHerodi; uSusana labanye abanengi. Abesifazane laba babebasiza ngabakuswelayo."},{"book":"ULukha","chapter":"8","verse":"4","text":"Kwathi sekubuthana ixuku labantu elikhulu labantu besiza kuJesu beqhamuka emadolobheni atshiyeneyo wabatshela lo umzekeliso:"},{"book":"ULukha","chapter":"8","verse":"5","text":"“Umlimi waphuma wayahlanyela. Wathi elokhu eyihaza inhlanyelo, eyinye yawela endleleni; yanyathelwa, izinyoni zemoyeni zayidobha."},{"book":"ULukha","chapter":"8","verse":"6","text":"Eyinye yawela edwaleni, yathi isathi iyakhula yabuna ngoba yayingelabumanzi."},{"book":"ULukha","chapter":"8","verse":"7","text":"Eyinye inhlanyelo yawela phakathi kwameva, akhula kanye layo ayiminyezela."},{"book":"ULukha","chapter":"8","verse":"8","text":"Eyinye inhlanyelo yawela emhlabathini ovundileyo. Yakhula yathela amabele, yanda ngekhulu.”"},{"book":"ULukha","chapter":"8","verse":"9","text":"Abafundi bakhe bambuza ukuthi umzekeliso lowo wawusitshoni."},{"book":"ULukha","chapter":"8","verse":"10","text":"Wathi, “Ulwazi lwemfihlo yombuso kaNkulunkulu seluphiwe lina, kodwa kwabanye ngikhuluma kubo ngemizekeliso, ukuze kuthi,"},{"book":"ULukha","chapter":"8","verse":"11","text":"Nansi ingcazelo yomzekeliso: Inhlanyelo iyilizwi likaNkulunkulu."},{"book":"ULukha","chapter":"8","verse":"12","text":"Labo abasendleleni ngabalizwayo, kodwa uSathane eze alihluthune ilizwi ezinhliziyweni zabo, ukuze bangakholwa basindiswe."},{"book":"ULukha","chapter":"8","verse":"13","text":"Labo abasokhetheni ngabemukela ilizwi ngentokozo nxa belizwa, kodwa kabalampande. Bayakholwa okwesikhatshana, kodwa kuthi ngesikhathi sobunzima bawe."},{"book":"ULukha","chapter":"8","verse":"14","text":"Inhlanyelo eyawela emeveni imele labo abezwayo, kodwa baqhubeke ngeyabo indlela bakhanywe yizinhlupheko zempilo, inotho kanye lezikholisisayo, bangabe besakhula baphelele."},{"book":"ULukha","chapter":"8","verse":"15","text":"Kodwa inhlanyelo esemhlabathini ovundileyo imele labo abalenhliziyo enhle, elungileyo, abalizwayo ilizwi, baligcine bathi ngokubambelela bathele izithelo.”"},{"book":"ULukha","chapter":"8","verse":"16","text":"“Kakho olumathisa isibane asifihle ngaphansi kwesitsha kumbe asibeke ngaphansi kombheda. Kodwa usibeka esiqobaneni ukuze labo abangenayo babone ukukhanya."},{"book":"ULukha","chapter":"8","verse":"17","text":"Ngoba kakukho okufihliweyo okungayi kudazululwa, njalo akukho okuthukuziweyo okungayikwaziwa kumbe kuvezwe obala."},{"book":"ULukha","chapter":"8","verse":"18","text":"Ngakho nanzelelani ukuthi lilalela kanjani. Lowo olakho uzakwengezelelwa; lowo ongelakho lalokho athi ulakho uzakwemukwa.”"},{"book":"ULukha","chapter":"8","verse":"19","text":"Unina kaJesu labafowabo beza ukuzambona, kodwa behluleka ukufinyelela kuye ngenxa yokuminyana kwabantu."},{"book":"ULukha","chapter":"8","verse":"20","text":"Omunye wamtshela wathi, “Unyoko labafowenu bakulindele phandle, bafuna ukukubona.”"},{"book":"ULukha","chapter":"8","verse":"21","text":"Waphendula wathi, “Umama labafowethu yilabo abalizwayo ilizwi likaNkulunkulu balenze.”"},{"book":"ULukha","chapter":"8","verse":"22","text":"Ngelinye ilanga uJesu wathi kubafundi bakhe, “Kasiyeni ngaphetsheya kwechibi.” Basebengena esikepeni bahamba."},{"book":"ULukha","chapter":"8","verse":"23","text":"Bathe belokhu behamba yena walala. Kwafika isiphepho echibini isikepe saqalisa ukugalula, baba sengozini embi."},{"book":"ULukha","chapter":"8","verse":"24","text":"Abafundi bahamba bayamvusa besithi, “Nkosi, Nkosi, sesigalula bo!”"},{"book":"ULukha","chapter":"8","verse":"25","text":"Wababuza abafundi bakhe, wathi, “Kungaphi ukukholwa kwenu?”"},{"book":"ULukha","chapter":"8","verse":"26","text":"Bagwedla isikepe baya emangweni wamaGerazini, okungaphetsheya kwechibi kusuka eGalile."},{"book":"ULukha","chapter":"8","verse":"27","text":"Kwathi uJesu esehla okhunjini wahlangabezwa yindoda eyayiledimoni iqhamuka ngasedolobheni. Indoda le yayisilesikhathi eside ingavunuli zigqoko, ingahlali endlini, kodwa ihlala emathuneni."},{"book":"ULukha","chapter":"8","verse":"28","text":"Yathi ibona uJesu yahlaba umkhosi yazilahla ezinyaweni zakhe iklabalala ngelizwi elikhulu isithi, “Ufuna ukungenzani, Jesu, Ndodana kaNkulunkulu oPhezukonke? Ngiyakuncenga, ungaze wangihlukuluza!”"},{"book":"ULukha","chapter":"8","verse":"29","text":"Ngoba uJesu wayeseyale umoya omubi ukuthi uphume kuleyondoda. Izikhathi ezinengi wawumbamba, kuthi loba ebotshwe ngamaketane ezandleni lezinyaweni njalo elindiwe, wayewaqamula amaketane idimoni limuse enkangala."},{"book":"ULukha","chapter":"8","verse":"30","text":"UJesu wambuza wathi, “Ungubani ibizo lakho?”"},{"book":"ULukha","chapter":"8","verse":"31","text":"Amncenga ukuthi angawalayi ukuthi ayewolokohlela emgodini ongelamkhawulo."},{"book":"ULukha","chapter":"8","verse":"32","text":"Umhlambi omkhulu wengulube wawusidla khonapho eceleni koqaqa. Amadimoni amncenga uJesu ukuthi awavumele ukuyangena engulubeni, laye wawavumela."},{"book":"ULukha","chapter":"8","verse":"33","text":"Amadimoni aphuma endodeni ayangena ezingulubeni, umhlambi wathi zimu usehlela eliweni lodonga wangena echibini wagalula."},{"book":"ULukha","chapter":"8","verse":"34","text":"Labo ababezelusile bonela ukubona okwasekwenzakele babaleka bayabika edolobheni lemangweni wakhona,"},{"book":"ULukha","chapter":"8","verse":"35","text":"abantu basebeqonda khonale ukuyabona okwasekwenzakele. Bathi befika kuJesu bayifumana indoda okwakukhutshwe kuyo amadimoni ihlezi ezinyaweni zikaJesu, igqokile njalo ingqondo isibuyile; besaba kakhulu."},{"book":"ULukha","chapter":"8","verse":"36","text":"Labo ababebonile kusenzakala batshela abantu ukuthi indoda eyayiphethwe lidimoni yasiliswa njani."},{"book":"ULukha","chapter":"8","verse":"37","text":"Kwasekusithi bonke abantu bomango wamaGerazini bamcela uJesu ukuthi kasuke kubo ngoba babekhulelwa yikwesaba. Ngakho wangena esikepeni wahamba."},{"book":"ULukha","chapter":"8","verse":"38","text":"Indoda leyo eyakhutshwa amadimoni yamncenga ukuthi ahambe layo, kodwa uJesu wala wathi,"},{"book":"ULukha","chapter":"8","verse":"39","text":"“Buyela ekhaya uyefakaza ukuthi uNkulunkulu ukwenzeleni.” Yikho indoda yahamba yafakaza kulolonke idolobho konke uJesu ayeyenzele khona."},{"book":"ULukha","chapter":"8","verse":"40","text":"Kwathi uJesu esebuyile wahlangabezwa lixuku labantu elikhulu, ngoba bonke babemlindele."},{"book":"ULukha","chapter":"8","verse":"41","text":"Indoda eyayithiwa nguJayirosi, umbusi wesinagogu, yeza yazilahla ezinyaweni zikaJesu, imncenga ukuthi eze endlini yayo"},{"book":"ULukha","chapter":"8","verse":"42","text":"ngoba indodakazi yayo eyodwa zwi, intombazana eyayileminyaka elitshumi lambili, yayisifa."},{"book":"ULukha","chapter":"8","verse":"43","text":"Khonapho kwakulowesifazane owayeseleminyaka elitshumi lambili esopha kodwa kungekho owayengamelapha."},{"book":"ULukha","chapter":"8","verse":"44","text":"Weza ngemva kukaJesu wathinta umphetho wesembatho sakhe, masinyane nje ukopha kwahle kwaphela."},{"book":"ULukha","chapter":"8","verse":"45","text":"UJesu wabuza wathi, “Ngubani ongithintileyo?”"},{"book":"ULukha","chapter":"8","verse":"46","text":"Kodwa uJesu wathi, “Ukhona ongithintileyo; ngiyazi ukuthi amandla aphumile kimi.”"},{"book":"ULukha","chapter":"8","verse":"47","text":"Owesifazane esebone ukuthi uzacina eboniwe weza ethuthumela wazilahla ezinyaweni zakhe. Wachaza phambi kwabantu bonke ukuthi kungani wayemthintile uJesu lokuthi wasiliswa njani masinyane."},{"book":"ULukha","chapter":"8","verse":"48","text":"UJesu wasesithi kuye, “Ndodakazi, ukholo lwakho lukusilisile. Hamba ngokuthula.”"},{"book":"ULukha","chapter":"8","verse":"49","text":"Kwathi uJesu elokhu esakhuluma omunye weza evela endlini kaJayirasi umphathi wesinagogu, wafika wathi, “Indodakazi yakho isifile. Ungabe usamhlupha umfundisi.”"},{"book":"ULukha","chapter":"8","verse":"50","text":"UJesu wathi ekuzwa lokhu wathi kuJayirasi, “Ungesabi, kholwa nje kuphela, izasiliswa.”"},{"book":"ULukha","chapter":"8","verse":"51","text":"Wathi esefikile endlini kaJayirasi, kavumelanga muntu ukuthi angene laye ngaphandle kukaPhethro, uJohane loJakhobe, kanye loyise womntwana lonina."},{"book":"ULukha","chapter":"8","verse":"52","text":"Ngalesosikhathi abantu bonke babeqhinqa isililo bekhalela intombazana. UJesu wathi kubo, “Thulani, lingakhali. Kafanga kodwa ulele.”"},{"book":"ULukha","chapter":"8","verse":"53","text":"Bamhleka usulu uJesu ngoba besazi ukuthi intombazana yayisifile."},{"book":"ULukha","chapter":"8","verse":"54","text":"Kodwa wayibamba ngesandla wathi, “Mntanami, vuka!”"},{"book":"ULukha","chapter":"8","verse":"55","text":"Umoya wayo wabuya, masinyane yasukuma yathi lothu! UJesu wasesithi kabamnike ukudla."},{"book":"ULukha","chapter":"8","verse":"56","text":"Abazali bakhe bamangala, kodwa wabalaya ukuthi bangatsheli muntu ngalokho okwakwenzakele."}]}