{"data":[{"book":"Mabasa","chapter":"1","verse":"1","text":"Mubhuku rangu rokutanga, Teofirasi, ndakanyora pamusoro pezvose zvakatanga kuitwa uye nokudzidziswa naJesu"},{"book":"Mabasa","chapter":"1","verse":"2","text":"kusvikira pazuva raakakwidzwa kudenga, shure kwokunge arayira, kubudikidza noMweya Mutsvene, vapostori vaakanga asarudza."},{"book":"Mabasa","chapter":"1","verse":"3","text":"Mushure mokutambudzika kwake, akazviratidza kuvarume ava uye akaratidza zviratidzo zvakasimba zvizhinji zvokuti akanga ari mupenyu. Akaonekwa navo mazuva anopfuura makumi mana uye akataura nezvoumambo hwaMwari."},{"book":"Mabasa","chapter":"1","verse":"4","text":"Pane imwe nguva, paakanga achidya navo, akavarayira achiti, “Musabva muJerusarema, asi mumirire chipo chakavimbiswa naBaba vangu, icho chamakandinzwa ndichitaura pamusoro pacho."},{"book":"Mabasa","chapter":"1","verse":"5","text":"Nokuti Johani akabhabhatidza nemvura, asi mushure mamazuva mashoma muchabhabhatidzwa noMweya Mutsvene.”"},{"book":"Mabasa","chapter":"1","verse":"6","text":"Saka, vakati vaungana pamwe chete, vakamubvunza vakati, “Ishe, mava kuzodzosera ushe kuvaIsraeri panguva ino here?”"},{"book":"Mabasa","chapter":"1","verse":"7","text":"Akati kwavari, “Hazvisi kwamuri kuti muzive nguva kana musi wakatarwa naBaba nesimba ravo pachavo."},{"book":"Mabasa","chapter":"1","verse":"8","text":"Asi muchagamuchira simba kana Mweya Mutsvene auya pamusoro penyu; uye muchava zvapupu zvangu muJerusarema, nomuJudhea mose, nomuSamaria, kusvikira kumigumo yenyika.”"},{"book":"Mabasa","chapter":"1","verse":"9","text":"Mushure mokunge ataura izvi, akakwidzwa kudenga pamberi pameso avo chaipo, uye gore rikamufukidza vakasazomuona."},{"book":"Mabasa","chapter":"1","verse":"10","text":"Vakanga vakatarisisa paakanga achienda, uye pakarepo varume vaviri vakanga vakapfeka nguo chena vakamira pavari."},{"book":"Mabasa","chapter":"1","verse":"11","text":"Vakati kwavari, “Varume veGarirea, makamirireiko pano makatarisa kudenga? Iyeyu Jesu abviswa kwamuri achienda kudenga, achadzokazve sezvamamuona achienda kudenga.”"},{"book":"Mabasa","chapter":"1","verse":"12","text":"Ipapo vakadzokera kuJerusarema vachibva kugomo rinonzi reMiorivhi, rwendo rwezuva reSabata uchibva kuguta."},{"book":"Mabasa","chapter":"1","verse":"13","text":"Vakati vasvika, vakakwira kuimba yapamusoro kukamuri ravaigara. Vakanga varipo vaiti:"},{"book":"Mabasa","chapter":"1","verse":"14","text":"Vakabatana vose pakuramba vachinyengetera, pamwe chete navakadzi uye naMaria mai vaJesu, navanunʼuna vake."},{"book":"Mabasa","chapter":"1","verse":"15","text":"Mumazuva iwayo, Petro akasimuka pakati pavatendi (ungano yaida kusvika zana namakumi maviri)"},{"book":"Mabasa","chapter":"1","verse":"16","text":"akati, “Hama, Rugwaro rwaifanira kuzadziswa rwakataurwa noMweya Mutsvene nomuromo waDhavhidhi pamusoro paJudhasi, uyo akabatsira kutungamirira vaya vakasunga Jesu,"},{"book":"Mabasa","chapter":"1","verse":"17","text":"akanga ari mumwe wedu uye akanga ano mugove muushumiri uhu.”"},{"book":"Mabasa","chapter":"1","verse":"18","text":"(Nomubayiro waakawana nokuda kwokuipa kwake, Judhasi akatenga munda; imomo ndimo maakawira pasi nomusoro, muviri wake ukaputika, ura hwake hukabuda."},{"book":"Mabasa","chapter":"1","verse":"19","text":"Munhu wose akanzwa nezvazvo muJerusarema, saka vakatumidza munda uya nomutauro wavo kuti Akeridhama, ndiko kuti, Munda weRopa.)"},{"book":"Mabasa","chapter":"1","verse":"20","text":"Petro akati, “Nokuti kwakanyorwa mubhuku raMapisarema kuti,"},{"book":"Mabasa","chapter":"1","verse":"21","text":"Naizvozvo zvakafanira kuti kusarudzwe mumwe murume akanga anesu nguva yose Ishe Jesu paaipinda nokubuda pakati pedu,"},{"book":"Mabasa","chapter":"1","verse":"22","text":"kutanga parubhabhatidzo rwaJohani kusvikira panguva yakabviswa Jesu kwatiri. Nokuti mumwe waava anofanira kuva chapupu chokumuka kwake, pamwe chete nesu.”"},{"book":"Mabasa","chapter":"1","verse":"23","text":"Saka vakasarudza varume vaviri vaiti: Josefa ainzi Bhanabhasi (aizivikanwawo sokunzi Jastasi) naMatiasi."},{"book":"Mabasa","chapter":"1","verse":"24","text":"Ipapo vakanyengetera vachiti, “Ishe, munoziva mwoyo yavanhu vose. Tiratidzei pakati pavaviri ava wamasarudza"},{"book":"Mabasa","chapter":"1","verse":"25","text":"kuti atore basa iri roupostori, rakasiyiwa naJudhasi achienda kunzvimbo yake.”"},{"book":"Mabasa","chapter":"1","verse":"26","text":"Ipapo vakakanda mijenya, uye mujenya ukawira kuna Matiasi; saka akawedzerwa kuvapostori vane gumi nomumwe."}]}