{"data":[{"book":"Johannesʼ åpenbaring","chapter":"8","verse":"1","text":"Da Lammet brøt det sjuende seglet, ble det helt stille i himmelen. Stillheten varte i omkring en halv time."},{"book":"Johannesʼ åpenbaring","chapter":"8","verse":"2","text":"Så fikk jeg øye på de sju englene som står for Gud. De fikk hver sin trompet."},{"book":"Johannesʼ åpenbaring","chapter":"8","verse":"3-4","text":"En annen engel kom og stilte seg ved alteret med en gullskål for røkelse. Han ble gitt rikelig med røkelse. Den skulle han ofre på alteret av gull foran tronen, sammen med de bønnene og den tilbedelsen som er blitt sendt opp fra dem som tilhører Gud. Lukten av røkelsen, den som ble ofret sammen med bønnene og tilbedelsen, steg opp til Gud fra skålen i hånden til engelen.8:3-4 Røkelsen fra engelen gjorde at Gud aksepterte menneskene sine bønner og tilbedelse."},{"book":"Johannesʼ åpenbaring","chapter":"8","verse":"5","text":"Engelen fylte så skålen med ild fra alteret og kastet ned den på jorden. Straks begynte det å lyne, drønne av torden, og jorden bevet i jordskjelv."},{"book":"Johannesʼ åpenbaring","chapter":"8","verse":"6","text":"De sju englene gjorde seg beredt til å blåse i sine sju trompeter."},{"book":"Johannesʼ åpenbaring","chapter":"8","verse":"7","text":"Den første engelen blåste i sin trompet. Da kom det hagl og ild blandet med blod som falt ned over jorden. Ilden brente opp en tredjedel av jorden. Alle trær og grønn vegetasjon ble brent opp på den tredjedelen."},{"book":"Johannesʼ åpenbaring","chapter":"8","verse":"8-9","text":"Så blåste den andre engelen i sin trompet. Da ble det kastet noe som så ut som et stort brennende fjell ned i havet. Fjellet forandret en tredjedel av havet til blod. Det drepte alt levende og utslettet alle skip på den tredjedelen av havet."},{"book":"Johannesʼ åpenbaring","chapter":"8","verse":"10","text":"Den tredje engelen blåste nå i sin trompet. Da kom en stor flammende stjerne fra himmelen og falt ned på en tredjedel av elvene og vannkildene."},{"book":"Johannesʼ åpenbaring","chapter":"8","verse":"11","text":"Stjernen ble kalt ”Bitterhet”, for den forurenset en tredjedel av alt vannet på jorden. Mange mennesker døde på grunn av at de hadde drukket forurenset vann."},{"book":"Johannesʼ åpenbaring","chapter":"8","verse":"12","text":"Etter dette blåste den fjerde engelen i sin trompet. Da ble solen, månen og stjernene skadet. De lyste ikke i en tredjedel av tiden. Da var det ikke noe sollys på en tredjedel av dagen. I en tredjedel av natten lyste verken månen eller stjernene."},{"book":"Johannesʼ åpenbaring","chapter":"8","verse":"13","text":"Nå så jeg en ensom ørn fly tvers over himmelen, og jeg hørte den rope med kraftig stemme: ”Ulykken, ulykken, ulykken vil ramme alle som bor på jorden, når de tre siste englene vil blåse i trompetene.”"}]}