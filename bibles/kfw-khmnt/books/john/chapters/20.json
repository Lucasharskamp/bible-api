{"data":[{"book":"John","chapter":"20","verse":"1","text":"Khuoserni ziingtiang ma-ah Mary Magdalene in khuo warmaklai thaanna aleisi, halli thaankhar lungkha thaan makheiya lei-inkhai kha aleimu."},{"book":"John","chapter":"20","verse":"2","text":"Khawa jarra ama'n ataanna Simon Peter khat-um Jisu'n iminriang siamruoi inkhat padiang asiya aleiti, “Inmani'n Pumi kha thaan makheiya inleijei, halli inmani'n Pumi kha hunme inreii eini'n jetmakmijei.”"},{"book":"John","chapter":"20","verse":"3","text":"Khawa jarra Peter li siamruoi inkhatpa khan thaantiang inleisi."},{"book":"John","chapter":"20","verse":"4","text":"Inmani inni'n inleitaansuom, takkha siamruoi inkhatpa in Peter kheella thaankha aleituungmasa;"},{"book":"John","chapter":"20","verse":"5","text":"halli a-ngirra alei enpha khan, ama'n khawa munna linen puon kaneem intha-ah kaomkha aleimu, takkha ama'n suungnga leiluutmak."},{"book":"John","chapter":"20","verse":"6","text":"Simon Peter in anuk juiya ahongnga khat-um thaan suungnga ahongluut; halli linen puon kaneem intha-ah kaomkha ahongmu,"},{"book":"John","chapter":"20","verse":"7","text":"halli alu inkatuomna puonkha akaneem linen puon khale leiom suommu takkha puon bitkha inthep-ah aleiom."},{"book":"John","chapter":"20","verse":"8","text":"Halli thaan katungmasa siamruoi inkhatpa innum aleiluut-ah, ama'n amujei khat-um ngamnajei."},{"book":"John","chapter":"20","verse":"9","text":"Khawa phakhan inmani'n ama kha akathi makheiya inphut aringsik eii iti Pathian chongkha laleijetmu."},{"book":"John","chapter":"20","verse":"10","text":"Halli siamruoi ngaikha in-inn in-inn tiang inleikir."},{"book":"John","chapter":"20","verse":"11","text":"Takkha Mary chu thaan kot-ah a-ngirra alaleichap, ama'n achap pumma thaan suungnga alei-en;"},{"book":"John","chapter":"20","verse":"12","text":"halli ama'n akabang retruo katho marwaan tirton inni'n Jisu kaluong inreiina munna, luthuntiang inkhat halli kethuontiang inkhat in-ongnga kaomkha aleimu."},{"book":"John","chapter":"20","verse":"13","text":"Inmani'n inleiti, “Numeisa, angtia nichapme?”"},{"book":"John","chapter":"20","verse":"14","text":"Hiwa atili, numeisanu khan ahei-inlet, halli Jisu'n ngirra kaomkha aleimu, takkha numeisanu in Jisu eii tia leijetmak."},{"book":"John","chapter":"20","verse":"15","text":"Jisu'n amadiang aleiti, “Numeisa, angtia nang nichapme? Nang tume ni-entok?”"},{"book":"John","chapter":"20","verse":"16","text":"Jisu'n numeisanu diang aleiti, “Mary.”"},{"book":"John","chapter":"20","verse":"17","text":"Jisu'n numeisanu diang aleiti, “Kei nakatook maro, ajarchu kei Kapa diang lakalmong; takkha kei ka-u kanai ngaidiang si inlang inmani diang juorilpiro, Kei'n Kapa khat-um ningpa, kei Pathian khat-um nangni Pathian diang kalakalsik eii.”"},{"book":"John","chapter":"20","verse":"18","text":"Mary Magdalene in asiya siamruoi ngaidiang ajuorilpi, “Kei'n Pumi kha kamujei” halli ama'n hiwa ngaihi amadiang aleiti tia inmanidiang aleirilpi."},{"book":"John","chapter":"20","verse":"19","text":"Hapta mansakhet nikhuo kholeitiang khan, siamruoi ngaikha Jihudi thomatorna ranak kanei mi ngaikha inleichi jarra inn inkharra inlei-intuup, Jisu'n aheiluut-ah inmani karra a-ngirra inmani diang aleiti, “Akadai kha nangnidiang omrase.”"},{"book":"John","chapter":"20","verse":"20","text":"Hiwa atisuoli atisuomak, akut khat-um adiapnei inmani diang aleiminmu. Halli Pumi inleimu phakhan asiamruoi ngaikhan inleirok."},{"book":"John","chapter":"20","verse":"21","text":"Jisu'n inmanidiang inlet-ah aleiti, “Akadai kha nangnidiang omrase. Pa Pathian in kei inajuotir angnga, kei innum nangni kinatir kha ejei.”"},{"book":"John","chapter":"20","verse":"22","text":"Halli ama'n hiwahi atisuoli tisuomak, inmani diang phuk aseemma aleiti, “Ratha Inthiang kha neitru."},{"book":"John","chapter":"20","verse":"23","text":"Nangni'n mi ngai manu kha ningra-ngaidam inchu, inmani ngaidam kamu in-ejei; nangni'n inmani manu ngaikha ningra-ngaidammak inchu, inmani kha ngaidam kalamumak kha in-eii.” Matt 16:19; 18:18"},{"book":"John","chapter":"20","verse":"24","text":"Asiamruoi soomleini ngai karra miring inkhat, inphir intia inkoi Thomas kha Jisu aheiluutlai khan inmanile leiommak."},{"book":"John","chapter":"20","verse":"25","text":"Khantia siamruoi leiilaak ngai'n amadiang inleitipi, “Keini'n Pumi kha kinmujei.”"},{"book":"John","chapter":"20","verse":"26","text":"Niriat suo-ah, ama siamruoi ngaikha inlet-ah innsuungnga inleiomrit, halli Thomas um inmanile aleiom. Innkhar ngaikha inleikhar takkha Jisu'n aheiluut-ah khat-um inmani ngai karra a-ngirra aleiti, “Akadai kha nangnidiang omrase.”"},{"book":"John","chapter":"20","verse":"27","text":"Halli ama'n Thomas diang aleiti, “Nang nakutramol kha hin heisoonro, halli kakut ngaihi enro; nakutkhan hongkabaan inlang kei kadiapnei hin hongdaro. Inngamnamak kha ekhaimaro takkha ngamnataro.”"},{"book":"John","chapter":"20","verse":"28","text":"Thomas in amadiang aleimasang, “Kei Pumi khat-um Kei Pathian!”"},{"book":"John","chapter":"20","verse":"29","text":"Jisu'n amadiang aleiti, “Kei nanamu jarra nana-ngamnajei. Mulekleiya kangamna mi ngaikha rawaan katha in-eii.”"},{"book":"John","chapter":"20","verse":"30","text":"Hiwa larik hin injiamak, Jisu'n inlak chuon angjet ama siamruoi ngai maikuungnga aleitho;"},{"book":"John","chapter":"20","verse":"31","text":"Takkha nangni'n Jisu hi Messiah eii, Pathian Sapa eii, tia ningngamna sik-ah hiwa ngaisenghi inmajia kha eii, halli amadiang kangamna khan nangni ringna ningmusik eii."}]}