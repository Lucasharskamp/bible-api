{"data":[{"book":"1 Qoronttosa","chapter":"10","verse":"1","text":"Ta ishato kase nu Aawati shaaray isttafe bollara gididi kalethidayssa malane istti wurikka zo7o abba pinidayssa ta intena qopissanas koyayss."},{"book":"1 Qoronttosa","chapter":"10","verse":"2","text":"Istti Musera gidanas giidi shaaranine abban xammaqitida."},{"book":"1 Qoronttosa","chapter":"10","verse":"3","text":"Wurika issi ayana quma mida."},{"book":"1 Qoronttosa","chapter":"10","verse":"4","text":"Wurika issi ayana ushshu uyida. Istti uydayka bena kaalliza ayana zaalafe pulitidayssafekko. He zaalayka Kiristoosakko."},{"book":"1 Qoronttosa","chapter":"10","verse":"5","text":"Gido attin Xoossi darottan ufa7ettibeyna. Hessa gishshi istta ahay bazzon kundi attides."},{"book":"1 Qoronttosa","chapter":"10","verse":"6","text":"Istti iitta miish amotidayssatho nuka amotontta mala he istta hanoy nu naagistana mala nuusu lemuso gidides."},{"book":"1 Qoronttosa","chapter":"10","verse":"7","text":"“Derey manasine uyanas uttides; Yexansika dendides” geeteti kase geesha maxaafan xaafetida mala istta garisafe issi issi asati oothoyssatho inteka eeqa goynizayta gidopite."},{"book":"1 Qoronttosa","chapter":"10","verse":"8","text":"Istta garisafe issi issi asati laymmatidi issi gallas nam7u tammane hedzdzu shi asay dippi gi wuroyssatho wurontta mala nuka ane laymmatoko."},{"book":"1 Qoronttosa","chapter":"10","verse":"9","text":"Istta garisafe issi issi asati Goda paccidine shoshan duketi hayqqi dhaydayssa mala nuka ane Goda paccoko."},{"book":"1 Qoronttosa","chapter":"10","verse":"10","text":"Istta garisafe issi issi asati zuzumetidi dhaysiza bocha kiittanchan dhaydayssatho inteka dhayontta mala zuzumopite."},{"book":"1 Qoronttosa","chapter":"10","verse":"11","text":"Hessi wuri nuusu lemuso gidana mala istta bolla gakides. Wode wursethan diza nuusu timirtte gidana mala nuusu xaafettides."},{"book":"1 Qoronttosa","chapter":"10","verse":"12","text":"Hessa gishshi ta minna eqa days gizadey dikko kunidontta mala bessi naageto."},{"book":"1 Qoronttosa","chapter":"10","verse":"13","text":"Asa bolla gakida paccepe hara aadhiza paccey inte bolla gakibeyna. Xoossi ammanetiza Xoossu gidida gishshi inte danda7ontta inte wolqafe bollara inte paccetena mala agagena. Gido attin inte paccetiza wode he pacceza inte danda7ana mala wolqa immidi paccepe inte kesi ekkana oge izi intes giigisana."},{"book":"1 Qoronttosa","chapter":"10","verse":"14","text":"Hessa gish ta siiqoto! eeqas goynopite; izape hakkite."},{"book":"1 Qoronttosa","chapter":"10","verse":"15","text":"Ta intes hayssa gizay wozinama gidida gishshikko. Hessa gishshi ta yootizayssa ane inte interkka piridite."},{"book":"1 Qoronttosa","chapter":"10","verse":"16","text":"Nuni Xoossa galatidi ekkiza ushay Kiristoosa suuthara gagoy dizayssa gidenee? Hessaththoka nu bathi bathi gisheti miza ukethay Kiristoosa ashora gagoy dizayssa gidenee?"},{"book":"1 Qoronttosa","chapter":"10","verse":"17","text":"Ukethay issino gidida mala nunikka daro gidi uttidika wurikka issi ashokko. Nu wurikka issi ukethaza gisheti moosu."},{"book":"1 Qoronttosa","chapter":"10","verse":"18","text":"Ane inte Isiraa7eele nayti oothidayssa qopite. Shiiqiza yarshozape mizaytas yarshoy shiiqizasora gagotethi denee?"},{"book":"1 Qoronttosa","chapter":"10","verse":"19","text":"Histin eeqas yarishetida yarsho gidin woykko eeqay ba baggara go7ara dees gazinaa?"},{"book":"1 Qoronttosa","chapter":"10","verse":"20","text":"Gidena. Ammanontta asay shiishiza yarshoy Xoossas gidontta xala7eskko. Intes xala7e era issipetethi daana mala ta koyke."},{"book":"1 Qoronttosa","chapter":"10","verse":"21","text":"Xala7e ushshune Goda ushshu inte issife gathi uyana danda7ekista. Goda maadafene xala7e maadafe nam77afe gathi maana danda7ekista."},{"book":"1 Qoronttosa","chapter":"10","verse":"22","text":"Nuni Goda hanqethinoo? Nu izape minnizonii?"},{"book":"1 Qoronttosa","chapter":"10","verse":"23","text":"Wurika taas imettides shin wurikka tana go7izaz gidena. Wurika taas shin wurikka tana maadena."},{"book":"1 Qoronttosa","chapter":"10","verse":"24","text":"Asi wurikka ba lage go7anaz gathi xeello attin bena go7anaz xalala koyopo."},{"book":"1 Qoronttosa","chapter":"10","verse":"25","text":"Giyan bayzetiza asho wursi sidhey bayinda miite."},{"book":"1 Qoronttosa","chapter":"10","verse":"26","text":"Biittayne biitta bolla dizay wurikka Godayssakko."},{"book":"1 Qoronttosa","chapter":"10","verse":"27","text":"Ammanontta asi intena beso xeygidi shiishida kaththa wursi aykokka sidhontta miite."},{"book":"1 Qoronttosa","chapter":"10","verse":"28","text":"Gido attin issi uray “Hayssi eeqas yarishetida kathiko” giiko he kaatha, he ura qofa gishshine intena sidhisiko mopiite."},{"book":"1 Qoronttosa","chapter":"10","verse":"29","text":"Ta intes hessa gizay he yootidade qofa gishshi gadis attin inte qofa gishshi gabeyke. Ta xiillo gida dishin aazas hara ura qofa geedon ta bolla piridetizee?"},{"book":"1 Qoronttosa","chapter":"10","verse":"30","text":"Ta Xoossu galatada mizade gida utada aazas hara uran piridetoo?"},{"book":"1 Qoronttosa","chapter":"10","verse":"31","text":"Histiko inte ay miikoka ay uykoka woykko aykoka oothiko wursika Xoossa bonchos oothite."},{"book":"1 Qoronttosa","chapter":"10","verse":"32","text":"Ayhuda asas gidin hanko dere asas gidin woykko Xoossa woossa keethas oonaskka dhuphe gidopite."},{"book":"1 Qoronttosa","chapter":"10","verse":"33","text":"Ta asi wursaka ay ogeraka ufayssana koyza mala inteka hessaththo oothite. Daroti attana mala ta tana go7izazi gidontta istta go7izaz koyays."}]}