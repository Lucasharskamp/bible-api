{"data":[{"book":"Chuontho","chapter":"8","verse":"1","text":"Halli Saul in Stephen inthat kha amittak ah aleimu."},{"book":"Chuontho","chapter":"8","verse":"2","text":"Halli malung kahoimakle inruoiya inkheek ah, in-ngamna kacheet mi lekkhat in Stephen kha inphuumjei."},{"book":"Chuontho","chapter":"8","verse":"3","text":"Halli Saul in koisuok minmangna sik-ah angaidonna, inn-inna luut ah ka-inngamna pasal numeisa ngai akeisuo ah, mikhumna khan inmani ngaikha aleida. Chuon 22:4,5; 26:9-11"},{"book":"Chuontho","chapter":"8","verse":"4","text":"Khawa jarra ka-inngamna inchekchai ngaikhan amun rakip ah insiya chongkahoi kha inleiril."},{"book":"Chuontho","chapter":"8","verse":"5","text":"Halli Philip in Samaria khopuitiang achumma Christa chongkha inmani diang aleiril."},{"book":"Chuontho","chapter":"8","verse":"6","text":"Mipui ngaikhan Philip chongril inrangaipha halli ama itho chuon inlak kha inmupha malungkhat bit-ah ama iril chongkha inleirangai."},{"book":"Chuontho","chapter":"8","verse":"7","text":"Ajarchu inthiangmak ratha kaluut mi katamtak ngai diangnga inphut ratha ngaikhan rasa inringnga inkheek ah insuokjei, halli apumkathi khat-um akeii kakiak mi katamtak aleimindam jei."},{"book":"Chuontho","chapter":"8","verse":"8","text":"Khawa jarra khuopui khan karok in aleisip jei."},{"book":"Chuontho","chapter":"8","verse":"9","text":"Samaria khopui khan ngaksik kaom mitmalet dooikachoi, araming Simon inti Pasal inkhat aleiom, halli ama atheinuo ah akalok-akaraang mi inkhat ka-eii tia Samaria ngaikha aleiminngak."},{"book":"Chuontho","chapter":"8","verse":"10","text":"Khawa khopuiya kaom akasiin akalian rakip in inmalung-inpeya, “Hiwa miring hi akaraatkhet Pathian ‘Ranak kaneipa kha eii,’ ” inmani'n inti."},{"book":"Chuontho","chapter":"8","verse":"11","text":"Halli ama'n ngaksik kaom mitmalet dooikhan inmani diang apha kasoottak aleiminngak jarra inmani'n amakha inleijui."},{"book":"Chuontho","chapter":"8","verse":"12","text":"Takkha Philip in Pathian Rengram khat-um Jisu Christa raming jarra chongkahoi iril kha in-ngamna pha, inmani kha numeisa um pasal um baptize inleitho."},{"book":"Chuontho","chapter":"8","verse":"13","text":"Simon apumtak innum in-ngamna ah, baptize atholi Philip le inlei-inruoisuom halli Philip chuontho inlak ngaikha amu-ah aleingak jei."},{"book":"Chuontho","chapter":"8","verse":"14","text":"Jerusalemma kaom tirton ngaikhan, Samaria mi ngai'n Pathian chongkha inkeiluutjei ti injetpha, inmani'n Peter li John inmani diang inleitir."},{"book":"Chuontho","chapter":"8","verse":"15","text":"Inmani inni intungpha, inmani in-ngamna kaneingai Ratha Inthiang inmunasik nina inleineipi."},{"book":"Chuontho","chapter":"8","verse":"16","text":"Ajarchu inmani'n Pumi Jisu raming bit-ah baptize inlatho, Ratha Inthiang in inmani chungnga lajuochummak."},{"book":"Chuontho","chapter":"8","verse":"17","text":"Khawa phakhan Peter li John in inchungnga inkut induongpiya inmani Ratha Inthiang kha inmujei."},{"book":"Chuontho","chapter":"8","verse":"18","text":"Halli tirton ngai'n inkut induongpiya, Ratha Inthiang inpejei ti Simon in amupha, ama'n inmani diang sial apeya,"},{"book":"Chuontho","chapter":"8","verse":"19","text":"kei'n tuka-ang inkhat chungnga kakut kadali, ama'n Ratha Inthiang amunasik, khawa ranak kha keidiang um napero ati."},{"book":"Chuontho","chapter":"8","verse":"20","text":"Peter in amasangnga amadiang ati, “Nasial le nang inmang suomru, ajarchu nang in Pathian kutchoihi sialla racho mator tia nangaidonjei!"},{"book":"Chuontho","chapter":"8","verse":"21","text":"Hiwa chuonhi nang natum iteii neimakche, ajarchu Pathian mitmukhan namalung inthiangmak."},{"book":"Chuontho","chapter":"8","verse":"22","text":"Khawa jarra nathamakna makheiya inphut namalung thuulro, halli namalung ngaidon rakip kha ana-ngaidam nasik Pumi diangkhan niro."},{"book":"Chuontho","chapter":"8","verse":"23","text":"Ajarchu enzootmakna malung kakha kasip khat-um manu suok inkhat nachangna kei'n kanamu ati.”"},{"book":"Chuontho","chapter":"8","verse":"24","text":"Khawakhan Simon in Peter li John diang amasangnga ati, “Naminriang inlang kei sik-ah Pumi diang nanipiru, ningril ngai inkhatbit um kachungnga asuokmak nasik.”"},{"book":"Chuontho","chapter":"8","verse":"25","text":"Inmani'n Pumi chongkha inrilla sakhi inpesuoli, Samaria khuo katamkhat chungnga Pathian Chongkatha kha inriltirra Jerusalem tiang inheikirjei."},{"book":"Chuontho","chapter":"8","verse":"26","text":"Pumi tirton inkhat in Philip diangkhan arilla, “Intheiro, halli Jerusalemma inphut Gaza tiang kachum lamkhan simtiang siro.” Hiwahi neelram eii. (Tuunchu hiwa lamhi sinamujei.)"},{"book":"Chuontho","chapter":"8","verse":"27","text":"Halli Philip intheiya asijei. Enru, Ethiopia mi inkhat atak-inboolpa8:27. atak inboolpa itihi akatil inlei mi tina eii, Candace Ethiopia Rengnu sial-sum kamahuum ranak kaneipa Pathian chubei katho Jerusalemma aleihong,"},{"book":"Chuontho","chapter":"8","verse":"28","text":"halli ama ajuokirpha asakor-kari chungnga in-ongnga Pathian chongkachoi Isaiah larik kha ateella ajuo."},{"book":"Chuontho","chapter":"8","verse":"29","text":"Ratha Inthiang in Philip diangkhan ati, si-inlang ama Sakor-kari khan nang juonairo."},{"book":"Chuontho","chapter":"8","verse":"30","text":"Halli Philip in amadiang ataanna, ama'n Pathian chongkachoi Isaiah larik iteel kha arangaiya ati, angme nang in niteel kha najetbo?"},{"book":"Chuontho","chapter":"8","verse":"31","text":"Ethiopia mipa khan amasangnga, “Tuka-ang mi inkhat in anarilpi mak inchu, angtho-thoa kei'n kajetsik?” halli ama'n Philip kha akoolla hongkalla hong-in-ongsik aleikoi."},{"book":"Chuontho","chapter":"8","verse":"32","text":"Ama ileiteel chong-inthiang munkha hi eii:"},{"book":"Chuontho","chapter":"8","verse":"33","text":"Ama kha enseel-musit ah inleitho, halli ama dikna kha leizootmu."},{"book":"Chuontho","chapter":"8","verse":"34","text":"Halli atak inboolpa khan Philip diang rakella, ati, “Keidiang natipiro, Pathian chongkachoipa in tu jarra irilme? Ama jarra irilbe emakli tuka-ang inkhat jarra irilbe?”"},{"book":"Chuontho","chapter":"8","verse":"35","text":"Khawa phakhan Philip in chongkaril aphut ah, Jisu jarra chong inthiang munkha amadiang karilpi aleiphutjei."},{"book":"Chuontho","chapter":"8","verse":"36","text":"Halli inmani'n lamma insipha, tui-omna amun inkhat intungpha atak inboolpa khan ati, Enro, “Hin tui lekkhat omjei, angjarra kei baptize kalathomak sikme?”"},{"book":"Chuontho","chapter":"8","verse":"37","text":"Philip in aleiti, “Nang in namalung pumpuiya na-ngamnajei inchu baptize thocha.” “Kei kangamna jei,” tia ama'n aleimasang, “Jisu Christa hi Pathian Sapa eii tihi kei'n kangamnajei.”"},{"book":"Chuontho","chapter":"8","verse":"38","text":"Atak inboolpa khan Sakor-kari kha khaapnasik chong aleipeii, halli Philip le atak inboolpa in tui omna khan inchumma, ama kha Philip in baptize aleimintho."},{"book":"Chuontho","chapter":"8","verse":"39","text":"Inmani'n tuiya inphut inhongsuok pha, Pumi Ratha in Philip kha aruoijei. atak inboolpa khan amakha mumakjei, halli ama kha karok in asip ah asijei."},{"book":"Chuontho","chapter":"8","verse":"40","text":"Philip kha Azotus atungjei, halli Caesarea, atung maklaiseng asina khuopui rakip ah Pathian chongkahoi kha aleiril."}]}