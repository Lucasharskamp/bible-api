{"data":[{"book":"2 Timotheo","chapter":"3","verse":"1","text":"Lakini yakupasa ufahamu jambo hili, kwamba siku za mwisho kutakuwa na nyakati za hatari."},{"book":"2 Timotheo","chapter":"3","verse":"2","text":"Kwa maana watu watakuwa wenye kujipenda wenyewe, wenye kupenda fedha, wenye kujisifu, wenye kiburi, wenye kumkufuru Mungu, wasiotii wazazi wao, wasio na shukrani, wasio watakatifu,"},{"book":"2 Timotheo","chapter":"3","verse":"3","text":"wasio na upendo, wasiopenda kupatanishwa, wasingiziaji, wasiozuia tamaa zao, wakatili, wasiopenda mema,"},{"book":"2 Timotheo","chapter":"3","verse":"4","text":"wasaliti, wakaidi, waliojaa majivuno, wapendao anasa zaidi kuliko kumpenda Mungu:"},{"book":"2 Timotheo","chapter":"3","verse":"5","text":"wakiwa na mfano wa utauwa kwa nje, lakini wakizikana nguvu za Mungu. Jiepushe na watu wa namna hiyo."},{"book":"2 Timotheo","chapter":"3","verse":"6","text":"Miongoni mwao wamo wale wajiingizao katika nyumba za watu na kuwachukua mateka wanawake wajinga, waliolemewa na dhambi zao na kuyumbishwa na aina zote za tamaa mbaya."},{"book":"2 Timotheo","chapter":"3","verse":"7","text":"Wakijifunza siku zote lakini kamwe wasiweze kufikia ujuzi wa kweli."},{"book":"2 Timotheo","chapter":"3","verse":"8","text":"Kama vile Yane na Yambre walivyopingana na Mose, vivyo hivyo watu hawa hupingana na ile kweli. Hawa ni watu wenye akili zilizopotoka, ambao wamekataliwa kwa mambo ya imani."},{"book":"2 Timotheo","chapter":"3","verse":"9","text":"Lakini hawataendelea sana, kwa sababu upumbavu wao utakuwa dhahiri kwa watu wote, kama ulivyokuwa dhahiri upumbavu wa hao watu wawili."},{"book":"2 Timotheo","chapter":"3","verse":"10","text":"Lakini wewe umeyajua mafundisho yangu, mwenendo, makusudi, imani, uvumilivu, upendo, ustahimilivu,"},{"book":"2 Timotheo","chapter":"3","verse":"11","text":"mateso na taabu, yaani mambo yote yaliyonipata huko Antiokia, Ikonio na Listra, mateso yote niliyostahimili, lakini Bwana aliniokoa katika hayo yote."},{"book":"2 Timotheo","chapter":"3","verse":"12","text":"Naam, yeyote anayetaka kuishi maisha ya utauwa ndani ya Kristo Yesu atateswa."},{"book":"2 Timotheo","chapter":"3","verse":"13","text":"Lakini watu waovu na wadanganyaji watazidi kuwa waovu, wakidanganya na kudanganyika."},{"book":"2 Timotheo","chapter":"3","verse":"14","text":"Bali wewe, udumu katika yale uliyojifunza na kuyaamini kwa uthabiti, ukitambua ya kuwa ulijifunza hayo kutoka kwa nani,"},{"book":"2 Timotheo","chapter":"3","verse":"15","text":"na jinsi ambavyo tangu utoto umeyajua Maandiko matakatifu, ambayo yanaweza kukuhekimisha upate wokovu kwa njia ya imani katika Kristo Yesu."},{"book":"2 Timotheo","chapter":"3","verse":"16","text":"Kila Andiko limevuviwa na Mungu na lafaa kwa mafundisho, kwa kuwaonya watu makosa yao, kwa kuwaongoza na kwa kuwafundisha katika haki,"},{"book":"2 Timotheo","chapter":"3","verse":"17","text":"ili mtu wa Mungu awe amekamilishwa, apate kutenda kila kazi njema."}]}