{"data":[{"book":"Luka","chapter":"4","verse":"1","text":"Yesu, wodzazidwa ndi Mzimu Woyera, anachoka ku mtsinje wa Yorodani ndipo anatsogozedwa ndi Mzimu Woyerayo kupita ku chipululu,"},{"book":"Luka","chapter":"4","verse":"2","text":"kumene anayesedwa ndi mdierekezi masiku makumi anayi. Sanadye kena kalikonse pa masiku amenewo, ndipo pa mapeto pake anamva njala."},{"book":"Luka","chapter":"4","verse":"3","text":"Mdierekezi anati kwa Iye, “Ngati ndiwe Mwana wa Mulungu, uza mwala uwu kuti usanduke buledi.”"},{"book":"Luka","chapter":"4","verse":"4","text":"Yesu anayankha kuti, “Zalembedwa: ‘Munthu sadzakhala ndi moyo ndi chakudya chokha.’ ”"},{"book":"Luka","chapter":"4","verse":"5","text":"Mdierekezi anamutengera Iye pamalo aatali ndipo mʼkamphindi namuonetsa maufumu onse a dziko lapansi."},{"book":"Luka","chapter":"4","verse":"6","text":"Ndipo anati kwa Iye, “Ndidzakupatsani ulamuliro ndi ulemerero wawo; pakuti anandipatsa ine, ndipo ndingathe kupereka kwa aliyense amene ndikufuna."},{"book":"Luka","chapter":"4","verse":"7","text":"Ngati mutandilambira, zonsezi zidzakhala zanu.”"},{"book":"Luka","chapter":"4","verse":"8","text":"Yesu anayankha kuti, “Zalembedwa: ‘Pembedza Yehova Mulungu wako ndi kumutumikira Iye yekha.’ ”"},{"book":"Luka","chapter":"4","verse":"9","text":"Mdierekezi anapita naye ku Yerusalemu namuyimiritsa pamwamba penipeni pa Nyumba ya Mulungu. Ndipo anati, “Ngati ndinu Mwana wa Mulungu dziponyeni nokha pansi kuchokera pano."},{"book":"Luka","chapter":"4","verse":"10","text":"Pakuti kwalembedwa,"},{"book":"Luka","chapter":"4","verse":"11","text":"ndipo adzakunyamula ndi manja awo,"},{"book":"Luka","chapter":"4","verse":"12","text":"Yesu anayankha kuti, “Mawu akuti, ‘Musamuyese Yehova Mulungu wanu.’ ”"},{"book":"Luka","chapter":"4","verse":"13","text":"Mdierekezi atamaliza mayesero awa onse, anamusiya Iye kufikira atapeza mpata wina."},{"book":"Luka","chapter":"4","verse":"14","text":"Yesu anabwerera ku Galileya mu mphamvu ya Mzimu Woyera, ndipo mbiri yake inafalikira ku madera onse a ku midzi."},{"book":"Luka","chapter":"4","verse":"15","text":"Iye ankaphunzitsa mʼmasunagoge awo, ndipo aliyense ankamulemekeza."},{"book":"Luka","chapter":"4","verse":"16","text":"Iye anapita ku Nazareti, kumene anakulira, ndipo pa tsiku la Sabata anakalowa mʼsunagoge, monga mwa chikhalidwe chake. Ndipo anayimirira kuti awerenge malemba."},{"book":"Luka","chapter":"4","verse":"17","text":"Anamupatsa buku la mneneri Yesaya. Atalitsekula, anapeza pamalo pamene panalembedwa kuti,"},{"book":"Luka","chapter":"4","verse":"18","text":"“Mzimu wa Ambuye ali pa Ine;"},{"book":"Luka","chapter":"4","verse":"19","text":"ndi kulalikira za nthawi imene Ambuye adzakomere mtima anthu awo.”"},{"book":"Luka","chapter":"4","verse":"20","text":"Kenaka Iye anatseka bukulo, nalibwezera kwa wotumikira ndipo anakakhala pansi. Maso a aliyense mʼsunagogemo anali pa Iye,"},{"book":"Luka","chapter":"4","verse":"21","text":"ndipo anawawuza kuti, “Lero malemba awa akwaniritsidwa mmene mwamveramu.”"},{"book":"Luka","chapter":"4","verse":"22","text":"Onse anayankhula zabwino za Iye ndipo anadabwa ndi mawu ogwira moyo amene anatuluka mʼkamwa mwake. Iwo anafunsa kuti, “Kodi uyu si mwana wa Yosefe?”"},{"book":"Luka","chapter":"4","verse":"23","text":"Yesu anawawuza kuti, “Zoonadi, mudzandiwuza mwambi uwu: Singʼanga, dzichiritse wekha! Chitanso mʼmudzi wa kwanu kuno zimene ife tamva kuti Iwe unazichita ku Kaperenawo.”"},{"book":"Luka","chapter":"4","verse":"24","text":"Iye anapitiriza kuti, “Zoonadi, ndikukuwuzani kuti palibe mneneri amene amavomerezedwa ku mudzi kwawo."},{"book":"Luka","chapter":"4","verse":"25","text":"Ine ndikukutsimikizirani kunali amayi ambiri amasiye mu Israeli mʼnthawi ya Eliya, kumwamba kutatsekedwa kwa zaka zitatu ndi theka ndipo kunali njala yayikulu mʼdziko lonselo."},{"book":"Luka","chapter":"4","verse":"26","text":"Komabe Eliya sanatumidwe kwa mmodzi mwa iwo, koma kwa mkazi wamasiye wa ku Zerefati ku chigawo cha Sidoni."},{"book":"Luka","chapter":"4","verse":"27","text":"Ndipo kunali akhate ambiri ku Israeli mʼnthawi ya mneneri Elisa, koma panalibe mmodzi mwa iwo anachiritsidwa kupatula Naamani wa ku Siriya.”"},{"book":"Luka","chapter":"4","verse":"28","text":"Anthu onse mʼsunagogemo anapsa mtima atamva izi."},{"book":"Luka","chapter":"4","verse":"29","text":"Anayimirira namutulutsira kunja kwa mzindawo, ndipo anamutengera pamwamba pa phiri pamene mzindawo unamangidwapo, ndi cholinga chakuti amuponyere ku phompho."},{"book":"Luka","chapter":"4","verse":"30","text":"Koma Iye anangoyenda pakati pa gulu la anthulo nachokapo."},{"book":"Luka","chapter":"4","verse":"31","text":"Kenaka Iye anapita ku Kaperenawo, mudzi wa ku Galileya, ndipo pa Sabata anayamba kuphunzitsa anthu."},{"book":"Luka","chapter":"4","verse":"32","text":"Iwo anadabwa ndi chiphunzitso chake chifukwa uthenga wake unali ndi ulamuliro."},{"book":"Luka","chapter":"4","verse":"33","text":"Mʼsunagogemo munali munthu wogwidwa ndi mzimu woyipa. Iye analira ndi mawu akulu, akuti"},{"book":"Luka","chapter":"4","verse":"34","text":"“Aa! Kodi mukufuna chiyani kwa ife, Yesu wa ku Nazareti? Kodi mwabwera kudzatiwononga? Ndikudziwa kuti ndinu ndani, ndinu Woyerayo wa Mulungu!”"},{"book":"Luka","chapter":"4","verse":"35","text":"Yesu anachidzudzula kwambiri nati, “Khala chete! Tuluka mwa iye.” Chiwandacho chinamugwetsa munthuyo pansi pamaso pa onse ndipo chinatuluka wosamupweteka."},{"book":"Luka","chapter":"4","verse":"36","text":"Anthu onse anadabwa ndipo anati kwa wina ndi mnzake, “Kodi chiphunzitso ichi ndi chotani? Ndi ulamuliro ndi mphamvu Iye akulamulira mizimu yoyipa ndipo ikutuluka!”"},{"book":"Luka","chapter":"4","verse":"37","text":"Ndipo mbiri yake inafalikira madera onse ozungulira."},{"book":"Luka","chapter":"4","verse":"38","text":"Yesu anatuluka mʼsunagoge ndipo anapita kwa Simoni. Tsopano mpongozi wake wa Simoni amadwala malungo akulu, ndipo anamupempha Yesu kuti amuthandize."},{"book":"Luka","chapter":"4","verse":"39","text":"Ndipo anawerama nadzudzula malungowo ndipo anamusiya. Anadzuka nthawi yomweyo nayamba kuwatumikira."},{"book":"Luka","chapter":"4","verse":"40","text":"Pamene dzuwa linkalowa, anthu anabweretsa kwa Yesu onse amene anali ndi matenda osiyanasiyana, ndipo atasanjika manja ake pa aliyense, anachiritsidwa."},{"book":"Luka","chapter":"4","verse":"41","text":"Komanso ziwanda zinkatuluka mwa anthu ambiri, zikufuwula kuti, “Inu ndinu Mwana wa Mulungu!” Koma Iye anazidzudzula ndipo sanazilole kuyankhula chifukwa zimadziwa kuti Iye ndi Khristu."},{"book":"Luka","chapter":"4","verse":"42","text":"Kutacha, Yesu anapita ku malo a yekha. Anthu ankamufunafuna Iye ndipo pamene anafika kumene anali, anthuwo anayesetsa kumuletsa kuti asawachokere."},{"book":"Luka","chapter":"4","verse":"43","text":"Koma Iye anati, “Ine ndikuyenera kulalikira Uthenga Wabwino wa ufumu wa Mulungu ku mizinda inanso chifukwa ichi ndi chimene ananditumira.”"},{"book":"Luka","chapter":"4","verse":"44","text":"Ndipo Iye anapitirirabe kulalikira mʼmasunagoge a ku Yudeya."}]}