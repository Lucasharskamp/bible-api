{"data":[{"book":"2 ЛЕТАПІСАЎ","chapter":"6","verse":"1","text":"Тады сказаў Саламон: Гасподзь сказаў, што ён дабраволіць жыць у мгле,"},{"book":"2 ЛЕТАПІСАЎ","chapter":"6","verse":"2","text":"а я пабудаваў дом у жытлішчы Табе, месца для вечнага Твайго быцьця."},{"book":"2 ЛЕТАПІСАЎ","chapter":"6","verse":"3","text":"І павярнуўся цар тварам сваім і дабраславіў увесь сход Ізраільцянаў, - увесь сход Ізраільцянаў стаяў,"},{"book":"2 ЛЕТАПІСАЎ","chapter":"6","verse":"4","text":"і сказаў: дабраславёны Гасподзь Бог Ізраілеў, Які што сказаў вуснамі Сваімі Давіду, бацьку майму, выканаў сёньня рукою Сваёю. Ён казаў:"},{"book":"2 ЛЕТАПІСАЎ","chapter":"6","verse":"5","text":"з таго дня, як Я вывеў народ Мой зь зямлі Егіпецкай, Я ня выбраў горада ні ў адным зь плямёнаў Ізраілевых для збудаваньня дома, у якім было б імя Маё, і ня выбраў чалавека, які быў бы кіраўніком народу Майго Ізраіля,"},{"book":"2 ЛЕТАПІСАЎ","chapter":"6","verse":"6","text":"а выбраў Ерусалім, каб там было імя Маё, і выбраў Давіда, каб ён быў над народам Маім Ізраілем."},{"book":"2 ЛЕТАПІСАЎ","chapter":"6","verse":"7","text":"І было на сэрцы ў Давіда, бацькі майго, пабудаваць дом імя Госпада Бога Ізраілевага."},{"book":"2 ЛЕТАПІСАЎ","chapter":"6","verse":"8","text":"Але Гасподзь сказаў Давіду, бацьку майму: у цябе ёсьць на сэрцы пабудаваць храм імю Майму; добра, што гэта на сэрцы ў цябе."},{"book":"2 ЛЕТАПІСАЎ","chapter":"6","verse":"9","text":"Аднак ты не пабудуеш храм, а сын твой, які пойдзе са сьцёгнаў тваіх, - ён пабудуе храм імю Майму."},{"book":"2 ЛЕТАПІСАЎ","chapter":"6","verse":"10","text":"І стрымаў Гасподзь слова Сваё, якое сказаў: я ўступіў на месца Давіда, бацкі майго, і сеў на троне Ізраілевым, як сказаў Гасподзь, і пабудаваў дом імя Госпада Бога Ізраілевага."},{"book":"2 ЛЕТАПІСАЎ","chapter":"6","verse":"11","text":"І я паставіў там каўчэг, у якім запавет Госпада, заключаны Ім з сынамі Ізраілевымі."},{"book":"2 ЛЕТАПІСАЎ","chapter":"6","verse":"12","text":"І стаў Саламон каля ахвярніка Гасподняга наперадзе ўсяго сходу Ізраільцянаў, і падняў рукі свае,"},{"book":"2 ЛЕТАПІСАЎ","chapter":"6","verse":"13","text":"бо Саламон зрабіў медны амвон даўжынёю ў пяць локцяў і шырынёю ў пяць локцяў, а вышынёю ў тры локці, і паставіў яго сярод двара; і стаў на ім і схіліў калені наперадзе ўсяго сходу Ізраільцянаў, і падняў рукі свае да неба,"},{"book":"2 ЛЕТАПІСАЎ","chapter":"6","verse":"14","text":"і сказаў: Госпадзе Божа Ізраілеў! Няма Бога, падобнага на Цябе, ні на небе, ні на зямлі. Ты захоўваеш запавет і літасьць да рабоў Тваіх, якія ходзяць прад Табою ўсім сэрцам сваім:"},{"book":"2 ЛЕТАПІСАЎ","chapter":"6","verse":"15","text":"Ты выканаў рабу Твайму Давіду, бацьку майму, што Ты гаварыў яму; што вымавіў Ты вуснамі Тваімі, тое ў дзень гэты выканаў рукою Тваёю."},{"book":"2 ЛЕТАПІСАЎ","chapter":"6","verse":"16","text":"І сёньня, Госпадзе Божа Ізраілеў, выканай рабу Твайму Давіду, бацьку майму, тое, што Ты сказаў яму, кажучы: не перастанецца ў цябе муж, які сядзіць прад абліччам Маім на троне Ізраілевым. Калі толькі сыны Твае будуць назіраць за шляхамі сваімі, ходзячы паводле закону Майго так, як ты хадзіў прад Мною."},{"book":"2 ЛЕТАПІСАЎ","chapter":"6","verse":"17","text":"І цяпер, Госпадзе Божа Ізраілеў, хай будзе правільнае слова Тваё, якое Ты сказаў рабу Твайму Давіду."},{"book":"2 ЛЕТАПІСАЎ","chapter":"6","verse":"18","text":"Сапраўды ці ж Богу жыць зь людзьмі на зямлі? Калі неба і нябёсы нябёсаў не ўмяшчаюць Цябе, тым меней храм гэты, які пабудаваў я."},{"book":"2 ЛЕТАПІСАЎ","chapter":"6","verse":"19","text":"Але паглядзі на малітву раба Твайго і на прашэньне яго, Госпадзе Божа мой, пачуй заклік і малітву, якою раб Твой моліцца прад Табою."},{"book":"2 ЛЕТАПІСАЎ","chapter":"6","verse":"20","text":"Хай будуць вочы Твае адкрытыя на храм гэты ўдзень і ўначы, на месца, дзе Ты абяцаў пакласьці імя Тваё, каб чуць малітву, якою раб Твой будзе маліцца на месцы гэтым."},{"book":"2 ЛЕТАПІСАЎ","chapter":"6","verse":"21","text":"Пачуй маленьні раба Твайго і народу Ізраіля, якімі яны будуць маліцца на месцы гэтым; пачуй месца пабытаваньня Твайго, зь нябёсаў, пачуй і памілуй."},{"book":"2 ЛЕТАПІСАЎ","chapter":"6","verse":"22","text":"Калі хто зграшыў супроць блізкага свайго, і запатрабуюць ад яго клятвы, каб ён запрысягнуўся, і будзе ўчыняцца прысяга перад ахвярнікам Тваім у храме гэтым,"},{"book":"2 ЛЕТАПІСАЎ","chapter":"6","verse":"23","text":"тады Ты пачуй зь неба і ўчыні суд над рабамі Тваімі, дай вінаватаму, паклаўшы ўчынак на галаву ягоную, і апраўдай невінаватага паводле праўды ягонай."},{"book":"2 ЛЕТАПІСАЎ","chapter":"6","verse":"24","text":"Калі пабіты будзе народ Твой Ізраіль няпрыяцелем за тое, што зграшыў прад Табою, і яны павернуцца да Цябе, і вызнаюць імя Тваё, і будуць прасіць і маліцца прад Табою ў храме гэтым,"},{"book":"2 ЛЕТАПІСАЎ","chapter":"6","verse":"25","text":"тады Ты пачуеш зь неба, і даруй грэх народу Твайго Ізраіля, і вярні іх у зямлю, якую Ты даў ім і бацькам іхнім."},{"book":"2 ЛЕТАПІСАЎ","chapter":"6","verse":"26","text":"Калі зачыніцца неба і ня будзе дажджу за тое, што яны зграшылі прад Табою, і будуць маліцца на месцы гэтым, і вызнаюць імя Тваё, і адвернуцца ад грэху свайго, бо ты ўпакорыў іх,"},{"book":"2 ЛЕТАПІСАЎ","chapter":"6","verse":"27","text":"тады Ты пачуй зь неба і даруй грэх рабоў Тваіх і народу Твайго Ізраіля, паказаўшы ім добры шлях, па якім ісьці ім, і пашлі дождж на зямлю Тваю, якую Ты даў народу Твайму ў спадчыну."},{"book":"2 ЛЕТАПІСАЎ","chapter":"6","verse":"28","text":"Ці голад будзе на зямлі, ці будзе пошасьць маравая, ці будзе вецер палючы ці іржа, саранча ці чарвяк, ці будуць цясьніць яго няпрыяцелі ягоныя на зямлі валоданьняў ягоных, ці будзе якое бедства, якая хвароба,"},{"book":"2 ЛЕТАПІСАЎ","chapter":"6","verse":"29","text":"усякую малітву, усякае прашэньне, якое будзе ад якога-небудзь чалавека альбо ад усяго народу Твайго Ізраіля, калі яны адчуюць кожны бедства сваё і гора сваё і працягнуць рукі свае да храма гэтага,"},{"book":"2 ЛЕТАПІСАЎ","chapter":"6","verse":"30","text":"Ты пачуй зь неба - месца пабытаваньня Твайго, і даруй, і аддай кожнаму паводле шляхоў ягоных, як Ты ведаеш сэрца ягонае, - бо Ты адзін ведаеш сэрца сыноў чалавечых,"},{"book":"2 ЛЕТАПІСАЎ","chapter":"6","verse":"31","text":"каб яно баялася Цябе і хадзіла шляхамі Тваімі ва ўсе дні, пакуль жывуць на зямлі, якую Ты даў бацькам нашым."},{"book":"2 ЛЕТАПІСАЎ","chapter":"6","verse":"32","text":"Нават іншапляменец, які не ад народу Твайго Ізраіля, калі ён прыйдзе зь зямлі далёкай дзеля імя Твайго вялікага і рукі Тваёй магутнай і мышцы Тваёй працягнутай, і прыйдзе і будзе маліцца каля храма гэтага,"},{"book":"2 ЛЕТАПІСАЎ","chapter":"6","verse":"33","text":"Ты пачуй зь неба, зь месца пабытаваньня Твайго, і зрабі ўсё, пра што будзе прасіць у Цябе іншапляменец, каб у сьне народы зямлі ўведалі імя Тваё, і каб баяліся Цябе, як народ Твой Ізраіль, і ведалі, што Тваім імем называецца дом гэты, які пабудаваў я."},{"book":"2 ЛЕТАПІСАЎ","chapter":"6","verse":"34","text":"Калі выйдзе народ Твой на вайну супроць няпрыяцеляў сваіх шляхам, якім Ты пашлеш яго, і будзе маліцца Табе, павярнуўшыся да горада гэтага, які выбраў Ты, і да храма, які я пабудаваў імю Твайму,"},{"book":"2 ЛЕТАПІСАЎ","chapter":"6","verse":"35","text":"тады пачуй зь неба малітву іхнюю і прашэньне іхняе і зрабі, што трэба для іх."},{"book":"2 ЛЕТАПІСАЎ","chapter":"6","verse":"36","text":"Калі яны зграшылі прад Табою, - бо няма чалавека, які не зграшыў бы, - і Ты прагневаешся на іх і аддасі іх ворагу, і завядуць іх тыя, што паланілі іх, у зямлю далёкую альбо блізкую,"},{"book":"2 ЛЕТАПІСАЎ","chapter":"6","verse":"37","text":"і калі яны ў зямлі, у якую будуць запаланёныя, увойдуць у сябе і будуць маліцца Табе ў зямлі палону свайго, кажучы: мы зграшылі, зрабілі беззаконьне, мы вінаватыя,"},{"book":"2 ЛЕТАПІСАЎ","chapter":"6","verse":"38","text":"і павернуцца да Цябе ўсім сэрцам сваім і ўсёю душою сваёю ў зямлі палону свайго, куды завядуць іх у палоне, і будуць маліцца, павярнуўшыся да зямлі сваёй, якую Ты даў бацькам іхнім, і да горада, які выбраў Ты, і да храма, які я пабудаваў імю Твайму,"},{"book":"2 ЛЕТАПІСАЎ","chapter":"6","verse":"39","text":"тады пачуй зь неба, зь месца пабытаваньня Твайго, малітву іхнюю і прашэньне іхняе, і зрабі, што трэба ім, і даруй народу Твайму, у чым ён зграшыў прад Табою."},{"book":"2 ЛЕТАПІСАЎ","chapter":"6","verse":"40","text":"Божа мой, хай будуць вочы Твае адкрытыя і вушы Твае ўважлівыя да малітвы на месцы гэтым."},{"book":"2 ЛЕТАПІСАЎ","chapter":"6","verse":"41","text":"І сёньня, Госпадзе Божа, стань на месца спакою Твайго, Ты і каўчэг магутнасьці Тваёй. Сьвятары Твае, Госпадзе Божа, хай апрануцца ў выратаваньне і падобнікі Твае хай усьцешацца дабротамі."},{"book":"2 ЛЕТАПІСАЎ","chapter":"6","verse":"42","text":"Госпадзе Божа, не адвярні аблічча Твайго, спамяні міласьціны Давіду, рабу Твайму."}]}