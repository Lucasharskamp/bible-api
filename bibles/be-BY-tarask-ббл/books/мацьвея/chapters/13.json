{"data":[{"book":"МАЦЬВЕЯ","chapter":"13","verse":"1","text":"Выйшаўшы таго ж дня з дома, Ісус сеў каля мора."},{"book":"МАЦЬВЕЯ","chapter":"13","verse":"2","text":"І сабралася да Яго мноства людзей, так што Ён увайшоў у лодку і сеў; а ўвесь люд стаяў на беразе."},{"book":"МАЦЬВЕЯ","chapter":"13","verse":"3","text":"І гаварыў ім шмат прытчамі, кажучы: вось, выйшаў сейбіт сеяць."},{"book":"МАЦЬВЕЯ","chapter":"13","verse":"4","text":"І калі сеяў ён, адно ўпала пры дарозе, і наляцелі птушкі і падзяўблі тое;"},{"book":"МАЦЬВЕЯ","chapter":"13","verse":"5","text":"іншае ўпала на мясьціны камяністыя, дзе няшмат было зямлі, і неўзабаве ўзышло, таму што зямля была ня глыбокая."},{"book":"МАЦЬВЕЯ","chapter":"13","verse":"6","text":"А калі ўзышло сонца, завяла і, як ня мела карэньня, засохла;"},{"book":"МАЦЬВЕЯ","chapter":"13","verse":"7","text":"іншае ўпала ў церне, і вырасла церне і заглушыла яго;"},{"book":"МАЦЬВЕЯ","chapter":"13","verse":"8","text":"іншае ўпала на добрую зямлю і ўрадзіла плод: адно ў сто разоў, а другое ў шэсьцьдзясят, а тое ў трыццаць."},{"book":"МАЦЬВЕЯ","chapter":"13","verse":"9","text":"Хто мае вушы, каб чуць, няхай чуе!"},{"book":"МАЦЬВЕЯ","chapter":"13","verse":"10","text":"І прыступіўшы, вучні сказалі Яму: чаму прытчамі гаворыш ім?"},{"book":"МАЦЬВЕЯ","chapter":"13","verse":"11","text":"Ён сказаў ім у адказ: таму, што вам дадзена ведаць таямніцы Царства Нябеснага, а ім ня дадзена;"},{"book":"МАЦЬВЕЯ","chapter":"13","verse":"12","text":"бо хто мае, таму дадзена будзе і памножыцца; а хто ня мае, у таго адымецца і тое, што мае;"},{"book":"МАЦЬВЕЯ","chapter":"13","verse":"13","text":"дзеля таго прытчамі прамаўляю ім, што яны бачачы ня бачаць, і чуючы ня чуюць, і не разумеюць;"},{"book":"МАЦЬВЕЯ","chapter":"13","verse":"14","text":"і збываецца над імі прароцтва Ісаі, якое кажа: «слыхам пачуеце, і не ўразумееце; і вачыма глядзець будзеце, і ня ўбачыце;"},{"book":"МАЦЬВЕЯ","chapter":"13","verse":"15","text":"агрубела бо сэрца ў людзей гэтых, і вушыма цяжка чуюць, і вочы свае зьмежылі, каб ня ўгледзець вачыма, і вушыма не пачуць, і сэрцам не ўразумець, і ня зьвернуцца, каб Я ацаліў іх»."},{"book":"МАЦЬВЕЯ","chapter":"13","verse":"16","text":"А вашы дабрашчасныя вочы, што бачаць; і вушы вашыя, што чуюць:"},{"book":"МАЦЬВЕЯ","chapter":"13","verse":"17","text":"бо праўду кажу вам, што многія прарокі і праведнікі жадалі бачыць, што вы бачыце, і ня бачылі, і чуць, што вы чуеце, і ня чулі."},{"book":"МАЦЬВЕЯ","chapter":"13","verse":"18","text":"Але ж вы пачуйце прытчу пра сейбіта:"},{"book":"МАЦЬВЕЯ","chapter":"13","verse":"19","text":"да кожнага, хто слухае слова пра Царства і не разумее, прыходзіць ліхадзей і крадзе пасеянае ў сэрцы ягоным: вось каго азначае пасеянае пры дарозе."},{"book":"МАЦЬВЕЯ","chapter":"13","verse":"20","text":"А пасеянае на камяністых мясьцінах азначае таго, хто чуе слова і адразу з радасьцю прымае яго;"},{"book":"МАЦЬВЕЯ","chapter":"13","verse":"21","text":"але ня мае кораня ў сабе і нясталы: калі настане ўціск альбо ганеньне за слова, адразу спакушаецца."},{"book":"МАЦЬВЕЯ","chapter":"13","verse":"22","text":"А пасеянае ў церне азначае таго, хто чуе слова, але клопат веку гэтага і панада багацьця заглушае слова, і яно стаецца бясплодным."},{"book":"МАЦЬВЕЯ","chapter":"13","verse":"23","text":"А пасеянае на добрай зямлі азначае таго, хто чуе слова і разумее, які і плод прыносіць і дае адзін сто, другі шэсьцьдзясят, а той трыццаць."},{"book":"МАЦЬВЕЯ","chapter":"13","verse":"24","text":"Другую прытчу прапанаваў Ён ім, кажучы: Царства Нябеснае падобнае на чалавека, які пасеяў добрае насеньне на полі сваім;"},{"book":"МАЦЬВЕЯ","chapter":"13","verse":"25","text":"калі ж людзі спалі, прыйшоў вораг яго і пасеяў куколь сярод пшаніцы, і пайшоў;"},{"book":"МАЦЬВЕЯ","chapter":"13","verse":"26","text":"калі ўзышла рунь і завязала плод, тады зьявіўся і куколь."},{"book":"МАЦЬВЕЯ","chapter":"13","verse":"27","text":"Прыйшоўшы, рабы гаспадара дома сказалі яму: гаспадар! ці ж ня добрае насеньне пасеяў ты на полі тваім? адкуль жа на ім куколь?"},{"book":"МАЦЬВЕЯ","chapter":"13","verse":"28","text":"А ён сказаў ім: варожы чалавек гэта зрабіў. А рабы сказалі яму: хочаш, мы пойдзем, выпалем яго?"},{"book":"МАЦЬВЕЯ","chapter":"13","verse":"29","text":"А ён сказаў: не, каб, выбіраючы куколь, вы не павырывалі разам зь ім і пшаніцы;"},{"book":"МАЦЬВЕЯ","chapter":"13","verse":"30","text":"пакіньце расьці разам тое і другое да жніва; а ў час жніва я скажу жняцам: зьбярэце перш куколь і зьвяжэце яго ў снапы, каб спаліць яго; а пшаніцу зьбярэце ў засекі мае."},{"book":"МАЦЬВЕЯ","chapter":"13","verse":"31","text":"Іншую прытчу прапанаваў Ён ім, кажучы: падобнае Царства Нябеснае на зерне гарчычнае, якое чалавек узяў і пасеяў на полі сваім,"},{"book":"МАЦЬВЕЯ","chapter":"13","verse":"32","text":"якое, хоць меншае за ўсякае насеньне, але, калі вырастае, бывае большае за ўсякую траву і робіцца дрэвам, так што прылятаюць птушкі нябесныя і ўюць гнёзды ў гольлі яго."},{"book":"МАЦЬВЕЯ","chapter":"13","verse":"33","text":"Іншую прытчу сказаў Ён ім: падобнае Царства Нябеснае на закваску, якую жанчына ўзяўшы паклала ў тры меры мукі, пакуль не закісла ўсё."},{"book":"МАЦЬВЕЯ","chapter":"13","verse":"34","text":"Гэта ўсё казаў Ісус прытчамі люду, і бяз прытчы нічога не казаў ім,"},{"book":"МАЦЬВЕЯ","chapter":"13","verse":"35","text":"каб збылося сказанае праз прарока, які кажа: «Разамкну ў прытчах вусны Мае; выкажу ўтоенае ад стварэньня сьвету»."},{"book":"МАЦЬВЕЯ","chapter":"13","verse":"36","text":"Тады Ісус, адпусьціўшы людзей, увайшоў у дом. І прыступіўшы да Яго, вучні Яго сказалі: растлумач нам прытчу пра куколь на полі."},{"book":"МАЦЬВЕЯ","chapter":"13","verse":"37","text":"А Ён ім сказаў у адказ: сейбіт добрага насеньня ёсьць Сын Чалавечы;"},{"book":"МАЦЬВЕЯ","chapter":"13","verse":"38","text":"поле ёсьць сьвет; добрае насеньне гэта - сыны Царства, а куколь - сыны ліхога;"},{"book":"МАЦЬВЕЯ","chapter":"13","verse":"39","text":"вораг, які пасеяў яго, ёсьць д'ябал; жніво ёсьць сканчэньне веку, а жняцы - анёлы."},{"book":"МАЦЬВЕЯ","chapter":"13","verse":"40","text":"А таму, як зьбіраюць куколь і агнём паляць, гэтак сама будзе пры сканчэньні веку гэтага:"},{"book":"МАЦЬВЕЯ","chapter":"13","verse":"41","text":"пашле Сын Чалавечы анёлаў Сваіх, і зьбяруць з Царства Яго ўсе спакусы і тых, што чыняць беззаконьне,"},{"book":"МАЦЬВЕЯ","chapter":"13","verse":"42","text":"і ўкінуць іх у печ вогненную; там будзе плач і скрыгат зубоў;"},{"book":"МАЦЬВЕЯ","chapter":"13","verse":"43","text":"тады праведныя зазьзяюць, як сонца, у Царстве Айца іх. Хто мае вушы, каб чуць, няхай чуе!"},{"book":"МАЦЬВЕЯ","chapter":"13","verse":"44","text":"Яшчэ падобнае Царства Нябеснае на скарб, схаваны на полі, які, знайшоўшы, чалавек утоіў, і ў радасьці ад гэтага ідзе і прадае ўсё, што мае, і купляе поле тое."},{"book":"МАЦЬВЕЯ","chapter":"13","verse":"45","text":"Яшчэ падобнае Царства Нябеснае на купца, які шукае прыгожых пэрлаў,"},{"book":"МАЦЬВЕЯ","chapter":"13","verse":"46","text":"які, знайшоўшы адзін шматкаштоўны пэрл, пайшоў і прадаў усё, што меў, і купіў яго."},{"book":"МАЦЬВЕЯ","chapter":"13","verse":"47","text":"Яшчэ падобнае Царства Нябеснае на нерат, закінуты ў мора і поўны рыбы ўсялякага роду,"},{"book":"МАЦЬВЕЯ","chapter":"13","verse":"48","text":"які, калі ён напоўніўся, выцягнулі на бераг і, сеўшы, добрае склалі ў начыньне, а благое кінулі прэч."},{"book":"МАЦЬВЕЯ","chapter":"13","verse":"49","text":"Так будзе пры сканчэньні веку: выйдуць анёлы і аддзеляць ліхіх з асяродзьдзя праведных,"},{"book":"МАЦЬВЕЯ","chapter":"13","verse":"50","text":"і ўкінуць іх у печ вогненную: там будзе плач і скрыгат зубоў."},{"book":"МАЦЬВЕЯ","chapter":"13","verse":"51","text":"Сказаў ім Ісус: ці зразумелі вы гэта ўсё? Яны кажуць яму: так, Госпадзе!"},{"book":"МАЦЬВЕЯ","chapter":"13","verse":"52","text":"А Ён сказаў ім: таму ўсякі кніжнік, навучаны Царству Нябеснаму, падобны на гаспадара дома, які выносіць са скарбніцы сваёй новае і старое."},{"book":"МАЦЬВЕЯ","chapter":"13","verse":"53","text":"І сталася, калі скончыў Ісус прытчы гэтыя, пайшоў адтуль."},{"book":"МАЦЬВЕЯ","chapter":"13","verse":"54","text":"І прыйшоўшы на бацькаўшчыну Сваю, вучыў іх у сынагозе іхняй, так што яны зьдзіўляліся і казалі: адкуль у Яго гэтая мудрасьць і сілы?"},{"book":"МАЦЬВЕЯ","chapter":"13","verse":"55","text":"ці не цесьляроў Ён Сын? ці не Ягоную Маці завуць Марыя, і браты Яго Якаў і Ёсій, і Сымон і Юда?"},{"book":"МАЦЬВЕЯ","chapter":"13","verse":"56","text":"і сёстры Яго ці ня ўсе сярод нас? адкуль жа ў Яго ўсё гэта?"},{"book":"МАЦЬВЕЯ","chapter":"13","verse":"57","text":"І паняверыліся ў Ім. А Ісус сказаў ім: ня бывае прарока без пашаны, хіба што толькі на бацькаўшчыне сваёй, і ў доме сваім."},{"book":"МАЦЬВЕЯ","chapter":"13","verse":"58","text":"І ня ўчыніў там многіх цудаў з-за няверства іхняга."}]}