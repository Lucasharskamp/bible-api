{"data":[{"book":"Matthew","chapter":"11","verse":"1","text":"Eneka hoise jitia Jisu tai laga baroh jon chela khan ke niyom khan bujhai diya pichete, tai ta te pora ulaikena taikhan laga sheher te jai kene prochar kori bole aru sikhai dibole jai jaise."},{"book":"Matthew","chapter":"11","verse":"2","text":"Etu homoi te John bondhi ghor te thakise, tai Khrista laga kotha huni paise, aru tai tai laga chela khan ke ekta jankari dibole pathaise"},{"book":"Matthew","chapter":"11","verse":"3","text":"aru Taike hudise, “Apuni ahibole thaka Jon11.3 Ahibole thaka Masiha.  ase naki, na amikhan dusra ke bisaribo?”"},{"book":"Matthew","chapter":"11","verse":"4","text":"Jisu pora jowab dikene koise, “Jabi aru John ke koi dibi tumikhan ki hunise aru dikhise."},{"book":"Matthew","chapter":"11","verse":"5","text":"Andha manu khan dikhibole paise, lengera khan bera bole parise, kusto bemar thaka khan sapha hoi jaise, behera khan huni bole paise, morija khan jinda hoise, aru gorib manu khan susamachar huni loise."},{"book":"Matthew","chapter":"11","verse":"6","text":"Jun manu Amike dikhikena biya panai tai to asis paise.”"},{"book":"Matthew","chapter":"11","verse":"7","text":"Jitia taikhan jaise, Jisu pora bhir ke John laga kotha kori bole shuru hoise, “Tumikhan balu laga jagate ki sabole jaise- panite ulai thaka ghas ke hawa pora hilai diya to?"},{"book":"Matthew","chapter":"11","verse":"8","text":"Aru tumikhan ta te ki sabole jaise- ekjon manu norom kapra lagai kene thaka ke? Hosa bhi, jun khan norom kapra lagai, taikhan to raja khan laga ghor te he thake."},{"book":"Matthew","chapter":"11","verse":"9","text":"Aru tumikhan ki sabole ta te jaise- ekjon bhabobadi? Hoi, Ami tumikhan ke koi ase, tai ekjon bhabobadi pora bhi bisi ase."},{"book":"Matthew","chapter":"11","verse":"10","text":"Etu tai ase, jun karone eneka Isor kotha te likhi kene ase,"},{"book":"Matthew","chapter":"11","verse":"11","text":"Ami hosa pora tumikhan ke koi ase, tumikhan majote Baptizma diya John nisena kun ama pora bhi jonom diya nai. Hoilebi sorgo laga rajyote thaka sob pora kaam nathaka manu bhi tai pora bisi dangor ase."},{"book":"Matthew","chapter":"11","verse":"12","text":"Baptizma diya John laga din pora loi kene etiya tak, sorgo laga rajyo to mara-mari khan pora dukh paise, aru jhagara pora joborjosti kori kene chingi loise."},{"book":"Matthew","chapter":"11","verse":"13","text":"Kilekoile John naha age te sob bhabobadi khan aru niyom khan laga bhabobani hoi thakise;"},{"book":"Matthew","chapter":"11","verse":"14","text":"aru jodi tumikhan lobole itcha ase koile, tai to Elijah ase jun ahibole thakise11.14 Mal. 4:5."},{"book":"Matthew","chapter":"11","verse":"15","text":"Jun laga kan khan ase, taikhan ke huni bole dibi."},{"book":"Matthew","chapter":"11","verse":"16","text":"Ki logote etu yug laga manu khan ke tulona koribo? Bacha khan bajar te bohi kene thaka nisena, jun ekjon pora ekjon ke mati thake"},{"book":"Matthew","chapter":"11","verse":"17","text":"aru koi, ‘Amikhan pora apnikhan karone shadi laga basuri bajaise, aru apnikhan nacha nai. Amikhan mon dukh hoise aru apnikhan mon dukh laga suku pani bhi ula nai.’"},{"book":"Matthew","chapter":"11","verse":"18","text":"Kilekoile John to pani aru kha luwa khaikena aha nohoi, aru taikhan koise, ‘Tai logot te bhoot ase.’"},{"book":"Matthew","chapter":"11","verse":"19","text":"Manu laga Putro to pani aru kha luwa kori kene ahise aru taikhan koise, ‘Sabi, tai to bisi khai aru ekjon sharabi ase, poisa utha aru paapi manu khan laga sathi ase!’ Kintu gyaan to tai laga bacha pora he dikhai dibo.”"},{"book":"Matthew","chapter":"11","verse":"20","text":"Pichete Jisu jun to jagate tai laga asurit kaam khan dikhai dise, etu sheher khan laga manu khan ke gali dibole shuru korise, kele koile taikhan mon ghuraikena thaka nai."},{"book":"Matthew","chapter":"11","verse":"21","text":"“Chorazin, tumike hai ase! Bethsaida, tumike hai ase! Juntu kaam tumikhan nimite korise, eneka kaam Tyre aru Sidon nimite korise koile, taikhan poila pora bosta laga kapra aru jui laga koila lagai kene mon ghuri lobole thakise."},{"book":"Matthew","chapter":"11","verse":"22","text":"Kintu Moi tumikhan ke koi ase, Isor pora bisar kora dinte tumikhan pora bhi Tyre aru Sidon nimite he bisi aram hobo."},{"book":"Matthew","chapter":"11","verse":"23","text":"Tumi, Capernaum, tumikhan ke sorgo uporte uthibole nadibo, na uthibo dibo? Tumikhan ke Hades te namai dibo. Kilekoile tumikhan ke koi diya nisena jodi Sodom11.23 Sodom to bisi paapi sheher ekta thakisele aru Isor pora etu ke khotom kori dise, Gen. 19: 24-29. te bhi asurit aru dangor kaam korise koile, taikhan aji bachikena thakibo thakise."},{"book":"Matthew","chapter":"11","verse":"24","text":"Kintu Moi tumikhan ke koi ase, bisar laga dinte tumikhan pora bhi Sodom nimite he aram hobo.”"},{"book":"Matthew","chapter":"11","verse":"25","text":"Etu somoite Jisu pora jowab dise aru koise, “Ami Apuni ke mohima di ase, Baba, Sorgo aru prithibi laga Probhu, kele koile Apuni eitu khan gyaani aru buja manu khan pora lukaikene rakhise, aru chutu bacha khan ke dikhai dise."},{"book":"Matthew","chapter":"11","verse":"26","text":"Hoi, Baba, kele koile etu to Apuni laga suku age te thik ase."},{"book":"Matthew","chapter":"11","verse":"27","text":"Sob kaam khan moi laga bharosa te Baba pora rakhidise; aru kun bhi Putro ke najane khali Baba he nohoile, aru kun bhi Baba ke najane khali Putro he nohoile, aru utu manu junke Putro pora basikena dikhai dibo."},{"book":"Matthew","chapter":"11","verse":"28","text":"Ami usorte ahibi, jun manu etu prithibi laga dukh chinta bukhi bo napari kene dabi kene ase, aru Moi tumikhan ke aram dibo."},{"book":"Matthew","chapter":"11","verse":"29","text":"Ami laga kotha khan lobi aru Ami pora sikhibi, kele koile Ami laga mon to nomro aru shanti ase, aru tumi laga jibon nimite aram pabo."},{"book":"Matthew","chapter":"11","verse":"30","text":"Kilekoile Ami laga kotha khan aram ase aru ami laga boja bisi halka ase.”"}]}