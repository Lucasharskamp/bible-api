{"data":[{"book":"కీర్తన","chapter":"103","verse":"1","text":"నా ప్రాణమా, యెహోవాను స్తుతించు. నా అంతరంగమా, ఆయన పవిత్ర నామాన్ని స్తుతించు."},{"book":"కీర్తన","chapter":"103","verse":"2","text":"నా ప్రాణమా, యెహోవాను స్తుతించు, ఆయన చేసిన ఉపకారాలన్నీ మరచిపోవద్దు."},{"book":"కీర్తన","chapter":"103","verse":"3","text":"ఆయన నీ పాపాలన్నీ క్షమిస్తాడు. నీ జబ్బులన్నీ బాగుచేస్తాడు."},{"book":"కీర్తన","chapter":"103","verse":"4","text":"నాశనాన్నుంచి నీ ప్రాణాన్ని విడుదల చేస్తాడు. కృప, వాత్సల్యం నీకు కిరీటంగా ఉంచాడు."},{"book":"కీర్తన","chapter":"103","verse":"5","text":"నీ యవ్వనం గరుడ పక్షిలాగా కొత్తదనం సంతరించుకున్నట్టు మేలైన వాటితో నీ జీవితాన్ని తృప్తిపరుస్తాడు."},{"book":"కీర్తన","chapter":"103","verse":"6","text":"యెహోవా న్యాయమైన దాన్ని జరిగిస్తాడు. అణగారిన వారందరికీ న్యాయం చేస్తాడు."},{"book":"కీర్తన","chapter":"103","verse":"7","text":"ఆయన మోషేకు తన విధానాలూ ఇశ్రాయేలు వంశస్థులకు తన కార్యాలూ తెలియచేశాడు."},{"book":"కీర్తన","chapter":"103","verse":"8","text":"యెహోవా దయాళువు, కృపాభరితుడు. ఆయన సహనశీలి, నిబంధన సంబంధమైన నమ్మకత్వం ఆయనలో ఉంది."},{"book":"కీర్తన","chapter":"103","verse":"9","text":"ఆయన ఎప్పుడూ అదుపులో పెట్టేవాడు కాదు. ఆయన అస్తమానం కోపంగా ఉండడు."},{"book":"కీర్తన","chapter":"103","verse":"10","text":"మన పాపాలకు తగినట్టు ఆయన మనతో వ్యవహరించలేదు. మన పాపాలకు సరిపోయినంతగా మనకు ప్రతీకారం చేయలేదు."},{"book":"కీర్తన","chapter":"103","verse":"11","text":"భూమికంటే ఆకాశం ఎంత ఉన్నతమో తనను గౌరవించేవారి పట్ల ఆయన కృప అంత ఉన్నతం."},{"book":"కీర్తన","chapter":"103","verse":"12","text":"పడమటికి తూర్పు ఎంత దూరమో ఆయన మన పాపాల అపరాధ భావన కూడా మననుంచి అంత దూరం చేశాడు."},{"book":"కీర్తన","chapter":"103","verse":"13","text":"తండ్రి తన పిల్లలను జాలితో చూసినట్టు, యెహోవా తనను గౌరవించే వాళ్ళను జాలితో చూసుకుంటాడు."},{"book":"కీర్తన","chapter":"103","verse":"14","text":"మనం ఎలా సృష్టి అయ్యామో ఆయనకు తెలుసు, మనం మట్టి అని ఆయనకు తెలుసు."},{"book":"కీర్తన","chapter":"103","verse":"15","text":"మనిషి రోజులు గడ్డి మొక్కలాంటివి. పొలంలో పూసే పువ్వులాగా అతడు పూస్తాడు."},{"book":"కీర్తన","chapter":"103","verse":"16","text":"దానిమీద గాలి వీస్తే అది ఇక ఉండదు."},{"book":"కీర్తన","chapter":"103","verse":"17","text":"యెహోవాను గౌరవించే వారి పట్ల ఆయన కృప తరతరాలకూ ఉంటుంది. ఆయన నీతి వారి వారసులకు కొనసాగుతుంది."},{"book":"కీర్తన","chapter":"103","verse":"18","text":"వాళ్ళు ఆయన నిబంధన పాటిస్తారు. ఆయన ఆదేశాలను మనసులో ఉంచుకుంటారు."},{"book":"కీర్తన","chapter":"103","verse":"19","text":"యెహోవా పరలోకంలో తన సింహాసనాన్ని సుస్థిరం చేశాడు. ఆయన రాజ్యం అందరినీ పాలిస్తూ ఉంది."},{"book":"కీర్తన","chapter":"103","verse":"20","text":"యెహోవా దూతలారా, ఆయన ఆజ్ఞకు లోబడి ఆయన మాట వినే బలాశాలురైన మీరంతా, ఆయనను స్తుతించండి."},{"book":"కీర్తన","chapter":"103","verse":"21","text":"యెహోవా సేనలారా, ఆయన సంకల్పం నెరవేర్చే సేవకులైన మీరంతా ఆయనను స్తుతించండి."},{"book":"కీర్తన","chapter":"103","verse":"22","text":"యెహోవా చేసిన జీవులారా, ఆయనను స్తుతించండి. ఆయన రాజ్యంలోని ప్రతి ప్రదేశంలో ఉన్న మీరంతా ఆయనను స్తుతించండి. నా ప్రాణమా, యెహోవాను స్తుతించు."}]}