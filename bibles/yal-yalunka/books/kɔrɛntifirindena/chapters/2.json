{"data":[{"book":"Kɔrɛnti Firindena","chapter":"2","verse":"1","text":"Nanara, n bata a ragidi fa fala n nama xɛtɛ ɛ konni xɔlɔni."},{"book":"Kɔrɛnti Firindena","chapter":"2","verse":"2","text":"Amasɔtɔ xa n na a liga ɛ xɔlɔ, nde n tan nasɛwama ba ɛ tan na, n naxanye raxɔlɔxi?"},{"book":"Kɔrɛnti Firindena","chapter":"2","verse":"3","text":"Nanara, n kɛdin sɛbɛxi ɛ ma2.3 A kɛdin naxan ma fe falama be, yanyina nde na mi ramaraxi muxune yii to. fa fala n mi yi sigama ɛ konni, alogo n nama na muxune raxɔlɔ naxanye findɛ n sɛwa xunna ra. N yi laxi a ra, a n ma sɛwan findɛ en birin ma sɛwan na."},{"book":"Kɔrɛnti Firindena","chapter":"2","verse":"4","text":"N kɛdin sɛbɛxi ɛ ma tɔrɔ gbeen nun bɔɲɛ rafɔrɔn nun yɛɛgen nin. N mi yi waxi ɛ raxɔlɔ feni, koni n yi ɛ rakolonma nɛn, a n na ɛ xanuxi han!"},{"book":"Kɔrɛnti Firindena","chapter":"2","verse":"5","text":"Xa ɛ tan nde findi yamaan naxɔlɔ fɛrɛn na, a mi n tan xan naxɔlɔxi, koni fɔ ɛ tan yamaan birin, anu ɲɔndin naxan na, a nde nan tun naxɔlɔxi."},{"book":"Kɔrɛnti Firindena","chapter":"2","verse":"6","text":"Ɛ wuyaxi to bata a hakɛn saran a ra, na bata a li."},{"book":"Kɔrɛnti Firindena","chapter":"2","verse":"7","text":"Nba, iki, fɔ ɛ xa na kanna mafelu nɛn, ɛ yi a ralimaniya, alogo a bɔɲɛn nama fɔrɔ gbeen ti han a yigitɛgɛ."},{"book":"Kɔrɛnti Firindena","chapter":"2","verse":"8","text":"Nayi, n bata ɛ mafan, ɛ mɔn xa ɛ xanuntenyaan yita a ra."},{"book":"Kɔrɛnti Firindena","chapter":"2","verse":"9","text":"Bayo n na a sɛbɛxi ɛ ma nɛn alogo n xa ɛ sɔnna kolon, xa ɛ xuruxi feen birin yi."},{"book":"Kɔrɛnti Firindena","chapter":"2","verse":"10","text":"Ɛ na muxun naxan mafelu, n fan na mafeluma nɛn. N tan na naxan mafelu, xa n bata na mafelu, n na ligama ɛ tan nan ma fe ra Alaa Muxu Sugandixin yɛɛ xɔri,"},{"book":"Kɔrɛnti Firindena","chapter":"2","verse":"11","text":"alogo Setana nama en mayenden, bayo en na a waxɔn feene kolon."},{"book":"Kɔrɛnti Firindena","chapter":"2","verse":"12","text":"Nba, n siga Tirowasi taani Alaa Muxu Sugandixina fe Xibaru Faɲin nalideni waxatin naxan yi, n yi a to fa fala Marigin bata dɛɛn nabi n xa mɛnni."},{"book":"Kɔrɛnti Firindena","chapter":"2","verse":"13","text":"Koni n xaxili mi yi saxi, amasɔtɔ n mi ngaxakedenna Tito lixi na. Nanara, n yi n ɲungu mɛn kaane ma, n siga Masedoniya yi."},{"book":"Kɔrɛnti Firindena","chapter":"2","verse":"14","text":"Koni Ala tantun, amasɔtɔ a Muxu Sugandixina en nasoma a fangan bun ma nɛn, a ti en yɛɛ ra siga yiren birin yi, a kolonna yi xuya ayi en xɔn ma alo se xiri faɲin naxan xuyama ayi."},{"book":"Kɔrɛnti Firindena","chapter":"2","verse":"15","text":"Amasɔtɔ en luxi nɛn alo wusulanna xirina Alaa Muxu Sugandixin naxan ganma, a rali Ala ma yamaan birin tagi, kisi muxune nun kisitarene."},{"book":"Kɔrɛnti Firindena","chapter":"2","verse":"16","text":"A findixi sayaan xirin nan na muxuna ndee xa naxanye xalima sayani. A findi nii rakisin xirin na ndee gbɛtɛye xa naxanye xalima nii rakisini. Nde nɔɛ wanli ito kɛ?"},{"book":"Kɔrɛnti Firindena","chapter":"2","verse":"17","text":"Anu, nxu tan mi luxi alo muxun naxanye Alaa falan findima yulaya seen na. Koni nxu tan falan tima Alaa Muxu Sugandixin barakan nin fata Ala ra nxu bɔɲɛ fixɛn na Ala yɛtagi."}]}