{"data":[{"book":"আদি পুস্তক","chapter":"6","verse":"1","text":"পৃথিবীতে মানুষের সংখ্যা যখন বাড়তে শুরু করল ও তাদের ঔরসে কন্যাসন্তানেরা জন্মাল,"},{"book":"আদি পুস্তক","chapter":"6","verse":"2","text":"তখন ঈশ্বরের ছেলেরা দেখল যে মানুষের মেয়েরা বেশ সুন্দরী, এবং তাদের মধ্যে থেকে তারা নিজেদের পছন্দমতো মেয়েকে বিয়ে করল।"},{"book":"আদি পুস্তক","chapter":"6","verse":"3","text":"তখন সদাপ্রভু বললেন, “আমার আত্মা অনন্তকাল ধরে মানুষের সাথে বিবাদ করবেন6:3 অথবা, আমার আত্মা অনন্তকাল ধরে মানুষের মধ্যে থাকবেন না না, কারণ তারা নশ্বর;6:3 অথবা, নীতিভ্রষ্ট তাদের আয়ু হবে 120 বছর।”"},{"book":"আদি পুস্তক","chapter":"6","verse":"4","text":"সে যুগে পৃথিবীতে নেফিলীমরা6:4 শব্দটির সঠিক অর্থ অস্পষ্ট, অবশ্য এর অর্থ হতে পারে দানবেরা; গণনা পুস্তক 13:33 পদও দেখুন বসবাস করত—এবং পরবর্তীকালেও করত—যখন ঈশ্বরের ছেলেরা মানুষের মেয়েদের সঙ্গে সহবাস করল এবং তাদের মাধ্যমে সন্তানসন্ততি লাভ করল। তারাই প্রাচীনকালের বীরপুরুষ, বিখ্যাত মানুষ হল।"},{"book":"আদি পুস্তক","chapter":"6","verse":"5","text":"সদাপ্রভু দেখলেন পৃথিবীতে মানুষের দুষ্টতা কত বেড়ে গিয়েছে, এবং তাদের অন্তরের চিন্তাভাবনার প্রত্যেকটি প্রবণতা সবসময় শুধু মন্দই থেকে গেল।"},{"book":"আদি পুস্তক","chapter":"6","verse":"6","text":"পৃথিবীতে মানবজাতিকে তৈরি করেছেন বলে সদাপ্রভু মর্মাহত হলেন, এবং তাঁর অন্তর গভীর মর্মবেদনায় ভরে উঠল।"},{"book":"আদি পুস্তক","chapter":"6","verse":"7","text":"তাই সদাপ্রভু বললেন, “যে মানবজাতিকে আমি সৃষ্টি করেছি, তাদের—এবং তাদের সাথে সাথে পশুদের, পাখিদের ও সরীসৃপ প্রাণীদেরও—আমি এই পৃথিবীর বুক থেকে নিশ্চিহ্ন করে ফেলব, কারণ তাদের তৈরি করেছি বলে আমার অনুতাপ হচ্ছে।”"},{"book":"আদি পুস্তক","chapter":"6","verse":"8","text":"কিন্তু নোহ সদাপ্রভুর দৃষ্টিতে অনুগ্রহ লাভ করলেন।"},{"book":"আদি পুস্তক","chapter":"6","verse":"9","text":"এই হল নোহ ও তাঁর পরিবারের বিবরণ।"},{"book":"আদি পুস্তক","chapter":"6","verse":"10","text":"নোহের তিন ছেলে ছিল: শেম, হাম ও যেফৎ।"},{"book":"আদি পুস্তক","chapter":"6","verse":"11","text":"এমতাবস্থায় পৃথিবী ঈশ্বরের দৃষ্টিতে নীতিভ্রষ্ট ছিল এবং হিংস্রতাতেও পরিপূর্ণ হয়েছিল।"},{"book":"আদি পুস্তক","chapter":"6","verse":"12","text":"ঈশ্বর দেখলেন পৃথিবী কত নীতিভ্রষ্ট হয়ে গিয়েছে, কারণ পৃথিবীর সব মানুষজন তাদের জীবনযাপন নীতিভ্রষ্ট করে তুলেছিল।"},{"book":"আদি পুস্তক","chapter":"6","verse":"13","text":"অতএব ঈশ্বর নোহকে বললেন, “আমি সব মানুষের জীবন শেষ করে দিতে চলেছি, কারণ এদের জন্যই পৃথিবী হিংস্রতায় পরিপূর্ণ হয়ে উঠেছে। আমি নির্ঘাৎ তাদের ও পৃথিবীকে একসাথে ধ্বংস করে দিতে চলেছি।"},{"book":"আদি পুস্তক","chapter":"6","verse":"14","text":"তাই তুমি নিজেই দেবদারু কাঠ দিয়ে একটি জাহাজ তৈরি করো; তার মধ্যে কয়েকটি ঘর তৈরি কোরো এবং তার ভিতরের ও বাইরের দিকে আলকাতরা মাখিয়ে দিয়ো।"},{"book":"আদি পুস্তক","chapter":"6","verse":"15","text":"এভাবেই তোমাকে এটি তৈরি করতে হবে: জাহাজটি 135 মিটার লম্বা, 23 মিটার চওড়া ও 14 মিটার উঁচু6:15 মূল ভাষায়, 300 হাত লম্বা, পঞ্চাশ হাত চওড়া ও ত্রিশ হাত উঁচু হবে।"},{"book":"আদি পুস্তক","chapter":"6","verse":"16","text":"এর একটি ছাদ তৈরি কোরো এবং ছাদের নিচে চারদিকে 45 সেন্টিমিটার6:16 মূল ভাষায় এক হাত উঁচু একটি জানালা তৈরি কোরো। জাহাজটির একদিকে একটি দরজা তৈরি কোরো এবং জাহাজে নিম্ন, মধ্যম ও উপর তলা তৈরি কোরো।"},{"book":"আদি পুস্তক","chapter":"6","verse":"17","text":"পৃথিবীতে বন্যার জল পাঠিয়ে আমি আকাশমণ্ডলের নিচে থাকা সব প্রাণকে, প্রাণবায়ুবিশিষ্ট প্রত্যেকটি প্রাণীকে ধ্বংস করে দিতে চলেছি। পৃথিবীর সবকিছু ধ্বংস হবে।"},{"book":"আদি পুস্তক","chapter":"6","verse":"18","text":"কিন্তু তোমার সাথে আমি আমার নিয়ম প্রতিষ্ঠিত করব, এবং তুমি সেই জাহাজে প্রবেশ করবে—তুমি ও তোমার সাথে তোমার ছেলেরা, ও তোমার স্ত্রী এবং তোমার পুত্রবধূরাও।"},{"book":"আদি পুস্তক","chapter":"6","verse":"19","text":"সব জীবিত প্রাণীর মধ্যে থেকে এক এক জোড়া করে মদ্দা ও মাদি প্রাণীকে তোমার সাথে বাঁচিয়ে রাখার জন্য তোমাকে জাহাজে এনে রাখতে হবে।"},{"book":"আদি পুস্তক","chapter":"6","verse":"20","text":"জীবিত থাকার জন্য সব ধরনের পাখি, সব ধরনের পশু এবং সব ধরনের সরীসৃপ প্রাণী দুটি দুটি করে তোমার কাছে আসবে।"},{"book":"আদি পুস্তক","chapter":"6","verse":"21","text":"তোমাদের ও তাদের সকলের খাদ্যরূপে তোমাকে সব ধরনের খাদ্যদ্রব্য মজুত করতে হবে।”"},{"book":"আদি পুস্তক","chapter":"6","verse":"22","text":"ঈশ্বর যেমন আদেশ দিয়েছিলেন, নোহ সবকিছু ঠিক সেভাবেই করলেন।"}]}