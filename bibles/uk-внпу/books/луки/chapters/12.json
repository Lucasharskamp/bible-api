{"data":[{"book":"Луки","chapter":"12","verse":"1","text":"Тим часом зібралися тисячі людей, так що тиснули одне одного. Ісус почав говорити в першу чергу до учнів:"},{"book":"Луки","chapter":"12","verse":"2","text":"Немає нічого прихованого, що не відкрилося б, і нічого таємного, що не стало б відомим."},{"book":"Луки","chapter":"12","verse":"3","text":"Тому все, що ви казали в темряві, буде почуте при світлі, і все, що говорили на вухо в окремій кімнаті, буде проповідуватися з дахів."},{"book":"Луки","chapter":"12","verse":"4","text":"Кажу вам, Моїм друзям: не бійтеся тих, хто, вбиваючи тіло, потім більш нічого заподіяти не може."},{"book":"Луки","chapter":"12","verse":"5","text":"Я вкажу вам, Кого треба боятися: бійтеся Того, Хто, вбивши, має силу кинути до Геєни. Так, кажу вам: Цього треба боятися."},{"book":"Луки","chapter":"12","verse":"6","text":"Чи не продаються п’ять горобців за два асарії12:6 Дрібна монета, яка дорівнювала 1​16 частині динарія. Динарій був звичайною платою за робочий день.? І все ж, жоден із них не забутий Богом."},{"book":"Луки","chapter":"12","verse":"7","text":"А на вашій голові навіть волосся пораховане. Не бійтеся: ви набагато цінніші за горобців."},{"book":"Луки","chapter":"12","verse":"8","text":"Кажу вам: кожного, хто визнає Мене перед людьми, і Син Людський визнає перед ангелами Божими."},{"book":"Луки","chapter":"12","verse":"9","text":"Але того, хто зречеться Мене перед людьми, зрікусь і Я перед ангелами Божими."},{"book":"Луки","chapter":"12","verse":"10","text":"Кожному, хто скаже слово проти Сина Людського, проститься, але тому, хто богохульствує проти Святого Духа, не проститься."},{"book":"Луки","chapter":"12","verse":"11","text":"Коли поведуть вас на суд у синагоги, до керівників та до влад, не турбуйтеся про те, як вам відповідати й що говорити,"},{"book":"Луки","chapter":"12","verse":"12","text":"бо в той час Дух Святий навчить, що треба говорити."},{"book":"Луки","chapter":"12","verse":"13","text":"Хтось із натовпу сказав Йому:"},{"book":"Луки","chapter":"12","verse":"14","text":"Він відповів:"},{"book":"Луки","chapter":"12","verse":"15","text":"Далі промовив до них:"},{"book":"Луки","chapter":"12","verse":"16","text":"Ісус розповів їм притчу:"},{"book":"Луки","chapter":"12","verse":"17","text":"І він почав міркувати, кажучи сам до себе: «Що мені робити? Немає куди зібрати мій врожай»."},{"book":"Луки","chapter":"12","verse":"18","text":"І сказав: «Ось що я зроблю: зруйную старі амбари та збудую більші, і в мене буде достатньо місця, щоби зібрати все зерно та все моє добро."},{"book":"Луки","chapter":"12","verse":"19","text":"Тоді я скажу моїй душі: „Тепер у тебе багато добра на багато років! Відпочивай, їж, пий та веселися“»."},{"book":"Луки","chapter":"12","verse":"20","text":"Але Бог відповів: «Безумцю! Цієї ж ночі заберуть у тебе душу твою. Кому дістанеться те, що ти приготував?»"},{"book":"Луки","chapter":"12","verse":"21","text":"Так станеться з кожним, хто збирає для себе й не багатіє в Бога."},{"book":"Луки","chapter":"12","verse":"22","text":"Потім Він промовив до своїх учнів:"},{"book":"Луки","chapter":"12","verse":"23","text":"Бо життя більше за їжу, а тіло – за одяг."},{"book":"Луки","chapter":"12","verse":"24","text":"Погляньте на воронів: вони не сіють і не жнуть, не мають скарбниць та амбарів, і все ж Бог їх годує. Наскільки ж ви цінніші за цих птахів!"},{"book":"Луки","chapter":"12","verse":"25","text":"І хто з вас, турбуючись, може додати до свого зросту хоч лікоть?"},{"book":"Луки","chapter":"12","verse":"26","text":"Якщо ви навіть і найменшого зробити не можете, чому турбуєтесь про інше?"},{"book":"Луки","chapter":"12","verse":"27","text":"Подивіться, як ростуть лілії: вони не працюють і не прядуть. Та Я кажу вам: навіть Соломон у всій своїй величі не одягався так, як будь-яка з них."},{"book":"Луки","chapter":"12","verse":"28","text":"Якщо ж Бог так одягає траву на полі, котра сьогодні є, а завтра буде кинута у вогонь, то наскільки краще Він одягне вас, маловіри?"},{"book":"Луки","chapter":"12","verse":"29","text":"Не шукайте, що вам їсти та пити, і не турбуйтеся про це."},{"book":"Луки","chapter":"12","verse":"30","text":"Бо все це язичники цього світу шукають, але ваш Отець знає, що потребуєте."},{"book":"Луки","chapter":"12","verse":"31","text":"Краще шукайте Царства Його, а все це додасться вам."},{"book":"Луки","chapter":"12","verse":"32","text":"Не бійся, мале стадо, бо Отець ваш із радістю дає вам Царство."},{"book":"Луки","chapter":"12","verse":"33","text":"Продавайте майно ваше й давайте милостиню. Робіть собі гаманці, котрі не зношуються, – невичерпний скарб на небі, куди злодій не закрадається і де міль не точить."},{"book":"Луки","chapter":"12","verse":"34","text":"Бо де скарб ваш, там буде й ваше серце."},{"book":"Луки","chapter":"12","verse":"35","text":"Будьте завжди готові – одяг підперезаний та світильник запалений."},{"book":"Луки","chapter":"12","verse":"36","text":"Будьте подібні до людей, що чекають на повернення свого господаря з весілля, щоб, коли він прийде й постукає, негайно відчинити йому."},{"book":"Луки","chapter":"12","verse":"37","text":"Блаженні ті раби, господар яких, прийшовши, знайде, що вони пильнують. Істинно кажу вам: тоді він сам, підперезавшись, посадить їх за стіл та, підійшовши, буде служити їм."},{"book":"Луки","chapter":"12","verse":"38","text":"І якщо він прийде о другій або о третій сторожі12:38 У римлян ніч ділилася на чотири сторожі (з шостої години вечора до шостої ранку: 6–9, 9–12, 12–3, 3–6)., блаженні ті, кого він знайде так само."},{"book":"Луки","chapter":"12","verse":"39","text":"Тож знайте, що якби господар дому знав, о якій сторожі приходить злодій, він не дозволив би вдертися до свого дому12:39 Буквально: підкопати свого дому.."},{"book":"Луки","chapter":"12","verse":"40","text":"І ви будьте готові, бо Син Людський прийде тієї години, про яку й не думаєте."},{"book":"Луки","chapter":"12","verse":"41","text":"Тоді Петро сказав:"},{"book":"Луки","chapter":"12","verse":"42","text":"Господь відповів:"},{"book":"Луки","chapter":"12","verse":"43","text":"Блаженний той раб, якого господар знайде, що він так робить."},{"book":"Луки","chapter":"12","verse":"44","text":"Істинно кажу вам: він поставить його над усім своїм майном."},{"book":"Луки","chapter":"12","verse":"45","text":"Але якщо той раб скаже у своєму серці: «Мій господар запізнюється!» – і почне бити слуг та служниць, їсти, пити та напиватись,"},{"book":"Луки","chapter":"12","verse":"46","text":"господар того раба прийде того дня, коли він не сподівається, і о тій годині, якої не знає. Він розітне його та призначить йому місце разом із невірними."},{"book":"Луки","chapter":"12","verse":"47","text":"Той раб, котрий знав волю господаря свого й не підготувався, ані не зробив того, чого господар бажав, буде сильно побитий."},{"book":"Луки","chapter":"12","verse":"48","text":"А той, хто, не знаючи, зробив щось достойне покарання, буде побитий менше. Від усякого, кому багато дано, багато вимагатимуть, і кому багато повірено, з того більше й спитають."},{"book":"Луки","chapter":"12","verse":"49","text":"Я прийшов кинути вогонь на землю, і як Я прагну, щоб він вже розгорівся!"},{"book":"Луки","chapter":"12","verse":"50","text":"Я маю хреститися хрещенням, і як Мені важко, поки це не здійсниться."},{"book":"Луки","chapter":"12","verse":"51","text":"Ви вважаєте, що Я прийшов принести мир на землю? Ні, кажу вам, а розділення!"},{"book":"Луки","chapter":"12","verse":"52","text":"Бо віднині п’ятеро в одному домі розділяться: троє проти двох, і двоє проти трьох."},{"book":"Луки","chapter":"12","verse":"53","text":"Будуть розділені: батько проти сина й син проти батька; мати проти доньки й донька проти матері; свекруха проти невістки й невістка проти свекрухи."},{"book":"Луки","chapter":"12","verse":"54","text":"Він промовив до народу:"},{"book":"Луки","chapter":"12","verse":"55","text":"А коли південний вітер віє, кажете: «Буде спека», і так стається."},{"book":"Луки","chapter":"12","verse":"56","text":"Лицеміри! Вигляд землі та неба вмієте розпізнавати, так чому ж цей час не розпізнаєте?"},{"book":"Луки","chapter":"12","verse":"57","text":"Чому ви самі не розсудите, що є справедливе?"},{"book":"Луки","chapter":"12","verse":"58","text":"Коли ти йдеш зі своїм супротивником до правителя, то доклади зусиль для того, щоб ще в дорозі примиритися з ним, аби він не повів тебе до суду, а суддя не віддав тебе до рук стражника, і стражник не кинув тебе до в’язниці."},{"book":"Луки","chapter":"12","verse":"59","text":"Кажу тобі: не вийдеш звідти, поки не заплатиш усе до останньої лепти12:59 Лепта – це найдрібніша монета, дорівнює 1​128 динарія.."}]}