{"data":[{"book":"Apostolien teot","chapter":"13","verse":"1","text":"Antiokian seurakunnassa oli useita profeettoja ja opettajia: Barnabas, Simeon (»Musta»), kyreneläinen Lukius, kuningas Herodeksen kasvatusveli Manaen sekä Saulus."},{"book":"Apostolien teot","chapter":"13","verse":"2","text":"Kun he kerran pitivät jumalanpalvelusta ja paastosivat, Pyhä Henki sanoi: »Vapauttakaa Barnabas ja Saulus suorittamaan sitä tehtävää, johon minä olen heidät valinnut.»"},{"book":"Apostolien teot","chapter":"13","verse":"3","text":"Jatkettuaan paastoa ja rukoilemista miehet panivat kätensä heidän päälleen ja siunasivat heidät matkaan."},{"book":"Apostolien teot","chapter":"13","verse":"4","text":"Pyhä Henki ohjasi heidät Seleukiaan, josta he purjehtivat Kyprokseen."},{"book":"Apostolien teot","chapter":"13","verse":"5","text":"Siellä he puhuivat Salamiissa juutalaisten synagogassa. Johannes Markus oli tullut matkalle mukaan toimiakseen heidän apulaisenaan."},{"book":"Apostolien teot","chapter":"13","verse":"6,7","text":"He kulkivat tämän jälkeen koko saaren läpi ja kertoivat Jeesuksesta kaikissa kaupungeissa. Pafossa he tapasivat juutalaisen noidan, Barjeesuksen, joka esiintyi profeettana. Tämä oli asettunut taloksi maaherra Sergius Pauluksen luo, joka oli hyvin viisas mies. Maaherra kutsui Barnabaan ja Sauluksen kuullakseen, mitä nämä puhuivat Jumalasta."},{"book":"Apostolien teot","chapter":"13","verse":"8","text":"Barjeesus, jonka kreikkalainen nimi oli Elymas, tuli kuitenkin väliin ja yritti estää Sergius Paulusta uskomasta Jumalaan."},{"book":"Apostolien teot","chapter":"13","verse":"9","text":"Saulus, jota oli alettu sanoa myös Paavaliksi, katsoi silloin ankarasti Elymasta ja sanoi Pyhän Hengen täyttämänä:"},{"book":"Apostolien teot","chapter":"13","verse":"10","text":"»Sinä olet saatanan asialla, olet ovela ja kiero. Etkö jo lakkaa vastustamasta Jumalaa ja hänen hyvyyttään?"},{"book":"Apostolien teot","chapter":"13","verse":"11","text":"Herra rankaisee sinua: tulet joksikin aikaa sokeaksi.»"},{"book":"Apostolien teot","chapter":"13","verse":"12","text":"Kun maaherra näki, mitä oli tapahtunut, hän uskoi ja ihmetteli Jumalan voimaa."},{"book":"Apostolien teot","chapter":"13","verse":"13","text":"Paavali matkusti seuralaisineen laivalla Pafosta Vähään-Aasiaan13:13 Sananmukaisesti: »Pamfyliaan». ja nousi maihin Pergen satamassa. Johannes palasi sieltä Jerusalemiin."},{"book":"Apostolien teot","chapter":"13","verse":"14","text":"Barnabas ja Paavali jatkoivat matkaa Pisidian Antiokiaan."},{"book":"Apostolien teot","chapter":"13","verse":"15","text":"Kun Mooseksen ja profeettojen kirjoja oli tavan mukaan luettu, vieraat saivat synagogan johtajilta sanan: »Veljet, jos teillä on jotain sanottavaa seurakunnalle, niin puhukaa.»"},{"book":"Apostolien teot","chapter":"13","verse":"16","text":"Paavali nousi, viittasi kädellään tervehdykseksi ja aloitti: »Kuulkaa, israelilaiset ja te muut, jotka kunnioitatte Jumalaa!"},{"book":"Apostolien teot","chapter":"13","verse":"17","text":"Israelin Jumala valitsi esi-isämme ja auttoi heidät ihmeellisellä tavalla pois Egyptistä, jossa he olivat orjina."},{"book":"Apostolien teot","chapter":"13","verse":"18","text":"Hän hoiti heitä hyvin neljäkymmentä vuotta kestäneen autiomaamatkan aikana."},{"book":"Apostolien teot","chapter":"13","verse":"19,20","text":"Sitten hän hävitti Kanaanin maasta seitsemän kansaa ja antoi Israelille näiden alueen. Noin neljänsadanviidenkymmenen vuoden kuluttua tulivat kansan johtajiksi tuomarit. Heidän jälkeensä kansaa johti profeetta Samuel."},{"book":"Apostolien teot","chapter":"13","verse":"21","text":"Kansa tahtoi kuningasta, ja Jumala antoi sille Saulin, Benjaminin sukuun kuuluvan Kiisin pojan. Saul hallitsi neljäkymmentä vuotta,"},{"book":"Apostolien teot","chapter":"13","verse":"22","text":"mutta sitten Jumala antoi hänen tilalleen kuninkaaksi Daavidin. Jumala sanoi: ’Daavid, Iisain poika, on minun mieleiseni ihminen, sillä hän tottelee minua.’"},{"book":"Apostolien teot","chapter":"13","verse":"23","text":"Daavidin jälkeläisistä Jumala on antanut lupauksensa mukaan Israelille vapauttajan, Jeesuksen."},{"book":"Apostolien teot","chapter":"13","verse":"24","text":"Ennen hänen tuloaan Johannes Kastaja julisti voimakkaasti, että jokaisen israelilaisen oli luovuttava synnistä ja tultava Jumalan luo."},{"book":"Apostolien teot","chapter":"13","verse":"25","text":"Kun Johannes oli suorittanut tehtävänsä, hän kysyi: ’Pidättekö minua Messiaana? Hän tulee pian, ja häneen verrattuna minä en ole mitään.’"},{"book":"Apostolien teot","chapter":"13","verse":"26","text":"Tämä pelastus koskee meitä kaikkia, sekä Aabrahamin jälkeläisiä että teitä muita, jotka kunnioitatte Jumalaa."},{"book":"Apostolien teot","chapter":"13","verse":"27","text":"Jerusalemin juutalaiset ja heidän johtajansa tappoivat Jeesuksen, niin kuin oli ennustettukin. He eivät tajunneet kuka hän oli, vaikka olivat kuulleet joka sapatti, mitä profeetat olivat kirjoittaneet hänestä."},{"book":"Apostolien teot","chapter":"13","verse":"28","text":"He eivät keksineet mitään syytä, mistä hän olisi ansainnut kuolemantuomion, mutta kuitenkin he vaativat Pilatusta surmauttamaan hänet."},{"book":"Apostolien teot","chapter":"13","verse":"29","text":"Kun kaikki hänen kuolemaansa koskevat ennustukset olivat toteutuneet, hänet otettiin alas ristiltä ja haudattiin."},{"book":"Apostolien teot","chapter":"13","verse":"30","text":"Mutta Jumala herätti hänet eloon!"},{"book":"Apostolien teot","chapter":"13","verse":"31","text":"Seuraavien päivien aikana monet, jotka olivat tulleet hänen kanssaan Galileasta Jerusalemiin, näkivät hänet useita kertoja. He puhuvat jatkuvasti tästä kaikille."},{"book":"Apostolien teot","chapter":"13","verse":"32,33","text":"Barnabas ja minä olemme myös täällä tuomassa teille tätä hyvää uutista. Lupaus, jonka Jumala antoi esi-isillemme, on toteutunut meidän aikanamme, kun Jumala herätti Jeesuksen kuolleista. Toisessa psalmissa sanotaan juuri Jeesuksesta: ’Sinä olet minun poikani, jonka tänään synnytin.’"},{"book":"Apostolien teot","chapter":"13","verse":"34","text":"Jumala oli luvannut, ettei Jeesus enää kuolisi. Raamatussa hän vakuuttaa: ’Annan teidän kokea jotakin ihmeellistä, jonka lupasin Daavidille.’"},{"book":"Apostolien teot","chapter":"13","verse":"35","text":"Toisessa kohdassa hän ilmaisee vielä selvemmin tarkoituksensa sanoessaan: ’Jumala ei anna Pyhänsä joutua maatumaan.’"},{"book":"Apostolien teot","chapter":"13","verse":"36","text":"Hän ei tarkoittanut Daavidia, joka kuoli sen jälkeen kun oli palvellut aikalaisiaan Jumalan tahdon mukaan. Hänet haudattiin, ja hänen ruumiinsa tuli maaksi."},{"book":"Apostolien teot","chapter":"13","verse":"37","text":"Jumala herätti elämään toisen, jonka ruumis siis ei maatunut."},{"book":"Apostolien teot","chapter":"13","verse":"38","text":"Kuulkaa, rakkaat veljet! Tämä Jeesus voi antaa teidän syntinne anteeksi."},{"book":"Apostolien teot","chapter":"13","verse":"39","text":"Jokainen, joka uskoo häneen, vapautuu kaikesta syyllisyydestä, mistä Mooseksen laki ei pysty ihmistä vapauttamaan, ja Jumala hyväksyy hänet lapsekseen."},{"book":"Apostolien teot","chapter":"13","verse":"40","text":"Toivottavasti teihin ei tarvitse soveltaa profeettojen sanoja:"},{"book":"Apostolien teot","chapter":"13","verse":"41","text":"’Kuulkaa ja hukkukaa, totuuden13:41 Sisältyy ajatukseen. halveksijat, kun ette usko vaikka kuulette kerrottavan, mitä teen teidän elinaikananne.’»"},{"book":"Apostolien teot","chapter":"13","verse":"42","text":"Kun ihmiset lähtivät jumalanpalveluksesta, he pyysivät Paavalia puhumaan heille taas viikon kuluttua."},{"book":"Apostolien teot","chapter":"13","verse":"43","text":"Monet juutalaiset ja ulkomaalaiset, jotka olivat olleet synagogassa, lähtivät Paavalin ja Barnabaan perässä. Paavali ja Barnabas kehottivat heitä ottamaan vastaan kaiken hyvän, mitä Jumala tarjosi heille lahjaksi."},{"book":"Apostolien teot","chapter":"13","verse":"44","text":"Seuraavalla viikolla melkein koko kaupunki oli liikkeellä, kun apostolit puhuivat Jumalan sanaa."},{"book":"Apostolien teot","chapter":"13","verse":"45","text":"Kun juutalaisten johtajat13:45 Sananmukaisesti: »juutalaiset». näkivät ihmisjoukon, he vimmastuivat ja väittivät vastaan ivaten, sanoipa Paavali mitä tahansa."},{"book":"Apostolien teot","chapter":"13","verse":"46","text":"Silloin Paavali ja Barnabas selittivät rohkeasti: »Jumalan sanaa oli ensin tarjottava teille juutalaisille. Koska olette torjuneet sen ja osoittaneet olevanne sopimattomia ikuiseen elämään, viemme hyvän uutisen pakanoille."},{"book":"Apostolien teot","chapter":"13","verse":"47","text":"Sitä Herra tarkoitti sanoessaan: ’Olen tehnyt sinut pakanoiden valoksi, että johtaisit heitä maailman ääristä pelastukseen.’»"},{"book":"Apostolien teot","chapter":"13","verse":"48","text":"Kun pakanat kuulivat tämän, he tulivat hyvin iloisiksi. Kaikki, jotka Jumala oli valinnut13:48 Tai: »jotka oli säädetty». ikuiseen elämään, uskoivat hänen sanaansa."},{"book":"Apostolien teot","chapter":"13","verse":"49","text":"Jumalan sana levisi koko maakuntaan."},{"book":"Apostolien teot","chapter":"13","verse":"50","text":"Juutalaisten johtajat yllyttivät uskonnollismielisiä rikkaita naisia ja vaikutusvaltaisia miehiä vastustamaan Paavalia ja Barnabasta. Vieraat ajettiin ulos kaupungista."},{"book":"Apostolien teot","chapter":"13","verse":"51","text":"He pudistivat kaupungin pölyt jaloistaan13:51 Vertauskuvallinen teko, joka osoitti, etteivät apostolit olleet vastuussa siitä, että kaupunki oli kieltäytynyt vastaanottamasta heidän sanomaansa. ja menivät Ikonioniin."},{"book":"Apostolien teot","chapter":"13","verse":"52","text":"Ne, jotka olivat heidän työnsä tuloksena alkaneet uskoa Jeesukseen, saivat kokea suurta iloa, ja Herra täytti heidät Pyhällä Hengellä."}]}