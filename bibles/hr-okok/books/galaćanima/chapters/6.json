{"data":[{"book":"Galaćanima","chapter":"6","verse":"1","text":"Braćo draga, zapadne li tko u kakav grijeh, ispravljajte ga u duhu blagosti pazeći da i sami ne podlegnete napasti!"},{"book":"Galaćanima","chapter":"6","verse":"2","text":"Pomažite jedni drugima u teškoćama i nevoljama pa ćete tako ispuniti Kristov zakon."},{"book":"Galaćanima","chapter":"6","verse":"3","text":"Misli li tko da je jako važan, sam sebe zavarava jer to nije."},{"book":"Galaćanima","chapter":"6","verse":"4","text":"Neka svatko preispituje svoje postupke pa će razloga za zadovoljstvo naći u sebi, a ne uspoređujući se s drugima."},{"book":"Galaćanima","chapter":"6","verse":"5","text":"Jer svatko će nositi vlastito breme."},{"book":"Galaćanima","chapter":"6","verse":"6","text":"Koji primaju pouku Božje riječi, trebali bi sva dobra dijeliti sa svojim učiteljem."},{"book":"Galaćanima","chapter":"6","verse":"7","text":"Ne obmanjujte se—Bogu se ne možete izrugivati i olako proći. Što posijete, to ćete i žeti!"},{"book":"Galaćanima","chapter":"6","verse":"8","text":"Koji žive udovoljavajući svojim grešnim željama, požet će propast i smrt. Ali koji žive da ugode Duhu, požet će u njemu vječni život."},{"book":"Galaćanima","chapter":"6","verse":"9","text":"Nemojte da vam dojadi činiti dobro jer ćemo, ne posustanemo li, požeti blagoslov kad za to dođe vrijeme."},{"book":"Galaćanima","chapter":"6","verse":"10","text":"Zato bismo, kad god nam se pokaže prilika, trebali činiti dobro svima, posebice svojoj braći i sestrama u Kristu."},{"book":"Galaćanima","chapter":"6","verse":"11","text":"Pogledajte ova velika slova. To vam sada pišem vlastitom rukom."},{"book":"Galaćanima","chapter":"6","verse":"12","text":"Ti koji vas pokušavaju primorati da se obrežete čine to samo zbog jednog razloga—ne žele da ih progone zbog učenja da ljude može spasiti samo Kristov križ."},{"book":"Galaćanima","chapter":"6","verse":"13","text":"Čak i oni koji se zalažu za obrezanje zapravo ne izvršavaju cijeli Zakon. Žele samo da se vi obrežete kako bi se mogli hvaliti time što ste njihovi učenici."},{"book":"Galaćanima","chapter":"6","verse":"14","text":"Što se mene tiče, Bože sačuvaj da bih se ponosio ičim osim križem našega Gospodina Isusa Krista. Na njemu je umrlo moje zanimanje za svijet i zanimanje svijeta za mene."},{"book":"Galaćanima","chapter":"6","verse":"15","text":"Nije više važno jesmo li obrezani ili nismo. Važno je jesmo li zaista postali novima, drukčijim ljudima."},{"book":"Galaćanima","chapter":"6","verse":"16","text":"Neka su Božje milosrđe i mir sa svima onima koji žive premao tome načelu. Oni su Božji Izrael."},{"book":"Galaćanima","chapter":"6","verse":"17","text":"Neka mi odsad nitko više time ne dodijava jer na tijelu nosim ožiljke koji pokazuju da pripadam Isusu."},{"book":"Galaćanima","chapter":"6","verse":"18","text":"Draga braćo, neka milost našega Gospodina Isusa Krista bude s vašim duhom! Amen."}]}