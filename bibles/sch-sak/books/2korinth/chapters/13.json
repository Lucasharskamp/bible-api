{"data":[{"book":"2 Korinth","chapter":"13","verse":"1","text":"Atûna nangni ku juongpan rang hih avoithumna ani. Pathien lekhabu'n ati anghan, “Nônna hah rietpuipungei inik mini, inthum mini an om vaiin kêng mindet ani rang.”13:1: Bal 17:6; 19:15"},{"book":"2 Korinth","chapter":"13","verse":"2","text":"Zora vunsaia sietna sinpu ngei, le midangngei murdi khom nangni ril ku nuom ania; nin kôm ku juong avoinikna han ki tisai, aniatachu atûn hin nin kôm ko om loi sikin ti sir ki tih: Ku juong nôkin chu tute sepna renga rotpai thei no tunui."},{"book":"2 Korinth","chapter":"13","verse":"3","text":"Khrista, keima renga a chong ngâi minthârna nin rok hah anrêngin mûng nin tih. Ama hah nangni a mindon zorân, ama chu inzal ngâi maka; manêkin, nin lâia a sinthotheina a minlang ngâi ani."},{"book":"2 Korinth","chapter":"13","verse":"4","text":"Ama hah râtloinân khrosa jêmdelin thatin om khomsenla, Pathien sinthotheinân aring tit ani. Keini khom ama leh inzomin râtloi kin nia; aniatachu nangni leh kin inzomnangei sikin a ringna han Pathien sinthotheina chang sa kin tih."},{"book":"2 Korinth","chapter":"13","verse":"5","text":"Taksônna han nin om le nin omloi nin riet theina rangin nangninanâkin minsin ngâi ungla, injêk ngâi roi. Khrista Jisua hih nangnia han aom nin riet minthâr nimak mo? minsina han nin kâi tetloi ani noa anîn chu."},{"book":"2 Korinth","chapter":"13","verse":"6","text":"Minsina han keini chu akâiloi nimak me la riet nin tih tiin, iemzoina ko dôn."},{"book":"2 Korinth","chapter":"13","verse":"7","text":"Ite asaloi nin tho loina rangin Pathien kôm chubai kin tho ngâi — kin thangsuona minlangna rang niloiin, hannirese keini chu akailoiin om khom rong unga, nangnin adik nin tho theina rang sika han."},{"book":"2 Korinth","chapter":"13","verse":"8","text":"Chongtak rang sika ani nônchu, adoi rangin chu sintho thei mak me."},{"book":"2 Korinth","chapter":"13","verse":"9","text":"Kin inzal zora khom nin lei rât ngâi sikin kin râiasân ani. Masikin akiphar nin hongni theina rang khomin kin chubai sa ngâi."},{"book":"2 Korinth","chapter":"13","verse":"10","text":"Masika han kêng mahi nin kôm ko om loi zorân ki mizieka; nangni setna rang niloiin, nangni sinmindingna rangin rachamneina Pumapa'n ni pêk hih mangin ku juong tung tika nin chunga ku lumrak loina rangin."},{"book":"2 Korinth","chapter":"13","verse":"11","text":"Male atûn chu, ka lâibungngei le sarnungei, dam roi! Akippharna rangin rujûl ungla; ke ngênnangei rangâi roi; inkhat le inkhat jôtinruol ungla; inngêiin lêng roi. Male lungkhamna le inngêina Pathien hah nin kôm om atih."},{"book":"2 Korinth","chapter":"13","verse":"12","text":"Inkhat le inkhat inngêina intum inthiengin chibai inmûk inlôm roi."},{"book":"2 Korinth","chapter":"13","verse":"13","text":"Pumapa Jisua Khrista moroina, Pathien lungkhamna, le Ratha Inthieng inloppuina hah nin rênga nin kôm om rese."}]}