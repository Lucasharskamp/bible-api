{"data":[{"book":"ΙΩΒ","chapter":"5","verse":"1","text":"Ἐπικαλέσαι δὲ εἴ τις σοι ὑπακούσεται, ἢ εἴ τινα ἀγγέλων ἁγίων ὄψῃ·"},{"book":"ΙΩΒ","chapter":"5","verse":"2","text":"Καὶ γὰρ ἄφρονα ἀναιρεῖ ὀργὴ, πεπλανημένον δὲ θανατοῖ ζῆλος."},{"book":"ΙΩΒ","chapter":"5","verse":"3","text":"Ἐγὼ δὲ ἑώρακα ἄφρονας ῥίζαν βάλλοντας, ἀλλʼ εὐθέως ἐβρώθη αὐτῶν ἡ δίαιτα."},{"book":"ΙΩΒ","chapter":"5","verse":"4","text":"Πόῤῥω γένοιντο οἱ υἱοὶ αὐτῶν ἀπὸ σωτηρίας, κολαβρισθείησαν δὲ ἐπὶ θύραις ἡσσόνων, καὶ οὐκ ἔσται ὁ ἐξαιρούμενος."},{"book":"ΙΩΒ","chapter":"5","verse":"5","text":"Ἃ γὰρ ἐκεῖνοι συνήγαγον, δίκαιοι ἔδονται, αὐτοὶ δὲ ἐκ κακῶν οὐκ ἐξαίρετοι ἔσονται· ἐκσιφωνισθείη αὐτῶν ἡ ἰσχύς."},{"book":"ΙΩΒ","chapter":"5","verse":"6","text":"Οὐ γὰρ μὴ ἐξέλθῃ ἐκ τῆς γῆς κόπος, οὐδὲ ἐξ ὀρέων ἀναβλαστήσει πόνος."},{"book":"ΙΩΒ","chapter":"5","verse":"7","text":"Ἀλλὰ ἄνθρωπος γεννᾶται κόπῳ, νεοσσοὶ δὲ γυπὸς τὰ ὑψηλὰ πέτονται."},{"book":"ΙΩΒ","chapter":"5","verse":"8","text":"Οὐ μὴν δὲ ἀλλὰ ἐγὼ δεηθήσομαι Κυρίου, Κύριον δὲ τὸν πάντων δεσπότην ἐπικαλέσομαι,"},{"book":"ΙΩΒ","chapter":"5","verse":"9","text":"τὸν ποιοῦντα μεγάλα καὶ ἀνεξιχνίαστα, ἔνδοξά τε καὶ ἐξαίσια, ὧν οὐκ ἔστιν ἀριθμὸς,"},{"book":"ΙΩΒ","chapter":"5","verse":"10","text":"τὸν διδόντα ὑετὸν ἐπὶ τὴν γῆν, ἀποστέλλοντα ὕδωρ ἐπὶ τὴν ὑπʼ οὐρανὸν,"},{"book":"ΙΩΒ","chapter":"5","verse":"11","text":"τὸν ποιοῦντα ταπεινοὺς εἰς ὕψος, καὶ ἀπολωλότας ἐξεγείροντα,"},{"book":"ΙΩΒ","chapter":"5","verse":"12","text":"διαλλάσσοντα βουλὰς πανούργων, καὶ οὐ μὴ ποιήσουσιν αἱ χεῖρες αὐτῶν ἀληθές·"},{"book":"ΙΩΒ","chapter":"5","verse":"13","text":"ὁ καταλαμβάνων σοφοὺς ἐν τῇ φρονήσει, βουλὴν δὲ πολυπλόκων ἐξέστησεν."},{"book":"ΙΩΒ","chapter":"5","verse":"14","text":"Ἡμέρας συναντήσεται αὐτοῖς σκότος, τὸ δὲ μεσημβρινὸν ψηλαφήσαισαν ἶσα νυκτὶ,"},{"book":"ΙΩΒ","chapter":"5","verse":"15","text":"ἀπόλοιντο δὲ ἐν πολέμῳ· ἀδύνατος δὲ ἐξέλθοι ἐκ χειρὸς δυνάστου."},{"book":"ΙΩΒ","chapter":"5","verse":"16","text":"Εἴη δὲ ἀδυνάτῳ ἐλπὶς, ἀδίκου δὲ στόμα ἐμφραχθείη."},{"book":"ΙΩΒ","chapter":"5","verse":"17","text":"Μακάριος δὲ ἄνθρωπος ὃν ἤλεγξεν ὁ Κύριος, νουθέτημα δὲ παντοκράτορος μὴ ἀπαναίνου."},{"book":"ΙΩΒ","chapter":"5","verse":"18","text":"Αὐτὸς γὰρ ἀλγεῖν ποιεῖ, καὶ πάλιν ἀποκαθίστησιν· ἔπαισε, καὶ αἱ χεῖρες αὐτοῦ ἰάσαντο."},{"book":"ΙΩΒ","chapter":"5","verse":"19","text":"Ἑξάκις ἐξ ἀναγκῶν σε ἐξελεῖται, ἐν δὲ τῷ ἑβδόμῳ οὐ μὴ ἅψηταί σου κακόν."},{"book":"ΙΩΒ","chapter":"5","verse":"20","text":"Ἐν λιμῷ ῥύσεταί σε ἐκ θανάτου, ἐν πολέμῳ δὲ ἐκ χειρὸς σιδήρου λύσει σε."},{"book":"ΙΩΒ","chapter":"5","verse":"21","text":"Ἀπὸ μάστιγος γλώσσης σε κρύψει, καὶ οὐ μὴ φοβηθῇς ἀπὸ κακῶν ἐρχομένων."},{"book":"ΙΩΒ","chapter":"5","verse":"22","text":"Ἀδίκων καὶ ἀνόμων καταγελάσῃ· ἀπὸ δὲ θηρίων ἀγρίων οὐ μὴ φοβηθῇς·"},{"book":"ΙΩΒ","chapter":"5","verse":"23","text":"Θῆρες γὰρ ἄγριοι εἰρηνεύσουσί σοι."},{"book":"ΙΩΒ","chapter":"5","verse":"24","text":"Εἶτα γνώσῃ ὅτι εἰρηνεύσει σου ὁ οἶκος· ἡ δὲ δίαιτα τῆς σκηνῆς σου οὐ μὴ ἁμάρτῃ."},{"book":"ΙΩΒ","chapter":"5","verse":"25","text":"Γνώσῃ δὲ ὅτι πολὺ τὸ σπέρμα σου, τὰ δὲ τέκνα σου ἔσται ὥσπερ τὸ παμβότανον τοῦ ἀγροῦ."},{"book":"ΙΩΒ","chapter":"5","verse":"26","text":"Ἐλεύσῃ δὲ ἐν τάφῳ ὥσπερ σῖτος ὥριμος κατὰ καιρὸν θεριζόμενος, ἢ ὥσπερ θιμωνία ἅλωνος καθʼ ὥραν συγκομισθεῖσα."},{"book":"ΙΩΒ","chapter":"5","verse":"27","text":"Ἰδοὺ ταῦτα οὕτως ἐξιχνιάσαμεν· ταῦτά ἐστιν ἃ ἀκηκόαμεν· σὺ δὲ γνῶθι σεαυτῷ, εἴ τι ἔπραξας."}]}