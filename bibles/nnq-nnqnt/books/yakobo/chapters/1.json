{"data":[{"book":"Yakobo","chapter":"1","verse":"1","text":"Ne Yakobo, napakachi ba Nnoongo na Angwana ana Yesu Kilisto, nampatanga abali mangweto, mammi kabila komi na mabena, agapwilikine padunia joa!"},{"book":"Yakobo","chapter":"1","verse":"2","text":"Makalongo pannondoigwa mmanyanga kutenda ngi kingobu chinu chu kuala mwojo,"},{"book":"Yakobo","chapter":"1","verse":"3","text":"mmanyi kutenda kulondoigwa ku imani inu impe kuimbalila."},{"book":"Yakobo","chapter":"1","verse":"4","text":"Nno! Kuimbalila kwinu kube mpaka pukupela, kupala nkomale na nnimbe panga pelelwa kilebe."},{"book":"Yakobo","chapter":"1","verse":"5","text":"Nambu anda mundu kati jinu apelwi malango gu kumanya, apaligwa kunnyopa Nnoongo ojwabape bandu boa muno nu kwambone."},{"book":"Yakobo","chapter":"1","verse":"6","text":"Nambu apaligwa kujopa ku imani pangapwele kilebe. Gambu mundu ojwabi na mbwele abi andi kilebe chikitoligwa na kimbonga nu kulekeligwa okwo na okwo."},{"book":"Yakobo","chapter":"1","verse":"7","text":"Gambu mundu andi jwenio akahyobaleje kupoke kilebe ka Angwana."},{"book":"Yakobo","chapter":"1","verse":"8","text":"Mundu juna ndela ibena kuchichilakana mundela yakwe yenie yoa."},{"book":"Yakobo","chapter":"1","verse":"9","text":"Anda nnyinu mundu jwanhwamine Kilisto abi nhwocho apaligwa kuala mwojo pajinuligwa na Nnoongo,"},{"book":"Yakobo","chapter":"1","verse":"10","text":"na mundu juna uloi aalala mwojo pauluigwa na Nnoongo. Gambu mundu juna uloi apakujebelea andi liloba likamanyai."},{"book":"Yakobo","chapter":"1","verse":"11","text":"Lichoba pilipita lumu kubala nu kulembuya matutwe, na maloba gakwe kutola pae nukualaje kabe. Uyo na mundu juna uloi apakujebelea mukubegele kwakwe."},{"book":"Yakobo","chapter":"1","verse":"12","text":"Mbaya mundu ojwajendeke kuaminika mukulondoigwa, gambu andaimbalile mpaka kupela, aipata hupo ya bwomi eyalagila Nnoongo kapeganga abampala."},{"book":"Yakobo","chapter":"1","verse":"13","text":"Anda mundu alondoligwe, akalengaje, “Nondoligwe na Nnoongo”, Gambu Nnoongo kunnondoyaje mundu kwa mabaja na jwenio."},{"book":"Yakobo","chapter":"1","verse":"14","text":"Nambu mundu alondoligwa pautigwa nu kujonjigwa na tama jakwe mbaja."},{"book":"Yakobo","chapter":"1","verse":"15","text":"Kuboka penia tama mbaja anda jikomile jileta mabaja na mabaja anda gakomile galeta kiu."},{"book":"Yakobo","chapter":"1","verse":"16","text":"Makalongo bango manampala, makakoloigwaje!"},{"book":"Yakobo","chapter":"1","verse":"17","text":"Itoi yambone yoa ina kuala na tegatega iboka kumbengu, iboka Kawawa, abapangani muli kumbengu, benia kugalambukaje andi kiwili chikiama ama."},{"book":"Yakobo","chapter":"1","verse":"18","text":"Kukupala kwabe bene ngubutupotola ku lilobe lyabe lya kweli, kupala tube milembu mu yoa yapangine."},{"book":"Yakobo","chapter":"1","verse":"19","text":"Makalongo manampalanga nkombakelanga kilebe chenje! Kila mundu ajojakele kujoa nambu akajojokeje kulongela wala akajojoke kuchimwaje."},{"book":"Yakobo","chapter":"1","verse":"20","text":"Gambu lilaka lya mundu kuotwaje kamu gambone gapala Nnoongo."},{"book":"Yakobo","chapter":"1","verse":"21","text":"Yene magalekele kutali mabaja goa nu uchapu mpokelange kukunyenyepa lilobe lya Nnoongo elyapandite umyojo jinu, lyene liotwile kunkombolanga mangweto."},{"book":"Yakobo","chapter":"1","verse":"22","text":"Mikikikoloyaje mmene makangweto kukupenakia tuje lilobe lyakwe nambu mpaligwa kamula ku itendwa."},{"book":"Yakobo","chapter":"1","verse":"23","text":"Anda mundu jwajoa jwapenakia lilobe lyenie nambu kulibegeleje, jwenio andi mundu ojwakilolake mulindala,"},{"book":"Yakobo","chapter":"1","verse":"24","text":"andajomwi kikilolakea nu kuboka, kulibalila pabile."},{"book":"Yakobo","chapter":"1","verse":"25","text":"Nambu mundu ojwakamu kukachana malagilo agalenganile nu kabeka bandu kube agabwa, nu kujendeke kutenda yenie pangalibalila chakijoine, nambu ngalikamula apakupata kindimba mu kila kilebe chakamula."},{"book":"Yakobo","chapter":"1","verse":"26","text":"Mundu anda akibona nga ojwang'ola Nnoongo, nambu kulutabaje lugomo lwakwe mmanya jwenio ang'ongale Nnoongoje, na akikoloya mwene."},{"book":"Yakobo","chapter":"1","verse":"27","text":"Ndela ejibi chwapi janga malemwa nnongi ja Nnoongo Awawa ngajenje, kajangata akakeba na akananhwele mumalola gabe, kikilende mmene makaakaigwaje padunia jenje."}]}