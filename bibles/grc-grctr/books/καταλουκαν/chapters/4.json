{"data":[{"book":"ΚΑΤΑ ΛΟΥΚΑΝ","chapter":"4","verse":"1","text":"Ἰησοῦς δὲ πνεύματος ἁγίου πλήρης ὑπέστρεψεν ἀπὸ τοῦ Ἰορδάνου, καὶ ἤγετο ἐν τῷ πνεύματι εἰς τὴν ἔρημον,"},{"book":"ΚΑΤΑ ΛΟΥΚΑΝ","chapter":"4","verse":"2","text":"ἡμέρας τεσσαράκοντα πειραζόμενος ὑπὸ τοῦ διαβόλου. Καὶ οὐκ ἔφαγεν οὐδὲν ἐν ταῖς ἡμέραις ἐκείναις· καὶ συντελεσθεισῶν αὐτῶν, ὕστερον ἐπείνασε."},{"book":"ΚΑΤΑ ΛΟΥΚΑΝ","chapter":"4","verse":"3","text":"Καὶ εἶπεν αὐτῷ ὁ διάβολος, Εἰ υἱὸς εἶ τοῦ Θεοῦ, εἰπὲ τῷ λίθῳ τούτῳ ἵνα γένηται ἄρτος."},{"book":"ΚΑΤΑ ΛΟΥΚΑΝ","chapter":"4","verse":"4","text":"Καὶ ἀπεκρίθη Ἰησοῦς πρὸς αὐτόν, λέγων, Γέγραπται ὅτι Οὐκ ἐπ᾿ ἄρτῳ μόνῳ ζήσεται ὁ ἄνθρωπος, ἀλλ᾿ ἐπὶ παντὶ ῥήματι Θεοῦ."},{"book":"ΚΑΤΑ ΛΟΥΚΑΝ","chapter":"4","verse":"5","text":"Καὶ ἀναγαγὼν αὐτὸν ὁ διάβολος εἰς ὄρος ὑψηλὸν ἔδειξεν αὐτῷ πάσας τὰς βασιλείας τῆς οἰκουμένης ἐν στιγμῇ χρόνου."},{"book":"ΚΑΤΑ ΛΟΥΚΑΝ","chapter":"4","verse":"6","text":"Καὶ εἶπεν αὐτῷ ὁ διάβολος, Σοὶ δώσω τὴν ἐξουσίαν ταύτην ἅπασαν καὶ τὴν δόξαν αὐτῶν· ὅτι ἐμοὶ παραδέδοται, καὶ ᾧ ἐὰν θέλω δίδωμι αὐτήν."},{"book":"ΚΑΤΑ ΛΟΥΚΑΝ","chapter":"4","verse":"7","text":"Σὺ οὖν ἐὰν προσκυνήσῃς ἐνώπιόν μου, ἔσται σοῦ πάντα."},{"book":"ΚΑΤΑ ΛΟΥΚΑΝ","chapter":"4","verse":"8","text":"Καὶ ἀποκριθεὶς αὐτῷ εἶπεν ὁ Ἰησοῦς, Ὕπαγε ὀπίσω μου, Σατανᾶ· γέγραπται γάρ,"},{"book":"ΚΑΤΑ ΛΟΥΚΑΝ","chapter":"4","verse":"9","text":"Καὶ ἤγαγεν αὐτὸν εἰς Ἱερουσαλήμ, καὶ ἔστησεν αὐτὸν ἐπὶ τὸ πτερύγιον τοῦ ἱεροῦ, καὶ εἶπεν αὐτῷ, Εἰ ὁ υἱὸς εἶ τοῦ Θεοῦ, βάλε σεαυτὸν ἐντεῦθεν κάτω·"},{"book":"ΚΑΤΑ ΛΟΥΚΑΝ","chapter":"4","verse":"10","text":"γέγραπται γὰρ ὅτι"},{"book":"ΚΑΤΑ ΛΟΥΚΑΝ","chapter":"4","verse":"11","text":"καὶ ὅτι"},{"book":"ΚΑΤΑ ΛΟΥΚΑΝ","chapter":"4","verse":"12","text":"Καὶ ἀποκριθεὶς εἶπεν αὐτῷ ὁ Ἰησοῦς ὅτι Εἴρηται, Οὐκ ἐκπειράσεις Κύριον τὸν Θεόν σου."},{"book":"ΚΑΤΑ ΛΟΥΚΑΝ","chapter":"4","verse":"13","text":"Καὶ συντελέσας πάντα πειρασμὸν ὁ διάβολος ἀπέστη ἀπ᾿ αὐτοῦ ἄχρι καιροῦ."},{"book":"ΚΑΤΑ ΛΟΥΚΑΝ","chapter":"4","verse":"14","text":"Καὶ ὑπέστρεψεν ὁ Ἰησοῦς ἐν τῇ δυνάμει τοῦ πνεύματος εἰς τὴν Γαλιλαίαν· καὶ φήμη ἐξῆλθε καθ᾿ ὅλης τῆς περιχώρου περὶ αὐτοῦ."},{"book":"ΚΑΤΑ ΛΟΥΚΑΝ","chapter":"4","verse":"15","text":"Καὶ αὐτὸς ἐδίδασκεν ἐν ταῖς συναγωγαῖς αὐτῶν, δοξαζόμενος ὑπὸ πάντων."},{"book":"ΚΑΤΑ ΛΟΥΚΑΝ","chapter":"4","verse":"16","text":"Καὶ ἦλθεν εἰς τὴν 4.16 Ναζαρέτ ¦ Ναζαρέθ El. Er. Sc.Ναζαρέτ, οὗ ἦν τεθραμμένος· καὶ εἰσῆλθε, κατὰ τὸ εἰωθὸς αὐτῷ, ἐν τῇ ἡμέρᾳ τῶν σαββάτων εἰς τὴν συναγωγήν, καὶ ἀνέστη ἀναγνῶναι."},{"book":"ΚΑΤΑ ΛΟΥΚΑΝ","chapter":"4","verse":"17","text":"Καὶ ἐπεδόθη αὐτῷ βιβλίον Ἠσαΐου τοῦ προφήτου. Καὶ ἀναπτύξας τὸ βιβλίον, εὗρε τὸν τόπον οὗ ἦν γεγραμμένον,"},{"book":"ΚΑΤΑ ΛΟΥΚΑΝ","chapter":"4","verse":"18","text":"Πνεῦμα Κυρίου ἐπ᾿ ἐμέ,"},{"book":"ΚΑΤΑ ΛΟΥΚΑΝ","chapter":"4","verse":"19","text":"κηρύξαι ἐνιαυτὸν Κυρίου δεκτόν."},{"book":"ΚΑΤΑ ΛΟΥΚΑΝ","chapter":"4","verse":"20","text":"Καὶ πτύξας τὸ βιβλίον, ἀποδοὺς τῷ ὑπηρέτῃ, ἐκάθισε· καὶ πάντων ἐν τῇ συναγωγῇ οἱ ὀφθαλμοὶ ἦσαν ἀτενίζοντες αὐτῷ."},{"book":"ΚΑΤΑ ΛΟΥΚΑΝ","chapter":"4","verse":"21","text":"Ἤρξατο δὲ λέγειν πρὸς αὐτοὺς ὅτι Σήμερον πεπλήρωται ἡ γραφὴ αὕτη ἐν τοῖς ὠσὶν ὑμῶν."},{"book":"ΚΑΤΑ ΛΟΥΚΑΝ","chapter":"4","verse":"22","text":"Καὶ πάντες ἐμαρτύρουν αὐτῷ, καὶ ἐθαύμαζον ἐπὶ τοῖς λόγοις τῆς χάριτος τοῖς ἐκπορευομένοις ἐκ τοῦ στόματος αὐτοῦ, καὶ ἔλεγον, Οὐχ οὗτός ἐστιν ὁ υἱὸς Ἰωσήφ;"},{"book":"ΚΑΤΑ ΛΟΥΚΑΝ","chapter":"4","verse":"23","text":"Καὶ εἶπε πρὸς αὐτούς, Πάντως ἐρεῖτέ μοι τὴν παραβολὴν ταύτην, Ἰατρέ, θεράπευσον σεαυτόν· ὅσα ἠκούσαμεν γενόμενα ἐν τῇ Καπερναούμ, ποίησον καὶ ὧδε ἐν τῇ πατρίδι σου."},{"book":"ΚΑΤΑ ΛΟΥΚΑΝ","chapter":"4","verse":"24","text":"Εἶπε δέ, Ἀμὴν λέγω ὑμῖν ὅτι οὐδεὶς προφήτης δεκτός ἐστιν ἐν τῇ πατρίδι αὐτοῦ."},{"book":"ΚΑΤΑ ΛΟΥΚΑΝ","chapter":"4","verse":"25","text":"Ἐπ᾿ ἀληθείας δὲ λέγω ὑμῖν, πολλαὶ χῆραι ἦσαν ἐν ταῖς ἡμέραις Ἠλίου ἐν τῷ Ἰσραήλ, ὅτε ἐκλείσθη ὁ οὐρανὸς ἐπὶ ἔτη τρία καὶ μῆνας ἕξ, ὡς ἐγένετο λιμὸς μέγας ἐπὶ πᾶσαν τὴν γῆν·"},{"book":"ΚΑΤΑ ΛΟΥΚΑΝ","chapter":"4","verse":"26","text":"καὶ πρὸς οὐδεμίαν αὐτῶν ἐπέμφθη Ἠλίας, εἰ μὴ εἰς Σάρεπτα τῆς Σιδῶνος πρὸς γυναῖκα χήραν."},{"book":"ΚΑΤΑ ΛΟΥΚΑΝ","chapter":"4","verse":"27","text":"Καὶ πολλοὶ λεπροὶ ἦσαν ἐπὶ Ἐλισσαίου τοῦ προφήτου ἐν τῷ Ἰσραήλ· καὶ οὐδεὶς αὐτῶν ἐκαθαρίσθη, εἰ μὴ Νεεμὰν ὁ Σύρος."},{"book":"ΚΑΤΑ ΛΟΥΚΑΝ","chapter":"4","verse":"28","text":"Καὶ ἐπλήσθησαν πάντες θυμοῦ ἐν τῇ συναγωγῇ, ἀκούοντες ταῦτα,"},{"book":"ΚΑΤΑ ΛΟΥΚΑΝ","chapter":"4","verse":"29","text":"καὶ ἀναστάντες ἐξέβαλον αὐτὸν ἔξω τῆς πόλεως, καὶ ἤγαγον αὐτὸν ἕως τῆς ὀφρύος τοῦ ὄρους ἐφ᾿ οὗ ἡ πόλις αὐτῶν ᾠκοδόμητο, εἰς τὸ κατακρημνίσαι αὐτόν."},{"book":"ΚΑΤΑ ΛΟΥΚΑΝ","chapter":"4","verse":"30","text":"Αὐτὸς δὲ διελθὼν διὰ μέσου αὐτῶν ἐπορεύετο."},{"book":"ΚΑΤΑ ΛΟΥΚΑΝ","chapter":"4","verse":"31","text":"Καὶ κατῆλθεν εἰς Καπερναοὺμ πόλιν τῆς Γαλιλαίας· καὶ ἦν διδάσκων αὐτοὺς ἐν τοῖς σάββασι."},{"book":"ΚΑΤΑ ΛΟΥΚΑΝ","chapter":"4","verse":"32","text":"Καὶ ἐξεπλήσσοντο ἐπὶ τῇ διδαχῇ αὐτοῦ, ὅτι ἐν ἐξουσίᾳ ἦν ὁ λόγος αὐτοῦ."},{"book":"ΚΑΤΑ ΛΟΥΚΑΝ","chapter":"4","verse":"33","text":"Καὶ ἐν τῇ συναγωγῇ ἦν ἄνθρωπος ἔχων πνεῦμα δαιμονίου ἀκαθάρτου, καὶ ἀνέκραξε φωνῇ μεγάλῃ,"},{"book":"ΚΑΤΑ ΛΟΥΚΑΝ","chapter":"4","verse":"34","text":"λέγων, Ἔα, τί ἡμῖν καὶ σοί, Ἰησοῦ Ναζαρηνέ; Ἦλθες ἀπολέσαι ἡμᾶς; Οἶδά σε τίς εἶ, ὁ ἅγιος τοῦ Θεοῦ."},{"book":"ΚΑΤΑ ΛΟΥΚΑΝ","chapter":"4","verse":"35","text":"Καὶ ἐπετίμησεν αὐτῷ ὁ Ἰησοῦς, λέγων, Φιμώθητι, καὶ ἔξελθε ἐξ αὐτοῦ. Καὶ ῥίψαν αὐτὸν τὸ δαιμόνιον εἰς τὸ μέσον ἐξῆλθεν ἀπ᾿ αὐτοῦ, μηδὲν βλάψαν αὐτόν."},{"book":"ΚΑΤΑ ΛΟΥΚΑΝ","chapter":"4","verse":"36","text":"Καὶ ἐγένετο θάμβος ἐπὶ πάντας, καὶ συνελάλουν πρὸς ἀλλήλους, λέγοντες, Τίς ὁ λόγος οὗτος, ὅτι ἐν ἐξουσίᾳ καὶ δυνάμει ἐπιτάσσει τοῖς ἀκαθάρτοις πνεύμασι, καὶ ἐξέρχονται;"},{"book":"ΚΑΤΑ ΛΟΥΚΑΝ","chapter":"4","verse":"37","text":"Καὶ ἐξεπορεύετο ἦχος περὶ αὐτοῦ εἰς πάντα τόπον τῆς περιχώρου."},{"book":"ΚΑΤΑ ΛΟΥΚΑΝ","chapter":"4","verse":"38","text":"Ἀναστὰς δὲ ἐκ τῆς συναγωγῆς, εἰσῆλθεν εἰς τὴν οἰκίαν Σίμωνος· ἡ πενθερὰ δὲ τοῦ Σίμωνος ἦν συνεχομένη πυρετῷ μεγάλῳ· καὶ ἠρώτησαν αὐτὸν περὶ αὐτῆς."},{"book":"ΚΑΤΑ ΛΟΥΚΑΝ","chapter":"4","verse":"39","text":"Καὶ ἐπιστὰς ἐπάνω αὐτῆς, ἐπετίμησε τῷ πυρετῷ, καὶ ἀφῆκεν αὐτήν· παραχρῆμα δὲ ἀναστᾶσα διηκόνει αὐτοῖς."},{"book":"ΚΑΤΑ ΛΟΥΚΑΝ","chapter":"4","verse":"40","text":"Δύνοντος δὲ τοῦ ἡλίου, πάντες ὅσοι εἶχον ἀσθενοῦντας νόσοις ποικίλαις ἤγαγον αὐτοὺς πρὸς αὐτόν· ὁ δὲ ἑνὶ ἑκάστῳ αὐτῶν τὰς χεῖρας ἐπιθεὶς ἐθεράπευσεν αὐτούς."},{"book":"ΚΑΤΑ ΛΟΥΚΑΝ","chapter":"4","verse":"41","text":"Ἐξήρχετο δὲ καὶ δαιμόνια ἀπὸ πολλῶν, κράζοντα καὶ λέγοντα ὅτι Σὺ εἶ ὁ Χριστὸς ὁ υἱὸς τοῦ Θεοῦ. Καὶ ἐπιτιμῶν οὐκ εἴα αὐτὰ λαλεῖν, ὅτι ᾔδεισαν τὸν Χριστὸν αὐτὸν εἶναι."},{"book":"ΚΑΤΑ ΛΟΥΚΑΝ","chapter":"4","verse":"42","text":"Γενομένης δὲ ἡμέρας, ἐξελθὼν ἐπορεύθη εἰς ἔρημον τόπον, καὶ οἱ ὄχλοι ἐζήτουν αὐτόν, καὶ ἦλθον ἕως αὐτοῦ, καὶ κατεῖχον αὐτὸν τοῦ μὴ πορεύεσθαι ἀπ᾿ αὐτῶν."},{"book":"ΚΑΤΑ ΛΟΥΚΑΝ","chapter":"4","verse":"43","text":"Ὁ δὲ εἶπε πρὸς αὐτοὺς ὅτι Καὶ ταῖς ἑτέραις πόλεσιν εὐαγγελίσασθαί με δεῖ τὴν βασιλείαν τοῦ Θεοῦ· ὅτι εἰς τοῦτο ἀπέσταλμαι."},{"book":"ΚΑΤΑ ΛΟΥΚΑΝ","chapter":"4","verse":"44","text":"Καὶ ἦν κηρύσσων ἐν ταῖς συναγωγαῖς τῆς Γαλιλαίας."}]}