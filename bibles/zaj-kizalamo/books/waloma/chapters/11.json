{"data":[{"book":"WALOMA","chapter":"11","verse":"1","text":"Avo nouza, Mulungu kawalema wanhu zake? Si vivo! Nie mwenyego na Muislaeli, lukolo lwa Ablaham, kulawa mtala wa Benjamini."},{"book":"WALOMA","chapter":"11","verse":"2","text":"Mulungu hawalemile wanhu zake, awo yaawasagule songela mwaka. Ham'vitanga vija Nyandiko Zing'alile vuzilonga mmbuli ya Eliya, vija viyawataguse Waislaeli ha Mulungu?"},{"book":"WALOMA","chapter":"11","verse":"3","text":"“Mndewa, wawakoma wahokozi zako na kuvibomola vilingo vako va kulavila nhosa. Ila nie niiyeka nisigale, na hewo wouzahila ugima wangu.”11:3 Mbuli zino zolawa mkitabu cha 1WANDEWA 19:10, 14."},{"book":"WALOMA","chapter":"11","verse":"4","text":"Ila Mulungu kamwidika vilihi? “Nikiikila mwenyego wanhu alufu saba walekile kumfugamila mavindi Baali, mulungu wa uvwizi.”11:4 Mbuli zino zolawa mkitabu cha 1WANDEWA 19:18."},{"book":"WALOMA","chapter":"11","verse":"5","text":"Vivija mkipigiti kino hana wanhu wadodo wasaguligwe kubitila ngekewa ya Mulungu."},{"book":"WALOMA","chapter":"11","verse":"6","text":"Usaguzi wake utamanila ngekewa yake, na sio kija kiwasang'hane. Kwavija kamba usaguzi wa Mulungu uhatamanile kija kiwasang'hane wanhu, avo ngekewa yake sambiiwe ngekewa ya kweli."},{"book":"WALOMA","chapter":"11","verse":"7","text":"Avo, Waislaeli walemelwa kukipata kija kiwakalile wokizahila? Waja wasaguligwe wakipata, ila wasigale wakala na mioyo midala."},{"book":"WALOMA","chapter":"11","verse":"8","text":"Kamba viyandikigwe Mzinyandiko Zing'alile,"},{"book":"WALOMA","chapter":"11","verse":"9","text":"Na Daudi kolonga,"},{"book":"WALOMA","chapter":"11","verse":"10","text":"Meso gao gageligwe ziza giladi sambiwadahe kulola,"},{"book":"WALOMA","chapter":"11","verse":"11","text":"Avo nowauza, Wayahudi waikwala na kugwa hasi kabisa? Si vivo! Ila sama ya vilozo viwatendile, ukombola uchola ha Wamhazi, avo kuwatenda Waislaeli wone migongo."},{"book":"WALOMA","chapter":"11","verse":"12","text":"Vilozo va Wayahudi vigala ugoli muulumwengu, na ukumbulu wao wa muloho ugala ugoli ha Wamhazi. Avo, Wayahudi wahaibokela nhunza ya ukombola wa Mulungu, wogala ugoli mkulu ng'hani muulumwengu!"},{"book":"WALOMA","chapter":"11","verse":"13","text":"Nowalongela mweye Wamhazi, kwavija nie na mtumigwa wa Kilisto ha Wamhazi, noiyenzi sang'hano yangu"},{"book":"WALOMA","chapter":"11","verse":"14","text":"giladi niwatende wanhu wa isi yangu mwenyego wone migongo, na niwakombole wayagwe mmwanza wao."},{"book":"WALOMA","chapter":"11","verse":"15","text":"Ihawa kulemigwa kumwao kutenda ulumwengu uilumbe na Mulungu, avo yowaze aho vondawatogoligwe? Yowa ugima ha awo wadanganhike."},{"book":"WALOMA","chapter":"11","verse":"16","text":"Kamba kidanga cha ichanduso cha mkate kilavigwe ha Mulungu king'ala, avo mkate wose usigale ung'ala. Na kamba mizizi ing'ala, na gamatambi gang'ala."},{"book":"WALOMA","chapter":"11","verse":"17","text":"Ila kamba matambi gayagwe ga mzaituni gakanhigwa, na mweye, muli matambi ga mzaituni muhulo, muombekigwe hanhu hagakalile matambi gaja gakanhigwe na sambi moja ugoli wa mzizi wa mzaituni,"},{"book":"WALOMA","chapter":"11","verse":"18","text":"avo sambimgazabuze matambi ago gakalile gakanhigwe. Kamba muhagazabuza, mgelegeze kamba sio mweye muugogile umzizi, ila umzizi uwo uwagogile mweye."},{"book":"WALOMA","chapter":"11","verse":"19","text":"Gweye kolonga, “Matambi gakanhigwa giladi nie niombekigwe.”"},{"book":"WALOMA","chapter":"11","verse":"20","text":"Ona, vivo ili! Ila wakanhigwa sama ya kuleka kutogola kumwao, ila gweye kwima kubitila nhamanila. Avo sambiuitope, ila udumbe."},{"book":"WALOMA","chapter":"11","verse":"21","text":"Kwavija kamba Mulungu hagalekile matambi gali si ga kuombeka, siku na gweye hakuleka."},{"book":"WALOMA","chapter":"11","verse":"22","text":"Avo, mgelegeze unovu na ukali wa Mulungu. Ukali wa Mulungu mwa awo watendile vilozo, ila unovu wa Mulungu kumwenu ulavigwa ihawa mogendelela kukala muunovu wake. Ila kamba si hivo, vivija na mweye mokanhigwa."},{"book":"WALOMA","chapter":"11","verse":"23","text":"Na hata Wayahudi, kamba wahagaluka na kutogola, woombekigwa, kwavija Mulungu kana udaho wa kuwaombeka kabili."},{"book":"WALOMA","chapter":"11","verse":"24","text":"Kwavija kamba mkanhigwa kulawa mumzaituni muhulo, na muombekigwa mumzaituni kae uli na simbuko diyagwe, vobuha ng'hani matambi gano ga mzaituni kae kuombekigwa kabili kumzaituni kugakalile."},{"book":"WALOMA","chapter":"11","verse":"25","text":"Ndugu zangu, nolonda muitange nyong'onyo ino giladi sambimgelegeze kamba muna nzewele ng'hani kubanza vimuli. Udala wa mioyo ya wanhu wa Waislaeli haugendelela, ila womalila haja mheta yose ya Wamhazi vondaize ha Mulungu."},{"book":"WALOMA","chapter":"11","verse":"26","text":"Avo Waislaeli wose wokomboligwa, kamba viyandikigwe Mzinyandiko Zing'alile,"},{"book":"WALOMA","chapter":"11","verse":"27","text":"Na dino dijo lagano jangu dondaniilagane nawo,"},{"book":"WALOMA","chapter":"11","verse":"28","text":"Kwavija waulema Usenga Unogile, Wayahudi wawa wadumuka wa Mulungu sama yenu mweye Wamhazi. Ila kwavija Mulungu kawasagula Wayahudi, wawa mbwiga zake sama ya wahenga zao."},{"book":"WALOMA","chapter":"11","verse":"29","text":"Kwavija nhunza ya Mulungu na lukemo lwake havigaluka."},{"book":"WALOMA","chapter":"11","verse":"30","text":"Umwaka, mweye Wamhazi, mkala mumdulukile Mulungu, ila sambi m'bokela bazi jake sama ya udulu wa Wayahudi."},{"book":"WALOMA","chapter":"11","verse":"31","text":"Avo na hewo Wayahudi sambi womdulukila Mulungu, giladi kubitila bazi da Mulungu dim'bokele mweye Wamhazi, na hewo Wayahudi vivija wadibokele."},{"book":"WALOMA","chapter":"11","verse":"32","text":"Kwavija Mulungu kawafunga wanhu wose mkifungo cha udulu, giladi yawonele bazi wanhu wose."},{"book":"WALOMA","chapter":"11","verse":"33","text":"Lola Mulungu viyali na bwando da ugoli, ng'hungwe na ilimu!"},{"book":"WALOMA","chapter":"11","verse":"34","text":"Kamba Nyandiko Zing'alile vuzilonga,"},{"book":"WALOMA","chapter":"11","verse":"35","text":"Yalihi yamgwelele kinhu chochose Mulungu,"},{"book":"WALOMA","chapter":"11","verse":"36","text":"Kwavija vinhu vose vilawa kumwake, na vinhu vose vabaha sama yake, na vinhu vose vabaha sama ya kumuyenzi Mulungu. Mulungu yayenzigwe milongo yose. Amina."}]}