{"data":[{"book":"Rimljanima","chapter":"14","verse":"1","text":"Prigrlite slaboga u vjeri i ne osuđujte ga zbog različitog mišljenja."},{"book":"Rimljanima","chapter":"14","verse":"2","text":"Netko, primjerice, vjeruje da se smije jesti sve. Ali drugi će vjernik, osjetljive savjesti, jesti samo povrće."},{"book":"Rimljanima","chapter":"14","verse":"3","text":"Oni koji smatraju da se smije jesti sve ne smiju svisoka gledati na one druge. A oni koji ne jedu neke vrste hrane ne smiju osuđivati one koji jedu jer je njih Bog prigrlio."},{"book":"Rimljanima","chapter":"14","verse":"4","text":"Tko si ti da osuđuješ tuđega slugu? On je odgovoran svojemu gospodaru, koji mu jedini može reći što smije, a što ne. I Gospodin će mu pomoći da čini kako valja."},{"book":"Rimljanima","chapter":"14","verse":"5","text":"Slično tomu, neki ljudi smatraju neke dane svetijima od drugih, dok drugi sve dane drže jednakima. O tomu svatko treba imati svoje uvjerenje."},{"book":"Rimljanima","chapter":"14","verse":"6","text":"Koji imaju poseban dan za bogoslužje, iskazuju čast Gospodinu. Koji jedu sve vrste hrane, čine tako da bi iskazali čast Gospodinu jer zahvaljuju Bogu prije jela. A oni koji ne jedu sve, također žele ugoditi Gospodinu i također zahvaljuju Bogu."},{"book":"Rimljanima","chapter":"14","verse":"7","text":"Nismo mi sebi gospodarima ni dok živimo ni kad umiremo."},{"book":"Rimljanima","chapter":"14","verse":"8","text":"Dok živimo, živimo za Gospodina, a kad umiremo, umiremo za Gospodina. Zato i u životu i u smrti pripadamo Gospodinu."},{"book":"Rimljanima","chapter":"14","verse":"9","text":"Krist je umro i uskrsnuo upravo zato—da bude Gospodin i živima i mrtvima."},{"book":"Rimljanima","chapter":"14","verse":"10","text":"Zašto osuđuješ svojeg brata? Ili zašto prezireš svojeg brata? Ta svi ćemo stati pred Božji sud"},{"book":"Rimljanima","chapter":"14","verse":"11","text":"jer u Svetome pismu piše:"},{"book":"Rimljanima","chapter":"14","verse":"12","text":"Svatko od nas će dakle za sebe položiti račun Bogu."},{"book":"Rimljanima","chapter":"14","verse":"13","text":"Nemojmo stoga jedni druge osuđivati, nego živite tako da se braća zbog vas ne spotiču u vjeri."},{"book":"Rimljanima","chapter":"14","verse":"14","text":"Znam i uvjeren sam u Gospodinu Isusu da nikakva hrana po sebi nije nečista. Ali vjeruje li tko da mu što nije dopušteno, onda nije dobro da to čini."},{"book":"Rimljanima","chapter":"14","verse":"15","text":"Ako žalostiš svojega brata time što nešto jedeš, ne postupaš u ljubavi. Ne upropaštavaj zbog hrane onoga za koga je Krist umro"},{"book":"Rimljanima","chapter":"14","verse":"16","text":"da te ne pogrđuju što činiš ono za što znaš da je dobro."},{"book":"Rimljanima","chapter":"14","verse":"17","text":"Jer Božje kraljevstvo nije u jelu i pilu, nego u pravednosti, miru i radosti u Svetome Duhu."},{"book":"Rimljanima","chapter":"14","verse":"18","text":"Budete li tako služili Kristu, ugodit ćete Bogu, a i ljudi će vas cijeniti."},{"book":"Rimljanima","chapter":"14","verse":"19","text":"Nastojmo živjeti u slozi i uzajamno se izgrađivati."},{"book":"Rimljanima","chapter":"14","verse":"20","text":"Ne razarajte Božje djelo zbog hrane! Nije ona po sebi nečista, ali je zlo da ju jedete ako to koga tjera na spoticanje u vjeri."},{"book":"Rimljanima","chapter":"14","verse":"21","text":"Dobro je ne jesti meso ili ne piti vino, ili ne činiti bilo što zbog čega bi se tvoj brat mogao spotaknuti."},{"book":"Rimljanima","chapter":"14","verse":"22","text":"Ako si uvjeren da u tome što činiš nema ničega lošega, neka to ostane između tebe i Boga. Blago onomu koji sebe ne osuđuje zbog onoga na što se odlučio."},{"book":"Rimljanima","chapter":"14","verse":"23","text":"Ali jede li tko a da nije siguran čini li grijeh, sam je sebe osudio jer ne postupa prema uvjerenju. Čini li tko ono za što nije siguran je li grijeh, griješi."}]}