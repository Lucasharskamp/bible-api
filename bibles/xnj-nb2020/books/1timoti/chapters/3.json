{"data":[{"book":"1 Timoti","chapter":"3","verse":"1","text":"Lilovi lenili ndi chakaka, mundu mweigana kuvya chilongosi mumsambi wa vandu vevakumsadika Kilisitu, mwenuyo inogela lihengu labwina."},{"book":"1 Timoti","chapter":"3","verse":"2","text":"Hinu ndi, chilongosi wa msambi wa vandu vevakumsadika Kilisitu iganikiwa kuvya mundu angalaumiwa, iganikiwa avyai na mdala mmonga ndu, avyai na luhala lwabwina, mweakujilongosa na mweitopeswa avyai mweigana vayehe na mweamanyili kuwula."},{"book":"1 Timoti","chapter":"3","verse":"3","text":"Akotoka kugala kangi akotoka kuvya na ngondo, avya mngolongondi mweigana uteke, akotoka kuvya mweigana mashonga."},{"book":"1 Timoti","chapter":"3","verse":"4","text":"Iganikiwa kuvya mundu mweilongosa nyumba yaki bwina, na kuvawula vana vaki vavyai na utopesa woha."},{"book":"1 Timoti","chapter":"3","verse":"5","text":"Muni ngati mundu nakuhotola kulongosa nyumba yaki bwina, ihotola wuli kuliyangalila msambi wa vandu vevakumsadika Kilisitu ndi vandu va Chapanga?"},{"book":"1 Timoti","chapter":"3","verse":"6","text":"Yiganikiwa angakangala musadika muni akotoka kumeka na kuhamuliwa ngati chehamuliwi Setani."},{"book":"1 Timoti","chapter":"3","verse":"7","text":"Mewa iganikiwa kuvya mundu mwakitili gabwina pagati ya vandu vevavili kuvala ya msambi wa vandu vevakumsadika Kilisitu, muni akotoka kulungamiwa na kugwa mulikoka la Setani."},{"book":"1 Timoti","chapter":"3","verse":"8","text":"Vatangatila msambi wa vandu vevakumsadika Kilisitu viganikiwa mewa kuvya vandu vevikita gabwina, vavyai vandu lujovo lumonga, vakotoka kunywa divayi neju amala vevigana mashonga neju."},{"book":"1 Timoti","chapter":"3","verse":"9","text":"Niganikiwa kukamulana neju na uchakaka weufiyiki wa sadika kwa mtima wewikumbuka kuhenga mambu gabwina."},{"book":"1 Timoti","chapter":"3","verse":"10","text":"Yiganikiwa valingiwa hoti, na ngati viloleka vihotola, ndi vakita lihengu lenilo."},{"book":"1 Timoti","chapter":"3","verse":"11","text":"Vadala vavi mewa viganikiwa kuvya vandu vana mwenendu wabwina, vakotoka kuvya vevijova vangi, vavyai vabwina na vevisadikika mu mambu goha."},{"book":"1 Timoti","chapter":"3","verse":"12","text":"Mtangatila wa msambi wa vandu vevakumsadika Kilisitu iganikiwa kuvya na mdala mmonga ndu, na mweihotola kulongosa bwina vana vaki na nyumba yaki."},{"book":"1 Timoti","chapter":"3","verse":"13","text":"Muni vatangatila vevihenga lihengu lavi bwina, yati vakuvajova bwina, na vihotola kujova bwina changali kuyogopa ndava ya sadika yavi mukuwungana na Kilisitu Yesu."},{"book":"1 Timoti","chapter":"3","verse":"14","text":"Nikuyandikila balua iyi ndava nivii papipi kubwela kwako."},{"book":"1 Timoti","chapter":"3","verse":"15","text":"Nambu nikakavila, ndi balua iyi yati yikuvamanyisa chatiganikiwa kuvya munyumba ya Chapanga, ndi msambi wa vandu vevakumsadika Kilisitu. Vandu avo ndi lipanda na mkingisa wa chakaka na ndi vandu va Chapanga mweavimumi."},{"book":"1 Timoti","chapter":"3","verse":"16","text":"Kawaka wogoyi wowoha ndava ya ukulu wa mfiyu wa sadika."}]}