{"data":[{"book":"যাত্রাপুস্তক","chapter":"28","verse":"1","text":"আর তুমি আমার যাজক হিসাবে ইস্রায়েলের সন্তানদের মধ্যে থেকে তোমার ভাই হারোণকে ও তার সঙ্গে তার ছেলেদের নিজের কাছে উপস্থিত করবে; হারোণ এবং হারোণের ছেলে নাদব, অবীহূ, ইলীয়াসর ও ঈথামরকে উপস্থিত করবে।"},{"book":"যাত্রাপুস্তক","chapter":"28","verse":"2","text":"আর তোমার ভাই হারোণের জন্য, আমার উদ্দেশ্যে গৌরব ও শোভার জন্য তুমি পবিত্র পোশাক তৈরী করবে।"},{"book":"যাত্রাপুস্তক","chapter":"28","verse":"3","text":"আর আমি যাদেরকে জ্ঞানের আত্মায় পূর্ণ করেছি, সেই সমস্ত জ্ঞানী লোকেদেরকে বল, যেন আমার সেবা করার জন্য যাজক হিসাবে হারোণকে পবিত্র করতে তারা তার পোশাক তৈরী করে।"},{"book":"যাত্রাপুস্তক","chapter":"28","verse":"4","text":"এই সব পোশাক তারা তৈরী করবে; বুকপাটা, এফোদ, পরিচ্ছদ, বোনা পোশাক, পাগড়ি ও কোমরবন্ধনী; আমার যাজক হিসাবে সেবা করার উদ্দেশ্যে তারা তোমার ভাই হারোণের ও তার ছেলেদের জন্য পবিত্র পোশাক তৈরী করবে।"},{"book":"যাত্রাপুস্তক","chapter":"28","verse":"5","text":"তারা সোনা এবং নীল, বেগুনে ও লাল এবং সাদা মসীনা সুতো নেবে।"},{"book":"যাত্রাপুস্তক","chapter":"28","verse":"6","text":"আর তারা সোনা এবং নীল, বেগুনে ও লাল এবং পাকান সাদা মসীনা সুতোয় দক্ষ কারিগর দিয়ে এফোদ তৈরী করবে।"},{"book":"যাত্রাপুস্তক","chapter":"28","verse":"7","text":"তার দুই কাঁধে একে অপরের সাথে যুক্ত দুটি ফিতা থাকবে।"},{"book":"যাত্রাপুস্তক","chapter":"28","verse":"8","text":"তা বাঁধবার জন্য সুক্ষ্মভাবে বোনা কোমরবন্ধনী এফোদের মত হতে হবে, তা তার সঙ্গে অখণ্ড এবং সেই পোশাকের সমান হবে; অর্থাৎ স্বর্ণ, নীল, বেগুনে ও লাল এবং পাকান সাদা মসীনা সূতো দিয়ে তৈরী হবে।"},{"book":"যাত্রাপুস্তক","chapter":"28","verse":"9","text":"পরে তুমি দুই গোমেদক মণি নিয়ে তার উপরে ইস্রায়েলীয়দের নাম খোদাই করবে।"},{"book":"যাত্রাপুস্তক","chapter":"28","verse":"10","text":"তাদের জন্ম অনুযায়ী নাম অনুসারে ছয়টি নাম একটি পাথরের উপরে অবশ্যই থাকবে, ও অবশিষ্ট ছয়টি নাম অন্য পাথরের উপরে হবে।"},{"book":"যাত্রাপুস্তক","chapter":"28","verse":"11","text":"শিল্পকাজ ও মুদ্রা খোদাইয়ের মত সেই দুটি পাথরের উপরে ইস্রায়েলের বারোটির ছেলের নাম খোদাই করা হবে। তোমরা অবশ্যই পাথরগুলি সোনার বিনুনি করা শিকল দিয়ে আঁটকিয়ে দেবে।"},{"book":"যাত্রাপুস্তক","chapter":"28","verse":"12","text":"আর ইস্রায়েলীয়দের সদাপ্রভুকে স্মরণ করার জন্য মণিরূ28:12 যাত্রা পুস্তক 28:12 মণি গুলোর মধ্যে দুটি এফোদের স্কন্ধপটিতে জড়ানো থাকত, 28:20 এবং 12 টি মণির মধ্যে অন্য একটি প্রধান যাজকের বুকপাটাতে জড়ানো থাকত 28:17-20 পদে উল্লিখিত অন্যান্য মণিগুলো অন্য মূল্যবান প্রস্তর সমূহ অথবা “মণিতে” আঁটা থাকত আঁটা শব্দটির অর্থ হলো শুন্য স্থানটিকে পূরণ করা এটা খাঁচা অথবা পটুকা কে বোঝায় যার মধ্যে মণি খচিত থাকে এফোদ একটি আপ্রনের ন্যায় পোশাক হচ্ছে যাকে প্রধান যাজক পরিধান করতেন এটা প্রায় 9 ইঞ্চি ব্যাসার্ধের চতুর্ভুজাকৃতি ছিল এবং উরীম ও তুম্মীম ধারণ করত যার সাহায্যে প্রধান যাজক সদাপ্রভুর ইচ্ছাকে জানতে সক্ষম হতেন পে তুমি সেই দুটি পাথর এফোদের দুই কাঁধের ফিতাতে দেবে; তাতে হারোণ স্মরণ করবার জন্য সদাপ্রভুর সামনে নিজের দুটি কাঁধে তাদের নাম বহন করবে।"},{"book":"যাত্রাপুস্তক","chapter":"28","verse":"13","text":"আর তুমি অবশ্যই সোনার কাজ করবে,"},{"book":"যাত্রাপুস্তক","chapter":"28","verse":"14","text":"এবং খাঁটি সোনা দিয়ে পাকান দুটি পাতা-কাটা মালার মত শিকল করবে এবং সেই পাকান শিকল দুটি অবশ্যই যুক্ত করবে।"},{"book":"যাত্রাপুস্তক","chapter":"28","verse":"15","text":"আর শিল্পীর দ্বারা কার্য্যে বিচার করার জন্য বুকপাটা তৈরী করবে; এফোদের মত কায়দায় করবে; সোনা, নীল, বেগুনে, লাল ও পাকান সাদা মসীনা সুতো দিয়ে তা তৈরী করবে।"},{"book":"যাত্রাপুস্তক","chapter":"28","verse":"16","text":"এটা চারকোণ ও দুইভাগ বিশিষ্ট হবে; এটার দৈর্ঘ্য এক বিঘত ও প্রস্থ এক বিঘত হবে।"},{"book":"যাত্রাপুস্তক","chapter":"28","verse":"17","text":"আর এটির ওপরে চার সারি মূল্যবান মণি লাগিয়ে তৈরী করবে; তার প্রথম সারিতে অবশ্যই চুণী, পীতমণি ও মরকত;"},{"book":"যাত্রাপুস্তক","chapter":"28","verse":"18","text":"দ্বিতীয় সারিতে অবশ্যই পদ্মরাগ, নীলকান্ত ও হীরক;"},{"book":"যাত্রাপুস্তক","chapter":"28","verse":"19","text":"তৃতীয় সারিতে অবশ্যই পেরোজ, যিস্ম ও কটাহেলা;"},{"book":"যাত্রাপুস্তক","chapter":"28","verse":"20","text":"এবং চতুর্থ সারিতে বৈদূর্ষ্য, গোমেদক ও সূর্য্যকান্ত মণি; এই গুলি নিজের নিজের সারিতে সোনা দিয়ে লাগানো হবে।"},{"book":"যাত্রাপুস্তক","chapter":"28","verse":"21","text":"এই পাথরগুলি ইস্রায়েলীয়দের বারোটি নামানুযায়ী সাজানো হবে; এই গুলি একটি আংটির উপর খোদাই করা প্রত্যেক পাথরে ঐ বারো বংশের জন্য এক এক ছেলের নাম থাকবে।"},{"book":"যাত্রাপুস্তক","chapter":"28","verse":"22","text":"আর তুমি খাঁটি সোনা দিয়ে বুকপাটার উপরে পাতার আকৃতি মালার মত পাকান দুটি শিকল তৈরী করে দেবে।"},{"book":"যাত্রাপুস্তক","chapter":"28","verse":"23","text":"আর বুকপাটার ওপরে সোনার দুটি বালা তৈরী করে দেবে এবং অবশ্যই বুকপাটার দুই মাথায় ঐ দুটি বালা বেঁধে বাঁধে দেবে।"},{"book":"যাত্রাপুস্তক","chapter":"28","verse":"24","text":"আর বুকপাটার দুই প্রান্তে অবস্থিত দুটি বালার মধ্যে পাকান সোনার ঐ দুটি শিকল রাখবে।"},{"book":"যাত্রাপুস্তক","chapter":"28","verse":"25","text":"আর পাকান শিকলের দুটি শেষ প্রান্ত সেই দুটি পাতা কাটা শিকলে বেঁধে দেবে। তারপর এফোদের সামনে দুটি কাঁধের ফিতার উপরে ঐগুলি লাগিয়ে দেবে।"},{"book":"যাত্রাপুস্তক","chapter":"28","verse":"26","text":"তুমি অবশ্যই সোনার দুটি বালা তৈরী করে বুকপাটার দুই মাথায় এফোদের সামনের দিকে ভিতরের অংশে রাখবে।"},{"book":"যাত্রাপুস্তক","chapter":"28","verse":"27","text":"তুমি আরও দুটি সোনার বলা তৈরী করবে এবং এফোদের দুই কাঁধের ফিতের নীচে এফোদের সামনের অংশে সুক্ষ্মভাবে বোনা কোমরবন্ধনীর উপরে তা লাগিয়ে দেবে।"},{"book":"যাত্রাপুস্তক","chapter":"28","verse":"28","text":"তাতে বুকপাটা যেন এফোদের সুক্ষ্মভাবে বোনা কোমরবন্ধনীর উপরে থাকে, এফোদ থেকে যেন খসে না পড়ে, এই জন্য তারা সেই বালাতে নীলসুতো দিয়ে এফোদের বালার সঙ্গে বুকপাটা বেঁধে রাখবে।"},{"book":"যাত্রাপুস্তক","chapter":"28","verse":"29","text":"যখন হারোণ পবিত্র জায়গায় যাবে, তখন তিনি সদাপ্রভুর সামনে সব দিন মনে করে দেবার জন্য সে বিচারের জন্য বুকপাটাতে ইস্রায়েলের বারোটি ছেলের নাম নিজের হৃদয়ের উপরে বহন করবে।"},{"book":"যাত্রাপুস্তক","chapter":"28","verse":"30","text":"আর বিচারের জন্য সেই বুকপাটায় তুমি ঊ28:30 রেফারেন্স ইমেল রীম ও তুম্28:30 উরীম ও তুম্মীএর সাহায্যে প্রধান যাজক সদাপ্রভুর ইচ্ছাকে জানতে সক্ষম হতেন মীম [দীপ্তি ও সিদ্ধতা] দেবে; তাতে হারোণ যখন সদাপ্রভুর সামনে যাবে, তখন হারোণের হৃদয়ের উপরে সেই বিচারের জন্য বুকপাটা থাকবে এবং হারোণ সদাপ্রভুর সামনে ইস্রায়েলীয়দের বিচারের বুকপাটাটি সবদিন নিজের হৃদয়ের উপরে বহন করবে।"},{"book":"যাত্রাপুস্তক","chapter":"28","verse":"31","text":"আর তুমি এফোদের সব পরিচ্ছদ নীল রঙের করবে।"},{"book":"যাত্রাপুস্তক","chapter":"28","verse":"32","text":"তার মাঝখানে মাথায় পরার জন্য একটি জায়গা থাকবে; গলার সেই জায়গার চারদিকে তন্তু দিয়ে শিল্পীর কাজ করা পাড় থাকবে, যাতে এটি না ছেঁড়ে।"},{"book":"যাত্রাপুস্তক","chapter":"28","verse":"33","text":"আর তুমি তার আঁচলের চারধারে নীল, বেগুনে ও লাল ডালিম করবে এবং তার চারদিকে মধ্যে মধ্যে সোনার ঘন্টা থাকবে।"},{"book":"যাত্রাপুস্তক","chapter":"28","verse":"34","text":"ঐ পোশাকের আঁচলের চারধারে এক সোনার ঘন্টা ও একটি ডালিম এবং এক সোনার ঘন্টা ও একটি ডালিম থাকবে।"},{"book":"যাত্রাপুস্তক","chapter":"28","verse":"35","text":"আর হারোণ পরিচর্য্যা করার জন্য সেই পোশাক পরবে; তাতে সে যখন সদাপ্রভুর সামনে পবিত্র জায়গায় প্রবেশ করবে, ও সেখান থেকে যখন বের হবে, তখন সেই ঘন্টার শব্দ শোনা যাবে; এটি হলো যাতে সে না মরে।"},{"book":"যাত্রাপুস্তক","chapter":"28","verse":"36","text":"আর তুমি অবশ্যই খাঁটি সোনা দিয়ে একটি পাত তৈরী করবে এবং মুদ্রার মত তার ওপরে “সদাপ্রভুর উদেশ্যে পবিত্র” এই কথা খোদাই করে লিখবে।"},{"book":"যাত্রাপুস্তক","chapter":"28","verse":"37","text":"তুমি ওই পাতটি নীলসুতো দিয়ে বেঁধে রাখবে; তা উষ্ণীষের উপরের দিকে এবং সামনের দিকে থাকবে।"},{"book":"যাত্রাপুস্তক","chapter":"28","verse":"38","text":"আর এটি অবশ্যই হারোণের কপালের উপরে থাকবে, তাতে ইস্রায়েলীয়রা নিজেদের সব পবিত্র দানে যে সকল জিনিসগুলি পবিত্র করবে, হারোণ সেই সব পবিত্র জিনিসের অপরাধ সব দিন বহন করবে। আর তাদের উপহার যাতে সদাপ্রভু গ্রহণ করে, সেই জন্য এটি সব দিন তার কপালের উপরে থাকবে।"},{"book":"যাত্রাপুস্তক","chapter":"28","verse":"39","text":"আর তুমি চিত্রিত সাদা মসীনা সুতো দিয়ে অঙ্গরক্ষিণী বুনবে এবং তুমি সাদা মসীনা সুতো দিয়ে উষ্ণীষ তৈরী করবে; তুমি কোমরবন্ধনীর মত একই জিনিস দিয়ে শিল্প কাজ করবে।"},{"book":"যাত্রাপুস্তক","chapter":"28","verse":"40","text":"আর হারোণের ছেলেদের জন্য অঙ্গ রক্ষার পোশাক ও কোমরবন্ধনী তৈরী করবে এবং চমত্কার ও সম্মানের জন্য শিরোভূষণ করে দেবে।"},{"book":"যাত্রাপুস্তক","chapter":"28","verse":"41","text":"আর তুমি তোমার ভাই হারোণ ও তার সঙ্গে তার ছেলেদের গায়ে সেই সব পোশাক পরাবে। তুমি তাদের অভিষেক করবে এবং তাদেরকে পবিত্র করে আমার জন্য সংরক্ষণ করবে, যাতে তারা যাজকের কাজ করে আমাকে সেবা করে।"},{"book":"যাত্রাপুস্তক","chapter":"28","verse":"42","text":"তুমি তাদের উলঙ্গতা আচ্ছাদন করার জন্য কোমর থেকে উরু পর্যন্ত মসীনা সুতোর জাঙ্গিয়া তৈরী করবে।"},{"book":"যাত্রাপুস্তক","chapter":"28","verse":"43","text":"আর যখন হারোণ ও তার ছেলেরা সমাগম তাঁবুতে ঢুকবে অথবা পবিত্র স্থানে সেবা কাজ করার জন্য বেদির কাছে যাবে তখন তারা এই পোশাক অবশ্যই পরবে, যাতে তারা কোনো অপরাধ বয়ে না মরে যায়। এটা একটা হারোণ ও তার পরবর্তী বংশের জন্য চিরকালের ব্যবস্থা হবে।"}]}