{"data":[{"book":"Ayyukan Manzanni","chapter":"12","verse":"1","text":"Kusan a wannan lokaci ne Sarki Hiridus ya kama waɗansu da suke na ikkilisiya, da niyya ya tsananta musu."},{"book":"Ayyukan Manzanni","chapter":"12","verse":"2","text":"Ya sa aka kashe Yaƙub, ɗan’uwan Yohanna, da takobi."},{"book":"Ayyukan Manzanni","chapter":"12","verse":"3","text":"Sa’ad da ya ga wannan ya faranta wa Yahudawa rai, sai ya kama Bitrus shi ma. Wannan ya faru kwanakin Bikin Burodi Marar Yisti."},{"book":"Ayyukan Manzanni","chapter":"12","verse":"4","text":"Bayan ya kama shi, sai ya sa shi a kurkuku, ya danƙa shi a hannun soja hurhuɗu kashi huɗu, don su yi gadinsa. Hiridus ya yi niyyar ya yi masa shari’a a gaban mutane bayan Bikin Ƙetarewa."},{"book":"Ayyukan Manzanni","chapter":"12","verse":"5","text":"Saboda haka aka tsare Bitrus a kurkuku, amma ikkilisiya ta nace da addu’a ga Allah dominsa."},{"book":"Ayyukan Manzanni","chapter":"12","verse":"6","text":"A daren da in gari ya waye da Hiridus yake niyyar kawo shi domin a yi masa shari’a, Bitrus yana barci tsakanin sojoji biyu, daure da sarƙoƙi biyu, masu gadi kuma suna bakin ƙofa."},{"book":"Ayyukan Manzanni","chapter":"12","verse":"7","text":"Ba zato ba tsammani sai mala’ikan Ubangiji ya bayyana haske kuma ya haskaka a ɗakin. Ya bugi Bitrus a gefe ya kuma tashe shi ya ce, “Maza, ka tashi!” Sarƙoƙin kuwa suka zube daga hannuwansa."},{"book":"Ayyukan Manzanni","chapter":"12","verse":"8","text":"Sa’an nan mala’ikan ya ce masa, “Ka sa rigunarka da takalmanka.” Bitrus kuwa ya sa. Mala’ikan ya faɗa masa cewa, “Ka yafa mayafinka ka bi ni.”"},{"book":"Ayyukan Manzanni","chapter":"12","verse":"9","text":"Bitrus ya bi shi suka fita kurkukun, amma bai ma san cewa abin da mala’ikan yake yi tabbatacce ne ba; yana tsammani wahayi yake gani."},{"book":"Ayyukan Manzanni","chapter":"12","verse":"10","text":"Suka wuce masu gadi na fari da na biyu, suka kuma isa ƙofar ƙarfe ta shiga birni. Ƙofar kuwa ta buɗe musu da kanta, suka kuma wuce. Sa’ad da suka yi tafiya tsawon wani titi, nan take mala’ikan ya bar shi."},{"book":"Ayyukan Manzanni","chapter":"12","verse":"11","text":"Sai Bitrus ya dawo hankalinsa ya ce, “Yanzu na sani ba shakka Ubangiji ne ya aiki mala’ikansa yă cece ni daga hannun Hiridus da kuma dukan mugun fatan Yahudawa.”"},{"book":"Ayyukan Manzanni","chapter":"12","verse":"12","text":"Da ya gane haka, sai ya tafi gidan Maryamu uwar Yohanna, wanda ake kuma kira Markus, inda mutane da yawa suka taru suna addu’a."},{"book":"Ayyukan Manzanni","chapter":"12","verse":"13","text":"Bitrus ya ƙwanƙwasa ƙofar waje, sai wata mai aiki a gidan da ake kira Roda ta zo tă ji ko wane ne."},{"book":"Ayyukan Manzanni","chapter":"12","verse":"14","text":"Da ta gane muryar Bitrus, ta cika da murna ta gudu ta koma ba tare da ta buɗe ƙofar ba, sai ta koma a guje ta ce da ƙarfi, “Ga Bitrus a bakin ƙofa!”"},{"book":"Ayyukan Manzanni","chapter":"12","verse":"15","text":"Sai suka ce mata, “Kina hauka.” Da ta nace cewa shi ne, sai suka ce, “To, lalle, mala’ikansa ne.”"},{"book":"Ayyukan Manzanni","chapter":"12","verse":"16","text":"Amma Bitrus ya yi ta ƙwanƙwasawa. Da suka buɗe ƙofar suka kuma gan shi, sai suka yi mamaki."},{"book":"Ayyukan Manzanni","chapter":"12","verse":"17","text":"Bitrus ya yi musu alama da hannunsa su yi shiru sai ya bayyana yadda Ubangiji ya fitar da shi daga kurkuku. Ya ce, “Ku gaya wa Yaƙub da kuma ’yan’uwa game da wannan,” sa’an nan ya tashi ya tafi wani wuri."},{"book":"Ayyukan Manzanni","chapter":"12","verse":"18","text":"Da safe, hargitsin da ya tashi tsakanin sojojin ba ƙarami ba ne, a kan abin da ya sami Bitrus."},{"book":"Ayyukan Manzanni","chapter":"12","verse":"19","text":"Bayan Hiridus ya neme shi bai same shi ba, sai ya tuhumi masu gadin, ya kuma ba da umarni a kashe su."},{"book":"Ayyukan Manzanni","chapter":"12","verse":"20","text":"Yana da rashin jituwa da mutanen Taya da na Sidon; sai suka haɗa kai suka nemi ganawa da shi. Bayan suka sami goyon bayan Bilastus, amintaccen bawan sarki, sai suka nemi salama, domin sun dogara ga ƙasar sarkin don samun abincinsu."},{"book":"Ayyukan Manzanni","chapter":"12","verse":"21","text":"A ranar da aka shirya Hiridus, sanye da kayan sarautarsa, ya zauna a gadon sarautarsa ya kuma ya wa mutanen jawabi."},{"book":"Ayyukan Manzanni","chapter":"12","verse":"22","text":"Suka tā da murya suka ce, “Wannan muryar wani allah ne, ba ta mutum ba.”"},{"book":"Ayyukan Manzanni","chapter":"12","verse":"23","text":"Nan take, domin Hiridus bai yi wa Allah yabo ba, wani mala’ikan Ubangiji ya buge shi, tsutsotsi kuwa suka cinye shi ya kuma mutu."},{"book":"Ayyukan Manzanni","chapter":"12","verse":"24","text":"Amma maganar Allah ta ci gaba da ƙaruwa ta kuma bazu."},{"book":"Ayyukan Manzanni","chapter":"12","verse":"25","text":"Sa’ad da Barnabas da Shawulu suka kammala aikinsu, sai suka komo daga12.25 Waɗansu rubuce-rubucen hannu na dā zuwa Urushalima, tare da Yohanna, wanda ake kira Markus."}]}