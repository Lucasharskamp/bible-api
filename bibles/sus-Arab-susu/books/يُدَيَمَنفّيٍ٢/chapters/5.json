{"data":[{"book":"يُدَيَ مَنفّيٍ ٢","chapter":"5","verse":"1","text":"سُلٍمَنِ تٌ فّ عَلَتَلَ شَ هْرْ مْبَنشِ تِدٍ، عَ نَشَ سٍ بِرِن نَسٌ عَ كُي عَ بَبَ دَوُدَ نَشٍيٍ قِشِ عَلَ مَ، فبٍتِ، شّيمَ، عَ نُن سٍ مْولِ بِرِن. عَ نَشَ عٍ سَ نَاقُلِ رَفَتَدٍ عَلَ شَ بَنشِ كُي."},{"book":"يُدَيَ مَنفّيٍ ٢","chapter":"5","verse":"2","text":"نَ تّمُي، سُلٍمَنِ نَشَ عِسِرَيِلَ قٌرِيٍ، بْنسْي شُنيِيٍ، نُن عِسِرَيِلَ دٍنبَيَ شُنيِيٍ، مَشِلِ عَلَكٌ عٍ شَ تٍ عَلَتَلَ شَ سَاتّ كَنكِرَ رَ كٍلِقٍ سِيٌن، دَوُدَ شَ تَا."},{"book":"يُدَيَ مَنفّيٍ ٢","chapter":"5","verse":"3","text":"عِسِرَيِلَكَ بِرِن نَشَ عٍ مَلَن مَنفّ يِرٍ عَلَكٌ عٍ شَ كِكٍ سٌلٌقٍرٍ ندٍ سَلِ رَبَ."},{"book":"يُدَيَ مَنفّيٍ ٢","chapter":"5","verse":"4","text":"عِسِرَيِلَ قٌرِيٍ بِرِن تٌ مّننِ لِ، لٍوِكَيٍ نَشَ سَاتّ كَنكِرَ تٌنفٌ،"},{"book":"يُدَيَ مَنفّيٍ ٢","chapter":"5","verse":"5","text":"عٍ عَ شَنِن عَ نُن عَلَ شَ كِرِ بَنشِ نَرَلَندٍ، عَ نُن سٍ سّنِيّنشِ نَشٍيٍ نُ نَ عَ كُي. لٍوِ سّرّشّدُبّيٍ نَن نَ وَلِ رَبَشِ."},{"book":"يُدَيَ مَنفّيٍ ٢","chapter":"5","verse":"6","text":"مَنفّ سُلٍمَنِ نُن عِسِرَيِلَ حَمَ، نَشٍيٍ بِرِن نُ مَشِلِشِ، نَشَ تِ سَاتّ كَنكِرَ يَ رَ. عٍ نَشَ شُرُ سٍ لَنمَيٍ نُن عَ شُنفبٍ فبٍفبٍ بَ سّرّشّ رَ، نَشَن كْنتِ مُ نْمَ كٌلٌندٍ."},{"book":"يُدَيَ مَنفّيٍ ٢","chapter":"5","verse":"7","text":"سّرّشّدُبّيٍ نَشَ عَلَتَلَ شَ سَاتّ كَنكِرَ دْشْ عَ دْشْدٍ، عَلَ شَ هْرْ مْبَنشِ كُي، يِرٍ سّنِيّنشِ قِسَمَنتٍ. عٍ عَ دْشْ مَلٍكّيٍ فَبُتٍنيِيٍ بُن مَ."},{"book":"يُدَيَ مَنفّيٍ ٢","chapter":"5","verse":"8","text":"مَلٍكّيٍ فَبُتٍنيِيٍ نُ عِتَلَشِ سَاتّ كَنكِرَ نُن عَ مَشَنِن سٍيٍ شُن مَ."},{"book":"يُدَيَ مَنفّيٍ ٢","chapter":"5","verse":"9","text":"سَاتّ كَنكِرَ مَشَنِن سٍيٍ قِندِشِ وُرِ كُيٍيٍ نَن نَ، نَشٍيٍ نُ مِنِمَ يِرٍ سّنِيّنشِ قِسَمَنتٍ كُي، كْنْ عٍ مُ نُ نْمَ تٌدٍ هْرْ مْبَنشِ تَندٍ مَ. هَن تٌ سَاتّ كَنكِرَ نَ مّننِ."},{"book":"يُدَيَ مَنفّيٍ ٢","chapter":"5","verse":"10","text":"سٍسٍ مُ نُ نَ نَ سَاتّ كَنكِرَ كُي، قٌ نَ وَلَشّ قِرِنيِ عَننَبِ مُنسَ نَشٍيٍ سَ عَ كُي. عَ نَ رَبَ شٌرٍبٍ فٍيَ يِرٍ، نّ عَلَتَلَ سَاتّ شِرِ لْشْي، عِسِرَيِلَكَيٍ مِنِ تّمُي مِسِرَ."},{"book":"يُدَيَ مَنفّيٍ ٢","chapter":"5","verse":"11","text":"نَ تّمُي سّرّشّدُبّيٍ نَشَ مِنِ يِرٍ سّنِيّنشِ كُي. سّرّشّدُبّ نَشٍيٍ نُ نَ نَ شُندّ كُي، عٍ بِرِن نُ بَرَ سّنِيّن."},{"book":"يُدَيَ مَنفّيٍ ٢","chapter":"5","verse":"12","text":"لٍوِكَ بّيتِبَيٍ، عَسَقِ، هٍمَن يٍدُتُن، عٍ شَ دِيٍ، نُن عٍ نفَشَكٍرٍنيِيٍ، عٍ بِرِن مَشِرِشِ دُفِ قَنيِ فّسّ قُتِ دَاشِ رَ. عٍ نُ نَ سّرّشّبَدٍ سٌفٍتٍدٍ بِرِ، مَشَسٍيٍ نُن كْرَيٍ نُ نَ عٍ يِ رَ. سّرّشّدُبّ مِشِ كّمّ مْشْحّن قَن نُ نَ عٍ سّيتِ مَ، عٍ سَرَيٍ قٍمَ."},{"book":"يُدَيَ مَنفّيٍ ٢","chapter":"5","verse":"13","text":"سَرَ قٍيٍ نُن بّيتِبَيٍ نَشَ كَقُ عٍ بٌورٍ مَ عَلَتَلَ مَتْشْدٍ عٍ شَ سَرَيٍ، مَشَسٍيٍ، نُن كْرَيٍ شُي رَ. عٍ نَشَ عَلَتَلَ تَنتُ يِ مَسٍنيِ رَ، «عَلَ شَ هِننّ فبٌ، عَ شَ قٌنِسِرٍيَ مُ حْنمَ عَبَدَن!» نَ تّمُي، نُشُي نَشَ عَلَتَلَ شَ بَنشِ رَقٍ."},{"book":"يُدَيَ مَنفّيٍ ٢","chapter":"5","verse":"14","text":"سّرّشّدُبّيٍ مُ نْ لُدٍ نَا عٍ شَ وَلِ رَبَدٍ نَ نُشُي شَ قٍ رَ. عَلَتَلَ شَ نْرّ نُ بَرَ عَ شَ بَنشِ رَقٍ."}]}