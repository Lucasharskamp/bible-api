{"data":[{"book":"Itendwa","chapter":"12","verse":"1","text":"Kingobu chenie, Nngwana Helode ngatumbu kapoteka bange kati ja kikuta cha bandu abunhwamini Kilisto."},{"book":"Itendwa","chapter":"12","verse":"2","text":"Ngankoma ku upanga Yakobo nnongo gwa Yohana."},{"book":"Itendwa","chapter":"12","verse":"3","text":"Helode palola kube kikobo chenje kite kaalalila Akayahudi, ngajenda kumpuki Petulo. Kile chenie kikamuligwa kingobu cha Mpapala gwa Mikate Jangajeligwa Amila."},{"book":"Itendwa","chapter":"12","verse":"4","text":"Kuboka pukupukaligwa, Petulo ngaba mmeka kukipungo, kwenio ngabammeka alendeligwe muikuta ncheche ina akalenda ncheche ncheche. Helode apanga kumpia Petulo pukongolou kuboka pa mpapala gwa Pasaka."},{"book":"Itendwa","chapter":"12","verse":"5","text":"Petulo apakiba mukipungo, kikuta cha bandu abunhwamini Kilisto kikiba chakagongalela ku Nnoongo."},{"book":"Itendwa","chapter":"12","verse":"6","text":"Tango nukuikaje lichoba lyale Helode papala kumpia Petulo puukongolou, licho kilo jakwe Petulo akiba agolwike panakati ja akalendei abena. Akiba atabaligwe mitondolo mibena, na akalenda bakiba bakalendela nniango gwa kipungo."},{"book":"Itendwa","chapter":"12","verse":"7","text":"Upo, mpakachi jwa Angwana kuboka kumbengu ngajema papipi na jwenio na lumuli ngulumulika chumbi cha kipungo. Mpakachi ngannyukanyuka Petulo pilipamba akalenga, “Nnyinuke chokwe!” Kingobu uchache mitondolo ngijikuluguka kuboke mumaboko gakwe."},{"book":"Itendwa","chapter":"12","verse":"8","text":"Mpakachi ngannengela, “Mikitabe luunga lwinu, nkwinde ilatu yinu.” Ngatenda yene. Kuboka penia mpakachi jwenio ngannengela, “Nkwinde likoti linu, ungengame.”"},{"book":"Itendwa","chapter":"12","verse":"9","text":"Petulo ngankengama panja ja kipungo nambu amanyije kutenda genia gakamuligwe na mpakachi jwenio gakiba ga kweli, akita atela kulola malolo."},{"book":"Itendwa","chapter":"12","verse":"10","text":"Ngabapeta pukutumbu ulenda na pukubwelea ulenda, kuboka penia ngabaika pa nniango gwa choma kujenda kunnyini. Nniango gwenio ngujogoka gwene na angweto ngabapita panja. Ngababe kujenda pawe kingobu tu mpakachi jwa Angwana nganneka Petulo."},{"book":"Itendwa","chapter":"12","verse":"11","text":"Petulo ngamanya agampitile, ngalenga, “Ngoe manyi kipola! Angwana bankingite mpakachi jwabe kuboka kumbengu angombole kuboke mumakakala ga Helode nu kuboke mwilebe yoa eibayobalila bandu bu Kuhyahudi ipitile.”"},{"book":"Itendwa","chapter":"12","verse":"12","text":"Apamanya yene ngajenda kachakwe Maliamu umamundu Yohana ojwakemigwa Maluko. Mwenio bandu ajingi bakiba bakonganinge bakagongalela."},{"book":"Itendwa","chapter":"12","verse":"13","text":"Petulo ngagomba oti pa nniango panja na mpakachi jumwe nhwenja ojwakemigwa Loda, ngajenda pa nniango kujekete otina."},{"book":"Itendwa","chapter":"12","verse":"14","text":"Nhwenja jwenio ngalimanya lilobe lya Petulo ngaala mojo muno ngabuja unyumba lubelo nakalenge bandu kutenda Petulo ajemite panja."},{"book":"Itendwa","chapter":"12","verse":"15","text":"Bandu gabannenga nhwenja jo, “Matamwe machonjo!” Nambu jwombe ngayangala kulenga kweli angweto ngabannengela lyenie lihoka lyakwe."},{"book":"Itendwa","chapter":"12","verse":"16","text":"Petulo akiba akajendekea kugomba oti. Pukujomolela ngabajogolanga nniango na pabammona ngabaomongwa."},{"book":"Itendwa","chapter":"12","verse":"17","text":"Petulo ngabaponge luboko batamange nu, ngabalandulila paboigwe mukipungo na Angwana. Penia ngabalagila, “Makannenge Yakobo na bandu bange abaamine,” kubokapenie ngabaleka ngajenda konge."},{"book":"Itendwa","chapter":"12","verse":"18","text":"Pukuchaga, ngukupiti mbwele kati ja akalenda, chikipiti kwa Petulo?"},{"book":"Itendwa","chapter":"12","verse":"19","text":"Helode ngaamulicha bampalepale nambu baotalingije kumpata. Penia ngaamulicha akalenda bala bakonyange, ngaamulicha bakomigwe."},{"book":"Itendwa","chapter":"12","verse":"20","text":"Helode ngabachimwa bandu bi kilambo chi ku Tilo na Sidoni, nambu angweto ngaba kinga bandu kunnyendele Helode. Na ngweto ngabampata oti Bulasto, ojwakiba nkolongwa jwa Boma ja ngwana Helode. Kubokapenia ngabannyendele Helode kunnyopa kube tengela, magambu kilambo chabe kihyobalela kupata chakulya kuboke kilambo cha Angwana Helode."},{"book":"Itendwa","chapter":"12","verse":"21","text":"Lichoba limwe elipambuligwe na Helode ngakwinda ngobo ikingwana, nukutama kitebu cha kingwana na ngalonge na bandu."},{"book":"Itendwa","chapter":"12","verse":"22","text":"Bandu ngaba chobela kulenga, “Lilobe lende lya munduje, nambu nnongo.”"},{"book":"Itendwa","chapter":"12","verse":"23","text":"Upo mpakachi jwa Angwana nganng'wia Helode pae, magambu ampije kibumo Nnoongo. Ngaleligwa na mabongo nukuwe."},{"book":"Itendwa","chapter":"12","verse":"24","text":"Lilobe lya Nnoongo ngilijendeke kujoanika nu kola."},{"book":"Itendwa","chapter":"12","verse":"25","text":"Banaba na Sauli ngabajomo liengo lyabe lyabakingigwe ngababuja kabele Kuyelusalemu, uyo ngabantola Yohana ojwakemigwa Maluko."}]}