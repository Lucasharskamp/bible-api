{"data":[{"book":"یونس","chapter":"1","verse":"1","text":"خداوند این پیغام را برای یونس پسر امیتای فرستاد:"},{"book":"یونس","chapter":"1","verse":"2","text":"«به شهر بزرگ نینوا برو و بر ضد آن فریاد برآورده، بگو که شرارت آنها به پیشگاه من رسیده است.»"},{"book":"یونس","chapter":"1","verse":"3","text":"ولی یونس که نمی‌خواست به نینوا برود تصمیم گرفت از حضور خداوند به ترشیش فرار کند. او به بندر یافا رفت و در آنجا کشتی‌ای دید که عازم ترشیش بود. یونس کرایه خود را پرداخت و سوار کشتی شد."},{"book":"یونس","chapter":"1","verse":"4","text":"اما همین که کشتی از ساحل دور شد، ناگهان خداوند باد شدیدی وزانید و دریا را متلاطم ساخت به طوری که نزدیک بود کشتی در هم بشکند."},{"book":"یونس","chapter":"1","verse":"5","text":"ملوانان از ترس جان خود، هر کدام از خدای خود کمک طلبیدند. آنها بارها را به دریا ریختند تا کشتی سبک شود. در تمام این مدت، یونس با خیال راحت در انبار کشتی خوابیده بود!"},{"book":"یونس","chapter":"1","verse":"6","text":"ناخدای کشتی نزد او رفت و فریاد زد: «چگونه می‌توانی در چنین اوضاعی راحت بخوابی؟ برخیز و نزد خدای خود فریاد برآور تا شاید به ما رحم کرده، ما را نجات دهد!»"},{"book":"یونس","chapter":"1","verse":"7","text":"آنگاه کارکنان کشتی تصمیم گرفتند قرعه بیندازند تا ببینند کدام یک از آنها خدایان را به خشم آورده و باعث این طوفان وحشتناک شده است. قرعه به نام یونس افتاد."},{"book":"یونس","chapter":"1","verse":"8","text":"آنها از او پرسیدند: «به ما بگو به چه علّت این بلا بر ما عارض شده است؟ تو کیستی؟ کارت چیست؟ اهل کجایی؟ از چه قومی هستی؟»"},{"book":"یونس","chapter":"1","verse":"9","text":"یونس گفت: «من عبرانی هستم و یهوه، خدای آسمان را که دریا و خشکی را آفرید می‌پرستم.»"},{"book":"یونس","chapter":"1","verse":"10","text":"سپس به ایشان گفت که از حضور خداوند فرار کرده است. آنها وقتی این را شنیدند بسیار ترسیدند و گفتند: «چرا این کار را کردی؟»"},{"book":"یونس","chapter":"1","verse":"11","text":"تلاطم دریا هر لحظه بیشتر می‌شد، پس به او گفتند: «با تو چه کنیم تا طوفان آرام شود؟»"},{"book":"یونس","chapter":"1","verse":"12","text":"یونس گفت: «مرا به دریا بیندازید و دریا دوباره آرام می‌شود؛ چون می‌دانم این طوفان وحشتناک به سبب من دامنگیر شما شده است.»"},{"book":"یونس","chapter":"1","verse":"13","text":"ملوانان کوشش کردند کشتی را به ساحل برسانند، ولی موفق نشدند. طوفان شدیدتر از آن بود که بتوان با آن دست و پنجه نرم کرد!"},{"book":"یونس","chapter":"1","verse":"14","text":"پس آنها نزد خداوند دعا کرده، گفتند: «ای خداوند، ما را برای مرگ این شخص هلاک نکن و ما را مسئول مرگ او ندان؛ زیرا همهٔ اینها خواست تو بوده است.»"},{"book":"یونس","chapter":"1","verse":"15","text":"آنگاه یونس را برداشته، او را به دریای خروشان انداختند و طوفان قطع شد!"},{"book":"یونس","chapter":"1","verse":"16","text":"آنها سخت از خداوند ترسیدند و قربانی‌ها تقدیم او نمودند و نذرها کردند."},{"book":"یونس","chapter":"1","verse":"17","text":"همان موقع خداوند ماهی بزرگی فرستاد و ماهی یونس را بلعید و یونس سه روز و سه شب در شکم ماهی ماند."}]}