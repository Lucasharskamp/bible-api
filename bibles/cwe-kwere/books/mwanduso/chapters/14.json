{"data":[{"book":"Mwanduso","chapter":"14","verse":"1","text":"Siku izo mfalume Amilafeli wa Shinali na Aliyoki wa Elasali na Kedolilaoma wa Elamu na Tidali wa Goimu,"},{"book":"Mwanduso","chapter":"14","verse":"2","text":"wahita kwiitowa ng'hondo na wafalume wano. Wafalume wawo ni Belo wa Sodoma na Bilisha wa Gomola na Shinabu wa Adima na Shebeli wa Seboimu na mfalume wa Bela iviya yotangigwa Soali."},{"book":"Mwanduso","chapter":"14","verse":"3","text":"Wafalume wawo wayahanganya majeshi yawo yose hana dibawe da Sidimu, vino sambi ni Bahali ya Munyu."},{"book":"Mwanduso","chapter":"14","verse":"4","text":"Kwa lusita lwa miyaka longo na midi, wakala wolangulizigwa na mfalume Kedolilaoma, mbali viifikile mwaka wa longo na tatu, wamuhinduka."},{"book":"Mwanduso","chapter":"14","verse":"5","text":"Muna umwaka wa longo na nne, mfalume Kedolilaoma na wafalume wayage weza na kuwahuma Walefai wa uko Ashiteloshi Kiliasaimu na Wazuzi uko Hamu na Waemi uko Shawe Kiliyasaimu."},{"book":"Mwanduso","chapter":"14","verse":"6","text":"Iviya wawahuma Waholi uko kuna mulima wa Seili, wawawinga kutali mbaka Elipalani habehi na dibwilingu."},{"book":"Mwanduso","chapter":"14","verse":"7","text":"Maabaho wabwela kuchisogo mbaka Enimishipati iviya yotangigwa Kadeshi, waihuma isi yose ya Waamaleki na kuwahuma Waamoli wowakalile Hasasoni Tamali."},{"book":"Mwanduso","chapter":"14","verse":"8","text":"Maabaho wafalume wa Sodoma na Gomola na Adima na Seboimu na Bela iviya yotangigwa Soali, watenda ng'hondo na wehi wawo kuna dibawe da Sidimu"},{"book":"Mwanduso","chapter":"14","verse":"9","text":"waitoa na mfalume Kedolilaoma wa Elamu na Tidali wa Goimu na Amilafeli wa Shinali na Aliyoki wa Elasali, wafalume wane waitowa na wafalume watano."},{"book":"Mwanduso","chapter":"14","verse":"10","text":"Bawe da Sidimu dikala dimemile makombo ya lami, na baho wafalume wa Sodoma na Gomola viwagezile kukimbila ng'hondo, watumbukiya umo na wamwenga waibangila muna ivigongo."},{"book":"Mwanduso","chapter":"14","verse":"11","text":"Wafalume wawo wane wahumile wasola chila chinhu cha Sodoma na Gomola na ndiya zawo zose, maabaho wasegela."},{"book":"Mwanduso","chapter":"14","verse":"12","text":"Wamgwila Lutu, mwihwa wa Abulamu, yoyakalile yokala Sodoma, wasola na vinhu vake vose, maabaho wasegela."},{"book":"Mwanduso","chapter":"14","verse":"13","text":"Munhu imwe yoyasulupuke kahita kumulongela ija Muebulaniya Abulamu yoyakalile kokala habehi na mibiki mikulu ya Mamule Muamoli, yoyakalile ndugu yake Eshikoli na Aneli. Wose wakala wailumba na Abulamu."},{"book":"Mwanduso","chapter":"14","verse":"14","text":"Abulamu viyahulike ndugu yake kagwiligwa, kawatanga wanhu wose wa muna ikaye yake wadahile kwiitowa, wakala magana matatu na longo na nane. Wawasondelela wafalume waja mbaka bululu da Dani."},{"book":"Mwanduso","chapter":"14","verse":"15","text":"Ichilo Abulamu kawagola wanhu wake kuna yamabumbila waitowe na wafalume waja, nayo kawatowa na kuwawinga mbaka Hoba, ili ubanzi wa kasikazi wa Damasiki."},{"book":"Mwanduso","chapter":"14","verse":"16","text":"Kavibweleza vinhu vose visoligwe na wafalume waja, na kambweleza Lutu mwihwage, vinhu vake hamwe na wanaake na wanhu wamwenga."},{"book":"Mwanduso","chapter":"14","verse":"17","text":"Abulamu viyabwelile kulawa kuwahuma Kedolilaoma na wafalume wamwenga, mfalume wa Sodoma kahita kuiting'hana nayo hana dibawe da Shawe, iviya ditangigwa Bawe da mfalume."},{"book":"Mwanduso","chapter":"14","verse":"18","text":"Melikizedeki yoyakale mfalume wa Salemu yoyakalile mkulu wa nhambiko wa Mulungu Yeli Uchanyha, kamgalila Abulamu gate na divai."},{"book":"Mwanduso","chapter":"14","verse":"19","text":"Kamtemela mate Abulamu na kalonga,"},{"book":"Mwanduso","chapter":"14","verse":"20","text":"Yatunhizigwe Mulungu Yeli Uchanyha,"},{"book":"Mwanduso","chapter":"14","verse":"21","text":"Na mfalume wa Sodoma kamulongela Abulamu, “Niye ning'he wanhu, mbali vinhu ivo sola weye.”"},{"book":"Mwanduso","chapter":"14","verse":"22","text":"Abulamu kamwidika mfalume wa Sodoma, “Noilaha haulongozi wa Mndewa Mulungu Yeli Uchanyha, yalumbile ulanga na isi yose,"},{"book":"Mwanduso","chapter":"14","verse":"23","text":"sizasola lusingija hebu luzabi lwa chilatu, hebu chinhu chako chochose, muladi sekeulonge kuwa kunitendeza niwe tajili."},{"book":"Mwanduso","chapter":"14","verse":"24","text":"Ivo sizasola chochose, ila ndiya ziya muhala ziwadile wanike na vinhu viwapatile kuna ing'hondo. Wowolondeka waja wowakalile hamwe na niye, Aneli na Eshikoli na Mamule uwaleke wawe na vinhu vawo.”"}]}