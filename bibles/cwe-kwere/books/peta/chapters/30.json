{"data":[{"book":"Peta","chapter":"30","verse":"1","text":"Maabaho Musa kawalongela walangulizi wa makabila ya Isilaili, “Chino icho chayalagilize Mndewa Mulungu."},{"book":"Peta","chapter":"30","verse":"2","text":"Munhu yahamwikila chilaho Mndewa Mulungu hebu vondayailahe muladi kuifunga yeye mwenyewo kwa chilagano, kolondeka sekeyagalule mbuli yake, kezatenda viya viyalongile kwa mulomo wake."},{"book":"Peta","chapter":"30","verse":"3","text":"“Mndele yeli yang'hali kokala muna ikaye ya tati yake yahamulahila Mndewa Mulungu hebu kuifunga mwenyewo kwa chilagano,"},{"book":"Peta","chapter":"30","verse":"4","text":"tati yake yahahulika chilaho hebu chilagano chiya na halonga chochose, mndele ija kezafungigwa na chilaho na chilagano choyachitendile."},{"book":"Peta","chapter":"30","verse":"5","text":"“Mbali one tati yake komgomesa lusita voyohulika voyokwika chilagano icho, hezafungigwa na chilaho. Mndewa Mulungu kezamulekelela kwaviya tati yake kamgomesa."},{"book":"Peta","chapter":"30","verse":"6","text":"“Ihawa mndele yahasoligwa yahamala kwika chilagano hebu kaifunga kwa chilaho chake bila kugesa"},{"book":"Peta","chapter":"30","verse":"7","text":"na mulumake yahahulika mbuli iyo na hamgomesa, imuke kezafungigwa na chilaho chake chiyekile."},{"book":"Peta","chapter":"30","verse":"8","text":"Mbali one mulumake yahamgomesa siku iyo iyahulike, baho mulume iyo kezasegeza chilagano icho cha imuke na chilaho chiya chiyailahile bila kugesa. Mndewa Mulungu kezamulekelela."},{"book":"Peta","chapter":"30","verse":"9","text":"“Mbali chilaho hebu chilagano chochose chikigwe na mgane hebu muke yasigwe, kezafungigwa na chilaho chake."},{"book":"Peta","chapter":"30","verse":"10","text":"One muke yasoligwe yahailaha hebu yaheka chilagano yahawa ukaye kwa mulumake,"},{"book":"Peta","chapter":"30","verse":"11","text":"na mulumake yahahulika mbuli iyo na hamgomese hebu kumulongela chinhu chochose, baho vilaho na vilagano vake vose vizamfunga."},{"book":"Peta","chapter":"30","verse":"12","text":"Mbali one mulumake yahamgomesa viyohulika mbuli zake, muke iyo halondeka kuchifikiza chilaho chake. Mndewa Mulungu kezamulekelela muke iyo kwaviya mulumake kamgomesa kufikiza chilagano chake."},{"book":"Peta","chapter":"30","verse":"13","text":"Mulumake kodaha kutogola hebu kusegeza chila chilaho hebu chilagano chochimfunga muke iyo."},{"book":"Peta","chapter":"30","verse":"14","text":"Mbali one mulumake yahamnyamalila siku ija viyahulike, baho kezakuwa katogola vilaho vake vose na vilagano vake vose, mana mulumake viyahulike kanyamala."},{"book":"Peta","chapter":"30","verse":"15","text":"Mbali yahazilema na kuzisegeza yahamala kuhulika, baho mulume iyo kezasola ubananzi wa muke wake.”"},{"book":"Peta","chapter":"30","verse":"16","text":"Zino izo ndagilizi Mndewa Mulungu zoyamulagilize Musa kusonhela mulume na muke wake, na kusonhela tata na mndele wake, mndele wake yahawa muna ikaye ya tati yake."}]}