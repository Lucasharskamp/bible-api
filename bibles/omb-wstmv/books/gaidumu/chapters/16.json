{"data":[{"book":"Gaidumu","chapter":"16","verse":"1","text":"Tangaloi mo domigi na havai vin vei laie, nge i Huqe hogosie vin vevea huri ve u garea sige hatie."},{"book":"Gaidumu","chapter":"16","verse":"2","text":"Bagataha tangaloi mo lado ve mo vai na gineu doluegi rau vovohoi, nge i Huqe vin dumure ve rau vovohoi sige hatie."},{"book":"Gaidumu","chapter":"16","verse":"3","text":"Go bete lawe na Huqe hava gineu gom vaire, a nom tabana rai maraga vin garea."},{"book":"Gaidumu","chapter":"16","verse":"4","text":"I Huqe u teu na gineu doluegi mo huri na nona lengagi sibona, siu a tangaloi esi a nona rani vagasigi i Huqe u veie mo vai asisigi nie sibona."},{"book":"Gaidumu","chapter":"16","verse":"5","text":"I Huqe u leo masi na garigeri. Nge vin siregi nire tea, nge vin arahire."},{"book":"Gaidumu","chapter":"16","verse":"6","text":"Gena vaigarea, a garohuri i Huqe mo lado vohogi na asiana. Gena matagute lui Huqe a tangaloi mo begi dena gineu esi."},{"book":"Gaidumu","chapter":"16","verse":"7","text":"Tavohe a doridori nona tangaloi mo vai Huqe mo hahavusi, nge mo vai na nona tavalui vuro ram toga meie lo tamwata."},{"book":"Gaidumu","chapter":"16","verse":"8","text":"Biti nge u garea mena vovohoiana, denie hi mo laie u lawua, mena matahala hi he vovohoi tea."},{"book":"Gaidumu","chapter":"16","verse":"9","text":"A tangaloi mo domigi na turegine, nge i Huqe mo tomuegi na taigerune."}]}