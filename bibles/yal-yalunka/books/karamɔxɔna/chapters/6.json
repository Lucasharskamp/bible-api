{"data":[{"book":"Karamɔxɔna","chapter":"6","verse":"1","text":"N gbalo fena nde toxi nɛn dunuɲa yi, naxan adamadiin tɔrɔma han!"},{"book":"Karamɔxɔna","chapter":"6","verse":"2","text":"Muxuna nde na yi, Ala nafunla nun hɛrisigɛn nun binyen fixi naxan ma, sese mi dasaxi naxan ma, a waxi naxan birin xɔn, koni Ala mi tinxi a xa a nafunla don, muxu gbɛtɛ yi e don. Na nan findixi fe fuun na e nun gbalo gbeena."},{"book":"Karamɔxɔna","chapter":"6","verse":"3","text":"Xa muxuna nde dii kɛmɛ bari nun, a mɔn yi siimaya xunkuyen sɔtɔ, a na fori ki yo ki, na birin tɔnɔn nanse ra a ma, xa a mi sɛwan sɔtɔ a se kanyani, a yi maluxun binyeni? N na a falɛ nɛn, n naxa, “Diin naxan faxa a nga kui, na fisa na kanna xa.”"},{"book":"Karamɔxɔna","chapter":"6","verse":"4","text":"Bayo na diin daxi nɛn fuu, a mɔn dangun dimin nin, a xinla yi lu wundoni."},{"book":"Karamɔxɔna","chapter":"6","verse":"5","text":"Hali na diin mi sogen toxi, a mi fefe kolonxi, na bɔɲɛ xunbelixi dangu bonna ra."},{"book":"Karamɔxɔna","chapter":"6","verse":"6","text":"Hali a ɲɛɛ wuli firin sɔtɔ siimayaan na, xa a mi sɛwan sɔtɔ a se kanyani, na tɔnɔn nanse ra? E birin mi sigama yire kedenna xan yi ba?"},{"book":"Karamɔxɔna","chapter":"6","verse":"7","text":"Adamadina wanla birin kɛma a dɛge feen nan na, anu a mi wasɛ mumɛ!"},{"book":"Karamɔxɔna","chapter":"6","verse":"8","text":"Nanse fekolonna danguxi xaxilitaren na? Yiigelitɔɔn na sigati ki kɛndɛn kolon a dunuɲa yi gidini, na tɔnɔn nanse ra?"},{"book":"Karamɔxɔna","chapter":"6","verse":"9","text":"Yɛɛn bata seen naxan to, na fisa se xɔnla xa muxun naxan mirixi. Fe fuun nan mɔn na fan na alo muxun na kata foyen sagatandeni."},{"book":"Karamɔxɔna","chapter":"6","verse":"10","text":"Seen birin xinla na. Adamadiin findixi naxan na, na kolonxi. Naxan sɛnbɛn dangu a tan na, a mi nɔɛ na matandɛ."},{"book":"Karamɔxɔna","chapter":"6","verse":"11","text":"Falan nɛma gboma ayi, fe fuune fan wuyama ayi. En nanse sɔtɔma na yi?"},{"book":"Karamɔxɔna","chapter":"6","verse":"12","text":"Awa, nde a kolon naxan fan adamadiin xa a dunuɲa yi gidini, a nɛma a siimaya yi genli, naxan danguma alo nininna? Nde nɔɛ a falɛ adamadiin xa naxan ligama a xanbi dunuɲa yi a na faxa waxatin naxan yi?"}]}