{"data":[{"book":"Taruxune Firindena","chapter":"5","verse":"1","text":"Manga Sulemani yelin Alatala Batu Banxin tiyɛ waxatin naxan yi, a fafe Dawuda bata yi seen naxanye birin dɛntɛgɛ Ala xa nun, a yi fa ne birin na Ala Batu Banxini, gbetin nun xɛmaan nun seene birin. A yi e sa nafulu ramaradeni Ala Batu Banxini."},{"book":"Taruxune Firindena","chapter":"5","verse":"2","text":"Nayi, Manga Sulemani yi Isirayila fonne nun bɔnsɔn kuntigine nun Isirayila kaane denbaya xunne birin malan Yerusalɛn yi Alatalaa Layiri Kankiraan tongo feen na keli Dawudaa Taani, dɛnaxan mɔn xili Siyon. E siga a ra Ala Batu Banxini."},{"book":"Taruxune Firindena","chapter":"5","verse":"3","text":"Isirayila xɛmɛne birin yi e malan mangan fɛma kike solofereden na, sali waxatini."},{"book":"Taruxune Firindena","chapter":"5","verse":"4","text":"Isirayila fonne birin to fa, Lewi bɔnsɔnna muxuna ndee yi fa kankiraan na."},{"book":"Taruxune Firindena","chapter":"5","verse":"5","text":"E yi kankiraan nun Naralan Bubun xali e nun se sariɲanxin naxanye yi a kui. Saraxaraliin naxanye yi Lewi bɔnsɔnni, ne nan e xali."},{"book":"Taruxune Firindena","chapter":"5","verse":"6","text":"Manga Sulemani nun Isirayila yamaan birin malanxina a fɛma, e ti Layiri Kankiraan yɛtagi. E yi yɛxɛɛne nun ɲingene ba saraxan na, e yi wuya han e xasabin mi yi nɔɛ kolonɲɛ."},{"book":"Taruxune Firindena","chapter":"5","verse":"7","text":"Saraxaraline yi Alatalaa Layiri Kankiraan xali a yireni, banxin yire sariɲanxi fisamantenni maleka sawurane gubugubune bun ma."},{"book":"Taruxune Firindena","chapter":"5","verse":"8","text":"Amasɔtɔ maleka sawurane gubugubune yi yibandunxi Layiri Kankiraan nun a tongo tamine nan xun ma."},{"book":"Taruxune Firindena","chapter":"5","verse":"9","text":"A tongo tamine yi kuya han e xunne yi toma yire sariɲanxi fisamantenna yɛtagi, koni e mi yi toma tandeni. E mɔn na han to."},{"book":"Taruxune Firindena","chapter":"5","verse":"10","text":"Walaxa firinne nan tun yi Layiri Kankiraan kui Musa naxanye sa a kui Horebe geyaan ma, Alatala layirin xidi e nun Isirayila kaane tagi dɛnaxan yi, e mini xanbini Misiran yamanani."},{"book":"Taruxune Firindena","chapter":"5","verse":"11","text":"Saraxaraline yi minima yire sariɲanxini waxatin naxan yi, saraxaraliin naxanye birin yi na, ne birin bata yi rasariɲan hali e to mi yi yɛbaxi e yitaxun kii ma."},{"book":"Taruxune Firindena","chapter":"5","verse":"12","text":"Lewi bɔnsɔnna bɛti bani itoe nan yi tixi Ala Batu Banxin saraxa ganden yiifanna ma, Asafi nun Heman nun Yedutun nun e diine nun e xabilane. E yi maxidixi taa dugi faɲine nin. E kariɲanne nun kondenne nun bɔlɔnne suxi e yii, saraxaraliin muxu kɛmɛ firin nan yi tixi e fɛma naxanye yi xɔtane fema."},{"book":"Taruxune Firindena","chapter":"5","verse":"13","text":"Xɔta fene nun bɛti baane to e malan Alatala batudeni, e yi a tantun, e yi xɔtane fe, e kariɲanne maxa e nun maxase gbɛtɛye, e naxa, “Ala fan, a hinanna luma nɛn habadan!” Na waxatin yɛtɛni, Alatalaa banxin yi rafe kundaan na."},{"book":"Taruxune Firindena","chapter":"5","verse":"14","text":"Saraxaraline mi yi nɔɛ luyɛ na e wanla ra, bayo kundaan yi gbo, amasɔtɔ Alatalaa nɔrɔn bata yi Alaa banxin nafe."}]}