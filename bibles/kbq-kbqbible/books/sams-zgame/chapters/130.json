{"data":[{"book":"Sams-Zgame","chapter":"130","verse":"1","text":"Ra knazamo refite'nantegena manine'na, Ra Anumzamokarega naza huogu kezanetue."},{"book":"Sams-Zgame","chapter":"130","verse":"2","text":"Ra Anumzamoka nagerura antahio. Kasunku hunantogu'ma kezamanetuana kagesa antenka antahio."},{"book":"Sams-Zgame","chapter":"130","verse":"3","text":"Ra Anumzamoka Kagra tagri kumi'ma avontafepima krentantesina, keagama hurantesana zupa Kagrira keagafina, iza kagateregahie?"},{"book":"Sams-Zgame","chapter":"130","verse":"4","text":"Hianagi kagra tagri kumi'ma atrerante'nana zanku huta kagriku korora hugahune."},{"book":"Sams-Zgame","chapter":"130","verse":"5","text":"Ra Anumzamofonku avega ante'noe. Nagu'amo'a Agriku avega ante'neankina, agri nanekere amuhara nehue."},{"book":"Sams-Zgame","chapter":"130","verse":"6","text":"Kenage'ma kuma kvama nehaza vahe'mo'zama, ame huno nanterama rumsama hanigu avegama nentazama'a, agatereno nagu'amo'a tusiza huno Ra Anumzamofonkura avega nente. Tamage rumsama hanigu avegama nentazama'a agatereno nagu'amo'a tusiza huno Ra Anumzamofonkura avega nente."},{"book":"Sams-Zgame","chapter":"130","verse":"7","text":"Israeli vahe'mota Ra Anumzamofonku amuhara hiho. Na'ankure agripina vagaore mevava avesi zamo'ene, vahe'ma agu'vazino ete avre avu'ava zamo'a avite'ne."},{"book":"Sams-Zgame","chapter":"130","verse":"8","text":"Israeli vahe'mo'zama maka kumi'ma hu'naza zampintira, Ra Anumzamo'a Agrake'za kumizamia eri netreno ete zamavaregahie."}]}