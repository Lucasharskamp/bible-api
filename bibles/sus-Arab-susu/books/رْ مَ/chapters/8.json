{"data":[{"book":"رْ مَ","chapter":"8","verse":"1","text":"نَ كُي، كِيتِ مُ كَنَمَ مِشِيٍ رَ سْنْن نَشٍيٍ دَنشَنِيَشِ عَلَ شَ مِشِ سُفَندِشِ عِسَ مَ، نَشٍيٍ نَ عِسَ عِ،"},{"book":"رْ مَ","chapter":"8","verse":"2","text":"بَرِ مَ عَلَ شَشِلِ سّنِيّنشِ شَ سّرِيّ نَشَن كِسِ قِمَ، عَ بَرَ وٌن نَمِنِ يُنُبِ نُن قَشّ شَ سّرِيّ شَ نْي بُن مَ مَرِفِ عِسَ سَابُي رَ."},{"book":"رْ مَ","chapter":"8","verse":"3","text":"دِينّ سّرِيّ مُ نْ نَشَن نَ، بَرِ مَ مِشِ وَشْنقٍ كٌبِ نُ بَرَ عَ رَهَلَكِ، عَلَ تَن نَ نَن نَبَشِ. عَ نَشَ مِشِ شَ يُنُبِ سّنبّ شُن نَكَنَ عَ تٌ عَ شَ دِ شّي يُنُبِتْي قَتٍ بّندّ مَنِيّ رَ عَ شَ قِندِ يُنُبِ سّرّشّ رَ."},{"book":"رْ مَ","chapter":"8","verse":"4","text":"نَ رَبَشِ نّ، عَلَكٌ سّرِيّ تِنشِنيِ نَشَن مَسٍنشِ، عَ شَ نْ رَكَمَلِدٍ وٌن بّ، وٌن تَن نَشٍيٍ مُ حّرّقٍ عَدَ مَ وَشْنقٍ كٌبِ مَ، وٌن تَن نَشٍيٍ نَ حّرّقٍ عَلَ شَشِلِ سّنِيّنشِ مَ."},{"book":"رْ مَ","chapter":"8","verse":"5","text":"نَشٍيٍ حّرّ مَ عَدَ مَ وَشْنقٍ مَ، عٍ شَشِلِ رَقٍشِ عَدَ مَ وَشْنقٍ نَن نَ. كْنْ نَشٍيٍ حّرّ مَ عَلَ شَشِلِ سّنِيّنشِ مَ، عٍ تَن نَقٍشِ عَلَ شَشِلِ سّنِيّنشِ وَشْنقٍ نَن نَ."},{"book":"رْ مَ","chapter":"8","verse":"6","text":"نَشٍيٍ عٍ شَشِلِ لُشِ قٍ كٌبِ رَبَقٍ مَ، عٍ شُن تِشِ قَشّ نَن نَ. كْنْ نَشٍيٍ عٍ شَشِلِ لُشِ عَلَ شَشِلِ سّنِيّنشِ شَ قٍ مَ، عٍ كِسِ نُن بْحّسَ نَن سْتْمَ."},{"book":"رْ مَ","chapter":"8","verse":"7","text":"نَشٍيٍ عٍ شَشِلِ لُشِ عٍ يّتّ وَشْنقٍ يِ، عٍ قِندِشِ عَلَ يَشُييٍ نَن نَ. عٍ مُ عَلَ شَ سّرِيّ رَبَتُمَ، عٍ حَن مُ نْمَ عَ رَبَتُدٍ."},{"book":"رْ مَ","chapter":"8","verse":"8","text":"نَشٍيٍ بِرَشِ عٍ يّتّ وَشْنقٍ قْشْ رَ، عٍ شَ قٍ مُ نْمَ عَلَ كّنّندٍ."},{"book":"رْ مَ","chapter":"8","verse":"9","text":"كْنْ وٌ تَن مُ نَ وٌ يّتّ سَفٌي سْنْن. شَ عَلَ شَشِلِ سّنِيّنشِ سَبَتِشِ وٌ عِ، وٌ قَ نَ عَلَ شَشِلِ سّنِيّنشِ نَن سَفٌي. عَلَ شَ مِشِ سُفَندِشِ شَشِلِ مُ نَ نَشَن يٌ يِ رَ، نَ كَنيِ مُ قِندِشِ عِسَ فبٍ رَ."},{"book":"رْ مَ","chapter":"8","verse":"10","text":"شَ وٌ نُن عَلَ شَ مِشِ سُفَندِشِ بَرَ قِندِ كٍرٍن نَ، وٌ قَتٍ بّندّ تَن قَشَمَ يُنُبِ نَن مَ قٍ رَ، كْنْ عَلَ شَشِلِ سّنِيّنشِ تَن وٌ رَكِسِمَ نّ بَرِ مَ وٌ بَرَ مَتِنشِن عَلَ يَ عِ."},{"book":"رْ مَ","chapter":"8","verse":"11","text":"عَلَ نَن عِسَ رَكٍلِ قَشَمِشِيٍ تَفِ. شَ عَ تَن عَلَ شَشِلِ نَن سَبَتِشِ وٌ عِ، عَ تَن نَشَن عَ شَ مِشِ سُفَندِشِ رَكٍلِ قَشّ مَ، عَ مَن قَمَ نّ وٌ قَتٍ بّندّ رَكِسِدٍ عَ شَشِلِ سَابُي رَ نَشَن سَبَتِشِ وٌ عِ."},{"book":"رْ مَ","chapter":"8","verse":"12","text":"نَ كُي، ﭑ نفَشَكٍرٍنيِيٍ، دٌنِ ندٍ نَ وٌن مَ، كْنْ عَ مُ نَ وٌن مَ وٌن يّتّ قَتٍ بّندّ شَ سّيتِ شّ. عَ مُ لَن وٌن مَن شَ لُ عَ سَفٌي سْنْن وٌن مَن شَ عَ وَشْنقٍ كٌبِ رَبَ."},{"book":"رْ مَ","chapter":"8","verse":"13","text":"شَ وٌ حّرّ قَتٍ بّندّ وَشْنقٍ كٌبِيٍ مَ، وٌ قَشَمَ نّ، كْنْ شَ وٌ فبِلٍن عٍ قْشْ رَ عَلَ شَشِلِ سّنِيّنشِ سَابُي رَ، وٌ كِسِمَ نّ،"},{"book":"رْ مَ","chapter":"8","verse":"14","text":"بَرِ مَ عَلَ شَشِلِ سّنِيّنشِ مِشِ نَشٍيٍ بِرِن نَحّرّ مَ، عٍ تَن قِندِشِ عَلَ شَ دِيٍ نَن نَ."},{"book":"رْ مَ","chapter":"8","verse":"15","text":"عَلَ مُ شَشِلِ قِشِ وٌ مَ نَشَن مَن وٌ قِندِ مَ فَاشُي شَ كٌنيِيٍ رَ. عَ عَ يّتّ شَشِلِ سّنِيّنشِ نَن قِشِ وٌ مَ نَشَن وٌ قِندِشِ عَ شَ دِيٍ رَ، نَشَن عَ نِيَمَ وٌن شَ نْ وٌن شُي عِتٍدٍ عَلَ مَ، وٌن نَ عَ شِلِ، «ﭑ بَ، ﭑ بَ!»"},{"book":"رْ مَ","chapter":"8","verse":"16","text":"نَ كُي، عَلَ شَشِلِ سّنِيّنشِ نُن وٌن يّتّ شَشِلِ عَ مَسٍنمَ عَ وٌن قِندِشِ عَلَ شَ دِيٍ نَن نَ."},{"book":"رْ مَ","chapter":"8","verse":"17","text":"عَنُن، وٌن تٌ قِندِشِ عَ شَ دِيٍ رَ، وٌن بَرَ قِندِ عَلَ شَ كّتٌنفٌي رَ، وٌن نُن عَ شَ مِشِ سُفَندِشِ. بَرِ مَ، شَ وٌن تْورْ عَ شَ تْورّ، وٌن مَن قَمَ نّ شُننَكٍلِ سْتْدٍ عَلْ عَ تَن."},{"book":"رْ مَ","chapter":"8","verse":"18","text":"ﭑ لَشِ عَ رَ وٌن تْورّ نَشَن تِمَ يِ دُنِحَ مَ يِ كِ، عَ نُن وٌن قَمَ شُننَكٍلِ نَشَن سْتْدٍ، عٍ تَفِ عِكُيَ كِ قَنيِ! عٍ حَن مُ نْمَ سَدٍ عٍ بٌورٍ مَ."},{"book":"رْ مَ","chapter":"8","verse":"19","text":"دَالِ بِرِن مَمّ تِقٍ وَشَتِ رَ، عَلَ عَ شَ دِيٍ مَكّنّنمَ تّمُي نَشّ،"},{"book":"رْ مَ","chapter":"8","verse":"20","text":"بَرِ مَ دُنِحَ بِرِن نَ سٍنتَنّ شَ نْي بُن مَ، تِدٍ يٌ مُ نَشَن مَ. نَ مُ كٍلِشِ دُنِحَ يّتّ شَ مَ، عَ كٍلِشِ عَلَ نَن مَ. كْنْ نَ بِرِن كُي شَشِلِ تِدٍ لُشِ بِرِن بّ."},{"book":"رْ مَ","chapter":"8","verse":"21","text":"وَشَتِ قَمَ قَدٍ دَالِ قُلُنمَ تّمُي نَشّ كَنَرِ شَ كٌنيِيَ بُن، عَ قَن شْرّيَ نُن شُننَكٍلِ سْتْ عَ نُن عَلَ شَ دِيٍ رَ."},{"book":"رْ مَ","chapter":"8","verse":"22","text":"وٌن عَ كٌلٌن، عَ كَبِ عَ قْلّ هَن تٌ، دَالِ بِرِن نَ عَ كُي عِوَقٍ نّ تْورّ كُي، عَلْ فِنّ دِ قُرِ نَ كٍلِ عَ رَ."},{"book":"رْ مَ","chapter":"8","verse":"23","text":"كْنْ دَالِ فبَنسَن شَ مُ عَ رَ. هَلِ وٌن تَن نَشٍيٍ بَرَ عَلَ شَشِلِ سّنِيّنشِ سْتْ عَ شَ كِ سِنفٍ رَ، وٌن تَن يَتِ نَ وٌن كُي عِوَقٍ، هَن عَلَ وٌن قِندِ مَ عَ شَ دِيٍ رَ تّمُي نَشّ، عَ وٌن قَتٍ نْرْ."},{"book":"رْ مَ","chapter":"8","verse":"24","text":"وٌن شَشِلِ تٌ تِ عَ رَ، نَ نَن عَ رَ وٌن بَرَ كِسِ، كْنْ وٌن شَشِلِ مَن تِشِ عَ رَ. كْنْ شَ مِشِ يَ قٍ تٌ عَ شَشِلِ نُ تِشِ نَشَن نَ، نَ كَنيِ مُ عَ شَشِلِ تِمَ نَ رَ سْنْن. مِشِ نْمَ عَ شَشِلِ تِدٍ قٍ ندٍ رَ عَ حَن بَرَ نَشَن سْتْ؟"},{"book":"رْ مَ","chapter":"8","verse":"25","text":"كْنْ شَ وٌن شَشِلِ تِشِ قٍ ندٍ رَ وٌن مُ نَشَن تٌشِ سِندٍن، وٌن نَ مَمّمَ تُننَبّشِ نَن كُي."},{"book":"رْ مَ","chapter":"8","verse":"26","text":"عَلَ شَشِلِ سّنِيّنشِ قَن قَمَ نّ وٌن مَلِدٍ وٌن مَ سّنبّتَرٍيَ كُي. وٌن مُ عَ كٌلٌن عَ لَن وٌن شَ مَشَندِ نَشَن نَبَ، كْنْ عَلَ شَشِلِ سّنِيّنشِ نَن عَلَ مَشَندِ مَ وٌن بّ مَيَندِ شُي رَ نَشَن مُ نْمَ مَسَرَدٍ وْيّنيِ رَ."},{"book":"رْ مَ","chapter":"8","verse":"27","text":"عَنُن، عَلَ، نَشَن وٌن بْحّ مَ قٍ كٌلٌن، عَ عَ شَشِلِ سّنِيّنشِ شَ مَشَندِيٍ كٌلٌن، بَرِ مَ شَشِلِ سّنِيّنشِ مَشَندِ تِمَ سّنِيّنتْييٍ بّ عَلَ سَفٌي نَن مَ."},{"book":"رْ مَ","chapter":"8","verse":"28","text":"وٌن مَن عَ كٌلٌن عَ عَلَ وَلِمَ قٍ بِرِن كُي عَ شَنُنتٍنيِيٍ شَ مُنَقَنيِ نَن بّ، عَ بَرَ نَشٍيٍ شِلِ عَ يّتّ سَفٌي مَ."},{"book":"رْ مَ","chapter":"8","verse":"29","text":"بَرِ مَ عَلَ بَرَ مِشِ نَشٍيٍ سُفَندِ، عَ نُ عٍ كٌلٌن كَبِ قٍ قْلْ قْلّ، عَ نَشَ عَ رَفِرِ عٍ مَ عٍ شَ قِندِ عَ شَ دِ مَنِيّيٍ رَ، عَلَكٌ عَ شَ دِ تَن شَ قِندِ دِ سِنفٍ رَ عَ نفَشَكٍرٍنيِ فبٍفبٍ تَفِ."},{"book":"رْ مَ","chapter":"8","verse":"30","text":"عَ بَرَ نَ رَفِرِ نَشٍيٍ مَ، عَ مَن بَرَ عٍ شِلِ. عَ بَرَ نَشٍيٍ شِلِ، عَ مَن بَرَ عٍ قِندِ تِنشِنتْييٍ رَ عَ يَ عِ. عَ بَرَ نَشٍيٍ قِندِ تِنشِنتْييٍ رَ، عَ مَن بَرَ شُننَكٍلِ قِ عٍ مَ."},{"book":"رْ مَ","chapter":"8","verse":"31","text":"وٌن مُنسٍ قَلَمَ نَ كُي قَ؟ عَلَ تٌ نَ وٌن بّ، ندٍ قَ نْمَ تِدٍ وٌن كَنكٍ؟"},{"book":"رْ مَ","chapter":"8","verse":"32","text":"عَ تَن نَشَن مُ تٌندِ عَ شَ دِ يَتِ مَ، عَ عَ بَ سّرّشّ رَ وٌن بِرِن بّ، عَ مُ قَمَ شّ وٌن كِدٍ سٍ بِرِن نَ سَقٍ رَ عَ شَ دِ شُن مَ؟"},{"book":"رْ مَ","chapter":"8","verse":"33","text":"ندٍ نْمَ عَلَ شَ مِشِ سُفَندِشِيٍ كَلَمُدٍ؟ عَلَ يّتّ نَن عٍ قِندِشِ تِنشِنتْييٍ رَ عَ يَ عِ."},{"book":"رْ مَ","chapter":"8","verse":"34","text":"ندٍ قَ كِيتِ رَكَنَمَ عٍ رَ سْنْن؟ عَلَ شَ مِشِ سُفَندِشِ عِسَ نَشَن قَشَ، عَلَ نَشَن مَن نَكٍلِ قَشّ مَ، عَ مَفٌرٌشِ عَلَ يِرٍقَنيِ مَ، عَ نُ عَ مَشَندِ وٌن بّ."},{"book":"رْ مَ","chapter":"8","verse":"35","text":"ندٍ قَ وٌن بَمَ عَلَ شَ مِشِ سُفَندِشِ شَ شَنُنتٍيَ يِ؟ مُنسٍ نْمَ نَ رَ؟ تْورّ، كَ شْرْشْي، كَ حَشَنكَتّ، كَ كَامّ، كَ لُقٍ شّحّ رَ، كَ قِتِنّ، كَ سَنتِدّفّمَ؟"},{"book":"رْ مَ","chapter":"8","verse":"36","text":"عَلْ عَ سّبّشِ كِ نَشّ،"},{"book":"رْ مَ","chapter":"8","verse":"37","text":"كْنْ نَ بِرِن كُي، وٌن بَرَ نْي سْتْ نَ قٍ بِرِن شُن مَ وٌن شَنُنتٍنيِ سَابُي رَ."},{"book":"رْ مَ","chapter":"8","verse":"38","text":"بَرِ مَ ﭑ لَشِ عَ رَ، عَ سٍسٍ مُ نْمَ وٌن بَدٍ عَلَ شَ شَنُنتٍيَ يِ. عَ قِندِ قَشّ رَ بَ، فبَلٌي بَ، مَلٍكّ بَ، حِننّيٍ بَ، يِ وَشَتِ بَ، وَشَتِ نَشَن سَ قَمَ بَ، سّنبّمَ نَشٍيٍ كُيٍ مَ بَ،"},{"book":"رْ مَ","chapter":"8","verse":"39","text":"نَشَن بِرِن نَ دُنِحَ شُن مَ، نَشَن بِرِن نَ بْشِ بُن مَ، عَ قِندِ دَالِ يٌ رَ، عٍ سٍسٍ مُ نْمَ وٌن نُن عَلَ شَ شَنُنتٍيَ رَقَتَندٍ، عَ بَرَ نَشَن مَسٍن وٌن بّ وٌن مَرِفِ عِسَ سَابُي رَ، عَ شَ مِشِ سُفَندِشِ!"}]}