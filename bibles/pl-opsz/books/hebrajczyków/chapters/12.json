{"data":[{"book":"Hebrajczyków","chapter":"12","verse":"1","text":"Skoro otacza nas tak wielu ludzi wiary, odrzućmy wszystko, co nam przeszkadza—a zwłaszcza grzech—i wytrwale biegnijmy do mety w tych zawodach życia."},{"book":"Hebrajczyków","chapter":"12","verse":"2","text":"Wpatrujmy się w Jezusa, który jest początkiem i celem naszej wiary. On zgodził się ponieść haniebną śmierć na krzyżu, bo wiedział, jaka potem spotka Go radość. Teraz zaś zasiada w niebie, po prawej stronie Boga."},{"book":"Hebrajczyków","chapter":"12","verse":"3","text":"Pomyślcie jednak, jaką wrogość okazali Mu wcześniej grzeszni ludzie! I nie pozwólcie, aby cokolwiek zniechęciło was lub doprowadziło do upadku!"},{"book":"Hebrajczyków","chapter":"12","verse":"4","text":"Przecież dotychczas, w walce z grzechem, nie musieliście przelewać ani kropli krwi."},{"book":"Hebrajczyków","chapter":"12","verse":"5","text":"Nie zapominajcie o wezwaniu, które Bóg skierował do was, jako do swoich dzieci:"},{"book":"Hebrajczyków","chapter":"12","verse":"6","text":"Pan bowiem karze wszystkich,"},{"book":"Hebrajczyków","chapter":"12","verse":"7","text":"Bądźcie cierpliwi, gdy Bóg wymierza wam karę, znaczy to bowiem, że postępuje z wami jak ze swoimi dziećmi. Czy istnieje dziecko, które jeszcze nigdy nie było ukarane przez swojego ojca?"},{"book":"Hebrajczyków","chapter":"12","verse":"8","text":"Jeśli nigdy nie byliście karani przez Boga—a przecież dyscyplinuje On wszystkich wierzących—to znaczy, że nie jesteście Jego prawdziwymi dziećmi!"},{"book":"Hebrajczyków","chapter":"12","verse":"9","text":"Gdy byliśmy dziećmi, nasi ojcowie wymierzali nam kary, a przecież szanujemy ich. Czy nie powinniśmy więc pozwolić naszemu duchowemu Ojcu, aby On również wychowywał nas i prowadził do wiecznego życia?"},{"book":"Hebrajczyków","chapter":"12","verse":"10","text":"Ojcowie karali nas, aby jak najlepiej przygotować nas do krótkiego przecież życia na tym świecie. Bóg zaś czyni to dla naszego dobra, abyśmy byli święci—tak jak On!"},{"book":"Hebrajczyków","chapter":"12","verse":"11","text":"Gdy spotyka nas kara, nie czujemy radości, ale ból. Potem jednak, dzięki tej karze, w naszym życiu pojawia się pokój i prawość."},{"book":"Hebrajczyków","chapter":"12","verse":"12","text":"Podnieście więc osłabione ręce, wyprostujcie zdrętwiałe kolana"},{"book":"Hebrajczyków","chapter":"12","verse":"13","text":"i idźcie prostą drogą. A wtedy ci, którzy kroczą za wami, nawet jeśli kuleją, nie upadną, ale również nabiorą sił."},{"book":"Hebrajczyków","chapter":"12","verse":"14","text":"Żyjcie ze wszystkim w zgodzie i prowadźcie święte życie, bez tego bowiem nikt nie zobaczy Pana."},{"book":"Hebrajczyków","chapter":"12","verse":"15","text":"Uważajcie też, aby nikt z was nie pozbawił się Bożej łaski. Nie pozwólcie też, aby w waszych sercach zakorzeniło się i rozrosło zgorzknienie, szkodzące innym ludziom."},{"book":"Hebrajczyków","chapter":"12","verse":"16","text":"Niech nikt z was nie będzie tak niemoralny lub bezbożny jak Ezaw, który za jeden posiłek sprzedał prawo do szczególnego błogosławieństwa, które—jako najstarszy syn—miał otrzymać od swojego ojca."},{"book":"Hebrajczyków","chapter":"12","verse":"17","text":"Wiecie przecież, że potem, gdy je chciał odzyskać, został odrzucony. Gorzko żałował swojego czynu, ale było już za późno na jakąkolwiek zmianę."},{"book":"Hebrajczyków","chapter":"12","verse":"18","text":"Nie zbliżyliście się do góry Synaj, której można dotknąć. Nie widzieliście też buchającego z niej ognia, nie zobaczyliście też ciemności, mroku i strasznej burzy,"},{"book":"Hebrajczyków","chapter":"12","verse":"19","text":"nie słyszeliście również dźwięku trąby i potężnego głosu."},{"book":"Hebrajczyków","chapter":"12","verse":"20","text":"Przeraził ich bowiem nakaz:"},{"book":"Hebrajczyków","chapter":"12","verse":"21","text":"Wszystko to było tak przerażające, że nawet Mojżesz powiedział: „Cały trzęsę się ze strachu!”."},{"book":"Hebrajczyków","chapter":"12","verse":"22","text":"Wy jednak zbliżyliście się do góry Syjon i do miasta żywego Boga, czyli do niebiańskiej Jerozolimy. W mieście tym niezliczone rzesze aniołów uczestniczą w uroczystym zgromadzeniu."},{"book":"Hebrajczyków","chapter":"12","verse":"23","text":"Są tam także ci, którzy jako pierwsi zostali wybrani przez Boga i których imiona zostały zapisane w niebie. Jest tam również sam Bóg, który jest sędzią wszystkich ludzi. Są tam także duchy prawych, którzy osiągnęli już doskonałość."},{"book":"Hebrajczyków","chapter":"12","verse":"24","text":"W mieście tym jest również obecny Jezus—pośrednik nowego przymierza, którego przelana krew znaczy wiele więcej niż krew Abla."},{"book":"Hebrajczyków","chapter":"12","verse":"25","text":"Uważajcie, żeby nie odwrócić się od Tego, który do was przemawia. Izraelici nie słuchali Mojżesza, który mówił do nich tu, na ziemi—i nie uniknęli kary. Jeśli więc my odwrócimy się od Tego, który przemawia do nas z nieba, tym bardziej zostaniemy za to ukarani przez Boga."},{"book":"Hebrajczyków","chapter":"12","verse":"26","text":"Za pierwszym razem, gdy Bóg przemówił do ludzi, od Jego głosu zadrżała ziemia. Teraz zaś, zapowiedział On: „Ponownie wstrząsnę ziemią i niebem”."},{"book":"Hebrajczyków","chapter":"12","verse":"27","text":"Słowo „ponownie” oznacza, że wszystko to, co jest zniszczalne, zostanie przemienione, a przetrwa tylko to, co jest niezniszczalne."},{"book":"Hebrajczyków","chapter":"12","verse":"28","text":"Skoro więc otrzymaliśmy niezniszczalne królestwo, okazujmy Bogu wdzięczność, cześć i respekt."},{"book":"Hebrajczyków","chapter":"12","verse":"29","text":"Nasz Bóg jest bowiem tak potężny, jak ogień, który może wszystko pochłonąć."}]}