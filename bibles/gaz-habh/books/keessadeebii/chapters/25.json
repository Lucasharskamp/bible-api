{"data":[{"book":"Keessa Deebii","chapter":"25","verse":"1","text":"Yoo namoonni lama wal dhabanii gara mana murtii dhufan, abbootiin seeraa isa qulqulluu gad dhiisanii isa yakka qabutti muruu qabu."},{"book":"Keessa Deebii","chapter":"25","verse":"2","text":"Yoo namicha balleessaa qabu sanaaf garafamuun male abbaan murtii akka inni ciisu godhee fuula namichaa duratti lakkoobsa yakka isaatiif maluun isa haa garafsiisu;"},{"book":"Keessa Deebii","chapter":"25","verse":"3","text":"taʼus inni afurtama caalaa isa hin garafsiisin. Inni kana caalaa yoo garafame obboleessi kee fuula kee duratti ni qaanaʼa."},{"book":"Keessa Deebii","chapter":"25","verse":"4","text":"Qotiyyoo midhaan siribsiisuutti jiru afaan hin hidhin."},{"book":"Keessa Deebii","chapter":"25","verse":"5","text":"Yoo obboloonni wajjin jiraatanii isaan keessaa tokko utuu ilma hin dhalchin duʼe, niitiin isaa maatiidhaa alatti heerumuu hin qabdu. Waarsaan ishee ishee fuudhee niitii haa godhatu; waan waarsaan tokko guutuufii qabus isheedhaaf haa guutu."},{"book":"Keessa Deebii","chapter":"25","verse":"6","text":"Akka maqaan isaa Israaʼel gidduudhaa hin badneef ilmi isheen deessu hangafni maqaa obboleessa duʼe sanaatiin haa waamamu."},{"book":"Keessa Deebii","chapter":"25","verse":"7","text":"Taʼus yoo namichi sun niitii obboleessa isaa fuudhuu hin barbaanne isheen gara balbala magaalaatti maanguddoota bira dhaqxee, “Waarsaan koo maqaa obboleessa isaa Israaʼel keessatti waamsisuu dideera. Inni waan waarsaan tokko guutuu qabu naaf hin guutu” haa jettuun."},{"book":"Keessa Deebii","chapter":"25","verse":"8","text":"Ergasii maanguddoonni magaalaa isaatii waamanii isa haa haasofsiisan. Yoo inni yaada isaa geeddarachuu didee, “Ani ishee fuudhuu hin fedhu” jedhe,"},{"book":"Keessa Deebii","chapter":"25","verse":"9","text":"niitiin obboleessa isaa sun fuula maanguddootaa duratti gara isaa dhaqxee kophee miilla isaa tokko irraa baafti; fuula isaattis tuftee, “Nama obboleessa isaatiif mana hin dhaabne irratti waan akkanaatu raawwatama” haa jettu."},{"book":"Keessa Deebii","chapter":"25","verse":"10","text":"Sanyiin nama sanaas Israaʼel keessatti, “Maatii kopheen irraa baafame” jedhamee waamama."},{"book":"Keessa Deebii","chapter":"25","verse":"11","text":"Yoo utuu namoonni lama wal lolanii, niitiin isa tokkoo dhuftee dhirsa ishee harka namicha isa tumaa jiru sanaatii baasuuf harka ishee hiixattee saala namichaa qabde,"},{"book":"Keessa Deebii","chapter":"25","verse":"12","text":"ati harka ishee irraa muri. Garaa hin laafiniif."},{"book":"Keessa Deebii","chapter":"25","verse":"13","text":"Korojoo kee keessaa madaaliiwwan wal caalan lama jechuun tokko ulfaataa tokko immoo kan hin ulfaanne hin qabaatin."},{"book":"Keessa Deebii","chapter":"25","verse":"14","text":"Mana kee keessaa safartuuwwan garaa garaa lama jechuunis tokko guddaa tokko immoo xinnaa hin qabaatin."},{"book":"Keessa Deebii","chapter":"25","verse":"15","text":"Ati akka biyya Waaqayyo Waaqni kee siif kennu keessa bara dheeraa jiraattuuf madaalii fi safartuu qajeelaa fi amanamaa taʼe qabaadhu."},{"book":"Keessa Deebii","chapter":"25","verse":"16","text":"Waaqayyo Waaqni kee nama waan akkasii hojjetu kam iyyuu, nama jalʼina hojjetu kam iyyuus ni balfaatii."},{"book":"Keessa Deebii","chapter":"25","verse":"17","text":"Waan Amaaleqoonni yeroo ati Gibxii baatu karaa irratti si godhan sana yaadadhu."},{"book":"Keessa Deebii","chapter":"25","verse":"18","text":"Isaan yeroo ati dadhabdee bututtee turtetti karaa irratti si argatanii warra duubaan tirachaa turan hunda ajjeesan; Waaqas hin sodaanne."},{"book":"Keessa Deebii","chapter":"25","verse":"19","text":"Yommuu Waaqayyo Waaqni kee biyya dhaala godhee siif kennu keessatti diinota naannoo keetii irraa boqonnaa siif kennutti, yaadannoo Amaaleq samii jalaa balleessi. Waan kana hin dagatin!"}]}