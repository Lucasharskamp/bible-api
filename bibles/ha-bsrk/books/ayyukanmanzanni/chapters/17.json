{"data":[{"book":"Ayyukan Manzanni","chapter":"17","verse":"1","text":"Da suka bi ta Amfifolis da Afolloniya, sai suka isa Tessalonika, inda akwai majami’ar Yahudawa."},{"book":"Ayyukan Manzanni","chapter":"17","verse":"2","text":"Kamar yadda ya saba, Bulus ya shiga majami’ar, ranakun Asabbaci uku ya yi ta yin muhawwara da su daga cikin Nassosi,"},{"book":"Ayyukan Manzanni","chapter":"17","verse":"3","text":"yana musu bayani da tabbatarwa cewa dole Kiristi ya sha wahala ya kuma tashi daga matattu. Ya kuma ce, “Wannan Yesu da nake sanar muku shi ne Kiristi.”"},{"book":"Ayyukan Manzanni","chapter":"17","verse":"4","text":"Waɗansu Yahudawa suka amince suka kuma bi Bulus da Sila, haka ma Hellenawa da yawa masu tsoron Allah da kuma manyan mata ba kaɗan ba."},{"book":"Ayyukan Manzanni","chapter":"17","verse":"5","text":"Amma Yahudawa suka yi kishi; saboda haka suka tattara ’yan iska daga kasuwa, suka shirya wata ƙungiya, suka tā da tarzoma a birni. Suka ruga zuwa gidan Yason suna neman Bulus da Sila don su kawo su a gaban taron."},{"book":"Ayyukan Manzanni","chapter":"17","verse":"6","text":"Amma da ba su same su ba, sai suka ja Yason da waɗansu ’yan’uwa zuwa gaban mahukuntan birnin, suna ihu suna cewa, “Waɗannan mutanen da suke tā da fitina ko’ina a duniya sun iso nan,"},{"book":"Ayyukan Manzanni","chapter":"17","verse":"7","text":"Yason kuwa ya karɓe su a gidansa. Dukansu suna karya dokokin Kaisar, suna cewa akwai wani sarki, wanda ake kira Yesu.”"},{"book":"Ayyukan Manzanni","chapter":"17","verse":"8","text":"Da suka ji haka, sai hankalin taron da na mahukuntan birnin ya tashi."},{"book":"Ayyukan Manzanni","chapter":"17","verse":"9","text":"Sai suka sa Yason da sauran su biya kuɗin saki sa’an nan suka sallame su."},{"book":"Ayyukan Manzanni","chapter":"17","verse":"10","text":"Da dare ya yi, sai ’yan’uwa suka sallami Bulus da Sila su tafi Bereya. Da suka isa can, sai suka shiga majami’ar Yahudawa."},{"book":"Ayyukan Manzanni","chapter":"17","verse":"11","text":"Bereyawa kuwa sun fi Tessalonikawa hankali, gama sun karɓi saƙon da marmari ƙwarai, suka kuma yi ta yin bincike Nassosi kowace rana su ga ko abin da Bulus ya faɗa gaskiya ne."},{"book":"Ayyukan Manzanni","chapter":"17","verse":"12","text":"Yahudawa da yawa suka gaskata, haka ma waɗansu manyan matan Hellenawa da kuma mazan Hellenawa da yawa."},{"book":"Ayyukan Manzanni","chapter":"17","verse":"13","text":"Da Yahudawan da suke a Tessalonika suka ji cewa Bulus yana wa’azin maganar Allah a Bereya, sai suka je can ma, suna zuga taro suna kuma tā da hankalinsu."},{"book":"Ayyukan Manzanni","chapter":"17","verse":"14","text":"Nan da nan ’yan’uwa suka sa Bulus yă tafi bakin teku, amma Sila da Timoti suka dakata a Bereya."},{"book":"Ayyukan Manzanni","chapter":"17","verse":"15","text":"Mutanen da suka raka Bulus kuwa suka kawo shi Atens sa’an nan suka dawo da umarnai wa Sila da Timoti cewa su zo wurinsa da gaggawa."},{"book":"Ayyukan Manzanni","chapter":"17","verse":"16","text":"Yayinda Bulus yake jiransu a Atens, ya damu ƙwarai da ya ga birnin cike da gumaka."},{"book":"Ayyukan Manzanni","chapter":"17","verse":"17","text":"Saboda haka ya yi ta muhawwara a majami’a da Yahudawa da kuma Hellenawa masu tsoron Allah, haka kuma da waɗanda yake tararwa a bakin kasuwa."},{"book":"Ayyukan Manzanni","chapter":"17","verse":"18","text":"Wata ƙungiyar Afikuriya da kuma masu bin ussan ilimin Sitoyik suka fara gardama da shi. Waɗansunsu suka ce, “Mene ne mai surutun nan yake ƙoƙarin faɗi?” Waɗansu suka ce, “Kamar yana wa’azin baƙin alloli ne.” Sun faɗa haka ne domin Bulus yana wa’azin labari mai daɗi game da Yesu da kuma tashin matattu."},{"book":"Ayyukan Manzanni","chapter":"17","verse":"19","text":"Sai suka ɗauke shi suka kawo shi wurin taron Areyofagus, inda suka ce masa, “Ko za mu san mene ne sabon koyarwan nan ya ƙunsa da kake yi?"},{"book":"Ayyukan Manzanni","chapter":"17","verse":"20","text":"Kana kawo mana ra’ayoyin da suke baƙo a gare mu, kuma muna so mu san mene ne suke nufi.”"},{"book":"Ayyukan Manzanni","chapter":"17","verse":"21","text":"(Duk Atenawa da baƙin da suke zama a can suna zaman kashe wando ne kawai kuma ba abin da suke yi sai dai taɗi da kuma jin sababbin ra’ayoyi.)"},{"book":"Ayyukan Manzanni","chapter":"17","verse":"22","text":"Sai Bulus ya miƙe tsaye a tsakiyar taron Areyofagus ya ce, “Ya ku mutanen Atens! Na dai lura cewa ta kowace hanya ku masu addini ne ƙwarai."},{"book":"Ayyukan Manzanni","chapter":"17","verse":"23","text":"Gama sa’ad da nake zagawa, na lura da kyau da abubuwan da kuke bauta wa, har ma na tarar da wani bagade da wannan rubutu,"},{"book":"Ayyukan Manzanni","chapter":"17","verse":"24","text":"“Allahn da ya halicci duniya da kome da yake cikinta shi ne Ubangijin sama da ƙasa, ba ya kuma zama a haikalin da aka gina da hannuwa."},{"book":"Ayyukan Manzanni","chapter":"17","verse":"25","text":"Ba a kuma yin masa hidima da hannun mutum, sai ka ce mai bukatan wani abu, domin shi kansa ne ke ba wa dukan mutane rai da numfashi da kuma kome."},{"book":"Ayyukan Manzanni","chapter":"17","verse":"26","text":"Daga mutum ɗaya, ya halicci kowace al’ummar mutane, don su zauna a duk duniya; shi ne kuma ya ƙaddara lokuta bisa ga tsarinsu da kuma inda za su kasance."},{"book":"Ayyukan Manzanni","chapter":"17","verse":"27","text":"Allah ya yi wannan domin mutane su neme shi mai yiwuwa kuma su lalluba su same shi, ko da yake ba shi da nisa daga kowannenmu."},{"book":"Ayyukan Manzanni","chapter":"17","verse":"28","text":"‘Gama a cikinsa ne muke rayuwa muke motsi muka kuma kasance.’ Yadda waɗansu mawaƙanku suka ce, ‘Mu zuriyarsa ce.’"},{"book":"Ayyukan Manzanni","chapter":"17","verse":"29","text":"“Saboda haka da yake mu zuriyar Allah ce, kada mu yi tsammani cewa kamannin Allah yana kama da zinariya ko azurfa ko dutse, siffar da mutum ya ƙago ta wurin dabararsa."},{"book":"Ayyukan Manzanni","chapter":"17","verse":"30","text":"A dā Allah ya kawar da Allah ya kawar da kai ga zamanin jahilci, amma yanzu ya umarci dukan mutane a ko’ina su tuba."},{"book":"Ayyukan Manzanni","chapter":"17","verse":"31","text":"Gama ya sa ranar da zai yi wa duniya shari’a da adalci ta wurin mutumin da ya naɗa. Ya riga ya ba da tabbacin wannan ga dukan mutane ta wurin tā da shi daga matattu.”"},{"book":"Ayyukan Manzanni","chapter":"17","verse":"32","text":"Sa’ad da suka ji maganar tashin matattu, waɗansunsu suka yi tsaki, amma waɗansu suka ce, “Muna so mu ƙara jin ka a kan wannan batu.”"},{"book":"Ayyukan Manzanni","chapter":"17","verse":"33","text":"Da wannan, Bulus ya bar Majalisar."},{"book":"Ayyukan Manzanni","chapter":"17","verse":"34","text":"Waɗansu mutane kima suka zama mabiyan Bulus suka kuwa gaskata. A cikinsu kuwa akwai Diyonasiyus ɗan Majalisar Areyofagus, haka kuma wata mace mai suna Damaris, da waɗansu dai haka."}]}