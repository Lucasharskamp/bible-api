{"data":[{"book":"Židům","chapter":"7","verse":"1","text":"Nebo ten Melchisedech byl král Sálem, kněz Boha nejvyššího, kterýž vyšel v cestu Abrahamovi, navracujícímu se od pobití králů, a dal jemu požehnání."},{"book":"Židům","chapter":"7","verse":"2","text":"Kterémužto Abraham i desátek dal ze všeho. Kterýž nejprvé vykládá se král spravedlnosti, potom pak i král Sálem, to jest král pokoje,"},{"book":"Židům","chapter":"7","verse":"3","text":"Bez otce, bez matky, bez rodu, ani počátku dnů, ani skonání života nemaje, ale připodobněn jsa Synu Božímu, zůstává knězem věčně."},{"book":"Židům","chapter":"7","verse":"4","text":"Pohleďtež tedy, kteraký ten byl, jemuž i desátky z kořistí dal Abraham patriarcha."},{"book":"Židům","chapter":"7","verse":"5","text":"A ješto ti, kteříž jsou z synů Léví kněžství přijímající, přikázaní mají desátky bráti od lidu podle Zákona, to jest od bratří svých, ačkoli pošlých z bedr Abrahamových,"},{"book":"Židům","chapter":"7","verse":"6","text":"Tento pak, jehož rod není počten mezi nimi, desátky vzal od Abrahama, a tomu, kterýž měl zaslíbení, požehnání dal."},{"book":"Židům","chapter":"7","verse":"7","text":"A jistě beze všeho odporu menší od většího požehnání béře."},{"book":"Židům","chapter":"7","verse":"8","text":"A tuto desátky berou smrtelní lidé, ale tamto ten, o němž se vysvědčuje, že jest živ."},{"book":"Židům","chapter":"7","verse":"9","text":"A ať tak dím, i sám Léví, kterýž desátky béře, v Abrahamovi desátky dal."},{"book":"Židům","chapter":"7","verse":"10","text":"Nebo ještě v bedrách otce byl, když vyšel proti němu Melchisedech."},{"book":"Židům","chapter":"7","verse":"11","text":"A protož byla-liť dokonalost spasení skrze Levítské kněžství, (nebo za toho kněžství vydán jest lidu Zákon,) jakáž toho byla potřeba, aby jiný kněz podle řádu Melchisedechova povstal, a nebyl již více podle řádu Aronova jmenován?"},{"book":"Židům","chapter":"7","verse":"12","text":"A poněvadž jest kněžství přeneseno, musiloť také i Zákona přenesení býti."},{"book":"Židům","chapter":"7","verse":"13","text":"Nebo ten, o kterémž se to praví, jiného jest pokolení, z kteréhožto žádný při oltáři v službě nebyl."},{"book":"Židům","chapter":"7","verse":"14","text":"Zjevné jest zajisté, že z pokolení Judova pošel Pán náš, o kterémžto pokolení nic z strany kněžství nemluvil Mojžíš."},{"book":"Židům","chapter":"7","verse":"15","text":"Nýbrž hojněji to zjevné jest i z toho, že povstal jiný kněz podle řádu Melchisedechova,"},{"book":"Židům","chapter":"7","verse":"16","text":"Kterýžto učiněn jest knězem ne podle zákona přikázaní tělesného, ale podle moci života neporušitelného."},{"book":"Židům","chapter":"7","verse":"17","text":"Nebo svědčí Písmo, řka: Ty jsi kněz na věky podle řádu Melchisedechova."},{"book":"Židům","chapter":"7","verse":"18","text":"Stalo se zajisté složení onoho předešlého přikázaní, protože bylo mdlé a neužitečné."},{"book":"Židům","chapter":"7","verse":"19","text":"Nebo ničehož k dokonalosti nepřivedl Zákon, ale na místo jeho uvedena lepší naděje, skrze niž přibližujeme se k Bohu."},{"book":"Židům","chapter":"7","verse":"20","text":"A to tím lepší, že ne bez přísahy."},{"book":"Židům","chapter":"7","verse":"21","text":"Nebo onino bez přísahy kněžími učiněni bývali, tento pak s přísahou, skrze toho, kterýž řekl k němu: Přisáhl Pán, a nebudeť toho litovati: Ty jsi kněz na věky podle řádu Melchisedechova."},{"book":"Židům","chapter":"7","verse":"22","text":"Takť lepší smlouvy prostředníkem učiněn jest Ježíš."},{"book":"Židům","chapter":"7","verse":"23","text":"A také onino mnozí bývali kněží, protože smrt bránila jim vždycky trvati;"},{"book":"Židům","chapter":"7","verse":"24","text":"Ale tento poněvadž zůstává na věky, věčné má kněžství."},{"book":"Židům","chapter":"7","verse":"25","text":"A protož i dokonale spasiti může všecky přistupující skrze něj k Bohu, vždycky jsa živ k orodování za ně."},{"book":"Židům","chapter":"7","verse":"26","text":"Takovéhoť zajisté nám slušelo míti nejvyššího kněze, svatého, nevinného, nepoškvrněného, odděleného od hříšníků, a jenž by vyšší nad nebesa učiněn byl,"},{"book":"Židům","chapter":"7","verse":"27","text":"Kterýž by nepotřeboval na každý den, jako onino kněží, nejprv za své vlastní hříchy oběti obětovati, potom za za hříchy lidu. Neboť jest to učinil jednou, samého sebe obětovav."},{"book":"Židům","chapter":"7","verse":"28","text":"Zákon zajisté lidi mající nedostatky ustavoval za nejvyšší kněží, ale slovo přísežné, kteréž se stalo po Zákonu, ustanovilo Syna Božího dokonalého na věky."}]}