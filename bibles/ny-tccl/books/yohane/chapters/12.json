{"data":[{"book":"Yohane","chapter":"12","verse":"1","text":"Masiku asanu ndi limodzi Paska asanafike, Yesu anafika ku Betaniya, kumene kumakhala Lazaro, amene Yesu anamuukitsa kwa akufa."},{"book":"Yohane","chapter":"12","verse":"2","text":"Kumeneko anamukonzera Yesu chakudya cha madzulo. Marita anatumikira pamene Lazaro anali mmodzi wa iwo amene anakhala nawo pa chakudyacho."},{"book":"Yohane","chapter":"12","verse":"3","text":"Kenaka Mariya anatenga botolo la mafuta a nadi, onunkhira bwino kwambiri, amtengowapatali; Iye anadzoza mapazi a Yesu napukuta ndi tsitsi lake. Ndipo nyumba yonse inadzaza ndi fungo lonunkhira bwino la mafutawo."},{"book":"Yohane","chapter":"12","verse":"4","text":"Koma mmodzi wa ophunzira ake, Yudasi Isikarioti, amene pambuyo pake adzamupereka anati,"},{"book":"Yohane","chapter":"12","verse":"5","text":"“Nʼchifukwa chiyani mafuta awa sanagulitsidwe ndipo ndalama zake nʼkuzipereka kwa osauka?” Mafutawo anali a mtengo wa malipiro a chaka chimodzi."},{"book":"Yohane","chapter":"12","verse":"6","text":"Iye sananene izi chifukwa cha kuganizira osauka koma chifukwa anali mbava; ngati wosunga thumba la ndalama, amabamo zomwe ankayikamo."},{"book":"Yohane","chapter":"12","verse":"7","text":"Yesu anayankha kuti, “Mulekeni. Mafutawa anayenera kusungidwa mpaka tsiku loyika maliro anga."},{"book":"Yohane","chapter":"12","verse":"8","text":"Inu mudzakhala ndi osauka nthawi zonse, koma simudzakhala nane nthawi zonse.”"},{"book":"Yohane","chapter":"12","verse":"9","text":"Pa nthawi imeneyi gulu lalikulu la Ayuda linadziwa kuti Yesu anali kumeneko, ndipo linabwera, sichifukwa cha Iye yekha koma kudzaonanso Lazaro, amene anamuukitsa kwa akufa."},{"book":"Yohane","chapter":"12","verse":"10","text":"Choncho akulu a ansembe anakonza njira yoti aphenso Lazaro,"},{"book":"Yohane","chapter":"12","verse":"11","text":"pakuti chifukwa cha iye Ayuda ambiri amapita kwa Yesu ndi kumukhulupirira."},{"book":"Yohane","chapter":"12","verse":"12","text":"Tsiku lotsatira, gulu lalikulu la anthu lomwe linabwera kuphwando linamva kuti Yesu anali mʼnjira kupita ku Yerusalemu."},{"book":"Yohane","chapter":"12","verse":"13","text":"Iwo anatenga nthambi za kanjedza ndi kupita kukakumana naye, akufuwula kuti,"},{"book":"Yohane","chapter":"12","verse":"14","text":"Yesu anapeza bulu wamngʼono ndi kukwerapo, monga kunalembedwa kuti:"},{"book":"Yohane","chapter":"12","verse":"15","text":"“Usachite mantha mwana wamkazi wa Ziyoni;"},{"book":"Yohane","chapter":"12","verse":"16","text":"Poyamba ophunzira ake sanamvetsetse zonsezi. Koma pomwe Yesu analemekezedwa ndi pamene anazindikira kuti zinthu izi zinalembedwa ndipo kuti anamuchitira Iye."},{"book":"Yohane","chapter":"12","verse":"17","text":"Tsopano gulu la anthu lomwe linali naye pa nthawi imene amaukitsidwa Lazaro ku manda linapitiriza kuchitira umboni."},{"book":"Yohane","chapter":"12","verse":"18","text":"Anthu ambiri, anapita kukakumana naye, chifukwa iwo anamva kuti Iye anachita chizindikiro chodabwitsachi."},{"book":"Yohane","chapter":"12","verse":"19","text":"Choncho Afarisi anati kwa wina ndi mnzake, “Taonani, palibe chimene mwachitapo. Anthu onse akumutsatira Iye!”"},{"book":"Yohane","chapter":"12","verse":"20","text":"Tsopano panali Agriki ena pakati pa amene anapita kukapembedza ku phwando."},{"book":"Yohane","chapter":"12","verse":"21","text":"Iwo anabwera kwa Filipo, wochokera ku Betisaida wa ku Galileya, ndi pempho, nati, “Akulu, ife tikufuna kuona Yesu.”"},{"book":"Yohane","chapter":"12","verse":"22","text":"Filipo anapita kukawuza Andreya; Andreya ndi Filipo pamodzi anakawuza Yesu."},{"book":"Yohane","chapter":"12","verse":"23","text":"Yesu anayankha kuti, “Nthawi yafika yakuti Mwana wa Munthu alemekezedwe."},{"book":"Yohane","chapter":"12","verse":"24","text":"Zoonadi, Ine ndikukuwuzani kuti, ‘Mbewu ya tirigu imakhala imodzi yokha ngati sikugwa mʼnthaka ndi kufa. Koma ngati imfa, imabereka mbewu zambiri.’"},{"book":"Yohane","chapter":"12","verse":"25","text":"Munthu amene amakonda moyo wake adzawutaya, pamene munthu amene amadana ndi moyo wake mʼdziko lino lapansi adzawusungira ku moyo wosatha."},{"book":"Yohane","chapter":"12","verse":"26","text":"Aliyense amene atumikira Ine ayenera kunditsata; ndipo kumene Ine ndili, wotumikira wanga adzakhalanso komweko. Atate anga adzalemekeza amene atumikira Ine."},{"book":"Yohane","chapter":"12","verse":"27","text":"“Moyo wanga ukuvutika tsopano, kodi ndidzanena chiyani? Ndinene kuti Atate pulumutseni ku nthawi ino? Ayi. Chifukwa chimene Ine ndinabwera pa nthawi iyi ndi chimenechi."},{"book":"Yohane","chapter":"12","verse":"28","text":"Atate, lemekezani dzina lanu!”"},{"book":"Yohane","chapter":"12","verse":"29","text":"Gulu la anthu lomwe linali pamenepo litamva linati, “Kwagunda bingu,” ena anati, “Mngelo wayankhula kwa Iye.”"},{"book":"Yohane","chapter":"12","verse":"30","text":"Yesu anati, “Mawu awa abwera chifukwa cha inu osati chifukwa cha Ine."},{"book":"Yohane","chapter":"12","verse":"31","text":"Ino tsopano ndi nthawi yachiweruzo pa dziko lapansi; tsopano olamulira wa dziko lapansi adzathamangitsidwa."},{"book":"Yohane","chapter":"12","verse":"32","text":"Koma Ine, akadzandipachika pa dziko lapansi, ndidzakokera anthu onse kwa Ine.”"},{"book":"Yohane","chapter":"12","verse":"33","text":"Iye ananena izi kuti aonetse mmene adzafere."},{"book":"Yohane","chapter":"12","verse":"34","text":"Gulu la anthu linayankha kuti, “Ife tinamva kuchokera mʼmalamulo kuti Khristu adzakhala kwamuyaya, nanga bwanji Inu mukunena kuti, ‘Mwana wa Munthu ayenera kukwezedwa?’ Kodi Mwana wa Munthuyu ndani?”"},{"book":"Yohane","chapter":"12","verse":"35","text":"Kenaka Yesu anawawuza kuti, “Inu mukhala ndi kuwunika kwa nthawi pangʼono. Yendani pamene mukanali ndi kuwunika, kuti mdima usakupitirireni. Munthu amene amayenda mu mdima sadziwa kumene akupita."},{"book":"Yohane","chapter":"12","verse":"36","text":"Khulupirirani kuwunika, pamene mukanali ndi kuwunika, kuti mukhale ana a kuwunika.” Yesu atamaliza kuyankhula izi, Iye anachoka nabisala kuti asamuone."},{"book":"Yohane","chapter":"12","verse":"37","text":"Ngakhale Yesu anachita zizindikiro zodabwitsa zonsezi pamaso pawo, sanamukhulupirirebe."},{"book":"Yohane","chapter":"12","verse":"38","text":"Izi zinakwaniritsa mawu a mneneri Yesaya kuti:"},{"book":"Yohane","chapter":"12","verse":"39","text":"Pa chifukwa cha ichi iwo sanakhulupirire, chifukwa Yesaya ananenanso kuti:"},{"book":"Yohane","chapter":"12","verse":"40","text":"“Iye wachititsa khungu maso awo"},{"book":"Yohane","chapter":"12","verse":"41","text":"Yesaya ananena izi chifukwa anaona ulemerero wa Yesu ndi kuyankhula za Iye."},{"book":"Yohane","chapter":"12","verse":"42","text":"Komabe pa nthawi yomweyi ambiri ngakhale atsogoleri anakhulupirira Iye. Koma chifukwa cha Afarisi iwo sanavomereze chikhulupiriro chawo chifukwa amaopa kuti angawatulutse mʼsunagoge;"},{"book":"Yohane","chapter":"12","verse":"43","text":"pakuti iwo amakonda kuyamikiridwa ndi anthu kuposa kuyamikiridwa ndi Mulungu."},{"book":"Yohane","chapter":"12","verse":"44","text":"Kenaka Yesu anafuwula nati, “Munthu aliyense amene akhulupirira Ine, sakhulupirira Ine ndekha, komanso Iye amene anandituma Ine."},{"book":"Yohane","chapter":"12","verse":"45","text":"Iye amene waona Ine, waonanso Iye amene anandituma Ine."},{"book":"Yohane","chapter":"12","verse":"46","text":"Ine ndabwera mʼdziko lapansi monga kuwunika, kotero palibe amene amakhulupirira Ine nʼkumakhalabe mu mdima."},{"book":"Yohane","chapter":"12","verse":"47","text":"“Ndipo munthu amene amva mawu anga koma osawasunga, Ine sindimuweruza. Pakuti Ine sindinabwere kudzaweruza dziko lapansi, koma kudzapulumutsa."},{"book":"Yohane","chapter":"12","verse":"48","text":"Iye amene akana Ine ndipo salandira mawu anga ali ndi womuweruza. Tsiku lomaliza mawu amene ndiyankhulawa adzamutsutsa."},{"book":"Yohane","chapter":"12","verse":"49","text":"Pakuti Ine sindiyankhula mwa Ine ndekha, koma Atate amene anandituma amandilamulira choti ndinene ndi momwe ndinenere."},{"book":"Yohane","chapter":"12","verse":"50","text":"Ine ndikudziwa kuti lamulo lake ndi moyo wosatha. Choncho chilichonse chimene Ine ndinena ndi chimene Atate andiwuza.”"}]}