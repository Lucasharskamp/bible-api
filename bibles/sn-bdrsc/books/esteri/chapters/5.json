{"data":[{"book":"Esteri","chapter":"5","verse":"1","text":"Pazuva rechitatu Esteri akapfeka nguo dzake dzouhosi ndokumira muruvazhe rwomukati momuzinda, pamberi peimba yamambo. Mambo akanga akagara pachigaro chake choushe mumba, akatarisana nomukova."},{"book":"Esteri","chapter":"5","verse":"2","text":"Paakaona vaHosi Esteri vakamira muruvanze, akafadzwa naye ndokumutambanudzira tsvimbo yake yegoridhe yaiva muruoko rwake. Naizvozvo Esteri akaswedera ndokubata muromo wetsvimbo."},{"book":"Esteri","chapter":"5","verse":"3","text":"Ipapo mambo akamubvunza achiti, “Uri kureveiko, vaHosi Esteri? Chikumbiro chako ndecheiko? Kunyange hafu youshe uchaipiwa.”"},{"book":"Esteri","chapter":"5","verse":"4","text":"Esteri akati, “Kana zvichifadza mambo, mambo ngaauye nhasi pamwe chete naHamani, kumabiko andakugadzirirai.”"},{"book":"Esteri","chapter":"5","verse":"5","text":"Mambo akati, “Hamani ngaauye nokuchimbidza, kuti tiite zvinokumbirwa naEsteri.”"},{"book":"Esteri","chapter":"5","verse":"6","text":"Pavakanga vachinwa waini, mambo akabvunzazve Esteri achiti, “Zvino, chikumbiro chako ndechei? Uchachipiwa. Uye unokumbireiko? Kunyange hafu youshe, uchapiwa.”"},{"book":"Esteri","chapter":"5","verse":"7","text":"Esteri akapindura akati, “Chichemo changu nechikumbiro changu ndeichi:"},{"book":"Esteri","chapter":"5","verse":"8","text":"Kana ndanzwirwa nyasha namambo uye kana zvichifadza mambo kupedza chichemo changu nokuzadzisa chikumbiro changu, mambo ngaauye mangwana naHamani kumabiko andichavagadzirira. Ipapo ndichapindura mubvunzo wamambo.”"},{"book":"Esteri","chapter":"5","verse":"9","text":"Pazuva iro, Hamani akaenda achifara nomufaro mukuru mumwoyo make. Asi paakaona Modhekai pasuo ramambo uye akaona kuti akanga asingasimuki kana kuratidza kutya pamberi pake, akazara nehasha nokuda kwaModhekai."},{"book":"Esteri","chapter":"5","verse":"10","text":"Zvakadaro hazvo, Hamani akazvidzora ndokubva aenda kumba."},{"book":"Esteri","chapter":"5","verse":"11","text":"Hamani akavarondedzera nezvepfuma yake zhinji, zvokuwanda kwavanakomana vake, uye nenzira dzose dzaakaremekedzwa nadzo namambo nokuti akakwidziridzwa sei pamusoro pamamwe makurukota navabati."},{"book":"Esteri","chapter":"5","verse":"12","text":"Hamani akatizve, “Hazvisi izvozvo chete, ndini chete munhu akakokwa navahosi Esteri kuti ndiperekedze mambo kumabiko aakatiitira. Zvino andikokazve mangwana pamwe namambo."},{"book":"Esteri","chapter":"5","verse":"13","text":"Asi zvose izvi handigutsikani nazvo kana ndichiona muJudha uyu Modhekai agere pasuo ramambo.”"},{"book":"Esteri","chapter":"5","verse":"14","text":"Mukadzi wake Zereshi neshamwari dzake dzose vakati kwaari, “Misa matanda akareba makubhiti makumi mashanu5:14 mamita angaita 23, ugokumbira mambo panguva dzamangwanani kuti Modhekai asungirirwepo. Ipapo ugoenda namambo kumabiko nomufaro.” Shoko iri rakafadza Hamani, ndokubva aita kuti matanda amiswe."}]}