{"data":[{"book":"1 ЛЕТАПІСАЎ","chapter":"22","verse":"1","text":"І сказаў Давід: вось дом Госпада Бога і вось ахвярнік для цэласпаленьня Ізраіля."},{"book":"1 ЛЕТАПІСАЎ","chapter":"22","verse":"2","text":"І загадаў Давід сабраць прыхадняў, якія былі зь зямлі Ізраільскай, і паставіў каменячосаў, каб абчэсваць камяні на пабудову дома Божага."},{"book":"1 ЛЕТАПІСАЎ","chapter":"22","verse":"3","text":"І мноства жалеза для цьвікоў да дзьвярэй брамы і для сувязяў нарыхтаваў Давід, і мноства медзі без вагі,"},{"book":"1 ЛЕТАПІСАЎ","chapter":"22","verse":"4","text":"і кедровых дрэў бязь ліку, бо Міданяне і Тыране даставілі Давіду мноства кедровых дрэў."},{"book":"1 ЛЕТАПІСАЎ","chapter":"22","verse":"5","text":"І сказаў Давід: Саламон, сын мой, малады і маласілы, а дом, які трэба пабудаваць для Госпада, павінен быць даволі велічны, на славу і ўпрыгажэньне перад усімі землямі: дык вось, буду я нарыхтоўваць для яго. І нарыхтаваў Давід да сьмерці сваёй многа."},{"book":"1 ЛЕТАПІСАЎ","chapter":"22","verse":"6","text":"І паклікаў Саламона, сына свайго, і наказаў яму пабудаваць дом Госпаду Богу Ізраілеваму."},{"book":"1 ЛЕТАПІСАЎ","chapter":"22","verse":"7","text":"І сказаў Давід Саламону: сыне мой! у мяне было на сэрцы пабудаваць дом у імя Госпада Бога майго,"},{"book":"1 ЛЕТАПІСАЎ","chapter":"22","verse":"8","text":"але было мне слова Гасподняе, і сказана: ты праліў многа крыві і вёў вялікія войны; ты не павінен будаваць дом імю Майму, бо праліў многа крыві на зямлю перад абліччам Маім."},{"book":"1 ЛЕТАПІСАЎ","chapter":"22","verse":"9","text":"Вось, у цябе народзіцца сын: ён будзе чалавек мірны; Я дам яму спакой ад усіх ворагаў ягоных вакол: таму імя яму будзе Саламон. І мір і спакой дам Ізраілю ў дні ягоныя."},{"book":"1 ЛЕТАПІСАЎ","chapter":"22","verse":"10","text":"Ён пабудуе дом імю Майму, і ён будзе Мне сынам, а Я яму бацькам, і ўцьверджу трон царства яго над Ізраілем навечна."},{"book":"1 ЛЕТАПІСАЎ","chapter":"22","verse":"11","text":"І цяпер, сыне мой! хай будзе Гасподзь з табою, каб табе быў посьпех і ты пабудаваў дом Госпаду Богу твайму, як Ён гаварыў пра цябе."},{"book":"1 ЛЕТАПІСАЎ","chapter":"22","verse":"12","text":"Хай дасьць табе Гасподзь кемнасьць і розум і паставіць цябе над Ізраілем; і датрымайся закону Госпада Бога твайго."},{"book":"1 ЛЕТАПІСАЎ","chapter":"22","verse":"13","text":"Тады ты будзеш з посьпехам, калі будзеш старацца выконваць пастановы і законы, якія наказаў Гасподзь Майсею для Ізраіля. Будзь цьвёрды і мужны, ня бойся і не маркоціся."},{"book":"1 ЛЕТАПІСАЎ","chapter":"22","verse":"14","text":"І вось, я пры беднасьці маёй падрыхтаваў для дома Гасподняга сто тысяч талантаў срэбра, а медзі і жалезу няма вагі, бо яго мноства; і дрэва і камяні я таксама нарыхтаваў, а ты яшчэ дадай да гэтага."},{"book":"1 ЛЕТАПІСАЎ","chapter":"22","verse":"15","text":"У цябе мноства працаўнікоў, і каменячосаў, разьбяроў і цесьляроў, і ўсякіх здольных на ўсякую дзею;"},{"book":"1 ЛЕТАПІСАЎ","chapter":"22","verse":"16","text":"золату, срэбру і медзі, і жалезу няма ліку: пачні і рабі; Гасподзь будзе з табою."},{"book":"1 ЛЕТАПІСАЎ","chapter":"22","verse":"17","text":"І запавядаў Давід усім князям Ізраілевым дапамагаць Саламону, сыну ягонаму:"},{"book":"1 ЛЕТАПІСАЎ","chapter":"22","verse":"18","text":"ці ня з вамі Гасподзь Бог наш, Які даў вам спакой з усіх бакоў, бо Ён перадаў у рукі мае жыхароў зямлі, і ўпакорылася зямля перад Госпадам і перад народам Ягоным?"},{"book":"1 ЛЕТАПІСАЎ","chapter":"22","verse":"19","text":"Дык вось, схілеце сэрца ваша і душу вашу да таго, каб знайсьці Госпада Бога вашага. Устаньце і пабудуйце сьвятыню Госпаду Богу, каб перанесьці каўчэг запавета Гасподняга і сьвяшчэнны посуд Божы ў дом, які ствараецца імю Гасподняму."}]}