{"data":[{"book":"Keessa Deebii","chapter":"6","verse":"1","text":"Ajajawwan, qajeelfamawwanii fi seerri isin yeroo biyya Yordaanos ceetanii dhaaltanitti eegdan kanneen akka ani isin barsiisuuf Waaqayyo Waaqni keessan na ajaje kanneenii dha;"},{"book":"Keessa Deebii","chapter":"6","verse":"2","text":"kunis akka bara jireenya keessanii guutuu isin, ijoolleen keessanii fi ijoolleen ijoollee keessanii qajeelfamawwanii fi ajajawwan ani isiniif kennu hunda eeguudhaan Waaqayyo Waaqa keessan sodaattanii umuriin keessan dheeratuuf."},{"book":"Keessa Deebii","chapter":"6","verse":"3","text":"Yaa Israaʼel dhagaʼi; akka biyya aannanii fi dammi keessaa burqu sana keessatti akkuma Waaqayyo Waaqni abbootii keetii si abdachiise sanatti sitti tolee guddaa baayʼattuuf ajajami."},{"book":"Keessa Deebii","chapter":"6","verse":"4","text":"Yaa Israaʼel dhagaʼi; Waaqayyo Waaqni keenya Waaqayyo tokkicha."},{"book":"Keessa Deebii","chapter":"6","verse":"5","text":"Garaa kee guutuudhaan, yaada kee guutuudhaan, humna kee guutuudhaan Waaqayyo Waaqa kee jaalladhu."},{"book":"Keessa Deebii","chapter":"6","verse":"6","text":"Ajajawwan ani harʼa siif kennu kunneen garaa kee keessa haa jiraatan."},{"book":"Keessa Deebii","chapter":"6","verse":"7","text":"Ijoollee kees cimsii barsiisi. Yeroo mana teessu, yeroo karaa deemtu, yeroo ciiftuu fi yeroo dammaqxutti waaʼee isaanii odeessi."},{"book":"Keessa Deebii","chapter":"6","verse":"8","text":"Akka mallattootti harkatti hidhadhu; adda kee irrattis maxxanfadhu."},{"book":"Keessa Deebii","chapter":"6","verse":"9","text":"Michichilawwan balbala mana keetiitii fi karrawwan kee irrattis isaan barreessi."},{"book":"Keessa Deebii","chapter":"6","verse":"10","text":"Yeroo Waaqayyo Waaqni kee biyya magaalaawwan gurguddaa fi babbareedoo kanneen ati hin ijaarin siif kennuuf gara biyya abbootii kee jechuunis Abrahaamiif, Yisihaaqii fi Yaaqoobiif kakate sanatti si galchutti,"},{"book":"Keessa Deebii","chapter":"6","verse":"11","text":"yeroo manneen miʼa gosa hundaa kan ati hin guutatiniin guutame, boolla bishaanii kan ati hin qotin, mukkeen wayiniitii fi ejersaa kanneen ati hin dhaabin siif kennamanii atis nyaattee quuftutti,"},{"book":"Keessa Deebii","chapter":"6","verse":"12","text":"ati akka Waaqayyo biyya Gibxi, biyya garbummaatii si baase sana hin daganne of eeggadhu."},{"book":"Keessa Deebii","chapter":"6","verse":"13","text":"Waaqayyoon Waaqa kee sodaadhu; isuma qofa tajaajili; maqaa isaatiinis kakadhu."},{"book":"Keessa Deebii","chapter":"6","verse":"14","text":"Waaqota biraa jechuunis waaqota saboota naannoo keetii duukaa hin buʼin;"},{"book":"Keessa Deebii","chapter":"6","verse":"15","text":"sababii Waaqayyo Waaqni kee inni gidduu kee jiraatu sun Waaqa hinaafu taʼeef, aariin isaa sirratti bobaʼee lafa irraa si balleessa."},{"book":"Keessa Deebii","chapter":"6","verse":"16","text":"Akka Maasaah keessatti gootan sana Waaqayyo Waaqa keessan hin qorinaa."},{"book":"Keessa Deebii","chapter":"6","verse":"17","text":"Ajajawwan Waaqayyo Waaqa keessanii, qajeelfamawwanii fi seerawwan inni isiniif kenne akka gaariitti eegaa."},{"book":"Keessa Deebii","chapter":"6","verse":"18","text":"Akka sitti toluu fi akka biyya gaarii Waaqayyo abbootii keetiif kennuuf kakate sana seentee dhaaltuuf waan fuula Waaqayyoo duratti qajeelaa fi gaarii taʼe hojjedhu."},{"book":"Keessa Deebii","chapter":"6","verse":"19","text":"Ati akkuma Waaqayyo jedhe sanatti diinota kee hunda fuula kee duraa ni baafta."},{"book":"Keessa Deebii","chapter":"6","verse":"20","text":"Gara fuul-duraatti yoo ilmi kee, “Hiikkaan qajeelchawwanii, ajajawwaniitii fi seerawwan Waaqayyo Waaqni keenya isin ajaje kanaa maali?” jedhee si gaafate,"},{"book":"Keessa Deebii","chapter":"6","verse":"21","text":"akkana jedhii itti himi; “Nu Gibxitti garboota Faraʼoon turre; Waaqayyo garuu harka jabaadhaan Gibxii baasee nu fide."},{"book":"Keessa Deebii","chapter":"6","verse":"22","text":"Waaqayyo fuuluma keenya duratti biyya Gibxitti, Faraʼoonii fi namoota mana isaa keessa jiraatan hunda irratti mallattoo fi dinqiiwwan sodaachisaa fi gurguddaa hojjete."},{"book":"Keessa Deebii","chapter":"6","verse":"23","text":"Inni garuu biyya abbootii keenyaaf kakuudhaan waadaa gale sanatti nu galchee nu dhaalchisuuf jedhee achii baasee nu fide."},{"book":"Keessa Deebii","chapter":"6","verse":"24","text":"Waaqayyo akka nu akkuma amma jirru kanatti yeroo hunda nutti tolee jiraannuuf akka nu ajajawwan kanneen hunda eegnuu fi akka Waaqayyo Waaqa keenya sodaannu nu ajaje."},{"book":"Keessa Deebii","chapter":"6","verse":"25","text":"Nu yoo akkuma inni nu ajajetti seera kana hunda fuula Waaqayyo Waaqa keenyaa duratti of eeggannaadhaan eegne, sun qajeelummaa keenya taʼa.”"}]}