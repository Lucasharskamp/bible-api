{"data":[{"book":"خروج","chapter":"22","verse":"1","text":"«اگر کسی گاو یا گوسفندی را بدزدد و بفروشد یا سر ببرد باید به عوض گاوی که دزدیده پنج گاو و به عوض گوسفند، چهار گوسفند پس بدهد."},{"book":"خروج","chapter":"22","verse":"2","text":"اگر دزدی در حال نَقب زدن گرفتار شود و او را بزنند به طوری که بمیرد، کسی که او را کشته مجرم نخواهد بود."},{"book":"خروج","chapter":"22","verse":"3","text":"اما اگر این کار در روز روشن واقع شود، کسی که او را کشته مجرم شناخته خواهد شد."},{"book":"خروج","chapter":"22","verse":"4","text":"اگر کسی گاو یا الاغ یا گوسفندی بدزدد و آن حیوان در دست دزد زنده یافت شود، باید دو برابر قیمت حیوان غرامت پرداخت کند."},{"book":"خروج","chapter":"22","verse":"5","text":"«اگر کسی چارپایان خود را به داخل تاکستان شخص دیگری رها کند، و یا آنها را در مزرعهٔ شخص دیگری بچراند، باید از بهترین محصول خود، برابر خسارت وارده به صاحب تاکستان یا مزرعه غرامت بپردازد."},{"book":"خروج","chapter":"22","verse":"6","text":"«اگر کسی در مزرعه‌اش آتشی روشن کند و آتش به مزرعهٔ شخص دیگری سرایت نماید و بافه‌ها یا محصول درو نشده و یا تمام مزرعهٔ او را بسوزاند، آنکه آتش را افروخته است باید غرامت تمام خسارات وارده را بپردازد."},{"book":"خروج","chapter":"22","verse":"7","text":"«اگر کسی پول یا شیئی را پیش شخصی به امانت گذارد تا از آن نگهداری کند، و آن امانت دزدیده شود، اگر دزد دستگیر شود باید دو برابر آنچه را که دزدیده است خسارت دهد."},{"book":"خروج","chapter":"22","verse":"8","text":"ولی اگر دزد گرفتار نشود، آنگاه باید شخص امانتدار را نزد قضات22‏:8 یا «به حضور خدا»، همچنین آیهٔ ۹. ببرند تا معلوم شود آیا خود او در امانت خیانت کرده است یا نه."},{"book":"خروج","chapter":"22","verse":"9","text":"«هرگاه گاو، گوسفند، الاغ، لباس و یا هر چیز دیگری گم شود و صاحبش ادعا کند که گمشده‌اش پیش فلان شخص است، ولی آن شخص انکار کند، باید هر دو به حضور قضات بیایند و کسی که مقصر شناخته شد دو برابر مالی که دزدیده شده، تاوان دهد."},{"book":"خروج","chapter":"22","verse":"10","text":"«اگر کسی گاو یا الاغ یا گوسفند یا هر حیوان دیگری را به دست همسایه به امانت بسپارد و آن حیوان بمیرد، یا آسیب ببیند، و یا غارت شود بی‌آنکه شخصی ببیند،"},{"book":"خروج","chapter":"22","verse":"11","text":"آنگاه آن همسایه باید به پیشگاه خداوند سوگند یاد کند که آن را ندزدیده است و صاحب مال باید سوگند او را بپذیرد و از گرفتن غرامت، خودداری کند."},{"book":"خروج","chapter":"22","verse":"12","text":"ولی اگر حیوان یا مال امانتی از نزد امانتدار دزدیده شود، امانتدار باید به صاحب مال غرامت دهد."},{"book":"خروج","chapter":"22","verse":"13","text":"اگر احیاناً جانوری وحشی آن را دریده باشد، شخص امانتدار باید لاشهٔ دریده شده را برای اثبات این امر نشان دهد، که در این صورت غرامت گرفته نمی‌شود."},{"book":"خروج","chapter":"22","verse":"14","text":"«اگر کسی حیوانی را از همسایهٔ خود قرض بگیرد و آن حیوان آسیب ببیند یا کشته شود، البته باید غرامت بپردازد."},{"book":"خروج","chapter":"22","verse":"15","text":"اما اگر صاحبش در آنجا حاضر بوده باشد، احتیاجی به پرداخت تاوان نیست. اگر حیوان کرایه شده باشد همان کرایه، غرامت را نیز شامل می‌شود."},{"book":"خروج","chapter":"22","verse":"16","text":"«اگر مردی، دوشیزه‌ای را که هنوز نامزد نشده اغفال کند، باید مهریهٔ او را پرداخته، وی را به عقد خود درآورد."},{"book":"خروج","chapter":"22","verse":"17","text":"ولی اگر پدر دختر با این ازدواج راضی نباشد، آن مرد باید فقط مهریهٔ تعیین شده را به او بپردازد."},{"book":"خروج","chapter":"22","verse":"18","text":"«زنی که جادوگری کند، باید کشته شود."},{"book":"خروج","chapter":"22","verse":"19","text":"«هر انسانی که با حیوانی نزدیکی نماید، باید کشته شود."},{"book":"خروج","chapter":"22","verse":"20","text":"«اگر کسی برای خدایی دیگر، غیر از خداوند قربانی کند، باید کشته شود."},{"book":"خروج","chapter":"22","verse":"21","text":"«به شخص غریب ظلم نکنید. به یاد آورید که شما نیز در سرزمین مصر غریب بودید."},{"book":"خروج","chapter":"22","verse":"22","text":"«از بیوه‌زن و یتیم بهره‌کشی نکنید."},{"book":"خروج","chapter":"22","verse":"23","text":"اگر بر آنها ظلمی روا دارید و ایشان پیش من فریاد برآورند، من به داد آنها می‌رسم،"},{"book":"خروج","chapter":"22","verse":"24","text":"و بر شما خشمگین شده، شما را به شمشیر خواهم کشت تا زنان شما بیوه شوند و فرزندانتان یتیم گردند."},{"book":"خروج","chapter":"22","verse":"25","text":"«اگر به یکی از افراد قوم خود که محتاج باشد، پول قرض دادی، مثل یک رباخوار رفتار نکن و از او سود نگیر."},{"book":"خروج","chapter":"22","verse":"26","text":"اگر لباس همسایه‌ات را گرو گرفتی، قبل از غروب آفتاب آن را به او پس بده،"},{"book":"خروج","chapter":"22","verse":"27","text":"چون ممکن است آن لباس تنها پوشش او برای خوابیدن باشد. اگر آن لباس را به او پس ندهی و او پیش من ناله کند من به داد او خواهم رسید، زیرا خدایی رئوف هستم."},{"book":"خروج","chapter":"22","verse":"28","text":"«به خدا ناسزا نگو22‏:28 یا «به قضات ناسزا نگو». و به رهبران قوم خود لعنت نفرست."},{"book":"خروج","chapter":"22","verse":"29","text":"«نوبر غلات و عصارۀ انگور خود را به موقع به حضور من بیاور."},{"book":"خروج","chapter":"22","verse":"30","text":"«نخست‌زاده‌های نر گاوان و گوسفندان خود را به من بده. بگذار این نخست‌زاده‌ها یک هفته پیش مادرشان بمانند و در روز هشتم آنها را به من بده."},{"book":"خروج","chapter":"22","verse":"31","text":"«شما قوم مقدّس من هستید، پس گوشت حیوانی را که به‌وسیله جانور وحشی دریده شده، نخورید؛ آن را نزد سگان بیندازید."}]}