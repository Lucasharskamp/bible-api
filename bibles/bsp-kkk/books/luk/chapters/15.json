{"data":[{"book":"Luk","chapter":"15","verse":"1","text":"Abaŋəs dut kɔ afum aciya ŋalɔtərnɛ Yesu kəkɔcəŋkəl kɔ."},{"book":"Luk","chapter":"15","verse":"2","text":"AFarisi kɔ acicəs a sariyɛ ŋaccɔpɛnɛ: «Fum wəkawɛ eŋselɛnɛ aciya, pəwosɛ kədi yeri kɔ ŋa.»"},{"book":"Luk","chapter":"15","verse":"3","text":"Mba kɔ Yesu oloku ŋa capafɔ ncɛ:"},{"book":"Luk","chapter":"15","verse":"4","text":"«Nəna afum akaŋɛ dacɔ, anɔ ɔŋyɔ ŋkesiya tasar tin (100), a ŋin ŋɔsɔlər kɔ, a pəsak yɔkɔ 99 dətɛgbərɛ kəkɔtɛn ŋin ŋɔkɔ ŋɔsɔlər kɔ mɔ, haŋ pənəŋk ŋi-ɛ?"},{"book":"Luk","chapter":"15","verse":"5","text":"Kɔ wəkayi ɔŋkɔ pənəŋk ŋi-ɛ, pəgbaŋnɛ ŋi amera ŋobotu disrɛ,"},{"book":"Luk","chapter":"15","verse":"6","text":"ɔnckɔnabɛrɛ nde ndɔrɔn, ewe anapa ɔn kɔ andɛ ɔn nde ndɔrɔn, pəloku ŋa: ‹Nəwoləs kɔ ina, bawo inəŋk aŋkesiya ŋem ŋɔkɔ ŋɛnasɔlər'im mɔ.›"},{"book":"Luk","chapter":"15","verse":"7","text":"Iclok'un: Pəbotu pɔŋkɔyi darɛnc teta fum wəkin nwɛ ɔŋkɔsəkpər amera pəcəmɛ dɔpɔ dolompu darəŋ mɔ, pətas teta afum 99 aŋɛ ŋantɔmar kəsəkpər mera, bawo ŋalomp mɔ.»"},{"book":"Luk","chapter":"15","verse":"8","text":"«Kɔ pəyɔnɛ fɛ ti-ɛ, wəran wəre ɔŋyɔ pəsam gbəleŋ wəco, a gbəleŋ bin bɔsɔlər kɔ ta omot lamp, ta ɛfɛŋ kəlɔ, ta ɛntɛn pi belbel, haŋ pənəŋk pi mɔ?"},{"book":"Luk","chapter":"15","verse":"9","text":"Kɔ wəran nwɛ ɛnəŋk pəsam gbəleŋ mpɛ-ɛ, eŋwe anapa ɔn, kɔ andɛ ɔn, pəloku ŋa: ‹Nəwoləs kɔ ina bawo inəŋk pəsam gbəleŋ mpɛ pɛnasɔlər'im mɔ.›"},{"book":"Luk","chapter":"15","verse":"10","text":"Iclok'un, pəbotu peyi mɛlɛkɛ a Kanu dacɔ teta fum wəciya wəkin gboŋ nwɛ ɛŋsəkpər amera pəcəmɛ pəlompu darəŋ mɔ."},{"book":"Luk","chapter":"15","verse":"11","text":"Kɔ Yesu oloku sɔ: «Fum wəlɔma ɛnayɔ awut arkun mɛrəŋ."},{"book":"Luk","chapter":"15","verse":"12","text":"Kɔ wəkɔ ɛfɛtɛ mɔ, oloku kas: ‹Papa məsɔŋ'im da pəmar idesɔtɔ kɛ kam mɔ.› Kɔ kas eyer daka dɔn awut ɔn akaŋɛ mɛrəŋ dacɔ."},{"book":"Luk","chapter":"15","verse":"13","text":"Ntɛ mataka mepic mencepər mɔ, kɔ wan wəfɛt ɛncaməs daka dɔkɔ ɛnasɔtɔ mɔ fəp. K'osumpər dɔpɔ k'ɔŋkɔ pəbɔlɛ, atɔf ŋocuru. Nde ɛnakɔ pəyi yamayama pəcləsər-ləsər daka dɔkɔ ɛnayɔ mɔ."},{"book":"Luk","chapter":"15","verse":"14","text":"Ntɛ wan nwɛ elip kədi daka dɔn mɔ, kɔ dor dɔpɔŋ dɛmbɛrɛ atɔf ŋaŋɔkɔ ɛnayi mɔ, kɔ ca yoncop kəbut kɔ."},{"book":"Luk","chapter":"15","verse":"15","text":"K'ɔŋkɔ pəyi nda fum wəlɔma wəka atɔf ŋaŋɔkɔ, wəkɔ ɛnasɔŋ kɔ kəkɛk ka sɔp yɔn mɔ."},{"book":"Luk","chapter":"15","verse":"16","text":"Wan nwɛ pəfaŋ kədi yeri ya sɔp, mba ali fum ɛnasɔŋ fɛ kɔ yi."},{"book":"Luk","chapter":"15","verse":"17","text":"Awa, k'ɛyɛfɛ kəcɛm-cɛmnɛ teyi tɔn, k'olokunɛ: ‹Afum cəke ŋayi kəbəc ndena papa kem aŋɛ ŋayɔ cəcom cəlarəm mɔ, a ina icfinɛ nnɔ dor."},{"book":"Luk","chapter":"15","verse":"18","text":"Kəyɛfɛ k'inder ikɔ ndena papa kem ikɔ iloku kɔ: Papa inciya Kanu, k'inciya sɔ məna."},{"book":"Luk","chapter":"15","verse":"19","text":"Imbut pəleli mpɛ pəmar məsumpər'em pəmɔ wan kam. Mba məsumpər'im oŋ pəmɔ wəbəc kam.›"},{"book":"Luk","chapter":"15","verse":"20","text":"Kɔ wan nwɛ ɛlɛk dɔpɔ k'olukus ndena kas.»"},{"book":"Luk","chapter":"15","verse":"21","text":"Kɔ wan oloku kɔ: ‹Papa, inciya Kanu, k'inciy'am, pəmar fɛ sɔ məsumpər'im pəmɔ wan kam.›"},{"book":"Luk","chapter":"15","verse":"22","text":"Mba kɔ kas kəloku acar ɔn: ‹Nəkɛrɛ duma dɔtɔt nəbɛr kɔ! Nəbɛr kɔ kurundɛ dətɛlər, nəsɔŋ kɔ cɔfta!"},{"book":"Luk","chapter":"15","verse":"23","text":"Nəkɛrɛ tana tetifi tɔkɔ, nədif pi. Padi yeri, pawoləs!"},{"book":"Luk","chapter":"15","verse":"24","text":"Bawo wan kem wəkawɛ nəŋnəŋk mɔ, ɛnafi, mba olukus sɔ kəder doru! Ɛnasɔlɛ, mba inəŋk kɔ sɔ!› Kɔ ŋayɛfɛ kəwoləs."},{"book":"Luk","chapter":"15","verse":"25","text":"Tɛnatəŋnɛ Coco pəyi dalɛ. Ntɛ wəkakɔ ender pəlɔtərnɛ kəlɔ kəŋan mɔ, k'ene tɔkɔ aŋfer pacpisɛ mɔ."},{"book":"Luk","chapter":"15","verse":"26","text":"Kɔ Coco ewe wəcar wəkin k'eyif kɔ tes ntɛ teyi kəlɔ kəŋan mɔ."},{"book":"Luk","chapter":"15","verse":"27","text":"Kɔ wəcar oloku Coco: ‹Wɛnc'əm eder, mba ntɛ olukus kətamnɛ disrɛ mɔ, itɔ papa kam endifɛ tana petifi pɔkɔ.›"},{"book":"Luk","chapter":"15","verse":"28","text":"Kɔ pəntɛlɛ Coco nwɛ, ta ɛfaŋ sɔ kəbɛrɛ dɛkɛr-ɛ. Kɔ kas owur kəkɔlɛtsɛnɛ kɔ."},{"book":"Luk","chapter":"15","verse":"29","text":"Mba kɔ wan wəcɔkɔ-cɔkɔ nwɛ oloku kas: ‹Meren mɛlarəm mɔ mamɛ, iyi'əm darəŋ icbəc'am pəmɔ wəcar, ali dɔsɔk din iŋgbɛkəl fɛ mosom mam, mba ali dɔsɔk din sɔ məna məsɔŋ f'em tir idif səwoləs kɔ anapa'em."},{"book":"Luk","chapter":"15","verse":"30","text":"Mba ntɛ wan kam wəkawɛ ender mɔ, nwɛ ɔŋkɔ pələsər-ləsər daka dam kɔ aran ayamayama mɔ, nkɔn taŋ məndifɛ kɔ tana petifi pɔkɔ!›"},{"book":"Luk","chapter":"15","verse":"31","text":"Kɔ kas kəloku Coco, ‹Məna wan kem, səna eyi dɛ kɔ məna, daka ndɛ o ndɛ iyɔ nnɔ mɔ, dam dɔ!"},{"book":"Luk","chapter":"15","verse":"32","text":"Mba pəmar yati paboc kəsata, pawoləs: Bawo wɛnc'əm wəkawɛ məŋnəŋk mɔ, ɛnafi, k'olukus sɔ kəyi doru. ɛnasɔlɛ, k'anəŋk kɔ sɔ.›»"}]}