{"data":[{"book":"پەیدابوون","chapter":"35","verse":"1","text":"ئینجا خودا بە یاقوبی فەرموو: «هەستە و بڕۆ بۆ بێت‌ئێل و لەوێ نیشتەجێ بە. هەر لەوێش قوربانگایەک بۆ خودا دروستبکە، کە بۆت دەرکەوت کاتێک کە لە دەست عیسۆی برات هەڵدەهاتی.»"},{"book":"پەیدابوون","chapter":"35","verse":"2","text":"ئیتر یاقوب بە خاووخێزانەکەی و هەموو ئەوانەی لەگەڵی بوون گوت: «هەموو ئەو خوداوەندە بێگانانە لە خۆتان دابماڵن کە پێتانە، ئینجا خۆتان پاک بکەنەوە و جلەکانیشتان بگۆڕن."},{"book":"پەیدابوون","chapter":"35","verse":"3","text":"با هەستین و بەرەو بێت‌ئێل سەربکەوین، لەوێ قوربانگایەک بۆ خودا دروستدەکەم کە لە ڕۆژی تەنگانەمدا بە دەنگمەوە هات و لەو ڕێگایەی گرتبوومە بەر لەگەڵم بوو.»"},{"book":"پەیدابوون","chapter":"35","verse":"4","text":"ئەوانیش هەموو ئەو خوداوەندە بێگانانەی کە پێیان بوو لەگەڵ گوارەکانی گوێچکەیان دایانە یاقوب، یاقوبیش لەژێر دار بەڕووەکە کە لەلای شەخەمە لەژێر گڵ شاردییەوە."},{"book":"پەیدابوون","chapter":"35","verse":"5","text":"ئینجا بەڕێکەوتن و ترسی خوداش باڵی کێشا بەسەر شارۆچکەکانی دەوروبەریان، ئیتر کەس دوای کوڕانی یاقوب نەکەوت."},{"book":"پەیدابوون","chapter":"35","verse":"6","text":"یاقوب خۆی و هەموو ئەو خەڵکەی لەگەڵی بوو هاتنە لوز کە بێت‌ئێلە لە خاکی کەنعان."},{"book":"پەیدابوون","chapter":"35","verse":"7","text":"لەوێ قوربانگایەکی بنیاد نا، شوێنەکەشی ناو نا ئێل بێت‌ئێل35‏:7 ئێل بێت‌ئێل واتا خودای بێت‌ئێل.‏، چونکە لەو شوێنەدا و لە کاتی هەڵاتنی لەدەست براکەی، خودای بۆ دەرکەوت."},{"book":"پەیدابوون","chapter":"35","verse":"8","text":"دەڤۆرای دایەنی ڕڤقە مرد، لەژێر دار بەڕووەکەی خوار بێت‌ئێل نێژرا. ئەو شوێنەش ناونرا ئەلۆن باکوت35‏:8 ئەلۆن باکوت بە واتای دار بەڕووی شیوەن و گریان دێت.‏."},{"book":"پەیدابوون","chapter":"35","verse":"9","text":"کاتێک لە پەدان ئارام گەڕایەوە، دیسان خودا بۆ یاقوب دەرکەوت و بەرەکەتداری کرد."},{"book":"پەیدابوون","chapter":"35","verse":"10","text":"خودا پێی فەرموو: «ناوت یاقوبە، بەڵام لە ئێستا بەدواوە بە یاقوب ناو نابرێیت، بەڵکو ناوت دەبێتە ئیسرائیل.» ئیتر ناوی لێنا ئیسرائیل."},{"book":"پەیدابوون","chapter":"35","verse":"11","text":"ئینجا خودا پێی فەرموو: «من خودای هەرە بەتوانام، بەردار بە و زۆر بە. نەتەوەیەک و کۆمەڵێک نەتەوە لە تۆوە دەبن، پاشایانیش لە پشتی تۆوە دەردەچن."},{"book":"پەیدابوون","chapter":"35","verse":"12","text":"ئەو خاکەش کە دام بە ئیبراهیم و ئیسحاق، هەروەها دەیدەمە تۆ و نەوەکەت لەدوای خۆت.»"},{"book":"پەیدابوون","chapter":"35","verse":"13","text":"ئیتر خودا لەو شوێنە بەرزبووەوە کە قسەی لەگەڵ یاقوب کرد."},{"book":"پەیدابوون","chapter":"35","verse":"14","text":"یاقوبیش ستوونێکی بەردینی لەو شوێنە ڕاگیر کرد کە خودا قسەی لەگەڵ کردبوو، ئینجا شەرابی پێشکەشکراو و زەیتی بەسەردا کرد."},{"book":"پەیدابوون","chapter":"35","verse":"15","text":"یاقوب ئەو شوێنەی ناو نا بێت‌ئێل کە تێیدا خودا قسەی لەگەڵدا کرد."},{"book":"پەیدابوون","chapter":"35","verse":"16","text":"ئینجا هەموویان لە بێت‌ئێلەوە بەڕێکەوتن. کاتێک ماوەیەکی کەمیان مابوو بگەنە ئەفرات، ڕاحێل کەوتە سەر منداڵبوون، منداڵبوونێکی دژوار."},{"book":"پەیدابوون","chapter":"35","verse":"17","text":"لەبەر ئەوەی منداڵبوونەکەی دژوار بوو، مامانەکە پێی گوت: «مەترسە، چونکە ئەم منداڵەشت کوڕە.»"},{"book":"پەیدابوون","chapter":"35","verse":"18","text":"ئەوە بوو لەگەڵ دواهەناسەی، لەبەر ئەوەی دەمرد، کوڕەکەی ناو نا بەن‌ئۆنی35‏:18 بەن‌ئۆنی: واتا کوڕی ناخۆشیم.‏. بەڵام باوکی ناوی لێنا بنیامین35‏:18 بنیامین: واتا کوڕی دەستەڕاستم.‏."},{"book":"پەیدابوون","chapter":"35","verse":"19","text":"ئیتر ڕاحێل مرد و لە ڕێی ئەفرات نێژرا کە بێت‌لەحمە."},{"book":"پەیدابوون","chapter":"35","verse":"20","text":"یاقوب ستوونێکی لەسەر گۆڕەکەی ڕاگیر کرد، کە هەتا ئەمڕۆش ئەوە ستوونی گۆڕەکەی ڕاحێلە."},{"book":"پەیدابوون","chapter":"35","verse":"21","text":"ئیسرائیل بەڕێکەوتەوە و چادرەکەی لە پشت مگدەل عێدەرەوە هەڵدا."},{"book":"پەیدابوون","chapter":"35","verse":"22","text":"کاتێک ئیسرائیل لەو ناوچەیەدا دەژیا، ڕەئوبێن چوو لەگەڵ بیلهەی کەنیزەی باوکی سەرجێیی کرد. ئەمەش بەرگوێی ئیسرائیل کەوتەوە."},{"book":"پەیدابوون","chapter":"35","verse":"23","text":"کوڕەکانی لێئە:"},{"book":"پەیدابوون","chapter":"35","verse":"24","text":"کوڕەکانی ڕاحێل:"},{"book":"پەیدابوون","chapter":"35","verse":"25","text":"کوڕەکانی بیلهەی کەنیزەی ڕاحێل:"},{"book":"پەیدابوون","chapter":"35","verse":"26","text":"کوڕەکانی زیلپەی کەنیزەی لێئە:"},{"book":"پەیدابوون","chapter":"35","verse":"27","text":"یاقوب هاتە مەمرێ بۆ لای ئیسحاقی باوکی لە نزیک قیریەت ئەربەع، کە حەبرۆنە، ئەو شوێنەی کە ئیبراهیم و ئیسحاق تێیدا ئاوارە بوون."},{"book":"پەیدابوون","chapter":"35","verse":"28","text":"ئیسحاق سەد و هەشتا ساڵ ژیا."},{"book":"پەیدابوون","chapter":"35","verse":"29","text":"ئینجا دواهەناسەی دا و مرد، بە پیری و تێر لە ژیان خواردوو چووەوە پاڵ گەلەکەی خۆی. عیسۆ و یاقوبی کوڕی ناشتیان."}]}