{"data":[{"book":"1 UPhethro","chapter":"1","verse":"1","text":"UPhethro, umpostoli kaJesu Khristu,"},{"book":"1 UPhethro","chapter":"1","verse":"2","text":"abakhethwe ngokumayelana lokwazi mandulo kukaNkulunkulu uBaba, ngomsebenzi ongcwelisayo kaMoya, ngokulalela uJesu Khristu langokuchelwa ngegazi lakhe:"},{"book":"1 UPhethro","chapter":"1","verse":"3","text":"Udumo kalube kuNkulunkulu uYise weNkosi yethu uJesu Khristu! Ngenxa yesihawu sakhe esikhulu usinike ukuzalwa kutsha ethembeni eliphilayo ngokuvuka kwabafileyo kukaJesu Khristu,"},{"book":"1 UPhethro","chapter":"1","verse":"4","text":"kanye laselifeni elingasoze libole, lonakale loba libune njalo eliligcinelweyo ezulwini."},{"book":"1 UPhethro","chapter":"1","verse":"5","text":"Ngokukholwa livikelwe ngamandla kaNkulunkulu kuze kufike ukusindiswa okulungiselwe ukubonakaliswa ngesikhathi sokucina."},{"book":"1 UPhethro","chapter":"1","verse":"6","text":"Liyathokoza kakhulu ngalokhu lanxa like lahlupheka okwesikhatshana ngezinsizi zezinhlobo zonke zezilingo."},{"book":"1 UPhethro","chapter":"1","verse":"7","text":"Zifikile ukuze ukukholwa kwenu okulinganisiweyo, okuqakatheke kakhulu kulegolide, elonakalayo lanxa licengwe ngomlilo kubonakaliswe kuqotho njalo kulethe ukubonga, lenkazimulo kanye lodumo lapho uJesu Khristu esebonakaliswa."},{"book":"1 UPhethro","chapter":"1","verse":"8","text":"Lanxa lingambonanga, liyamthanda; njalo lanxa lingamboni khathesi, liyakholwa kuye njalo ligcwele intokozo engakhulumekiyo lemangalisayo,"},{"book":"1 UPhethro","chapter":"1","verse":"9","text":"ngoba lamukela umvuzo wokukholwa kwenu, ukusindiswa kwemiphefumulo yenu."},{"book":"1 UPhethro","chapter":"1","verse":"10","text":"Mayelana lokusindiswa lokhu, abaphrofethi abakhuluma ngomusa owawuzakuza kini, badingisisa ngesineke esikhulu,"},{"book":"1 UPhethro","chapter":"1","verse":"11","text":"bezama ukwazi isikhathi lomumo okwakutshiwo nguMoya kaKhristu owayekubo lapho atsho mandulo ngezinhlupheko zikaKhristu lenkazimulo eyayizalandela."},{"book":"1 UPhethro","chapter":"1","verse":"12","text":"Kwabonakaliswa kubo ukuthi bona babengazisebenzeli kodwa besebenzela lina lapho babekhuluma ngezinto khathesi eselizitshelwe yilabo abatshumayele ivangeli kini ngoMoya oNgcwele owathunywa evela ezulwini. Lezingilosi ziyafisa ukuzibona lezizinto."},{"book":"1 UPhethro","chapter":"1","verse":"13","text":"Ngakho-ke, lungiselani ingqondo zenu okungenziwa; zithibeni; bekani ithemba lenu ngokupheleleyo emuseni elizawuthola lapho uJesu Khristu esebonakaliswa."},{"book":"1 UPhethro","chapter":"1","verse":"14","text":"Njengabantwana abalalelayo lingavumeli izinkanuko ezimbi elalilazo lingakazi."},{"book":"1 UPhethro","chapter":"1","verse":"15","text":"Kodwa njengoba lowo owalibizayo engcwele, ngakho wobani ngcwele kukho konke elikwenzayo;"},{"book":"1 UPhethro","chapter":"1","verse":"16","text":"ngoba kulotshiwe ukuthi: “Wobani ngcwele ngoba mina ngingcwele.”1.16 ULevi 11.44-45; 19.2"},{"book":"1 UPhethro","chapter":"1","verse":"17","text":"Njengoba likhuleka kuYihlo owahlulela imisebenzi yomuntu ngamunye kungekho bandlululo, philani impilo yenu lapha njengezihambi ngokuhlonipha."},{"book":"1 UPhethro","chapter":"1","verse":"18","text":"Ngoba liyakwazi ukuthi kalihlengwanga ngezinto ezifayo ezinjengegolide lesiliva endleleni yokuphila eyize elakutshiyelwa ngokhokho benu,"},{"book":"1 UPhethro","chapter":"1","verse":"19","text":"kodwa ngegazi eliligugu likaKhristu imvana engelacala loba isici."},{"book":"1 UPhethro","chapter":"1","verse":"20","text":"Wakhethwa umhlaba ungakadalwa, kodwa wabonakaliswa ngalezi izikhathi zokucina ngenxa yenu."},{"book":"1 UPhethro","chapter":"1","verse":"21","text":"Ngaye liyakholwa kuNkulunkulu, owamvusa kwabafileyo wamnika inkazimulo, ngakho ukukholwa kwenu lethemba kukuNkulunkulu."},{"book":"1 UPhethro","chapter":"1","verse":"22","text":"Njengoba khathesi selizihlambulule ngokulalela iqiniso ukuze libe lothando oluqotho kubazalwane benu, thandanani kakhulu, kusuka enhliziyweni."},{"book":"1 UPhethro","chapter":"1","verse":"23","text":"Ngoba selizelwe kutsha, kungasikho ngenhlanyelo ebolayo, kodwa ngengaboliyo, ngelizwi eliphilayo eliqinileyo likaNkulunkulu."},{"book":"1 UPhethro","chapter":"1","verse":"24","text":"Ngoba,"},{"book":"1 UPhethro","chapter":"1","verse":"25","text":"kodwa ilizwi leNkosi limi kuze kube nini lanini.”1.25 U-Isaya 40.6-8"}]}