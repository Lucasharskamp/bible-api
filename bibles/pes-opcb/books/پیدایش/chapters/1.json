{"data":[{"book":"پیدایش","chapter":"1","verse":"1","text":"در آغاز، خدا آسمانها و زمین را آفرید."},{"book":"پیدایش","chapter":"1","verse":"2","text":"زمین، بی‌شکل و خالی بود، و تاریکی آبهای عمیق را پوشانده بود. و روح خدا بر سطح آبها در حرکت بود."},{"book":"پیدایش","chapter":"1","verse":"3","text":"خدا فرمود: «روشنایی بشود.» و روشنایی شد."},{"book":"پیدایش","chapter":"1","verse":"4","text":"خدا روشنایی را پسندید و آن را از تاریکی جدا ساخت."},{"book":"پیدایش","chapter":"1","verse":"5","text":"او روشنایی را «روز» و تاریکی را «شب» نامید. شب گذشت و صبح شد. این، روز اول بود."},{"book":"پیدایش","chapter":"1","verse":"6","text":"سپس خدا فرمود: «فضایی باشد بین آبها، تا آبهای بالا را از آبهای پائین جدا کند.»"},{"book":"پیدایش","chapter":"1","verse":"7","text":"پس خدا فضایی به وجود آورد تا آبهای پائین را از آبهای بالا جدا کند."},{"book":"پیدایش","chapter":"1","verse":"8","text":"خدا این فضا را «آسمان» نامید. شب گذشت و صبح شد. این، روز دوم بود."},{"book":"پیدایش","chapter":"1","verse":"9","text":"پس از آن خدا فرمود: «آبهای زیر آسمان در یک جا جمع شوند تا خشکی پدید آید.» و چنین شد."},{"book":"پیدایش","chapter":"1","verse":"10","text":"خدا خشکی را «زمین» و اجتماع آبها را «دریا» نامید. و خدا دید که نیکوست."},{"book":"پیدایش","chapter":"1","verse":"11","text":"سپس خدا فرمود: «زمین نباتات برویاند، گیاهان دانه‌دار و درختان میوه‌دار که هر یک، نوع خود را تولید کنند.» و چنین شد."},{"book":"پیدایش","chapter":"1","verse":"12","text":"زمین نباتات رویانید، گیاهانی که برحسب نوع خود دانه تولید می‌کردند، و درختانی که برحسب نوع خود میوۀ دانه‌دار می‌آوردند. و خدا دید که نیکوست."},{"book":"پیدایش","chapter":"1","verse":"13","text":"شب گذشت و صبح شد. این، روز سوم بود."},{"book":"پیدایش","chapter":"1","verse":"14","text":"سپس خدا فرمود: «در آسمان اجسام نورافشانی باشند تا روز را از شب جدا کنند، و نشانه‌هایی باشند برای نشان دادن فصل‌ها، روزها، و سال‌ها."},{"book":"پیدایش","chapter":"1","verse":"15","text":"و این اجسام نورافشان در آسمان، بر زمین بتابند.» و چنین شد."},{"book":"پیدایش","chapter":"1","verse":"16","text":"پس خدا دو جسم نورافشان بزرگ ساخت: جسم نورافشان بزرگتر برای حکومت بر روز و جسم نورافشان کوچکتر برای حکومت بر شب. او همچنین ستارگان را ساخت."},{"book":"پیدایش","chapter":"1","verse":"17","text":"خدا آنها را در آسمان قرار داد تا زمین را روشن سازند،"},{"book":"پیدایش","chapter":"1","verse":"18","text":"بر روز و شب حکومت کنند، و روشنایی و تاریکی را از هم جدا سازند. و خدا دید که نیکوست."},{"book":"پیدایش","chapter":"1","verse":"19","text":"شب گذشت و صبح شد. این، روز چهارم بود."},{"book":"پیدایش","chapter":"1","verse":"20","text":"سپس خدا فرمود: «آبها از موجودات زنده پر شوند و پرندگان بر فراز آسمان به پرواز درآیند.»"},{"book":"پیدایش","chapter":"1","verse":"21","text":"پس خدا حیوانات بزرگ دریایی و انواع جانداران را که می‌جنبند و آبها را پر می‌سازند و نوع خود را تولید می‌کنند، و نیز همۀ پرندگان را که نوع خود را تولید می‌کنند، آفرید. و خدا دید که نیکوست."},{"book":"پیدایش","chapter":"1","verse":"22","text":"پس خدا آنها را برکت داده، فرمود: «بارور و زیاد شوید. حیوانات دریایی آبها را پُر سازند و پرندگان نیز بر زمین زیاد شوند.»"},{"book":"پیدایش","chapter":"1","verse":"23","text":"شب گذشت و صبح شد. این، روز پنجم بود."},{"book":"پیدایش","chapter":"1","verse":"24","text":"سپس خدا فرمود: «زمین، انواع حیوانات را که هر یک نوع خود را تولید می‌کنند، به وجود آورد: چارپایان، خزندگان و جانوران وحشی را.» و چنین شد."},{"book":"پیدایش","chapter":"1","verse":"25","text":"خدا انواع جانوران وحشی، چارپایان، و تمام خزندگان را، که هر یک نوع خود را تولید می‌کنند، به وجود آورد. و خدا دید که نیکوست."},{"book":"پیدایش","chapter":"1","verse":"26","text":"سپس خدا فرمود: «انسان را به صورت خود و شبیه خودمان بسازیم، تا بر ماهیان دریا، پرندگان آسمان، و بر چارپایان و همۀ جانوران وحشی و خزندگان روی زمین حکومت کند.»"},{"book":"پیدایش","chapter":"1","verse":"27","text":"پس خدا انسان را به صورت خود آفرید؛ ایشان را به صورت خدا آفرید؛ ایشان را مرد و زن آفرید."},{"book":"پیدایش","chapter":"1","verse":"28","text":"سپس خدا ایشان را برکت داده، فرمود: «بارور و زیاد شوید، زمین را پُر سازید، بر آن تسلط یابید، و بر ماهیان دریا و پرندگان آسمان و همۀ حیواناتی که بر زمین حرکت می‌کنند، فرمانروایی کنید.»"},{"book":"پیدایش","chapter":"1","verse":"29","text":"آنگاه خدا گفت: «تمام گیاهان دانه‌دار روی زمین را و همۀ میوه‌های درختان را برای خوراک به شما دادم،"},{"book":"پیدایش","chapter":"1","verse":"30","text":"و همۀ علفهای سبز را به همۀ جانوران وحشی، پرندگان آسمان و خزندگان روی زمین، یعنی به هر موجودی که جان در خود دارد، بخشیدم.»"},{"book":"پیدایش","chapter":"1","verse":"31","text":"آنگاه خدا به آنچه آفریده بود نظر کرد و کار آفرینش را از هر لحاظ عالی دید. شب گذشت و صبح شد. این، روز ششم بود."}]}