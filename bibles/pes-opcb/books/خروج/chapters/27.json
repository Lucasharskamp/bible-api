{"data":[{"book":"خروج","chapter":"27","verse":"1","text":"«مذبح را از چوب اقاقیا بساز، به شکل مربع که طول هر ضلع آن دو و نیم متر و بلندیش یک و نیم متر باشد."},{"book":"خروج","chapter":"27","verse":"2","text":"آن را طوری بساز که در چهار گوشهٔ آن چهار زائده به شکل شاخ باشد. تمام مذبح و شاخها، روکش مفرغین داشته باشند."},{"book":"خروج","chapter":"27","verse":"3","text":"لوازم آن که شامل سطلهایی برای برداشتن خاکستر، خاک‌اندازها، کاسه‌ها، چنگکها و آتشدانها می‌باشد باید همگی از مفرغ باشند."},{"book":"خروج","chapter":"27","verse":"4","text":"برای مذبح یک منقل مشبک مفرغین بساز که در هر گوشهٔ آن یک حلقه مفرغین باشد،"},{"book":"خروج","chapter":"27","verse":"5","text":"این منقل را زیر لبۀ مذبح بگذار به طوری که در نیمۀ بلندی مذبح قرار گیرد."},{"book":"خروج","chapter":"27","verse":"6","text":"دو چوب از درخت اقاقیا با روکش مفرغین برای مذبح درست کن"},{"book":"خروج","chapter":"27","verse":"7","text":"و چوبها را در حلقه‌هایی که در دو طرف مذبح نصب شده فرو کن تا هنگام حمل مذبح، در دو طرف آن قرار بگیرند."},{"book":"خروج","chapter":"27","verse":"8","text":"همان‌طور که در بالای کوه نشان دادم، مذبح باید درونش خالی باشد و از تخته درست شود."},{"book":"خروج","chapter":"27","verse":"9","text":"«حیاطی برای خیمۀ عبادت درست کن. طول پرده‌های سمت جنوب پنجاه متر و از کتان ریزبافت تابیده باشد"},{"book":"خروج","chapter":"27","verse":"10","text":"با بیست ستون و بیست پایۀ مفرغین، و بر ستونها قلابها و پشت‌بندهای نقره‌ای باشد."},{"book":"خروج","chapter":"27","verse":"11","text":"برای سمت شمالی حیاط نیز همین کار را بکن."},{"book":"خروج","chapter":"27","verse":"12","text":"طول دیوار پرده‌های سمت غربی حیاط باید بیست و پنج متر باشد با ده ستون و ده پایه."},{"book":"خروج","chapter":"27","verse":"13","text":"طول دیوار پرده‌های سمت شرقی هم باید بیست و پنج متر باشد."},{"book":"خروج","chapter":"27","verse":"14","text":"در یک طرف مدخل، پرده‌هایی باشد به درازای هفت و نیم متر با سه ستون و سه پایه،"},{"book":"خروج","chapter":"27","verse":"15","text":"و در طرف دیگر مدخل نیز پرده‌هایی باشد به درازای هفت و نیم متر با سه ستون و سه پایه."},{"book":"خروج","chapter":"27","verse":"16","text":"«برای مدخل حیاط یک پرده به طول ده متر از کتان ریزبافتِ تابیده تهیه کن و با نخهای آبی، ارغوانی و قرمز گلدوزی نما و آن را از چهار ستون که روی چهار پایه قرار دارند آویزان کن."},{"book":"خروج","chapter":"27","verse":"17","text":"تمام ستونهای اطراف حیاط باید به‌وسیلهٔ پشت‌بندها و قلابهای نقره‌ای به هم مربوط شوند. ستونها باید در پایه‌های مفرغین قرار گیرند."},{"book":"خروج","chapter":"27","verse":"18","text":"پس حیاط باید پنجاه متر طول و بیست و پنج متر عرض و دو و نیم متر بلندی داشته باشد. پرده‌های آن نیز از کتان ریز‌بافت تابیده و پایه‌های آن از مفرغ باشد."},{"book":"خروج","chapter":"27","verse":"19","text":"«تمام وسایل دیگری که در خیمه به کار برده می‌شوند و تمام میخهای خیمه و حیاط آن باید از مفرغ باشند."},{"book":"خروج","chapter":"27","verse":"20","text":"«به بنی‌اسرائیل دستور بده روغن خالص از زیتون فشرده برای ریختن در چراغدان بیاورند تا چراغها همیشه روشن باشند."},{"book":"خروج","chapter":"27","verse":"21","text":"در خیمۀ ملاقات، بیرونِ پرده‌ای که مقابل صندوق عهد قرار دارد، هارون و پسرانش این چراغدان را از شب تا صبح در حضور خداوند روشن نگاه دارند. این برای تمام نسلهای بنی‌اسرائیل یک قانون جاودانی است."}]}