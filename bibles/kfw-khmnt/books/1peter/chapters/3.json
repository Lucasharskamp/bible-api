{"data":[{"book":"1 Peter","chapter":"3","verse":"1","text":"Hiwa angnga numeisa ngai innum ningruothar nuoiya ning omsik eii, itichu atu ka-ang in Pathian chongkha inmani'n inngamnamak innum, numeisa nang naomchan katha'n inmani kha minngamna matorna naneisik eii. Halli chong minchu nasik arei omnunijei. Eph 5:22; Col 3:18"},{"book":"1 Peter","chapter":"3","verse":"2","text":"Ajarchu inmani'n nang inthiangnali kayana omchankha inmusik eii."},{"book":"1 Peter","chapter":"3","verse":"3","text":"Halli nang nathana kha putiangnga min-emaro, nasamchoiya, emakli soonna nabet na-ah, emakli retruo nathona ah, 1 Tim 2:9"},{"book":"1 Peter","chapter":"3","verse":"4","text":"khawaneek achu suungnga namalung katha kha namin esik, Pathian izoot arei kaomkhet chuoitik kaommak katha khat-um malungkadai li nunchan inchuol kha eru."},{"book":"1 Peter","chapter":"3","verse":"5","text":"Khawajarra tiallaiya inthiang numeisa ngai'n Pathian diang inngamna inda-ah inpumkha inruothar diang inpeluut ah inthana inminchang."},{"book":"1 Peter","chapter":"3","verse":"6","text":"Sarah in, Abraham chongkha ajui, halli amadiang karu tia akoi, nangni'n akatha kha ningthoa halli iteii kha nangni'n ningchimak inchu ama sanu ngaikha ning ejei. Inphut 18:12"},{"book":"1 Peter","chapter":"3","verse":"7","text":"Hiwa angnga pasal ngai innum ngaidonru, malung inmuwa ning numeile omsuomru, khat-um inmani kha nang neek-ah kasuol mi eii tia kaya inlang sepa thoru halli ningringkhuoa nangnile kaomsik kapoithei kutchoi eii ti-inlang leiru khawakha e-inchu nangni'n Pathian ningni rakip ah kana-ook omnuni. Eph 5:25; Col 3:19"},{"book":"1 Peter","chapter":"3","verse":"8","text":"Hekna-ah nangni ngairakip, khatli inkhat diang ningngaidon khat-um ningmanuom ningmin angripsik eii, inkhatli inkhat inriangru khat-um malung kadai eru halli malung inniam eru."},{"book":"1 Peter","chapter":"3","verse":"9","text":"Halli nangni'n kathamak li kathamak ah emakli khomaak li khomaak ah inleiikir maru, khaneek achu rawaanna inpekirru, ajarchu hiwa thonasik ah inakoisuok eii, khawa e-inchu nangni'n rawaan ningmusik eii."},{"book":"1 Peter","chapter":"3","verse":"10","text":"Chong inthiang in inti angnga,"},{"book":"1 Peter","chapter":"3","verse":"11","text":"Nangni'n kathamak makkheiya inlet inlang katha thoru,"},{"book":"1 Peter","chapter":"3","verse":"12","text":"Ajarchu Pumi'n kadik mi ngaikha ompuichak"},{"book":"1 Peter","chapter":"3","verse":"13","text":"Nangni kha katha kathozoot thei ning e-inle tu-in naminse niame?"},{"book":"1 Peter","chapter":"3","verse":"14","text":"Takkha nangni katha sikbeiya poongna ningnei inchu nangnikha rawaan katha ning eii! nangni'n tuteii chimaru khat-um malung mindong maru. Matt 5:10; Isa 8:12-13"},{"book":"1 Peter","chapter":"3","verse":"15","text":"Takkha nangni malungnga Christa kha china neiru halli ama kha Pumi eii tia kayaru. Khat-um apha rakip ah nangni inngamna jarra kanarakelsik mirakip diang kamasangsik-ah inringchak in omru,"},{"book":"1 Peter","chapter":"3","verse":"16","text":"halli kayale inruoiya malung inniamma thoru, nangni kase katha jetna malungkha inthiangnga daru, khawakha e-inchu nangnidiang innarilse phakhan, nangni'n Christa ningjui jarra katha omchan ningthokha kathamak ah kanarilse inmani'n innarilna jarkhan jakna inmusik eii."},{"book":"1 Peter","chapter":"3","verse":"17","text":"Han kathamak kathosik neek achu, Pathian lungduo e-inchu kathasik beiya kapoong kha atha."},{"book":"1 Peter","chapter":"3","verse":"18","text":"Khawale inruoiya Christa'n manu3:18: La­rik katam khat achu ka­poong. sik-ah woikhatbit nathipijei, Nangnikha Pathian diang nakeiruoi nasik-ah katha mi khan manu karoon ngai rathuulla nathipi halli ama kha taksa ah inleithat han ratha ah aminringjei."},{"book":"1 Peter","chapter":"3","verse":"19","text":"Halli ama ratha kha asiya inkhumma inda ratha ngaidiang chong juorilpi."},{"book":"1 Peter","chapter":"3","verse":"20","text":"Khawa ngai khachu tiallai Noah pha ah ama'n rakuong boollai, Pathian in malung kadaiya i-ngaak chongkajui makngai ratha diang eii. Hiwa rakuong suungnga kaleiom mi chu lekteii in-eii halli miring kariat khabit inlei eii tui makheiya isanring. Inphut 6:1–7:24"},{"book":"1 Peter","chapter":"3","verse":"21","text":"Halli hiwa tui'n injetnachu tuikaluut tina eii, halli atuunchu nangni ringna ningmujei. Hiwahi napumkachok iminthiang chian emak, takkha malung inthiangnga Pathian diang chongkhitna nibool kha eii. Halli Jisu Christa ihongring kha'n nangni kha ningring ejei,"},{"book":"1 Peter","chapter":"3","verse":"22","text":"Ama'n marwaan tiang akalla Pathian kutchangtiang aomjei, halli marwaan tirton ngai, matornali ranakngai chungnga ama'n wai roonjei."}]}