{"data":[{"book":"2 Mojžíšova","chapter":"25","verse":"1","text":"I mluvil Hospodin k Mojžíšovi, řka:"},{"book":"2 Mojžíšova","chapter":"25","verse":"2","text":"Mluv k synům Izraelským, ať mi vybírají obět vzhůru pozdvižení. Od každého člověka, kterýž by ji z srdce dobrovolně dal, přijměte takovou obět mou."},{"book":"2 Mojžíšova","chapter":"25","verse":"3","text":"Tatoť pak jest obět pozdvižení, kterouž budete bráti od nich: Zlato, a stříbro, a měď,"},{"book":"2 Mojžíšova","chapter":"25","verse":"4","text":"Postavec modrý, šarlat, a červec dvakrát barvený, bílé hedbáví a srsti kozí;"},{"book":"2 Mojžíšova","chapter":"25","verse":"5","text":"Též kůže skopcové na červeno barvené, a kůže jezevčí, a dříví setim,"},{"book":"2 Mojžíšova","chapter":"25","verse":"6","text":"Olej k svícení, vonné věci na olej ku pomazování, a pro kadění vonné věci;"},{"book":"2 Mojžíšova","chapter":"25","verse":"7","text":"Kamení onychinové, a jiné kamení k vsazování do náramníku a náprsníku."},{"book":"2 Mojžíšova","chapter":"25","verse":"8","text":"I udělajíť mi svatyni, abych bydlil uprostřed nich."},{"book":"2 Mojžíšova","chapter":"25","verse":"9","text":"Vedlé všeho, jakž já ukazuji tobě podobenství stánku a podobenství všech nádob jeho, tak uděláte."},{"book":"2 Mojžíšova","chapter":"25","verse":"10","text":"Udělají také truhlu z dříví setim. Půl třetího lokte bude dlouhost její, půl druhého lokte širokost její, půl druhého také lokte vysokost její."},{"book":"2 Mojžíšova","chapter":"25","verse":"11","text":"A obložíš ji zlatem čistým, vnitř i zevnitř obložíš ji; a uděláš nad ní vůkol korunu zlatou."},{"book":"2 Mojžíšova","chapter":"25","verse":"12","text":"Sliješ k ní také čtyři kruhy zlaté, kteréž přiděláš ke čtyřem úhlům jejím, dva totiž kruhy po jedné straně její, a dva kruhy po druhé straně její."},{"book":"2 Mojžíšova","chapter":"25","verse":"13","text":"Uděláš k tomu i sochory z dříví setim, a obložíš je zlatem."},{"book":"2 Mojžíšova","chapter":"25","verse":"14","text":"I uvlečeš sochory do kruhů po stranách té truhly, aby na nich nošena byla truhla."},{"book":"2 Mojžíšova","chapter":"25","verse":"15","text":"V kruzích té truhly budou bývati sochorové; nebudou vytahováni z nich."},{"book":"2 Mojžíšova","chapter":"25","verse":"16","text":"A dáš do truhly svědectví, kteréž dám tobě."},{"book":"2 Mojžíšova","chapter":"25","verse":"17","text":"Uděláš i slitovnici z zlata čistého. Půl třetího lokte bude dlouhost její, půl druhého pak lokte širokost její."},{"book":"2 Mojžíšova","chapter":"25","verse":"18","text":"Uděláš také dva cherubíny zlaté, z taženého zlata uděláš je na dvou koncích slitovnice."},{"book":"2 Mojžíšova","chapter":"25","verse":"19","text":"Uděláš pak cherubína jednoho na jednom konci, a cherubína druhého na druhém konci; na slitovnici uděláte cherubíny na obou koncích jejích."},{"book":"2 Mojžíšova","chapter":"25","verse":"20","text":"A budou míti cherubínové křídla vztažená svrchu, zastírajíce křídly svými slitovnici, a tváři jejich obráceny budou jednoho k druhému; k slitovnici budou tváři cherubínů."},{"book":"2 Mojžíšova","chapter":"25","verse":"21","text":"Dáš pak slitovnici svrchu na truhlu, a do truhly vložíš svědectví, kteréž dám tobě."},{"book":"2 Mojžíšova","chapter":"25","verse":"22","text":"A tam budu přicházeti k tobě, a s tebou z té slitovnice, z prostředku dvou cherubínů, kteříž jsou nad truhlou svědectví, mluviti o všecko, cožť bych poroučeti chtěl k synům Izraelským."},{"book":"2 Mojžíšova","chapter":"25","verse":"23","text":"Uděláš také stůl z dříví setim. Dvou loket bude dlouhost jeho, a na loket širokost jeho, půl druhého pak lokte vysokost jeho."},{"book":"2 Mojžíšova","chapter":"25","verse":"24","text":"A obložíš jej zlatem čistým, a uděláš mu okolek zlatý vůkol."},{"book":"2 Mojžíšova","chapter":"25","verse":"25","text":"Uděláš také okolo něho lištu čtyř prstů zšíří; a okolek zlatý uděláš okolo té lišty."},{"book":"2 Mojžíšova","chapter":"25","verse":"26","text":"Uděláš u něho i čtyři kruhy zlaté, kteréž vpustíš do čtyř úhlů, kteříž jsou ve čtyřech nohách jeho."},{"book":"2 Mojžíšova","chapter":"25","verse":"27","text":"Pod tou lištou budou kruhové, skrze něž provlačováni budou sochorové k nošení stolu."},{"book":"2 Mojžíšova","chapter":"25","verse":"28","text":"Ty pak sochory uděláš z dříví setim, a obložíš je zlatem; i bude stůl nošen na nich."},{"book":"2 Mojžíšova","chapter":"25","verse":"29","text":"Uděláš také misy jeho, a lžice jeho, a přikryvadla jeho, a koflíky jeho, k přikrývání; z čistého zlata naděláš toho."},{"book":"2 Mojžíšova","chapter":"25","verse":"30","text":"A klásti budeš na ten stůl chleby předložení před tvář mou ustavičně."},{"book":"2 Mojžíšova","chapter":"25","verse":"31","text":"Uděláš také svícen z zlata čistého, z taženého zlata ať jest ten svícen; sloupec jeho i prutové jeho, misky jeho a koule jeho, i květové jeho z něho budou."},{"book":"2 Mojžíšova","chapter":"25","verse":"32","text":"A šest prutů vycházeti bude z boků jeho, tři prutové svícnu s jedné strany jeho, a tři prutové s druhé strany jeho."},{"book":"2 Mojžíšova","chapter":"25","verse":"33","text":"Tři misky udělané na způsob pecky mandlové ať jsou na prutu jednom, a koule a květ, a tři misky udělané na způsob pecky mandlové na prutu druhém, a koule a květ; takž i na jiných šesti prutech z svícnu vycházejících."},{"book":"2 Mojžíšova","chapter":"25","verse":"34","text":"Na svícnu také budou čtyři misky udělané na způsob mandlové pecky, a koule jeho, i květové jeho."},{"book":"2 Mojžíšova","chapter":"25","verse":"35","text":"A bude koule pode dvěma pruty z něho, koule též pod druhými dvěma pruty z něho, koule opět pod jinými dvěma pruty z něho; a tak pod šesti pruty vycházejícími z svícna."},{"book":"2 Mojžíšova","chapter":"25","verse":"36","text":"Koule jejich i prutové jejich z něho budou; všecko to z cela kované z zlata čistého."},{"book":"2 Mojžíšova","chapter":"25","verse":"37","text":"Uděláš i sedm lamp na něj; a bude je rozsvěcovati kněz, aby svítily po stranách jeho."},{"book":"2 Mojžíšova","chapter":"25","verse":"38","text":"I utěradla jeho, i nádoby k oharkům jeho z zlata čistého."},{"book":"2 Mojžíšova","chapter":"25","verse":"39","text":"Z centnéře zlata čistého uděláno bude to se vším tím nádobím."},{"book":"2 Mojžíšova","chapter":"25","verse":"40","text":"Hlediž pak, abys udělal podlé podobenství toho, kteréž tobě ukázáno jest na hoře."}]}