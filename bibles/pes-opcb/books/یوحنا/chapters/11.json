{"data":[{"book":"یوحنا","chapter":"11","verse":"1","text":"روزی، شخصی به نام ایلعازر بیمار شد. او در بیت‌عنیا زندگی می‌کرد، در همان دهکدۀ مریم و خواهرش مارتا."},{"book":"یوحنا","chapter":"11","verse":"2","text":"این مریم که برادرش اکنون بیمار بود، همان است که عطری گرانبها را بر پاهای عیسی ریخت و با گیسوانش آنها را خشک کرد."},{"book":"یوحنا","chapter":"11","verse":"3","text":"این دو خواهر برای عیسی پیغام فرستاده، گفتند: «سرور ما، دوست عزیزتان سخت بیمار است.»"},{"book":"یوحنا","chapter":"11","verse":"4","text":"وقتی عیسی این خبر را شنید فرمود: «این بیماری موجب مرگ ایلعازر نخواهد شد، بلکه باعث جلال خدا خواهد گشت، و پسر خدا نیز از این رویداد جلال خواهد یافت.»"},{"book":"یوحنا","chapter":"11","verse":"5","text":"عیسی با اینکه نسبت به مارتا و مریم و ایلعازر لطف خاصی داشت،"},{"book":"یوحنا","chapter":"11","verse":"6","text":"اما وقتی خبر بیماری ایلعازر را شنید، در محلی که بود، دو روز دیگر نیز ماند."},{"book":"یوحنا","chapter":"11","verse":"7","text":"پس از آن، به شاگردان خود فرمود: «بیایید به یهودیه بازگردیم.»"},{"book":"یوحنا","chapter":"11","verse":"8","text":"شاگردان اعتراض کرده، گفتند: «همین چند روز پیش بود که سران یهود می‌خواستند تو را در یهودیه بکشند. حال می‌خواهی باز به آنجا بروی؟»"},{"book":"یوحنا","chapter":"11","verse":"9","text":"عیسی جواب داد: «در روز، دوازده ساعت هوا روشن است. تا زمانی که همه جا روشن است، مردم می‌توانند راه بروند و نیفتند. آنها راه را می‌بینند زیرا از نور این جهان برخوردارند."},{"book":"یوحنا","chapter":"11","verse":"10","text":"فقط در شب است که خطر افتادن وجود دارد، چون هوا تاریک است.»"},{"book":"یوحنا","chapter":"11","verse":"11","text":"آنگاه فرمود: «دوست ما ایلعازر خوابیده است و من می‌روم تا او را بیدار کنم.»"},{"book":"یوحنا","chapter":"11","verse":"12","text":"شاگردان به او گفتند: «سرور ما، پس حالش خوب خواهد شد.»"},{"book":"یوحنا","chapter":"11","verse":"13","text":"ولی منظور عیسی این بود که ایلعازر مرده است، اما شاگردان تصور کردند منظورش این است که ایلعازر در خواب است."},{"book":"یوحنا","chapter":"11","verse":"14","text":"آنگاه عیسی به طور واضح فرمود: «ایلعازر مرده است."},{"book":"یوحنا","chapter":"11","verse":"15","text":"و من خوشحالم که در کنار او نبودم، چون مرگ او یک بار دیگر به شما فرصت خواهد داد که به من ایمان آورید. حال بیایید نزد او برویم.»"},{"book":"یوحنا","chapter":"11","verse":"16","text":"یکی از شاگردان او به نام توما، که به او دوقلو هم می‌گفتند، به شاگردان دیگر گفت: «بیایید ما نیز برویم و با او بمیریم.»"},{"book":"یوحنا","chapter":"11","verse":"17","text":"وقتی به بیت‌عنیا رسیدند، شنیدند که ایلعازر را چهار روز پیش به خاک سپرده‌اند."},{"book":"یوحنا","chapter":"11","verse":"18","text":"بیت‌عنیا فقط چند کیلومتر تا اورشلیم فاصله داشت"},{"book":"یوحنا","chapter":"11","verse":"19","text":"و عده‌ای از سران قوم یهود از آنجا آمده بودند تا مارتا و مریم را برای مرگ برادرشان تسلی بدهند."},{"book":"یوحنا","chapter":"11","verse":"20","text":"وقتی به مارتا خبر دادند که عیسی آمده است، برخاست و بی‌درنگ به پیشواز او رفت، ولی مریم در خانه ماند."},{"book":"یوحنا","chapter":"11","verse":"21","text":"مارتا به عیسی گفت: «سَرورم، اگر اینجا بودید، برادرم نمی‌مرد."},{"book":"یوحنا","chapter":"11","verse":"22","text":"حال نیز دیر نشده؛ اگر از خدا بخواهید، برادرم دوباره زنده خواهد شد.»"},{"book":"یوحنا","chapter":"11","verse":"23","text":"عیسی فرمود: «مارتا، برادرت زنده خواهد شد.»"},{"book":"یوحنا","chapter":"11","verse":"24","text":"مارتا گفت: «بله، می‌دانم که در روز قیامت زنده خواهد شد.»"},{"book":"یوحنا","chapter":"11","verse":"25","text":"عیسی فرمود: «من قیامت و حیات هستم. هر که به من ایمان داشته باشد، حتی اگر بمیرد، زنده خواهد شد."},{"book":"یوحنا","chapter":"11","verse":"26","text":"و چون به من ایمان دارد، زندگی جاوید یافته، هرگز هلاک نخواهد شد. مارتا! آیا به این گفتۀ من ایمان داری؟»"},{"book":"یوحنا","chapter":"11","verse":"27","text":"مارتا گفت: «بله، سرورم، من ایمان دارم که تو مسیح، پسر خدا هستی، همان که منتظرش بودیم.»"},{"book":"یوحنا","chapter":"11","verse":"28","text":"آنگاه مارتا به خانه بازگشت و مریم را از مجلس عزاداری بیرون برد و به او گفت: «عیسی اینجاست و می‌خواهد تو را ببیند.»"},{"book":"یوحنا","chapter":"11","verse":"29","text":"مریم بی‌درنگ نزد عیسی رفت."},{"book":"یوحنا","chapter":"11","verse":"30","text":"عیسی بیرون دهکده بود، در همان جایی که مارتا با او ملاقات کرده بود."},{"book":"یوحنا","chapter":"11","verse":"31","text":"یهودیانی که در خانه سعی می‌کردند مریم را دلداری دهند، وقتی دیدند که او با عجله از خانه بیرون می‌رود، تصور کردند به سر قبر می‌رود تا باز گریه کند. پس ایشان نیز به دنبال او رفتند."},{"book":"یوحنا","chapter":"11","verse":"32","text":"وقتی مریم نزد عیسی رسید، به پاهای او افتاد و گفت: «سرورم، اگر اینجا بودید، برادرم نمی‌مرد.»"},{"book":"یوحنا","chapter":"11","verse":"33","text":"وقتی عیسی دید که مریم گریه می‌کند و یهودیان نیز با او ماتم گرفته‌اند عمیقاً متأثر و پریشان گردید."},{"book":"یوحنا","chapter":"11","verse":"34","text":"او پرسید: «کجا او را دفن کرده‌اید؟» گفتند: «سرور ما، بیا و ببین.»"},{"book":"یوحنا","chapter":"11","verse":"35","text":"عیسی گریست."},{"book":"یوحنا","chapter":"11","verse":"36","text":"سران یهود به یکدیگر گفتند: «ببینید چقدر او را دوست می‌داشت.»"},{"book":"یوحنا","chapter":"11","verse":"37","text":"ولی بعضی می‌گفتند: «این مرد که چشمان کور را باز کرد، چرا نتوانست کاری کند که ایلعازر نمیرد؟»"},{"book":"یوحنا","chapter":"11","verse":"38","text":"باز عیسی به شدت متأثر شد. سرانجام به سر قبر رسیدند. قبر او غاری بود که سنگ بزرگی جلوی دهانه‌اش غلتانیده بودند."},{"book":"یوحنا","chapter":"11","verse":"39","text":"عیسی فرمود: «سنگ را به کنار بغلتانید!» ولی مارتا، خواهر ایلعازر گفت: «سرورم، حالا دیگر متعفن شده، چون چهار روز است که او را دفن کرده‌ایم.»"},{"book":"یوحنا","chapter":"11","verse":"40","text":"عیسی فرمود: «مگر نگفتم اگر ایمان داشته باشی، جلال خدا را خواهی دید؟»"},{"book":"یوحنا","chapter":"11","verse":"41","text":"پس سنگ را کنار زدند. آنگاه عیسی به آسمان نگاه کرد و فرمود: «پدر، شکر می‌کنم که دعای مرا شنیده‌ای."},{"book":"یوحنا","chapter":"11","verse":"42","text":"البته همیشه دعایم را می‌شنوی ولی این را به خاطر مردمی که اینجا هستند گفتم، تا ایمان آورند که تو مرا فرستاده‌ای.»"},{"book":"یوحنا","chapter":"11","verse":"43","text":"سپس با صدای بلند فرمود: «ایلعازر، بیرون بیا!»"},{"book":"یوحنا","chapter":"11","verse":"44","text":"ایلعازر از قبر بیرون آمد، در حالی که تمام بدنش در کفن پیچیده شده و پارچه‌ای سر و صورتش را پوشانده بود."},{"book":"یوحنا","chapter":"11","verse":"45","text":"بعضی از یهودیان که با مریم بودند و این معجزه را دیدند، به عیسی ایمان آوردند."},{"book":"یوحنا","chapter":"11","verse":"46","text":"ولی بعضی نیز نزد فریسیان رفته، واقعه را گزارش دادند."},{"book":"یوحنا","chapter":"11","verse":"47","text":"کاهنان اعظم و فریسیان بی‌درنگ جلسه‌ای تشکیل دادند تا به این موضوع رسیدگی کنند. ایشان به یکدیگر می‌گفتند: «چه کنیم؟ این شخص معجزات بسیاری انجام می‌دهد."},{"book":"یوحنا","chapter":"11","verse":"48","text":"اگر او را به حال خود بگذاریم، تمام این قوم به دنبال او خواهند رفت. آنگاه رومی‌ها به اینجا لشکرکشی کرده، معبد و قوم ما را از بین خواهند برد.»"},{"book":"یوحنا","chapter":"11","verse":"49","text":"یکی از ایشان به نام قیافا، که در آن سال کاهن اعظم بود، برخاست و گفت: «شما اصلاً متوجه موضوع نیستید."},{"book":"یوحنا","chapter":"11","verse":"50","text":"آیا درک نمی‌کنید که بهتر است یک نفر برای قوم بمیرد تا آن که همۀ قوم هلاک شوند.»"},{"book":"یوحنا","chapter":"11","verse":"51","text":"او این را از خود نگفت، بلکه چون در آن سال کاهن اعظم بود، به او الهام شد. او با این سخن، در واقع پیشگویی کرد که عیسی باید برای قوم یهود فدا شود،"},{"book":"یوحنا","chapter":"11","verse":"52","text":"و نه فقط برای قوم یهود، بلکه برای جمع کردن و متحد ساختن همهٔ فرزندان خدا که در سراسر دنیا پراکنده‌اند."},{"book":"یوحنا","chapter":"11","verse":"53","text":"از آن روز به بعد، سران قوم یهود توطئه چیدند تا عیسی را به قتل رسانند."},{"book":"یوحنا","chapter":"11","verse":"54","text":"عیسی از آن پس، دیگر در میان مردم آشکار نمی‌شد، بلکه با شاگردانش از اورشلیم به دهکدهٔ افرایم در نزدیکی بیابان رفت و در آنجا ماند."},{"book":"یوحنا","chapter":"11","verse":"55","text":"کم‌کم عید پِسَح که از روزهای مقدّس یهود بود نزدیک می‌شد. مردم از سراسر مملکت در اورشلیم جمع می‌شدند تا خود را برای شرکت در مراسم عید آماده کنند."},{"book":"یوحنا","chapter":"11","verse":"56","text":"در این میان، همه می‌خواستند عیسی را ببینند، و در معبد با کنجکاوی از یکدیگر می‌پرسیدند: «چه فکر می‌کنید؟ آیا عیسی برای شرکت در مراسم عید به اورشلیم خواهد آمد؟»"},{"book":"یوحنا","chapter":"11","verse":"57","text":"ولی از طرف دیگر کاهنان اعظم و فریسیان اعلام کرده بودند که هر که عیسی را ببیند، خبر دهد تا او را بگیرند."}]}