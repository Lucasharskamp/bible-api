{"data":[{"book":"Rom","chapter":"12","verse":"1","text":"Masikin ka malngei, Pathien inriengmuna lientak sika hin inbôlna ring le inthieng leh a khôktheiruo ni rangin nin takpum hah Pathien kôm pêk rangin nangni ki ngên ani. Maha nin biek rang lampui diktak chu ani."},{"book":"Rom","chapter":"12","verse":"2","text":"Hi rammuol omlam anghin om no ungla, Pathien lungdo asa le a khôktheiruo le asakipdir ngei hah nin riet minthâr theina rangin nin mulungrîl minthara omin hong tei ta roi."},{"book":"Rom","chapter":"12","verse":"3","text":"Pathien'n mi pêk moroina neinunpêk sika hin nangni ke ngên ani. Nin kâra tute rangâiinlut rai om no roi. Manêkin, Pathien'n mitin kôma taksônna a pêk angtakin intukpui chit mulungrîl pêl roi."},{"book":"Rom","chapter":"12","verse":"4","text":"12:4,5: 1 Kor 12:12Takpum inkhata amachang tamtak ei dônna ha amachangngei sintum hah aom chit."},{"book":"Rom","chapter":"12","verse":"5","text":"Ma angdênin, eini khom tamtak ni khom inla, Khrista leh takpum inkhat ei nia, ei rêngin takpum abâk anga ânzom chit ei ni."},{"book":"Rom","chapter":"12","verse":"6","text":"12:6-8: 1 Kor 12:4-11 Masikin Pathien moroina mi pêk angtaka hin manboia pêk adang dang ei chang chita. Pathien chongril rang anînchu ei taksônna dôn angtaka hin misîr ila."},{"book":"Rom","chapter":"12","verse":"7","text":"Sintho rang anînchu ei sinthona hin inpêk ngit ila, mi minchu rang anînchu minchu ngit ila."},{"book":"Rom","chapter":"12","verse":"8","text":"Mi mohôk rang anînchu mohôk ngit ila, neinun pêkpu'n phaltakin pêk senla, rachamneipu han takintâitakin tho senla, mi lungkhampu khomin râisântakin lungkham rese."},{"book":"Rom","chapter":"12","verse":"9","text":"Lungkhamna chu a rothol koploiin nirese. Asie hah mumâk ungla, asa ha chu mutu tit roi."},{"book":"Rom","chapter":"12","verse":"10","text":"Khristien sûngsuokrêng angin inkhat le inkhat inlungkham inlôm ungla, mirit inlômna minlang rang jôt tit roi."},{"book":"Rom","chapter":"12","verse":"11","text":"Sinthona lama ningsiet ungla, nin ratha minboi no roi. Mulungrîltakin Pumapa sin tho roi."},{"book":"Rom","chapter":"12","verse":"12","text":"Nin sabeina han nin râiminsân senla, intaknangei nin tuong khomin dier ungla, zora tina chubai tho ngâi roi."},{"book":"Rom","chapter":"12","verse":"13","text":"Nin Khristien champui ngei insamna nin neinun insan ungla, nin ina khuolmi mintung ngâi roi."},{"book":"Rom","chapter":"12","verse":"14","text":"An nuom nangni lo ngâi ngei hah khomaksâm loia satvur ngei rangin Pathien kôm ngên roi."},{"book":"Rom","chapter":"12","verse":"15","text":"A râisân ngei râiminsân pui ungla, a chap ngei chappui roi."},{"book":"Rom","chapter":"12","verse":"16","text":"12:16: Vârc 3:7 Mindon munkhatin om ungla, insong no roi rangâiinchîn mingei leh ruol inchang roi. Nin thetheiin avâr intum12:16: Mindon munkhatin om ungla; aninônchu rangâiinchîn mingei leh ruol inchang roi. no roi."},{"book":"Rom","chapter":"12","verse":"17","text":"Mingeiin nin chunga an sin minchâina hah sietna nanâkin thuon no roi. Mi murdi ranga asa hah tho rang pût roi."},{"book":"Rom","chapter":"12","verse":"18","text":"Mi murdi leh inngêia lêng theina rangin bôk ngit roi."},{"book":"Rom","chapter":"12","verse":"19","text":"12:19: Jôk 32:35 Ka malngei, phûba lâk tet no ungla, manêkin Pathien taksina han tho rese. Pathien lekhabu'n, “Phûba murdi chu keiman ka lâk rang ani, Keiman thuon ki tih, Pumapa'n a ti,” ati anghan."},{"book":"Rom","chapter":"12","verse":"20","text":"12:20: Vârc 25:21,22 Manêkin, Pathien lekhabu'n ati nôka, “Na râlngei an vonachâmin chu sâk rang pêk ngei inla, an tui ânrâlin chu an nêk rang pêk ngei roh, ha anghan no thôn chu ni min zak ngei ok rang ani.”"},{"book":"Rom","chapter":"12","verse":"21","text":"Sietnân motorin om nônla, manêkin nangman sietna hah motorin satnân zoiin om roh."}]}