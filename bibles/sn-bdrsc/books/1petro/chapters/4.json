{"data":[{"book":"1 Petro","chapter":"4","verse":"1","text":"Naizvozvo, sezvo Kristu akatambudzika mumuviri wake, nemiwo muzvishongedze nomurangariro iwoyo, nokuti uyo akatambudzika mumuviri wake akarega chivi."},{"book":"1 Petro","chapter":"4","verse":"2","text":"Nokuda kwaizvozvo, haagari upenyu hwake hwose hwapanyika pakuchiva kwavanhu kwakaipa, asi mukuda kwaMwari."},{"book":"1 Petro","chapter":"4","verse":"3","text":"Nokuti nguva yakapfuura yakaringana kare yamakapedza muchiita kuda kwavahedheni yamairarama muutere, kuchiva, kudhakwa, kutamba kwakaipa, kuraradza nokunamata zvifananidzo zvinonyangadza."},{"book":"1 Petro","chapter":"4","verse":"4","text":"Vanofunga kuti zvinoshamisa kuti imi hamuchapindi pamwe chete navo mukurarama kwokusazvidzora kwavo kuzhinji, uye vanokutukai kwazvo."},{"book":"1 Petro","chapter":"4","verse":"5","text":"Asi vachazvidavirira kuna iye akazvigadzirira kutonga vapenyu navakafa."},{"book":"1 Petro","chapter":"4","verse":"6","text":"Nokuti nokuda kwaizvozvi vhangeri rakaparidzwa kunyange nokuna vakafa, kuitira kuti vagotongwa nomutoo wavanhu nokuda kwenyama, asi vagorarama nomutoo waMwari nokuda kwomweya."},{"book":"1 Petro","chapter":"4","verse":"7","text":"Kuguma kwezvinhu zvose kwava pedyo. Naizvozvo ndangariro dzenyu ngadzichene uye muzvidzore kuti mugogona kunyengetera."},{"book":"1 Petro","chapter":"4","verse":"8","text":"Pamusoro paizvozvo zvose dananai norudo rukuru, nokuti rudo runofukidza zvivi zvizhinji."},{"book":"1 Petro","chapter":"4","verse":"9","text":"Muitirane rudo kuno mumwe nomumwe wenyu musinganyunyuti."},{"book":"1 Petro","chapter":"4","verse":"10","text":"Mumwe nomumwe ngaashandise chipo chaanacho kuti ashandire vamwe, akatendeka muutariri hwenyasha dzaMwari mukuwanda kwadzo."},{"book":"1 Petro","chapter":"4","verse":"11","text":"Kana munhu achitaura, ngaadaro somunhu anotaura mashoko chaiwo aMwari. Kana munhu achishumira, ngaazviite nesimba raanopiwa naMwari, kuitira kuti muzvinhu zvose Mwari arumbidzwe kubudikidza naJesu Kristu. Iye ngaave nokubwinya nesimba nokusingaperi-peri. Ameni."},{"book":"1 Petro","chapter":"4","verse":"12","text":"Vadikani, musashamiswa nokurwadza kwokutambudzika nemiedzo, sokunge chinhu chisingazivikanwi chaitika kwamuri."},{"book":"1 Petro","chapter":"4","verse":"13","text":"Asi farai kuti munogovana naKristu mumatambudziko, kuitira kuti mufare kwazvo pakuonekwa kwokubwinya kwake."},{"book":"1 Petro","chapter":"4","verse":"14","text":"Kana muchitukwa nokuda kwezita raKristu, makaropafadzwa, nokuti mweya wokubwinya nowaMwari unogara pamuri."},{"book":"1 Petro","chapter":"4","verse":"15","text":"Ngakurege kuva nomumwe wenyu achatambudzika, nemhaka yokuti imhondi, kana mbavha, kana kuti anoita zvimwe zvakaipa zvemhando ipi zvayo, kana kusarega zvavamwe."},{"book":"1 Petro","chapter":"4","verse":"16","text":"Kunyange zvakadaro, kana muchitambudzika somuKristu, musanyadziswa, asi rumbidzai Mwari nokuti mune zita iroro."},{"book":"1 Petro","chapter":"4","verse":"17","text":"Nokuti inguva yokuti kutonga kutange mumba maMwari; uye kana kuchitanga nesu, zvichazoveiko kuna vaya vasingateereri vhangeri raMwari?"},{"book":"1 Petro","chapter":"4","verse":"18","text":"Uye,"},{"book":"1 Petro","chapter":"4","verse":"19","text":"Saka zvino, vaya vanotambudzika nokuda kwaMwari vanofanira kuzviisa kuMusiki wavo akatendeka uye vagoramba vachiita zvakanaka."}]}