{"data":[{"book":"4 Mose","chapter":"17","verse":"1","text":"Afei, Awurade ka kyerɛɛ Mose sɛ,"},{"book":"4 Mose","chapter":"17","verse":"2","text":"“Ka kyerɛ Israelfoɔ no sɛ, abusua biara ɔdaanoni no ntwa poma na ɔntwerɛ ne din wɔ ho."},{"book":"4 Mose","chapter":"17","verse":"3","text":"Aaron din na wɔbɛtwerɛ agu Lewi abusuakuo poma no ho."},{"book":"4 Mose","chapter":"17","verse":"4","text":"Momfa mpoma yi ngu Ahyiaeɛ Ntomadan no mu ahyiaeɛm wɔ baabi a mehyia mo wɔ adaka no anim hɔ no."},{"book":"4 Mose","chapter":"17","verse":"5","text":"Menam mpoma yi so bɛkyerɛ onipa a mɛyi no no, na ne poma no ho bɛfefɛ! Ɛno akyi, anwiinwii a wɔnwiinwii tia wo no nyinaa to bɛtwa.”"},{"book":"4 Mose","chapter":"17","verse":"6","text":"Enti, Mose hyɛɛ saa mmara yi maa nnipa no maa ahemfo dumienu no a Aaron ka wɔn ho de wɔn mpoma brɛɛ no."},{"book":"4 Mose","chapter":"17","verse":"7","text":"Ɔde guu Awurade anim wɔ Adanseɛ Ntomadan no mu hɔ."},{"book":"4 Mose","chapter":"17","verse":"8","text":"Adeɛ kyeeɛ a ɔkɔɔ mu no, ɔhunuu sɛ Aaron poma a ɛwɔ hɔ ma Lewi abusuakuo no afefɛ ayɛ frɔmm, aso aba a ɛsensɛn so."},{"book":"4 Mose","chapter":"17","verse":"9","text":"Ɛberɛ a Mose de firii Awurade hɔ baeɛ sɛ ɔde rebɛkyerɛ nkurɔfoɔ no, wɔhunuiɛ no, wɔn ho dwirii wɔn. Afei, obiara gyee ne poma, gye Aaron nko."},{"book":"4 Mose","chapter":"17","verse":"10","text":"Awurade ka kyerɛɛ Mose sɛ ɔmfa Aaron poma no nto adaka no ho pɛɛ na ɔmfa nkae saa adɔnyɛ no. Na ɛsɛ sɛ ɔde ba bɛkyerɛ nnipa no bio na sɛ anwiinwii bi wɔ hɔ a ɛtia Aaron tumi a, ɛbɛsi amanehunu foforɔ a anka ɛbɛba nnipa no so no ano."},{"book":"4 Mose","chapter":"17","verse":"11","text":"Enti, Mose yɛɛ deɛ Awurade hyɛɛ no sɛ ɔnyɛ no."},{"book":"4 Mose","chapter":"17","verse":"12","text":"Nanso Israelfoɔ no kɔɔ so nwiinwiiɛ sɛ, “Yɛyɛ teaseawuo."},{"book":"4 Mose","chapter":"17","verse":"13","text":"Obiara a ɔbɛbɛn Awurade Ahyiaeɛ Ntomadan no ho no wu. Ɛsɛ sɛ yɛn nyinaa ase hye anaa?”"}]}