{"data":[{"book":"Hezekiel","chapter":"2","verse":"1","text":"Egblɔ nam be, “Ame vi, tso, nànɔ tsitre, eye maƒo nu na wò.”"},{"book":"Hezekiel","chapter":"2","verse":"2","text":"Esi wòƒo nu la, Gbɔgbɔ la ge ɖe menye, fɔm ɖe tsitre, eye mesee wònɔ nu ƒom nam."},{"book":"Hezekiel","chapter":"2","verse":"3","text":"Egblɔ be, “Ame vi, mele ɖowòm ɖe Israelviwo gbɔ, ɖe dukɔ dzeaglã aɖe si dze aglã ɖe ŋunye la gbɔ. Woawo kple wo fofowo dze aglã ɖe ŋunye va se ɖe egbeŋkeke sia dzi."},{"book":"Hezekiel","chapter":"2","verse":"4","text":"Ame siwo gbɔ mele ɖowòm ɖo la nye kɔlialiatɔwo kple tosesẽtɔwo. Gblɔ na wo be, ‘Nya si Aƒetɔ Yehowa gblɔ la nye esi."},{"book":"Hezekiel","chapter":"2","verse":"5","text":"Ne woɖo to wò alo womeɖo to wò o hã la, ame dzeaglãwo wonye, ke woanya be nyagblɔɖila nɔ yewo dome."},{"book":"Hezekiel","chapter":"2","verse":"6","text":"Eye wò la, ame vi, mègavɔ̃ woawo ŋutɔ loo alo woƒe nyawo o, togbɔ be dza kple aŋɔkawo ƒo xlã wò kpe ɖo, eye nèle ahɔ̃wo dome hã. Mègavɔ̃ nya si woagblɔ, eye mègana woado ŋɔdzi na wò o, togbɔ be wonye aglãdzelawo hã."},{"book":"Hezekiel","chapter":"2","verse":"7","text":"Ele be nàgblɔ nye nyawo na wo ne woɖo to loo alo gbe toɖoɖo, elabena aglãdzelawo wonye."},{"book":"Hezekiel","chapter":"2","verse":"8","text":"Ke wò la, ame vi, lé to ɖe nya si gblɔm mele na wò la ŋu. Mègadze aglã abe ame dzeaglã mawo ene o; ke nu me, eye nàɖu nu si matsɔ na wò.’ ”"},{"book":"Hezekiel","chapter":"2","verse":"9","text":"Mekpɔ nu, eye mekpɔ wodo asi aɖe ɖe gbɔnye. Agbalẽ aɖe le asi la me."},{"book":"Hezekiel","chapter":"2","verse":"10","text":"Wokekee ɖe nye ŋkume. Woŋlɔ konyifanyawo, vevesenyawo kple nublanuinyawo ɖe agbalẽ la ƒe akpa eveawo."}]}