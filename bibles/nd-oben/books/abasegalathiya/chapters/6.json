{"data":[{"book":"AbaseGalathiya","chapter":"6","verse":"1","text":"Bazalwane, nxa umuntu ethunjwe yisono esithile lina eliphila ngokoMoya kumele limbuyise kakuhle. Kodwa lizinanzelele ukuthi lani futhi lingalingwa."},{"book":"AbaseGalathiya","chapter":"6","verse":"2","text":"Thwalani imithwalo yomunye lomunye, ngalokho lizagcwalisa umthetho kaKhristu."},{"book":"AbaseGalathiya","chapter":"6","verse":"3","text":"Nxa umuntu ezitshaya ulutho yena engasilutho, uyazikhohlisa."},{"book":"AbaseGalathiya","chapter":"6","verse":"4","text":"Umuntu munye ngamunye kahlole izenzo zakhe. Ngalokho angaziqhenya, kungekho ukuziqathanisa lomunye,"},{"book":"AbaseGalathiya","chapter":"6","verse":"5","text":"ngoba lowo lalowo kumele athwale umthwalo wakhe."},{"book":"AbaseGalathiya","chapter":"6","verse":"6","text":"Loba ngubani othola ukufundiswa ngelizwi umele abelane zonke izinto ezinhle lalowo omfundisayo."},{"book":"AbaseGalathiya","chapter":"6","verse":"7","text":"Lingakhohliswa: UNkulunkulu kahlekwa. Umuntu uvuna lokho akuhlanyelayo."},{"book":"AbaseGalathiya","chapter":"6","verse":"8","text":"Lowo ohlanyela ukuthokozisa inyama yakhe, kuleyonyama uzavuna ukuchitheka; lowo ohlanyela ukuthokozisa uMoya, kuMoya uzavuna ukuphila okulaphakade."},{"book":"AbaseGalathiya","chapter":"6","verse":"9","text":"Kasingadinwa yikwenza okuhle ngoba ngesikhathi esifaneleyo sizavuna isivuno nxa singadeli."},{"book":"AbaseGalathiya","chapter":"6","verse":"10","text":"Ngakho-ke, njengokuba silethuba kasenzeni okulungileyo ebantwini bonke ikakhulu kulabo abangabemuli yabakholwayo."},{"book":"AbaseGalathiya","chapter":"6","verse":"11","text":"Khangelani ukuthi makhulu kanganani amabala engiwasebenzisayo lapho ngililobela ngesami isandla!"},{"book":"AbaseGalathiya","chapter":"6","verse":"12","text":"Labo abafuna ukubukwa enyameni bazama ukulincindezela ukuba lisoke. Isizatho sokuba benze lokhu yikuba babalekele ukuhlukuluzelwa isiphambano sikaKhristu kuphela."},{"book":"AbaseGalathiya","chapter":"6","verse":"13","text":"Lalabo abasokileyo kabawulaleli umthetho kodwa bafuna ukuba lisoke ukuze bazincome ngemizimba yenu."},{"book":"AbaseGalathiya","chapter":"6","verse":"14","text":"Mina kangingazincomi lanini ngaphandle kwangesiphambano seNkosi yethu uJesu Khristu, umhlaba wonke owabethelwa ngaso kimi, lami njalo emhlabeni."},{"book":"AbaseGalathiya","chapter":"6","verse":"15","text":"Ukusoka loba ukungasoki akutsho lutho; okuqakathekileyo yikudalwa kutsha."},{"book":"AbaseGalathiya","chapter":"6","verse":"16","text":"Ukuthula lesihawu kubo bonke abalandela umthetho lo, kanye laku-Israyeli kaNkulunkulu."},{"book":"AbaseGalathiya","chapter":"6","verse":"17","text":"Okokucina, akungabi lamuntu ongibangela uhlupho, ngoba emzimbeni wami ngilempawu zikaJesu."},{"book":"AbaseGalathiya","chapter":"6","verse":"18","text":"Umusa weNkosi yethu uJesu Khristu kawube lomoya wenu bazalwane. Ameni."}]}