{"data":[{"book":"2 Timothy","chapter":"4","verse":"1","text":"N bara i yamari Ala ya xɔri, n bara i yamari Ala xa Mixi Sugandixi Isa ya xɔri, naxan fama mixi ɲiɲɛe nun mixi faxaxie makiitide, naxan fama a xa mangɛya niini raminide,"},{"book":"2 Timothy","chapter":"4","verse":"2","text":"i xa Ala xa masenyi kawandi, i xa wakili tɛmui birin, i xa mixie matinxin, i xa mixie xa yunubie masen e bɛ, i xa e ralimaniya, i xa e xaran. I xa na birin naba diɲɛ kui."},{"book":"2 Timothy","chapter":"4","verse":"3","text":"Waxati na fafe mixie mu tinma xaranyi tinxinxi ra tɛmui naxɛ. E karamɔxɔ wuyaxi fenma nɛ, naxee masenyi mɔɔli nde tima naxan nafan e tuli ma."},{"book":"2 Timothy","chapter":"4","verse":"4","text":"E gbilenma nɛ nɔndi fɔxɔ ra, e fa e tuli mati kiinie ra."},{"book":"2 Timothy","chapter":"4","verse":"5","text":"Kɔnɔ i tan, i xa i yɛtɛ mataxasi fe birin kui, i xa i tunnabɛxi tɔɔrɛ kui, i xa Ala xa xibaaru fanyi rayensen, i xa i xa wali rakamali."},{"book":"2 Timothy","chapter":"4","verse":"6","text":"N tan ɲan bara findi sɛrɛxɛ ra Ala bɛ. A gbe mu luxi n xa taa masara."},{"book":"2 Timothy","chapter":"4","verse":"7","text":"N bara n ma gere fanyi so, n bara n ma ɲɛrɛ raɲɔn, n bara lu danxaniya kui."},{"book":"2 Timothy","chapter":"4","verse":"8","text":"Xunnakeli sare ragataxi n bɛ, naxan findixi tinxinyi ra Marigi kiitisa tinxinxi naxan fima n ma na lɔxɔɛ. N keren xa mu a ra, a na fima mixi birin nan ma, a fafe rafan naxee ma."},{"book":"2 Timothy","chapter":"4","verse":"9","text":"I xa kata fafe ra n yire mafuren mafuren,"},{"book":"2 Timothy","chapter":"4","verse":"10","text":"barima Demasi bara n nabɛɲin duniɲa fe xa fe ra, a siga Tɛsaloniki. Kiresen bara siga Galati, Tito bara siga Dalamatiya."},{"book":"2 Timothy","chapter":"4","verse":"11","text":"Luki gbansan nan na n sɛɛti ma. I xa fa Maraki ra, barima a nɔma n malide n ma wali kui a fanyi ra."},{"book":"2 Timothy","chapter":"4","verse":"12","text":"N bara Tikike xɛɛ Efɛsɛ."},{"book":"2 Timothy","chapter":"4","verse":"13","text":"I nɛ fama, i xa fa na xinbeli donma ra, n naxan luxi Tiroyasi, Karapo xɔnyi, a nun n ma bukie. Na sɛbɛli naxee tixi xuruse kiri ma, e tide gbo dangi birin na, i xa fa e fan na."},{"book":"2 Timothy","chapter":"4","verse":"14","text":"Alesandire xabui bara fe ɲaaxi gbegbe raba n na. Marigi fama a sare ragbilende a ma."},{"book":"2 Timothy","chapter":"4","verse":"15","text":"I xa i yɛtɛ ratanga a ma, barima a muxu xa kawandi matandi nɛ a ɲaaxi ra."},{"book":"2 Timothy","chapter":"4","verse":"16","text":"N to n yɛtɛ xunmafala kiiti banxi kui a singe, n malima yo mu nu na. Birin n nabolo nɛ. Ala xa diɲɛ e ma e fe naxan nabaxi."},{"book":"2 Timothy","chapter":"4","verse":"17","text":"Ala nan n malixi, a sɛnbɛ so n yi ra, alako n xa kawandi ti a fanyi ra si birin bɛ. Ala naxa n natanga yɛtɛ magaaxuxi ma."},{"book":"2 Timothy","chapter":"4","verse":"18","text":"Marigi man fama n natangade mixie xa wali kobi birin ma, a fa n nakisi, n xa so a xa mangɛya niini bun ma ariyanna. Matɔxɔɛ na Ala bɛ abadan."},{"book":"2 Timothy","chapter":"4","verse":"19","text":"Pirisila nun Akila xɛɛbu n bɛ, a nun Onesiforo xa denbaya."},{"book":"2 Timothy","chapter":"4","verse":"20","text":"Erasito bara lu Korinti. N bara Tirofimo lu Mileto, barima a mu nu yalanxi."},{"book":"2 Timothy","chapter":"4","verse":"21","text":"I xa kata fafe ra beenun ɲɛmɛ xa so. Ewubulo, Pudɛn, Linosi, Kelodiya, nun won ngaxakerenyi birin bara i xɛɛbu."},{"book":"2 Timothy","chapter":"4","verse":"22","text":"Marigi xa sabati i bɔɲɛ i, Ala xa hinnɛ wo birin na."}]}