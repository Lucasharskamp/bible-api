{"data":[{"book":"1 Kronikel","chapter":"27","verse":"1","text":"Aanei nia ingoo o nia dagi madahaanau, mo nia dagi madahaanau llauehe mo nadau gau aamua ala e dagi nia moomee o tenua. Di malama e dahi o di ngadau, di hagabuulinga e dahi ono daane e madalua maa haa mana (24,000) e hai nadau moomee i lala di tagi dauwa o di malama deelaa."},{"book":"1 Kronikel","chapter":"27","verse":"2-15","text":"Aanei i lala nia ingoo nia dagi ang gi di malama e dahi:"},{"book":"1 Kronikel","chapter":"27","verse":"16-22","text":"Aanei nia ingoo o digau ala e dagi nia madawaawa Israel:"},{"book":"1 Kronikel","chapter":"27","verse":"23","text":"Di King David digi hihi nia daangada i baahi i lala nia ngadau e madalua, idimaa di hagababa o Dimaadua bolo ia gaa hai nia daangada Israel gi dogologowaahee gadoo be nia heduu ala i di langi.27.23 Genesis 15.5; 22.17; 26.4"},{"book":"1 Kronikel","chapter":"27","verse":"24","text":"Joab, dela dono dinana go Zeruiah, gu daamada dana hihi tenua, malaa mee digi hagalawa ina dana hihi tenua. Dimaadua gu hagaduadua digau Israel, idimaa mai i di hihi tenua deenei. Malaa di hulu damana la digi hihi gi lodo nia beebaa oobidi King David.27.24 2 Samuel 24.1-15; 1 Kronikel 21.1-14"},{"book":"1 Kronikel","chapter":"27","verse":"25-31","text":"Aanei nia ingoo digau benebene nia goloo king:"},{"book":"1 Kronikel","chapter":"27","verse":"32","text":"Jonathan, tuaahina daane ni tamana di King David, tangada e dau e hagamaamaa di hai nia maanadu ge kabemee. Meemaa mo Jehiel, tama daane a Hachmoni ala di nau waawa moomee e kuulu nia dama daane di king."},{"book":"1 Kronikel","chapter":"27","verse":"33","text":"Ahitophel tangada hagamaamaa nia maanadu di king, gei Hushai tangada Archite go mee di hoo hagatenetene di king gei tangada hagamaamaa baahi gi nia haganoho."},{"book":"1 Kronikel","chapter":"27","verse":"34","text":"I muli di made o Ahitophel27.34 2 Samuel 17.23, Abiathar mo Jehoiada, tama daane a Benaiah, guu hai nia daangada hagamaamaa di king. Joab la go di tagi dauwa o digau dauwa di king."}]}