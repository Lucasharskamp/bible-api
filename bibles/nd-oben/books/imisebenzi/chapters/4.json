{"data":[{"book":"Imisebenzi","chapter":"4","verse":"1","text":"Abaphristi lomlawuli wabalindi bethempeli kanye lamaSadusi beza kuPhethro loJohane belokhu besakhuluma labantu."},{"book":"Imisebenzi","chapter":"4","verse":"2","text":"Bakhathazeka kakhulu ngoba abapostoli babefundisa abantu betshumayela ukuthi kuJesu kulokuvuka kwabafileyo."},{"book":"Imisebenzi","chapter":"4","verse":"3","text":"Babamba uPhethro loJohane, kwathi ngenxa yokuthi kwasekuntambama, babafaka entolongweni kwaze kwaba kusasa."},{"book":"Imisebenzi","chapter":"4","verse":"4","text":"Kodwa abanengi abalizwayo ilizwi bakholwa, inani lamadoda lakhula okungaba zinkulungwane ezinhlanu."},{"book":"Imisebenzi","chapter":"4","verse":"5","text":"Ngosuku olulandelayo ababusi, abadala, labafundisi bomthetho babuthana eJerusalema."},{"book":"Imisebenzi","chapter":"4","verse":"6","text":"U-Anasi umphristi omkhulu, uKhayifasi, uJohane, u-Alekizanda labanye abendlu yomphristi omkhulu."},{"book":"Imisebenzi","chapter":"4","verse":"7","text":"Bathi uPhethro loJohane balethwe, baqala ukubathonisa besithi, “Lokhu likwenze ngamandla bani kumbe ngaliphi ibizo na?”"},{"book":"Imisebenzi","chapter":"4","verse":"8","text":"UPhethro egcwele uMoya oNgcwele wathi kubo, “Babusi labadala babantu!"},{"book":"Imisebenzi","chapter":"4","verse":"9","text":"Nxa sibekwa umlandu lamuhla ngesenzo somusa owenzelwe indoda ebiyisigoga, besesibuzwa ukuthi isiliswe njani,"},{"book":"Imisebenzi","chapter":"4","verse":"10","text":"yazini lokhu, lina kanye labo bonke abantu bako-Israyeli; kungenxa yamandla kaJesu Khristu waseNazaretha elambethelayo kodwa uNkulunkulu wamvusa kwabafileyo, yiwo enza indoda le ime phambi kwenu isilile ngokupheleleyo."},{"book":"Imisebenzi","chapter":"4","verse":"11","text":"Yena uyilo"},{"book":"Imisebenzi","chapter":"4","verse":"12","text":"Kakho omunye okulensindiso kuye; phela kalikho elinye ibizo ngaphansi kwezulu elaphiwa abantu ukuthi sisindiswe ngalo.”"},{"book":"Imisebenzi","chapter":"4","verse":"13","text":"Bathi ngokubona isibindi sikaPhethro loJohane njalo benanzelela ukuthi ngabantu makhaza, ababengafundanga, batsha amathe, bakunanzelela ukuthi amadoda la ake aphila loJesu."},{"book":"Imisebenzi","chapter":"4","verse":"14","text":"Kodwa njengoba babeyibona indoda eyayisilisiwe imi khonapho labo, baswela ukuthi bangathini."},{"book":"Imisebenzi","chapter":"4","verse":"15","text":"Ngakho kwathiwa kabasuke emphakathini weSanihedrini, umphakathi wasala uhlanganisa amakhanda."},{"book":"Imisebenzi","chapter":"4","verse":"16","text":"Babuzana bathi, “Kambe senzeni ngamadoda la? Bonke abahlala eJerusalema bayakwazi ukuthi benze umangaliso obabazekayo, lathi asingeke sikulandule lokho."},{"book":"Imisebenzi","chapter":"4","verse":"17","text":"Kodwa ukuze into le siyimise ukuthi ingasabalali phakathi kwabantu, kasibaqonqoseleni ukuthi bangaphindi bakhulume lakubani ngebizo leli.”"},{"book":"Imisebenzi","chapter":"4","verse":"18","text":"Basebebabiza njalo, babalaya ukuthi bangaqali ukukhuluma loba ukufundisa ngebizo likaJesu."},{"book":"Imisebenzi","chapter":"4","verse":"19","text":"Kodwa uPhethro loJohane baphendula bathi, “Yikuphi okuqondileyo emehlweni kaNkulunkulu ukulalela lina kumbe ukulalela uNkulunkulu? Kwahluleleni lokho."},{"book":"Imisebenzi","chapter":"4","verse":"20","text":"Thina ngokwethu asingeke siyekele ukukhuluma ngalokho esikubonileyo lesikuzwileyo.”"},{"book":"Imisebenzi","chapter":"4","verse":"21","text":"Sebebaqonqosele njalo babakhulula. Baswela ukuthi babengabajezisa njani, ngoba abantu bonke babemdumisa uNkulunkulu ngalokho okwakwenzakele."},{"book":"Imisebenzi","chapter":"4","verse":"22","text":"Ngoba leyondoda eyasiliswa ngesimanga yayileminyaka engamatshumi amane ubudala."},{"book":"Imisebenzi","chapter":"4","verse":"23","text":"Ekukhululweni kwabo uPhethro loJohane babuyela ebantwini bakibo, bababikela konke okwakukhulunywe kibo ngabaphristi abakhulu labadala."},{"book":"Imisebenzi","chapter":"4","verse":"24","text":"Sebekuzwile lokhu, baphakamisa amazwi abo bonke bakhuleka kuNkulunkulu. Bathi, “Thixo Nkosi, wena wenza amazulu lomhlaba, lolwandle lakho konke okukuwo."},{"book":"Imisebenzi","chapter":"4","verse":"25","text":"Wena wakhuluma ngoMoya oNgcwele ngomlomo wenceku yakho, ubaba wethu uDavida wathi:"},{"book":"Imisebenzi","chapter":"4","verse":"26","text":"Amakhosi omhlaba ayahloma ajame"},{"book":"Imisebenzi","chapter":"4","verse":"27","text":"Ngempela uHerodi loPhontiyasi Philathu bahlangana labeZizwe kanye labantu bako-Israyeli baceba ngenceku yakho engcwele, uJesu owamgcobayo."},{"book":"Imisebenzi","chapter":"4","verse":"28","text":"Benza lokho okwakumiswe ngaphambilini ngamandla akho layintando yakho ukuthi kwakuzakwenzakala."},{"book":"Imisebenzi","chapter":"4","verse":"29","text":"Ngakho, Nkosi, zwana ukusonga kwabo, uphe izinceku zakho amandla ukuthi zilikhulume ilizwi lakho ngesibindi esikhulu."},{"book":"Imisebenzi","chapter":"4","verse":"30","text":"Yelula isandla sakho ukusilisa lokwenza imimangaliso lezimanga ngebizo lenceku yakho engcwele uJesu.”"},{"book":"Imisebenzi","chapter":"4","verse":"31","text":"Sebekhulekile, indawo ababekuyo yazamazama. Bonke bagcwaliswa ngoMoya oNgcwele, balikhuluma ngesibindi ilizwi likaNkulunkulu."},{"book":"Imisebenzi","chapter":"4","verse":"32","text":"Wonke amakholwa ayenhliziyo nye njalo engqondo nye. Kakho owathi okwakhe ngokwakhe yedwa kodwa babelana konke ababelakho."},{"book":"Imisebenzi","chapter":"4","verse":"33","text":"Abapostoli baqhubeka ukufakaza ngamandla amakhulu ngokuvuka kweNkosi uJesu kwabafileyo, bonke babusiseka kakhulu."},{"book":"Imisebenzi","chapter":"4","verse":"34","text":"Kakho owayeswela phakathi kwabo. Kwakusithi izikhathi ngezikhathi labo ababe leziqinti loba izindlu bazithengise balethe imali abathengise ngayo"},{"book":"Imisebenzi","chapter":"4","verse":"35","text":"bayethule ebapostolini, yabelwe loba ngubani ngokuswela kwakhe."},{"book":"Imisebenzi","chapter":"4","verse":"36","text":"UJosefa, umLevi waseSiphrasi, abapostoli ababembiza ngokuthi nguBhanabhasi (okutsho ukuthi, iNdodana yeNkuthazo),"},{"book":"Imisebenzi","chapter":"4","verse":"37","text":"wathengisa isivande sakhe waletha imali wayethula phambi kwabapostoli."}]}