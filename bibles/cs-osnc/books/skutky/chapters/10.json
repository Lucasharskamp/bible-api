{"data":[{"book":"Skutky","chapter":"10","verse":"1","text":"V Césareji žil římský setník Kornélius, který sloužil u takzvaného Italského pluku."},{"book":"Skutky","chapter":"10","verse":"2","text":"Tento voják s celou svojí rodinou uvěřil v jediného Boha. Podporoval chudé a pravidelně se modlíval."},{"book":"Skutky","chapter":"10","verse":"3","text":"Při odpolední modlitbě, která se konala ve tři hodiny, uviděl, jak k němu přichází Boží posel, a uslyšel oslovení: „Kornélie!“"},{"book":"Skutky","chapter":"10","verse":"4","text":"Setník na něj ustrašeně zíral a zeptal se: „Co tě ke mně přivádí, Pane?“ Anděl mu řekl: „Bůh slyší tvé modlitby a ví o tvé dobročinnosti."},{"book":"Skutky","chapter":"10","verse":"5","text":"Pošli své sluhy do Joppe a pozvi k sobě Šimona zvaného Petr."},{"book":"Skutky","chapter":"10","verse":"6","text":"Bydlí v domě koželuha Šimona u moře. Petr ti poví, co máš dělat.“"},{"book":"Skutky","chapter":"10","verse":"7","text":"Potom anděl odešel. Kornélius si hned zavolal dva ze svých sluhů a jednoho oddaného vojáka ze své stráže."},{"book":"Skutky","chapter":"10","verse":"8","text":"Vysvětlil jim, co se stalo, a poslal je do Joppe."},{"book":"Skutky","chapter":"10","verse":"9","text":"Druhého dne v poledne, když se Kornéliovi poslové blížili k městu, byl Petr na ploché střeše domu, aby se tu mohl v klidu modlit."},{"book":"Skutky","chapter":"10","verse":"10","text":"Dostal velký hlad, a zatímco mu připravovali jídlo, spatřil zvláštní vidění."},{"book":"Skutky","chapter":"10","verse":"11","text":"Jako by se nebe otevřelo a někdo k němu spouštěl plachtu uvázanou za čtyři rohy."},{"book":"Skutky","chapter":"10","verse":"12","text":"V té plachtě byla všelijaká zvířata, čtvernožci, plazi i ptáci."},{"book":"Skutky","chapter":"10","verse":"13","text":"Vtom uslyšel hlas: „Vstaň, Petře, zabíjej a jez!“"},{"book":"Skutky","chapter":"10","verse":"14","text":"Petr odpověděl: „Kdepak, Pane, zásadně nejím, co je podle tvého zákona nečisté.“"},{"book":"Skutky","chapter":"10","verse":"15","text":"Ale hlas se ozval znovu: „Neodtahuj se od toho, co Bůh pokládá za čisté!“"},{"book":"Skutky","chapter":"10","verse":"16","text":"Tak se to opakovalo třikrát a nakonec byla plachta vytažena do nebe."},{"book":"Skutky","chapter":"10","verse":"17","text":"Petr byl zaražený tím viděním a přemýšlel, co mu to má říci. Kornéliovi poslové mezitím nalezli dům Šimona koželuha a stáli před vraty."},{"book":"Skutky","chapter":"10","verse":"18","text":"Dotazovali se, zda tam bydlí Šimon zvaný též Petr."},{"book":"Skutky","chapter":"10","verse":"19","text":"Petrovi, který ještě přemýšlel o tom vidění, ujasnil Boží Duch: „Ti muži, co tě hledají, jsou sice pohané,"},{"book":"Skutky","chapter":"10","verse":"20","text":"ale ty sejdi dolů a bez rozpaků se vyprav s nimi. Já jsem je k tobě poslal.“"},{"book":"Skutky","chapter":"10","verse":"21","text":"Petr tedy sestoupil dolů a řekl jim: „To jsem já, koho hledáte. Proč jste přišli?“"},{"book":"Skutky","chapter":"10","verse":"22","text":"Odpověděli: „Posílá nás římský setník Kornélius, spravedlivý muž, který ctí Boha a má dobrou pověst mezi všemi Izraelci. Zjevil se mu totiž anděl a dal mu pokyn, aby tě pozval do svého domu a vyslechl tvoje poselství.“"},{"book":"Skutky","chapter":"10","verse":"23","text":"Petr uvedl ty muže dovnitř a oni u něho přenocovali."},{"book":"Skutky","chapter":"10","verse":"24","text":"Nazítří se Petr s několika bratřími z Joppe vypravil s nimi. Dalšího dne dorazili do Césareje, kde už je očekával Kornélius. K setkání s Petrem sezval své příbuzné a dobré přátele."},{"book":"Skutky","chapter":"10","verse":"25","text":"Když Petr vcházel do jeho domu, Kornélius mu vyšel naproti, klekl si před ním a hluboce se mu poklonil."},{"book":"Skutky","chapter":"10","verse":"26","text":"Petr ho však pozvedl se slovy: „Vstaň, já jsem také jen člověk.“"},{"book":"Skutky","chapter":"10","verse":"27","text":"A v přátelském rozhovoru šli spolu dovnitř, kde Petr uviděl to shromáždění."},{"book":"Skutky","chapter":"10","verse":"28","text":"Oslovil je: „Vy jistě víte, že jako žid bych sem neměl chodit a že máme zakázáno přátelit se s lidmi jiného původu. Ale Bůh mi ukázal, že nemám žádného člověka považovat za poskvrněného nebo nečistého."},{"book":"Skutky","chapter":"10","verse":"29","text":"Poslechl jsem proto bez rozpaků vašeho pozvání a tady mě máte. Jen chci vědět, proč jste mě pozvali.“"},{"book":"Skutky","chapter":"10","verse":"30","text":"Kornélius vysvětloval: „Před třemi dny jsem držel půst až do tří hodin a pak jsem se tady doma modlil. Najednou přede mnou stál muž v běloskvoucím rouchu"},{"book":"Skutky","chapter":"10","verse":"31","text":"a oslovil mne: ‚Kornélie, Bůh slyší tvé modlitby a ví o tvé dobročinnosti."},{"book":"Skutky","chapter":"10","verse":"32","text":"Pošli do Joppe a pozvi k sobě Šimona řečeného Petr. Bydlí u moře v domě koželuha Šimona. Má pro tebe důležité zprávy.‘"},{"book":"Skutky","chapter":"10","verse":"33","text":"Tak jsem tedy pro tebe hned poslal a jsem rád, žes mi vyhověl. Všichni, co jsme tady, věříme v jediného Boha a tvá slova přijmeme jako jeho vzkaz.“"},{"book":"Skutky","chapter":"10","verse":"34","text":"Petr k nim promluvil: „Teď jsem tedy přesvědčen, že Bůh nedělá mezi lidmi rozdílu"},{"book":"Skutky","chapter":"10","verse":"35","text":"a že je mu milý člověk z kteréhokoliv národa, když ho ctí a jedná správně."},{"book":"Skutky","chapter":"10","verse":"36","text":"Izraelcům svěřil své poselství, radostnou zprávu, že nastává věk smíření ve jménu Ježíše Krista, Pána všech."},{"book":"Skutky","chapter":"10","verse":"37","text":"Snad už víte, jaké události začaly v Galileji a pak se rozšířily i do Judska. Nejprve Jan hlásal pokání a křtil."},{"book":"Skutky","chapter":"10","verse":"38","text":"Potom Ježíše z Nazaretu vybavil Bůh zvláštní mocí a svatým Duchem. Všude, kam přišel, pomáhal a uzdravoval všechny, které sužoval ďábel. Bůh se k němu přiznával"},{"book":"Skutky","chapter":"10","verse":"39","text":"a my můžeme dosvědčit jeho činy v zemi Židů i v Jeruzalémě. A přesto ho tam popravili na kříži!"},{"book":"Skutky","chapter":"10","verse":"40","text":"Bůh však Ježíše třetího dne vzkřísil a my jsme se s ním opět setkávali."},{"book":"Skutky","chapter":"10","verse":"41","text":"Neukázal se všem lidem, ale jenom nám, které si vybral za svědky zmrtvýchvstání. Dokonce jsme s ním po jeho vzkříšení jedli a pili."},{"book":"Skutky","chapter":"10","verse":"42","text":"Dostali jsme příkaz, abychom všem hlásali a dosvědčovali, že toho Ježíše Bůh ustanovil soudcem nad živými i mrtvými."},{"book":"Skutky","chapter":"10","verse":"43","text":"Na něho se vztahují sliby, které vyřizovali proroci: každému, kdo v něho uvěří, odpustí Bůh hříchy.“"},{"book":"Skutky","chapter":"10","verse":"44","text":"Petr ještě nedomluvil a Duch svatý již sestoupil na všechny posluchače."},{"book":"Skutky","chapter":"10","verse":"45","text":"Petrovi průvodci, kteří byli židé obráceni ke Kristu, žasli, že dar Ducha svatého dostávají nyní i lidé pohanského původu."},{"book":"Skutky","chapter":"10","verse":"46","text":"Vždyť je slyšeli, jak mluví zvláštními jazyky a chválí Boha. Petr jim řekl:"},{"book":"Skutky","chapter":"10","verse":"47","text":"„Copak jim můžeme odepřít křest, když jim Bůh dal svého Ducha jako nám?“"},{"book":"Skutky","chapter":"10","verse":"48","text":"A dal pokyn, aby noví věřící byli pokřtěni ve jméno Ježíše Krista. Na jejich prosbu tam pak ještě několik dní zůstal."}]}