{"data":[{"book":"عَننَبِ عٍسٍكِيٍلِ","chapter":"45","verse":"1","text":"«وٌ نَ عِسِرَيِلَ بْشِ عِتَشُن عِسِرَيِلَ بْنسْييٍ مَ تّمُي نَشّ، وٌ شَ يِرٍ ندٍ رَفَتَ عَ شَتِ مَ عَلَتَلَ بّ، عَ شَ قِندِ عَ شَ يِرٍ سّنِيّنشِ رَ. نَ يِرٍ شَ كُيّ لَنمَ نْنفْن يَ وُلُ مْشْحّن نُن سُولِ نَن مَ، عَ شَ فبٌي لَن نْنفْن يَ وُلُ قُ مَ."},{"book":"عَننَبِ عٍسٍكِيٍلِ","chapter":"45","verse":"2","text":"نَ كُي، يِرٍ فبّتّ شَ مَنِيَ هْرْ مْبَنشِ تِمَ دّننَشّ. نَ شَ كُيّ لَنمَ نْنفْن يَ كّمّ سُولِ نَن مَ، عَ شَ فبٌي قَن لَن نْنفْن يَ كّمّ سُولِ مَ، نُن يِرٍ ندٍ نَشَن شَ تِلِنيِ نْنفْن يَ تٌنفٌ سُولِ لِمَ، نَ شَ لُ نَ رَبِلِنيِ."},{"book":"عَننَبِ عٍسٍكِيٍلِ","chapter":"45","verse":"3","text":"وٌ شَ عَلَتَلَ شَ هْرْ مْبَنشِ سّنِيّنشِ تِ نَ يِرٍ كُي، نَشَن شَ كُيّ نْنفْن يَ وُلُ مْشْحّن نُن سُولِ لِمَ، عَ عِفبٌي نْنفْن يَ وُلُ قُ."},{"book":"عَننَبِ عٍسٍكِيٍلِ","chapter":"45","verse":"4","text":"يِرٍ سّنِيّنشِ نَ عَ رَ، نَشَن بَمَ عِسِرَيِلَ بْشِ رَ سّرّشّدُبّيٍ بّ، نَشٍيٍ تِمَ عَلَتَلَ يَ عِ عَ شَ وَلِ رَبَقٍ رَ عَ شَ هْرْ مْبَنشِ كُي. عٍ شَ بَنشِيٍ قَن تِمَ نَا نّ عَلَتَلَ شَ يِرٍ سّنِيّنشِ سّيتِ مَ."},{"book":"عَننَبِ عٍسٍكِيٍلِ","chapter":"45","verse":"5","text":"نَ بْشِ نَشَن شَ كُيّ نْنفْن يَ وُلُ مْشْحّن نُن سُولِ لِمَ، نَشَن شَ فبٌي نْنفْن يَ وُلُ قُ لِمَ، نَ قِندِ مَ لٍوِ بْنسْي فبٍ نَن نَ، نَشٍيٍ وَلِمَ هْرْ مْبَنشِ كُي. عٍ سَبَتِدٍ نَن نَ كِ.»"},{"book":"عَننَبِ عٍسٍكِيٍلِ","chapter":"45","verse":"6","text":"«وٌ شَ يِرٍ فبّتّ مَنِيَ يِرٍ سّنِيّنشِ قّ مَ، نَشَن قِندِ مَ تَا فبٍ رَ. عَ شَ كُيَ نْنفْن يَ وُلُ مْشْحّن نُن سُولِ، عَ عِفبٌي نْنفْن يَ وُلُ سُولِ. عِسِرَيِلَ بْنسْي بِرِن فبٍ نَن نَ كِ.»"},{"book":"عَننَبِ عٍسٍكِيٍلِ","chapter":"45","verse":"7","text":"«عِسِرَيِلَ مَنفّ شَ بْشِ لُمَ نَ يِرٍ سّنِيّنشِ نُن تَا شَ بْشِ سّيتِيٍ نَن مَ سٌفٍتٍدٍ نُن سٌفٍفٌرٌدٍ مَبِرِ، هَن عِسِرَيِلَ بْنسْييٍ نَانِنيِيٍ رَ."},{"book":"عَننَبِ عٍسٍكِيٍلِ","chapter":"45","verse":"8","text":"نَ بْشِ قِندِ مَ عَ فبٍ نَن نَ. عَ هَيِ مُ نَ سْنْن عِسِرَيِلَ بْنسْييٍ تْورْقٍ مَ عٍ شَ بْشِ شَ قٍ رَ. عِسِرَيِلَ بْنسْي بِرِن شَ عٍ فبٍ سْتْ.»"},{"book":"عَننَبِ عٍسٍكِيٍلِ","chapter":"45","verse":"9","text":"«وٌ مَرِفِ عَلَتَلَ يِ نَن مَسٍنشِ؛ ‹عِسِرَيِلَ مَنفّيٍ، نَ شَ وٌ وَ سَ! وٌ نَشَ ﭑ مَ حَمَ تْورْ، وٌ نَشَ قٍ شْرْشْي رَبَ عٍ رَ! وٌ شَ بِرَ سّرِيّ نُن تِنشِنيِ قْشْ رَ! وٌ شَ بَ ﭑ مَ حَمَ كّ مُحَقٍ! وٌ مَرِفِ عَلَتَلَ شُي نَن نَ كِ.›»"},{"book":"عَننَبِ عٍسٍكِيٍلِ","chapter":"45","verse":"10","text":"«وٌ شَ مَنِيَسٍيٍ شَ كَمَلِ. وٌ شَ بُسَلِ شَ قِندِ بُسَلِ يَتِ نَن نَ. وٌ شَ قِقَ شَ قِندِ قِقَ يَتِ نَن نَ."},{"book":"عَننَبِ عٍسٍكِيٍلِ","chapter":"45","verse":"11","text":"نَ قِرِنيِيٍ شَ لَن، هَلِ كٍرٍن تٌ رَوَلِمَ سَنسِ شْرِ مَنِيَقٍ نَن نَ، بٌورٍ رَوَلِ تُرٍ مَنِيَقٍ رَ. نَ بُسَلِ نُن نَ قِقَ، عٍ بِرِن شَ مَنِيَسٍ ندٍ يَ قُ لِ عَ سّرِيّ كِ مَ."},{"book":"عَننَبِ عٍسٍكِيٍلِ","chapter":"45","verse":"12","text":"كْبِرِ كٌلٍ نَشَن شِلِ ‹سِكِلِ،› نَ شَ لَن مَنِيَسٍ ندٍ يَ مْشْحّن مَ، نَشَن شِلِ ‹فٍرَ.› سِكِلِ تٌنفٌ سٍننِ لَنشِ مَنِيَسٍ ندٍ نَن مَ، نَشَن شِلِ ‹مِنَ.›»"},{"book":"عَننَبِ عٍسٍكِيٍلِ","chapter":"45","verse":"13","text":"«وٌ شَ هَدِيَيٍ شَ قِندِ يِ سٍيٍ نَن نَ؛ مّنفِ مَنِيّ شْرِ كٌنبٌ يَ مْشْحّن كُي، وٌ شَ كٌنبٌ يَ سَشَن بَ عَ رَ، قُندٍنيِ مَنِيّ شْرِ كٌنبٌ يَ مْشْحّن كُي، وٌ شَ كٌنبٌ يَ سَشَن بَ عَ رَ،"},{"book":"عَننَبِ عٍسٍكِيٍلِ","chapter":"45","verse":"14","text":"تُرٍ قِقَ كٍرٍن كُي، وٌ شَ لِتِرِ قِرِن بَ عَ رَ قِقَ كٍرٍن قِندِ لِتِرِ كّمّ قِرِن لِتِرِ مْشْحّن نَن نَ،"},{"book":"عَننَبِ عٍسٍكِيٍلِ","chapter":"45","verse":"15","text":"يّشّي كّمّ قِرِن يَ مَ، وٌ شَ يّشّي كٍرٍن بَ عَ رَ عِسِرَيِلَ بْشِ قَنيِ بِرِن مَ. يِيٍ نَن بَمَ سَنسِ شْرِ سّرّشّيٍ رَ، سّرّشّ فَن دَاشِيٍ رَ، شَنُنتٍيَ سّرّشّيٍ رَ حَمَ شُنسَرٍ شَ قٍ رَ. وٌ مَرِفِ عَلَتَلَ شُي نَن نَ كِ."},{"book":"عَننَبِ عٍسٍكِيٍلِ","chapter":"45","verse":"16","text":"عِسِرَيِلَ حَمَ بِرِن شَ لُ نَ قٍ كُي عٍ شَ مَنفّ مَلِقٍ رَ."},{"book":"عَننَبِ عٍسٍكِيٍلِ","chapter":"45","verse":"17","text":"مَنفّ لَنمَ عَ شَ سّرّشّ فَن دَاشِيٍ نُن سَنسِ شْرِ نُن مِنسٍ سّرّشّيٍ بَ كِكٍ سَلِيٍ نُن مَلَبُي لْشْي سَلِ تّمُي. عَ مَن شَ يُنُبِ شَقَرِ سّرّشّيٍ، سَنسِ شْرِ هَدِيَيٍ، سّرّشّ فَن دَاشِيٍ، نُن شَنُنتٍيَ سّرّشّيٍ بَ عِسِرَيِلَ بْنسْي شُنسَرٍ شَ قٍ رَ.»"},{"book":"عَننَبِ عٍسٍكِيٍلِ","chapter":"45","verse":"18","text":"«وٌ مَرِفِ عَلَتَلَ يِ نَن مَسٍنشِ، عَ نَشّ، ‹كِكٍ سِنفٍ، شِ سِنفٍ، وٌ شَ تُورَ كٍرٍن بَ سّرّشّ رَ، لَنيُرُ يٌ مُ نَ نَشَن مَ، هْرْ مْبَنشِ رَ سّنِيّنقٍ رَ."},{"book":"عَننَبِ عٍسٍكِيٍلِ","chapter":"45","verse":"19","text":"سّرّشّدُبّ ندٍ شَ شُرُ سٍ وُلِ تٌنفٌ، نَشَن بَشِ يُنُبِ شَقَرِ شَ قٍ رَ، عَ عَ مَسٌ هْرْ مْبَنشِ سٌدٍ دّ سّيتِيٍ رَ، سّرّشّبَدٍ تُنشُي نَانِ رَ، عَ نُن هْرْ مْبَنشِ تّتّ سٌدٍ دّ سّيتِيٍ رَ."},{"book":"عَننَبِ عٍسٍكِيٍلِ","chapter":"45","verse":"20","text":"وٌ مَن شَ نَ رَبَ نَ كِكٍ شِ سٌلٌقٍرٍ ندٍ رَ، بَرِ مَ شَ مِشِ ندٍ بَرَ يُنُبِ رَبَ عَ مُ نَشَن كٌلٌن، نَ سّرّشّ هْرْ مْبَنشِ رَ سّنِيّنمَ نّ.›»"},{"book":"عَننَبِ عٍسٍكِيٍلِ","chapter":"45","verse":"21","text":"«كِكٍ سِنفٍ، شِ قُ نُن نَانِ ندٍ رَ، وٌ شَ سَيَمَلٍكّ دَنفِ سَلِ رَبَ شِ سٌلٌقٍرٍ بُن مَ. وٌ نَشَ تَامِ لّبِنِتَرٍ يٌ دٌن نَ تّمُي."},{"book":"عَننَبِ عٍسٍكِيٍلِ","chapter":"45","verse":"22","text":"نَ سَلِ لْشْي، مَنفّ شَ تُورَ كٍرٍن بَ يُنُبِ شَقَرِ سّرّشّ رَ عَ يّتّ بّ عَ نُن حَمَ بّ."},{"book":"عَننَبِ عٍسٍكِيٍلِ","chapter":"45","verse":"23","text":"نَ سَلِ شِ سٌلٌقٍرٍ بُن مَ لْشْ يٌ لْشْ، مَنفّ شَ تُورَ سٌلٌقٍرٍ بَ سّرّشّ فَن دَاشِ رَ، عَ نُن يّشّي كٌنتٌنيِ سٌلٌقٍرٍ لَنيُرُ يٌ مُ نَ نَشٍيٍ مَ. عَ مَن شَ سِكْتّ كٍرٍن بَ يُنُبِ شَقَرِ سّرّشّ رَ لْشْ يٌ لْشْ نَ شِ سٌلٌقٍرٍ بُن مَ."},{"book":"عَننَبِ عٍسٍكِيٍلِ","chapter":"45","verse":"24","text":"عَ مَن شَ سَنسِ شْرِ كٌنبٌ يَ سَشَن نُن تُرٍ لِتِرِ يَ نَانِ بَ سّرّشّ رَ نَ تُورَيٍ نُن نَ يّشّي كٌنتٌنيِيٍ بِرِن سّيتِ مَ.»"},{"book":"عَننَبِ عٍسٍكِيٍلِ","chapter":"45","verse":"25","text":"«نَ سَلِ وَشَتِ، نَ شِ سٌلٌقٍرٍ بُن مَ، عَ مَن شَ نَ مْولِ بَ سّرّشّ رَ يُنُبِ شَقَرِ سّرّشّيٍ سّيتِ مَ، عَ نُن سّرّشّ فَن دَاشِيٍ سّيتِ مَ، عَ نُن سَنسِ شْرِ نُن تُرٍ هَدِيَيٍ سّيتِ مَ. نَ سَلِ قْلْمَ كِكٍ سٌلٌقٍرٍ، شِ قُ نُن سُولِ ندٍ نَن نَ.»"}]}