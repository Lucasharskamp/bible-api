{"data":[{"book":"Ezechiel","chapter":"47","verse":"1","text":"Potom přivedl mne zase ke dveřím domu, a aj, vody vycházely od spodku prahu domu na východ; nebo přední strana domu k východu byla, a vody scházely pozpodu po pravé straně domu, po straně polední oltáře."},{"book":"Ezechiel","chapter":"47","verse":"2","text":"Odtud mne vyvedl cestou brány půlnoční, a obvedl mne cestou zevnitřní k bráně zevnitřní, cestou, kteráž patří k východu, a aj, vody vyplývaly po pravé straně."},{"book":"Ezechiel","chapter":"47","verse":"3","text":"Když pak vycházel ten muž k východu, v jehož rukou míra, i naměřil tisíc loket, a provedl mne skrze vodu, vodu do kůtků."},{"book":"Ezechiel","chapter":"47","verse":"4","text":"Potom naměřiv tisíc, provedl mne skrze vodu, vodu do kolenou; ještě naměřiv tisíc, provedl mne vodou do pasu."},{"book":"Ezechiel","chapter":"47","verse":"5","text":"Opět když naměřil tisíc, byl potok, kteréhož jsem nemohl přebřísti; nebo vyzdvihly se vody, vody, přes něž by se musilo plynouti, potok, kterýž by nemohl přebředen býti."},{"book":"Ezechiel","chapter":"47","verse":"6","text":"Tedy řekl mi: Viděl-lis, synu člověčí? I vedl mne, a posadil mne na břeh toho potoka."},{"book":"Ezechiel","chapter":"47","verse":"7","text":"Když jsem se pak obrátil, aj, na břehu toho potoka bylo dříví velmi veliké po obou stranách."},{"book":"Ezechiel","chapter":"47","verse":"8","text":"I řekl mi: Vody tyto vycházejí od Galilee první, a sstupujíce po rovině, vejdou do moře, a když do moře vpadnou, opraví se vody."},{"book":"Ezechiel","chapter":"47","verse":"9","text":"I stane se, že každý živočich, kterýž se plazí, všudy, kamžkoli přijdou potokové, ožive, a bude ryb velmi mnoho, proto že když přijdou tam tyto vody, očerstvějí, a živy budou všudy, kdežkoli dojde tento potok."},{"book":"Ezechiel","chapter":"47","verse":"10","text":"Stane se i to, že se postaví podlé něho rybáři od Engadi až do studnice Eglaim; budou tu rozstírány síti. Podlé rozličnosti své bude ryb jejich, jako ryb moře velikého, velmi mnoho."},{"book":"Ezechiel","chapter":"47","verse":"11","text":"Bahna a louže jeho, kteréž se neopraví, soli oddány budou."},{"book":"Ezechiel","chapter":"47","verse":"12","text":"Při potoku pak poroste na břehu jeho po obou stranách všelijaké dříví ovoce nesoucí, jehož list neprší, aniž ovoce jeho přestává, v měsících svých nese prvotiny; nebo vody jeho z svatyně vycházejí, protož ovoce jeho jest ku pokrmu, a lístí jeho k lékařství."},{"book":"Ezechiel","chapter":"47","verse":"13","text":"Takto praví Panovník Hospodin: Totoť jest obmezení, v němž sobě dědičně přivlastníte zemi po pokoleních Izraelských dvanácti; Jozefovi dva provazcové."},{"book":"Ezechiel","chapter":"47","verse":"14","text":"Dědičně, pravím, jí vládnouti budete, jeden rovně jako druhý, o níž přisáhl jsem, že ji dám otcům vašim. I připadne vám země tato v dědictví."},{"book":"Ezechiel","chapter":"47","verse":"15","text":"Toto jest tedy pomezí té země: K straně půlnoční od moře velikého cestou Chetlonu, kudyž se vchází do Sedad,"},{"book":"Ezechiel","chapter":"47","verse":"16","text":"Emat, Berota, Sibraim, kteříž jsou mezi pomezím Damašským, a mezi pomezím Emat, vsi prostřední, kteréž jsou při pomezí Chavrón."},{"book":"Ezechiel","chapter":"47","verse":"17","text":"A tak bude pomezí od moře Azar Enon, pomezí Damašek, a půlnoční strana na půlnoci, a pomezí Emat. A to jest strana půlnoční."},{"book":"Ezechiel","chapter":"47","verse":"18","text":"Strana pak východní mezi Chavrón a mezi Damaškem, a mezi Galád, a mezi zemí Izraelskou při Jordánu; od toho pomezí při moři východním měřiti budete. A toť jest strana východní."},{"book":"Ezechiel","chapter":"47","verse":"19","text":"Strana pak polední na poledne, od Támar až k vodám sváru v Kádes, od potoka až k moři velikému. A to jest strana polední na poledne."},{"book":"Ezechiel","chapter":"47","verse":"20","text":"Strana pak západní moře veliké, od pomezí až naproti, kudyž se vchází do Emat. Ta jest strana západní."},{"book":"Ezechiel","chapter":"47","verse":"21","text":"A tak rozdělíte zemi tuto sobě po pokoleních Izraelských."},{"book":"Ezechiel","chapter":"47","verse":"22","text":"I stane se, že když ji rozměříte, bude vám v dědictví i příchozím, kteříž by pohostinu byli mezi vámi, kteříž by zplodili syny mezi vámi; nebo budou vám jako tu zrodilí mezi syny Izraelskými, s vámiť ujmou dědictví mezi pokoleními Izraelskými."},{"book":"Ezechiel","chapter":"47","verse":"23","text":"Protož nechť jest v tom pokolení příchozí, u něhož pohostinu jest. Tu dědictví dáte jemu, praví Panovník Hospodin."}]}