{"data":[{"book":"Yohannis","chapter":"21","verse":"1","text":"Wantoota kanneen booddee Yesuus ammas galaana Xibeeriyaas biratti barattoota isaatti of mulʼise. Haalli inni ittiin of mulʼises akkana ture:"},{"book":"Yohannis","chapter":"21","verse":"2","text":"Simoon Phexros, Toomaas inni Didimoos jedhamu, Naatnaaʼel namichi Qaanaa Galiilaa, ilmaan Zabdewoosii fi barattoonni biraa lama walii wajjin turan."},{"book":"Yohannis","chapter":"21","verse":"3","text":"Simoon Phexrosis, “Ani qurxummii qabuu nan dhaqa” isaaniin jedhe; isaanis, “Nus si wajjin dhaqna” jedhaniin. Gad baʼaniis bidiruu yaabbatan; halkan sana garuu homaa hin qabne."},{"book":"Yohannis","chapter":"21","verse":"4","text":"Ganama bariidhaanis Yesuus qarqara galaanichaa irra dhaabachaa ture; barattoonni garuu akka inni Yesuus taʼe hin beekne."},{"book":"Yohannis","chapter":"21","verse":"5","text":"Innis isaan waamee, “Ijoolle, qurxummii tokko illee hin qabdanii?” jedhee gaafate."},{"book":"Yohannis","chapter":"21","verse":"6","text":"Innis, “Karaa mirga bidiruutiin kiyyoo gad darbadhaa; qurxummii ni argattuu” jedheen. Kanaafuu isaan kiyyoo sana gad darbatan; sababii baayʼina qurxummiitiifis kiyyoo sana harkisuu dadhaban."},{"book":"Yohannis","chapter":"21","verse":"7","text":"Barataan inni Yesuus isa jaallachaa ture sunis, “Inni Gooftaa dha!” jedhee Phexrositti hime. Kanaafuu Simoon Phexros yommuu “Inni Gooftaa dha” jechuu isaa dhagaʼetti waan marxoo isaa of irraa baasee tureef, marxoo isaa marxifatee bishaanitti gad utaale."},{"book":"Yohannis","chapter":"21","verse":"8","text":"Barattoonni kaan garuu waan qarqara galaanaa irraa dhundhuma dhibba lama caalaa hin fagaatiniif kiyyoo qurxummiin keessa guute sana harkisaa bidiruudhaan dhufan."},{"book":"Yohannis","chapter":"21","verse":"9","text":"Yommuu lafatti baʼanittis ibidda cilee kan qurxummiin irra jiruu fi buddeena achitti argan."},{"book":"Yohannis","chapter":"21","verse":"10","text":"Yesuusis, “Mee qurxummii amma qabdan irraa waa fidaa!” isaaniin jedhe."},{"book":"Yohannis","chapter":"21","verse":"11","text":"Simoon Phexrosis bidiruu sana yaabbatee kiyyoo qurxummiin gurguddaan 153 guute sana gara lafaatti harkise. Kiyyoon sunis qurxummii akkas baayʼattuun guutamu illee hin tarsaane."},{"book":"Yohannis","chapter":"21","verse":"12","text":"Yesuusis, “Kottaa ciree nyaadhaa!” isaaniin jedhe. Barattoota keessaas namni ija jabaatee, “Ati eenyu?” jedhee isa gaafate tokko iyyuu hin turre. Isaan akka inni Gooftaa taʼe beekaniiruutii."},{"book":"Yohannis","chapter":"21","verse":"13","text":"Yesuusis dhufee buddeena sana fuudhee isaaniif kenne; qurxummichas akkasuma godhe."},{"book":"Yohannis","chapter":"21","verse":"14","text":"Egaa Yesuus erga duʼaa kaafamee, kana wajjin yeroo sadaffaa barattoota isaatti mulʼate."},{"book":"Yohannis","chapter":"21","verse":"15","text":"Yesuus erga isaan ciree nyaatanii booddee Simʼoon Phexrosiin, “Yaa Simoon ilma Yohannis, ati warra kana caalaa na jaallattaa?” jedhe."},{"book":"Yohannis","chapter":"21","verse":"16","text":"Yesuus amma illee, “Yaa Simoon ilma Yohannis, ati na jaallattaa?” jedheen."},{"book":"Yohannis","chapter":"21","verse":"17","text":"Yeroo sadaffaas, “Yaa Simoon ilma Yohannis, ati na jaallattaa?” jedheen."},{"book":"Yohannis","chapter":"21","verse":"18","text":"Ani dhuguman, dhuguman sitti hima; ati yeroo dargaggeessa turtetti, ofuma keetiin mudhii kee hidhattee lafa barbaadde dhaqxa turte; yeroo dulloomtutti garuu harka kee ni diriirfatta; namni biraas mudhii kee siif hidhee lafa ati hin barbaannetti si geessa.”"},{"book":"Yohannis","chapter":"21","verse":"19","text":"Yesuusis akka Phexros duʼa akkamiitiin Waaqa ulfeessu argisiisuuf jedhee waan kana dubbate; ergasii, “Na duukaa buʼi” jedheen."},{"book":"Yohannis","chapter":"21","verse":"20","text":"Phexrosis garagalee utuu barataan inni Yesuus isa jaallatu sun isaan duukaa buʼuu arge. Barataan kunis isa yeroo irbaataatti qoma Yesuusiitti irkatee, “Yaa Gooftaa, inni dabarsee si kennu eenyu?” jedhe sanaa dha."},{"book":"Yohannis","chapter":"21","verse":"21","text":"Phexrosis yommuu isa argetti, “Yaa Gooftaa, namichi kun hoo?” jedhee Yesuusin gaafate."},{"book":"Yohannis","chapter":"21","verse":"22","text":"Yesuusis deebisee, “Hamma ani dhufutti akka inni jiraatu yoo fedhii koo taʼe, maaltu si dhibe? Ati na duukaa buʼi” jedheen."},{"book":"Yohannis","chapter":"21","verse":"23","text":"Kanaaf oduun, “Barataan kun hin duʼu” jedhu obboloota gidduutti odeeffame. Yesuus garuu, “Hamma ani dhufutti akka inni jiraatu yoo fedhii koo taʼe maaltu si dhibe?” jedhe malee, “Inni hin duʼu” hin jenne."},{"book":"Yohannis","chapter":"21","verse":"24","text":"Inni dubbii kana dhugaa baʼu, kan waan kanas barreesse barataadhuma kana. Akka dhuga baʼumsi isaa dhugaa taʼes nu beekna."},{"book":"Yohannis","chapter":"21","verse":"25","text":"Kana malees Yesuus waan biraa baayʼee hojjeteera. Utuu tokkoon tokkoon isaanii barreeffamanii jiraatanii silaa ani waan addunyaan mataan ishee iyyuu kitaabota barreeffaman sanaaf iddoo gaʼu qabdu hin seʼu."}]}