{"data":[{"book":"Ba-Ebre","chapter":"12","verse":"1","text":"Yango wana, lokola batatoli ebele bazingeli biso, tobwaka mikumba mpe masumu nyonso oyo ezali kozingela biso na bangambo nyonso mpe topota mbangu, na molende nyonso, kati na momekano oyo ezali liboso na biso."},{"book":"Ba-Ebre","chapter":"12","verse":"2","text":"Tika ete miso na biso etalaka kaka Yesu oyo azali Mobandisi mpe Mokokisi ya kondima ; pamba te, na esika ya esengo oyo ebongisama mpo na Ye, andimaki kokufa na ekulusu mpe koyoka soni makasi, mpe avandi sik’oyo na ngambo ya loboko ya mobali ya Kiti ya Bokonzi ya Nzambe."},{"book":"Ba-Ebre","chapter":"12","verse":"3","text":"Bokundolaka mozindo ya Ye oyo akangaki motema liboso ya basumuki oyo bazalaki konyokola Ye, mpo ete bobungisa te molende mpe mpiko na bino."},{"book":"Ba-Ebre","chapter":"12","verse":"4","text":"Na etumba na bino ya kotelemela masumu, nanu bobundi te kino kondima ata kokufa."},{"book":"Ba-Ebre","chapter":"12","verse":"5","text":"Mpe bobosani maloba nyonso ya malendisi oyo ayebisaki bino ndenge tata ayebisaka bana :"},{"book":"Ba-Ebre","chapter":"12","verse":"6","text":"Pamba te Nkolo apamelaka moto oyo Ye alingaka,"},{"book":"Ba-Ebre","chapter":"12","verse":"7","text":"Bokangaka motema liboso ya bapasi oyo Nzambe apesaka bino lokola etumbu, pamba te azwaka bino lokola bana na Ye. Boni, ezali solo na mwana oyo tata na ye apesaka ye etumbu te ?"},{"book":"Ba-Ebre","chapter":"12","verse":"8","text":"Soki bapesi bino etumbu te ndenge bana nyonso bazwaka, elingi koloba ete bozali bana bazanga tata, kasi bana ya ndako te."},{"book":"Ba-Ebre","chapter":"12","verse":"9","text":"Mpo ete biso nyonso tozalaki na batata ya mosuni, oyo bazalaki kopesa biso bitumbu, mpe tozalaki kaka kotosa bango, bongo mpo na nini te kotosa Tata ya milimo mpo ete tozwa bomoi ?"},{"book":"Ba-Ebre","chapter":"12","verse":"10","text":"Batata na biso bazalaki kopesa biso bitumbu mpo na mwa tango moke, ndenge mitema na bango ezalaki kolinga ; kasi Nzambe apesaka biso etumbu mpo na bolamu na biso, mpo ete tokoka kosangana na bosantu na Ye."},{"book":"Ba-Ebre","chapter":"12","verse":"11","text":"Moto moko te azalaka na esengo soki bapesi ye etumbu, pamba te epesaka mawa ; kasi sima na tango, etumbu ebotaka lokola mbuma, epai ya moto oyo bapesi yango : bomoi ya bosembo mpe ya kimia."},{"book":"Ba-Ebre","chapter":"12","verse":"12","text":"Yango wana, bolendisa maboko na bino, oyo ebandi kolemba mpe bokembisa mabolongo na bino, oyo ekomi kolenga."},{"book":"Ba-Ebre","chapter":"12","verse":"13","text":"Bosala banzela ya alima mpo na makolo na bino, mpo ete lokolo ya tengu-tengu elongwa te, kasi ebika nde."},{"book":"Ba-Ebre","chapter":"12","verse":"14","text":"Bolukaka kovanda na kimia elongo na bato nyonso mpe kotambola na bomoi ya bosantu, pamba te moko te akomona Nkolo soki azangi bosantu."},{"book":"Ba-Ebre","chapter":"12","verse":"15","text":"Bosenzelaka ete moto moko te azanga ngolu ya Nzambe ; bosenzelaka mpe ete mosisa moko te ya bololo ebotama mpo na kokotisa mobulu mpe kobebisa bomoi ya bato ebele kati na bino."},{"book":"Ba-Ebre","chapter":"12","verse":"16","text":"Bosenzelaka ete moto moko te atambola na bomoi ya pite to atiola Nzambe lokola Ezawu oyo atekaki bokulutu na ye likolo ya biloko ya kolia."},{"book":"Ba-Ebre","chapter":"12","verse":"17","text":"Boyebi malamu ete, na sima, tango alingaki kokitana na lipamboli kowuta na tata na ye, azangelaki yango, pamba te alongaki te kobongola mokano ya tata na ye atako asengaki lipamboli yango na kolela."},{"book":"Ba-Ebre","chapter":"12","verse":"18","text":"Bino, bopusani te, lokola bana ya Isalaele, pene ya ngomba oyo bakokaki kosimba mpe ezali kopela moto, pene ya lipata, pene ya molili makasi, pene ya mopepe makasi,"},{"book":"Ba-Ebre","chapter":"12","verse":"19","text":"pene ya lokito ya kelelo to mpe pene ya mongongo oyo ezali kobimisa maloba na lolenge ete bato oyo bayokaki maloba yango basengaki ete bayoka lisusu te ata liloba moko,"},{"book":"Ba-Ebre","chapter":"12","verse":"20","text":"pamba te babangaki mitindo oyo epesamaki : « Moto nyonso oyo akosimba ngomba, ezala soki ezali nyama, bakoboma ye to yango na mabanga. »"},{"book":"Ba-Ebre","chapter":"12","verse":"21","text":"Mpo na somo makasi ya makambo oyo amonaki, Moyize agangaki : « Nazali kolenga na somo ! »"},{"book":"Ba-Ebre","chapter":"12","verse":"22","text":"Kasi, bopusani nde pene ya ngomba Siona, pene ya Yelusalemi ya Likolo, engumba ya Nzambe na bomoi ; pene ya bankoto na bankoto ya ba-anjelu oyo basangani mpo na kosepela,"},{"book":"Ba-Ebre","chapter":"12","verse":"23","text":"pene ya lisanga ya bana liboso ya Nzambe, ba-oyo bakombo na bango ekomama kati na Likolo ; pene ya Nzambe, Mosambisi ya bato nyonso ; pene ya milimo ya bato ya sembo oyo Nzambe akomisaki bato ya kokoka ;"},{"book":"Ba-Ebre","chapter":"12","verse":"24","text":"pene ya Yesu, Moyokanisi ya Boyokani ya sika ; mpe pene ya makila na Ye, oyo esopanaki mpe egangaka koleka makila ya Abele."},{"book":"Ba-Ebre","chapter":"12","verse":"25","text":"Bosala penza keba ete boboya te koyoka Ye oyo alobaka ! Pamba te soki bato wana bazangaki te kozwa etumbu tango baboyaki koyoka Ye oyo azalaki kokebisa bango awa na mokili, ekozala ndenge nini mpo na biso soki toboyi koyoka Ye oyo akebisaka biso wuta na Likolo ?"},{"book":"Ba-Ebre","chapter":"12","verse":"26","text":"Ye oyo mongongo na Ye eningisaki mokili na tango ya kala apesi lelo elaka oyo : « Na mbala oyo lisusu, nakoningisa kaka mabele te, kasi nakoningisa mpe Likolo. »"},{"book":"Ba-Ebre","chapter":"12","verse":"27","text":"Maloba oyo « na mbala oyo lisusu » elakisi ete biloko oyo ekoki koningana elimwe mpo ete oyo eninganaka te etikala mpo na libela."},{"book":"Ba-Ebre","chapter":"12","verse":"28","text":"Yango wana, lokola tozali kozwa Bokonzi oyo eninganaka te, tozongisaka matondi mpe tosalelaka Nzambe na lolenge oyo esepelisaka Ye : na botosi mpe na kobanga."},{"book":"Ba-Ebre","chapter":"12","verse":"29","text":"Pamba te Nzambe na biso azali moto oyo ezikisaka."}]}