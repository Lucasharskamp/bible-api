{"data":[{"book":"1 Zon","chapter":"1","verse":"1","text":"Nza Fhe Bakɨme bun nzuav khaŋ nzuai guma, “Ana Fhe Bakɨme zazera mbara muuŋgiap ki bɨɨŋbɨɨŋ ndi ndɨɨi kameŋ ma.” Ana maaŋ nzuai guma, ana fhum guarara ki guma ma. Nza ana buni mbararav, nza vhɨra wari won rɨmgira ana gangi. Nza ana garav, nza vhɨra ana fhavar suirigi."},{"book":"1 Zon","chapter":"1","verse":"2","text":"1.2: Zo 1.14; 21.24; FG 2.32; Ro 16.26Mba guma, ana nzan han zergim, nza ana gangiap, ana bun nzuai. Nza kha bun nde nzuai guma, ana zazera mbara muuŋgiap ki bɨɨŋbɨɨŋ ndi ndɨɨi guma ma. Mba guma ana fhum Fhe Bakɨme han Hevenan kegap, kɨrar hɨgim, nza ana gangiap ana bun nde nzuai."},{"book":"1 Zon","chapter":"1","verse":"3","text":"1.3: Zo 17.21; FG 4.20; 1 Ko 1.9; 1 Zo 2.24Nza ana gangiap, ana nzuai buni mbararagiap, nta bun nde nzuai, nde vhɨra nza phorgɨv ndava bavira kɨrga. Nza Fhe Bakɨme phorgap ndava bavira kav, nza vhɨra ana Kam Zisas Krais, phorgap ndava bavira ki."},{"book":"1 Zon","chapter":"1","verse":"4","text":"1.4: Zo 15.11; 16.24; 2 Zo 1.12Nza kha buni kherav, nta bun nde nzuai, nde nza phorgɨp, nza guigira ndikndiga mbatɨgar muunga."},{"book":"1 Zon","chapter":"1","verse":"5","text":"Nza ana suaŋgi buni, nza nta mbararagiap, nta bun nde nzuai. Mba buni khaŋ nzuai, Fhe Bakɨme, ana vhava ŋaara bakɨme fara muuŋgim, bigɨna mpɨga thueŋ anan ki fhu."},{"book":"1 Zon","chapter":"1","verse":"6","text":"1.6: 2 Ko 6.14; 1 Zo 2.4Nza maaŋ muuŋgip khaŋ suanga, “Gu ana phorga ndava bavira ki.” Nza maaŋ suaŋv, nza ndava vura tɨvi khɨgɨra kɨrga, nza gɨngɨnara ki. Nza nzuai kameŋ, ne guigi kameŋ ma. Nza guigira buni guari zɨn vui fhuvara."},{"book":"1 Zon","chapter":"1","verse":"7","text":"1.7: Ais 2.5; Zo 3.21; Ef 1.7; Hi 9.14; 1 Pi 1.19; VB 1.5; 7.14Zisas, ana vhava ŋaarar ki. Nza maaŋ muuŋgip vhava ŋaarar kɨrga, nzan tɨvi vhɨra ŋgarav kɨrga, nza vhɨra ana fara muuŋgiap vhava ŋaarar ki. Nza vhɨra Fhe Bakɨme zɨn vui gumgi gu mbigi phorga ndava bavira ki. Nza wari tɨgɨp ndava bavira kɨrga, anan Kama Zisas Krais vɨzɨn, nza mbui tɨvi mbatɨgi ruai, nza ŋgarav ki."},{"book":"1 Zon","chapter":"1","verse":"8","text":"Nza maaŋ muuŋgip khaŋ suanga, “Nza tɨvi mbatɨgi ga mbui fhu.” Nza maaŋ nzuai, nza nduarira wari ga shɨkshɨgi, buni guari nzan ndavi vherir ki fhuvara."},{"book":"1 Zon","chapter":"1","verse":"9","text":"1.9: Sng 51.2; Snd 28.13; 1 Zo 1.7Nza mba suambarar muuŋ thav, nza wari wo muuŋgi tɨvi mbatɨgi bun suanga, Fhe Bakɨme muun za suaŋgi kameŋ, ana mba tɨvar nzan muunga. Ana tɨvar vhuuŋra nzan muuŋv, nza fhum muuŋgi tɨvi mbatɨgi, ana za nta vhɨzgip, nta ndɨkndɨk ŋangirga. Ana nta ndɨkndɨk ŋangip, nzan kurarim, nza ŋgararga."},{"book":"1 Zon","chapter":"1","verse":"10","text":"1.10: 1 Zo 1.8Nza maaŋ muuŋgip khaŋ suanga, “Gu tɨva mbatɨga thueŋ muuŋgi fhu.” Nza mba suambara mbui, nza khaŋ Fhe Bakɨme nzuai, ana guiguigi guma ma. Nza mba suambara mbui, Fhe Bakɨme buni vhuuiŋ nza ndavi vherir ki fhuvara. 1.10 Fhe Bakɨme buni vhuuiŋ ki gavar ŋanin vhɨrvera kha kameŋ ki. Kha nuianan ki gumgi gu mbigi, mbe za tɨvi mbatɨgi ga muuŋgi. Buk Song 16.3 ganɨv, Aisaia 53.6 ganɨv, 64.6 ganɨri."}]}