{"data":[{"book":"اشعیا","chapter":"7","verse":"1","text":"در زمانی که آحاز (پسر یوتام و نوهٔ عزیا) بر یهودا سلطنت می‌کرد، رصین، پادشاه سوریه و فقح (پسر رملیا)، پادشاه اسرائیل به اورشلیم حمله کردند، ولی نتوانستند آن را تصرف کنند."},{"book":"اشعیا","chapter":"7","verse":"2","text":"وقتی به خاندان داوود خبر رسید که سوریه و اسرائیل با هم متحد شده‌اند تا با یهودا بجنگند، دل پادشاه یهودا و قوم او از ترس لرزید، همان‌طور که درختان جنگل در برابر طوفان می‌لرزند."},{"book":"اشعیا","chapter":"7","verse":"3","text":"سپس خداوند به اشعیا فرمود: «تو با پسرت شاریاشوب7‏:3 شاریاشوب. این نام به زبان عبری به معنی «باقیماندگانی باز خواهند گشت» می‌باشد. به دیدن آحاز پادشاه برو. او را در جاده‌ای که رختشویها در آن کار می‌کنند، در انتهای قنات حوض بالایی پیدا خواهی کرد."},{"book":"اشعیا","chapter":"7","verse":"4","text":"به او بگو که نگران نباشد، فقط آماده باشد و آرام بنشیند. آتش خشم رصین پادشاه سوریه و فقح پسر رملیا مانند دودی است که از دو تکه هیزم بلند می‌شود؛ بگو از آنها نترسد."},{"book":"اشعیا","chapter":"7","verse":"5","text":"بله، پادشاهان سوریه و اسرائیل بر ضد یهودا با هم تبانی کرده، می‌گویند:"},{"book":"اشعیا","chapter":"7","verse":"6","text":"”بیایید به یهودا لشکرکشی کنیم و مردمانش را به وحشت اندازیم و آن را تسخیر کرده، پسر طبئیل را بر تخت پادشاهی بنشانیم.“"},{"book":"اشعیا","chapter":"7","verse":"7","text":"«اما من که خداوند هستم می‌گویم که این نقشه عملی نخواهد شد،"},{"book":"اشعیا","chapter":"7","verse":"8-9","text":"زیرا قدرت سوریه محدود است به پایتختش دمشق و قدرت دمشق نیز محدود است به پادشاهش رصین. همچنین اسرائیل نیز قدرتی بیش از پایتختش سامره و سامره نیز قدرتی بیش از پادشاهش فقح ندارد. بدانید که پادشاهی اسرائیل در عرض شصت و پنج سال از بین خواهد رفت. آیا این را باور می‌کنید؟ اگر سخنان مرا باور نکنید شما نیز از بین خواهید رفت.»"},{"book":"اشعیا","chapter":"7","verse":"10","text":"سپس خداوند پیام دیگری برای آحاز پادشاه فرستاد:"},{"book":"اشعیا","chapter":"7","verse":"11","text":"«ای آحاز، از من علامتی بخواه تا مطمئن شوی که دشمنانت را شکست خواهم داد. هر علامتی که بخواهی، چه در زمین باشد چه در آسمان، برایت انجام خواهد شد.»"},{"book":"اشعیا","chapter":"7","verse":"12","text":"اما پادشاه قبول نکرد و گفت: «این کار را نخواهم کرد و خداوند را امتحان نخواهم نمود.»"},{"book":"اشعیا","chapter":"7","verse":"13","text":"پس اشعیا گفت: «ای خاندان داوود، آیا این کافی نیست که مردم را از خود بیزار کرده‌اید؟ اینک می‌خواهید خدای مرا نیز از خود بیزار کنید؟"},{"book":"اشعیا","chapter":"7","verse":"14","text":"حال که چنین است خداوند خودش علامتی به شما خواهد داد. آن علامت این است که باکره آبستن شده، پسری به دنیا خواهد آورد و نامش را عمانوئیل7‏:14 به زبان عبری عمانوئیل یعنی «خدا با ما است». خواهد گذاشت."},{"book":"اشعیا","chapter":"7","verse":"15-16","text":"قبل از اینکه این پسر از شیر گرفته شود و خوب و بد را تشخیص دهد، سرزمین این دو پادشاه که اینقدر از آنها وحشت دارید، متروک خواهد شد."},{"book":"اشعیا","chapter":"7","verse":"17","text":"«اما پس از آن خداوند، تو و قومت و خاندانت را به آنچنان بلایی دچار خواهد ساخت که از زمانی که پادشاهی سلیمان به دو مملکت اسرائیل و یهودا تقسیم شد، تاکنون نظیرش دیده نشده است. بله، او پادشاه آشور را به سرزمینت خواهد فرستاد.»"},{"book":"اشعیا","chapter":"7","verse":"18","text":"خداوند سپاهیان مصر را فرا خواهد خواند و آنها مانند مگس بر شما هجوم خواهند آورد و سربازان آشور را احضار خواهد کرد و ایشان مثل زنبور بر سر شما خواهند ریخت."},{"book":"اشعیا","chapter":"7","verse":"19","text":"آنها در دسته‌های بزرگ آمده، در سراسر مملکتتان پخش خواهند شد. آنها نه فقط در زمینهای حاصلخیزتان ساکن خواهند گردید، بلکه حتی دره‌های بایر، غارها و زمینهای پر از خار را نیز اشغال خواهند کرد."},{"book":"اشعیا","chapter":"7","verse":"20","text":"در آن روز، خداوند تیغی از ماورای رود فرات اجیر خواهد کرد، یعنی پادشاه آشور را، تا به‌وسیلۀ او هر چه را که دارید بتراشد: سرزمینتان، محصولاتتان و مردمانتان.7‏:20 عبری: «بتراشد: موی سر، موی پاها و ریش»."},{"book":"اشعیا","chapter":"7","verse":"21-22","text":"«پس از این غارت و کشتار، تمام سرزمینتان به چراگاه تبدیل خواهد شد. همهٔ گله‌ها و رمه‌ها از بین خواهند رفت. کسی بیش از یک گاو و دو گوسفند نخواهد داشت. ولی فراوانی چراگاه باعث خواهد شد که شیر زیاد شود. کسانی که در این سرزمین باقی مانده باشند خوراکشان کره و عسل صحرائی خواهد بود."},{"book":"اشعیا","chapter":"7","verse":"23","text":"در آن زمان تاکستانهای آباد و پرثمر به زمینهای بایر و پر از خار تبدیل خواهند شد."},{"book":"اشعیا","chapter":"7","verse":"24","text":"مردم با تیر و کمان از آنجا عبور خواهند کرد، زیرا تمام زمین به صحرای حیوانات وحشی تبدیل خواهد شد."},{"book":"اشعیا","chapter":"7","verse":"25","text":"دیگر کسی به دامنهٔ تپه‌ها که زمانی آباد بودند نخواهد رفت، چون این تپه‌ها را خار و خس خواهد پوشاند و فقط گاوان و گوسفندان در آنجا خواهند چرید.»"}]}