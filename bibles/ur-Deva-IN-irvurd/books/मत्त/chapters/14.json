{"data":[{"book":"मत्त","chapter":"14","verse":"1","text":"उस वक़्त चौथाई मुल्क के हाकिम हेरोदेस ने ईसा की शोहरत सुनी।"},{"book":"मत्त","chapter":"14","verse":"2","text":"और अपने ख़ादिमों से कहा “ये यूहन्ना बपतिस्मा देनेवाला है वो मुर्दों में से जी उठा है; इसलिए उससे ये मोजिज़े ज़ाहिर होते हैं।”"},{"book":"मत्त","chapter":"14","verse":"3","text":"क्यूँकि हेरोदेस ने अपने भाई फ़िलिप्पुस की बीवी हेरोदियास की वजह से यूहन्ना को पकड़ कर बाँधा और क़ैद खाने में डाल दिया था।"},{"book":"मत्त","chapter":"14","verse":"4","text":"क्यूँकि यूहन्ना ने उससे कहा था कि इसका रखना तुझे जायज़ नहीं।"},{"book":"मत्त","chapter":"14","verse":"5","text":"और वो हर चन्द उसे क़त्ल करना चाहता था, मगर आम लोगों से डरता था क्यूँकि वो उसे नबी मानते थे।"},{"book":"मत्त","chapter":"14","verse":"6","text":"लेकिन जब हेरोदेस की साल गिरह हुई तो हेरोदियास की बेटी ने महफ़िल में नाच कर हेरोदेस को ख़ुश किया।"},{"book":"मत्त","chapter":"14","verse":"7","text":"इस पर उसने क़सम खाकर उससे वा'दा किया “जो कुछ तू माँगेगी तुझे दूँगा।”"},{"book":"मत्त","chapter":"14","verse":"8","text":"उसने अपनी माँ के सिखाने से कहा, “मुझे यूहन्ना बपतिस्मा देने वाले का सिर थाल में यहीं मँगवा दे।”"},{"book":"मत्त","chapter":"14","verse":"9","text":"बादशाह ग़मगीन हुआ; मगर अपनी क़समों और मेहमानों की वजह से उसने हुक्म दिया कि दे दिया जाए।"},{"book":"मत्त","chapter":"14","verse":"10","text":"और आदमी भेज कर क़ैद खाने में यूहन्ना का सिर कटवा दिया।"},{"book":"मत्त","chapter":"14","verse":"11","text":"और उस का सिर थाल में लाया गया और लड़की को दिया गया; और वो उसे अपनी माँ के पास ले गई।"},{"book":"मत्त","chapter":"14","verse":"12","text":"और उसके शागिर्दों ने आकर लाश उठाई और उसे दफ़्न कर दिया, और जा कर ईसा को ख़बर दी।"},{"book":"मत्त","chapter":"14","verse":"13","text":"जब ईसा ने ये सुना तो वहाँ से नाव पर अलग किसी वीरान जगह को रवाना हुआ और लोग ये सुनकर शहर — शहर से पैदल उसके पीछे गए।"},{"book":"मत्त","chapter":"14","verse":"14","text":"उसने उतर कर बड़ी भीड़ देखी और उसे उन पर तरस आया; और उसने उनके बीमारों को अच्छा कर दिया।"},{"book":"मत्त","chapter":"14","verse":"15","text":"जब शाम हुई तो शागिर्द उसके पास आकर कहने लगे “जगह वीरान है और वक़्त गुज़र गया है लोगों को रुख़्सत कर दे ताकि गाँव में जाकर अपने लिए खाना ख़रीद लें।”"},{"book":"मत्त","chapter":"14","verse":"16","text":"ईसा ने उनसे कहा, “इन्हें जाने की ज़रूरत नहीं, तुम ही इनको खाने को दो।”"},{"book":"मत्त","chapter":"14","verse":"17","text":"उन्होंने उससे कहा “यहाँ हमारे पास पाँच रोटियाँ और दो मछलियों के सिवा और कुछ नहीं।”"},{"book":"मत्त","chapter":"14","verse":"18","text":"उसने कहा “वो यहाँ मेरे पास ले आओ,”"},{"book":"मत्त","chapter":"14","verse":"19","text":"और उसने लोगों को घास पर बैठने का हुक्म दिया। फिर उस ने वो पाँच रोटियों और दो मछलियाँ लीं और आसमान की तरफ़ देख कर बर्क़त दी और रोटियाँ तोड़ कर शागिर्दों को दीं और शागिर्दों ने लोगों को।"},{"book":"मत्त","chapter":"14","verse":"20","text":"और सब खाकर सेर हो गए; और उन्होंने बिना इस्तेमाल बचे हुए खाने से भरी हुई बारह टोकरियाँ उठाईं।"},{"book":"मत्त","chapter":"14","verse":"21","text":"और खानेवाले औरतों और बच्चों के सिवा पाँच हज़ार मर्द के क़रीब थे।"},{"book":"मत्त","chapter":"14","verse":"22","text":"और उसने फ़ौरन शागिर्दों को मजबूर किया कि नाव में सवार होकर उससे पहले पार चले जाएँ जब तक वो लोगों को रुख़्सत करे।"},{"book":"मत्त","chapter":"14","verse":"23","text":"और लोगों को रुख़्सत करके तन्हा दुआ करने के लिए पहाड़ पर चढ़ गया; और जब शाम हुई तो वहाँ अकेला था।"},{"book":"मत्त","chapter":"14","verse":"24","text":"मगर नाव उस वक़्त झील के बीच में थी और लहरों से डगमगा रही थी; क्यूँकि हवा मुख़ालिफ़ थी।"},{"book":"मत्त","chapter":"14","verse":"25","text":"और वो रात के चौथे पहर झील पर चलता हुआ उनके पास आया।"},{"book":"मत्त","chapter":"14","verse":"26","text":"शागिर्द उसे झील पर चलते हुए देखकर घबरा गए और कहने लगे “भूत है,” और डर कर चिल्ला उठे।"},{"book":"मत्त","chapter":"14","verse":"27","text":"ईसा ने फ़ौरन उन से कहा “इत्मीनान रख्खो! मैं हूँ। डरो मत।”"},{"book":"मत्त","chapter":"14","verse":"28","text":"पतरस ने उससे जवाब में कहा “ऐ ख़ुदावन्द, अगर तू है तो मुझे हुक्म दे कि पानी पर चलकर तेरे पास आऊँ।”"},{"book":"मत्त","chapter":"14","verse":"29","text":"उस ने कहा, “आ।” पतरस नाव से उतर कर ईसा के पास जाने के लिए पानी पर चलने लगा।"},{"book":"मत्त","chapter":"14","verse":"30","text":"मगर जब हवा देखी तो डर गया और जब डूबने लगा तो चिल्ला कर कहा “ऐ ख़ुदावन्द, मुझे बचा!”"},{"book":"मत्त","chapter":"14","verse":"31","text":"ईसा ने फ़ौरन हाथ बढ़ा कर उसे पकड़ लिया। और उससे कहा, “ऐ कम ईमान तूने क्यूँ शक किया?”"},{"book":"मत्त","chapter":"14","verse":"32","text":"जब वो नाव पर चढ़ आए तो हवा थम गई;"},{"book":"मत्त","chapter":"14","verse":"33","text":"जो नाव पर थे, उन्होंने सज्दा करके कहा “यक़ीनन तू ख़ुदा का बेटा है!”"},{"book":"मत्त","chapter":"14","verse":"34","text":"वो नदी पार जाकर गनेसरत के इलाक़े में पहुँचे।"},{"book":"मत्त","chapter":"14","verse":"35","text":"और वहाँ के लोगों ने उसे पहचान कर उस सारे इलाक़े में ख़बर भेजी; और सब बीमारों को उस के पास लाए।"},{"book":"मत्त","chapter":"14","verse":"36","text":"और वो उसकी मिन्नत करने लगे कि उसकी पोशाक का किनारा ही छू लें और जितनों ने उसे छुआ वो अच्छे हो गए।"}]}