{"data":[{"book":"प्रेरितां केरां कम्मां","chapter":"13","verse":"1","text":"अन्ताकिया नगरेरे कलीसियाई मां काई नबी ते गुरू थिये, मतलब बरनबास, शमौन ज़ैस जो नीगर भी ज़ोतन, लूकियुस कुरेनी, ते मनाहेम ज़ै मुलखेरे च़ेवरोवं हिसे पुड़ हाकिम थियो ज़ै हेरोदेसेरो दुद्ध ढ्ला थियो, ते शाऊल थियो।"},{"book":"प्रेरितां केरां कम्मां","chapter":"13","verse":"2","text":"ज़ैखन तैना बरत रेखतां प्रभुएरी आराधना केरने लग्गोरो थिये, त पवित्र आत्मा तैन सेइं ज़ोवं, “ज़ैस सेवारे लेइ बरनबास ते शाऊल मीं कुजोरेन, तैसेरेलेइ तैन अलग केरा।”"},{"book":"प्रेरितां केरां कम्मां","chapter":"13","verse":"3","text":"तैखन तैनेईं बरत रेखतां प्रार्थना की, ते तैन पुड़ हथ रेखतां तैना परमेशरेरे कम्मेरे लेइ भेज़े।"},{"book":"प्रेरितां केरां कम्मां","chapter":"13","verse":"4","text":"शाऊल ते बरनबास पवित्र आत्मारी तरफां भेज़ोरे सिलूकिया नगरे जो जे, ते तैट्ठां तैना ज़िहाज़े पुड़ च़ेढ़तां साइप्रस टैपू जो च़ले।"},{"book":"प्रेरितां केरां कम्मां","chapter":"13","verse":"5","text":"ज़ैखन तैना सलमीसे मां पुज़े, त तैड़ी तैना यहूदी केरे प्रार्थना घरे मां परमेशरेरू वचन शुनाव, ते यूहन्ना मरकुस भी तैन केरि मद्दत केरनेरे लेइ तैड़ी थियो।"},{"book":"प्रेरितां केरां कम्मां","chapter":"13","verse":"6","text":"ज़ैखन तैनेईं सारे जज़ीरे ते नगरन-नगरन मां हंठु फिरू, त तैना पाफुसे नगरे मां पुज़े, त तैन केरि मुलाकात एक्की डैइंनोड़े यहूदी ते झूठे नेबी सेइं भोइ, ज़ेसेरू नवं बार-यीशु थियूं।"},{"book":"प्रेरितां केरां कम्मां","chapter":"13","verse":"7","text":"तै तैट्ठेरे हाकिम सिरगियुस, पौलुस सेइं साथी थियो, ज़ै अक अक्लमन्द मैन्हु थियो, ते तैनी बरनबास ते शाऊल कुजाए ते परमेशरेरू वचन शुन्नू चाऊ।"},{"book":"प्रेरितां केरां कम्मां","chapter":"13","verse":"8","text":"पन एलीमास डैइंनोड़ो (किजोकि तैसेरे नंव्वेरो मतलब डैइंनोड़ो ए) तैन केरि खलाफत केरने लगो, तैने हाकिम यीशु पुड़ विश्वास केरने करां रोकनो चाव।"},{"book":"प्रेरितां केरां कम्मां","chapter":"13","verse":"9","text":"तैखन शाऊल ज़ेसेरू नवं पौलुस भी आए, पवित्र आत्माई सेइं भेरोइतां ध्याने सेइं एलीमास डैइंनोड़ेरे पासे तकने लगो, ते तैस सेइं ज़ोवं,"},{"book":"प्रेरितां केरां कम्मां","chapter":"13","verse":"10","text":"“हे शैतानेरे कोआ, तू हर किसमेरी पाखंडे सेइं ते च़लैकी सेइं भेरतस, ते नेकारो दुश्मन, कुन तू परमेशरेरी बत बगाड़ने करां बाज़ न एजस?"},{"book":"प्रेरितां केरां कम्मां","chapter":"13","verse":"11","text":"हुनी प्रभु तेरे खलाफे, तू कानो भोइगानोस, ते किछ च़िरे तगर तू दिहाड़ो न लाएलो।” तैखने तैस आंधरू लेइयोने लगू, ते तै इरां-उरां तोपने लगो, ताके कोई तैस हथेरां ट्लेइतां च़लाए।"},{"book":"प्रेरितां केरां कम्मां","chapter":"13","verse":"12","text":"तैखन हाकिमे एन हेरतां, ते प्रभुएरी शिक्षा शुन्तां हैरान राव, ते प्रभु यीशु पुड़ विश्वास कमाव।"},{"book":"प्रेरितां केरां कम्मां","chapter":"13","verse":"13","text":"पौलुस ते तैसेरो साथी पाफुस नगरेरां ज़िहाज़े मां पंफूलिया इलाकेरे पिरगा नगरे मां आए, ते यूहन्ना तैन शैरतां वापस यरूशलेम नगरे जो च़लो जेव।"},{"book":"प्रेरितां केरां कम्मां","chapter":"13","verse":"14","text":"ते तैना पिरगा नगरेरां निस्तां पिसिदिया इलाकेरे अन्ताकिया नगरे मां पुज़े ज़ै गलतिया इलाके मां आए। ते आरामेरे दिहाड़े प्रार्थना घरे मां गेइतां बिश्शी जे।"},{"book":"प्रेरितां केरां कम्मां","chapter":"13","verse":"15","text":"मूसेरो कानून ते नेबी केरि किताबी मां पढ़नेरे बाद तैट्ठेरे प्रार्थना घरेरे प्रधाने तैन ज़ोवं, “अगर मैन्हु केरि भलैइयरे लेइ तुस भी किछ ज़ोनू चातथ त ज़ोथ।”"},{"book":"प्रेरितां केरां कम्मां","chapter":"13","verse":"16","text":"तैखन पौलुस खड़ो उठो ते हथ्थे सेइं इशारो केरो कि च़ुप रान ते ज़ोने लगो, “हे इस्राएली लोकव ते परमेशरेरो डर मन्नेबाले गैर कौमां केरे लोकव मेरी गल शुना।"},{"book":"प्रेरितां केरां कम्मां","chapter":"13","verse":"17","text":"इन इस्राएली लोकां केरे परमेशरे इश्शे दादे-पड़दादे च़ुने, ज़ैखन तैना मिस्र मुलखे मां परदेशी भोइतां रहते थिये, तैन परमेशरे तरक्की दित्ती, ते बड़े शेक्ति सेइं तैट्ठां कढे।"},{"book":"प्रेरितां केरां कम्मां","chapter":"13","verse":"18","text":"ते तै सुनसान ठैरी मां लगभग 40 सालन तगर तैन केरि झ़ैल्लतो राव, तैना बार-बार हुक्म ट्लोड़ते राए।"},{"book":"प्रेरितां केरां कम्मां","chapter":"13","verse":"19","text":"कनान मुलखे मां परमेशरे सत कौमां नाश केरतां तैन केरि ज़मीन अपने इस्राएली लोकन विरासती मां दित्ती।"},{"book":"प्रेरितां केरां कम्मां","chapter":"13","verse":"20","text":"एना गल्लां पूरी भोने लगभग 450 साल लगे, तैसेरां बाद परमेशरे तैन केरे लेइ शमूएल नेबेरे वक्ते तगर हाकिम रखे।"},{"book":"प्रेरितां केरां कम्मां","chapter":"13","verse":"21","text":"ज़ैखन हेजू शमूएल तैन केरो हाकिम थियो त तैन लोकेईं राज़ो बनानेरे लेइ दरखुवास की, ते परमेशरे बिन्यामीनेरे गोत्रे मरां कीशेरू मट्ठू शाऊल राज़ो बनावं ते तैनी 40 साल यरूशलेम नगरे मां राज़ कियूं।"},{"book":"प्रेरितां केरां कम्मां","chapter":"13","verse":"22","text":"फिरी तैनी शाऊल हटेइतां दाऊद तैसेरी ठैरी तैन केरो राज़ो बनाव, ज़ेसेरे बारे मां तैनी गवाही दित्ती, मीं यिशैरू मट्ठू दाऊद मेरे मनेरे मुताबिक मैलोरूए, तैस पुड़ अवं खुश आईं, ते तैए मेरी मर्ज़ी पूरी केरेलो।"},{"book":"प्रेरितां केरां कम्मां","chapter":"13","verse":"23","text":"परमेशरे अपने वादेरे मुताबिक तैसेरे वंशेरे मरां पापन करां मुक्ति देनेरे लेइ इस्राएले कां यीशु मसीह भेज़ो।"},{"book":"प्रेरितां केरां कम्मां","chapter":"13","verse":"24","text":"ज़ेसेरे एजने करां पेइले यूहन्ना इस्राएलेरे सारे लोकन प्रचार कियो, कि पापन करां मनफिराथ ते बपतिस्मो नेथ।”"},{"book":"प्रेरितां केरां कम्मां","chapter":"13","verse":"25","text":"ज़ैखन यूहन्नारू कम पूरू भोनेबालू थियूं, त तैनी ज़ोवं, “तुस मीं कुन समझ़तथ? ‘अवं मसीह नईं!’ बल्के हेरा, तै मेरे बाद एजनेबालोए, किजोकि अवं त एस काबल नईं कि तैसेरे बूटां केरे तसमे भी खोल्ली सेखी।”"},{"book":"प्रेरितां केरां कम्मां","chapter":"13","verse":"26","text":"“हे मेरे ढ्लाव, तुस ज़ैना अब्राहमेरे औलादारे लोकव, ते परमेशरेरो डर मन्नेबाले गैर कौमां केरे लोकव, इस मुक्तरो बिस्तार तुसन कां भेज़ेरोए।"},{"book":"प्रेरितां केरां कम्मां","chapter":"13","verse":"27","text":"यरूशलेम नगरेरे रानेबाले लोकेईं ते तैन केरे प्रधानेईं यीशु मसीह न पिशानो, ते न नेबी केरि गल्लां सेमझ़ी, ज़ैना हर आरामेरे दिहाड़े पेढ़तां शुनेई गैती थी।"},{"book":"प्रेरितां केरां कम्मां","chapter":"13","verse":"28","text":"हालांकी तैन मौतरी सज़ारे काबल सबूत न मैल्लू, पन फिरी भी तैनेईं पिलातुस गवर्नरे कां दरखुवास की, कि ए मारो गाए।"},{"book":"प्रेरितां केरां कम्मां","chapter":"13","verse":"29","text":"ते तैनेईं सब किछ ज़ैन तैसेरे बारे मां पवित्रशास्त्रे मां लिखोरू थियूं, पूरू कियूं, त तै क्रूसे पुड़ कील देइतां मारो, ते ओसैलतां एक्की कब्री मां छ़ड्डो।"},{"book":"प्रेरितां केरां कम्मां","chapter":"13","verse":"30","text":"पन परमेशरे तै मुड़दन मरां भी ज़ींतो कियो।"},{"book":"प्रेरितां केरां कम्मां","chapter":"13","verse":"31","text":"ते ज़ैना लोक गलील इलाके मरां तैस सेइं साथी यरूशलेम नगरे मां ओरे थिये, तैन चेलन काई दिहाड़न तगर यीशु लेइयोतो राव, ते हुनी तैना लोक ज़ैनेईं तै लाहोरोए गवाही देतन।"},{"book":"प्रेरितां केरां कम्मां","chapter":"13","verse":"32","text":"असां तुसन खुशखबरी शुनातम, कि ज़ै वादो परमेशरे इश्शे दादे-पड़दादन सेइं कियोरो थियो।"},{"book":"प्रेरितां केरां कम्मां","chapter":"13","verse":"33","text":"कि परमेशरे यीशु मसीह मुड़दन मरां ज़ींतो केरतां तै वादो पूरू कियो, ते भजना केरि किताबी मां परमेशर मसीहेरे बारे मां ज़ोते,"},{"book":"प्रेरितां केरां कम्मां","chapter":"13","verse":"34","text":"एन सच़्च़े, कि परमेशरे तै मुड़दन मरां भी ज़ींतो कियो, ताके तै न शड़े, परमेशरे बचने मां एन्ने बियांन कियोरूए,"},{"book":"प्रेरितां केरां कम्मां","chapter":"13","verse":"35","text":"ते होरि भजने मां दाऊद ज़ोते,"},{"book":"प्रेरितां केरां कम्मां","chapter":"13","verse":"36","text":"किजोकि दाऊद त अपने वक्ते मां परमेशरेरी मर्ज़ी पूरी केरनेरां पत्ती मेरि जेव, ते अपने दादन-पड़दादन सेइं साथी दफन भोव, ते तैसेरी जान शैड़ी जेई।"},{"book":"प्रेरितां केरां कम्मां","chapter":"13","verse":"37","text":"पन ज़ै (यीशु मसीह) परमेशरे मुड़दन मरां ज़ींतो कियो, त तैसेरे शड़नेरी नौबत न आई।"},{"book":"प्रेरितां केरां कम्मां","chapter":"13","verse":"38","text":"“एल्हेरेलेइ, हे ढ्लाव, बुझ़ा कि यीशुएरे ज़िरिये सेइं तुसन पापां केरि मैफारी खबर शुनाई गाचे।"},{"book":"प्रेरितां केरां कम्मां","chapter":"13","verse":"39","text":"तुस मूसा नेबेरे कानूने मुताबिक धर्मी न थी भोने, पन ज़ै कोई यीशु पुड़ विश्वास केरे तै धर्मी भोए।"},{"book":"प्रेरितां केरां कम्मां","chapter":"13","verse":"40","text":"“एल्हेरेलेइ खबरदार राथ, कोस्कोई एरू न भोए कि नेबी केरि ए गल तुसन पुड़ सच़्च़े बीते,"},{"book":"प्रेरितां केरां कम्मां","chapter":"13","verse":"41","text":"तुस ज़ैना होरि केरि तुहीन केरतथ, हेरा, ते हैरान भोथ, ते बरबाद भोथ,"},{"book":"प्रेरितां केरां कम्मां","chapter":"13","verse":"42","text":"ज़ैखन पौलुस ते बरनबास प्रार्थना घरे मरां च़ले, त लोक तैन कां मिनत केरतां ज़ोने लगे, कि होरि आरामेरी दिहाड़ी भी एन्ने गल्लां केरे बारे मां ज़ोवं गाए।"},{"book":"प्रेरितां केरां कम्मां","chapter":"13","verse":"43","text":"ज़ैखन लोक आराधनारे बाद बेइर निस्से, त बड़े लोक पौलुस ते बरनबासे पत्ती च़ले, ते तैन मां किछ यहूदी थिये, ते किछ नंव्वे यहूदी पंथ धारण कियोरे थिये, ते तैनेईं तैन सेइं गलबात केरतां तैन समझ़ाव, कि परमेशरे अनुग्रहे मां बनोरे राथ।"},{"book":"प्रेरितां केरां कम्मां","chapter":"13","verse":"44","text":"होरि आरामेरे दिहाड़े लगभग सारू नगर परमेशरेरू वचन शुन्नेरे लेइ अकोट्ठू भोवं।"},{"book":"प्रेरितां केरां कम्मां","chapter":"13","verse":"45","text":"ज़ैखन यहूदी लीडरेईं एत्रे हछे लोक लाए त तैन जलन भोइ, ते पौलुसेरे खलाफ गल्लां लग्गे केरने।"},{"book":"प्रेरितां केरां कम्मां","chapter":"13","verse":"46","text":"तैखन पौलुस ते बरनबासे दिलेर भोइतां तैन ज़ोवं, “ज़रूरी एन थियूं, कि असां पेइले तुसन परमेशरेरू बच्चन शुनाम, पन तुस त इन्कार केरने लोरेथ, ते अपनो आप हमेशारी ज़िन्दगरे काबल न समझ़थ, त हेरा हुनी असां गैर कौमां केरे पासे गातम।"},{"book":"प्रेरितां केरां कम्मां","chapter":"13","verse":"47","text":"किजोकि प्रभुए असन ई हुक्म दित्तोरोए,"},{"book":"प्रेरितां केरां कम्मां","chapter":"13","verse":"48","text":"इन शुन्तां गैर कौमां केरे लोक बड़े खुशी भोए, ते परमेशरेरी तारीफ़ केरने लगे, ते ज़ैना परमेशरे हमेशारी ज़िन्दगरे लेइ ठहरावरे थिये, तैनेईं विश्वास कियो।"},{"book":"प्रेरितां केरां कम्मां","chapter":"13","verse":"49","text":"ते प्रभुएरू बच्चन सारे मुलखे मां फैली जेवं।"},{"book":"प्रेरितां केरां कम्मां","chapter":"13","verse":"50","text":"पन यहूदी लीडरेईं बड़े भक्त ते इज़्ज़तदार कुआन्शां ते नगरेरे काई खास मैन्हु भड़काए, तैनेईं पौलुस ते बरनबासे सितेइतां तैना तैस इलाके मरां भी केढी छ़डे।"},{"book":"प्रेरितां केरां कम्मां","chapter":"13","verse":"51","text":"तैखन पौलुस ते बरनबासे तैन केरे सामने अपने पावां केरि धूड़ ठुड़कतां13:51 धूड़ ठुड़कतां: इन हिरानेरे लेइ कि परमेशरे तैन लोकां केरो इन्कार कियोरोए। तैना इकुनियुम नगरे जो च़ले जे।"},{"book":"प्रेरितां केरां कम्मां","chapter":"13","verse":"52","text":"ते चेले इकुनियुम नगरे मां खुशी ते पवित्र आत्माई सेइं भरपूर भोते राए।"}]}