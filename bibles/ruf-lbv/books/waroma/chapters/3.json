{"data":[{"book":"Waroma","chapter":"3","verse":"1","text":"Angu lelo Myahudi kana chinu chachi ichongetseke kubita wanu wangi? Apfi ukwingila ngoma chinu chikulu?"},{"book":"Waroma","chapter":"3","verse":"2","text":"Ona, kuna pfinu pfikulu pfingi. Chamwanduso, Wayahudi tsaweng'ighwa imbuli ye Imulungu."},{"book":"Waroma","chapter":"3","verse":"3","text":"Ka wamwenga wawo ng'awomtoghola Imulungu bae, pfii chinu acho chitsomtenda Imulungu aleke kutogholighwa?"},{"book":"Waroma","chapter":"3","verse":"4","text":"Mbe, si pfipfo bae! Leka Imulungu yoneke kolongesa, na chila imunu kamghutsu. Ka pfayandikighwe mne Ghamaandiko Maenzeluka,"},{"book":"Waroma","chapter":"3","verse":"5","text":"Lekeni ka ukwiha kwetu kwolangusa Imulungu kotenda pfinoghile, lelo tulonge choni? Tulonge Imulungu kototsa hayotuhigha? Ahano nolonga ka imunu."},{"book":"Waroma","chapter":"3","verse":"6","text":"Si pfipfo bae! Ing'awile apfo, Imulungu ang'adahiletse kuihigha isi?"},{"book":"Waroma","chapter":"3","verse":"7","text":"Imunu yumwe kodaha kulonga, “Ka ughutsu wangu wakongetsa ukulongesa kwe Imulungu na wakongetsa utunitso wake, lelo ule nohighighwa ka nina nzambi?”"},{"book":"Waroma","chapter":"3","verse":"8","text":"Ule ng'atulonga, “Leka tutende ghehile ili ighanoghile ghatse?” Iwanu wangi wandigha, walonga ka nene nolangulitsa apfo. Watsohighighwa ka pfawobamighwa."},{"book":"Waroma","chapter":"3","verse":"9","text":"Tulonge choni lelo? Twetwe Wayahudi tunogha kubita iwanu wangi? Mbe! Ka pfaniwalongele aho mwanduso ka Wayahudi na iwanu wangi wose wana nzambi."},{"book":"Waroma","chapter":"3","verse":"10","text":"Ka pfayandikighwe mne Ghamaandiko Mahenzeluka;"},{"book":"Waroma","chapter":"3","verse":"11","text":"kuduhu hata yumwe iyotanga,"},{"book":"Waroma","chapter":"3","verse":"12","text":"Wose wamleka Imulungu,"},{"book":"Waroma","chapter":"3","verse":"13","text":"Mimelo yawo iwa ka tsikabuli itsili mwatsi"},{"book":"Waroma","chapter":"3","verse":"14","text":"Milomo yawo imema ukulighita na usungu mkulu."},{"book":"Waroma","chapter":"3","verse":"15","text":"Ghamaghulu ghawo ghotsumilila ukukoma."},{"book":"Waroma","chapter":"3","verse":"16","text":"Hohose hawoghenda wohinya na woleka maghayo."},{"book":"Waroma","chapter":"3","verse":"17","text":"Ng'awamanyile bae kukala tseghamba."},{"book":"Waroma","chapter":"3","verse":"18","text":"Ng'awompfuka Imulungu bae.”"},{"book":"Waroma","chapter":"3","verse":"19","text":"Lelo twomanya ka Ghamalaghitso gha Musa hagholonga, gholonga ne iwanu wala iwobamighwa kulongotsighwa na Ghamalaghitso ili chila munu yaleke kudaha kwiyamila, na wanu wose wahighighwe ne Imulungu."},{"book":"Waroma","chapter":"3","verse":"20","text":"Apfo kuduhu imunu wowose yatsopetighwa kanogha hambele he Imulungu kwa kutenda pfaghobama Ghamalaghitso, ila Ghamalaghitso ghotutenda twalangitse kutenda nzambi."},{"book":"Waroma","chapter":"3","verse":"21","text":"Lekeni sambi, Imulungu kaitenda inzila yake ya kuwatenda iwanu kuwa wanogha hambele hake imwenyegho imanyike. Inzila ino ng'aihuwila ghamalaghitso bae. Hata ipfitabu pfa Ghamalaghitso ipfiandikighwe na Musa na pfa manabii pfolangusa chinu chino."},{"book":"Waroma","chapter":"3","verse":"22","text":"Imulungu kowatenda iwanu kuwa wanogha hambele hake kwa kumtoghola Yesu Kiristu. Imulungu kotenda apfo kwe iwanu wose iwomtoghola Kiristu, kuduhu ubaghutsi wowose kwa Wayahudi ne iwanu wangi,"},{"book":"Waroma","chapter":"3","verse":"23","text":"kwaapfila chila imunu katenda nzambi na kuhungukighwa ne utunitso we Imulungu."},{"book":"Waroma","chapter":"3","verse":"24","text":"Lekeni kwa uluso wa hela we Imulungu, iwanu wose watsotendighwa wanogha hambele he Imulungu kubitila Yesu Kiristu iyowaghombola."},{"book":"Waroma","chapter":"3","verse":"25","text":"Imulungu kamlapfa Yesu ili kwa lifwa lyake yawe nzila ya kuwaleghusila iwanu nzambi tsawo kwa ukutoghola idamu yake. Katenda apfi ili kulangusa ukunogha kwake hambele he iwanu kwaapfila mne ukududumila kwake yeye ng'atsihighile bae tsinzambi itsilongole kutendighwa."},{"book":"Waroma","chapter":"3","verse":"26","text":"Katenda apfo ili kulangusa haki yake kwe iwanu, ili yawe yane haki na yadahe kumtenda yawe na haki imunu wowose iyomtoghola Yesu."},{"book":"Waroma","chapter":"3","verse":"27","text":"Lelo twodaha kwighodela choni? Haduhu! Pfii imunu kodaha kwighoda kwa kukinda Ghamalaghitso? Bae, ila kwa ukutoghola."},{"book":"Waroma","chapter":"3","verse":"28","text":"Kwaapfila imunu kotendighwa kanogha kwe Imulungu kwa ukutoghola, na si kwa ukukinda Ghamalaghitso bae."},{"book":"Waroma","chapter":"3","verse":"29","text":"Angu Imulungu ka Imulungu wa Wayahudi waliheka? Angu naye si Imulungu wa iwanu wangi? Ona yeye ka Imulungu wa iwanu wangi,"},{"book":"Waroma","chapter":"3","verse":"30","text":"kwaapfila Imulungu ka yumwe, na yeye katsowatenda wanoghe kuna yeye kwa ukutoghola kwawo Wayahudi iwekema wengila ngoma, pfipfila katsowatenda wanoghe kuna yeye kwa ukutoghola kwawo iwanu iwali si Wayahudi, iwokemighwa ng'awengile ngoma."},{"book":"Waroma","chapter":"3","verse":"31","text":"Pfii lelo twogheka hambali Ghamalaghitso kwa ukutoghola kuno? Mbe, si pfipfo bae, ila twoghawinza Ghamalaghitso agho."}]}