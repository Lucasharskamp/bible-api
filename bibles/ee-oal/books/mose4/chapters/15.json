{"data":[{"book":"Mose 4","chapter":"15","verse":"1","text":"Yehowa gblɔ na Mose be,"},{"book":"Mose 4","chapter":"15","verse":"2","text":"“Ƒo nu na Israelviwo, eye nàgblɔ na wo be, ‘Ne miege ɖe anyigba si mele mia nam abe mia de ene dzi,"},{"book":"Mose 4","chapter":"15","verse":"3","text":"eye miesa dzovɔ na Yehowa tso miaƒe lãhawo me, abe ʋeʋẽ lĩlĩlĩ si dzea Yehowa ŋu la ene, nenye numevɔsa alo vɔsa siwo ku ɖe adzɔgbeɖeɖe tɔxɛwo ŋu, lɔlɔ̃nununana alo Ŋkekenyuiwo ƒe vɔsawo ŋu la,"},{"book":"Mose 4","chapter":"15","verse":"4","text":"ekema ame si le vɔ la sam la atsɔ nuɖuvɔsa si nye wɔ memee kilogram ɖeka, si wobaka kple ami lita ɖeka na Yehowa,"},{"book":"Mose 4","chapter":"15","verse":"5","text":"eye nunovɔsa si nye wain lita ɖeka la akpe ɖe eŋu. Wain hin ɖeka ƒe akpa enelia akpe ɖe alẽvi ɖeka ŋu."},{"book":"Mose 4","chapter":"15","verse":"6","text":"“ ‘Nenye agboe wotsɔ le vɔ la sam la, woatsɔ wɔ memee kilogram eve si woblu kple ami lita ɖeka kple afã"},{"book":"Mose 4","chapter":"15","verse":"7","text":"kple wain lita ɖeka kple afã la akpe ɖe eŋu abe nunovɔsa ene. Esia anye vɔsa si ʋẽna lĩlĩlĩ, eye wòdzea Yehowa ŋu."},{"book":"Mose 4","chapter":"15","verse":"8","text":"“ ‘Ne ètsɔ nyitsuvi aɖe be yeasa numevɔ, adzɔgbeɖevɔ alo akpedavɔe na Yehowa la,"},{"book":"Mose 4","chapter":"15","verse":"9","text":"ekema nàtsɔ nuɖuvɔsa, wɔ memee lita ade kple afã kple ami lita eve akpe ɖe nyitsuvi la ŋu."},{"book":"Mose 4","chapter":"15","verse":"10","text":"Nunovɔsa si akpe ɖe eŋu la anye wain lita eve. Woatsɔ dzo asa vɔ sia, eye wòadze Yehowa ŋu."},{"book":"Mose 4","chapter":"15","verse":"11","text":"Woawɔ nyitsu alo agbo, alẽvi alo gbɔ̃ ɖe sia ɖe ŋu dɔ nenema."},{"book":"Mose 4","chapter":"15","verse":"12","text":"Wɔ nu sia na wo dometɔ ɖe sia ɖe, ɖe woƒe agbɔsɔsɔ nu."},{"book":"Mose 4","chapter":"15","verse":"13","text":"“ ‘Dzɔleaƒea ɖe sia ɖe awɔ nu siawo ale, ne etsɔ numevɔsanu aɖe vɛ be wòanye ʋeʋẽ lĩlĩlĩ si adze Yehowa ŋu."},{"book":"Mose 4","chapter":"15","verse":"14","text":"Hena dzidzime siwo gbɔna la, ɣe sia ɣi si amedzro aɖe alo ame bubu aɖe, si le mia dome ana dzovɔsanu aɖe be wòanye ʋeʋẽ lĩlĩlĩ na Yehowa la, ele be wòawɔe tututu abe ale si miewɔnɛ ene."},{"book":"Mose 4","chapter":"15","verse":"15","text":"Se ɖeka mawo ke nanɔ ameha la si na mi kple amedzro siwo le mia dome la siaa elabena miesɔ le Yehowa ƒe ŋkume. Esia nye ɖoɖo mavɔ na dzidzime siwo gbɔna."},{"book":"Mose 4","chapter":"15","verse":"16","text":"Se kple ɖoɖo mawo ke nakplɔ mi kple amedzro siwo le mia dome.’ ”"},{"book":"Mose 4","chapter":"15","verse":"17","text":"Yehowa gblɔ na Mose be,"},{"book":"Mose 4","chapter":"15","verse":"18","text":"“Ƒo nu na Israelviwo, eye nàgblɔ na wo be, ‘Ne miege ɖe anyigba si dzi mele mia kplɔm yi dzi,"},{"book":"Mose 4","chapter":"15","verse":"19","text":"eye mieɖu anyigba ma dzi nuɖuɖu la, mitsɔ eƒe ɖe sa vɔe na Yehowa."},{"book":"Mose 4","chapter":"15","verse":"20","text":"Mitsɔ miaƒe wɔ gbãtɔwo tɔ tatalĩ, wòanye vɔsa tso miaƒe lu gbãtɔ si tso lugbɔƒe."},{"book":"Mose 4","chapter":"15","verse":"21","text":"To dzidzime siwo ava me la, ele be miasa vɔ sia na Yehowa tso miaƒe luwɔ gbãtɔwo me.’ ”"},{"book":"Mose 4","chapter":"15","verse":"22","text":"“ ‘Ne miawo alo miaƒe dzidzimeviwo da vo, eye womewɔ se siwo katã Yehowa de na mi le ƒeawo me to Mose dzi la dzi o la,"},{"book":"Mose 4","chapter":"15","verse":"23","text":"Yehowa ƒe se siwo wode na mi to edzi tso gbe si gbe Yehowa de wo, woayi edzi to dzidzime siwo gbɔna me,"},{"book":"Mose 4","chapter":"15","verse":"24","text":"eye menye nu si woɖo wɔ, eye ameha la menya nu tso eŋu o la, ameha blibo la ana nyitsu fɛ̃ aɖe hena numevɔsa hena ʋeʋẽ lĩlĩlĩ si adze Yehowa ŋu hekpe ɖe eƒe nuɖuvɔsa kple nunovɔsa si woɖo da ɖi kple gbɔ̃tsu ɖeka na nu vɔ̃ ŋuti vɔsa ŋu."},{"book":"Mose 4","chapter":"15","verse":"25","text":"Nunɔla alé avu ɖe Israelviwo katã nu, eye woatsɔ woƒe nu vɔ̃wo ake wo, elabena vodadae, eye woɖɔ vodada sia ɖo to dzovɔsa kple nu vɔ̃ ŋuti vɔsa me le Yehowa ŋkume."},{"book":"Mose 4","chapter":"15","verse":"26","text":"Woatsɔ nu vɔ̃ ake ame sia ame; woatsɔe ake amedzro siwo le Israelviwo dome hã, elabena ameha blibo lae da vo, eya ta ameha blibo la akpɔ gome le tsɔtsɔke la me."},{"book":"Mose 4","chapter":"15","verse":"27","text":"“ ‘Nenye ame ɖekae da vo la, ekema amea ana gbɔ̃nɔe si xɔ ƒe ɖeka la na nu vɔ̃ ŋuti vɔsa."},{"book":"Mose 4","chapter":"15","verse":"28","text":"Nunɔla la alé avu ɖe enu le Yehowa ŋkume, eye wòatsɔ eƒe nu vɔ̃ akee."},{"book":"Mose 4","chapter":"15","verse":"29","text":"Se sia bla mi ame Israelvi dzɔleaƒeawo kple amedzro siwo le mia dome hã."},{"book":"Mose 4","chapter":"15","verse":"30","text":"“ ‘Ke ne ame aɖe nya nyuie hafi da vo aɖe la, nenye Israelvi alo amedzro hã la, ekema edo vlo Yehowa, eya ta ele be woaɖee ɖa le eƒe amewo dome."},{"book":"Mose 4","chapter":"15","verse":"31","text":"Esi wòdo vlo Yehowa ƒe sewo abe nu ɖowɔ ene, eye wònya nyuie hafi da le eƒe se dzi la, ele be woawui, eye eƒe nu vɔ̃ anɔ eya ŋutɔ dzi.’ ”"},{"book":"Mose 4","chapter":"15","verse":"32","text":"Gbe ɖeka esime Israelviwo nɔ gbedzi la, wolé Israelvi aɖe wònɔ nake fɔm le Dzudzɔgbe la dzi."},{"book":"Mose 4","chapter":"15","verse":"33","text":"Wokplɔe yi Mose kple Aron kple ameha la ŋkume."},{"book":"Mose 4","chapter":"15","verse":"34","text":"Wodee mɔ va se ɖe esime woanya nu si Yehowa adi be woawɔ."},{"book":"Mose 4","chapter":"15","verse":"35","text":"Yehowa gblɔ na Mose be, “Ele be ŋutsu la naku. Ele be ameawo katã naƒu kpee le asaɖa la godo wòaku.”"},{"book":"Mose 4","chapter":"15","verse":"36","text":"Ale wohee yi asaɖa la godo, eye wowui abe ale si Yehowa ɖo na wo ene."},{"book":"Mose 4","chapter":"15","verse":"37","text":"Yehowa gblɔ na Mose be,"},{"book":"Mose 4","chapter":"15","verse":"38","text":"“Ƒo nu na Israelviwo, eye nàgblɔ na wo be, ‘Mia kple miaƒe dzidzimeviwo miade gbo miaƒe avɔwo ƒe dzogoewo to, eye ka blɔtɔ nanɔ gbo ɖe sia ɖe ŋu."},{"book":"Mose 4","chapter":"15","verse":"39","text":"Ne miekpɔ gbo siawo la, ekema miaɖo ŋku se siwo katã Yehowa de na mi la dzi be miawɔ wo dzi, eye miagatsɔ mia ɖokuiwo adzra na ŋutilãmenuwo, miaƒe dzi ƒe nudzodzrowo kple nu siwo miaƒe ŋku kpɔna la o."},{"book":"Mose 4","chapter":"15","verse":"40","text":"Ekema miaɖo ŋku edzi, awɔ nye sewo katã dzi, eye miakɔ mia ɖokuiwo ŋuti na miaƒe Mawu la."},{"book":"Mose 4","chapter":"15","verse":"41","text":"Nyee nye Yehowa, miaƒe Mawu, ame si kplɔ mi do goe tso Egipte be manye miaƒe Mawu. Nyee nye Yehowa, miaƒe Mawu.’ ”"}]}