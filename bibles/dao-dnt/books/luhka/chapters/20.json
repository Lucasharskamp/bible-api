{"data":[{"book":"Luhka","chapter":"20","verse":"1","text":"Acunüng, khaw mhmüp mat cun Temple k'uma khyang he jah mthei lü thangkdaw a pyen k'um üng, ktaiyü ngvai he la thum ksing he cun axüngvai he am law u lü,"},{"book":"Luhka","chapter":"20","verse":"2","text":"Jesuh üng, “Jah mtheha, ia ana am na pawh ni? U naw hina ana aning pet ni?” tia ami kthäh."},{"book":"Luhka","chapter":"20","verse":"3","text":"Acunüng, Jesuh naw jah msang lü, “Kei pi mat ka ning jah kthäh khai na msang u;"},{"book":"Luhka","chapter":"20","verse":"4","text":"“Johan naw baptican a jah petnak thei hin Mhnam üngka aw? Khyang üngka aw?” a ti."},{"book":"Luhka","chapter":"20","verse":"5","text":"Acunüng, amimät he ami mlung k’uma, “Mhnam üngka mi ti üng pi, ‘ivai Johan am nami kcangnak ni?’ ti hlü ve."},{"book":"Luhka","chapter":"20","verse":"6","text":"“Khyang üngka mi ti üng pi khyang avan naw Johan cun sahmaa ami ksinga kyase, lung am jah vawi hlü ve u,” tia ngai kyuki he."},{"book":"Luhka","chapter":"20","verse":"7","text":"Acunüng, msang u lü, “Hawia ka ni ti am ksing ve üng,” ami ti."},{"book":"Luhka","chapter":"20","verse":"8","text":"Acunüng Jesuh naw, “Kei pi ua ana am ka pawh ni ti am ning jah mtheh hlü veng,” a ti."},{"book":"Luhka","chapter":"20","verse":"9","text":"Acunüng, khyang he üng hina msuimcäpnak a jah mtheh, “Khyang mat naw capyit ngvawng pyanki, k’äih khai he üng jah khah hüt lü athuknaka khawa di law khaia citki."},{"book":"Luhka","chapter":"20","verse":"10","text":"“Acunüng, capyit kbih vai a kha law üng amäta hama capyit ktheih kbit khaia a m'ya mat ngvawng ngängki hea veia a jah tüih. Cunsepi avang he ngängki he naw acuna m’ya cun kpai u lü a jünga ami tüih be."},{"book":"Luhka","chapter":"20","verse":"11","text":"“Acunüng, a m'ya akce mat ami veia a tüih be kce, ngvawng ngängki he naw, kpai u lü, ngkekhyakei khaia pawhki he naw, a jünga ami tüih be."},{"book":"Luhka","chapter":"20","verse":"12","text":"“Acunüng, akce m'ya mat ami veia tüi be se acun pi aktäa ngkhe khaia kpai u lü kpunga ami tawn."},{"book":"Luhka","chapter":"20","verse":"13","text":"“Acunüng, ngvawng mah naw, ‘Ikba ka pawh khai? Ka capa ka jawngnak bawi tüi süm vang, ani ta leisawng hman khai he ni,’ a ti."},{"book":"Luhka","chapter":"20","verse":"14","text":"“Cunsepi, ngvawng ngängki he naw ami na hmuh la, ‘Hin hin khawh mkhawm khaia khyang ni, mi hnim vai, acunüng a khawh mi ka na khai,’ tia, ami ceng."},{"book":"Luhka","chapter":"20","verse":"15","text":"“Acunüng, capyit ngvawng üngka naw kpunga nawt u lü ami hnim. Acunüng capyit ngvawng mah naw ikba jah pawh law khai aw?"},{"book":"Luhka","chapter":"20","verse":"16","text":"“Ngvawng mah law lü, ngvawng ngängki he jah hnim lü ngvawng pi khyang kce he üng jah pe khai,” a ti."},{"book":"Luhka","chapter":"20","verse":"17","text":"Cunsepi, Jesuh naw jah teng lü, “Hina ngthu ng’yuki hin i ni?"},{"book":"Luhka","chapter":"20","verse":"18","text":"“Upi, acuna lunga khana kyaki cun yawp khai, Upi acuna lung naw a kyaksih cun mvuta mhmüi khai,” a ti."},{"book":"Luhka","chapter":"20","verse":"19","text":"Acunüng, thum ksing he la ktaiyü ngvai he naw man u lü, ami kutnak vaia ami bü te, khyang he ami jah kyühei; msuimcäpnak a pyen cun, amimi jah mkat lü, a pyen ti ami ksinga phäha kyaki."},{"book":"Luhka","chapter":"20","verse":"20","text":"Acunüng, Jesuh naw, ngthu a pyen law msawk man u lü, Romah Empero veia ami khyak vaia phäha, k’äih tele u lü mcih khai hea khyang kdawa kba awmkia khyang he ami jah tüih."},{"book":"Luhka","chapter":"20","verse":"21","text":"Amimi naw Jesuh üng, “Saja aw, cang yekia ngthu pyen lü na jah mtheiki, u am hngalang na lü akcanga Pamhnama lama ngthu na jah mthei khawiki ti kami ksingki;"},{"book":"Luhka","chapter":"20","verse":"22","text":"“Romah bawi üng ngcawn kami ngcawn hin ngkawiki aw,” Am ngkawiki aw?” tia ami kthäh."},{"book":"Luhka","chapter":"20","verse":"23","text":"Cunsepi, Jesuh naw ami hleihlak jah ksing lü,"},{"book":"Luhka","chapter":"20","verse":"24","text":"“Tangka mat na mhmuh law ua, ua müihmai la ua ngming ni a ng’yuk?” a ti. Acunüng, amimi naw,"},{"book":"Luhka","chapter":"20","verse":"25","text":"Jesuh naw, “Acunüng Romah Bawia ka cun Romah Bawi üng pe u lü, Pamhnama ka cun Pamhnam üng pe ua,” a ti."},{"book":"Luhka","chapter":"20","verse":"26","text":"Acunüng, khyang hea ma ngthu a pyen msawk, ami man vai i am hmu u; a jah msangnak cun aktäa kyüh u lü ä msimsawt u lü awmki he."},{"book":"Luhka","chapter":"20","verse":"27","text":"Acunüng, thawhnak be am ve, tikiea Saduke avang he, Jesuha veia law u lü,"},{"book":"Luhka","chapter":"20","verse":"28","text":"20:28: Deut 25:5 “Saja aw, Mosi naw a yuknak üng, khyang naw am ca lü a khyu a thih tak üng angsawn am a dütnak vaia, a bena naw a khäm be vai tia awmki."},{"book":"Luhka","chapter":"20","verse":"29","text":"“Ajana ngbengna khyüh awmki he. Akcük säih khyu mahki am ca lü thiki."},{"book":"Luhka","chapter":"20","verse":"30","text":"“Acunüng, anghnginak naw a khäm be,"},{"book":"Luhka","chapter":"20","verse":"31","text":"Acunüng akthumnak naw a khäm be, acunkba bäa akhyühnak cäpa ami khäm be te am ca u lü avan naw ami thih tak."},{"book":"Luhka","chapter":"20","verse":"32","text":"“Akdüta nghnumi pi thiki."},{"book":"Luhka","chapter":"20","verse":"33","text":"“Ami van khyüh naw ami khyunak. Acunakyase, thawhnak bea mhmüp üng, ua khyua kya hlüki ni?” ami ti."},{"book":"Luhka","chapter":"20","verse":"34","text":"Acunüng Jesuh naw, jah msang lü, “Hina khawmdek khyang he ngkhyungla u lü awmki he;"},{"book":"Luhka","chapter":"20","verse":"35","text":"cunsepi, tuha thinak üngka naw tho be ngkawikia ngaikyuki he cun ä ngkhyungla be u lü, khyu ca vaia pi am ngpeei kyu be u lü;"},{"book":"Luhka","chapter":"20","verse":"36","text":"“Athiha pi am thi be thei ti u, khankhawngsä hea mäih law u lü, thihnak üngka naw ami thawh bea phäha Pamhnama ca hea kyaki he."},{"book":"Luhka","chapter":"20","verse":"37","text":"20:37: Ex 3:6 “Mosi naw, akthi he tho be khai he ti lü saksiki. Cangcim üng kpyapa däinak pyen lü, ‘Pamhnam cun Abrahama Pamhnam, Isaka Pamhnam, Jakopa Pamhnam’ tia pyenki."},{"book":"Luhka","chapter":"20","verse":"38","text":"“Pamhnam cun akthi hea Mhnama am kya, akxüng hea Mhnama kyaki. Ania phäha avan xüngki he ni,” a ti."},{"book":"Luhka","chapter":"20","verse":"39","text":"Thum ksing avang naw msang u lü, “Saja aw, cang veki,” ami ti."},{"book":"Luhka","chapter":"20","verse":"40","text":"Acunkäna ipi am ami kthäh be theia phäha kyaki."},{"book":"Luhka","chapter":"20","verse":"41","text":"Acunüng, Jesuh naw, “Ikba Mesijah cun Davita capa, ami ti thei ni?"},{"book":"Luhka","chapter":"20","verse":"42","text":"“Davit amät naw Mküinaka ng’äi üng pyen lü,"},{"book":"Luhka","chapter":"20","verse":"43","text":"Na ye he na khawkunga ka jah tak law vei däa, ka kpat da ngawa’ a ti."},{"book":"Luhka","chapter":"20","verse":"44","text":"“Acukba Davit naw Mesijah üng, ‘Bawipa aw’ a ti üng ikba a mjükphyüia kya thei khai ni?” a ti."},{"book":"Luhka","chapter":"20","verse":"45","text":"Acunüng, khyang he avana ngjaka, axüisaw hea veia,"},{"book":"Luhka","chapter":"20","verse":"46","text":"“Thum ksing he jah cäiei na u; amimi cun suisak aksaü suisa u lü ngtaw hü vai jawngnaki he, jawihtuknaka leisawngnak am nghnukset kyu, Sinakoka ngawhnak kdaw ami yah vai la pawia akdaw säiha hmün ami yah vai ngjahlüki he,"},{"book":"Luhka","chapter":"20","verse":"47","text":"hmeinu hea khawhthem eiaw u lü, ami im jah yutei u lü, khyanga jah hmuha khawvei ktaiyüki he. Ami khamei vai akse säh ni,” a ti."}]}