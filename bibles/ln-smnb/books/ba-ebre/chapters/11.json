{"data":[{"book":"Ba-Ebre","chapter":"11","verse":"1","text":"Nzokande kondima ezali ndanga ya kozwa biloko oyo tozali kolikya epai ya Nzambe, mpe kobika lokola nde tosili kozwa biloko yango atako tozali komona yango te."},{"book":"Ba-Ebre","chapter":"11","verse":"2","text":"Ezali mpo na kondima nde Nzambe asepelaki na bato ya kala."},{"book":"Ba-Ebre","chapter":"11","verse":"3","text":"Ezali na kondima nde tososolaka ete mokili esalemaki na nzela ya Liloba na Nzambe, mpe ete biloko oyo emonanaka esalemaki na nzela ya biloko oyo emonanaka te."},{"book":"Ba-Ebre","chapter":"11","verse":"4","text":"Mpo na kondima, Abele abonzelaki Nzambe mbeka ya malamu koleka oyo ya Kayina. Mpo na kondima, Nzambe atatolaki na tina na ye ete azali moto ya sembo, pamba te Nzambe andimaki makabo na ye. Mpo na kondima, Abele alobaka kino lelo atako asila kokufa."},{"book":"Ba-Ebre","chapter":"11","verse":"5","text":"Mpo na kondima, Enoki amemamaki kino epai ya Nzambe. Boye, atikalaki komona kufa te. Bamonaki ye lisusu te, pamba te Nzambe azwaki ye. Liboso na Enoki konetolama, Makomi etatolaki na tina na ye ete asepelisaki Nzambe."},{"book":"Ba-Ebre","chapter":"11","verse":"6","text":"Nzokande, moto moko te akoki kosepelisa Nzambe soki azangi kondima, pamba te moto oyo azali kopusana pene ya Nzambe asengeli kondima ete Nzambe azali mpe afutaka bato oyo balukaka Ye."},{"book":"Ba-Ebre","chapter":"11","verse":"7","text":"Mpo na kondima, Noa atosaki Nzambe mpe atongaki masuwa mpo na lobiko ya libota na ye, sima na ye koyoka makebisi ya Nzambe na tina na makambo oyo ezalaki nanu komonana te. Mpo na kondima, Noa amonisaki mabe ya mokili mpe akomaki mokitani ya bosembo oyo ezwamaka na nzela ya kondima."},{"book":"Ba-Ebre","chapter":"11","verse":"8","text":"Mpo na kondima, Abrayami atosaki Nzambe oyo abengaki ye mpe atindaki ye kokende na mokili oyo asengelaki kozwa na sima lokola libula. Atosaki mpe akendeki atako ayebaki te epai azalaki kokende."},{"book":"Ba-Ebre","chapter":"11","verse":"9","text":"Mpo na kondima, avandaki lokola mopaya kati na mokili oyo Nzambe alakaki ye ; azalaki kovanda na bandako ya kapo lokola Izaki mpe Jakobi oyo mpe bazwaki elaka ya ndenge moko na ye."},{"book":"Ba-Ebre","chapter":"11","verse":"10","text":"Pamba te Abrayami azalaki kozela engumba oyo ezali na miboko oyo ebukanaka te, engumba oyo Ye moko Nzambe azali Mobongisi mpe Motongi na yango."},{"book":"Ba-Ebre","chapter":"11","verse":"11","text":"Mpo na kondima, Sara mpe azwaki makoki ya komema zemi atako mibu na ye ya kobota esilaki koleka wuta kala, pamba te andimaki ete Ye oyo apesaki ye elaka akosaka te."},{"book":"Ba-Ebre","chapter":"11","verse":"12","text":"Yango wana, wuta na moto oyo akomaki mpaka mpe pene ya kokufa, bato babotamaki ebele penza lokola minzoto ya likolo mpe lokola zelo ya libongo ya ebale, oyo bakoki kutu kotanga te."},{"book":"Ba-Ebre","chapter":"11","verse":"13","text":"Bato nyonso wana bakufaki kati na kondima mpe batikalaki kozwa te biloko oyo Nzambe alakaki bango, kasi bamonaki yango kaka na mosika mpe bapesaki yango mbote. Bandimaki ete bazali solo bapaya mpe baleki nzela kati na mokili."},{"book":"Ba-Ebre","chapter":"11","verse":"14","text":"Bato oyo balobaka ete bazali bapaya mpe baleki nzela kati na mokili batalisaka polele ete bazali koluka mokili na bango."},{"book":"Ba-Ebre","chapter":"11","verse":"15","text":"Mpe soki bakanisaki mokili oyo batikaki, mbele balingaki kozonga lisusu kuna."},{"book":"Ba-Ebre","chapter":"11","verse":"16","text":"Kasi sik’oyo bazali koluka mokili ya kitoko penza, elingi koloba mokili ya Likolo. Yango wana Nzambe azalaka na soni te tango babengaka Ye « Nzambe na bango, » pamba te abongisela bango engumba moko ya kitoko."},{"book":"Ba-Ebre","chapter":"11","verse":"17","text":"Mpo na kondima, Abrayami akabaki Izaki lokola mbeka tango Nzambe amekaki ye motema ; amilengelaki mpo na kokaba mwana na ye wana kaka moko, atako azalaki na elaka."},{"book":"Ba-Ebre","chapter":"11","verse":"18","text":"Nzambe alobaki na ye : « Ezali na nzela ya Izaki nde okozwa bakitani. »"},{"book":"Ba-Ebre","chapter":"11","verse":"19","text":"Abrayami azalaki na elikya ete Nzambe azali na makoki ya kosekwisa Izaki longwa na bakufi, yango wana Nzambe azongiselaki ye mwana na ye : yango ezalaki kaka elilingi."},{"book":"Ba-Ebre","chapter":"11","verse":"20","text":"Mpo na kondima, Izaki apambolaki Jakobi mpe Ezawu mpo na lolenge ya bomoi oyo basengelaki kobika na mikolo oyo esengelaki koya."},{"book":"Ba-Ebre","chapter":"11","verse":"21","text":"Mpo na kondima, wana Jakobi akomaki pene ya kokufa, apambolaki mwana moko na moko ya Jozefi mpe agumbamaki na koyekamela songe ya lingenda."},{"book":"Ba-Ebre","chapter":"11","verse":"22","text":"Mpo na kondima, wana Jozefi akomaki na suka ya bomoi na ye, asakolaki kobima ya bana ya Isalaele longwa na Ejipito mpe apesaki mitindo na tina na mikuwa na ye."},{"book":"Ba-Ebre","chapter":"11","verse":"23","text":"Mpo na kondima, baboti ya Moyize babombaki mwana na bango, Moyize, sanza misato sima na mbotama na ye, pamba te bamonaki ete azali kitoko mingi mpe babangaki te mobeko ya mokonzi."},{"book":"Ba-Ebre","chapter":"11","verse":"24","text":"Mpo na kondima, wana Moyize akomaki mokolo, aboyaki ete babenga ye « mwana mobali ya mwana mwasi ya Faraon. »"},{"book":"Ba-Ebre","chapter":"11","verse":"25","text":"Aponaki komona pasi elongo na bato ya Nzambe, na esika ya kosepela mwa tango moke na bomoi ya masumu ;"},{"book":"Ba-Ebre","chapter":"11","verse":"26","text":"pamba te amonaki ete kotiolama lokola Klisto ezali malamu koleka bomengo ya Ejipito, mpo ete azalaki kotalela lifuti oyo ezali koya."},{"book":"Ba-Ebre","chapter":"11","verse":"27","text":"Mpo na kondima, Moyize abangaki te kanda ya mokonzi mpo na kobima longwa na Ejipito, mpe atikalaki ngwi na mokano na ye lokola nde azali komona Nzambe oyo amonanaka te."},{"book":"Ba-Ebre","chapter":"11","verse":"28","text":"Mpo na kondima, asepelaki feti ya Pasika mpe apesaki mitindo ete bapakola makila na bikuke mpo ete anjelu mobomi aboma te bana mibali ya liboso ya bana ya Isalaele."},{"book":"Ba-Ebre","chapter":"11","verse":"29","text":"Mpo na kondima, bato ya Isalaele bakatisaki ebale monene ya Barozo lokola nde bazali kotambola na mabele ya kokawuka ; kasi tango bato ya Ejipito bamekaki kosala lokola bango, bazindaki."},{"book":"Ba-Ebre","chapter":"11","verse":"30","text":"Mpo na kondima, bamir ya Jeriko ekweyaki tango bana Isalaele batambolaki zingazinga na yango mikolo sambo."},{"book":"Ba-Ebre","chapter":"11","verse":"31","text":"Mpo na kondima, Raabi, mwasi ya ndumba, akufaki te elongo na bato oyo bazalaki kotosa Nzambe te, pamba te ayambaki banongi na boboto."},{"book":"Ba-Ebre","chapter":"11","verse":"32","text":"Bongo naloba lisusu nini ? Pamba te nakozanga tango soki nabandi koloba na tina na Jedeon, Baraki, Samison, Jefite, Davidi, Samuele mpe basakoli."},{"book":"Ba-Ebre","chapter":"11","verse":"33","text":"Mpo na kondima, balongaki bokonzi ebele, batambolisaki makambo na bosembo mpe bamonaki bilaka ya Nzambe kokokisama mpo na bango ; bakangaki ata minoko ya bankosi,"},{"book":"Ba-Ebre","chapter":"11","verse":"34","text":"balongaki nguya ya moto oyo ezalaki kopela makasi mpe babikaki na kufa ya mopanga. Atako bazalaki bato ya bolembu, bakomaki makasi na bitumba mpe bakimisaki mampinga ya basoda ya bapaya."},{"book":"Ba-Ebre","chapter":"11","verse":"35","text":"Mpo na kondima, basi bamonaki bato na bango, oyo bakufaki kozonga lisusu na bomoi."},{"book":"Ba-Ebre","chapter":"11","verse":"36","text":"Bamosusu batiolamaki, babetamaki fimbu, batiamaki minyololo mpe babwakamaki na boloko ;"},{"book":"Ba-Ebre","chapter":"11","verse":"37","text":"bamosusu babomaki bango na mabanga, bakataki bango na biteni mibale na si, babomaki bango na mopanga, bakomaki na bomoi ya koyengayenga mpe bakomaki kolata baposo ya bameme mpe ya bantaba ; bakelelaki na nyonso, banyokolaki bango mpe bayokisaki bango pasi :"},{"book":"Ba-Ebre","chapter":"11","verse":"38","text":"ya solo, mokili etikalaki lisusu malamu te mpo na bango, bakomaki koyengayenga kati na bisobe, na bangomba, kati na bibombamelo ya mabanga mpe na mabulu oyo ezalaka na se ya mabele."},{"book":"Ba-Ebre","chapter":"11","verse":"39","text":"Kati na bango nyonso wana, atako Nzambe asepelaki na bango mpo na kondima na bango, moko te azwaki biloko oyo Nzambe alakaki bango."},{"book":"Ba-Ebre","chapter":"11","verse":"40","text":"Nzambe asalaki mabongisi ya kitoko penza mpo na biso, pamba te alingaki ete bakoma bato ya kokoka nzela moko na biso."}]}