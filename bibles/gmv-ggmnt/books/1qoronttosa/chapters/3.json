{"data":[{"book":"1 Qoronttosa","chapter":"3","verse":"1","text":"Ta ishato ta intena inte Kiristoosan buro guutha nayta malane buro ammanoy gelontta asa malape attin ayanan kumida asa mala gaada intes hasa7anas danda7abeyke."},{"book":"1 Qoronttosa","chapter":"3","verse":"2","text":"Inte buro minnontta gishshi ta intena maathi paahadis attin buro mino kathi muzabeykke. Ha7ika gidiko inte burokko."},{"book":"1 Qoronttosa","chapter":"3","verse":"3","text":"Inte ha7ika buro ammanon minnonttayta gidida gishshi inte giddon qanatetethine palamay dees. Histin inte buro ammanon minnontta asa mala gidiketii? Inte oothoy coo mela asi oothizayssa mala gidenee?"},{"book":"1 Qoronttosa","chapter":"3","verse":"4","text":"Gaasoyka inte garisafe issay <Ta Phawulosayssa” hankoys qass “Ta Aphilosayssa” giiko inte coo asho qofan xalala diza asa mala gideketii?"},{"book":"1 Qoronttosa","chapter":"3","verse":"5","text":"Ero gido shin Aphilosay aazee? Phawulosayka aazee? Istti Goday isttas issas issas immida mala oothiza oothanchatakko. Inteka istta baggara ammanidista."},{"book":"1 Qoronttosa","chapter":"3","verse":"6","text":"Ta tokadis; Apholsay haathi ushshids; dichchday gidiko Xoossukko."},{"book":"1 Qoronttosa","chapter":"3","verse":"7","text":"Hessa gishshi dichchizay Xoossu attin tokizadeyka, Haathe ushshizadeyka aykoka gidetena."},{"book":"1 Qoronttosa","chapter":"3","verse":"8","text":"Tokizade gidin woykko ushshizade gidin istti issinokko. Isttafe issadey issadey ba ootho mala woyto ekkana."},{"book":"1 Qoronttosa","chapter":"3","verse":"9","text":"Gaasoyka nu Xoossara issife oothizaytakko. Inteka Xoossa goosha gadene Xoossa keethatakko."},{"book":"1 Qoronttosa","chapter":"3","verse":"10","text":"Xoossafe taas imettida imotetha gina Keethe keexxiza hiilla mala keethay eqanas lo7etha giigisadis. Iza bolla hara uray keeththa keexxana. Gido attin keeththa keexxizadey wostti keexanakone naagistanas besses."},{"book":"1 Qoronttosa","chapter":"3","verse":"11","text":"Gaasoyka keethay keexxeteth oykettidape guye hara wothi qass keexxana danda7iza uray oonka baawa. Hessika keethas koyroy Yesus Kiristoosakko."},{"book":"1 Qoronttosa","chapter":"3","verse":"12","text":"Oonka keethay koyro keexxetidayssa bolla worqqan woykko biran bonchetida shuchchan woykko miththanine maatan woykko maqan keexxiko,"},{"book":"1 Qoronttosa","chapter":"3","verse":"13","text":"Izade oothoy ay malakone pirda gallas qonccana. Gasoyka he gallasay iza gede po7oy dizaso ehana. He oothoy taman paacistana gishshi issi issi ura oothoy ay malakone buro taman paacistaana."},{"book":"1 Qoronttosa","chapter":"3","verse":"14","text":"Oonka keexxida keethi minni eqiza gidiko hessaadey ba woyto ekkana."},{"book":"1 Qoronttosa","chapter":"3","verse":"15","text":"Iza oothoy xuugettizadey gidiko woytoy izas deena shin izaadey ba hu7es attana. Gido attin izaade atethi tamape asi waaydi attiza atetha mala gidana."},{"book":"1 Qoronttosa","chapter":"3","verse":"16","text":"Inte inte hu7es Xoossa woossa keethe gididayssane Xoossa ayanay inte giddon dizayssa ereketii?"},{"book":"1 Qoronttosa","chapter":"3","verse":"17","text":"Oonka Xoossa woossa keeth laalliko Xooss izaade laallana. Xoossa woossa keethi geeshikko. Hessika intenakko."},{"book":"1 Qoronttosa","chapter":"3","verse":"18","text":"Oonka berka bena balethofo. Intefe oonka hayssa ha alamezan bena erancha mala qopiko izadey erancha gidana mala bena berka eeya mala qoodo."},{"book":"1 Qoronttosa","chapter":"3","verse":"19","text":"Hayssa ha dereza eratethi Xoossa achchan eeyatethikko. Kase geesha maxaafan “Izi eranchata istta gene ootho geedon zaaridi oykkana” geeteti xaafettides."},{"book":"1 Qoronttosa","chapter":"3","verse":"20","text":"Qasseka harason “Eranchata qofay mela hada gididayssa Goday erees” geeteti xaafetides."},{"book":"1 Qoronttosa","chapter":"3","verse":"21","text":"Hessa gishshi wurka intes gidida gishshi oonka asan ceeqetofo."},{"book":"1 Qoronttosa","chapter":"3","verse":"22","text":"Phawulosa gidin Aphlosa gidin woykko kefa gidin alame gidin deyo gidin woykko hayqo gidin ha7i dizazi gidin woykko buro yaana miish gidin wurka intesikko."},{"book":"1 Qoronttosa","chapter":"3","verse":"23","text":"Inteka Kiristoosaytakko; Kiristoosayka Xoossissakko."}]}