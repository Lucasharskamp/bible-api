{"data":[{"book":"Roomaa","chapter":"12","verse":"1","text":"Kanaafuu yaa obboloota, akka isin dhagna keessan aarsaa jiraataa, qulqullaaʼaa fi kan Waaqa gammachiisu gootanii dhiʼeessitaniif ani gara laafina Waaqaatiin isin kadhadha; kunis waaqeffannaa keessan kan hafuuraa ti."},{"book":"Roomaa","chapter":"12","verse":"2","text":"Fedhiin Waaqaa gaariin, gammachiisaanii fi kan mudaa hin qabne maal akka taʼe qorattanii akka mirkaneessuu dandeessaniif haaromfamuu qalbii keessaniitiin geeddaramaa malee addunyaa kana hin fakkaatinaa."},{"book":"Roomaa","chapter":"12","verse":"3","text":"Ani ayyaana naa kennameen tokkoo tokkoo keessan nan gorsaatii: Akka madaalii amantii kan Waaqni isinii kenne sanaatti qalbeeffannaadhaan waaʼee ofii keessanii yaadaa malee hamma yaaduu qabdanii olitti hin yaadinaa."},{"book":"Roomaa","chapter":"12","verse":"4","text":"Akkuma dhagni keenya kutaa baayʼee qabu, akkuma kutaawwan kunneenis hojii wal fakkaatu hin qabaatin sana"},{"book":"Roomaa","chapter":"12","verse":"5","text":"akkasuma immoo nu warri baayʼee taane Kiristoosiin dhagna tokkoo dha; tokkoon tokkoon kutaa dhagnaa kan walii isaanii ti."},{"book":"Roomaa","chapter":"12","verse":"6","text":"Nu akkuma ayyaana nuu kennameetti kennaa garaa garaa qabna. Yoo kennaan nama tokkoo raajii dubbachuu taʼe, inni akkuma amantii isaatitti haa dubbatu."},{"book":"Roomaa","chapter":"12","verse":"7","text":"Yoo tajaajiluu taʼe, haa tajaajilu; yoo barsiisuu taʼe, haa barsiisu;"},{"book":"Roomaa","chapter":"12","verse":"8","text":"yoo jajjabeessuu taʼe, haa jajjabeessu; yoo warra rakkataniif kennuu taʼe, arjummaadhaan haa kennu; yoo bulchuu taʼe, jabaatee haa bulchu; yoo maaruu taʼe, gammachuun haa maaru."},{"book":"Roomaa","chapter":"12","verse":"9","text":"Jaalalli keessan itti fakkeessuudhaan hin taʼin. Waan hamaa jibbaa; waan gaariitti maxxanaa."},{"book":"Roomaa","chapter":"12","verse":"10","text":"Jaalala obbolummaatiin jabeessaa wal jaalladhaa. Ulfina walii kennuutti wal dorgomaa."},{"book":"Roomaa","chapter":"12","verse":"11","text":"Gooftaa tajaajiluu keessatti hafuura gubaa qabaadhaa malee hinaaffaa hin dhabinaa."},{"book":"Roomaa","chapter":"12","verse":"12","text":"Abdiidhaan gammadaa; dhiphina obsaa; kadhannaatti cimaa."},{"book":"Roomaa","chapter":"12","verse":"13","text":"Qulqulloota rakkataniif waa gumaachaa. Keessummoota simadhaa."},{"book":"Roomaa","chapter":"12","verse":"14","text":"Warra isin ariʼatan eebbisaa; eebbisaa malee hin abaarinaa."},{"book":"Roomaa","chapter":"12","verse":"15","text":"Warra gammadan wajjin gammadaa; warra booʼan wajjin booʼaa."},{"book":"Roomaa","chapter":"12","verse":"16","text":"Walii galteedhaan wajjin jiraadhaa. Warra jireenya gad aanaa jiraatan wajjin jiraadhaa malee hin koorinaa. Of hin tuulinaa."},{"book":"Roomaa","chapter":"12","verse":"17","text":"Nama kamiif iyyuu hammina hamminaan hin deebisinaa. Nama hunda duratti waan gaarii hojjedhaa."},{"book":"Roomaa","chapter":"12","verse":"18","text":"Yoo dandaʼame, gama keessaniin nama hunda wajjin nagaan jiraadhaa."},{"book":"Roomaa","chapter":"12","verse":"19","text":"Yaa jaallatamtoota, dheekkamsa Waaqaatiif iddoo kennaa malee haaloo hin baʼinaa; Gooftaan, “Haaloo baasuun kan koo ti; ani gatii nan deebisa”12:19 KeD 32:35 jedha, jedhamee barreeffameeraatii."},{"book":"Roomaa","chapter":"12","verse":"20","text":"Garuu,"},{"book":"Roomaa","chapter":"12","verse":"21","text":"Gaarummaan hammina moʼi malee hamminaan hin moʼamin."}]}