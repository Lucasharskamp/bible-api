{"data":[{"book":"यूहन्ना","chapter":"13","verse":"1","text":"फसह को त्यौहार सी पहिले, जब यीशु न जान लियो कि मोरो ऊ समय आय पहुंच्यो हय कि जगत छोड़ क बाप को जवर जाऊं, त अपनो लोगों सी जो जगत म होतो जसो प्रेम ऊ रखत होतो, आखरी तक वसोच प्रेम रखत रह्यो।"},{"book":"यूहन्ना","chapter":"13","verse":"2","text":"यीशु अऊर ओको चेला उत होतो तबच शैतान शिमोन को टुरा यहूदा इस्करियोती को मन म यो डाल चुक्यो होतो कि ओख पकड़वाये, त जेवन को समय"},{"book":"यूहन्ना","chapter":"13","verse":"3","text":"यीशु न, यो जान क कि बाप न सब कुछ मोरो हाथ म कर दियो हय अऊर मय परमेश्वर को जवर सी आयो हय अऊर परमेश्वर को जवर जाऊं हय,"},{"book":"यूहन्ना","chapter":"13","verse":"4","text":"जेवन पर सी उठ क अपनो बनियाइन को ऊपर को कपड़ा को कुरता उतार दियो, अऊर गमछा ले क अपनो कमर बान्ध्यो।"},{"book":"यूहन्ना","chapter":"13","verse":"5","text":"तब बर्तन म पानी भर क चेलावों को पाय धोवन लग्यो अऊर जो गमछा सी ओकी कमर बन्धी होती ओको सी पोछन लग्यो।"},{"book":"यूहन्ना","chapter":"13","verse":"6","text":"जब ऊ शिमोन पतरस को जवर आयो, तब पतरस न ओको सी कह्यो, “हे प्रभु, का तय मोरो पाय धोवय हय?”"},{"book":"यूहन्ना","chapter":"13","verse":"7","text":"यीशु न ओख उत्तर दियो, “जो मय करू हय, तय ओख अभी नहीं जानय, पर येको बाद समझेंन।”"},{"book":"यूहन्ना","chapter":"13","verse":"8","text":"पतरस न ओको सी कह्यो, “तय मोरो पाय कभी नहीं धोय सकजो!” यो सुन्क यीशु न ओको सी कह्यो, “यदि मय तोरो पाय नहीं धोऊं, त मोरो संग तोरो कुछ भी साझा नहीं।”"},{"book":"यूहन्ना","chapter":"13","verse":"9","text":"शिमोन पतरस न ओको सी कह्यो, “हे प्रभु, त मोरो पायच नहीं, बल्की हाथ अऊर मुंड भी धोय दे।”"},{"book":"यूहन्ना","chapter":"13","verse":"10","text":"यीशु न ओको सी कह्यो, “जो आंगधोय लियो हय ओख पाय को अलावा अऊर कुछ धोवन की जरूरत नहाय, पर ऊ बिल्कुल शुद्ध हय; अऊर तुम शुद्ध हो, पर सब को सब नहीं।”"},{"book":"यूहन्ना","chapter":"13","verse":"11","text":"ऊ त अपनो पकड़वान वालो ख जानत होतो येकोलायी ओन कह्यो, “तुम सब को सब शुद्ध नहाय।”"},{"book":"यूहन्ना","chapter":"13","verse":"12","text":"जब ऊ उन्को पाय धोय लियो, अऊर अपनो कपड़ा पहिन क फिर बैठ गयो, त उन्को सी कहन लग्यो, “का तुम समझ्यो कि मय न तुम्हरो संग का करयो?"},{"book":"यूहन्ना","chapter":"13","verse":"13","text":"तुम मोख गुरु अऊर प्रभु कह्य हय, अऊर ठीकच कह्य हय, कहालीकि मय उच आय।"},{"book":"यूहन्ना","chapter":"13","verse":"14","text":"यदि मय न प्रभु अऊर गुरु होय क् तुम्हरो पाय धोयो, त तुम्ख भी एक दूसरों को पाय धोवन क होना।"},{"book":"यूहन्ना","chapter":"13","verse":"15","text":"कहालीकि मय न तुम्ख कर क् दिखाय दियो हय कि जसो मय न तुम्हरो संग करयो हय, तुम भी वसोच करो।"},{"book":"यूहन्ना","chapter":"13","verse":"16","text":"१३:१६ मत्ती १०:२४; लूका ६:४०; यूहन्ना १५:२०मय तुम सी सच सच कहू हय, सेवक अपनो मालिक सी बड़ो नहाय, अऊर नहीं भेज्यो हुयो अपनो भेजन वालो सी।"},{"book":"यूहन्ना","chapter":"13","verse":"17","text":"तुम या बात जानय हय, अऊर यदि उन पर चलो त धन्य हय।"},{"book":"यूहन्ना","chapter":"13","verse":"18","text":"“मय तुम सब को बारे म नहीं कहू; जिन्ख मय न चुन लियो हय, उन्ख मय जानु हय; पर यो येकोलायी हय कि शास्त्र को यो वचन पूरो होय, ‘जो मोरी रोटी खावय हय, ऊ मोरो विरुद्ध हय।’"},{"book":"यूहन्ना","chapter":"13","verse":"19","text":"अब मय ओको होन सी पहिले तुम्ख बताय देऊ हय कि जब यो होय जाये त तुम विश्वास करो कि मय उच आय।"},{"book":"यूहन्ना","chapter":"13","verse":"20","text":"१३:२० मत्ती १०:४०; मरकुस ९:३७; लूका ९:४८; १०:१६मय तुम सी सच सच कहू हय कि जो मोरो भेज्यो हुयो ख स्वीकार करय हय, ऊ मोख स्वीकार करय हय; अऊर जो मोख स्वीकार करय हय; ऊ मोरो भेजन वालो ख स्वीकार करय हय।”"},{"book":"यूहन्ना","chapter":"13","verse":"21","text":"या बाते कह्य क यीशु आत्मा म दु:खी भयो अऊर या गवाही दी, “मय तुम सी सच सच कहू हय कि तुम म सी एक मोख पकड़वायेंन।”"},{"book":"यूहन्ना","chapter":"13","verse":"22","text":"चेलावों एक दूसरों ख ताकन लग्यो कहालीकि समझ नहीं सक्यो कि ऊ कौन्को बारे म कह्य रह्य हय।"},{"book":"यूहन्ना","chapter":"13","verse":"23","text":"ओको चेलावों म सी एक जेकोसी यीशु प्रेम रखत होतो, यीशु को आगु बैठ्यो होतो।"},{"book":"यूहन्ना","chapter":"13","verse":"24","text":"शिमोन पतरस न ओको तरफ इशारा कर क् ओको सी पुच्छ्यो, “बताव, त ऊ कौन्को बारे म कह्य हय?”"},{"book":"यूहन्ना","chapter":"13","verse":"25","text":"तब ओन वसोच यीशु को तरफ झुक्यो हुयो ओको सी पुच्छ्यो, “हे प्रभु, ऊ कौन हय?”"},{"book":"यूहन्ना","chapter":"13","verse":"26","text":"यीशु न उत्तर दियो, “जेक मय यो रोटी को टुकड़ा डुबाय क देऊं उच आय।” अऊर ओन टुकड़ा डुबाय क शिमोन इस्करियोती को टुरा यहूदा ख दियो।"},{"book":"यूहन्ना","chapter":"13","verse":"27","text":"टुकड़ा लेतोच शैतान ओको म समाय गयो। तब यीशु न ओको सी कह्यो, “जो तय करय हय, तुरतच कर।”"},{"book":"यूहन्ना","chapter":"13","verse":"28","text":"पर बैठन वालो म सी कोयी न नहीं जान्यो कि ओन या बात ओको सी कहाली कहीं।"},{"book":"यूहन्ना","chapter":"13","verse":"29","text":"यहूदा को जवर पैसा कि झोली रहत होती, येकोलायी कोयी कोयी न समझ्यो कि यीशु ओको सी कह्य रह्यो हय कि जो कुछ हम्ख त्यौहार लायी होना ऊ ले ले, यां यो कि गरीबों ख कुछ दे।"},{"book":"यूहन्ना","chapter":"13","verse":"30","text":"अऊर ऊ टुकड़ा ले क तुरतच बाहेर चली गयो; अऊर यो रात को समय होतो।"},{"book":"यूहन्ना","chapter":"13","verse":"31","text":"जब ऊ बाहेर चली गयो त यीशु न कह्यो, “अब आदमी को बेटा की महिमा भयी हय, अऊर परमेश्वर की महिमा उन्म भयी हय;"},{"book":"यूहन्ना","chapter":"13","verse":"32","text":"यदि उन्म परमेश्वर की महिमा भयी हय, त परमेश्वर भी अपनो म ओकी महिमा करेंन अऊर तुरतच करेंन।"},{"book":"यूहन्ना","chapter":"13","verse":"33","text":"१३:३३ यूहन्ना ७:३४हे बच्चां, मय अऊर थोड़ी देर तुम्हरो जवर हय: फिर तुम मोख ढूंढो, अऊर जसो मय न यहूदियों सी कह्यो, ‘जित मय जाऊ हय उत तुम नहीं आय सकय,’ वसोच मय अब तुम सी भी कहू हय।"},{"book":"यूहन्ना","chapter":"13","verse":"34","text":"१३:३४ यूहन्ना १५:१२,१७; १ यूहन्ना ३:२३; २ यूहन्ना १:५मय तुम्ख एक नयी आज्ञा देऊ हय कि एक दूसरों सी प्रेम रखो; जसो मय न तुम सी प्रेम रख्यो हय, वसोच तुम भी एक दूसरों सी प्रेम रखो।"},{"book":"यूहन्ना","chapter":"13","verse":"35","text":"यदि आपस म प्रेम रखेंन, त येको सी सब जानेंन कि तुम मोरो चेलां आय।”"},{"book":"यूहन्ना","chapter":"13","verse":"36","text":"शिमोन पतरस न ओको सी कह्यो, “हे प्रभु, तय कित जावय हय?” यीशु न उत्तर दियो, “जित मय जाऊ हय उत तय अभी मोरो पीछू आय नहीं सकय; पर येको बाद मोरो पीछू आयेंन।”"},{"book":"यूहन्ना","chapter":"13","verse":"37","text":"पतरस न ओको सी कह्यो, “हे प्रभु, अभी मय तोरो पीछू कहाली नहीं आय सकू? मय त तोरो लायी अपनो जीव भी दे देऊ।”"},{"book":"यूहन्ना","chapter":"13","verse":"38","text":"यीशु न उत्तर दियो, “का तय मोरो लायी अपनो जीव देजो? मय तोरो सी सच सच कहू हय कि मुर्गा बाग देयेंन ओको सी पहिले तक तय तीन बार मोरो इन्कार कर लेजो।"}]}