{"data":[{"book":"Žalmy","chapter":"60","verse":"1","text":"Přednímu z kantorů na šušan eduth, zlatý žalm Davidův, k vyučování,"},{"book":"Žalmy","chapter":"60","verse":"2","text":"Když válku vedl proti Syrii Naharaim, a proti Syrii Soba, kdyžto navrátil se Joáb, pobiv Idumejských v údolí slaném dvanácte tisíců."},{"book":"Žalmy","chapter":"60","verse":"3","text":"Bože, zavrhl jsi byl nás, roztrhls nás a hněvals se, navratiž se zase k nám."},{"book":"Žalmy","chapter":"60","verse":"4","text":"Zatřásl jsi byl zemí a roztrhls ji, uzdraviž rozsedliny její, neboť se chvěje."},{"book":"Žalmy","chapter":"60","verse":"5","text":"Ukazoval jsi lidu svému tvrdé věci, napájels nás vínem zkormoucení."},{"book":"Žalmy","chapter":"60","verse":"6","text":"Ale nyní dal jsi těm, kteříž se tebe bojí, korouhev, aby ji vyzdvihli pro pravdu tvou. Sélah."},{"book":"Žalmy","chapter":"60","verse":"7","text":"Ať jsou vysvobozeni milí tvoji, zachovávejž jich pravicí svou, a vyslyš mne."},{"book":"Žalmy","chapter":"60","verse":"8","text":"Bůh mluvil skrze svatost svou, veseliti se budu, budu děliti Sichem, a údolí Sochot rozměřím."},{"book":"Žalmy","chapter":"60","verse":"9","text":"Můjť jest Galád, můj i Manasses, a Efraim síla hlavy mé, Juda učitel můj."},{"book":"Žalmy","chapter":"60","verse":"10","text":"Moáb medenice k umývání mému, na Edoma uvrhu obuv svou, proti mně, Palestino, trub."},{"book":"Žalmy","chapter":"60","verse":"11","text":"Kdo mne uvede do města ohraženého? Kdo mne zprovodí až do Idumee?"},{"book":"Žalmy","chapter":"60","verse":"12","text":"Zdali ne ty, ó Bože, kterýž jsi nás byl zavrhl, a nevycházels, Bože, s vojsky našimi?"},{"book":"Žalmy","chapter":"60","verse":"13","text":"Uděliž nám pomoci před nepřítelem, nebo marná jest pomoc lidská."},{"book":"Žalmy","chapter":"60","verse":"14","text":"V Bohu udatně sobě počínati budeme, a onť pošlapá nepřátely naše."}]}