{"data":[{"book":"मत्ती","chapter":"9","verse":"1","text":"फिर वह नाव पर चढ़कर पार गया, और अपने नगर में आया।"},{"book":"मत्ती","chapter":"9","verse":"2","text":"और कई लोग एक लकवे के मारे हुए को खाट पर रखकर उसके पास लाए। यीशु ने उनका विश्वास देखकर, उस लकवे के मारे हुए से कहा, “हे पुत्र, धैर्य रख; तेरे पाप क्षमा हुए।”"},{"book":"मत्ती","chapter":"9","verse":"3","text":"और कई शास्त्रियों ने सोचा, “यह तो परमेश्वर की निन्दा9:3 निन्दा: परमेश्वर के प्रति अपमान या अवमानना या श्रद्धा का अभाव (मर 2:7; लूका 5:21)  करता है।”"},{"book":"मत्ती","chapter":"9","verse":"4","text":"यीशु ने उनके मन की बातें जानकर कहा, “तुम लोग अपने-अपने मन में बुरा विचार क्यों कर रहे हो?"},{"book":"मत्ती","chapter":"9","verse":"5","text":"सहज क्या है? यह कहना, ‘तेरे पाप क्षमा हुए’, या यह कहना, ‘उठ और चल फिर।’"},{"book":"मत्ती","chapter":"9","verse":"6","text":"परन्तु इसलिए कि तुम जान लो कि मनुष्य के पुत्र को पृथ्वी पर पाप क्षमा करने का अधिकार है।” उसने लकवे के मारे हुए से कहा, “उठ, अपनी खाट उठा, और अपने घर चला जा।”"},{"book":"मत्ती","chapter":"9","verse":"7","text":"वह उठकर अपने घर चला गया।"},{"book":"मत्ती","chapter":"9","verse":"8","text":"लोग यह देखकर डर गए और परमेश्वर की महिमा करने लगे जिसने मनुष्यों को ऐसा अधिकार दिया है।"},{"book":"मत्ती","chapter":"9","verse":"9","text":"वहाँ से आगे बढ़कर यीशु ने मत्ती9:9 मत्ती: मतलब “यहोवा का उपहार”, वह एक लेवी एवं पेशे से चुंगी लेनेवाला था, वह उठा और यीशु के पीछे हो लिया नामक एक मनुष्य को चुंगी की चौकी पर बैठे देखा, और उससे कहा, “मेरे पीछे हो ले।” वह उठकर उसके पीछे हो लिया।"},{"book":"मत्ती","chapter":"9","verse":"10","text":"और जब वह घर में भोजन करने के लिये बैठा तो बहुत सारे चुंगी लेनेवाले और पापी आकर यीशु और उसके चेलों के साथ खाने बैठे।"},{"book":"मत्ती","chapter":"9","verse":"11","text":"यह देखकर फरीसियों ने उसके चेलों से कहा, “तुम्हारा गुरु चुंगी लेनेवालों और पापियों के साथ क्यों खाता है?”"},{"book":"मत्ती","chapter":"9","verse":"12","text":"यह सुनकर यीशु ने उनसे कहा, “वैद्य भले चंगों को नहीं परन्तु बीमारों के लिए आवश्यक है।"},{"book":"मत्ती","chapter":"9","verse":"13","text":"इसलिए तुम जाकर इसका अर्थ सीख लो, कि मैं बलिदान नहीं परन्तु दया चाहता हूँ; क्योंकि मैं धर्मियों को नहीं परन्तु पापियों को बुलाने आया हूँ।” (होशे 6:6)"},{"book":"मत्ती","chapter":"9","verse":"14","text":"तब यूहन्ना के चेलों ने उसके पास आकर कहा, “क्या कारण है कि हम और फरीसी इतना उपवास करते हैं, पर तेरे चेले उपवास नहीं करते?”"},{"book":"मत्ती","chapter":"9","verse":"15","text":"यीशु ने उनसे कहा, “क्या बाराती, जब तक दूल्हा उनके साथ है शोक कर सकते हैं? पर वे दिन आएँगे कि दूल्हा उनसे अलग किया जाएगा, उस समय वे उपवास करेंगे।"},{"book":"मत्ती","chapter":"9","verse":"16","text":"नये कपड़े का पैबन्द पुराने वस्त्र पर कोई नहीं लगाता, क्योंकि वह पैबन्द वस्त्र से और कुछ खींच लेता है, और वह अधिक फट जाता है।"},{"book":"मत्ती","chapter":"9","verse":"17","text":"और लोग नया दाखरस पुरानी मशकों में नहीं भरते हैं; क्योंकि ऐसा करने से मशकें फट जाती हैं, और दाखरस बह जाता है और मशकें नाश हो जाती हैं, परन्तु नया दाखरस नई मशकों में भरते हैं और वह दोनों बची रहती हैं।”"},{"book":"मत्ती","chapter":"9","verse":"18","text":"वह उनसे ये बातें कह ही रहा था, कि एक सरदार ने आकर उसे प्रणाम किया और कहा, “मेरी पुत्री अभी मरी है; परन्तु चलकर अपना हाथ उस पर रख, तो वह जीवित हो जाएगी।”"},{"book":"मत्ती","chapter":"9","verse":"19","text":"यीशु उठकर अपने चेलों समेत उसके पीछे हो लिया।"},{"book":"मत्ती","chapter":"9","verse":"20","text":"और देखो, एक स्त्री ने जिसके बारह वर्ष से लहू बहता था, उसके पीछे से आकर उसके वस्त्र के कोने को छू लिया। (मत्ती 14:36)"},{"book":"मत्ती","chapter":"9","verse":"21","text":"क्योंकि वह अपने मन में कहती थी, “यदि मैं उसके वस्त्र ही को छू लूँगी तो चंगी हो जाऊँगी।”"},{"book":"मत्ती","chapter":"9","verse":"22","text":"यीशु ने मुड़कर उसे देखा और कहा, “पुत्री धैर्य रख; तेरे विश्वास ने तुझे चंगा किया है।” अतः वह स्त्री उसी समय चंगी हो गई।"},{"book":"मत्ती","chapter":"9","verse":"23","text":"जब यीशु उस सरदार के घर में पहुँचा और बाँसुरी बजानेवालों और भीड़ को हुल्लड़ मचाते देखा,"},{"book":"मत्ती","chapter":"9","verse":"24","text":"तब कहा, “हट जाओ, लड़की मरी नहीं, पर सोती है।” इस पर वे उसकी हँसी उड़ाने लगे।"},{"book":"मत्ती","chapter":"9","verse":"25","text":"परन्तु जब भीड़ निकाल दी गई, तो उसने भीतर जाकर लड़की का हाथ पकड़ा, और वह जी उठी।"},{"book":"मत्ती","chapter":"9","verse":"26","text":"और इस बात की चर्चा उस सारे देश में फैल गई।"},{"book":"मत्ती","chapter":"9","verse":"27","text":"जब यीशु वहाँ से आगे बढ़ा, तो दो अंधे उसके पीछे यह पुकारते हुए चले, “हे दाऊद की सन्तान, हम पर दया कर।”"},{"book":"मत्ती","chapter":"9","verse":"28","text":"जब वह घर में पहुँचा, तो वे अंधे उसके पास आए, और यीशु ने उनसे कहा, “क्या तुम्हें विश्वास है, कि मैं यह कर सकता हूँ?” उन्होंने उससे कहा, “हाँ प्रभु।”"},{"book":"मत्ती","chapter":"9","verse":"29","text":"तब उसने उनकी आँखें छूकर कहा, “तुम्हारे विश्वास के अनुसार तुम्हारे लिये हो।”"},{"book":"मत्ती","chapter":"9","verse":"30","text":"और उनकी आँखें खुल गई और यीशु ने उन्हें सख्‍ती के साथ सचेत किया और कहा, “सावधान, कोई इस बात को न जाने।”"},{"book":"मत्ती","chapter":"9","verse":"31","text":"पर उन्होंने निकलकर सारे क्षेत्र में उसका यश फैला दिया।"},{"book":"मत्ती","chapter":"9","verse":"32","text":"जब वे बाहर जा रहे थे, तब, लोग एक गूँगे को जिसमें दुष्टात्मा थी उसके पास लाए।"},{"book":"मत्ती","chapter":"9","verse":"33","text":"और जब दुष्टात्मा निकाल दी गई, तो गूँगा बोलने लगा। और भीड़ ने अचम्भा करके कहा, “इस्राएल में ऐसा कभी नहीं देखा गया।”"},{"book":"मत्ती","chapter":"9","verse":"34","text":"परन्तु फरीसियों ने कहा, “यह तो दुष्टात्माओं के सरदार की सहायता से दुष्टात्माओं को निकालता है।”"},{"book":"मत्ती","chapter":"9","verse":"35","text":"और यीशु सब नगरों और गाँवों में फिरता रहा और उनके आराधनालयों9:35 आराधनालयों: यहूदियों की आराधना या धर्म की शिक्षा के लिए समागम स्थल या भवन। में उपदेश करता, और राज्य का सुसमाचार प्रचार करता, और हर प्रकार की बीमारी और दुर्बलता को दूर करता रहा।"},{"book":"मत्ती","chapter":"9","verse":"36","text":"जब उसने भीड़ को देखा तो उसको लोगों पर तरस आया, क्योंकि वे उन भेड़ों के समान जिनका कोई चरवाहा न हो, व्याकुल और भटके हुए से थे। (1 राजा. 22:17)"},{"book":"मत्ती","chapter":"9","verse":"37","text":"तब उसने अपने चेलों से कहा, “फसल तो बहुत है पर मजदूर थोड़े हैं।"},{"book":"मत्ती","chapter":"9","verse":"38","text":"इसलिए फसल के स्वामी से विनती करो कि वह अपने खेत में काम करने के लिये मजदूर भेज दे।”"}]}