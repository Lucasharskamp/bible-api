{"data":[{"book":"KORENTI 1","chapter":"8","verse":"1","text":"E telen-ma tebbeeli sakkanaaɗi sanamuuji, hiɗen andi wonde en fow hiɗen mari gandal, e hin-le gandal adday mawnintinaare, kono giggol tiiɗinay."},{"book":"KORENTI 1","chapter":"8","verse":"2","text":"On mo no sikki no andi goɗɗun, haray fahin o andaali ko honno haanaa andireede."},{"book":"KORENTI 1","chapter":"8","verse":"3","text":"Kono si goɗɗo yiɗii Alla, haray Alla no andi mo."},{"book":"KORENTI 1","chapter":"8","verse":"4","text":"Fii telen-ma huutorgol tebbeeli sakkanaaɗi sanamuuji ɗin, hiɗen andi wonde sanamu wonaa goɗɗun tigi e oo aduna, ko Alla gooto tun woodi."},{"book":"KORENTI 1","chapter":"8","verse":"5","text":"Pellet no woodi piiji reweteeɗi ɗuuɗuɗi ka kammu e ka leydi, jogoraaɗi wa si tawii ko allaaɓe maa joomiraaɓe."},{"book":"KORENTI 1","chapter":"8","verse":"6","text":"Kono enen ko Alla gooto marɗen, on Baabaajo, on mo kala huunde iwri e mun, e on mo wonanɗen, e Joomi gooto, ɗun ko Iisaa Almasiihu on, on mo piiji ɗin fow woniri, e on mo wonirɗen."},{"book":"KORENTI 1","chapter":"8","verse":"7","text":"Kono fow alaa ngal gandal. Ko ɗun waɗi, ɓen wowtuɓe sanamuuji, haa jooni si no ɲaamude ngun teewu anditay fii ko sakkaa kon. Nde tawnoo ɓernde maɓɓe nden no lo'i, ɗun tuuninay ɓe."},{"book":"KORENTI 1","chapter":"8","verse":"8","text":"Hinaa neema ɓannata en e Alla. Si en ɲaamaali, ɗun ɗuytataa en huunde, si en ɲaamii kadi, ɗun ɓeydataa en huunde."},{"book":"KORENTI 1","chapter":"8","verse":"9","text":"Ko woni tun, reenee fii wota ko newnanaɗon waɗugol kon wonan lo'uɓe ɓen peggal."},{"book":"KORENTI 1","chapter":"8","verse":"10","text":"Ko fii si goɗɗo aru e yi'ude ma, an oo jooma gandal, hiɗa nafoo e nder juulirde ka sanamuuji rewetee, taw si nden ɓernde makko lo'unde pooɗataa mo ɲaamugol tebbeeli sakkanaaɗi sanamuuji?"},{"book":"KORENTI 1","chapter":"8","verse":"11","text":"Ɗun haray on lo'uɗo mulirii sabu ‹gandal› maa ngal, ɗun ko on musiɗɗo mo *Almasiihu on maayi fii mun!"},{"book":"KORENTI 1","chapter":"8","verse":"12","text":"Si on waɗirii non junuubu e telen-ma musiɓɓe ɓen, e nder barmingol ɓernde maɓɓe lo'unde nden, haray on waɗii junuubu e telen-ma Almasiihu on."},{"book":"KORENTI 1","chapter":"8","verse":"13","text":"Ko ɗun waɗi, si tawii ɲaametee wonay sabu peggal musiɗɗo an, haray mi ɲaamataa teewu hande kadi, fii wota mi liɓu musiɗɗo an on."}]}