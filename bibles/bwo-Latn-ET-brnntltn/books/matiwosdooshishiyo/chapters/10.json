{"data":[{"book":"Matiwos Dooshishiyo","chapter":"10","verse":"1","text":"Iyesus tatse git b́ danifwotsi bíyok s'eegdek't, kim shayiro bokishitwok'o, shodonat kúúni shod jamon bokashitwok'o alo boosh b́ ími."},{"book":"Matiwos Dooshishiyo","chapter":"10","verse":"2","text":"Tatse git wosheetsots shútsonwere hank'oyi, shin shinon P'et'rosi eteetso Sim'onnat bí eshu Indriyasi, Zebdiwos nana'uwots Yak'obnat Yohansn,"},{"book":"Matiwos Dooshishiyo","chapter":"10","verse":"3","text":"Filip'os, Bert'elemiyos, Tomasi, t'ilish dek'fo Matiwosi, Ilfyos naay Yak'ob, Tadiwos"},{"book":"Matiwos Dooshishiyo","chapter":"10","verse":"4","text":"Okooretso Sim'oni, Iyesusi beshidek't imtso Keriyot asho Yihudi."},{"book":"Matiwos Dooshishiyo","chapter":"10","verse":"5","text":"Iyesus tatse gitwotsi, hank'o ett boon b́woshi, «Ik' ash woterawwotsok amk'ayere, Semari dats ashuwots kitotso kindk'ayere,"},{"book":"Matiwos Dooshishiyo","chapter":"10","verse":"6","text":"Maniyere mereerikok'o t'afts Isra'el ashuwotsok ameree."},{"book":"Matiwos Dooshishiyo","chapter":"10","verse":"7","text":"10:7-15 Luk'. 10:4-12  Amrnwere ‹Dari mengstuuniye karnraniyee!› err nabúwere."},{"book":"Matiwos Dooshishiyo","chapter":"10","verse":"8","text":"Shodetswotsi kashiwere, k'irtswotsi tuuzwere, een shodetswotsi s'ayintsworee, Fo'erawwotsi kishwere, beenon it dek'tso beenon imere."},{"book":"Matiwos Dooshishiyo","chapter":"10","verse":"9","text":"Awntso wee ambaro wee k'áázo it borsots deshdek'k'ayre."},{"book":"Matiwos Dooshishiyo","chapter":"10","verse":"10","text":"10:10 1 K'or. 9:14; 1 T'im. 5:18  Fintsosh b́ misho daatso bísh b́ geyitsotse it weerindatse k'arc'ito, git kito, gitl c'amono, gumbonowere de'amk'ayere."},{"book":"Matiwos Dooshishiyo","chapter":"10","verse":"11","text":"Bíts itkindts kitotse, wee gálútse, itn dek'et asho koni b́woto t'iwintsde dande'ere, manokman fakshr it keshfetsosh bíyoke teyere."},{"book":"Matiwos Dooshishiyo","chapter":"10","verse":"12","text":"Ash moots it kindor jamo aatwere,"},{"book":"Matiwos Dooshishiyo","chapter":"10","verse":"13","text":"Maa man it jeenosh b́wotititka wotiyal jeeno itoktso bísh boree, wotitkali wotiyalmó itoktso jeeno itsh aanowe."},{"book":"Matiwos Dooshishiyo","chapter":"10","verse":"14","text":"10:14 Wosh. 13:51  Asho konwor itide'awo wee it aap'tso k'ebo b́ k'azetka wotiyal gal man wee kit man k'ay it keshor it tufatsi k'undo teboree."},{"book":"Matiwos Dooshishiyo","chapter":"10","verse":"15","text":"10:15 Mat. 11:24; Aze. 19:24-28  Arikoniye itsh t keewiri, angshi aawots kit maniyere Sedomnat Gemor ashuwotsi fayet fayo ketefee."},{"book":"Matiwos Dooshishiyo","chapter":"10","verse":"16","text":"«Hambe! mereerikok'o elahi taalotse iti twoshiri, mansh dawnzikok'o s'ekwotsi, erkndikok'o dingatwotsi wotoore."},{"book":"Matiwos Dooshishiyo","chapter":"10","verse":"17","text":"10:17-20 Mar. 13:11; Luk'. 11:11-12; 21:12-15  Ashuwots angshosh jebats beshide itn imetune, ayhudiyots Ik' k'oni mootse iti jot'etune mansh ashuwotsatse itatso korde'ere."},{"book":"Matiwos Dooshishiyo","chapter":"10","verse":"18","text":"T jangosh itn dats k'eezirwtsonat, naashwotsoko it aats angshetwok'o itin de'ameyor bonat Ik' ash woterawwots shinatse t jangosh gawitwotsi wotitute,"},{"book":"Matiwos Dooshishiyo","chapter":"10","verse":"19","text":"Mooshi jebats itn bot'intsor, it keewitwo manoori sa'atmann itsh imetwotse, ‹Aawuk'o k'alrniya, egek'una nokewiti?› err shiyanon kic'k'ayere."},{"book":"Matiwos Dooshishiyo","chapter":"10","verse":"20","text":"10:20 Mar. 13:12; Luk'. 21:16  It gitsotse bede keewitwo it nih daritstso shayironi bako itnaliye."},{"book":"Matiwos Dooshishiyo","chapter":"10","verse":"21","text":"Asho b́took eshwo k'irosh beshide imetwe, mank'o nihonúwere b́ took na'o k'irosh beshide imetwe, na'naonwere bo indnihwotsats balngar wotar tuwitúne, k'iroshowere boon beshide imetune."},{"book":"Matiwos Dooshishiyo","chapter":"10","verse":"22","text":"10:22 Mat. 24:9, 13; Luk'. 21:17  T jangatse ash jamoke shit'eek wotitute, ernmó b́s'uwats b́borfetso kup'de'er ned'itwo kashitwe."},{"book":"Matiwos Dooshishiyo","chapter":"10","verse":"23","text":"Kit ikutse gondbek'o itats bo ayiwor kit k'oshuts k'ay woc'ere, arikon itsh etirwe, ash na'o aanar b́waafetsosh Isra'el kit jametswotsi gúrar betsatste."},{"book":"Matiwos Dooshishiyo","chapter":"10","verse":"24","text":"10:24 Luk'. 6:40; Yoh. 13:16; 15:20  Danirwo bín danifoniyere bowatse, guutsonwere b́ doonziyere bowatse."},{"book":"Matiwos Dooshishiyo","chapter":"10","verse":"25","text":"10:25 Mat. 9:34; 12:24; Mar. 3:2; Luk'. 11:15  Mansh danirwo bín danifokok'o, guutsonwere b́ doonzkok'o b́ bodal bísh bodfe. Moo doonzi ‹Beel Zebuliye› err bos'egiyakon b́ maa ashuwotsnmá maniyere bog gond shútson aawk'owe s'eego bok'azeti!"},{"book":"Matiwos Dooshishiyo","chapter":"10","verse":"26","text":"«Haniyak ashuwotsi shatk'ayere, ipetso b́ be'erawo ooritwo, ááshtsonwere b́daneraniye ooritwo eegor aaliye."},{"book":"Matiwos Dooshishiyo","chapter":"10","verse":"27","text":"Eshe taa t'alwotse itsh tkeewirwo, it sháánatse keewwere, shashikon it shishtso dambaan tuuts beyok waaŕ sháánatse daniwere."},{"book":"Matiwos Dooshishiyo","chapter":"10","verse":"28","text":"Meets úd'oniyere beshar kash úd'o falraw ashuwotsi shatk'ayere, maniyere kashonat meetson gahanem tawots juwo falitu Ik'o sharere."},{"book":"Matiwos Dooshishiyo","chapter":"10","verse":"29","text":"Dimbiti gitwots santim múk'wotsn kemefoshná? Wotowa eree, daritstso it nih bí eekerawon, dimbiti ikú datsatse fed'arr ooreratsanee."},{"book":"Matiwos Dooshishiyo","chapter":"10","verse":"30","text":"It konmo dab it took s'ironwor taawekee."},{"book":"Matiwos Dooshishiyo","chapter":"10","verse":"31","text":"Eshe it dimbiti aywotsiyere bogts k'awntsetswotsi itwottsotse b́ jamon shatk'ayere."},{"book":"Matiwos Dooshishiyo","chapter":"10","verse":"32","text":"«Ash shinatse tjangosh gaw wotitu jametswotssh, taawere darotse fa'o tnih shinatse bísh gaw wotitwe."},{"book":"Matiwos Dooshishiyo","chapter":"10","verse":"33","text":"10:33 2 T'im. 2:12  Ash shinatse taan haalitu jamwotsi taawere darotstso tnih shinatse haalitwee."},{"book":"Matiwos Dooshishiyo","chapter":"10","verse":"34","text":"«Taa twaa, jeeno datsats doosh ark'aye itsha, taa kes'a bako jeeno dek'waratsee."},{"book":"Matiwos Dooshishiyo","chapter":"10","verse":"35","text":"Taa twaa, nungush na'o b́ nihats, mááts na'ú bi indats, naayo máátsu bi awats, k'alewo tuzishee."},{"book":"Matiwos Dooshishiyo","chapter":"10","verse":"36","text":"10:36 Mik. 7:6  Mansh ashosh balangarwots b́ took maa ashuwotsiye bowotiti."},{"book":"Matiwos Dooshishiyo","chapter":"10","verse":"37","text":"Taayere bogo b́ indi wee b́nihi shunetwo, tik wotosh falratse, taayere bogo b́ nungush na'onat b́ máátsna'ú shunetwo tik woto falratse."},{"book":"Matiwos Dooshishiyo","chapter":"10","verse":"38","text":"10:38 Mat. 16:24; Mar. 8:34; Luk'. 9:23  B́ took mask'aliyo kurde tshuutso sha'erawo asho tik woto falratse."},{"book":"Matiwos Dooshishiyo","chapter":"10","verse":"39","text":"10:39 Mat. 16:25; Mar. 8:35; Luk'. 9:24; 17:33; Yoh. 12:25  B́ kashu kashiyosh geyiru jamo bin t'afitwe, b́ kashu t jangosh t'afitu jamonmó bin kashitwe."},{"book":"Matiwos Dooshishiyo","chapter":"10","verse":"40","text":"10:40 Mar. 9:37; Luk'. 9:48; Yoh. 13:20  Itn dek'etwo taan deketwe, taano dek'etwo taan woshtso Aabi dek'etwe."},{"book":"Matiwos Dooshishiyo","chapter":"10","verse":"41","text":"Nebiyiyo nebiyi shútson dek'etwo nebiyi k'awntso daatsitwe, kááwo kááwi shútson dek'etwo kááwi k'awntso daatsitwe."},{"book":"Matiwos Dooshishiyo","chapter":"10","verse":"42","text":"Arikoniye itsh tietiri, t danif b́wottsatse tuutson, múk'anotsitse ikosh aats ak'o ik brc'k'o dab imetu asho b́ k'awntso t'ud'atsee.»"}]}