{"data":[{"book":"rōmiṇaḥ","chapter":"2","verse":"1","text":"hē paradūṣaka manuṣya yaḥ kaścana tvaṁ bhavasi tavōttaradānāya panthā nāsti yatō yasmāt karmmaṇaḥ parastvayā dūṣyatē tasmāt tvamapi dūṣyasē, yatastaṁ dūṣayannapi tvaṁ tadvad ācarasi|"},{"book":"rōmiṇaḥ","chapter":"2","verse":"2","text":"kintvētādr̥gācāribhyō yaṁ daṇḍam īśvarō niścinōti sa yathārtha iti vayaṁ jānīmaḥ|"},{"book":"rōmiṇaḥ","chapter":"2","verse":"3","text":"ataēva hē mānuṣa tvaṁ yādr̥gācāriṇō dūṣayasi svayaṁ yadi tādr̥gācarasi tarhi tvam īśvaradaṇḍāt palāyituṁ śakṣyasīti kiṁ budhyasē?"},{"book":"rōmiṇaḥ","chapter":"2","verse":"4","text":"aparaṁ tava manasaḥ parivarttanaṁ karttum iśvarasyānugrahō bhavati tanna buddhvā tvaṁ kiṁ tadīyānugrahakṣamācirasahiṣṇutvanidhiṁ tucchīkarōṣi?"},{"book":"rōmiṇaḥ","chapter":"2","verse":"5","text":"tathā svāntaḥkaraṇasya kaṭhōratvāt khēdarāhityāccēśvarasya nyāyyavicāraprakāśanasya krōdhasya ca dinaṁ yāvat kiṁ svārthaṁ kōpaṁ sañcinōṣi?"},{"book":"rōmiṇaḥ","chapter":"2","verse":"6","text":"kintu sa ēkaikamanujāya tatkarmmānusārēṇa pratiphalaṁ dāsyati;"},{"book":"rōmiṇaḥ","chapter":"2","verse":"7","text":"vastutastu yē janā dhairyyaṁ dhr̥tvā satkarmma kurvvantō mahimā satkārō'maratvañcaitāni mr̥gayantē tēbhyō'nantāyu rdāsyati|"},{"book":"rōmiṇaḥ","chapter":"2","verse":"8","text":"aparaṁ yē janāḥ satyadharmmam agr̥hītvā viparītadharmmam gr̥hlanti tādr̥śā virōdhijanāḥ kōpaṁ krōdhañca bhōkṣyantē|"},{"book":"rōmiṇaḥ","chapter":"2","verse":"9","text":"ā yihūdinō'nyadēśinaḥ paryyantaṁ yāvantaḥ kukarmmakāriṇaḥ prāṇinaḥ santi tē sarvvē duḥkhaṁ yātanāñca gamiṣyanti;"},{"book":"rōmiṇaḥ","chapter":"2","verse":"10","text":"kintu ā yihūdinō bhinnadēśiparyyantā yāvantaḥ satkarmmakāriṇō lōkāḥ santi tān prati mahimā satkāraḥ śāntiśca bhaviṣyanti|"},{"book":"rōmiṇaḥ","chapter":"2","verse":"11","text":"īśvarasya vicārē pakṣapātō nāsti|"},{"book":"rōmiṇaḥ","chapter":"2","verse":"12","text":"alabdhavyavasthāśāstrai ryaiḥ pāpāni kr̥tāni vyavasthāśāstrālabdhatvānurūpastēṣāṁ vināśō bhaviṣyati; kintu labdhavyavasthāśāstrā yē pāpānyakurvvan vyavasthānusārādēva tēṣāṁ vicārō bhaviṣyati|"},{"book":"rōmiṇaḥ","chapter":"2","verse":"13","text":"vyavasthāśrōtāra īśvarasya samīpē niṣpāpā bhaviṣyantīti nahi kintu vyavasthācāriṇa ēva sapuṇyā bhaviṣyanti|"},{"book":"rōmiṇaḥ","chapter":"2","verse":"14","text":"yatō 'labdhavyavasthāśāstrā bhinnadēśīyalōkā yadi svabhāvatō vyavasthānurūpān ācārān kurvvanti tarhyalabdhaśāstrāḥ santō'pi tē svēṣāṁ vyavasthāśāstramiva svayamēva bhavanti|"},{"book":"rōmiṇaḥ","chapter":"2","verse":"15","text":"tēṣāṁ manasi sākṣisvarūpē sati tēṣāṁ vitarkēṣu ca kadā tān dōṣiṇaḥ kadā vā nirdōṣān kr̥tavatsu tē svāntarlikhitasya vyavasthāśāstrasya pramāṇaṁ svayamēva dadati|"},{"book":"rōmiṇaḥ","chapter":"2","verse":"16","text":"yasmin dinē mayā prakāśitasya susaṁvādasyānusārād īśvarō yīśukhrīṣṭēna mānuṣāṇām antaḥkaraṇānāṁ gūḍhābhiprāyān dhr̥tvā vicārayiṣyati tasmin vicāradinē tat prakāśiṣyatē|"},{"book":"rōmiṇaḥ","chapter":"2","verse":"17","text":"paśya tvaṁ svayaṁ yihūdīti vikhyātō vyavasthōpari viśvāsaṁ karōṣi,"},{"book":"rōmiṇaḥ","chapter":"2","verse":"18","text":"īśvaramuddiśya svaṁ ślāghasē, tathā vyavasthayā śikṣitō bhūtvā tasyābhimataṁ jānāsi, sarvvāsāṁ kathānāṁ sāraṁ viviṁkṣē,"},{"book":"rōmiṇaḥ","chapter":"2","verse":"19","text":"aparaṁ jñānasya satyatāyāścākarasvarūpaṁ śāstraṁ mama samīpē vidyata atō 'ndhalōkānāṁ mārgadarśayitā"},{"book":"rōmiṇaḥ","chapter":"2","verse":"20","text":"timirasthitalōkānāṁ madhyē dīptisvarūpō'jñānalōkēbhyō jñānadātā śiśūnāṁ śikṣayitāhamēvēti manyasē|"},{"book":"rōmiṇaḥ","chapter":"2","verse":"21","text":"parān śikṣayan svayaṁ svaṁ kiṁ na śikṣayasi? vastutaścauryyaniṣēdhavyavasthāṁ pracārayan tvaṁ kiṁ svayamēva cōrayasi?"},{"book":"rōmiṇaḥ","chapter":"2","verse":"22","text":"tathā paradāragamanaṁ pratiṣēdhan svayaṁ kiṁ paradārān gacchasi? tathā tvaṁ svayaṁ pratimādvēṣī san kiṁ mandirasya dravyāṇi harasi?"},{"book":"rōmiṇaḥ","chapter":"2","verse":"23","text":"yastvaṁ vyavasthāṁ ślāghasē sa tvaṁ kiṁ vyavasthām avamatya nēśvaraṁ sammanyasē?"},{"book":"rōmiṇaḥ","chapter":"2","verse":"24","text":"śāstrē yathā likhati \"bhinnadēśināṁ samīpē yuṣmākaṁ dōṣād īśvarasya nāmnō nindā bhavati|\""},{"book":"rōmiṇaḥ","chapter":"2","verse":"25","text":"yadi vyavasthāṁ pālayasi tarhi tava tvakchēdakriyā saphalā bhavati; yati vyavasthāṁ laṅghasē tarhi tava tvakchēdō'tvakchēdō bhaviṣyati|"},{"book":"rōmiṇaḥ","chapter":"2","verse":"26","text":"yatō vyavasthāśāstrādiṣṭadharmmakarmmācārī pumān atvakchēdī sannapi kiṁ tvakchēdināṁ madhyē na gaṇayiṣyatē?"},{"book":"rōmiṇaḥ","chapter":"2","verse":"27","text":"kintu labdhaśāstraśchinnatvak ca tvaṁ yadi vyavasthālaṅghanaṁ karōṣi tarhi vyavasthāpālakāḥ svābhāvikācchinnatvacō lōkāstvāṁ kiṁ na dūṣayiṣyanti?"},{"book":"rōmiṇaḥ","chapter":"2","verse":"28","text":"tasmād yō bāhyē yihūdī sa yihūdī nahi tathāṅgasya yastvakchēdaḥ sa tvakchēdō nahi;"},{"book":"rōmiṇaḥ","chapter":"2","verse":"29","text":"kintu yō jana āntarikō yihūdī sa ēva yihūdī aparañca kēvalalikhitayā vyavasthayā na kintu mānasikō yastvakchēdō yasya ca praśaṁsā manuṣyēbhyō na bhūtvā īśvarād bhavati sa ēva tvakchēdaḥ|"}]}