{"data":[{"book":"Namako","chapter":"11","verse":"1","text":"Vaatameria aya Uyerusalemu, ahophiya iwani cho Ubetifage ni Ubethaniya, nkayaarwaacha waatamana Mwaako wo Mizeituni. Vavawo Yesu nkaaruma owiittucha awe elhi uholhelha"},{"book":"Namako","chapter":"11","verse":"2","text":"aalheheraka wiira, “Rwaakani yeyo iwani iri uholho iyo. Wowo nnokomphwanya mwaaphuta nattukelhelhiye hineetihiya ni ntu. Mwanthaphulheke ni ummwiiha vaa."},{"book":"Namako","chapter":"11","verse":"3","text":"Ntu riyoothe okohakani ‘nlhatu waani’ mwaakhulheke wiira, ‘Athithi phi nonthanana, anonhokolhosha chitema.’ ”"},{"book":"Namako","chapter":"11","verse":"4","text":"Nkayaarwaa ni umphwanya mwaaphuta nattukelhelhiye vanlhakoni. Vanthaphulha aya"},{"book":"Namako","chapter":"11","verse":"5","text":"ashinene nkayaakohacha, “Chani woonaka nnothaphulha mwaaphuta uyo?”"},{"book":"Namako","chapter":"11","verse":"6","text":"Ni ayo nkayaakhulha eeraka thoko cheetuchihiye aya ni Yesu, ashinene ayo, nkayaahiyera."},{"book":"Namako","chapter":"11","verse":"7","text":"Nkayanrwehelha Yesu mwaaphuta uyo, nkayaathalhacha ikuwo chaya vanthanani uno Yesu akhalhaka vachulhu vawo."},{"book":"Namako","chapter":"11","verse":"8","text":"Attu enchi, nkayaathalhacha ikuwo mphironi akina athalhaka maphumbulhu o miri yaatupunlhanche aya mmamatani ni waathalhacha mphironi mwaavira awe."},{"book":"Namako","chapter":"11","verse":"9","text":"Attu aaholhenlhe ni alhe aattwara utulhi nkayaakhuwelha eeraka, “Hosana, atotopelhiye uyo nowa wo nchina na Athithi uyo!"},{"book":"Namako","chapter":"11","verse":"10","text":"Uvahiye ibarakha umwene unowehereriya wa athumwanihu Amwene Adaudi, Atotopelhiye Nlhuku wiirimu!”"},{"book":"Namako","chapter":"11","verse":"11","text":"Yesu nkaaphiya Uyerusalemu, nkaarwa mpaka Inupa ya Nlhuku, nkaawehaweha chittu chonkhaye. Nansho ukhalhawaya waheelha, nkaarwa Ubethaniya vamoka ni owiittucha awe khumi ni elhi."},{"book":"Namako","chapter":"11","verse":"12","text":"Nihuku no nayelhi, vaakhuma aya Ubethaniya, Yesu aari nawolhiye ithalha."},{"book":"Namako","chapter":"11","verse":"13","text":"Nkoona utayi mwiri wo ntini unaphuwilhe, nkaachushera awehe yakhalhaka uhemma arukulhe ittini alhie. Nansho aphiyeke khoonne ittu ahikhalhe mathaakhururu, ukhalhawaya waari uhinemma."},{"book":"Namako","chapter":"11","verse":"14","text":"Yesu nkaalhava mwiri wo ntiini uyo eeraka, “Khaawo ntu nohalha ulhia ittini chinyu tho mahuku onkhaye!” Owiittucha awe nkayeewa voolhumacha awe."},{"book":"Namako","chapter":"11","verse":"15","text":"Vaaphilhe aya Uyerusalemu, Yesu nkaarwa u Inupa ya Nlhuku yulhupalhe, nkoomolhelha vathe attu onkhaye yaathumiha chittu ni ayo yaathuma. Nkaapitingushacha imeza cha attu yaakakanihana nchurukhu, ni ihiche cha attu othumiha ikhunda,"},{"book":"Namako","chapter":"11","verse":"16","text":"ahinhiyereraka ntu riyoothe ukusha ittu u Inupa ya Nlhuku mmo."},{"book":"Namako","chapter":"11","verse":"17","text":"Yamalhekeru, nkaachokholha weettuchiha attu, “Malhove Matakatifu aneera, Nlhuku hohimia wiira, ‘Inupa aka inowa wiihaniya inupa yo ulhapelha ya attu o makosho onkhaye.’ Nansho mwaattiva nhorukunusha ni upanga nikhuku no attu o uvara makhuche!”"},{"book":"Namako","chapter":"11","verse":"18","text":"Opochera ishaani olhupalhe ni owiittuchiha Malhehero veewilhe aya, nkayaachokholhacha waavia iphiro yo umwiivelha Yesu. Nansho yaari amwoovaka, ukhalhawaya milhoko chonkhaye cha attu chaahanlhe muushangani wo meettuchiho awe."},{"book":"Namako","chapter":"11","verse":"19","text":"Uchechilho, Yesu ni owiittucha awe nkayaathamacha vawani vawo."},{"book":"Namako","chapter":"11","verse":"20","text":"Wichishuru, vaari aya aviraka mphironi, nkayoona mwiri wo ntiini. Waari unoomilhe uchulhu mpaka vanteponi."},{"book":"Namako","chapter":"11","verse":"21","text":"Napeturo nkayoopuwelha ni umwiirelha Yesu, “Owiittuchiha mwooneke! Mwiri wo ntiini waalhanve inyu ulhe uhooma!”"},{"book":"Namako","chapter":"11","verse":"22","text":"Yesu nkaakhulha eeraka, “Mpisheke nrima, munkhulhuvelheke Nlhuku."},{"book":"Namako","chapter":"11","verse":"23","text":"Kinouhimeriani wo ikekhiaye wiira ntu erelhaka ulha mwaako ulha uthame waatitiminre ubaharini, wo nrima wo uhiri ni nipampa, wiira inowooria, inowooriacha."},{"book":"Namako","chapter":"11","verse":"24","text":"Paahi etu kinouhimeriani wiira, vanolhapelha inyu ni uvekelha chittu chiri choothe, nrumelhelheke wiira nnoopochera, ni inyu nnoovahiya."},{"book":"Namako","chapter":"11","verse":"25","text":"Vaneemelha inyu ulhapelha, nchokholheke thoko uhiyerera milhatu cha attu ottekenlheni ni Athumwaninyu ari wiirimu anouhiyererani milhatu chinyu."},{"book":"Namako","chapter":"11","verse":"26","text":"Nansho mwaahahiyerereke akina milhatu chaya, Athumwaninyu o wiirimu khanouhiyererani ni inyu uwonya winyu.”"},{"book":"Namako","chapter":"11","verse":"27","text":"Nkayaawa tho Uyerusalemu. Yesu veetakacha awe Inupa ya Nlhuku, opochera ishaani olhupalhe ni owiittuchiha Malhehero ni ashulhupalhe nkayanrwelha"},{"book":"Namako","chapter":"11","verse":"28","text":"nkayankoha yeeraka, “Nrina ikuru yaani yo upanga chilha chinopanga inyu chilha? Apani ovanheni ikuru yo upangacha?”"},{"book":"Namako","chapter":"11","verse":"29","text":"Yesu nkaakhulha eeraka, “Kinoukohani ittu imoka, mwakaakhulhaka, kinouhimeriani kinopanga chi wo ikuru yaani."},{"book":"Namako","chapter":"11","verse":"30","text":"Nkihimerieke, ikuru yaapanga aya Nayohana, yo waabatiiza attu, yaakhumme uyi, yaakhumme wa Nlhuku wiirimu ama wa attu?”"},{"book":"Namako","chapter":"11","verse":"31","text":"Nkayaachokholha ukohanacha ashineneru, “Nimwaakhulheke chani? Neeraka wiira ‘yaakhumme wa Nlhuku wiirimu’ noonikoha woonaka mwaattiva khamwaarumelhelha Nayohana ayo?"},{"book":"Namako","chapter":"11","verse":"32","text":"Ni vavawo wo ikekhiaye neeraka, ‘Yaakhumme wa attuni.’ ” Nkayoova attu, ukhalhawaya attu onkhaye aachuwelha wiira Nayohana aari anamilhohi."},{"book":"Namako","chapter":"11","verse":"33","text":"Paahi etu nkayaamwaakhulha Yesu wiira, “Hii khanichuwenlhe.” Yesu nkeera, “Ni mii akinouhimeriani kinopanga chi wo ikuru yo ukhuma uuyi.”"}]}