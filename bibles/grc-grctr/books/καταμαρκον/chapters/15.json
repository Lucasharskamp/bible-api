{"data":[{"book":"ΚΑΤΑ ΜΑΡΚΟΝ","chapter":"15","verse":"1","text":"Καὶ εὐθέως ἐπὶ τὸ πρωῒ συμβούλιον ποιήσαντες οἱ ἀρχιερεῖς μετὰ τῶν πρεσβυτέρων καὶ γραμματέων, καὶ ὅλον τὸ συνέδριον, δήσαντες τὸν Ἰησοῦν ἀπήνεγκαν καὶ παρέδωκαν τῷ Πιλάτῳ."},{"book":"ΚΑΤΑ ΜΑΡΚΟΝ","chapter":"15","verse":"2","text":"Καὶ ἐπηρώτησεν αὐτὸν ὁ Πιλάτος, Σὺ εἶ ὁ βασιλεὺς τῶν Ἰουδαίων; Ὁ δὲ ἀποκριθεὶς εἶπεν αὐτῷ, Σὺ λέγεις."},{"book":"ΚΑΤΑ ΜΑΡΚΟΝ","chapter":"15","verse":"3","text":"Καὶ κατηγόρουν αὐτοῦ οἱ ἀρχιερεῖς 15.3 πολλά· ¦ πολλά· αὐτὸς δὲ οὐδὲν ἀπεκρίνατο. Sc.πολλά·"},{"book":"ΚΑΤΑ ΜΑΡΚΟΝ","chapter":"15","verse":"4","text":"ὁ δὲ Πιλάτος πάλιν ἐπηρώτησεν αὐτόν, λέγων, Οὐκ ἀποκρίνῃ οὐδέν; Ἴδε, πόσα σου καταμαρτυροῦσιν."},{"book":"ΚΑΤΑ ΜΑΡΚΟΝ","chapter":"15","verse":"5","text":"Ὁ δὲ Ἰησοῦς οὐκέτι οὐδὲν ἀπεκρίθη, ὥστε θαυμάζειν τὸν Πιλάτον."},{"book":"ΚΑΤΑ ΜΑΡΚΟΝ","chapter":"15","verse":"6","text":"Κατὰ δὲ ἑορτὴν ἀπέλυεν αὐτοῖς ἕνα δέσμιον, ὅνπερ ᾐτοῦντο."},{"book":"ΚΑΤΑ ΜΑΡΚΟΝ","chapter":"15","verse":"7","text":"Ἦν δὲ ὁ λεγόμενος Βαραββᾶς μετὰ τῶν συστασιαστῶν δεδεμένος, οἵτινες ἐν τῇ στάσει φόνον πεποιήκεισαν."},{"book":"ΚΑΤΑ ΜΑΡΚΟΝ","chapter":"15","verse":"8","text":"Καὶ ἀναβοήσας ὁ ὄχλος ἤρξατο αἰτεῖσθαι καθὼς ἀεὶ ἐποίει αὐτοῖς."},{"book":"ΚΑΤΑ ΜΑΡΚΟΝ","chapter":"15","verse":"9","text":"Ὁ δὲ Πιλάτος ἀπεκρίθη αὐτοῖς, λέγων, Θέλετε ἀπολύσω ὑμῖν τὸν βασιλέα τῶν Ἰουδαίων;"},{"book":"ΚΑΤΑ ΜΑΡΚΟΝ","chapter":"15","verse":"10","text":"Ἐγίνωσκε γὰρ ὅτι διὰ φθόνον παραδεδώκεισαν αὐτὸν οἱ ἀρχιερεῖς."},{"book":"ΚΑΤΑ ΜΑΡΚΟΝ","chapter":"15","verse":"11","text":"Οἱ δὲ ἀρχιερεῖς ἀνέσεισαν τὸν ὄχλον ἵνα μᾶλλον τὸν Βαραββᾶν ἀπολύσῃ αὐτοῖς."},{"book":"ΚΑΤΑ ΜΑΡΚΟΝ","chapter":"15","verse":"12","text":"Ὁ δὲ Πιλάτος ἀποκριθεὶς πάλιν εἶπεν αὐτοῖς, Τί οὖν θέλετε ποιήσω ὃν λέγετε βασιλέα τῶν Ἰουδαίων;"},{"book":"ΚΑΤΑ ΜΑΡΚΟΝ","chapter":"15","verse":"13","text":"Οἱ δὲ πάλιν ἔκραξαν, Σταύρωσον αὐτόν."},{"book":"ΚΑΤΑ ΜΑΡΚΟΝ","chapter":"15","verse":"14","text":"Ὁ δὲ Πιλάτος ἔλεγεν αὐτοῖς, Τί γὰρ κακὸν ἐποίησεν; Οἱ δὲ περισσοτέρως ἔκραξαν, Σταύρωσον αὐτόν."},{"book":"ΚΑΤΑ ΜΑΡΚΟΝ","chapter":"15","verse":"15","text":"Ὁ δὲ Πιλάτος βουλόμενος τῷ ὄχλῳ τὸ ἱκανὸν ποιῆσαι, ἀπέλυσεν αὐτοῖς τὸν Βαραββᾶν· καὶ παρέδωκε τὸν Ἰησοῦν φραγελλώσας ἵνα σταυρωθῇ."},{"book":"ΚΑΤΑ ΜΑΡΚΟΝ","chapter":"15","verse":"16","text":"Οἱ δὲ στρατιῶται ἀπήγαγον αὐτὸν ἔσω τῆς αὐλῆς, ὅ ἐστι πραιτώριον, καὶ συγκαλοῦσιν ὅλην τὴν σπεῖραν."},{"book":"ΚΑΤΑ ΜΑΡΚΟΝ","chapter":"15","verse":"17","text":"Καὶ ἐνδύουσιν αὐτὸν πορφύραν, καὶ περιτιθέασιν αὐτῷ πλέξαντες ἀκάνθινον στέφανον,"},{"book":"ΚΑΤΑ ΜΑΡΚΟΝ","chapter":"15","verse":"18","text":"καὶ ἤρξαντο ἀσπάζεσθαι αὐτόν, Χαῖρε, βασιλεῦ τῶν Ἰουδαίων·"},{"book":"ΚΑΤΑ ΜΑΡΚΟΝ","chapter":"15","verse":"19","text":"καὶ ἔτυπτον αὐτοῦ τὴν κεφαλὴν καλάμῳ, καὶ ἐνέπτυον αὐτῷ, καὶ τιθέντες τὰ γόνατα προσεκύνουν αὐτῷ."},{"book":"ΚΑΤΑ ΜΑΡΚΟΝ","chapter":"15","verse":"20","text":"Καὶ ὅτε ἐνέπαιξαν αὐτῷ, ἐξέδυσαν αὐτὸν τὴν πορφύραν, καὶ ἐνέδυσαν αὐτὸν τὰ ἱμάτια τὰ ἴδια, καὶ ἐξάγουσιν αὐτὸν ἵνα σταυρώσωσιν αὐτόν."},{"book":"ΚΑΤΑ ΜΑΡΚΟΝ","chapter":"15","verse":"21","text":"Καὶ ἀγγαρεύουσι παράγοντά τινα Σίμωνα Κυρηναῖον, ἐρχόμενον ἀπ᾿ ἀγροῦ, τὸν πατέρα Ἀλεξάνδρου καὶ Ῥούφου, ἵνα ἄρῃ τὸν σταυρὸν αὐτοῦ."},{"book":"ΚΑΤΑ ΜΑΡΚΟΝ","chapter":"15","verse":"22","text":"Καὶ φέρουσιν αὐτὸν ἐπὶ Γολγοθᾶ τόπον, ὅ ἐστι μεθερμηνευόμενον Κρανίου Τόπος."},{"book":"ΚΑΤΑ ΜΑΡΚΟΝ","chapter":"15","verse":"23","text":"Καὶ ἐδίδουν αὐτῷ πιεῖν ἐσμυρνισμένον οἶνον· ὁ δὲ οὐκ ἔλαβε."},{"book":"ΚΑΤΑ ΜΑΡΚΟΝ","chapter":"15","verse":"24","text":"Καὶ σταυρώσαντες αὐτόν, διεμέριζον τὰ ἱμάτια αὐτοῦ, βάλλοντες κλῆρον ἐπ᾿ αὐτά, τίς τί ἄρῃ."},{"book":"ΚΑΤΑ ΜΑΡΚΟΝ","chapter":"15","verse":"25","text":"Ἦν δὲ ὥρα τρίτη, καὶ ἐσταύρωσαν αὐτόν."},{"book":"ΚΑΤΑ ΜΑΡΚΟΝ","chapter":"15","verse":"26","text":"Καὶ ἦν ἡ ἐπιγραφὴ τῆς αἰτίας αὐτοῦ ἐπιγεγραμμένη, Ὁ βασιλεὺς τῶν Ἰουδαίων."},{"book":"ΚΑΤΑ ΜΑΡΚΟΝ","chapter":"15","verse":"27","text":"Καὶ σὺν αὐτῷ σταυροῦσι δύο λῃστάς, ἕνα ἐκ δεξιῶν καὶ ἕνα ἐξ εὐωνύμων αὐτοῦ."},{"book":"ΚΑΤΑ ΜΑΡΚΟΝ","chapter":"15","verse":"28","text":"Καὶ ἐπληρώθη ἡ γραφὴ ἡ λέγουσα, Καὶ μετὰ ἀνόμων ἐλογίσθη."},{"book":"ΚΑΤΑ ΜΑΡΚΟΝ","chapter":"15","verse":"29","text":"Καὶ οἱ παραπορευόμενοι ἐβλασφήμουν αὐτόν, κινοῦντες τὰς κεφαλὰς αὐτῶν, καὶ λέγοντες, Οὐά, ὁ καταλύων τὸν ναὸν καὶ ἐν τρισὶν ἡμέραις οἰκοδομῶν,"},{"book":"ΚΑΤΑ ΜΑΡΚΟΝ","chapter":"15","verse":"30","text":"σῶσον σεαυτόν, καὶ κατάβα ἀπὸ τοῦ σταυροῦ."},{"book":"ΚΑΤΑ ΜΑΡΚΟΝ","chapter":"15","verse":"31","text":"Ὁμοίως δὲ καὶ οἱ ἀρχιερεῖς ἐμπαίζοντες πρὸς ἀλλήλους μετὰ τῶν γραμματέων ἔλεγον, Ἄλλους ἔσωσεν, ἑαυτὸν οὐ δύναται σῶσαι."},{"book":"ΚΑΤΑ ΜΑΡΚΟΝ","chapter":"15","verse":"32","text":"Ὁ Χριστὸς ὁ βασιλεὺς τοῦ Ἰσραὴλ καταβάτω νῦν ἀπὸ τοῦ σταυροῦ, ἵνα ἴδωμεν καὶ πιστεύσωμεν. Καὶ οἱ συνεσταυρωμένοι αὐτῷ ὠνείδιζον αὐτόν."},{"book":"ΚΑΤΑ ΜΑΡΚΟΝ","chapter":"15","verse":"33","text":"Γενομένης δὲ ὥρας ἕκτης, σκότος ἐγένετο ἐφ᾿ ὅλην τὴν γῆν ἕως ὥρας ἐννάτης."},{"book":"ΚΑΤΑ ΜΑΡΚΟΝ","chapter":"15","verse":"34","text":"Καὶ τῇ ὥρᾳ τῇ ἐννάτῃ ἐβόησεν ὁ Ἰησοῦς φωνῇ μεγάλῃ, λέγων, Ἐλωΐ, Ἐλωΐ, λαμμᾶ σαβαχθανί; Ὅ ἐστι μεθερμηνευόμενον, Ὁ Θεός μου, ὁ Θεός μου, εἰς τί με ἐγκατέλιπες;"},{"book":"ΚΑΤΑ ΜΑΡΚΟΝ","chapter":"15","verse":"35","text":"Καί τινες τῶν παρεστηκότων ἀκούσαντες ἔλεγον, Ἰδού, Ἠλίαν φωνεῖ."},{"book":"ΚΑΤΑ ΜΑΡΚΟΝ","chapter":"15","verse":"36","text":"Δραμὼν δὲ εἷς, καὶ γεμίσας σπόγγον ὄξους, περιθείς τε καλάμῳ, ἐπότιζεν αὐτόν, λέγων, Ἄφετε, ἴδωμεν εἰ ἔρχεται Ἠλίας καθελεῖν αὐτόν."},{"book":"ΚΑΤΑ ΜΑΡΚΟΝ","chapter":"15","verse":"37","text":"Ὁ δὲ Ἰησοῦς ἀφεὶς φωνὴν μεγάλην ἐξέπνευσε."},{"book":"ΚΑΤΑ ΜΑΡΚΟΝ","chapter":"15","verse":"38","text":"Καὶ τὸ καταπέτασμα τοῦ ναοῦ ἐσχίσθη εἰς δύο ἀπὸ ἄνωθεν ἕως κάτω."},{"book":"ΚΑΤΑ ΜΑΡΚΟΝ","chapter":"15","verse":"39","text":"Ἰδὼν δὲ ὁ κεντυρίων ὁ παρεστηκὼς ἐξ ἐναντίας αὐτοῦ ὅτι οὕτω κράξας ἐξέπνευσεν, εἶπεν, Ἀληθῶς ὁ ἄνθρωπος οὗτος υἱὸς ἦν Θεοῦ."},{"book":"ΚΑΤΑ ΜΑΡΚΟΝ","chapter":"15","verse":"40","text":"Ἦσαν δὲ καὶ γυναῖκες ἀπὸ μακρόθεν θεωροῦσαι, ἐν αἷς ἦν καὶ Μαρία ἡ Μαγδαληνή, καὶ Μαρία ἡ τοῦ Ἰακώβου τοῦ μικροῦ καὶ Ἰωσῆ μήτηρ, καὶ Σαλώμη,"},{"book":"ΚΑΤΑ ΜΑΡΚΟΝ","chapter":"15","verse":"41","text":"αἳ καί, ὅτε ἦν ἐν τῇ Γαλιλαίᾳ, ἠκολούθουν αὐτῷ, καὶ διηκόνουν αὐτῷ, καὶ ἄλλαι πολλαὶ αἱ συναναβᾶσαι αὐτῷ εἰς Ἱεροσόλυμα."},{"book":"ΚΑΤΑ ΜΑΡΚΟΝ","chapter":"15","verse":"42","text":"Καὶ ἤδη ὀψίας γενομένης, ἐπεὶ ἦν Παρασκευή, ὅ ἐστι προσάββατον,"},{"book":"ΚΑΤΑ ΜΑΡΚΟΝ","chapter":"15","verse":"43","text":"ἦλθεν Ἰωσὴφ ὁ ἀπὸ Ἀριμαθαίας, εὐσχήμων βουλευτής, ὃς καὶ αὐτὸς ἦν προσδεχόμενος τὴν βασιλείαν τοῦ Θεοῦ· τολμήσας εἰσῆλθε πρὸς Πιλάτον, καὶ ᾐτήσατο τὸ σῶμα τοῦ Ἰησοῦ."},{"book":"ΚΑΤΑ ΜΑΡΚΟΝ","chapter":"15","verse":"44","text":"Ὁ δὲ Πιλάτος ἐθαύμασεν εἰ ἤδη τέθνηκε· καὶ προσκαλεσάμενος τὸν κεντυρίωνα, ἐπηρώτησεν αὐτὸν εἰ πάλαι ἀπέθανε."},{"book":"ΚΑΤΑ ΜΑΡΚΟΝ","chapter":"15","verse":"45","text":"Καὶ γνοὺς ἀπὸ τοῦ κεντυρίωνος, ἐδωρήσατο τὸ σῶμα τῷ Ἰωσήφ."},{"book":"ΚΑΤΑ ΜΑΡΚΟΝ","chapter":"15","verse":"46","text":"Καὶ ἀγοράσας σινδόνα, καὶ καθελὼν αὐτόν, ἐνείλησε τῇ σινδόνι, καὶ κατέθηκεν αὐτὸν ἐν μνημείῳ, ὃ ἦν λελατομημένον ἐκ πέτρας· καὶ προσεκύλισε λίθον ἐπὶ τὴν θύραν τοῦ μνημείου."},{"book":"ΚΑΤΑ ΜΑΡΚΟΝ","chapter":"15","verse":"47","text":"Ἡ δὲ Μαρία ἡ Μαγδαληνὴ καὶ Μαρία Ἰωσῆ ἐθεώρουν ποῦ τίθεται."}]}