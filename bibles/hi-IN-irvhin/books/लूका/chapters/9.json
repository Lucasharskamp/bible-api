{"data":[{"book":"लूका","chapter":"9","verse":"1","text":"फिर उसने बारहों को बुलाकर उन्हें सब दुष्टात्माओं और बीमारियों को दूर करने की सामर्थ्य और अधिकार दिया।"},{"book":"लूका","chapter":"9","verse":"2","text":"और उन्हें परमेश्वर के राज्य का प्रचार करने, और बीमारों को अच्छा करने के लिये भेजा।"},{"book":"लूका","chapter":"9","verse":"3","text":"और उसने उनसे कहा, “मार्ग के लिये कुछ न लेना: न तो लाठी, न झोली, न रोटी, न रुपये और न दो-दो कुर्ते।"},{"book":"लूका","chapter":"9","verse":"4","text":"और जिस किसी घर में तुम उतरो, वहीं रहो; और वहीं से विदा हो।"},{"book":"लूका","chapter":"9","verse":"5","text":"जो कोई तुम्हें ग्रहण न करेगा उस नगर से निकलते हुए अपने पाँवों की धूल झाड़ डालो, कि उन पर गवाही हो।”"},{"book":"लूका","chapter":"9","verse":"6","text":"अतः वे निकलकर गाँव-गाँव सुसमाचार सुनाते, और हर कहीं लोगों को चंगा करते हुए फिरते रहे।"},{"book":"लूका","chapter":"9","verse":"7","text":"और देश की चौथाई का राजा हेरोदेस यह सब सुनकर घबरा गया, क्योंकि कितनों ने कहा, कि यूहन्ना मरे हुओं में से जी उठा है।"},{"book":"लूका","chapter":"9","verse":"8","text":"और कितनों ने यह, कि एलिय्याह दिखाई दिया है: औरों ने यह, कि पुराने भविष्यद्वक्ताओं में से कोई जी उठा है।"},{"book":"लूका","chapter":"9","verse":"9","text":"परन्तु हेरोदेस ने कहा, “यूहन्ना का तो मैंने सिर कटवाया अब यह कौन है, जिसके विषय में ऐसी बातें सुनता हूँ?” और उसने उसे देखने की इच्छा की।"},{"book":"लूका","chapter":"9","verse":"10","text":"फिर प्रेरितों ने लौटकर जो कुछ उन्होंने किया था, उसको बता दिया, और वह उन्हें अलग करके बैतसैदा9:10 बैतसैदा: यरदन नदी के पूर्वी तट पर एक नगर, जहाँ से नदी तिबिरियास के झील में प्रवेश करती है। नामक एक नगर को ले गया।"},{"book":"लूका","chapter":"9","verse":"11","text":"यह जानकर भीड़ उसके पीछे हो ली, और वह आनन्द के साथ उनसे मिला, और उनसे परमेश्वर के राज्य की बातें करने लगा, और जो चंगे होना चाहते थे, उन्हें चंगा किया।"},{"book":"लूका","chapter":"9","verse":"12","text":"जब दिन ढलने लगा, तो बारहों ने आकर उससे कहा, “भीड़ को विदा कर, कि चारों ओर के गाँवों और बस्तियों में जाकर अपने लिए रहने को स्थान, और भोजन का उपाय करें, क्योंकि हम यहाँ सुनसान जगह में हैं।”"},{"book":"लूका","chapter":"9","verse":"13","text":"उसने उनसे कहा, “तुम ही उन्हें खाने को दो।” उन्होंने कहा, “हमारे पास पाँच रोटियाँ और दो मछली को छोड़ और कुछ नहीं; परन्तु हाँ, यदि हम जाकर इन सब लोगों के लिये भोजन मोल लें, तो हो सकता है।”"},{"book":"लूका","chapter":"9","verse":"14","text":"(क्योंकि वहाँ पर लगभग पाँच हजार पुरुष थे।) और उसने अपने चेलों से कहा, “उन्हें पचास-पचास करके पाँति में बैठा दो।”"},{"book":"लूका","chapter":"9","verse":"15","text":"उन्होंने ऐसा ही किया, और सब को बैठा दिया।"},{"book":"लूका","chapter":"9","verse":"16","text":"तब उसने वे पाँच रोटियाँ और दो मछलियाँ लीं, और स्वर्ग की और देखकर धन्यवाद किया, और तोड़-तोड़कर चेलों को देता गया कि लोगों को परोसें।"},{"book":"लूका","chapter":"9","verse":"17","text":"अतः सब खाकर तृप्त हुए, और बचे हुए टुकड़ों से बारह टोकरियाँ भरकर उठाई। (2 राजा. 4:44)"},{"book":"लूका","chapter":"9","verse":"18","text":"जब वह एकान्त में प्रार्थना कर रहा था, और चेले उसके साथ थे, तो उसने उनसे पूछा, “लोग मुझे क्या कहते हैं?”"},{"book":"लूका","chapter":"9","verse":"19","text":"उन्होंने उत्तर दिया, “यूहन्ना बपतिस्मा देनेवाला, और कोई-कोई एलिय्याह, और कोई यह कि पुराने भविष्यद्वक्ताओं में से कोई जी उठा है।”"},{"book":"लूका","chapter":"9","verse":"20","text":"उसने उनसे पूछा, “परन्तु तुम मुझे क्या कहते हो?” पतरस ने उत्तर दिया, “परमेश्वर का मसीह9:20 परमेश्वर का मसी: परमेश्वर का “अभिषिक्त”। परमेश्वर की ओर से नियुक्त “मसीह”।।”"},{"book":"लूका","chapter":"9","verse":"21","text":"तब उसने उन्हें चेतावनी देकर कहा, “यह किसी से न कहना।”"},{"book":"लूका","chapter":"9","verse":"22","text":"और उसने कहा, “मनुष्य के पुत्र के लिये अवश्य है, कि वह बहुत दुःख उठाए, और पुरनिए और प्रधान याजक और शास्त्री उसे तुच्छ समझकर मार डालें, और वह तीसरे दिन जी उठे।”"},{"book":"लूका","chapter":"9","verse":"23","text":"उसने सबसे कहा, “यदि कोई मेरे पीछे आना चाहे, तो अपने आप से इन्कार करे और प्रतिदिन अपना क्रूस उठाए हुए मेरे पीछे हो ले।"},{"book":"लूका","chapter":"9","verse":"24","text":"क्योंकि जो कोई अपना प्राण बचाना चाहेगा वह उसे खोएगा, परन्तु जो कोई मेरे लिये अपना प्राण खोएगा वही उसे बचाएगा।"},{"book":"लूका","chapter":"9","verse":"25","text":"यदि मनुष्य सारे जगत को प्राप्त करे, और अपना प्राण खो दे, या उसकी हानि उठाए, तो उसे क्या लाभ होगा?"},{"book":"लूका","chapter":"9","verse":"26","text":"जो कोई मुझसे और मेरी बातों से लजाएगा; मनुष्य का पुत्र भी जब अपनी, और अपने पिता की, और पवित्र स्वर्गदूतों की, महिमा सहित आएगा, तो उससे लजाएगा।"},{"book":"लूका","chapter":"9","verse":"27","text":"मैं तुम से सच कहता हूँ, कि जो यहाँ खड़े हैं, उनमें से कोई-कोई ऐसे हैं कि जब तक परमेश्वर का राज्य न देख लें, तब तक मृत्यु का स्वाद न चखेंगे।”"},{"book":"लूका","chapter":"9","verse":"28","text":"इन बातों के कोई आठ दिन बाद वह पतरस, और यूहन्ना, और याकूब को साथ लेकर प्रार्थना करने के लिये पहाड़ पर गया।"},{"book":"लूका","chapter":"9","verse":"29","text":"जब वह प्रार्थना कर ही रहा था, तो उसके चेहरे का रूप बदल गया, और उसका वस्त्र श्वेत होकर चमकने लगा।"},{"book":"लूका","chapter":"9","verse":"30","text":"तब, मूसा और एलिय्याह9:30 एलिय्याह: मत्ती 17:3 की टिप्पणी देखें।, ये दो पुरुष उसके साथ बातें कर रहे थे।"},{"book":"लूका","chapter":"9","verse":"31","text":"ये महिमा सहित दिखाई दिए, और उसके मरने की चर्चा कर रहे थे, जो यरूशलेम में होनेवाला था।"},{"book":"लूका","chapter":"9","verse":"32","text":"पतरस और उसके साथी नींद से भरे थे, और जब अच्छी तरह सचेत हुए, तो उसकी महिमा; और उन दो पुरुषों को, जो उसके साथ खड़े थे, देखा।"},{"book":"लूका","chapter":"9","verse":"33","text":"जब वे उसके पास से जाने लगे, तो पतरस ने यीशु से कहा, “हे स्वामी, हमारा यहाँ रहना भला है: अतः हम तीन मण्डप बनाएँ, एक तेरे लिये, एक मूसा के लिये, और एक एलिय्याह के लिये।” वह जानता न था, कि क्या कह रहा है।"},{"book":"लूका","chapter":"9","verse":"34","text":"वह यह कह ही रहा था, कि एक बादल ने आकर उन्हें छा लिया, और जब वे उस बादल से घिरने लगे, तो डर गए।"},{"book":"लूका","chapter":"9","verse":"35","text":"और उस बादल में से यह शब्द निकला, “यह मेरा पुत्र और मेरा चुना हुआ है, इसकी सुनो।” (यशा. 42:1)"},{"book":"लूका","chapter":"9","verse":"36","text":"यह शब्द होते ही यीशु अकेला पाया गया; और वे चुप रहे, और जो कुछ देखा था, उसकी कोई बात उन दिनों में किसी से न कही।"},{"book":"लूका","chapter":"9","verse":"37","text":"और दूसरे दिन जब वे पहाड़ से उतरे, तो एक बड़ी भीड़ उससे आ मिली।"},{"book":"लूका","chapter":"9","verse":"38","text":"तब, भीड़ में से एक मनुष्य ने चिल्लाकर कहा, “हे गुरु, मैं तुझ से विनती करता हूँ, कि मेरे पुत्र पर कृपादृष्टि कर; क्योंकि वह मेरा एकलौता है।"},{"book":"लूका","chapter":"9","verse":"39","text":"और देख, एक दुष्टात्मा उसे पकड़ती है, और वह एकाएक चिल्ला उठता है; और वह उसे ऐसा मरोड़ती है, कि वह मुँह में फेन भर लाता है; और उसे कुचलकर कठिनाई से छोड़ती है।"},{"book":"लूका","chapter":"9","verse":"40","text":"और मैंने तेरे चेलों से विनती की, कि उसे निकालें; परन्तु वे न निकाल सके।”"},{"book":"लूका","chapter":"9","verse":"41","text":"यीशु ने उत्तर दिया, “हे अविश्वासी और हठीले लोगों, मैं कब तक तुम्हारे साथ रहूँगा, और तुम्हारी सहूँगा? अपने पुत्र को यहाँ ले आ।”"},{"book":"लूका","chapter":"9","verse":"42","text":"वह आ ही रहा था कि दुष्टात्मा ने उसे पटककर मरोड़ा, परन्तु यीशु ने अशुद्ध आत्मा को डाँटा और लड़के को अच्छा करके उसके पिता को सौंप दिया।"},{"book":"लूका","chapter":"9","verse":"43","text":"तब सब लोग परमेश्वर के महासामर्थ्य से चकित हुए। परन्तु जब सब लोग उन सब कामों से जो वह करता था, अचम्भा कर रहे थे, तो उसने अपने चेलों से कहा,"},{"book":"लूका","chapter":"9","verse":"44","text":"“ये बातें तुम्हारे कानों में पड़ी रहें, क्योंकि मनुष्य का पुत्र मनुष्यों के हाथ में पकड़वाया जाने को है।”"},{"book":"लूका","chapter":"9","verse":"45","text":"परन्तु वे इस बात को न समझते थे, और यह उनसे छिपी रही; कि वे उसे जानने न पाएँ, और वे इस बात के विषय में उससे पूछने से डरते थे।"},{"book":"लूका","chapter":"9","verse":"46","text":"फिर उनमें यह विवाद होने लगा, कि हम में से बड़ा कौन है?"},{"book":"लूका","chapter":"9","verse":"47","text":"पर यीशु ने उनके मन का विचार जान लिया, और एक बालक को लेकर अपने पास खड़ा किया,"},{"book":"लूका","chapter":"9","verse":"48","text":"और उनसे कहा, “जो कोई मेरे नाम से इस बालक को ग्रहण करता है, वह मुझे ग्रहण करता है; और जो कोई मुझे ग्रहण करता है, वह मेरे भेजनेवाले को ग्रहण करता है, क्योंकि जो तुम में सबसे छोटे से छोटा है, वही बड़ा है।”"},{"book":"लूका","chapter":"9","verse":"49","text":"तब यूहन्ना ने कहा, “हे स्वामी, हमने एक मनुष्य को तेरे नाम से दुष्टात्माओं को निकालते देखा, और हमने उसे मना किया, क्योंकि वह हमारे साथ होकर तेरे पीछे नहीं हो लेता।”"},{"book":"लूका","chapter":"9","verse":"50","text":"यीशु ने उससे कहा, “उसे मना मत करो; क्योंकि जो तुम्हारे विरोध में नहीं, वह तुम्हारी ओर है।”"},{"book":"लूका","chapter":"9","verse":"51","text":"जब उसके ऊपर उठाए जाने के दिन पूरे होने पर थे, तो उसने यरूशलेम को जाने का विचार दृढ़ किया।"},{"book":"लूका","chapter":"9","verse":"52","text":"और उसने अपने आगे दूत भेजे: वे सामरियों के एक गाँव में गए, कि उसके लिये जगह तैयार करें।"},{"book":"लूका","chapter":"9","verse":"53","text":"परन्तु उन लोगों ने उसे उतरने न दिया9:53 उन लोगों ने उसे उतरने न दिया: उन्होंने उसका स्वागत नहीं किया–उसके सत्कार करने पर विचार नहीं किया, या दयालुता के साथ उससे नहीं मिले।, क्योंकि वह यरूशलेम को जा रहा था।"},{"book":"लूका","chapter":"9","verse":"54","text":"यह देखकर उसके चेले याकूब और यूहन्ना ने कहा, “हे प्रभु; क्या तू चाहता है, कि हम आज्ञा दें, कि आकाश से आग गिरकर उन्हें भस्म कर दे?”"},{"book":"लूका","chapter":"9","verse":"55","text":"परन्तु उसने फिरकर उन्हें डाँटा [और कहा, “तुम नहीं जानते कि तुम कैसी आत्मा के हो। क्योंकि मनुष्य का पुत्र लोगों के प्राणों को नाश करने नहीं वरन् बचाने के लिये आया है।”]"},{"book":"लूका","chapter":"9","verse":"56","text":"और वे किसी और गाँव में चले गए।"},{"book":"लूका","chapter":"9","verse":"57","text":"जब वे मार्ग में चले जाते थे, तो किसी ने उससे कहा, “जहाँ-जहाँ तू जाएगा, मैं तेरे पीछे हो लूँगा।”"},{"book":"लूका","chapter":"9","verse":"58","text":"यीशु ने उससे कहा, “लोमड़ियों के भट और आकाश के पक्षियों के बसेरे होते हैं, पर मनुष्य के पुत्र को सिर रखने की भी जगह नहीं।”"},{"book":"लूका","chapter":"9","verse":"59","text":"उसने दूसरे से कहा, “मेरे पीछे हो ले।” उसने कहा, “हे प्रभु, मुझे पहले जाने दे कि अपने पिता को गाड़ दूँ।”"},{"book":"लूका","chapter":"9","verse":"60","text":"उसने उससे कहा, “मरे हुओं को अपने मुर्दे गाड़ने दे, पर तू जाकर परमेश्वर के राज्य की कथा सुना।”"},{"book":"लूका","chapter":"9","verse":"61","text":"एक और ने भी कहा, “हे प्रभु, मैं तेरे पीछे हो लूँगा; पर पहले मुझे जाने दे कि अपने घर के लोगों से विदा हो आऊँ।” (1 राजा. 19:20)"},{"book":"लूका","chapter":"9","verse":"62","text":"यीशु ने उससे कहा, “जो कोई अपना हाथ हल पर रखकर पीछे देखता है, वह परमेश्वर के राज्य के योग्य नहीं।”"}]}