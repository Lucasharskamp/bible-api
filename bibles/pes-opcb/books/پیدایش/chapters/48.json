{"data":[{"book":"پیدایش","chapter":"48","verse":"1","text":"پس از چندی به یوسف خبر دادند که پدرش سخت مریض است. پس دو پسرش منسی و افرایم را برداشته، به دیدن پدر خود رفت."},{"book":"پیدایش","chapter":"48","verse":"2","text":"چون یعقوب خبر آمدن یوسف را شنید، نیروی خود را جمع کرده، در رختخواب نشست."},{"book":"پیدایش","chapter":"48","verse":"3","text":"او به یوسف گفت: «خدای قادر مطلق در ناحیه لوز کنعان به من ظاهر شد و مرا برکت داد."},{"book":"پیدایش","chapter":"48","verse":"4","text":"او به من فرمود: ”به تو فرزندان زیادی خواهم بخشید و از نسل تو قومهای بسیاری به وجود خواهم آورد و این سرزمین را به نسل تو خواهم داد تا مِلک دائمی ایشان باشد.“"},{"book":"پیدایش","chapter":"48","verse":"5","text":"اکنون دو پسرت منسی و افرایم که قبل از آمدن من، در مصر به دنیا آمده‌اند، مانند فرزندانم رئوبین و شمعون وارثان من خواهند بود."},{"book":"پیدایش","chapter":"48","verse":"6","text":"ولی فرزندانی که بعد از این برایت به دنیا بیایند متعلق به خودت بوده از سهم افرایم و منسی ارث خواهند برد."},{"book":"پیدایش","chapter":"48","verse":"7","text":"من این کار را به خاطر مادرت راحیل می‌کنم. پس از بیرون آمدنم از فَدّان‌اَرام او بین راه در نزدیکی افرات مُرد و من هم او را در آنجا، کنار راه افرات دفن کردم.» (افرات همان بیت‌لحم است.)"},{"book":"پیدایش","chapter":"48","verse":"8","text":"وقتی یعقوب پسران یوسف را دید از او پرسید: «آیا اینها پسران تو هستند؟»"},{"book":"پیدایش","chapter":"48","verse":"9","text":"یوسف گفت: «بله، اینها پسران من هستند که خدا آنها را در مصر به من بخشیده است.» یعقوب گفت: «آنها را نزد من بیاور تا برکتشان بدهم.»"},{"book":"پیدایش","chapter":"48","verse":"10","text":"یعقوب بر اثر پیری چشمانش ضعیف و تار گشته بود و نمی‌توانست خوب ببیند. پس یوسف پسرانش را نزد او آورد. او آنها را بوسید و در آغوش کشید."},{"book":"پیدایش","chapter":"48","verse":"11","text":"یعقوب به یوسف گفت: «هرگز فکر نمی‌کردم دوباره تو را ببینم ولی حال خدا اجازه داده حتی فرزندانت را نیز ببینم.»"},{"book":"پیدایش","chapter":"48","verse":"12","text":"یوسف پسرانش را از روی زانوان یعقوب برداشت و در مقابل پدرش سر تعظیم فرود آورد."},{"book":"پیدایش","chapter":"48","verse":"13","text":"سپس افرایم را در طرف چپ و منسی را در طرف راست یعقوب قرار داد."},{"book":"پیدایش","chapter":"48","verse":"14","text":"اما یعقوب دستهای خود را عمداً طوری دراز کرد و بر سر پسرها گذاشت که دست راست او بر سر افرایم، پسر کوچکتر، و دست چپ او بر سر منسی، پسر بزرگتر قرار گرفت."},{"book":"پیدایش","chapter":"48","verse":"15","text":"آنگاه یوسف را چنین برکت داد: «خدایی که پدرانم ابراهیم و اسحاق در حضورش زندگی می‌کردند، این دو پسرت را برکت دهد. خدایی که مرا در تمام عمرم شبانی کرده،"},{"book":"پیدایش","chapter":"48","verse":"16","text":"آن فرشته‌ای که مرا از هر بدی محفوظ داشته، آنها را برکت دهد. باشد که این دو پسر نام من و نام پدرانم ابراهیم و اسحاق را زنده نگاه دارند و از آنها قوم عظیمی به وجود آید.»"},{"book":"پیدایش","chapter":"48","verse":"17","text":"اما یوسف چون دست راست پدرش را روی سر افرایم دید ناراحت شد، پس دست راست او را گرفت تا آن را روی سر منسی بگذارد."},{"book":"پیدایش","chapter":"48","verse":"18","text":"یوسف گفت: «پدر، تو دستهایت را به اشتباه روی سر پسرها گذاشته‌ای! پسر بزرگتر من این یکی است. دست راست خود را روی سر او بگذار.»"},{"book":"پیدایش","chapter":"48","verse":"19","text":"اما پدرش نپذیرفت و گفت: «پسرم، من می‌دانم چه می‌کنم. از منسی هم یک قوم بزرگ به وجود خواهد آمد، ولی برادر کوچکتر او افرایم، بزرگتر خواهد بود و از نسل او قومهای بسیاری به وجود خواهند آمد.»"},{"book":"پیدایش","chapter":"48","verse":"20","text":"آنگاه یعقوب پسران یوسف را در آن روز برکت داده، گفت: «باشد که قوم اسرائیل با این کلمات یکدیگر را برکت داده، بگویند: خدا تو را مثل افرایم و منسی کامیاب و سعادتمند گرداند.» به این ترتیب یعقوب افرایم را بر منسی برتری بخشید."},{"book":"پیدایش","chapter":"48","verse":"21","text":"سپس یعقوب به یوسف گفت: «من به‌زودی می‌میرم، اما خدا با شما خواهد بود و شما را بار دیگر به سرزمین اجدادتان باز خواهد گردانید."},{"book":"پیدایش","chapter":"48","verse":"22","text":"من زمینی را که به کمان و شمشیر خود از اموری‌ها گرفتم، به تو که بر برادرانت برتری داری، می‌بخشم.»"}]}