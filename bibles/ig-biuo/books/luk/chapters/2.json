{"data":[{"book":"Luk","chapter":"2","verse":"1","text":"Nʼoge ahụ, Siza Ọgọstọs nyere iwu ka a gụọ ọnụ, detuo aha mmadụ niile bi nʼụwa dum.2:1 Ụwa dum na-ekwu maka Rom mgbe ochie maọbụ mba niile ndị Rom na-achị."},{"book":"Luk","chapter":"2","verse":"2","text":"(Nke a bụ ịgụ ọnụ na ide aha nke mbụ e mere mgbe Kwirinus bụ onye na-achị Siria.)"},{"book":"Luk","chapter":"2","verse":"3","text":"Onye ọbụla gara nʼobodo ya, ka e denye aha ya nʼakwụkwọ."},{"book":"Luk","chapter":"2","verse":"4","text":"Ya mere Josef hapụrụ Nazaret nke dị na Galili, gaa Betlehem nke dị na Judịa, nke bụkwa obodo Devid, nʼihi na o si nʼụlọ na agbụrụ Devid pụta."},{"book":"Luk","chapter":"2","verse":"5","text":"Ya na Meri, nwaagbọghọ o kwere nkwa ịlụ, nke dịkwa ime, soro gaa ka o denye aha ha."},{"book":"Luk","chapter":"2","verse":"6","text":"Mgbe ha nọ ebe ahụ, oge ọ ga-eji mụọ nwa ya zuru."},{"book":"Luk","chapter":"2","verse":"7","text":"Ọ mụrụ nwa nwoke mbụ ya. O ji akwa kee ya, nibe ya nʼime ebe a na-enye anụ ụlọ nri, nʼihi na ha enwetaghị ebe ndina nʼụlọ ndị ije."},{"book":"Luk","chapter":"2","verse":"8","text":"Ma e nwere ndị ọzụzụ atụrụ2:8 Ndị ọzụzụ atụrụ Maọbụ, ndị na-elekọta atụrụ. bi nʼọhịa nʼakụkụ ebe ahụ, ndị na-eche igwe atụrụ ha nche nʼabalị."},{"book":"Luk","chapter":"2","verse":"9","text":"Mmụọ ozi nke Onyenwe anyị pụtara ihe nye ha. Ebube Onyenwe anyị mụwara gburugburu ha, oke egwu tụrụ ha."},{"book":"Luk","chapter":"2","verse":"10","text":"Ma mmụọ ozi ahụ sịrị ha, “Unu atụla egwu. Ana m ewetara unu oziọma nke oke ọṅụ nke ga-adịrị mmadụ niile."},{"book":"Luk","chapter":"2","verse":"11","text":"Nʼihi na taa, nʼobodo Devid ka a mụrụ Onye nzọpụta nye unu; ọ bụ Kraịst, Onyenwe anyị."},{"book":"Luk","chapter":"2","verse":"12","text":"Nke a ga-abụrụ unu ihe ịrịbama, unu ga-ahụ nwata ọhụrụ e kechiri nʼakwa, dina nʼime ebe a na-enye anụ ụlọ nri.”"},{"book":"Luk","chapter":"2","verse":"13","text":"Na mberede, igwe ndị mmụọ ozi nke eluigwe pụtara soro mmụọ ozi a, bido na-eto Chineke na-asị,"},{"book":"Luk","chapter":"2","verse":"14","text":"“Otuto dịrị Chineke nʼebe kachasị elu nke eluigwe."},{"book":"Luk","chapter":"2","verse":"15","text":"Mgbe ndị mmụọ ozi ahụ hapụrụ ha, laghachi nʼeluigwe, ndị ọzụzụ atụrụ ahụ sịrịtara onwe ha, “Bịanụ ka anyị jeruo Betlehem, ka anyị jiri anya anyị hụ ihe ndị a merenụ, nke Onyenwe anyị mere ka anyị mara.”"},{"book":"Luk","chapter":"2","verse":"16","text":"Ha gara ọsịịsọ hụ Meri na Josef, na nwata ahụ ka o dina nʼime ebe a na-enye anụ ụlọ nri."},{"book":"Luk","chapter":"2","verse":"17","text":"Mgbe ha hụrụ nke a, ha mere ka a mata ihe niile a gwara ha banyere nwantakịrị a."},{"book":"Luk","chapter":"2","verse":"18","text":"Ihe ndị ọzụzụ atụrụ a kwuru juru ndị niile nụrụ ya anya."},{"book":"Luk","chapter":"2","verse":"19","text":"Ma Meri debere ihe ndị a niile nʼobi ya, na-atụgharị ihe banyere ha nʼobi ya."},{"book":"Luk","chapter":"2","verse":"20","text":"Ndị ọzụzụ atụrụ ahụ laghachiri, na-eto Chineke na-ebulikwa aha ya elu nʼihi ihe niile ha nụrụ ma hụkwa, nke dịkwa ka a gwara ha."},{"book":"Luk","chapter":"2","verse":"21","text":"Mgbe ụbọchị asatọ gasịrị, mgbe oge ruru ibi nwata ahụ ugwu, ha gụkwara ya aha. Aha ha nyere ya bụ Jisọs, aha ahụ mmụọ ozi nyere tupu a dị ime ya."},{"book":"Luk","chapter":"2","verse":"22","text":"Mgbe oge zuru maka mmemme nke ịdị ọcha dị ka iwu Mosis siri dị, ha kutere ya na Jerusalem iche ya nʼihu Onyenwe anyị"},{"book":"Luk","chapter":"2","verse":"23","text":"(dịka e dere ya nʼiwu nke Onyenwe anyị, “Nwa mbụ ọbụla nke bụ nwoke ka a ga-edo nsọ nye Onyenwe anyị”2:23 Ọpụ 13:2,12),"},{"book":"Luk","chapter":"2","verse":"24","text":"ha chụrụ aja dị ka e nyere nʼiwu Onyenwe anyị: “Ụmụ kpalakwukwu abụọ maọbụ ụmụ nduru abụọ.”2:24 Lev 12:8"},{"book":"Luk","chapter":"2","verse":"25","text":"Ma lee, e nwere otu nwoke bi na Jerusalem aha ya bụ Simiọn, onye jupụtara na Mmụọ Nsọ. Ọ bụ onye ezi omume bụrụkwa onye ji obi ya niile na-efe Chineke. Ọ bụkwa onye na-ele anya maka nkasiobi nke ndị Izrel."},{"book":"Luk","chapter":"2","verse":"26","text":"Ma Mmụọ Nsọ Chineke mere ka ọ mata na ọ gaghị anwụ ruo mgbe ọ hụrụ Kraịst nke Onyenwe anyị."},{"book":"Luk","chapter":"2","verse":"27","text":"Site nʼodudu nke Mmụọ Nsọ, ọ batara nʼụlọnsọ ukwu, ma mgbe nne na nna nwata ahụ bụ Jisọs kubatara ya dị ka omenaala iwu si dị,"},{"book":"Luk","chapter":"2","verse":"28","text":"Simiọn kuuru ya nʼaka, kelee Chineke sị,"},{"book":"Luk","chapter":"2","verse":"29","text":"“Gị, Onye kachasị ihe niile elu, bụ Onyenwe dị ka i kwere na nkwa,"},{"book":"Luk","chapter":"2","verse":"30","text":"Nʼihi na anya m ahụla nzọpụta gị,"},{"book":"Luk","chapter":"2","verse":"31","text":"nke i kwadoro nʼihu mba niile."},{"book":"Luk","chapter":"2","verse":"32","text":"Ìhè nke ga-egosi ndị mba ọzọ ụzọ,"},{"book":"Luk","chapter":"2","verse":"33","text":"O juru nne na nna nwantakịrị ahụ anya ịnụ ihe ndị a e kwuru banyere ya."},{"book":"Luk","chapter":"2","verse":"34","text":"Mgbe ahụ, Simiọn gọziri ha, sịkwa Meri nne ya, Lee, “Nwatakịrị a bụ onye e zitere ka ọ bụrụ ọdịda na mbili nye ọtụtụ mmadụ nʼIzrel, ọ ga-abụkwa ihe ama nke ọtụtụ ga-ekwujọ."},{"book":"Luk","chapter":"2","verse":"35","text":"Ọ bụkwa site nʼụzọ dị otu a ka a ga-ekpughe echiche nke dị ọtụtụ nʼobi. Mma agha ga-adụwakwa mkpụrụobi nke gị onwe gị.”"},{"book":"Luk","chapter":"2","verse":"36","text":"O nwekwara onye amụma nwanyị, aha ya bụ Ana, ada Fanuel nke si nʼebo Asha. Ọ bụ ezigbo agadi nwanyị na-enweghị di, nʼihi na di ya nwụrụ mgbe ha biri naanị afọ asaa."},{"book":"Luk","chapter":"2","verse":"37","text":"Ọ nọọla dị ka nwanyị na-enweghị dị iri afọ asatọ na anọ. Ọ hapụghị ụlọnsọ, kama ọ nọgidere nʼefe ofufe ehihie na abalị, na-ibu ọnụ na-ekpe ekpere."},{"book":"Luk","chapter":"2","verse":"38","text":"Nʼoge ahụ ọ bịarutere nʼebe ha nọ, nye Chineke ekele, kwuo okwu banyere nwantakịrị ahụ nye ndị niile na-ele anya maka mgbapụta Jerusalem."},{"book":"Luk","chapter":"2","verse":"39","text":"Mgbe ha mesịrị ihe niile otu ọ dị nʼiwu Onyenwe anyị, ha laghachiri obodo ha bụ Nazaret nke dị nʼime Galili."},{"book":"Luk","chapter":"2","verse":"40","text":"Ma nwata ahụ toro bụrụ onye dị ike; o jupụtara nʼamamihe, amara Chineke dịnyekwaara ya."},{"book":"Luk","chapter":"2","verse":"41","text":"Nʼafọ niile, ndị mụrụ ya na-aga Jerusalem nʼihi Mmemme Ngabiga."},{"book":"Luk","chapter":"2","verse":"42","text":"Mgbe o ruru afọ iri na abụọ, ha gara maka mmemme dị ka omenaala si dị.2:42 Ọ bụ naanị Luk dere banyere Jisọs isonyere ndị mụrụ ya gaa maka mmemme a."},{"book":"Luk","chapter":"2","verse":"43","text":"Mgbe e mesịrị mmemme ahụ, ka ndị mụrụ ya na-alaghachi, nwata ahụ bụ Jisọs nọdụrụ na Jerusalem. Ndị ha amataghị na o soghị ha na-alọta."},{"book":"Luk","chapter":"2","verse":"44","text":"Ha chere na o sonyere nʼetiti njem. Ha gara ije otu ụbọchị tupu ha a malite ịchọ ya nʼetiti ndị ikwu na ibe, na ndị enyi ha."},{"book":"Luk","chapter":"2","verse":"45","text":"Ma mgbe ha na-ahụghị ya, ha laghachiri Jerusalem na-achọkwa ya."},{"book":"Luk","chapter":"2","verse":"46","text":"Ka ụbọchị atọ gasịrị, ha hụrụ ya nʼụlọnsọ ukwu ebe ọ nọdụrụ nʼetiti ndị ode akwụkwọ, na-ege ha ntị na-ajụkwa ha ajụjụ."},{"book":"Luk","chapter":"2","verse":"47","text":"Nghọta na ọsịsa ya juru ndị niile nụrụ okwu ya anya."},{"book":"Luk","chapter":"2","verse":"48","text":"Mgbe ndị mụrụ ya hụrụ ya, ọ tụrụ ha nʼanya, ma nne ya sịrị ya, “Nwa m, gịnị mere i ji mesoo anyị mmeso dị otu a? Mụ na nna gị nọ na-achọgharị gị?”"},{"book":"Luk","chapter":"2","verse":"49","text":"Ọ jụrụ ha sị, “Gịnị mere unu ji na-achọ m? Unu amaghị na aghaghị m ịnọ nʼụlọ Nna m?”"},{"book":"Luk","chapter":"2","verse":"50","text":"Ma ha aghọtaghị ihe ọ gwara ha."},{"book":"Luk","chapter":"2","verse":"51","text":"Mgbe ahụ, o sooro ha laghachi Nazaret ma na-erubekwara ha isi. Ma nne ya dobere ihe ndị a niile nʼobi ya."},{"book":"Luk","chapter":"2","verse":"52","text":"Jisọs na-aga nʼihu nʼamamihe na ogologo, ya na ihuọma nʼebe Chineke na nke mmadụ nọ."}]}