{"data":[{"book":"1 Timothy","chapter":"3","verse":"1","text":"Etu kotha to hosa ase: kunba cholawta hobole mon thakile, tai ekjon bhal kaam kori bole mon kori ase."},{"book":"1 Timothy","chapter":"3","verse":"2","text":"Etu karone, ekjon cholawta to galti nathaka hobo lage, tai ekjon maiki laga mota hobo lage, hisab te thaka manu, dimag thaka, bhal adat, aru ghor te aha manu khan logote bhal thaki bole, sikhai dibole para manu,"},{"book":"1 Timothy","chapter":"3","verse":"3","text":"kintu modhu kha adat thaka aru jhagara kora manu nohobo lage, kintu tai to nomro, shanti thaka, aru poisa morom kora manu nohobo lage."},{"book":"1 Timothy","chapter":"3","verse":"4","text":"Tai nijor ghor ke bhal pora chola bo janibo lage, tai laga bacha khan pora tai laga kotha manibo lage, aru taike sonman kora manu hobo lage."},{"book":"1 Timothy","chapter":"3","verse":"5","text":"Kilekoile ekjon manu tai laga nijor ghor manu khan ke thik pora chola bo najanile, kineka tai Isor laga girja ke sabo paribo?"},{"book":"1 Timothy","chapter":"3","verse":"6","text":"Tai ekjon notun biswasi nohobo lage, etu pora tai phutani pora bhorta nohobo aru tai bhoot laga rasta te nagiribo."},{"book":"1 Timothy","chapter":"3","verse":"7","text":"Tai bhal naam thaka aru bahar te bhi ekjon bhal naam thaka hobo lage, etu hoile tai sorom nohobo aru bhoot laga jal te nagiribo."},{"book":"1 Timothy","chapter":"3","verse":"8","text":"Thik eneka, porisharok khan bhi, sonman thaka hobo lage, aru duita kotha kora, modhu kha manu, aru lalchi kora manu nahobo lage,"},{"book":"1 Timothy","chapter":"3","verse":"9","text":"hoilebi, taikhan to mon sapha pora hosa laga biswasi hobo lage."},{"book":"1 Timothy","chapter":"3","verse":"10","text":"Taikhan ke bhal pora sabi, aru taikhan thik ase koile taikhan ke etu kaam koribo dibi."},{"book":"1 Timothy","chapter":"3","verse":"11","text":"Etu nisena mahila khan bhi sonman thaka hobo lage, chukuli nakoribo lage, hisab-te thaka, aru sob te thik mon dibo para hobo lage."},{"book":"1 Timothy","chapter":"3","verse":"12","text":"Girja laga porisharok khan ekjon maiki laga mota hobo lage, bacha khan ke aru ghor manu khan sobke bhal pora cholabole janibo lage."},{"book":"1 Timothy","chapter":"3","verse":"13","text":"Kilekoile jun kaam thik pora korise, tai nijor nimite ekjon bhal sonman thaka naam hobo aru biswas te bisi mon dangor hobo juntu Jisu Khrista te ase."},{"book":"1 Timothy","chapter":"3","verse":"14","text":"Ami etu sob apuni khan ke likhi ase, aru apnikhan logote joldi ahibole bhabi ase,"},{"book":"1 Timothy","chapter":"3","verse":"15","text":"hoilebi ami ahibole deri hoise koile, etu likha khan pora apuni janibo Isor laga ghor te thaka manu khan kineka niyom manibo lage, juntu jinda Isor laga girja ase, juntu hosa laga khamba ase aru etu ke khara kori bole dhuri thake."},{"book":"1 Timothy","chapter":"3","verse":"16","text":"Eku ulta bhabona nathaki kene, Isor laga hosa to dangor pora dikhaise:"}]}