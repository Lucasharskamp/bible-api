{"data":[{"book":"Sams-Zgame","chapter":"124","verse":"1","text":"Maka Israeli vahe'mota amanage huta hiho. Ra Anumzamo'ma tagri kazigama omani'neresina, inankna hugahie?"},{"book":"Sams-Zgame","chapter":"124","verse":"2","text":"Ra Anumzamo'ma tagranema omani'nesige'zama ha' vahetimo'zama ha'ma eme hurantesnazana inankna hugahie?"},{"book":"Sams-Zgame","chapter":"124","verse":"3","text":"Ha' vahetimo'zama tusi zamarimpama aherante'naresina, ko e'za magozagama asgahu nakriankna hu'za tagrira eme tavuaga tasgahu nakrizasine."},{"book":"Sams-Zgame","chapter":"124","verse":"4","text":"Tagrira timo hageno eme tavreno nevigeno, timo tazeri nakariresine."},{"book":"Sams-Zgame","chapter":"124","verse":"5","text":"Tusi avunema anteno hageno nea timo, tagrira eme tavreno vu'neresine."},{"book":"Sams-Zgame","chapter":"124","verse":"6","text":"Ra Anumzamofona humuse huntesanune. Na'ankure agra tatrege'za afi zagamo'zama zagagafama ahe'za tragama nehazaza hu'za, ha' vahe'mo'za eme tahe'za traga osu'naze."},{"book":"Sams-Zgame","chapter":"124","verse":"7","text":"Krifuma anagintegeno azeri'nea namamo'a rugraru'vazino freaza huta, tazeri'nea nofimo'a rukano higeta atreta fre'none."},{"book":"Sams-Zgame","chapter":"124","verse":"8","text":"Ra Anumzama monane mopane tro'ma hu'nea Anumzamo tagrira taza nehie."}]}