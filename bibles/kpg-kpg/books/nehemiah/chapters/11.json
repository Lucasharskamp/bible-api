{"data":[{"book":"Nehemiah","chapter":"11","verse":"1","text":"Nia dagi la guu noho i Jerusalem, gei digau ala i golo guu hai di nadau hilihili, belee hili di madahaanau mai i nia madahaanau e madangaholu huogodoo belee hula e noho i lodo di waahale hagamadagu Jerusalem, gei digau ala ne dubu le e noho i lodo nia dama waahale mono waahale llauehe ala i golo."},{"book":"Nehemiah","chapter":"11","verse":"2","text":"Nia daangada guu hai nadau hagaamu gi tangada dela ne bida hilihili bolo ia e noho i Jerusalem."},{"book":"Nehemiah","chapter":"11","verse":"3","text":"I lodo nia waahale ala i golo, digau Israel, digau hai mee dabu, digau Levi, digau ngalua o di Hale Daumaha, mo nia hagadili o digau ngalua Solomon, e noho i lodo nadau guongo donu i lodo nadau waahale donu.11.3 Nehemiah 7.73"},{"book":"Nehemiah","chapter":"11","verse":"4","text":"Digau di madawaawa Judah:"},{"book":"Nehemiah","chapter":"11","verse":"5","text":"Maaseiah, tama ni Baruch, dono damana madua go Colhozeh. Ono maadua mmaadua ala i golo go Hazaiah, Adaiah, Joiarib, mo Zechariah, nia hagadili di madawaawa Shelah, tama daane Judah."},{"book":"Nehemiah","chapter":"11","verse":"6","text":"Mai i di hagadili o Perez, nia daane kabemee e 468 ala e noho i Jerusalem."},{"book":"Nehemiah","chapter":"11","verse":"7","text":"Digau di madawaawa Benjamin:"},{"book":"Nehemiah","chapter":"11","verse":"8","text":"Gabbai mo Sallai, go nia gau hoohoo ni Sallu."},{"book":"Nehemiah","chapter":"11","verse":"9","text":"Joel, tama ni Zichri, go tagi digaula, mo Judah, tama daane ni Hassenuah togolua dagi aamua i lodo di waahale deelaa."},{"book":"Nehemiah","chapter":"11","verse":"10","text":"Digau hai mee dabu:"},{"book":"Nehemiah","chapter":"11","verse":"11","text":"Seraiah, tama ni Hilkiah, dono damana madua go Meshullam. Ono maadua mmaadua ala i golo go Zadok, Meraioth mo Ahidub dela go mee tagi aamua hai mee dabu."},{"book":"Nehemiah","chapter":"11","verse":"12","text":"Di hulu o di madahaanau deenei ala e hai hegau i di Hale Daumaha le e 822."},{"book":"Nehemiah","chapter":"11","verse":"13","text":"Di hulu o nia daangada i di madahaanau deenei ala go nia dagi le e 242."},{"book":"Nehemiah","chapter":"11","verse":"14","text":"Baahi di madahaanau deenei e 128 la digau heebagi kabemee huoloo, di nadau dagi go Zabdiel, tangada di madawaawa e dau."},{"book":"Nehemiah","chapter":"11","verse":"15","text":"Digau Levi:"},{"book":"Nehemiah","chapter":"11","verse":"16","text":"Shabbethai mo Jozabad, digau Levi e modongoohia bolo meemaa e dagi digau ngalua i di malaelae di Hale Daumaha."},{"book":"Nehemiah","chapter":"11","verse":"17","text":"Mattaniah, tama ni Mica, dono damana madua go Zabdi, di hagadili ni Asaph. Mee e dagi di buini daahili di Hale Daumaha e dadaahili nadau daahili hagaamu."},{"book":"Nehemiah","chapter":"11","verse":"18","text":"Di hulu digau Levi ala e noho i lodo di waahale hagamadagu Jerusalem le e 284."},{"book":"Nehemiah","chapter":"11","verse":"19","text":"Digau hagaloohi di Hale Daumaha:"},{"book":"Nehemiah","chapter":"11","verse":"20","text":"Digau Israel ala i golo mo digau hai mee dabu ala i golo, mo digau Levi ala i golo e noho i lodo nadau gowaa donu i lodo nia waahale ala i tenua o Judah."},{"book":"Nehemiah","chapter":"11","verse":"21","text":"Digau ngalua o di Hale Daumaha guu noho i Jerusalem i di gowaa dela e hagaingoo bolo Ophel, e hai nadau moomee e dagi go Ziha mo Gishpa."},{"book":"Nehemiah","chapter":"11","verse":"22","text":"Di tagi o digau Levi ala e noho i Jerusalem go Uzzi, tama ni Bani, dono damana madua go Hashabiah. Ono mmaadua maadua go Mattaniah mo Mica, mee tangada di madawaawa Asaph, di madawaawa dela e haihai nadau daahili i di Hale Daumaha, di madagoaa e daumaha ai."},{"book":"Nehemiah","chapter":"11","verse":"23","text":"Taganoho o di guongo i golo, di hai o nia madawaawa ala e kokoodai digau daahili i lodo nia laangi."},{"book":"Nehemiah","chapter":"11","verse":"24","text":"Pethahiah, tama daane ni Meshezabel, tangada di madahaanau o Zerah mo di madawaawa Judah. Ma go mee dela e pono digau Israel i di hale king o Persia."},{"book":"Nehemiah","chapter":"11","verse":"25","text":"Digau dogologowaahee e noho i lodo nia dama waahale i taalinga nadau hadagee. Digau ala e dau gi di madawaawa Judah e noho i Kiriath Arba, Dibon mo Jekabzeel, e noho labelaa i nia dama waahale ala e hoohoo gi nia waahale aanei."},{"book":"Nehemiah","chapter":"11","verse":"26","text":"Digaula e noho labelaa i lodo nia dama guongo go Jeshua, Moladah, Beth Pelet,"},{"book":"Nehemiah","chapter":"11","verse":"27","text":"Hazar Shual, mo i lodo Beersheba mo nia dama guongo ala e haganiga di maa."},{"book":"Nehemiah","chapter":"11","verse":"28","text":"Digaula e noho i lodo nia waahale o Ziklag mo Meconah mono dama guongo lligi i dono gili,"},{"book":"Nehemiah","chapter":"11","verse":"29","text":"i lodo Enrimmon, i lodo Zorah mo Jarmuth,"},{"book":"Nehemiah","chapter":"11","verse":"30","text":"i lodo Zanoah, Adullam, mo i lodo nia guongo lligi ala e hoohoo gi nia waahale aanei. Digaula e noho i Lachish, mo nia hadagee e hoohoo ginai, mo i lodo Azekah mono dama guongo i dono gili. Deenei e hagamodongoohia bolo digau Judah e noho i mehanga tenua Beersheba i bahi i ngaaga mo di Gowaa Mehanga Gonduu o Hinnom i bahi i ngeia."},{"book":"Nehemiah","chapter":"11","verse":"31","text":"Di madawaawa Benjamin e noho i Geba, Michmash, Ai, Bethel mo nia dama guongo ala e hoohoo gi Bethel."},{"book":"Nehemiah","chapter":"11","verse":"32","text":"Hunu digaula e noho i Anathoth, Nob, Ananiah,"},{"book":"Nehemiah","chapter":"11","verse":"33","text":"Hazor, Ramah, Gittaim,"},{"book":"Nehemiah","chapter":"11","verse":"34","text":"Hadid, Zeboim, Neballat,"},{"book":"Nehemiah","chapter":"11","verse":"35","text":"Lod, mo Ono, mo i di Gowaa Mehanga Gonduu o Digau Paa mee."},{"book":"Nehemiah","chapter":"11","verse":"36","text":"Hunu hagabuulinga dangada gau Levi ala nogo noho i Judah, guu dongo bolo e madalia e noho i baahi digau Benjamin."}]}