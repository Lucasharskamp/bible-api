{"data":[{"book":"Jezussirach","chapter":"18","verse":"1","text":"Hij die in eeuwigheid leeft, en het heelal heeft geschapen,"},{"book":"Jezussirach","chapter":"18","verse":"2","text":"Jahweh alleen wordt rechtvaardig bevonden."},{"book":"Jezussirach","chapter":"18","verse":"4","text":"Geen mens is in staat, zijn werken te melden; Wie zou zijn grootheid kunnen doorgronden?"},{"book":"Jezussirach","chapter":"18","verse":"5","text":"Wie zou zijn grote macht kunnen meten, Of wie zijn barmhartigheid kunnen verhalen?"},{"book":"Jezussirach","chapter":"18","verse":"6","text":"Niets kan men er af doen en niets er aan toevoegen: Jahweh's wonderwerken zijn niet te doorgronden."},{"book":"Jezussirach","chapter":"18","verse":"7","text":"Als de mens er mee eindigt, is het pas begonnen; Als hij er mee ophoudt, staat hij verlegen."},{"book":"Jezussirach","chapter":"18","verse":"8","text":"Wat is de mens en waartoe van nut; Wat brengt hij voor voordeel of nadeel?"},{"book":"Jezussirach","chapter":"18","verse":"9","text":"Het getal zijner dagen is op zijn hoogst honderd jaar;"},{"book":"Jezussirach","chapter":"18","verse":"10","text":"Een druppel water der zee, een korreltje zand."},{"book":"Jezussirach","chapter":"18","verse":"11","text":"Daarom is Jahweh lankmoedig met hem, En stort Hij zijn erbarming over hem uit."},{"book":"Jezussirach","chapter":"18","verse":"12","text":"Hij ziet en weet, hoe moeilijk zij zich bekeren; Daarom vermeerdert Hij nog zijn erbarmen."},{"book":"Jezussirach","chapter":"18","verse":"13","text":"Een mens ontfermt zich slechts over zijn naaste, Maar God ontfermt Zich over alle vlees. Hij tuchtigt, bestraft en onderricht, En leidt als een herder zijn kudde;"},{"book":"Jezussirach","chapter":"18","verse":"14","text":"Hij ontfermt Zich over hen, die zijn tucht aanvaarden, En zich beijveren voor zijn wetten."},{"book":"Jezussirach","chapter":"18","verse":"15","text":"Kind, voeg bij uw gave geen verwijt, Geen krenkend woord bij een gift."},{"book":"Jezussirach","chapter":"18","verse":"16","text":"Brengt de dauw geen verkoeling na de hitte? Zo is een goed woord beter nog dan een gave."},{"book":"Jezussirach","chapter":"18","verse":"17","text":"Zie, gaat een goed woord niet een goede gave te boven? Een beminnelijk man beschikt over beide;"},{"book":"Jezussirach","chapter":"18","verse":"18","text":"Maar een dwaas doet liefdeloos verwijten, En de gift van zo'n vitter perst tranen uit de ogen."},{"book":"Jezussirach","chapter":"18","verse":"19","text":"Vóór ge spreekt, moet ge leren, En genezen, eer de ziekte er is."},{"book":"Jezussirach","chapter":"18","verse":"20","text":"Onderzoek uzelf vóór het oordeel, Om op het uur der bezoeking erbarming te vinden;"},{"book":"Jezussirach","chapter":"18","verse":"21","text":"Vóórdat ge ziek wordt, moet ge u vernederen, Ten tijde der zonden reeds bekering tonen."},{"book":"Jezussirach","chapter":"18","verse":"22","text":"Verzuim niet, op tijd een belofte te vervullen, En wacht niet tot de dood, om die schuld te voldoen."},{"book":"Jezussirach","chapter":"18","verse":"23","text":"Eer ge iets belooft, moet ge u bezinnen; Wees niet als een mens, die Jahweh beproeft."},{"book":"Jezussirach","chapter":"18","verse":"24","text":"Denk aan de toorn op de dag van het einde, Aan de tijd der vergelding, als God Zich afkeert;"},{"book":"Jezussirach","chapter":"18","verse":"25","text":"Denk aan de honger ten tijde van weelde, Aan armoe en gebrek in dagen van rijkdom."},{"book":"Jezussirach","chapter":"18","verse":"26","text":"Van 's morgens tot 's avonds wisselt de tijd; Alles ijlt voorbij voor het aanschijn van Jahweh."},{"book":"Jezussirach","chapter":"18","verse":"27","text":"Een verstandig man neemt zich bij alles in acht, En wacht zich in zondige tijden voor een misstap."},{"book":"Jezussirach","chapter":"18","verse":"28","text":"Wie verstandig is, wil wijsheid leren, En prijst hem, die haar heeft gevonden."},{"book":"Jezussirach","chapter":"18","verse":"29","text":"Die spreuken verstaan, onderrichten de wijsheid, En brengen scherpzinnige gelijkenissen voort."},{"book":"Jezussirach","chapter":"18","verse":"30","text":"Loop niet achter uw begeerten aan, En houd u ver van uw lusten;"},{"book":"Jezussirach","chapter":"18","verse":"31","text":"Als ge u toestaat, wat de hartstocht wil, Maakt ge uzelf tot een vreugd voor uw vijand."},{"book":"Jezussirach","chapter":"18","verse":"32","text":"Verheug u niet over een weinig genot, Want dubbel zwaar valt dan het gemis;"},{"book":"Jezussirach","chapter":"18","verse":"33","text":"Wees geen verkwister en geen drinker, Want dan blijft er niets in de buidel."}]}