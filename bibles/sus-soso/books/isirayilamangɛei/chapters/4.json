{"data":[{"book":"Isirayila Mangɛe I","chapter":"4","verse":"1","text":"Mangɛ Sulemani nu Isirayila bɔxi birin yamarima."},{"book":"Isirayila Mangɛe I","chapter":"4","verse":"2","text":"A xa kuntigi xungbee nan yi ki:"},{"book":"Isirayila Mangɛe I","chapter":"4","verse":"3","text":"Sifa xa di Elixorefa nun Ahiya, naxee findi sɛbɛlitie ra."},{"book":"Isirayila Mangɛe I","chapter":"4","verse":"4","text":"Yehoyada xa di Bɛnaya, naxan findi sɔɔrie xa mangɛ ra."},{"book":"Isirayila Mangɛe I","chapter":"4","verse":"5","text":"Natan xa di Asariyahu, naxan findi gominae xa mangɛ ra."},{"book":"Isirayila Mangɛe I","chapter":"4","verse":"6","text":"Ahisari, naxan findi mangɛ xa banxi walikɛe xunyi ra."},{"book":"Isirayila Mangɛe I","chapter":"4","verse":"7","text":"Mangɛ Sulemani nu bara gomina fu nun firin ti Isirayila bɔxi xun ma. Kike yo kike ɲɛ kui, gomina keren nu fama baloe ra mangɛ nun a xa denbaya bɛ."},{"book":"Isirayila Mangɛe I","chapter":"4","verse":"8","text":"E xilie nan ya:"},{"book":"Isirayila Mangɛe I","chapter":"4","verse":"9","text":"Dekeri xa di, naxan nu gomina ra Makasa, Saalabimi, Beti Semesi, Elon, nun Beti Hanan taae xun ma."},{"book":"Isirayila Mangɛe I","chapter":"4","verse":"10","text":"Xeseda xa di, naxan nu gomina ra Arubotu, Soko, nun Xeferi bɔxi xun ma."},{"book":"Isirayila Mangɛe I","chapter":"4","verse":"11","text":"Abinadabo xa di, naxan nu gomina ra Dɔrɔ bɔxi xun ma,"},{"book":"Isirayila Mangɛe I","chapter":"4","verse":"12","text":"Axiludu xa di Bana, naxan nu gomina ra Taanaki, Megido, nun Beti Saan xun ma,"},{"book":"Isirayila Mangɛe I","chapter":"4","verse":"13","text":"Geberi xa di, naxan nu gomina ra Ramoti, Galadi bɔxi ma."},{"book":"Isirayila Mangɛe I","chapter":"4","verse":"14","text":"Ido xa di Axinadabo nan nu gomina ra Maxanayimi xun ma."},{"book":"Isirayila Mangɛe I","chapter":"4","verse":"15","text":"Aximaasi nan nu gomina ra Nafatali bɔxi xun ma,"},{"book":"Isirayila Mangɛe I","chapter":"4","verse":"16","text":"Xusayi xa di Bana nan nu gomina ra Aseri nun Beyaloti xun ma."},{"book":"Isirayila Mangɛe I","chapter":"4","verse":"17","text":"Paruwa xa di Yehosafati nan nu gomina ra Isakari bɔxi xun ma."},{"book":"Isirayila Mangɛe I","chapter":"4","verse":"18","text":"Ela xa di Simeyi nan nu gomina ra Bunyamin bɔxi xun ma."},{"book":"Isirayila Mangɛe I","chapter":"4","verse":"19","text":"Uri xa di Geberi nan nu gomina ra Galadi bɔxi xun ma,"},{"book":"Isirayila Mangɛe I","chapter":"4","verse":"20","text":"Yudayakae nun Isirayilakae nu wuya alɔ baa dɛ ra mɛyɛnyi. E nu e dɛgema, e nu e minma sɛɛwɛ kui."}]}