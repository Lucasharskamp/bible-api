{"data":[{"book":"Iphisithek","chapter":"5","verse":"1","text":"Nathek ne Hamangkhung-aphuii bushun ani nyarey dang shii nathek de ai duiine rey pha bidiang bo."},{"book":"Iphisithek","chapter":"5","verse":"2","text":"Nathek chai ne miie shii phrai bo, Masi è gethek shii miie ne awai chai gethek shii phi ne chiih-è rem now pha zid nane khlem ji è Hamangkhung-aphuii shii sang yi."},{"book":"Iphisithek","chapter":"5","verse":"3","text":"Nathek Hamangkhung-aphuii bran nyarey dang ne, siulao pha, dinne awie pha blia, dinne giichak pha ji ne ibeng yie pha nyie miyaosiuthek shii de rangsua oì ro."},{"book":"Iphisithek","chapter":"5","verse":"4","text":"Chiih-è nathek ne nyie yi zea, wie miyao shii suang chiih-è zea miyao akhoh rabo. Jiphachiang shii nathek ne Hamangkhung-aphuii shii laso phi bo."},{"book":"Iphisithek","chapter":"5","verse":"5","text":"Nathek shii izai yao hanyie jia de siulao, dinne zea chiih-è giichak (Giichak ne jangbang sia pha duiine ro) Hamangkhung-aphuii nane Masi ro Sajathua pha mathang amua ruii phro."},{"book":"Iphisithek","chapter":"5","verse":"6","text":"Nathek shii gaithek è bi-ìe miyaogamthek yao ne akhin-arin yi rabo; hì ne nyieliieshii hì pha manathek ne Hamangkhung-aphuii ro lijieg ne hanyie è aishii anuii pho shii thok ruii phro."},{"book":"Iphisithek","chapter":"5","verse":"7","text":"Ji-è ji duiine pha branthek rog shii nyie de rek pha oi ro."},{"book":"Iphisithek","chapter":"5","verse":"8","text":"Nathek ne nawaithek shii igiia hà rai noh, jishii nathek Ithong ro bran rey pha iidoh shii nathek de muchuang hà rai pha branthek duiine rey bo."},{"book":"Iphisithek","chapter":"5","verse":"9","text":"Hì pha muchuang ne zab ichua pha bajo wie, giangthek nane izai shii bukho yamiing yi ruii phro."},{"book":"Iphisithek","chapter":"5","verse":"10","text":"Ithong shii nyie khi-èrek ne nyuii yi pha nui pha bidiang bo."},{"book":"Iphisithek","chapter":"5","verse":"11","text":"Branthek è rek pha adunmey pha mana igiia è rey pha manathek è yo rai bo. Jishii, ithek shii igiia è muchuang hà noh bo."},{"book":"Iphisithek","chapter":"5","verse":"12","text":"(Ithek è ug ne rek pha mana shii yao pha rangde izai hì ne bajo biwo ro.)"},{"book":"Iphisithek","chapter":"5","verse":"13","text":"Chiih-è zab pha mana shii fuang isang hà yie mage shii, chiihphado ithek ro izai ziig ne sang è dong khlei ruii phro."},{"book":"Iphisithek","chapter":"5","verse":"14","text":"Chiih-è zab nyie yi sang dong khlei ruii pha jine muchuang rey ruii phro. Ji-è hì ne yaojong ro,"},{"book":"Iphisithek","chapter":"5","verse":"15","text":"Ji-è nathek khi-èrek ne sieng chiid pha ji ne gayiig bo. Athieg pha branthek duiine arai pha, jishii khua pha branthek duiine sieng bo."},{"book":"Iphisithek","chapter":"5","verse":"16","text":"Nashii zab nyie jo um pha ji shii wie pha khoh bo, nyieliieshii duchung ne awie pha inai ro."},{"book":"Iphisithek","chapter":"5","verse":"17","text":"Bi-ìe arey rabo, jishii Ithong è nashii nyie rek yi pha yang pha ji sow pha bidiang bo."},{"book":"Iphisithek","chapter":"5","verse":"18","text":"Phuii niing ne athiig rabo, jine nashii buii rek bie phro, ji phachiang shii, Ragung è ley bo."},{"book":"Iphisithek","chapter":"5","verse":"19","text":"Nawaithek chung chiong pha ibai pha miyaogamthek è ibai è chiih-è ug pha ibaithek è yao rai bo; Ithong shii ibai nane sthun bai srane nawaithek lubu rog shii chiong bo."},{"book":"Iphisithek","chapter":"5","verse":"20","text":"Gethek ro Ithong Isu Masi beng re-è, Hamangkhung-aphuii Aphuii ro zab pha chiang shii idang laso phi bo."},{"book":"Iphisithek","chapter":"5","verse":"21","text":"Nyieliieshii nathek Masi shii ilab rek rone, nawaithek chung phi rai bo."},{"book":"Iphisithek","chapter":"5","verse":"22","text":"Yiythek, Ithong shii rek pha duiine nathek de geythek shii phi muii bo."},{"book":"Iphisithek","chapter":"5","verse":"23","text":"Chiih-è Masi è charch lakhung shii riichai rek pha duiine geythek ne yiythek lakhung shii riichai nyarek mua. Chiih-è Masi awai siu ne charch shii ne awai è giawo rek ro."},{"book":"Iphisithek","chapter":"5","verse":"24","text":"Chiih-è ji-è charch re-è de Masi shii phi pha duiine yiy nawaithek de zab geythek shii phi muii bo."},{"book":"Iphisithek","chapter":"5","verse":"25","text":"Geythek de Masi è charch shii miie ne awairo chai phi pha duiine, nawaithek yiy shii miie bo."},{"book":"Iphisithek","chapter":"5","verse":"26","text":"Ai è hì rek pha ji ne kho è sud ne so rab pha iidoh shii airo miyaogam ji è charch shii Hamangkhung-aphuii shii zid pha rek srane"},{"book":"Iphisithek","chapter":"5","verse":"27","text":"charch ne zab khie rab ne— igang nane ichiig oi rone doh yi, chiih-è izea oi rone ichum oi rone chiih-è nyie biidiie oi rone chiih-è khiiriig rek srane awaishii phi muii."},{"book":"Iphisithek","chapter":"5","verse":"28","text":"Hò-aphuiithek nawaithek siu shii miie pha duiine yiythek shii de miie bo. Hò-aphuii hanyie è yiy shii miie arone ai awai shii miie ara ro."},{"book":"Iphisithek","chapter":"5","verse":"29","text":"(Gethek hanyie de gethek siu shii akhiijai phro, ji phachiang shii gethek ro siu shii ne wang ne chiih-è gethek è gethek siu shii gayiig rek, Masi è charch shii gayiig pha duiine;"},{"book":"Iphisithek","chapter":"5","verse":"30","text":"nyieliieshii gethek ne airo siu pha bran ro.)"},{"book":"Iphisithek","chapter":"5","verse":"31","text":"Jigigam shii yao, “Jipha chiang è gey ne awai aphuii amuii shii thoh ne yiy rog shii rai dun phro, chiih-è isa ne jia rey dun phro.”"},{"book":"Iphisithek","chapter":"5","verse":"32","text":"Ichiih shii bajo jam è ug ne ruii pha izai ne hì pha jigigam è dong ro, Masi nane charch shii rek pha ji ne nyie gu è thieg pha ji ro."},{"book":"Iphisithek","chapter":"5","verse":"33","text":"Jishii hì ne nathek shii de yao ro: Zab gey ne yiy shii nawai shii duiine miie bo, chiih-è zab yiythek ne gey shii ilab phi bo."}]}