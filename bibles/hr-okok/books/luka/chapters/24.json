{"data":[{"book":"Luka","chapter":"24","verse":"1","text":"U osvit dana u nedjelju24:1 U grčkome: prvoga dana tjedna. dođu na grob s miomirisima što su ih pripravile"},{"book":"Luka","chapter":"24","verse":"2","text":"i nađu kamen s ulaza u grob odmaknut."},{"book":"Luka","chapter":"24","verse":"3","text":"Ušle su unutra, ali nisu našle tijelo Gospodina Isusa."},{"book":"Luka","chapter":"24","verse":"4","text":"Dok su tako zbunjene stajale, uz njih se pojave dva čovjeka u blistavoj odjeći."},{"book":"Luka","chapter":"24","verse":"5","text":"Žene se prestraše i poniknu licem prema zemlji. “Zašto tražite živoga među mrtvima?” upitaju ih dvojica."},{"book":"Luka","chapter":"24","verse":"6","text":"“Nije ovdje, uskrsnuo je! Sjetite se što vam je govorio još u Galileji:"},{"book":"Luka","chapter":"24","verse":"7","text":"‘Sina Čovječjega predat će u ruke grešnicima i raspet će ga, ali on će treći dan uskrsnuti.’”"},{"book":"Luka","chapter":"24","verse":"8","text":"One se sjete da je Isus to rekao."},{"book":"Luka","chapter":"24","verse":"9","text":"Požure zato s groba to javiti jedanaestorici učenika i ostalima."},{"book":"Luka","chapter":"24","verse":"10","text":"Bile su to Marija Magdalena, Ivana i Marija, majka Jakovljeva, i još neke žene. Sve su one to ispričale apostolima,"},{"book":"Luka","chapter":"24","verse":"11","text":"ali njima se činilo da je sve to izmišljotina. I nisu im vjerovali."},{"book":"Luka","chapter":"24","verse":"12","text":"Ipak, Petar potrči do groba. Kad je stigao, proviri unutra i spazi samo povoje od lanena platna. Vrati se zatim čudeći se onomu što se dogodilo."},{"book":"Luka","chapter":"24","verse":"13","text":"Toga su dana dvojica Isusovih sljedbenika putovala u selo Emaus, udaljeno od Jeruzalema jedanaest kilometara.24:13 U grčkome: šezdeset stadija."},{"book":"Luka","chapter":"24","verse":"14","text":"Putem su razgovarali o svemu što se dogodilo."},{"book":"Luka","chapter":"24","verse":"15","text":"Dok su tako razgovarali i raspravljali, pristupi im Isus i pođe s njima."},{"book":"Luka","chapter":"24","verse":"16","text":"Ali njihovim je očima bilo uskraćeno da ga prepoznaju."},{"book":"Luka","chapter":"24","verse":"17","text":"“O čemu to raspravljate putujući?” upita ih."},{"book":"Luka","chapter":"24","verse":"18","text":"Jedan od njih, imenom Kleofa, odgovori mu: “Ti si, čini se, jedini tuđinac u Jeruzalemu koji ne zna što se ondje dogodilo ovih dana.”"},{"book":"Luka","chapter":"24","verse":"19","text":"“Što se dogodilo?” upita Isus."},{"book":"Luka","chapter":"24","verse":"20","text":"Ali naši svećenički poglavari i članovi Velikog vijeća predali su ga da bude osuđen na smrt te su ga raspeli."},{"book":"Luka","chapter":"24","verse":"21","text":"A mi smo se nadali da je on Otkupitelj koji će spasiti Izrael. Osim toga, već je treći dan otkako se to dogodilo."},{"book":"Luka","chapter":"24","verse":"22","text":"Još su nas i neke žene, koju su ga s nama slijedile, zbunile: čim je svanulo otišle su na grob,"},{"book":"Luka","chapter":"24","verse":"23","text":"ali ondje nisu našle njegovo tijelo. Došle su i rekle da su im se ukazali anđeli i kazali im da je živ."},{"book":"Luka","chapter":"24","verse":"24","text":"Neki od nas pojurili su na grob i našli su sve kao što su žene ispričale, ali njega nisu vidjeli.”"},{"book":"Luka","chapter":"24","verse":"25","text":"“Neumnici!” reče im nato Isus. “Nikako da povjerujete sve što su proroci navijestili."},{"book":"Luka","chapter":"24","verse":"26","text":"Nisu li oni prorekli da će Krist morati sve to pretrpjeti prije nego što uđe u svoju slavu?”"},{"book":"Luka","chapter":"24","verse":"27","text":"Zatim im, započevši od Mojsija, protumači što su svi proroci o njemu zapisali u Svetome pismu."},{"book":"Luka","chapter":"24","verse":"28","text":"Približili su se već selu kamo su išli, a Isus se pričini da će nastaviti put."},{"book":"Luka","chapter":"24","verse":"29","text":"Ali oni su ga nagovarali: “Ostani s nama! Već je večer; dan je na izmaku!” On ostane i uđe s njima u kuću."},{"book":"Luka","chapter":"24","verse":"30","text":"Dok je sjedio s njima za stolom, Isus uzme kruh, blagoslovi ga i razlomi te im ga dade."},{"book":"Luka","chapter":"24","verse":"31","text":"Uto se njima otvore oči pa ga prepoznaju, a on nestane."},{"book":"Luka","chapter":"24","verse":"32","text":"“Nije li nam srce usplamtjelo kad nam je putem pričao i tumačio Pisma?” upitaju oni jedan drugoga."},{"book":"Luka","chapter":"24","verse":"33","text":"Smjesta se spreme i vrate u Jeruzalem. Ondje nađu na okupu Jedanaestoricu i ostale Isusove sljedbenike."},{"book":"Luka","chapter":"24","verse":"34","text":"“Gospodin je zaista uskrsnuo!” kazaše im. “Zaista se ukazao Šimunu!”"},{"book":"Luka","chapter":"24","verse":"35","text":"Ispripovijedaju im zatim susret s Gospodinom na putu u Emaus te kako su ga prepoznali kad je razlomio kruh."},{"book":"Luka","chapter":"24","verse":"36","text":"Dok su oni o tome razgovarali, Isus odjednom stane među njih. “Mir vama!” reče im."},{"book":"Luka","chapter":"24","verse":"37","text":"Zbunjeni i prestrašeni, mislili su da vide duha."},{"book":"Luka","chapter":"24","verse":"38","text":"Ali Isus im reče: “Zašto se bojite? Zašto vam se sumnja rađa u srcu?"},{"book":"Luka","chapter":"24","verse":"39","text":"Pogledajte mi ruke i noge! Ja sam to! Opipajte me pa ćete vidjeti! Duhovi nemaju kostiju i mesa kao ja!”"},{"book":"Luka","chapter":"24","verse":"40","text":"Pokaže im svoje ruke i noge."},{"book":"Luka","chapter":"24","verse":"41","text":"Od čuđenja i veselja nisu mogli vjerovati. On upita: “Imate li što za jelo?”"},{"book":"Luka","chapter":"24","verse":"42","text":"Pruže mu komad pečene ribe,"},{"book":"Luka","chapter":"24","verse":"43","text":"a on ga uzme i pojede pred njima."},{"book":"Luka","chapter":"24","verse":"44","text":"Reče zatim: “O ovome sam vam govorio dok sam prije bio s vama: Trebalo se ispuniti sve što u Mojsijevu zakonu, proročkim knjigama i psalmima piše o meni.”"},{"book":"Luka","chapter":"24","verse":"45","text":"Otvori im zatim um da razumiju Sveto pismo"},{"book":"Luka","chapter":"24","verse":"46","text":"pa reče: “Piše da će Krist trpjeti i treći dan ustati od mrtvih."},{"book":"Luka","chapter":"24","verse":"47","text":"U njegovo ime propovijedajte obraćenje i oproštenje grijeha svim narodima počevši od Jeruzalema."},{"book":"Luka","chapter":"24","verse":"48","text":"Vi ste svjedoci toga."},{"book":"Luka","chapter":"24","verse":"49","text":"A ja ću vam poslati Svetoga Duha, baš kao što je Otac obećao. Ostanite u gradu dok vas Sveti Duh ne ispuni silom odozgora!”"},{"book":"Luka","chapter":"24","verse":"50","text":"Isus ih zatim povede u blizinu Betanije. Ondje podigne ruke i blagoslovi ih."},{"book":"Luka","chapter":"24","verse":"51","text":"Tako se, blagoslivljajući ih, i rastane od njih: uznesen je na nebo."},{"book":"Luka","chapter":"24","verse":"52","text":"Oni mu se ničice poklone, a zatim se silno radosni vrate u Jeruzalem."},{"book":"Luka","chapter":"24","verse":"53","text":"Ondje su u Hramu neprestano slavili Boga."}]}