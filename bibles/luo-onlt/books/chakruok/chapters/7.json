{"data":[{"book":"Chakruok","chapter":"7","verse":"1","text":"Eka Jehova Nyasaye nowacho ne Nowa niya, “Donj ei yie, in kaachiel gi joodi, nikech aseyudo ni in ngʼat makare e kind ogandani."},{"book":"Chakruok","chapter":"7","verse":"2","text":"Kaw kit le duto maler michamo machwo abiriyo kod mamon abiriyo kod kit le duto mochido ma ok cham machwo ariyo kod mamon ariyo,"},{"book":"Chakruok","chapter":"7","verse":"3","text":"kendo gi kit winy duto machwo abiriyo kod mamon abiriyo mondo okan kitgi e piny ngima."},{"book":"Chakruok","chapter":"7","verse":"4","text":"Bangʼ ndalo abiriyo koa sani abiro kelo koth e piny kuom ndalo piero angʼwen odiechiengʼ gi otieno, kendo abiro tieko gik moko duto mangima mane achweyo.”"},{"book":"Chakruok","chapter":"7","verse":"5","text":"Kendo Nowa notimo duto ma Jehova Nyasaye nochike."},{"book":"Chakruok","chapter":"7","verse":"6","text":"Nowa ne ja-higni mia auchiel kane pi opongʼo piny."},{"book":"Chakruok","chapter":"7","verse":"7","text":"Kendo Nowa gi yawuote gi chiege kod mond yawuote nodonjo ei yie mondo otony ne pi mar ataro."},{"book":"Chakruok","chapter":"7","verse":"8","text":"Le ka le madichwo kod madhako maler kod mochido, michamo kod ma ok cham, kaachiel gi winy kod gik mamol ariyo ariyo,"},{"book":"Chakruok","chapter":"7","verse":"9","text":"nobiro ir Nowa kendo nodonjo kodgi ei yie mana kaka Nyasaye nochike."},{"book":"Chakruok","chapter":"7","verse":"10","text":"Kendo bangʼ ndalo abiriyo pi mar ataro nobiro e piny."},{"book":"Chakruok","chapter":"7","verse":"11","text":"Tarik apar gabiriyo mar dwe mar ariyo noyudo ka Nowa ja-higni mia auchiel kendo sokni duto manie nam mangʼongo manie bwo piny nomuoch kendo dirisni mag polo noyawore."},{"book":"Chakruok","chapter":"7","verse":"12","text":"Kendo koth nochwe e piny ndalo piero angʼwen odiechiengʼ gotieno."},{"book":"Chakruok","chapter":"7","verse":"13","text":"Odiechiengʼno Nowa gi yawuote, Shem, Ham, kod Jafeth, kaachiel gi chiege kod mond yawuote adek, nodonjo e yie."},{"book":"Chakruok","chapter":"7","verse":"14","text":"Negidonjo gi le duto mag buya kaka kitgi obet, jamni duto kaka kitgi obet, gik mangima duto mamol e lowo kaka kitgi obet, kod kit winy duto kaka kitgi obet, gimoro amora man-gi bwombene."},{"book":"Chakruok","chapter":"7","verse":"15","text":"Gik moko duto mangima ariyo ariyo nobiro ir Nowa kendo negidonjo ei yie."},{"book":"Chakruok","chapter":"7","verse":"16","text":"Gik moko duto mangima machwo kod mamon nodonjo ei yie mana kaka Nyasaye nochiko Nowa. Eka Jehova Nyasaye noloronegi ei yie."},{"book":"Chakruok","chapter":"7","verse":"17","text":"Kuom ndalo piero angʼwen pi nomedo pongʼo piny kendo kaka pi ne medore, motingʼo yie kalewore ewi pi."},{"book":"Chakruok","chapter":"7","verse":"18","text":"Pi nogingore kendo omedore ahinya e piny kendo yie ne lewore ewi pi."},{"book":"Chakruok","chapter":"7","verse":"19","text":"Pi nomedo gingore ahinya e piny, kendo gode maboyo duto man e bwo polo noimore."},{"book":"Chakruok","chapter":"7","verse":"20","text":"Pi noimo gode kendo omedo gingore moloyo fut piero ariyo"},{"book":"Chakruok","chapter":"7","verse":"21","text":"Gik moko duto mangima mane ni e piny kaka winy, jamni, le mag bungu, gik mamol duto e piny kod ji duto notho."},{"book":"Chakruok","chapter":"7","verse":"22","text":"Gimoro amora mangima mane odak e lowo motwo kendo mayweyo gi ume notho."},{"book":"Chakruok","chapter":"7","verse":"23","text":"Gik moko duto mangima mane ni e piny notho duto; dhano, jamni gi le, gik moko duto mamol e lowo kod winy mafuyo e kor polo notiek e piny. Nowa kende ema nodongʼ kod joma ne ni kode e yie."},{"book":"Chakruok","chapter":"7","verse":"24","text":"Pi nopongʼo piny kuom ndalo mia achiel kod piero abich."}]}