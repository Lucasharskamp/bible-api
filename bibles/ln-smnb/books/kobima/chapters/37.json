{"data":[{"book":"Kobima","chapter":"37","verse":"1","text":"Betisaleyeli asalaki Sanduku na nzete ya akasia. Molayi na yango ezalaki na basantimetele pene nkama moko na tuku mibale na mitano ; mokuse na yango, basantimetele pene tuku sambo na mitano ; mpe bosanda na yango, basantimetele pene tuku sambo na mitano."},{"book":"Kobima","chapter":"37","verse":"2","text":"Abambaki yango wolo ya peto, na kati mpe na libanda. Alatisaki mpe songe na yango wolo."},{"book":"Kobima","chapter":"37","verse":"3","text":"Asalelaki yango bapete minei ya wolo mpe atiaki yango basonge minei : mibale na ngambo moko, mpe mibale na ngambo mosusu."},{"book":"Kobima","chapter":"37","verse":"4","text":"Asalaki mabaya mibale na nzete ya akasia mpe abambaki yango wolo."},{"book":"Kobima","chapter":"37","verse":"5","text":"Akotisaki mabaya yango na bapete oyo ezali na songe ya Sanduku, mpo na komemela yango."},{"book":"Kobima","chapter":"37","verse":"6","text":"Asalaki mofinuku na wolo ya peto. Molayi na yango ezalaki na basantimetele pene nkama moko na tuku mibale na mitano ; mpe mokuse na yango, basantimetele pene tuku sambo na mitano."},{"book":"Kobima","chapter":"37","verse":"7","text":"Asalaki bikeko mibale ya basheribe oyo atiaki na suka mibale ya mofinuku ; asalaki yango na wolo oyo batuti na nzela ya marto."},{"book":"Kobima","chapter":"37","verse":"8","text":"Atiaki ekeko moko ya sheribe na suka moko, mpe ekeko mosusu, na suka mosusu. Akangisaki bikeko ya basheribe na mofinuku, na suka nyonso mibale."},{"book":"Kobima","chapter":"37","verse":"9","text":"Mapapu ya basheribe ezalaki ya kofungwama na likolo mpo na kobatela mofinuku ; bazalaki ngambo na ngambo, mpe miso na bango etalaki mofinuku."},{"book":"Kobima","chapter":"37","verse":"10","text":"Asalaki mesa moko na mabaya ya akasia. Molayi na yango ezalaki na basantimetele pene nkama moko ; mokuse na yango, basantimetele pene tuku mitano ; mpe bosanda na yango, basantimetele pene tuku sambo na mitano."},{"book":"Kobima","chapter":"37","verse":"11","text":"Abambaki yango wolo ya peto mpe atiaki lisusu wolo na pembeni na yango."},{"book":"Kobima","chapter":"37","verse":"12","text":"Azingelaki mesa yango na libaya oyo ezalaki na basantimetele pene mwambe na monene mpe atiaki wolo na pembeni ya libaya yango."},{"book":"Kobima","chapter":"37","verse":"13","text":"Asalaki bapete minei ya wolo mpe atiaki yango na songe minei ya mesa epai wapi makolo na yango ezalaki."},{"book":"Kobima","chapter":"37","verse":"14","text":"Bapete ezalaki pene ya libaya oyo ezingelaki mesa, mpe bakotisaki kati na bapete yango mabaya ya komemela Sanduku."},{"book":"Kobima","chapter":"37","verse":"15","text":"Asalaki na nzete ya akasia mabaya ya komemela mesa, mpe abambaki yango wolo."},{"book":"Kobima","chapter":"37","verse":"16","text":"Asalaki na wolo ya peto basani, bakopo, bambilika mpe bambeki, mpo na makabo ya masanga."},{"book":"Kobima","chapter":"37","verse":"17","text":"Asalaki na wolo ya peto etelemiselo ya minda ; asalaki yango na wolo oyo batuti na nzela ya marto. Evandelo na yango, likonzi na yango, bakeni na yango, bambuma mpe bafololo na yango, nyonso ezalaki ekangana lokola eloko moko."},{"book":"Kobima","chapter":"37","verse":"18","text":"Mipanzi ya likonzi ya etelemiselo ya minda ezalaki na bitape motoba : misato na ngambo moko, mpe misato na ngambo mosusu."},{"book":"Kobima","chapter":"37","verse":"19","text":"Na likolo ya etape moko na moko ya etelemiselo ya minda, atiaki bakeni misato oyo ezali na lolenge ya fololo ya madame, elongo na bambuma mpe bafololo."},{"book":"Kobima","chapter":"37","verse":"20","text":"Na moto ya likonzi ya etelemiselo ya minda, ezalaki na bakeni minei oyo ezali na lolenge ya bafololo ya madame, elongo na bambuma mpe bafololo."},{"book":"Kobima","chapter":"37","verse":"21","text":"Na se ya bitape mibale-mibale ya etelemiselo ya minda, ezalaki na mbuma moko ; mpe ezalaki bongo mpo na bitape nyonso motoba ya etelemiselo ya minda."},{"book":"Kobima","chapter":"37","verse":"22","text":"Bambuma mpe bitape ezalaki ekangana na etelemiselo ya minda ; mpe nyonso esalemaki na wolo ya peto, wolo oyo batuti na nzela ya marto."},{"book":"Kobima","chapter":"37","verse":"23","text":"Asalaki minda sambo ; mpe asalaki na wolo ya peto bisimbelo elongo na basani ya putulu."},{"book":"Kobima","chapter":"37","verse":"24","text":"Asalelaki bakilo tuku misato na minei ya wolo ya peto mpo na kosala etelemiselo ya minda mpe bisalelo na yango nyonso."},{"book":"Kobima","chapter":"37","verse":"25","text":"Betisaleyeli asalaki etumbelo ya malasi na nzete ya akasia. Molayi mpe mokuse na yango ezalaki ndenge moko, basantimetele pene tuku mitano ; mpe bosanda na yango ezalaki na metele moko. Maseke na yango ekangamaki na etumbelo mpe esalaki kaka eloko moko."},{"book":"Kobima","chapter":"37","verse":"26","text":"Abambaki wolo ya peto na likolo ya etumbelo, na mipanzi na yango mpe na maseke na yango ; mpe azingelaki pembeni na yango na libende ya wolo."},{"book":"Kobima","chapter":"37","verse":"27","text":"Asalaki mpo na etumbelo bapete ya wolo na se ya ebende ya wolo oyo ezingeli yango : mibale na ngambo moko, mpe mibale na ngambo mosusu ; mpo na kokotisa mabaya ya komemela etumbelo."},{"book":"Kobima","chapter":"37","verse":"28","text":"Asalaki mabaya yango na nzete ya akasia mpe abambaki yango wolo."},{"book":"Kobima","chapter":"37","verse":"29","text":"Asalaki mafuta ya epakolami ya bule, malasi ya solo kitoko mpe ya peto, oyo esalemi na mosali malasi."}]}