{"data":[{"book":"Jo-Rumi","chapter":"9","verse":"1","text":"Awacho adiera kuom Kristo kendo ok ariambi; chunya bende bedo janeno kuom wach ma awachoni ni en adier kuom Roho Maler."},{"book":"Jo-Rumi","chapter":"9","verse":"2","text":"An gi kuyo maduongʼ kod lit ma ok rum e chunya."},{"book":"Jo-Rumi","chapter":"9","verse":"3","text":"Nimar daher mondo an awuon ema okwongʼa kendo ongʼad kara oko kuom Kristo, nikech wach owetena, kendo ogandana korka ringruok, ma gin jo-Israel."},{"book":"Jo-Rumi","chapter":"9","verse":"4","text":"Gin ema noketgi yawuot Nyasaye; gin ema nomigi duongʼ mar Nyasaye gi muma, gi chik, gi lemo, kod singruok."},{"book":"Jo-Rumi","chapter":"9","verse":"5","text":"Gin bende ema kwerewa madongo noa kuomgi, kendo kata mana Kristo, kuom anywolane kaka dhano, bende oa kuomgi; En ma en Nyasaye kuom duto, kendo mipako nyaka chiengʼ! Amin."},{"book":"Jo-Rumi","chapter":"9","verse":"6","text":"Mano ok onyiso ni wach Nyasaye orem mak ochopo chenrone, nikech nyikwa Israel duto ok gin jo-Israel adier."},{"book":"Jo-Rumi","chapter":"9","verse":"7","text":"To bende, nyikwa Ibrahim duto ok gin kothe madier. To en mana kaka Nyasaye nonyiso Ibrahim niya, “Kuom wuodi Isaka ema kothi duto nowuogie.”9:7 Chak 21:12"},{"book":"Jo-Rumi","chapter":"9","verse":"8","text":"Ma nyiso ni nyithind ringruok ok ema nyithind Nyasaye, to mana nyithind singruok ema ikwano kaka koth Ibrahim."},{"book":"Jo-Rumi","chapter":"9","verse":"9","text":"Nimar kama e kaka Nyasaye noketo singruok: “Ka kinde moketi ochopo, to anaduogi kendo Sara noyud wuowi.”9:9 Chak 18:10,14"},{"book":"Jo-Rumi","chapter":"9","verse":"10","text":"To ok mano kende; kwarwa Isaka nonywolo nyithindo ariyo gi Rebeka chiege."},{"book":"Jo-Rumi","chapter":"9","verse":"11","text":"To kapok chiege nonywolo nyithindo marudego, kendo kapok negitimo gimoro maber kata marach, mondo chenro mar Nyasaye ochop kare"},{"book":"Jo-Rumi","chapter":"9","verse":"12","text":"to ok kuom tim, to kuom Nyasaye mayiero joge mane onyise niya, “Wuowi maduongʼ noti ne wuowi matin.”9:12 Chak 25:23"},{"book":"Jo-Rumi","chapter":"9","verse":"13","text":"Mana kaka ondiki niya, “Jakobo ahero, to Esau nasin-go.”9:13 Mal 1:2,3"},{"book":"Jo-Rumi","chapter":"9","verse":"14","text":"Koro wanyalo wacho angʼo? Wanyalo wacho ni Nyasaye ok jangʼad bura makare koso? Ok nyal bet kamano ngangʼ!"},{"book":"Jo-Rumi","chapter":"9","verse":"15","text":"Nimar owacho ne Musa niya,"},{"book":"Jo-Rumi","chapter":"9","verse":"16","text":"Omiyo ok otenore kuom dwaro kata tich mar ngʼato, to en kuom kech mar Nyasaye."},{"book":"Jo-Rumi","chapter":"9","verse":"17","text":"Nimar Ndiko wacho ne Farao niya, “Natingʼi malo mana ne wachni, ni mondo anyis tekona kuomi kendo mondo nyinga olandi e piny duto.”9:17 Wuo 9:16"},{"book":"Jo-Rumi","chapter":"9","verse":"18","text":"Kuom mano, wayudo ni ka Nyasaye dwaro kecho ngʼato to okeche, kendo ka odwaro miyo chuny ngʼato doko matek to otimo kamano."},{"book":"Jo-Rumi","chapter":"9","verse":"19","text":"To ngʼato kuomu nyalo nyisa niya, “Ka kamano to Nyasaye pod kwanowa kaka joketho nangʼo? Koso en ngʼa ma ditam dwarone timore?”"},{"book":"Jo-Rumi","chapter":"9","verse":"20","text":"To in, in ngʼa yaye dhano, ma diduokri gi Nyasaye? “Gima ochwe bende nyalo wachone ngʼat mochweye ni, ‘Angʼo momiyo ne ichweya machal kama?’9:20 Isa 29:16; 45:9”"},{"book":"Jo-Rumi","chapter":"9","verse":"21","text":"Donge jachwe agulu nigi ratiro mar tiyo gi lop chwecho kaka ohero; kochweyo kode agulni moko ni tich mogen, to moko ni tich aticha mapile?"},{"book":"Jo-Rumi","chapter":"9","verse":"22","text":"To ere rachne ka Nyasaye noyiere mar nyiso mirimbe, kendo mar nyiso ji tekone, to osetimo kinda kohore mos amingʼa mak otoyo mirimbe kuom joma owinjore okum, ma gin joma noyik ne tho?"},{"book":"Jo-Rumi","chapter":"9","verse":"23","text":"Donge dibed ni notimo kamano mondo omi mwandu mar duongʼne ongʼe gi jogo modwaro kecho mane osechano chon ne duongʼ,"},{"book":"Jo-Rumi","chapter":"9","verse":"24","text":"ma oriwo wan bende, wan moseluongowa, ok kuom jo-Yahudi kende, to kuom joma ok jo-Yahudi bende?"},{"book":"Jo-Rumi","chapter":"9","verse":"25","text":"Mana kaka owacho e Hosea niya:"},{"book":"Jo-Rumi","chapter":"9","verse":"26","text":"kendo niya,"},{"book":"Jo-Rumi","chapter":"9","verse":"27","text":"Isaya bende nowuoyo kuom jo-Israel kawacho niya,"},{"book":"Jo-Rumi","chapter":"9","verse":"28","text":"Nimar Jehova Nyasaye biro ngʼado bura"},{"book":"Jo-Rumi","chapter":"9","verse":"29","text":"En mana kaka Isaya nowacho motelo ni,"},{"book":"Jo-Rumi","chapter":"9","verse":"30","text":"Koro wanyalo wacho angʼo? Bende wanyalo wacho ni joma ok jo-Yahudi mane ok otemo matek mondo oyud ngima ema koro oseyudo ngima makare nogo miyudo kuom yie;"},{"book":"Jo-Rumi","chapter":"9","verse":"31","text":"to Israel mane otemo matek mondo oyud ngima makare motenore kuom Chik to pok oyude."},{"book":"Jo-Rumi","chapter":"9","verse":"32","text":"Kamano nangʼo? Nikech ne ok gidware kuom yie, to ne gidware ka giparo ni iyude kuom tim. Negichwanyore e kidi mar chwanyruok."},{"book":"Jo-Rumi","chapter":"9","verse":"33","text":"Mana kaka ondiki niya,"}]}