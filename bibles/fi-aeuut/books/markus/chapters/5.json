{"data":[{"book":"Markus","chapter":"5","verse":"1","text":"Kun Jeesus ja oppilaat saapuivat järven toiselle rannalle, gerasalaisten alueelle,"},{"book":"Markus","chapter":"5","verse":"2","text":"eräs demonien vallassa oleva mies syöksyi hautausmaalta juuri, kun Jeesus oli nousemassa maihin."},{"book":"Markus","chapter":"5","verse":"3,4","text":"Mies asui hautakammioissa, ja hän oli niin vahva, että joka kerta kun hänet pantiin käsirautoihin ja kahleisiin, hän rikkoi käsiraudat, katkaisi kahleensa ja juoksi pakoon. Kukaan ei mahtanut hänelle mitään."},{"book":"Markus","chapter":"5","verse":"5","text":"Yötä päivää hän kuljeksi haudoilla tai autioilla vuorilla ja viilteli itseään terävillä kivillä."},{"book":"Markus","chapter":"5","verse":"6","text":"Mies oli nähnyt Jeesuksen, kun tämä oli ollut vielä kaukana järven selällä, ja juoksi nyt häntä vastaan. Hän heittäytyi maahan Jeesuksen eteen."},{"book":"Markus","chapter":"5","verse":"7,8","text":"Jeesus oli juuri käskemäisillään pahaa henkeä lähtemään miehestä, kun se parahti: »Mitä sinä aiot tehdä minulle, Jeesus, kaikkein korkeimman Jumalan Poika? Jumalan tähden, älä kiduta minua!»"},{"book":"Markus","chapter":"5","verse":"9","text":"»Mikä sinun nimesi on?» Jeesus kysyi, ja demoni vastasi: »Legioona, sillä meitä on monta tässä miehessä.»"},{"book":"Markus","chapter":"5","verse":"10","text":"Sitten pahat henget kerjäämällä kerjäsivät, ettei Jeesus lähettäisi niitä mihinkään kaukaiseen maahan."},{"book":"Markus","chapter":"5","verse":"11","text":"Suuri sikalauma sattui olemaan tonkimassa läheisen kukkulan rinteellä."},{"book":"Markus","chapter":"5","verse":"12","text":"»Lähetä meidät noihin sikoihin», demonit pyysivät,"},{"book":"Markus","chapter":"5","verse":"13","text":"ja Jeesus teki niin. Pahat henget lähtivät miehestä ja menivät sikoihin. Silloin koko sikalauma syöksyi alas jyrkkää rinnettä ja hukkui järveen."},{"book":"Markus","chapter":"5","verse":"14","text":"Sikopaimenet juoksivat pakoon läheisiin kaupunkeihin ja maaseudulle ja levittivät uutista tapahtuneesta. Kaikki kiirehtivät katsomaan, ja pian oli suuri joukko ihmisiä kerääntynyt sinne, missä Jeesus oli."},{"book":"Markus","chapter":"5","verse":"15","text":"Mutta kun ihmiset näkivät demonien vallassa olleen miehen istumassa täysissä pukeissa ja järjissään, heitä alkoi pelottaa."},{"book":"Markus","chapter":"5","verse":"16","text":"Ne, jotka olivat nähneet tapahtuneen, kertoivat siitä parhaillaan."},{"book":"Markus","chapter":"5","verse":"17","text":"Kansanjoukko alkoi pyytää Jeesusta menemään pois ja jättämään heidät rauhaan."},{"book":"Markus","chapter":"5","verse":"18","text":"Sen vuoksi Jeesus meni takaisin veneeseen. Demonien vallassa ollut mies kerjäsi Jeesusta ottamaan hänet mukaansa."},{"book":"Markus","chapter":"5","verse":"19","text":"Mutta Jeesus sanoi: »Ei! Mene kotiin omaistesi luo ja kerro heille, miten ihmeellisiä tekoja Jumala on tehnyt sinulle ja kuinka hän on armahtanut sinut.»"},{"book":"Markus","chapter":"5","verse":"20","text":"Mies lähti matkaan ja meni kymmenen kaupungin alueelle5:20 Dekapolis kertomaan kaikille suuresta ihmeestä, jonka Jeesus oli hänelle tehnyt. Ihmiset olivat hämmästyneitä hänen kertomastaan."},{"book":"Markus","chapter":"5","verse":"21","text":"Järven toisella rannalla Jeesuksen ympärille kerääntyi suuri väkijoukko."},{"book":"Markus","chapter":"5","verse":"22","text":"Paikallisen synagogan johtaja, Jairus, tuli Jeesuksen luo. Hän kumarsi maahan asti"},{"book":"Markus","chapter":"5","verse":"23","text":"ja anoi Jeesusta parantamaan hänen pienen tyttärensä."},{"book":"Markus","chapter":"5","verse":"24","text":"Jeesus lähti miehen mukaan, ja ihmismassa tungeksi heidän ympärillään."},{"book":"Markus","chapter":"5","verse":"25","text":"Joukossa oli eräs nainen, joka oli sairastanut kaksitoista vuotta verenvuototautia."},{"book":"Markus","chapter":"5","verse":"26","text":"Hän oli kärsinyt paljon ja menettänyt koko omaisuutensa etsiessään vuosikausia apua monilta lääkäreiltä. Terveemmäksi hän ei ollut kuitenkaan tullut – päinvastoin."},{"book":"Markus","chapter":"5","verse":"27","text":"Nainen oli kuullut paljon Jeesuksen tekemistä ihmeistä, ja sen takia hän tuli ihmisjoukon läpi Jeesuksen taakse voidakseen koskettaa hänen vaatteitaan."},{"book":"Markus","chapter":"5","verse":"28","text":"Nainen näet ajatteli: »Jos pääsen edes koskettamaan hänen vaatteitaan, tulen terveeksi.»"},{"book":"Markus","chapter":"5","verse":"29","text":"Ja niin tapahtuikin: heti kun hän koski Jeesukseen, verenvuoto lakkasi, ja hän tiesi olevansa terve."},{"book":"Markus","chapter":"5","verse":"30","text":"Jeesus tunsi, että parantavaa voimaa oli lähtenyt hänestä. Hän kääntyi kansanjoukkoon päin ja kysyi: »Kuka kosketti minuun vaatteitani?»"},{"book":"Markus","chapter":"5","verse":"31","text":"Jeesuksen oppilaat sanoivat hänelle: »Tällainen ihmispaljous tungeksii ympärilläsi, ja sinä kysyt, kuka sinua kosketti!»"},{"book":"Markus","chapter":"5","verse":"32","text":"Mutta Jeesus katsoi jatkuvasti etsien ympärilleen löytääkseen henkilön, joka oli koskettanut häntä."},{"book":"Markus","chapter":"5","verse":"33","text":"Silloin pelästynyt nainen, joka vapisi tajutessaan, mitä hänelle oli juuri tapahtunut, heittäytyi maahan Jeesuksen eteen ja kertoi kaiken."},{"book":"Markus","chapter":"5","verse":"34","text":"Jeesus sanoi hänelle: »Tyttäreni, sinun uskosi on tehnyt sinut terveeksi. Mene rauhassa, sairautesi on parantunut.»"},{"book":"Markus","chapter":"5","verse":"35","text":"Kun Jeesus vielä puhui naisen kanssa, Jairuksen kotoa tultiin sanomaan, ettei Jeesuksen enää kannattanut tulla – tyttö oli jo kuollut."},{"book":"Markus","chapter":"5","verse":"36","text":"Mutta Jeesus sanoi Jairukselle: »Älä pelkää! Luota vain minuun.»"},{"book":"Markus","chapter":"5","verse":"37","text":"Sitten hän pysäytti ihmisjoukon eikä antanut muiden kuin Pietarin, Jaakobin ja Johanneksen tulla mukanaan Jairuksen kotiin."},{"book":"Markus","chapter":"5","verse":"38","text":"Kun he saapuivat paikalle, Jeesus näki, että siellä vallitsi täysi sekasorto, hillitön itku ja vaikerrus."},{"book":"Markus","chapter":"5","verse":"39","text":"Jeesus meni sisään ja kysyi: »Miksi tällainen itku ja hälinä? Lapsi ei ole kuollut – hän vain nukkuu.»"},{"book":"Markus","chapter":"5","verse":"40","text":"Ihmiset nauroivat hänelle ivallisesti, mutta hän pyysi heitä menemään pois ja otti mukaansa tytön vanhemmat ja ne kolme oppilastaan. Heidän kanssaan hän meni huoneeseen, jossa tyttö makasi."},{"book":"Markus","chapter":"5","verse":"41","text":"Jeesus tarttui lapsen käteen ja sanoi: »Nouse ylös, tyttöseni.»"},{"book":"Markus","chapter":"5","verse":"42","text":"(Tämä oli kaksitoistavuotias.) Tyttö hypähti pystyyn ja käveli. Hänen vanhempansa eivät olleet uskoa silmiään."},{"book":"Markus","chapter":"5","verse":"43","text":"Jeesus kielsi vakavasti heitä kertomasta kenellekään tapahtuneesta ja pyysi antamaan tytölle jotain syötävää."}]}