{"data":[{"book":"Galesia","chapter":"1","verse":"1","text":"Hagi nagra Poli'na aposolo ne'mo'na, ama eri'zana mago'a vahe'mo hunantege, mago'a naga'mo'za erio hazage'na e'norue. Hianagi Anumza Nafatimo Jisas Kraisi'ma fri'nefinti azeri otine'mo, hunantege'na e'nerue."},{"book":"Galesia","chapter":"1","verse":"2","text":"Maka nagrane mani'naza nafuhezanena, Galesia mani'naza mono naga'motarega musenkea atreneramantone."},{"book":"Galesia","chapter":"1","verse":"3","text":"Anumza Nafatimofone Ranti Jisas Kraisi asunkuzamo'ene rimpa fruzamo'a tamagrane mesie."},{"book":"Galesia","chapter":"1","verse":"4","text":"Jisas'a asimu'a atreno kumitia atrerante'ne. E'inama hu'neana Anumza Nafatimofo avesi avaririno, mopafima amama meni mani'nona kefo avu'avazampintira tahokeno tazahunaku anara hu'ne."},{"book":"Galesia","chapter":"1","verse":"5","text":"Ana hu'negu Anumzamo ra agia, Agra'a eri vava hugahie! Tamage."},{"book":"Galesia","chapter":"1","verse":"6","text":"Hagi nagra antri hue, Anumzamo'a Jisasi asunkuzanteti tamagi hu'nea nagamota netretma, ruzahu musenkemofo amage nentaze."},{"book":"Galesia","chapter":"1","verse":"7","text":"Hanki ru Knare Musenkea omnene, mago'amo'za tamazeri savri hu'za Jisas Kraisi Knare Musenkea erisavri hunaku nehaze."},{"book":"Galesia","chapter":"1","verse":"8","text":"Hianagi tagraneno, monafinti ankero vahe'mo'zanema, ko'ma tamasmi'nona Knare Musenkema atre'za, ru kema tamasamisazana, kazusifi manigahaze!"},{"book":"Galesia","chapter":"1","verse":"9","text":"Ko'ma tmasmi'nona ke menina mago'ene neramasamue, ko'ma Knare Musenkema huama hunketa antahi'naza kemofoma ha'ma rente kazigatima kema hanimo'a, kazusifi manigahie!"},{"book":"Galesia","chapter":"1","verse":"10","text":"Na'ankure nagrama e'inagema nehuana, vahe'mo'za antahi so'e hunantege, Anumzamo antahi so'e hunantenogu nehufi? Hifi nagrama mraguzamanetuana vahe'mo'za antahi muse hunantehogupi? Nagrama vahe'mo'za antahi muse hunante'nazegu'ma nehanu'na, Nagra Kraisi kazokzo eri'za vahera omani'noe."},{"book":"Galesia","chapter":"1","verse":"11","text":"Na'ankure nenafugata nagri'ma navesiana, Knare Musenkema huama nehuana, vahe'mofo antahintahireti hunoramie huta antahi ama hanazegu nehue."},{"book":"Galesia","chapter":"1","verse":"12","text":"Na'ankure ama ana kea vahepinti e'orina, vahe'mo'za rempia huonami'naze. Hianagi oku'a frakinea kea Jisasi Kraisi eriama huno nami'ne."},{"book":"Galesia","chapter":"1","verse":"13","text":"Na'ankure korapama Jiu vahe'mota avu'avaza nagrama nehua knafina, Anumzamofo avu'ava nehue nehu'na, mono naga'ma nezmahe'na, zamazeri havizama hu'noana tamagra ko antahi'naze. (Apo 8:3)"},{"book":"Galesia","chapter":"1","verse":"14","text":"Nagra tusi hanaveti'na tagehe'mokizmi zamuzmara amage'nentogeno, anama huazamo'a nagri navuma mani'naza, Jiu vahe'mokizmia zamuzmamofona zmagatere'noe. Nagra tusi hanavetina nagehemofo avu'avara avaririnoe."},{"book":"Galesia","chapter":"1","verse":"15","text":"Hianagi nagra nenrera rimpafina forera osu'nogeno, korapa Anumzamo Agra'a asunkuzanteti huhamprinante'nemo muse hunanteno,"},{"book":"Galesia","chapter":"1","verse":"16","text":"Agra'a ne'mofona naveri hige'na, megi'a vahepina Knare Musenkea huama nehue. Mago vahe'mokizmia ame hu'na nagra ama ana kegura zmantahi'onke'noe."},{"book":"Galesia","chapter":"1","verse":"17","text":"Jerusalemi kumatera nagra mareori'na, ko'ma mani'naza aposol nagara ome ozmage'noe. Hianagi nagra Arabia kumate vute'na, ete mago'ene Damasakasi kumate vu'noe."},{"book":"Galesia","chapter":"1","verse":"18","text":"Ana hute'na, 3'a kafu evige'na, Jerusalemi kumate vu'na, Pita'ene kea ome nehu'na, 15ni'agna agrane anante mani'noe."},{"book":"Galesia","chapter":"1","verse":"19","text":"Hianagi mago'a mono nenafugizmia ozmage'noanki, Ramofo negna Jemisinke ke'noe. (Apo 9:26-30, 11:29-30.)"},{"book":"Galesia","chapter":"1","verse":"20","text":"Nagrama ama avoma kreneramuana, Anumzamofo avufina tamage hu'na reramatga nosue."},{"book":"Galesia","chapter":"1","verse":"21","text":"Ana hute'na Jerusalemi kumara atre'na Siriane, Silisia kaziga vu'noe."},{"book":"Galesia","chapter":"1","verse":"22","text":"Judia kazigama mono nagama Kraisimpi mani'namo'za, nagrira navufina onage'naze."},{"book":"Galesia","chapter":"1","verse":"23","text":"Hianagi tagrama tamentintima nehunkeno, nerahegeta agenke'a nentahuna ne'mo'a, anama eri havizama nehia amentintimofo kea huama nehie hu'za nagrikura hu'naze."},{"book":"Galesia","chapter":"1","verse":"24","text":"Na'ankure nagrite'ma fore'ma hu'neazankura, Anumzamofo agi erisaga hu'naze."}]}