{"data":[{"book":"Yaqobeppe","chapter":"2","verse":"1","text":"Ta ishato inte bonchettida Goda Yesussa Kiristosa ammanizayta gidida mala asse besontta ogera maadofiite."},{"book":"Yaqobeppe","chapter":"2","verse":"2-3","text":"Worqqa yiich biradhen aaththdi loo7o mayo mayida asi inte shiqqizaso yiikko hessathokka qiita mayo mayidadey he shiqqizaso yiko qaseka hara qiita mayo mayda manqqo uray gelliko loo7o maydaysa duma boncho bonchidi “nees besiiza loo7o utizaso hessa beya” giidi hayinko manqqoza qasse “Ne hen hessan eqa, woykko haa ya ta garisan hugen uta” inte gikko;"},{"book":"Yaqobeppe","chapter":"2","verse":"4","text":"Inte inte garsan besontta maado oothista gideketi? Qasseka inte iitta qofan ooykittida iitta pirda piirdizayta gideketi?"},{"book":"Yaqobeppe","chapter":"2","verse":"5","text":"Ta siiqo ishato ane siyte; isti ammanon durista gidana mala Xoossi bena dosizaytas ufayssan isttas immida kawotetha istti laattana mala hayssa ha alamezan diza manqota dooribeynee?"},{"book":"Yaqobeppe","chapter":"2","verse":"6","text":"Inte qase manqota kawusheista. Intena waysiza durista gidetene? Intena piirdeso gochizay istta gidetenee?"},{"book":"Yaqobeppe","chapter":"2","verse":"7","text":"Intenan xeygetida boncho Xoossa sunththa zigirizayti ista gidetenee?"},{"book":"Yaqobeppe","chapter":"2","verse":"8","text":"Maxaafan “Ne lagge ne hu7e mala siiqa” geeteti xaafettida kawo woga inte polikko loo7o oothista."},{"book":"Yaqobeppe","chapter":"2","verse":"9","text":"Inte besonta maado madikko nagara oothista. woga sinthanka inte woga yedhidade gidi qodistana."},{"book":"Yaqobeppe","chapter":"2","verse":"10","text":"Gaasoykka woga wursi pollizadey qasekka wogape issineyin dhuphetiza uray wursikka moridade mala qoodettees."},{"book":"Yaqobeppe","chapter":"2","verse":"11","text":"“Laymatopa” gidadey izikka zaaridi “wodhopa” gides. Ne laymatontta agikokka ne asa wodhikko wogape adhiidade gidaassa."},{"book":"Yaqobeppe","chapter":"2","verse":"12","text":"Inte hasa7a hasa7ishe woykko issi miishshi oothishe intena xiillisiza asa mala gidite."},{"book":"Yaqobeppe","chapter":"2","verse":"13","text":"Gaasoykka marontay wurikka maroy baynda pirdistana. Maroy pirda Xoonees."},{"book":"Yaqobeppe","chapter":"2","verse":"14","text":"Ta ishato issi uray taas ammanoy dees gikko qasse oothon besontade gidikko iza ay maadanee? Hesamala amanoy iza ashane?"},{"book":"Yaqobeppe","chapter":"2","verse":"15-16","text":"Ane qoppite, issi ishay woykko issi michiya mayoy woykko mizayssi baynda aggiko intefe isadey “Inte saron biite, intena megopo, kallite” giiko istta ashos koshizayssa immontta aggikko ay maadanee?"},{"book":"Yaqobeppe","chapter":"2","verse":"17","text":"Hesathokka oothoy baynda ammanoykka bees hayidayssa."},{"book":"Yaqobeppe","chapter":"2","verse":"18","text":"Gido attin isadey “Taas oothoy dees nees ammanoy dees. Neni ne ammano oothope shaakada tana bessa, ta qasse ta ammano oothon nena bessana gikko;"},{"book":"Yaqobeppe","chapter":"2","verse":"19","text":"Ne “issi Xoossi dizaysa ammanayss” loo7oko; daydanthatikka hessa mala ammanettesinne kehi kokoreetes."},{"book":"Yaqobeppe","chapter":"2","verse":"20","text":"Neno eeyazo! oothoy baynda ammanos go7ay bayndayssa eranas marikka koyazii?"},{"book":"Yaqobeppe","chapter":"2","verse":"21","text":"Nu Aawa Abramey ba na Yisaqa yarshizasoza bolla shiishshida wode oothon xilli beynee?"},{"book":"Yaqobeppe","chapter":"2","verse":"22","text":"Hessan ammanoy iza oothora isife dizaysanne amanoy ooothon poletidayssa beyazii?"},{"book":"Yaqobeppe","chapter":"2","verse":"23","text":"“Abramey Xoossu ammanides; He amanoy izas xiillotethan qoodetides” giza maxaafa qaalay poletides; izikka Xoossi dosidade geetettides."},{"book":"Yaqobeppe","chapter":"2","verse":"24","text":"Hessa gish asi ammanon xalala gidontta oothonkka xiillizaysa inte beyeista."},{"book":"Yaqobeppe","chapter":"2","verse":"25","text":"Hesathokka laymman diza Era7aba kiiteti bida asata mokka ekada hara ogera moyza yedida gish ba oothon xiillabeykee?"},{"book":"Yaqobeppe","chapter":"2","verse":"26","text":"Shemppofe shaakettida ashoy hayqeeth gidida mala oothopekka shaakettida ammanoy hayqethikko."}]}