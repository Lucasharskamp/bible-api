{"data":[{"book":"ایوب","chapter":"12","verse":"1","text":"آنگاه ایوب پاسخ داد:"},{"book":"ایوب","chapter":"12","verse":"2","text":"آیا فکر می‌کنید عقل کل هستید؟ و اگر بمیرید حکمت هم با شما خواهد مرد؟"},{"book":"ایوب","chapter":"12","verse":"3","text":"من هم مثل شما فهم دارم و از شما کمتر نیستم. کیست که این چیزهایی را که شما گفته‌اید نداند؟"},{"book":"ایوب","chapter":"12","verse":"4","text":"اکنون مایه خنده دوستان خود شده‌ام زیرا خدا را می‌طلبم و انتظار پاسخ او را می‌کشم. آری، مرد درستکار و بی‌عیب مورد تمسخر واقع شده است."},{"book":"ایوب","chapter":"12","verse":"5","text":"اشخاصی که آسوده هستند رنجدیدگان را اهانت می‌کنند و افتادگان را خوار می‌شمارند."},{"book":"ایوب","chapter":"12","verse":"6","text":"دزدان و خدانشناسان اگرچه به قدرتشان متکی هستند و نه به خدا، ولی در امنیت و آسایشند."},{"book":"ایوب","chapter":"12","verse":"7-9","text":"کیست که آنچه را شما می‌گویید نداند؟ حتی اگر از حیوانات و پرندگان هم بپرسید این چیزها را به شما یاد خواهند داد. اگر از زمین و دریا سؤال کنید به شما خواهند گفت که دست خداوند این همه را آفریده است."},{"book":"ایوب","chapter":"12","verse":"10","text":"جان هر موجود زنده و نفس تمام بشر در دست خداست."},{"book":"ایوب","chapter":"12","verse":"11","text":"درست همان‌طور که دهانم مزهٔ خوراک خوب را می‌فهمد، همچنان وقتی حقیقت را می‌شنوم گوشم آن را تشخیص می‌دهد."},{"book":"ایوب","chapter":"12","verse":"12","text":"شما می‌گویید: «اشخاص پیر حکیم هستند و همه چیز را درک می‌کنند.»"},{"book":"ایوب","chapter":"12","verse":"13","text":"اما حکمت و قدرت واقعی از آن خداست. فقط او می‌داند که چه باید کرد."},{"book":"ایوب","chapter":"12","verse":"14","text":"آنچه را که او خراب کند دوباره نمی‌توان بنا کرد. وقتی که او عرصه را بر انسان تنگ نماید، راه گریزی نخواهد بود."},{"book":"ایوب","chapter":"12","verse":"15","text":"او جلوی باران را می‌گیرد و زمین خشک می‌شود. طوفانها می‌فرستد و زمین را غرق آب می‌کند."},{"book":"ایوب","chapter":"12","verse":"16","text":"آری، قدرت و حکمت از آن اوست. فریب‌دهندگان و فریب‌خوردگان هر دو در دست او هستند."},{"book":"ایوب","chapter":"12","verse":"17","text":"او حکمت مشاوران و رهبران را از آنها می‌گیرد و آنها را احمق می‌سازد."},{"book":"ایوب","chapter":"12","verse":"18","text":"ردای پادشاهی را از تن پادشاهان درآورده، بر کمرشان بند می‌نهد و آنها را به اسارت می‌برد."},{"book":"ایوب","chapter":"12","verse":"19","text":"کاهنان را پست می‌سازد و زورمندان را سرنگون می‌نماید."},{"book":"ایوب","chapter":"12","verse":"20","text":"صدای سخنوران و بصیرت ریش‌سفیدان را از ایشان می‌گیرد."},{"book":"ایوب","chapter":"12","verse":"21","text":"بزرگان را حقیر و صاحبان قدرت را خلع سلاح می‌سازد."},{"book":"ایوب","chapter":"12","verse":"22","text":"او اسرار نهفته در تاریکی را فاش می‌سازد و تیرگی و ظلمت را به روشنایی تبدیل می‌کند."},{"book":"ایوب","chapter":"12","verse":"23","text":"قومها را نیرومند می‌سازد، سپس آنها را نابود می‌کند؛ قبیله‌ها را زیاد می‌کند، سپس آنها را به اسارت می‌فرستد."},{"book":"ایوب","chapter":"12","verse":"24","text":"رهبران ممالک را احمق ساخته، حیران و سرگردان رها می‌سازد"},{"book":"ایوب","chapter":"12","verse":"25","text":"و آنها در تاریکی مثل کورها راه می‌روند و مانند مستها تلوتلو می‌خورند."}]}