{"data":[{"book":"2 Ebyomumirembe","chapter":"12","verse":"1","text":"Awo Lekobowaamu bwe yanywera ku bwakabaka, n’aba mugumu, ye ne Isirayiri yonna ne bava ku mateeka ga Mukama."},{"book":"2 Ebyomumirembe","chapter":"12","verse":"2","text":"Mu mwaka ogwokutaano ogw’obufuzi bwa kabaka Lekobowaamu, Sisaki kabaka w’e Misiri n’alumba Yerusaalemi kubanga tebaali beesigwa eri Mukama."},{"book":"2 Ebyomumirembe","chapter":"12","verse":"3","text":"N’ajja n’amagaali lukumi mu bibiri, n’abeebagala embalaasi emitwalo mukaaga, ate n’abaserikale ab’ebigere bangi nnyo: Abalubimu, n’Abasukkiyimu, n’Abaesiyopiya okuva e Misiri."},{"book":"2 Ebyomumirembe","chapter":"12","verse":"4","text":"N’awamba ebibuga ebiriko bbugwe ebya Yuda n’atuuka n’e Yerusaalemi."},{"book":"2 Ebyomumirembe","chapter":"12","verse":"5","text":"Awo Semaaya nnabbi n’agenda eri Lekobowaamu n’eri abakulembeze ba Yuda abaali bakuŋŋaanidde mu Yerusaalemi olw’okutya Sisaki, n’abagamba nti, “Bw’ati bw’ayogera Mukama nti, ‘Mwanvaako, nange kyenvudde mbawaayo mu mukono gwa Sisaki.’ ”"},{"book":"2 Ebyomumirembe","chapter":"12","verse":"6","text":"Awo abakulembeze ba Isirayiri, nga bali wamu ne kabaka ne beetoowaza ne boogera nti, “Mukama asala bulungi emisango.”"},{"book":"2 Ebyomumirembe","chapter":"12","verse":"7","text":"Awo Mukama bwe yalaba okwetoowaza kwabwe, ekigambo kya Mukama ne kijjira Semaaya nti, “Beetoowazizza noolwekyo siribazikiriza. Ndibalokola, era n’obusungu bwange tebulifukibwa ku Yerusaalemi nga buyita mu mukono gwa Sisaki."},{"book":"2 Ebyomumirembe","chapter":"12","verse":"8","text":"Wabula baliba baddu be, balyoke bategeere enjawulo eriwo wakati w’okumpeereza n’okuweereza bakabaka baamawanga amalala.”"},{"book":"2 Ebyomumirembe","chapter":"12","verse":"9","text":"Awo Sisaki kabaka w’e Misiri n’alumba Yerusaalemi n’atwala obugagga obw’omu yeekaalu ya Mukama, n’obugagga obw’omu lubiri lwa kabaka, n’atwala buli kintu kyonna, era n’atwala n’engabo eza zaabu Sulemaani ze yali akoze."},{"book":"2 Ebyomumirembe","chapter":"12","verse":"10","text":"Awo kabaka Lekobowaamu n’akola engabo ez’ekikomo okudda mu kifo kyaziri eza zaabu, n’azikwasa abaduumizi b’abambowa abaakuumanga wankaaki ow’olubiri lwa kabaka."},{"book":"2 Ebyomumirembe","chapter":"12","verse":"11","text":"Buli kabaka bwe yalaganga mu yeekaalu ya Mukama, abakuumi baazeetikkanga nga bamuwerekera, n’oluvannyuma ne bazizaayo mu kisenge ky’abakuumi."},{"book":"2 Ebyomumirembe","chapter":"12","verse":"12","text":"Lekobowaamu bwe yeetoowaza, Mukama n’alekeraawo okumusunguwalira n’atasaanyizibwawo ddala, ne mu Yuda ne mubaamu emirembe."},{"book":"2 Ebyomumirembe","chapter":"12","verse":"13","text":"Kabaka Lekobowaamu ne yeenyweza mu Yerusaalemi, n’afuga nga ye kabaka. Yalina emyaka amakumi ana mu gumu we yafuukira kabaka, era n’afugira emyaka kkumi na musanvu mu Yerusaalemi, ekibuga Mukama kye yalonda mu bika byonna ebya Isirayiri n’ateekamu Erinnya lye. Nnyina erinnya lye ye yali Naama Omwamoni."},{"book":"2 Ebyomumirembe","chapter":"12","verse":"14","text":"Lekobowaamu n’akola ebibi, n’atamalirira kunoonya Mukama mu mutima gwe."},{"book":"2 Ebyomumirembe","chapter":"12","verse":"15","text":"Ebyafaayo ebirala ebyabaawo mu mirembe gya Lekobowaamu okuva ku ntandikwa ye okutuusa ku nkomerero ye, tebyawandiikibwa mu byafaayo bya Semaaya nnabbi n’ebya Iddo omulabi? Ne wabangawo entalo wakati wa Lekobowaamu ne Yerobowaamu."},{"book":"2 Ebyomumirembe","chapter":"12","verse":"16","text":"Awo Lekobowaamu ne yeebakira wamu ne bajjajjaabe, n’aziikibwa mu kibuga kya Dawudi, Abiya mutabani we n’amusikira."}]}