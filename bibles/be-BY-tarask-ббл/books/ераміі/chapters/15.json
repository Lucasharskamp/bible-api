{"data":[{"book":"ЕРАМІІ","chapter":"15","verse":"1","text":"І сказаў мне Гасподзь: хоць бы сталі перад абліччам Маім Майсей і Самуіл, душа Мая ня прыхіліцца да народа гэтага: адгані іх ад аблічча Майго - хай адыдуць яны."},{"book":"ЕРАМІІ","chapter":"15","verse":"2","text":"А калі сажуць табе: «куды нам ісьці?», дык скажы ім: так кажа Гасподзь: хто асуджаны на сьмерць, ідзі на сьмерць; і хто пад меч - пад меч, і хто на голад, - на голад; і хто ў палон, - у палон."},{"book":"ЕРАМІІ","chapter":"15","verse":"3","text":"І пашлю на іх чатыры роды кары, кажа Гасподзь: меч, каб забіваць, і сабак, каб рваць, і птушак нябесных і зьвяроў польных, каб жэрці і зьнішчаць;"},{"book":"ЕРАМІІ","chapter":"15","verse":"4","text":"і аддам іх на азлобу ўсім царствам зямлі за Манасію, сына Эзэкіі, цара Юдэйскага, за тое, што ён зрабіў у Ерусаліме."},{"book":"ЕРАМІІ","chapter":"15","verse":"5","text":"Бо хто пашкадуе цябе, Ерусаліме? і хто паспагадае табе? і хто зойдзе да цябе папытацца пра тваю дабрабытнасьць?"},{"book":"ЕРАМІІ","chapter":"15","verse":"6","text":"І ты пакінуў Мяне, кажа Гасподзь, адступіўся: таму я падыму на цябе руку Маю і загублю цябе: Я стаміўся літаваць."},{"book":"ЕРАМІІ","chapter":"15","verse":"7","text":"Я разьвяваю іх веялам за браму зямлі: пазбаўляю іх дзяцей, гублю народ Мой; але яны не вяртаюцца са шляхоў сваіх."},{"book":"ЕРАМІІ","chapter":"15","verse":"8","text":"Удоваў іхніх у Мяне болей, чым пяску ў моры; навяду на іх, на маці юнакоў, паўдзённага спусташальніка: нападзе на іх зьнянацку страх і жудасьць."},{"book":"ЕРАМІІ","chapter":"15","verse":"9","text":"Ляжыць зьнямоглая тая, што нарадзіла сямёра, дух свой выпускае; яшчэ ўдзень закацілася сонца яе: яна паганьбавана і пасаромлена. І рэшту іх аддам мечу на вачах ворагаў іхніх, кажа Гасподзь."},{"book":"ЕРАМІІ","chapter":"15","verse":"10","text":"«Гора мне, маці мая, што ты нарадзіла мяне чалавекам, які спрачаецца і сварыцца з усёю зямлёю! нікому не даваў я на ліхву, і мне ніхто не даваў на ліхву, а ўсе клянуць мяне»."},{"book":"ЕРАМІІ","chapter":"15","verse":"11","text":"Гасподзь сказаў: канец твой будзе добры, і Я прымушу ворага абыходзіцца з табою добра ў часіны нягодаў і ў часіны смутку."},{"book":"ЕРАМІІ","chapter":"15","verse":"12","text":"Ці можа жалеза зламаць жалеза паўночнае і медзь?"},{"book":"ЕРАМІІ","chapter":"15","verse":"13","text":"Маёмасьць тваю і скарбы аддам на рабунак, бяз платы, за ўсе грахі твае, ва ўсіх межах тваіх;"},{"book":"ЕРАМІІ","chapter":"15","verse":"14","text":"і адпраўлю з ворагамі тваімі ў зямлю, якое ты ня ведаеш; бо агонь загарэўся ў гневе Маім, - будзе шугаць на вас."},{"book":"ЕРАМІІ","chapter":"15","verse":"15","text":"О, Госпадзе! Ты ведаеш усё; успомні пра мяне і наведай мяне, і адпомсьці за мяне ганіцелям маім; не загубі мяне пасьля доўгага трываньня Твайго; Ты ведаеш, што дзеля Цябе я цярплю паганьбеньне."},{"book":"ЕРАМІІ","chapter":"15","verse":"16","text":"Здабыты словы Твае, і я зьеў іх; і было слова Тваё мне на радасьць і на злагаду сэрца майго; бо імя тваё названа на мне, Госпадзе Божа Саваоф."},{"book":"ЕРАМІІ","chapter":"15","verse":"17","text":"Не сядзеў я на зборні блазнаў і не весяліўся: пад цяжкаю рукою Тваёю на мне я сядзеў самотна, бо Ты напоўніў мяне абурэньнем."},{"book":"ЕРАМІІ","chapter":"15","verse":"18","text":"За што такая напорыстая хвароба мая, і рана мая такая незагойная, што адхіляе лекаваньне? Няўжо ты будзеш мне як бы падманліваю крыніцаю, нявернаю вадою?"},{"book":"ЕРАМІІ","chapter":"15","verse":"19","text":"На гэта так сказаў мне Гасподзь: калі ты навернешся, дык Я адраджу цябе, і будзеш стаяць перад абліччам Маім; і калі выдабудзеш каштоўнае зь нікчэмнага, дык будзеш як вусны Мае. Яны самі будуць зьвяртацца да цябе, а ты ня будзеш зьвяртацца да іх."},{"book":"ЕРАМІІ","chapter":"15","verse":"20","text":"І зраблю цябе гэтаму народу моцнаю меднаю сьцяною; яны будуць ваяваць супроць цябе, але не адолеюць цябе, бо Я з табою, каб ратаваць і вызваляць цябе, кажа Гасподзь."},{"book":"ЕРАМІІ","chapter":"15","verse":"21","text":"І ўратую цябе ад рукі ліхіх і вызвалю цябе ад рукі прыгнятальнікаў."}]}