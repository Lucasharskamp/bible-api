{"data":[{"book":"1 USamuyeli","chapter":"3","verse":"1","text":"Umfana uSamuyeli wakhonza phambi kukaThixo engaphansi kuka-Eli. Ngalezonsuku ilizwi likaThixo lalingandanga; kwakungelamibono eminengi."},{"book":"1 USamuyeli","chapter":"3","verse":"2","text":"Ngobunye ubusuku u-Eli, amehlo akhe ayesefiphala esebona kalufifi, wayelele endaweni yakhe yansuku zonke."},{"book":"1 USamuyeli","chapter":"3","verse":"3","text":"Isibane sikaNkulunkulu sasingakacitshi, njalo uSamuyeli wayelele phansi ethempelini likaThixo, lapho okwakulebhokisi lesivumelwano sikaNkulunkulu khona."},{"book":"1 USamuyeli","chapter":"3","verse":"4","text":"Uthixo wasembiza uSamuyeli."},{"book":"1 USamuyeli","chapter":"3","verse":"5","text":"Wagijimela ku-Eli wathi, “Ngilapha; ungibizile.”"},{"book":"1 USamuyeli","chapter":"3","verse":"6","text":"Uthixo wambiza futhi wathi, “Samuyeli!” USamuyeli wavuka waya ku-Eli wathi, “Ngilapha; ungibizile.”"},{"book":"1 USamuyeli","chapter":"3","verse":"7","text":"Ngalesosikhathi uSamuyeli wayengakamazi uThixo: Ilizwi likaThixo lalingakavezwa kuye."},{"book":"1 USamuyeli","chapter":"3","verse":"8","text":"Uthixo wambiza uSamuyeli okwesithathu, njalo uSamuyeli wavuka waya ku-Eli wathi, “Ngilapha; ungibizile.”"},{"book":"1 USamuyeli","chapter":"3","verse":"9","text":"Ngakho u-Eli watshela uSamuyeli wathi, “Hamba uyelala, njalo nxa ekubiza wena uthi, ‘Khuluma Thixo, ngoba inceku yakho ilalele.’ ” Ngakho uSamuyeli wahamba wayalala endaweni yakhe."},{"book":"1 USamuyeli","chapter":"3","verse":"10","text":"Uthixo weza wema khonapho, ebiza njengakuqala esithi, “Samuyeli! Samuyeli!”"},{"book":"1 USamuyeli","chapter":"3","verse":"11","text":"Uthixo wasesithi kuSamuyeli, “Khangela, sekuseduze ukuba ko-Israyeli ngenze into ezakwenza indlebe zomuntu wonke okuzwayo lokho zincencethe."},{"book":"1 USamuyeli","chapter":"3","verse":"12","text":"Ngalesosikhathi ngizamelana lo-Eli, ngenze konke engakukhuluma mayelana lendlu yakhe kusukela ekuqaleni kusiya ekucineni."},{"book":"1 USamuyeli","chapter":"3","verse":"13","text":"Ngoba ngamtshela ukuthi ngizakwahlulela indlu yakhe okulaphakade ngenxa yesono ayesazi; amadodana akhe ayehlambaza uNkulunkulu, yena wehluleka ukuwakhuza."},{"book":"1 USamuyeli","chapter":"3","verse":"14","text":"Ngakho, ngayifungela indlu ka-Eli ngathi, ‘Icala lendlu ka-Eli kaliyikuhlawulwa ngomhlatshelo loba ngomnikelo.’ ”"},{"book":"1 USamuyeli","chapter":"3","verse":"15","text":"USamuyeli walala phansi kwaze kwaba sekuseni wasevula iminyango yendlu kaThixo. Wayesesaba ukutshela u-Eli umbono,"},{"book":"1 USamuyeli","chapter":"3","verse":"16","text":"kodwa u-Eli wambiza wathi, “Samuyeli, ndodana yami.”"},{"book":"1 USamuyeli","chapter":"3","verse":"17","text":"U-Eli wabuza wathi, “Kuyini akutshiloyo kuwe na? Ungangifihleli. Sengathi uNkulunkulu angakujezisa, kube buhlungu kakhulu, nxa uzangifihlela loba kuyini akutshele khona.”"},{"book":"1 USamuyeli","chapter":"3","verse":"18","text":"Ngakho uSamuyeli wamtshela konke, engamfihlelanga lutho. U-Eli wasesithi, “UnguThixo; kenze lokho akubona kukuhle emehlweni akhe.”"},{"book":"1 USamuyeli","chapter":"3","verse":"19","text":"Uthixo wayeloSamuyeli ekukhuleni kwakhe, njalo kayekelanga lalinye lamazwi akhe liwela phansi."},{"book":"1 USamuyeli","chapter":"3","verse":"20","text":"Njalo u-Israyeli wonke kusukela eDani kusiya eBherishebha wakwazi ukuthi uSamuyeli wayebekwe ukuba ngumphrofethi kaThixo."},{"book":"1 USamuyeli","chapter":"3","verse":"21","text":"Uthixo waqhubeka ebonakala eShilo, njalo khonapho waziveza kuSamuyeli ngelizwi lakhe."}]}