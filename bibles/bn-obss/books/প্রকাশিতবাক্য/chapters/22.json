{"data":[{"book":"প্রকাশিত বাক্য","chapter":"22","verse":"1","text":"তারপর সেই স্বর্গদূত আমাকে জীবন-জলের নদী দেখালেন। তার জল স্ফটিকের মতো স্বচ্ছ এবং তা ঈশ্বরের ও মেষশাবকের সিংহাসন থেকে নির্গত হয়ে"},{"book":"প্রকাশিত বাক্য","chapter":"22","verse":"2","text":"নগরের রাজপথের মাঝখান দিয়ে বয়ে চলেছে। নদীর দুই পাশে ছিল জীবনদায়ী গাছ, যা বারো মাসে বারো রকমের ফল উৎপন্ন করে। আর সেই গাছের পাতা সব জাতির আরোগ্যলাভের জন্য।22:2 আদি পুস্তক 2:9,10; 3:24; যিহিষ্কেল 47:1,7,12"},{"book":"প্রকাশিত বাক্য","chapter":"22","verse":"3","text":"সেখানে আর কোনও অভিশাপ থাকবে না। সেই নগরের মধ্যে থাকবে ঈশ্বরের ও মেষশাবকের সিংহাসন, আর তাঁর দাসেরা তাঁর উপাসনা করবে।"},{"book":"প্রকাশিত বাক্য","chapter":"22","verse":"4","text":"তারা তাঁর শ্রীমুখ দর্শন করবে এবং তাঁর শ্রীনাম তাদের কপালে লেখা থাকবে।"},{"book":"প্রকাশিত বাক্য","chapter":"22","verse":"5","text":"সেখানে আর রাত্রি হবে না। তাদের প্রদীপের আলো বা সূর্যের আলোর প্রয়োজন হবে না, কারণ প্রভু ঈশ্বরই তাদের আলো প্রদান করবেন। আর তারা যুগে যুগে চিরকাল রাজত্ব করবে।22:5 সখরিয় 14:11"},{"book":"প্রকাশিত বাক্য","chapter":"22","verse":"6","text":"সেই স্বর্গদূত আমাকে বললেন, “এই সমস্ত বাক্য বিশ্বাসযোগ্য ও সত্যি; যা অবশ্যই অচিরে ঘটতে চলেছে। আর এইসব তাঁর দাসদের দেখানোর জন্য প্রভু, ভাববাদীদের আত্মাসমূহের ঈশ্বর, নিজের দূতকে প্রেরণ করেছেন।”"},{"book":"প্রকাশিত বাক্য","chapter":"22","verse":"7","text":"“দেখো, আমি শীঘ্রই আসছি! ধন্য সেই জন, যে এই পুঁথিতে লেখা ভাববাণীর বাক্য পালন করে।”"},{"book":"প্রকাশিত বাক্য","chapter":"22","verse":"8","text":"আমি যোহন, এসব বিষয় শুনলাম ও দেখলাম। আর যখন আমি সেগুলি শুনলাম ও দেখলাম, তখন যে স্বর্গদূত সেসব আমাকে দেখাচ্ছিলেন, আমি তাঁর উপাসনা করার জন্য তাঁর পায়ে পড়ে তাঁকে উপাসনা করলাম।"},{"book":"প্রকাশিত বাক্য","chapter":"22","verse":"9","text":"কিন্তু তিনি আমাকে বললেন, “তুমি এরকম কোরো না। আমি তোমার ভাববাদী ভাইদের ও যারা এই পুঁথিতে লিখিত সব বাক্য পালন করে, তাদের সহদাস। কেবলমাত্র ঈশ্বরের উপাসনা করো!”"},{"book":"প্রকাশিত বাক্য","chapter":"22","verse":"10","text":"এরপর তিনি আমাকে বললেন, “এই পুঁথিতে লিখিত ভাববাণীর বাক্য মোহরাঙ্কিত কোরো না, কারণ সময় সন্নিকট।"},{"book":"প্রকাশিত বাক্য","chapter":"22","verse":"11","text":"যে অন্যায় করে, সে এর পরেও অন্যায় করুক; যে কলুষিত, সে এর পরেও কলুষতার আচরণ করুক; যে ন্যায়সংগত আচরণ করে, সে এর পরেও ন্যায়সংগত আচরণ করুক; আর যে পবিত্র, সে এর পরেও পবিত্র থাকুক।”"},{"book":"প্রকাশিত বাক্য","chapter":"22","verse":"12","text":"“দেখো, আমি শীঘ্রই আসছি! আমার দেয় পুরস্কার আমার সঙ্গে আছে, আর আমি সকলের কৃতকর্ম অনুযায়ী তাদের পুরস্কার দেব।"},{"book":"প্রকাশিত বাক্য","chapter":"22","verse":"13","text":"আমিই আলফা ও ওমেগা, প্রথম ও শেষ,22:13 যিশাইয় 40:10; 44:6; যিরমিয় 17:10 আদি ও অন্ত।"},{"book":"প্রকাশিত বাক্য","chapter":"22","verse":"14","text":"“ধন্য তারা, যারা নিজেদের পোশাক পরিষ্কার করে, যেন তারা জীবনদায়ী গাছের অধিকার লাভ করে ও নগরের দরজা দিয়ে প্রবেশ করে।"},{"book":"প্রকাশিত বাক্য","chapter":"22","verse":"15","text":"বাইরে রয়েছে কুকুরেরা,22:15 অর্থাৎ, পুরুষ বেশ্যারা (দ্বিতীয় বিবরণ 23:18) আর যারা তন্ত্রমন্ত্র-মায়াবিদ্যা অভ্যাস করে, যারা অবৈধ যৌনাচারী, যারা খুনি, যারা প্রতিমাপূজা করে, আর যারা মিথ্যা কথা বলতে ভালোবাসে ও তা অনুশীলন করে।"},{"book":"প্রকাশিত বাক্য","chapter":"22","verse":"16","text":"“আমি যীশু, মণ্ডলীগুলির কাছে এই সাক্ষ্য দিতে আমি আমার দূতকে তোমাদের কাছে পাঠিয়েছি। আমিই দাউদের মূল ও বংশধর, উজ্জ্বল প্রভাতী-তারা!”"},{"book":"প্রকাশিত বাক্য","chapter":"22","verse":"17","text":"পবিত্র আত্মা ও কন্যা বলছেন, “এসো!” যে শোনে, সেও বলুক, “এসো!” যে তৃষ্ণার্ত, সে আসুক; আর যে চায়, সে বিনামূল্যের উপহার, জীবন-জল গ্রহণ করুক।"},{"book":"প্রকাশিত বাক্য","chapter":"22","verse":"18","text":"যারা এই পুঁথির ভাববাণীর বাক্যগুলি শোনে, আমি তাদের প্রত্যেককে সতর্ক করে বলছি: যদি কেউ এর সঙ্গে আরও কিছু যোগ করে, ঈশ্বর সেই ব্যক্তির প্রতি এই পুঁথিতে লেখা আঘাতগুলিও যোগ করবেন।"},{"book":"প্রকাশিত বাক্য","chapter":"22","verse":"19","text":"আবার কেউ যদি ভাববাণীর এই পুঁথি থেকে কোনও বাক্য সরিয়ে দেয়, তাহলে ঈশ্বর এই পুঁথিতে লিখিত জীবনদায়ী গাছ থেকে ও সেই পবিত্র নগর থেকে তার অধিকারও সরিয়ে দেবেন।"},{"book":"প্রকাশিত বাক্য","chapter":"22","verse":"20","text":"যিনি এসব বিষয়ের সাক্ষ্য দেন, তিনি বলছেন, “হ্যাঁ, আমি শীঘ্রই আসছি।”"},{"book":"প্রকাশিত বাক্য","chapter":"22","verse":"21","text":"প্রভু যীশুর অনুগ্রহ ঈশ্বরের সকল পবিত্রজনের সঙ্গে থাকুক। আমেন।"}]}