{"data":[{"book":"Lukas","chapter":"13","verse":"1","text":"Samtidig kom noen og fortalte til Jesus at landshøvdingen Pilatus hadde drept flere jøder fra Galilea mens de ofret i templet i Jerusalem."},{"book":"Lukas","chapter":"13","verse":"2","text":"Jesus spurte: ”Tror dere at disse var større syndere enn andre folk i Galilea? Var det derfor de måtte lide?"},{"book":"Lukas","chapter":"13","verse":"3","text":"Nei! Men jeg forsikrer dere at dersom dere ikke slutter å synde og vender om til Gud, vil også dere miste livet13:3 Jesus taler om det evige livet.."},{"book":"Lukas","chapter":"13","verse":"4","text":"Og hvordan var det med de 18 ofrene som døde da tårnet i Siloa raste ned over dem? Var de større syndere enn alle andre i Jerusalem?"},{"book":"Lukas","chapter":"13","verse":"5","text":"Nei! Men jeg forsikrer dere at dersom dere ikke slutter å synde og vender om til Gud, vil også dere miste livet.”"},{"book":"Lukas","chapter":"13","verse":"6","text":"Så fortalte Jesus et bilde for å illustrere det han hadde sagt: ”En mann plantet et fikentre i hagen sin. Med jevne mellomrom kom han for å se om det var noe frukt på treet, men han ble alltid like skuffet."},{"book":"Lukas","chapter":"13","verse":"7","text":"Til sist ba han gartneren sin om å hugge det ned. ’Jeg har ventet i tre år, og det har ennå ikke blitt en eneste fiken på det!’ sa han. ’Det er bedre at jeg planter andre trær i stedet.’"},{"book":"Lukas","chapter":"13","verse":"8","text":"Men gartneren ba: ’Herre, gi det en sjanse til. La det stå dette året også, så skal jeg stelle det og gi det skikkelig med gjødsel."},{"book":"Lukas","chapter":"13","verse":"9","text":"Kanske blir det fiken på det neste år. Om ikke, så hugger jeg det ned.’ ”"},{"book":"Lukas","chapter":"13","verse":"10","text":"En hviledag13:10 I grunnteksten: Sabbaten. Jødene sin hviledag er den sjuende dagen i deres uke, altså lørdagen. Den dagen utfører ikke jødene noe unødvendig arbeid. Hviledagen ble innstiftet av Gud allerede i Første Mosebok 2:3. da Jesus underviste i synagogen13:10 Synagogen er bygningen der jødene holder sine gudstjenester.,"},{"book":"Lukas","chapter":"13","verse":"11","text":"var det en kvinne der som var handikappet på grunn av en ond Ånd. Hun hadde gått med krum rygg i 18 år og kunne ikke rette seg opp."},{"book":"Lukas","chapter":"13","verse":"12","text":"Da Jesus fikk se henne, kalte han på henne og sa: ”Kvinne, du er fri fra din sykdom!”"},{"book":"Lukas","chapter":"13","verse":"13","text":"Så la han hendene på henne, og straks rettet hun opp ryggen og begynte å hylle Gud."},{"book":"Lukas","chapter":"13","verse":"14","text":"Men lederen for synagogen ble sint over at Jesus helbredet henne på hviledagen. ”Det finnes seks dager i uken da alle kan arbeide”, sa han til folket. ”Dere kan komme og bli helbredet på hverdagene, men ikke på hviledagen!”"},{"book":"Lukas","chapter":"13","verse":"15","text":"Da svarte Jesus: ”Nå er dere falske og bare later som om dere er lydige mot Gud! Finnes det en eneste av dere som ikke arbeider på hviledagen? Dere løser jo oksene og eslene deres fra krybben og leier dem ut så de får vann?"},{"book":"Lukas","chapter":"13","verse":"16","text":"Men her har vi en jødisk kvinne som Satan har holdt bundet i 18 år, og så vil dere hindre henne fra å bli løst fra sin pine bare fordi det er hviledag!”"},{"book":"Lukas","chapter":"13","verse":"17","text":"Det fikk fiendene hans til å gå skamfull bort, men folket gledet seg over de store miraklene som han gjorde."},{"book":"Lukas","chapter":"13","verse":"18","text":"Jesus sa: ”Hvordan er det når Gud regjerer13:18 På gresk: Hva er Guds rike likt?? Hvordan skal jeg beskrive det?"},{"book":"Lukas","chapter":"13","verse":"19","text":"Jo, det er som når en mann sår et lite sennepsfrø i hagen sin. Det vokser og blir til et tre, og fuglene bygger reir mellom grenene."},{"book":"Lukas","chapter":"13","verse":"20-21","text":"Der Gud regjerer, blir det også som når en kvinne blander gjær i deigen sin når hun baker. Hun tar bare litt gjær og blander det inn i en stor mengde mel og elter det sammen. Så påvirker gjæren hele den store deigen.”"},{"book":"Lukas","chapter":"13","verse":"22","text":"På vei mot Jerusalem gikk Jesus innom flere bygder og byer og underviste."},{"book":"Lukas","chapter":"13","verse":"23","text":"Noen spurte ham: ”Herre, er det bare noen få som blir frelst?”"},{"book":"Lukas","chapter":"13","verse":"24","text":"”Den som vil bli frelst, må gå inn gjennom den trange porten. Gjør alt dere kan for å komme inn gjennom den. Sannheten er at mange skal forsøke, men ikke lykkes."},{"book":"Lukas","chapter":"13","verse":"25","text":"Når husets herre har reist seg og låst porten, er det for seint. Dersom dere da står utenfor og banker og roper: ’Herre, åpne for oss!’ da skal han svare: ’Jeg kjenner dere ikke.’"},{"book":"Lukas","chapter":"13","verse":"26","text":"Kanske sier dere da: ’Men vi har jo spist og drukket sammen med deg. Og du gikk rundt på våre gater og underviste!’"},{"book":"Lukas","chapter":"13","verse":"27","text":"Men han skal svare: ’Har jeg ikke allerede sagt at jeg ikke kjenner dere eller vet hvor dere kommer fra! Forsvinn herfra, dere som er onde mennesker!’"},{"book":"Lukas","chapter":"13","verse":"28","text":"Ja, dere skal gråte av angst og fortvilelse når dere blir stengt ute fra Guds nye verden13:28 På gresk: Guds rike., og ser Abraham, Isak og Jakob innenfor sammen med alle profetene som bar fram Guds budskap13:28 Profetene sine budskap finnes skrevet ned i Bibelens første del, den som vi kaller Det gamle testamente.."},{"book":"Lukas","chapter":"13","verse":"29","text":"Folkene fra alle jordens land skal komme og være med på festen i Guds nye verden13:29 På gresk: Guds rike.."},{"book":"Lukas","chapter":"13","verse":"30","text":"Da skal de som i dag har lav status, være blant de fremste, mens andre som i dag blir regnet å være betydningsfulle, må holde seg i bakgrunnen.”"},{"book":"Lukas","chapter":"13","verse":"31","text":"Nå kom noen fariseere13:31 Fariseerne var et religiøst parti blant jødene. til ham og sa: ”Røm straks bort herfra, for Herodes har planer om å drepe deg!”"},{"book":"Lukas","chapter":"13","verse":"32","text":"Jesus svarte: ”Hils til den reven og si at jeg driver ut onde ånder og helbreder syke i dag og i morgen, og at jeg på den tredje dagen når målet mitt."},{"book":"Lukas","chapter":"13","verse":"33","text":"Ja, i dag, i morgen og i overmorgen skal jeg fortsette min reise, for en profet som bærer fram Guds budskap, kan ikke bli drept noe annet sted enn i Jerusalem."},{"book":"Lukas","chapter":"13","verse":"34","text":"Åh, dere innbyggere i Jerusalem, som dreper profetene og steiner andre som Gud sender til dere med budskapet sitt.13:34 Profetene sine budskap finnes skrevet ned i Bibelens første del, den som vi kaller Det gamle testamente. Hvor ofte har jeg ikke ønsket å samle dere på samme måte som når en høne samler kyllingene sine under vingene, men dere lot meg ikke gjøre det."},{"book":"Lukas","chapter":"13","verse":"35","text":"Nå får dere selv ta hånd om templet deres. Ja, jeg sier at dere vil ikke få se meg igjen før dere sier: ’Vi ærer deg som er sendt av Herren.13:35 På gresk: ”Velsignet er han som kommer i Herrens navn.” Se Salmenes bok 118:26.’ ”"}]}