{"data":[{"book":"4 Mose","chapter":"12","verse":"1","text":"Miriam ne Aaron kasa tiaa Mose sɛ ne yere yɛ Etiopiani."},{"book":"4 Mose","chapter":"12","verse":"2","text":"Wɔkae se, “Mose nko ara na Awurade akasa afa ne so ana? Na yɛn nso ɔnkasa mfa yɛn so bi ana?” Na Awurade tee wɔn anwiinwii no."},{"book":"4 Mose","chapter":"12","verse":"3","text":"Na Mose yɛ ɔhobrɛaseni sen obiara a ɔte asase yi so."},{"book":"4 Mose","chapter":"12","verse":"4","text":"Ntɛm so, Awurade frɛɛ Mose, Aaron ne Miriam kɔɔ Ahyiae Ntamadan no mu. Ɔhyɛɛ wɔn se, “Mo baasa no mommra Ahyiae Ntamadan mu ha.” Enti wobegyinagyinaa Awurade anim."},{"book":"4 Mose","chapter":"12","verse":"5","text":"Afei, Awurade nam omununkum fadum mu sian ba begyinaa Ahyiae Ntamadan no kwan ano, na ɔfrɛɛ Aaron ne Miriam. Bere a wotwiw kɔɔ wɔn anim no,"},{"book":"4 Mose","chapter":"12","verse":"6","text":"ɔkae se, “Muntie me nsɛm:"},{"book":"4 Mose","chapter":"12","verse":"7","text":"Nanso ɛnte saa wɔ me somfo Mose ho."},{"book":"4 Mose","chapter":"12","verse":"8","text":"Me ne no kasa anim ne anim,"},{"book":"4 Mose","chapter":"12","verse":"9","text":"Awurade bo fuw wɔn dennen pa ara na ofii hɔ kɔe."},{"book":"4 Mose","chapter":"12","verse":"10","text":"Bere a omununkum no fii Ahyiae Ntamadan no atifi no, kwata beduruu Miriam ho fitaa sɛ sukyerɛmma. Aaron twaa nʼani huu sɛ ɔwɔ ɔhonam ani yare a ɛyɛ fi no,"},{"book":"4 Mose","chapter":"12","verse":"11","text":"ɔka kyerɛɛ Mose se, “Me wura, mesrɛ wo, nnyina saa bɔne a yɛnam nkwaseasɛm so adi yi so ntwe yɛn aso."},{"book":"4 Mose","chapter":"12","verse":"12","text":"Mma no nyɛ sɛ akokoaa a wawu wɔ ne yam a ne fa aporɔw.”"},{"book":"4 Mose","chapter":"12","verse":"13","text":"Na Mose teɛɛ mu frɛɛ Awurade se, “Onyankopɔn, mesrɛ wo sɛ sa no yare!”"},{"book":"4 Mose","chapter":"12","verse":"14","text":"Awurade buaa Mose se, “Sɛ nʼagya tew ntasu guu nʼanim a, anka nʼanim rengu ase nnanson? Munyi no mfi atenae ha nkɔhyɛ baabi nnanson na akyiri no, obetumi asan aba.”"},{"book":"4 Mose","chapter":"12","verse":"15","text":"Enti wotwaa Miriam asu fii atenae hɔ ma okodii nnanson. Nnipa no twɛn kosii sɛ wɔsan de no bae ansa na wɔretu kwan no bio."},{"book":"4 Mose","chapter":"12","verse":"16","text":"Ɛno akyi no, wofii Haserot bɛbɔɔ atenae wɔ Paran sare so."}]}