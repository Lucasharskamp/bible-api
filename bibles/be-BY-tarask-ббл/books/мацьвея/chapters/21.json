{"data":[{"book":"МАЦЬВЕЯ","chapter":"21","verse":"1","text":"І калі наблізіліся да Ерусаліма і прыйшлі ў Віфагію да гары Аліўнай, тады Ісус паслаў двух вучняў,"},{"book":"МАЦЬВЕЯ","chapter":"21","verse":"2","text":"сказаўшы ім: ідзеце ў селішча, што проста перад вамі; і адразу знойдзеце асьліцу прывязаную і маладога асла зь ёю; адвязаўшы, прывядзеце да Мяне."},{"book":"МАЦЬВЕЯ","chapter":"21","verse":"3","text":"І калі вам хто скажа што-небудзь, адказвайце, што яны патрэбныя Госпаду; і адразу пашле іх."},{"book":"МАЦЬВЕЯ","chapter":"21","verse":"4","text":"А ўсё гэта было, каб збылося сказанае праз прарока, які гаворыць:"},{"book":"МАЦЬВЕЯ","chapter":"21","verse":"5","text":"«скажэце дачцэ Сыёнавай: вось, Цар твой ідзе да цябе лагодны, седзячы на асьліцы і маладым асьле, сыне пад'ярэмнай»."},{"book":"МАЦЬВЕЯ","chapter":"21","verse":"6","text":"Вучні пайшлі і зрабілі так, як загадаў ім Ісус,"},{"book":"МАЦЬВЕЯ","chapter":"21","verse":"7","text":"прывялі асьліцу і маладога асла і паклалі на іх вопратку сваю, і Ён сеў паверх яе."},{"book":"МАЦЬВЕЯ","chapter":"21","verse":"8","text":"Мноства людзей пасьцілалі вопратку сваю на дарозе, а іншыя рэзалі вецьце з дрэў і пасьцілалі на дарозе;"},{"book":"МАЦЬВЕЯ","chapter":"21","verse":"9","text":"а люд, які ішоў сьпераду і сьледам, усклікаў: асанна Сыну Давідаваму! Дабраславёны Той, Хто ідзе ў імя Гасподняе! Асанна ў вышынях!"},{"book":"МАЦЬВЕЯ","chapter":"21","verse":"10","text":"І калі ўвайшоў Ён у Ерусалім, увесь горад узрушыўся і пыталіся і казалі: хто гэта?"},{"book":"МАЦЬВЕЯ","chapter":"21","verse":"11","text":"А люд казаў: Гэта Ісус, Прарок з Назарэта Галілейскага."},{"book":"МАЦЬВЕЯ","chapter":"21","verse":"12","text":"І ўвайшоў Ісус у храм Божы і выгнаў усіх тых, што прадавалі і куплялі ў храме, і сталы мяняйлаў перакуліў і ўслоны прадаўцоў галубоў,"},{"book":"МАЦЬВЕЯ","chapter":"21","verse":"13","text":"і сказаў ім: напісана: «дом Мой домам малітвы назавецца»; а вы зрабілі зь яго логава разбойнікаў."},{"book":"МАЦЬВЕЯ","chapter":"21","verse":"14","text":"І прыступілі да Яго ў храме сьляпыя і кульгавыя, і Ён ацаліў іх."},{"book":"МАЦЬВЕЯ","chapter":"21","verse":"15","text":"А першасьвятары і кніжнікі, убачыўшы цуды, якія Ён учыніў, і дзяцей, якія ўсклікалі ў храме і казалі: «асанна Сыну Давідаваму», абурыліся."},{"book":"МАЦЬВЕЯ","chapter":"21","verse":"16","text":"І сказалі Яму: ці чуеш, што яны кажуць? А Ісус кажа ім: так! хіба вы ніколі ня чыталі: «з вуснаў дзетак і немаўлят Ты ўчыніў хвалу?»."},{"book":"МАЦЬВЕЯ","chapter":"21","verse":"17","text":"І пакінуўшы іх, выйшаў з горада ў Віфанію і правёў там ноч."},{"book":"МАЦЬВЕЯ","chapter":"21","verse":"18","text":"А раніцай, вяртаючыся ў горад, схацеў есьці."},{"book":"МАЦЬВЕЯ","chapter":"21","verse":"19","text":"І, угледзеўшы пры дарозе адну смакоўніцу, падышоў да яе і, нічога на ёй не знайшоўшы, акрамя толькі лісьця, кажа ёй: хай ня будзе больш ад цябе плоду вавек. І адразу ўсохла смакоўніца."},{"book":"МАЦЬВЕЯ","chapter":"21","verse":"20","text":"Убачыўшы гэта, вучні зьдзівіліся і казалі: як гэта адразу ўсохла смакоўніца?"},{"book":"МАЦЬВЕЯ","chapter":"21","verse":"21","text":"А Ісус сказаў ім у адказ: праўду кажу вам: калі будзеце мець веру і не спаняверыцеся, ня толькі зробіце тое, што зроблена са смакоўніцай, але, калі і гары гэтай скажаце: «падыміся і кінься ў мора», - будзе;"},{"book":"МАЦЬВЕЯ","chapter":"21","verse":"22","text":"і ўсё, чаго ні папросіце ў малітве зь вераю, атрымаеце."},{"book":"МАЦЬВЕЯ","chapter":"21","verse":"23","text":"І калі прыйшоў Ён у храм і вучыў, падступіліся да Яго першасьвятары і старэйшыны народу і сказалі: якою ўладаю Ты гэта робіш? і хто Табе даў такую ўладу?"},{"book":"МАЦЬВЕЯ","chapter":"21","verse":"24","text":"Ісус сказаў ім у адказ: папытаюся і Я ў вас адно; калі пра тое скажаце Мне, і Я вам скажу, якою ўладаю гэта раблю."},{"book":"МАЦЬВЕЯ","chapter":"21","verse":"25","text":"Хрышчэньне Янава адкуль было: зь нябёсаў, ці ад людзей? яны ж разважалі паміж сабою: калі скажам: «зь нябёсаў», дык Ён скажа нам: «чаму ж вы не паверылі яму?»,"},{"book":"МАЦЬВЕЯ","chapter":"21","verse":"26","text":"а калі скажам: «ад людзей», - баімося народу, бо ўсе ўважаюць Яна за прарока."},{"book":"МАЦЬВЕЯ","chapter":"21","verse":"27","text":"І сказалі ў адказ Ісусу: ня ведаем. Сказаў ім Ён: і Я вам не скажу, якою ўладаю гэта раблю."},{"book":"МАЦЬВЕЯ","chapter":"21","verse":"28","text":"А як вам здаецца? У аднаго чалавека было два сыны; і ён, падышоўшы да першага, сказаў: сыне! ідзі, сёньня працуй у вінаградніку маім."},{"book":"МАЦЬВЕЯ","chapter":"21","verse":"29","text":"Але ён сказаў у адказ: «не хачу», а пасьля, раскаяўшыся, пайшоў."},{"book":"МАЦЬВЕЯ","chapter":"21","verse":"30","text":"І, падышоўшы да другога, ён сказаў тое самае. Гэты сказаў у адказ: «іду, гаспадар». І не пайшоў."},{"book":"МАЦЬВЕЯ","chapter":"21","verse":"31","text":"Каторы з двух выканаў бацькаву волю? Кажуць Яму: першы. Кажа ім Ісус: праўду кажу вам, што мытнікі і распусьніцы паперад вамі ідуць у Царства Божае."},{"book":"МАЦЬВЕЯ","chapter":"21","verse":"32","text":"Бо прыйшоў да вас Ян шляхам праведнасьці, і вы не паверылі яму, а мытнікі і распусьніца паверылі яму; вы ж, і бачыўшы гэта, не раскаяліся пасьля, каб паверыць яму."},{"book":"МАЦЬВЕЯ","chapter":"21","verse":"33","text":"Выслухайце іншую прытчу. Быў адзін гаспадар дома, які насадзіў вінаграднік: і мурам абгарадзіў яго, і выкапаў у ім чавільню і збудаваў вежу, і аддаў яго вінаградарам, і адлучыўся."},{"book":"МАЦЬВЕЯ","chapter":"21","verse":"34","text":"А калі надышоў час пладоў, ён паслаў сваіх слуг да вінаградараў узяць плады свае."},{"book":"МАЦЬВЕЯ","chapter":"21","verse":"35","text":"Вінаградары, схапіўшы слуг ягоных, каго набілі, каго забілі, а каго каменьнем пабілі."},{"book":"МАЦЬВЕЯ","chapter":"21","verse":"36","text":"Зноў паслаў ён іншых слуг, больш чым раней; і зь імі ўчынілі тое самае."},{"book":"МАЦЬВЕЯ","chapter":"21","verse":"37","text":"Нарэшце паслаў ён да іх сына свайго, кажучы: пасаромеюцца сына майго."},{"book":"МАЦЬВЕЯ","chapter":"21","verse":"38","text":"Але вінаградары, убачыўшы сына, сказалі адзін аднаму: гэта спадкаемца; хадзем, заб'ем яго і завалодаем спадчынай ягонай:"},{"book":"МАЦЬВЕЯ","chapter":"21","verse":"39","text":"І схапіўшы яго, вывелі вонкі зь вінаградніка і забілі."},{"book":"МАЦЬВЕЯ","chapter":"21","verse":"40","text":"І вось, калі прыйдзе гаспадар вінаградніка, што зробіць ён з гэтымі вінаградарамі?"},{"book":"МАЦЬВЕЯ","chapter":"21","verse":"41","text":"Кажуць яму: ліхадзеяў гэтых аддасьць на лютую сьмерць, а вінаграднік аддасьць іншым вінаградарам, якія аддаваць будуць яму плады ў свой час."},{"book":"МАЦЬВЕЯ","chapter":"21","verse":"42","text":"Ісус кажа ім: няўжо вы ніколі ня чыталі ў Пісаньні: «камень, які адкінулі будаўнікі, той самы зрабіўся каменем кутнім: гэта - ад Госпада, і ёсьць дзіўна ў вачах нашых»?"},{"book":"МАЦЬВЕЯ","chapter":"21","verse":"43","text":"Таму кажу вам, што адымецца ад вас Царства Божае, і дадзена будзе народу, які прыносіць плады ягоныя."},{"book":"МАЦЬВЕЯ","chapter":"21","verse":"44","text":"І той, хто ўпадзе на гэты камень, разаб'ецца; а на каго ён упадзе, таго раздушыць."},{"book":"МАЦЬВЕЯ","chapter":"21","verse":"45","text":"І чуючы прытчы Ягоныя, першасьвятары і фарысэі зразумелі, што Ён пра іх гаворыць;"},{"book":"МАЦЬВЕЯ","chapter":"21","verse":"46","text":"і памыкаліся схапіць Яго; але пабаяліся люду, бо Яго ўважалі за прарока."}]}