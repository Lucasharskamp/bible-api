{"data":[{"book":"داوران","chapter":"18","verse":"1","text":"در آن زمان اسرائیل پادشاهی نداشت. قبیلهٔ دان سعی می‌کردند مکانی برای سکونت خود پیدا کنند، زیرا سکنهٔ سرزمینی را که برای آنها تعیین شده بود هنوز بیرون نرانده بودند."},{"book":"داوران","chapter":"18","verse":"2","text":"پس افراد قبیلهٔ دان پنج نفر از جنگاوران خود را از شهرهای صرعه و اِشتائُل فرستادند تا موقعیت سرزمینی را که قرار بود در آن ساکن شوند، بررسی نمایند. آنها وقتی به کوهستان افرایم رسیدند به خانهٔ میخا رفتند و شب را در آنجا گذراندند."},{"book":"داوران","chapter":"18","verse":"3","text":"در آنجا صدای آن لاوی جوان را شنیدند و او را شناختند. پس به طرف او رفته، از وی پرسیدند: «در اینجا چه می‌کنی؟ چه کسی تو را به اینجا آورده است؟»"},{"book":"داوران","chapter":"18","verse":"4","text":"لاوی جوان گفت: «میخا مرا استخدام کرده تا کاهن او باشم.»"},{"book":"داوران","chapter":"18","verse":"5","text":"آنها گفتند: «حال که چنین است، از خدا سؤال کن و ببین آیا در این مأموریت، ما موفق خواهیم شد یا نه.»"},{"book":"داوران","chapter":"18","verse":"6","text":"کاهن پاسخ داد: «البته موفق خواهید شد، زیرا کاری که شما می‌کنید منظور نظر خداوند است.»"},{"book":"داوران","chapter":"18","verse":"7","text":"پس آن پنج مرد روانه شده، به شهر لایش رفتند و دیدند که مردم آنجا مثل صیدونی‌ها در صلح و آرامش و امنیت به سر می‌برند، زیرا در اطرافشان قبیله‌ای نیست که بتواند به ایشان آزاری برساند. آنها از بستگان خود در صیدون نیز دور بودند و با آبادی‌های اطراف خود رفت و آمدی نداشتند."},{"book":"داوران","chapter":"18","verse":"8","text":"وقتی آن پنج جنگاور به صرعه و اِشتائُل نزد قبیلهٔ خود بازگشتند، مردم از آنها پرسیدند: «وضع آن دیار چگونه است؟»"},{"book":"داوران","chapter":"18","verse":"9-10","text":"آنها گفتند: «سرزمینی است حاصلخیز و وسیع که نظیر آن در دنیا پیدا نمی‌شود؛ مردمانش حتی آمادگی آن را ندارند که از خودشان دفاع کنند! پس منتظر چه هستید، برخیزید تا به آنجا حمله کنیم و آن را به تصرف خود درآوریم زیرا خدا آن سرزمین را به ما داده است.»"},{"book":"داوران","chapter":"18","verse":"11","text":"با شنیدن این خبر، از قبیلهٔ دان ششصد مرد مسلح از شهرهای صرعه و اِشتائُل به سوی آن محل حرکت کردند."},{"book":"داوران","chapter":"18","verse":"12","text":"آنها ابتدا در غرب قریهٔ یعاریم که در یهودا است اردو زدند (آن مکان تا به امروز هم «اردوگاه دان» نامیده می‌شود)،"},{"book":"داوران","chapter":"18","verse":"13","text":"سپس از آنجا به کوهستان افرایم رفتند. هنگامی که از کنار خانهٔ میخا می‌گذشتند،"},{"book":"داوران","chapter":"18","verse":"14","text":"آن پنج جنگاور به همراهان خود گفتند: «خانه‌ای در اینجاست که در آن ایفود18‏:14 نگاه کنید به ۱۷‏:۴‏و۵. و بتهای خانگی و تمثالهای تراشیده و بُتی ریخته شده وجود دارد. خودتان می‌دانید چه باید بکنیم!»"},{"book":"داوران","chapter":"18","verse":"15-16","text":"آن پنج نفر به خانهٔ میخا رفتند و بقیهٔ مردان مسلح قبیلۀ دان در بیرون خانه ایستادند. آنها با کاهن جوان سرگرم صحبت شدند."},{"book":"داوران","chapter":"18","verse":"17","text":"سپس در حالی که کاهن جوان بیرون در با مردان مسلح ایستاده بود آن پنج نفر وارد خانه شده ایفود و بتها را برداشتند."},{"book":"داوران","chapter":"18","verse":"18","text":"کاهن جوان وقتی دید که بتخانه را غارت می‌کنند، فریاد زد: «چه می‌کنید؟»"},{"book":"داوران","chapter":"18","verse":"19","text":"آنها گفتند: «ساکت شو و همراه ما بیا و کاهن ما باش. آیا بهتر نیست به جای اینکه در یک خانه کاهن باشی، کاهن یک قبیله در اسرائیل بشوی؟»"},{"book":"داوران","chapter":"18","verse":"20","text":"کاهن جوان با شادی پذیرفت و ایفود و بتها را برداشته، همراه آنها رفت."},{"book":"داوران","chapter":"18","verse":"21","text":"سپاهیان قبیلهٔ دان دوباره رهسپار شده، بچه‌ها و حیوانات و اثاثیه خود را در صف اول قرار دادند."},{"book":"داوران","chapter":"18","verse":"22","text":"پس از آنکه مسافت زیادی از خانهٔ میخا دور شده بودند، میخا و چند نفر از مردان همسایه‌اش آنها را تعقیب کردند."},{"book":"داوران","chapter":"18","verse":"23","text":"آنها مردان قبیلهٔ دان را صدا می‌زدند که بایستند."},{"book":"داوران","chapter":"18","verse":"24","text":"میخا گفت: «کاهن و همهٔ خدایان مرا برده‌اید و چیزی برایم باقی نگذاشته‌اید و می‌پرسید چرا شما را تعقیب می‌کنم!»"},{"book":"داوران","chapter":"18","verse":"25","text":"مردان قبیلهٔ دان گفتند: «ساکت باشید و گرنه ممکن است افراد ما خشمگین شده، همهٔ شما را بکشند.»"},{"book":"داوران","chapter":"18","verse":"26","text":"پس مردان قبیلهٔ دان به راه خود ادامه دادند. میخا چون دید تعداد ایشان زیاد است و نمی‌تواند حریف آنها بشود، به خانهٔ خود بازگشت."},{"book":"داوران","chapter":"18","verse":"27","text":"مردان قبیلهٔ دان، با کاهن و بتهای میخا به شهر آرام و بی‌دفاع لایش رسیدند. آنها وارد شهر شده، تمام ساکنان آن را کشتند و خود شهر را به آتش کشیدند."},{"book":"داوران","chapter":"18","verse":"28","text":"هیچ‌کس نبود که به داد مردم آنجا برسد، زیرا از صیدون بسیار دور بودند و با همسایگان خود نیز روابطی نداشتند که در موقع جنگ به ایشان کمک کنند. شهر لایش در وادی نزدیک بیت‌رحوب واقع بود."},{"book":"داوران","chapter":"18","verse":"29","text":"آنها نام جد خود دان، پسر یعقوب را بر آن شهر نهادند."},{"book":"داوران","chapter":"18","verse":"30","text":"ایشان بتها را در جای مخصوصی قرار داده، یهوناتان (پسر جرشوم و نوهٔ موسی) و پسرانش را به عنوان کاهنان خود تعیین نمودند. خانوادهٔ یهوناتان تا زمانی که مردم به اسارت برده شدند، خدمت کاهنی آنجا را به عهده داشتند."},{"book":"داوران","chapter":"18","verse":"31","text":"در تمام مدتی که عبادتگاه مقدّس در شیلوه قرار داشت، قبیلهٔ دان همچنان بتهای میخا را می‌پرستیدند."}]}