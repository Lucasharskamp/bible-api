{"data":[{"book":"ВЫХАД","chapter":"11","verse":"1","text":"І сказаў Гасподзь Майсею: яшчэ адну кару Я навяду на фараона і на Егіпцянаў; пасьля таго ён пусьціць вас адгэтуль; а калі ён будзе адпускаць, пасьпешліва будзе гнаць вас адгэтуль;"},{"book":"ВЫХАД","chapter":"11","verse":"2","text":"скажы ў вушы народу, каб кожны ў блізкага свайго і кожная жанчына ў блізкай сваёй выпрасілі рэчаў срэбраных і рэчаў залатых."},{"book":"ВЫХАД","chapter":"11","verse":"3","text":"І даў Гасподзь ласку народу ў вачах Егіпцянаў; ды і Майсей быў вельмі вялікі ў зямлі Егіпецкай, у вачах рабоў фараонавых і ў вачах народу."},{"book":"ВЫХАД","chapter":"11","verse":"4","text":"І сказаў Майсей: так кажа Гасподзь: апоўначы Я прайду сярод Егіпта,"},{"book":"ВЫХАД","chapter":"11","verse":"5","text":"і памрэ кожны першынец у зямлі Егіпецкай ад першынца фараона, які сядзіць на троне сваім, да першынца рабыні, якая каля жорнаў, і ўсё першароднае з быдла;"},{"book":"ВЫХАД","chapter":"11","verse":"6","text":"і будзе енк вялікі па ўсёй зямлі Егіпецкай, якога ня бывала і якога ня будзе болей;"},{"book":"ВЫХАД","chapter":"11","verse":"7","text":"а ва ўсіх сыноў Ізраілевых ні на чалавека, ні на быдла не варухне сабака языком сваім, каб вы ведалі, якую розьніцу робіць Гасподзь паміж Егіпцянамі і паміж Ізраільцянамі."},{"book":"ВЫХАД","chapter":"11","verse":"8","text":"І прыйдуць усе рабы гэтыя твае да мяне і паклоняцца мне, кажучы: выйдзі ты і ўвесь народ, які ты ўзначальваеш. Пасьля гэтага я і выйду. І выйшаў ад фараона з гневам."},{"book":"ВЫХАД","chapter":"11","verse":"9","text":"І сказаў Гасподзь Майсею: не паслухаўся вас фараон, каб памножыліся і цуды Мае ў зямлі Егіпецкай."},{"book":"ВЫХАД","chapter":"11","verse":"10","text":"Майсей і Аарон зрабілі ўсе гэтыя цуды перад фараонам; але Гасподзь ачэрсьцьвіў сэрца фараона, і ён не адпусьціў сыноў Ізраілевых зь зямлі сваёй."}]}