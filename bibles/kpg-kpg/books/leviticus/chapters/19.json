{"data":[{"book":"Leviticus","chapter":"19","verse":"1","text":"Dimaadua ga helekai gi Moses"},{"book":"Leviticus","chapter":"19","verse":"2","text":"gi helekai gi digau Israel, “Goodou heia goodou gii dabu, idimaa Au go Yihowah go di godou God, Au e dabu.19.2 Leviticus 11.44-45; 1 Peter 1.16"},{"book":"Leviticus","chapter":"19","verse":"3","text":"Tangada nei mo tangada nei i goodou gi hagalabagau ina dono dinana mo dono damana, gei gi hagalabagau ina di Laangi Sabad, gii hai be agu helekai. Au go Yihowah go di godou God.19.3 Exodus 20.8,12; Deuteronomy 5.12,16"},{"book":"Leviticus","chapter":"19","verse":"4","text":"Goodou hudee diagia au, ga daumaha gi nia balu ieidu. Goodou hudee hai god gi nia baalanga belee daumaha ginai. Ko Au go Yihowah go di godou God.19.4 Leviticus 26.1; Exodus 20.23; 34.17; Deuteronomy 27.15"},{"book":"Leviticus","chapter":"19","verse":"5","text":"Di godou madagoaa ma ga daaligi di godou manu belee hai di godou tigidaumaha hagadaubuni, goodou haga gila ina aga nia haganoho ala ne gowadu ko Au gi goodou, gei Au ga tenetene gi tigidaumaha deelaa."},{"book":"Leviticus","chapter":"19","verse":"6","text":"Nia goneiga o di manu deelaa le e gai hua i di laangi dela ne daaligi ai di manu be dono daiaa. Nia goneiga ala gaa dubu gaa dae gi tolu laangi, le e dudu."},{"book":"Leviticus","chapter":"19","verse":"7","text":"Idimaa, ma e milimilia ang gi di hai daumaha, gei di maa tangada gaa gai di maa, Au hagalee tenetene gi tigidaumaha deelaa."},{"book":"Leviticus","chapter":"19","verse":"8","text":"Tangada dela ma gaa gai nia maa, le e haga balumee nia mee ala ne hagadabu mai gi di Au, gei mee gu hagalee haga ingoo bolo tangada i agu daangada."},{"book":"Leviticus","chapter":"19","verse":"9","text":"“Di godou madagoaa ma ga hadi ai nia huwa o godou hadagee, gei goodou hudee haadia nia huwa laagau ala i taalinga godou hadagee, gei goodou hudee lloomoi labelaa gi muli e hadi nia huwa laagau ala ne dubu."},{"book":"Leviticus","chapter":"19","verse":"10","text":"Goodou hudee hula labelaa gi muli gi lodo godou hadagee waini gaa hadi nia ‘grape’ ala ne de gidee goodou ga diiagi, be ogoogo nia ‘grape’ ala ne monnono. Diagia nia maa ang gi digau hagaloale mo digau mai i daha. Ko Au go Yihowah go di godou God.19.10 Leviticus 23.22; Deuteronomy 24.19-22"},{"book":"Leviticus","chapter":"19","verse":"11","text":"“Goodou hudee gaiaa, be hagamagiaa, be hai kai tilikai.19.11 Exodus 20.15; 16; Deuteronomy 5.19,20"},{"book":"Leviticus","chapter":"19","verse":"12","text":"Goodou hudee hai hagababa i dogu ingoo maa goodou hagalee daudali nia maa, idimaa ma e hagahuaidu dogu ingoo. Ko Au go Yihowah go di godou God.19.12 Exodus 20.7; Deuteronomy 5.11; Matthew 5.33"},{"book":"Leviticus","chapter":"19","verse":"13","text":"Goodou hudee hai mee huaidu gi tei dangada, be kae nia mee tangada. Goodou hudee daahia nia hui o godou gau ngalua, hagalee hai gi duai i di laangi e dahi.19.13 Deuteronomy 24.14-15"},{"book":"Leviticus","chapter":"19","verse":"14","text":"Goodou hudee haganneennee ina tangada longoduli, be dugu di godou mee gi mua tangada deegida bolo gi hinga a mee. Hagalongo mai gi di Au: Ko Au go Yihowah go di godou God.19.14 Deuteronomy 27.18"},{"book":"Leviticus","chapter":"19","verse":"15","text":"“Goodou heia nia mee humalia ge donu i di godou madagoaa ma ga haganoho di tonu o di gabunga. Hudee hai baahi gi digau hagaloale be mmaadagu i digau maluagina.19.15 Exodus 23.6-8; Deuteronomy 16.19"},{"book":"Leviticus","chapter":"19","verse":"16","text":"Hudee hai kai tilikai belee hagahuaidu tangada. Maa tangada ga gabunga i dono mouli, haga modongoohia ina aga au hagamodongoohia ala e mee di hagamaamaa a mee. Ko Au go Yihowah."},{"book":"Leviticus","chapter":"19","verse":"17","text":"“Goe hudee dadaahia i lodo do manawa nia hagamamaanadu huaidu ang gi tangada. Hagahumalia ina nia mee ala e huaidu i gulu mehanga mo tangada dela i do baahi, gi dee dau hua goe gi di huaidu.19.17 Matthew 18.15"},{"book":"Leviticus","chapter":"19","verse":"18","text":"Hudee tala di hui ang gi tangada dela ne hai dana huaidu adu gi di goe, be dadaahia do ginagina i mee, gei goe gi aloho i tangada dela i do baahi gii hai be do aloho i di goe. Ko Au go Yihowah.19.18 Matthew 5.43; 19.19; 22.39; Mark 12.31; Luke 10.27; Romans 13.9; Galatians 5.14; James 2.8"},{"book":"Leviticus","chapter":"19","verse":"19","text":"“Goodou hagalongo gi agu haganoho. Goodou hudee wanga ina godou manu hagagaidala gi haga hai hoo ang gi nia hagadilinga manu ala i golo. Hudee dogia nia hagadilinga lii e lua gi lodo di hadagee e dahi. Goodou hudee ulu nia goloo ala ne hai mai i nia hagadilinga gahu e lua.19.19 Deuteronomy 22.9-11"},{"book":"Leviticus","chapter":"19","verse":"20","text":"“Ma ga modongoohia bolo taane e kiikii i baahi dono lodo hege, gei tama ahina deelaa la digi huia e hagamehede, gei tuai taane gaa hai di hiihai o taga hai lodo gi di ahina deelaa, malaa, meemaa e hagaduadua, malaa, hagalee hai gii mmade, idimaa di ahina deelaa la di hege."},{"book":"Leviticus","chapter":"19","verse":"21","text":"Taane deelaa gaa kae dana dama siibi daane gi di bontai di Hale laa, e hai tigidaumaha e wwede ono hala."},{"book":"Leviticus","chapter":"19","verse":"22","text":"Malaa, tangada hai mee dabu gaa hai taumaha di haga madammaa, e haga madammaa gi daha di huaidu o taane deelaa, gei Au go Dimaadua ga dumaalia ang gi nia huaidu o taane deelaa."},{"book":"Leviticus","chapter":"19","verse":"23","text":"“Di godou madagoaa ma gaa dau i tenua go Canaan, gaa dogi godou hagadilinga lii laagau, gei goodou gaa hai bolo nia huwa laagau aalaa le e milimilia ang gi di hai daumaha i lodo nia ngadau e dolu ala i taamada. Di madagoaa deelaa, gei goodou hudee geina nia maa."},{"book":"Leviticus","chapter":"19","verse":"24","text":"I di haa ngadau, gei nia huwa laagau huogodoo le e kae e hagadabu, e hai di wanga dehuia dela e hagamodongoohia aga di godou danggee mai gi di Au, go Dimaadua."},{"book":"Leviticus","chapter":"19","verse":"25","text":"Gei i lodo di lima ngadau, gei goodou guu mee hua di gai nia huwa laagau aalaa. Maa goodou gaa hai nia mee aanei, gei godou laagau ga humalia, gei gaa huwa humalia. Ko Au go Yihowah go di godou God."},{"book":"Leviticus","chapter":"19","verse":"26","text":"“Goodou hudee geina nia goneiga ala nia dodo no lodo. Hudee hai buubuu.19.26 Genesis 9.4; Leviticus 7.26-27; 17.10-14; Deuteronomy 12.16,23; 15.23; 18.10"},{"book":"Leviticus","chapter":"19","verse":"27","text":"Goodou hudee dahia nia ngaahulu ala i nia baahi godou libogo, be dahi godou ngudu,"},{"book":"Leviticus","chapter":"19","verse":"28","text":"be daa godou gili, be teletele godou huaidina belee haga modongoohia aga godou lodo huaidu gi tangada dela guu made. Ko Au go Yihowah.19.28 Leviticus 2.5; Deuteronomy 14.1"},{"book":"Leviticus","chapter":"19","verse":"29","text":"“Goodou hudee hagahuaidu ina godou dama ahina i di godou hai digaula gii hai nia ahina e huihui nadau huaidina i lodo nia hale daumaha o digau tuadimee.19.29 Nia dama ahina e huihui nadau huaidina i lodo nia hale daumaha dono hadinga boloo: nia ahina beenei la nogo i lodo nia hale daumaha balu ieidu o digau Canaan. Digau Canaan e hagabaubau bolo tangada dela ma gaa hai di hai o di hiihai o taga hai lodo gi di ahina beenei, gei ana hadagee gaa huwa dau logo mo ana manu ga logowaahee  Maa goodou gaa hai beenei, gei goodou gaa huli ang gi nia balu ieidu, gei tenua deenei gaa honu i nia haihai huaidu.19.29 Deuteronomy 23.17"},{"book":"Leviticus","chapter":"19","verse":"30","text":"Goodou hagalabagau ina di Laangi Sabad, gei gi hagalabagau ina dogu Hale dabuaahia. Ko Au go Yihowah.19.30 Leviticus 26.2"},{"book":"Leviticus","chapter":"19","verse":"31","text":"“Goodou hudee hula gi baahi digau ala e hagadagadagagee gi nia mouli dangada. Maa goodou gaa hai beenei, gei goodou ga milimilia ang gi di hai daumaha. Ko Au go Yihowah go di godou God.19.31 Deuteronomy 18.11; 1 Samuel 28.3; 2 Kings 23.4; Isaiah 8.19"},{"book":"Leviticus","chapter":"19","verse":"32","text":"“Hagalabagau ina digau mmaadua mo di hagalaamua digaula. Goodou gi mmaadagu i di Au, gei gi hagalongo mai gi di Au. Ko Au go Yihowah."},{"book":"Leviticus","chapter":"19","verse":"33","text":"“Hudee heia hagahuaidu digau mai i daha ala e noho i lodo di godou henua."},{"book":"Leviticus","chapter":"19","verse":"34","text":"Goodou heia digaula hagahumalia gii hai be di godou hai dela e hai ang gi godou duaahina o Israel, gei gi aloho i digaula be di godou aloho i goodou. Goodou gi langahia bolo goodou nogo hai digau mai i daha i lodo tenua go Egypt i mua. Ko Au go Yihowah go di godou God.19.34 Exodus 22.21; Deuteronomy 24.17-18"},{"book":"Leviticus","chapter":"19","verse":"35","text":"“Goodou hudee halahalau ina nia daangada i di godou hai hegau gi di mee hagatau mee hai gee, mo di pauna hai gee."},{"book":"Leviticus","chapter":"19","verse":"36","text":"Goodou hai hegau gi di mee hagatau mee dela e donu, mo di mee pauna mee dela e donu. Ko Au go Yihowah go di godou God, gei Au ne laha mai goodou gi daha mo Egypt.19.36 Deuteronomy 25.13-16; Agoago Podo 20.10; Ezekiel 45.10"},{"book":"Leviticus","chapter":"19","verse":"37","text":"Goodou haga gila ina aga agu haganoho mono hagababa huogodoo. Ko au go Yihowah.”"}]}