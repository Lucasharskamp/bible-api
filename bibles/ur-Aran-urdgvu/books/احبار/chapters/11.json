{"data":[{"book":"احبار","chapter":"11","verse":"1","text":"رب نے موسیٰ اور ہارون سے کہا،"},{"book":"احبار","chapter":"11","verse":"2","text":"”اسرائیلیوں کو بتانا کہ تمہیں زمین پر رہنے والے جانوروں میں سے ذیل کے جانوروں کو کھانے کی اجازت ہے:"},{"book":"احبار","chapter":"11","verse":"3","text":"جن کے کُھر یا پاؤں بالکل چِرے ہوئے ہیں اور جو جگالی کرتے ہیں اُنہیں کھانے کی اجازت ہے۔"},{"book":"احبار","chapter":"11","verse":"4-6","text":"اونٹ، بِجُو یا خرگوش کھانا منع ہے۔ وہ تمہارے لئے ناپاک ہیں، کیونکہ وہ جگالی تو کرتے ہیں لیکن اُن کے کُھر یا پاؤں چِرے ہوئے نہیں ہیں۔"},{"book":"احبار","chapter":"11","verse":"7","text":"سؤر نہ کھانا۔ وہ تمہارے لئے ناپاک ہے، کیونکہ اُس کے کُھر تو چِرے ہوئے ہیں لیکن وہ جگالی نہیں کرتا۔"},{"book":"احبار","chapter":"11","verse":"8","text":"نہ اُن کا گوشت کھانا، نہ اُن کی لاشوں کو چھونا۔ وہ تمہارے لئے ناپاک ہیں۔"},{"book":"احبار","chapter":"11","verse":"9","text":"سمندری اور دریائی جانور کھانے کے لئے جائز ہیں اگر اُن کے پَر اور چھلکے ہوں۔"},{"book":"احبار","chapter":"11","verse":"10","text":"لیکن جن کے پَر یا چھلکے نہیں ہیں وہ سب تمہارے لئے مکروہ ہیں، خواہ وہ بڑی تعداد میں مل کر رہتے ہیں یا نہیں۔"},{"book":"احبار","chapter":"11","verse":"11","text":"اِس لئے اُن کا گوشت کھانا منع ہے، اور اُن کی لاشوں سے بھی گھن کھانا ہے۔"},{"book":"احبار","chapter":"11","verse":"12","text":"پانی میں رہنے والے تمام جانور جن کے پَر یا چھلکے نہ ہوں تمہارے لئے مکروہ ہیں۔"},{"book":"احبار","chapter":"11","verse":"13","text":"ذیل کے پرندے تمہارے لئے قابلِ گھن ہوں۔ اِنہیں کھانا منع ہے، کیونکہ وہ مکروہ ہیں: عقاب، دڑھیَل گِدھ، کالا گِدھ،"},{"book":"احبار","chapter":"11","verse":"14","text":"لال چیل، ہر قسم کی کالی چیل،"},{"book":"احبار","chapter":"11","verse":"15","text":"ہر قسم کا کوّا،"},{"book":"احبار","chapter":"11","verse":"16","text":"عقابی اُلّو، چھوٹے کان والا اُلّو، بڑے کان والا اُلّو، ہر قسم کا باز،"},{"book":"احبار","chapter":"11","verse":"17","text":"چھوٹا اُلّو، قوق، چنگھاڑنے والا اُلّو،"},{"book":"احبار","chapter":"11","verse":"18","text":"سفید اُلّو، دشتی اُلّو، مصری گِدھ،"},{"book":"احبار","chapter":"11","verse":"19","text":"لق لق، ہر قسم کا بُوتیمار، ہُد ہُد اور چمگادڑ۔11‏:19 چمگادڑ: یاد رہے کہ قدیم زمانے کے اِن پرندوں کے اکثر نام متروک ہیں یا اُن کا مطلب بدل گیا ہے، اِس لئے اُن کا مختلف ترجمہ ہو سکتا ہے۔"},{"book":"احبار","chapter":"11","verse":"20","text":"تمام پَر رکھنے والے کیڑے جو چار پاؤں پر چلتے ہیں تمہارے لئے مکروہ ہیں،"},{"book":"احبار","chapter":"11","verse":"21","text":"سوائے اُن کے جن کی ٹانگوں کے دو حصے ہیں اور جو پُھدکتے ہیں۔ اُن کو تم کھا سکتے ہو۔"},{"book":"احبار","chapter":"11","verse":"22","text":"اِس ناتے سے تم مختلف قسم کے ٹڈے کھا سکتے ہو۔"},{"book":"احبار","chapter":"11","verse":"23","text":"باقی سب پَر رکھنے والے کیڑے جو چار پاؤں پر چلتے ہیں تمہارے لئے مکروہ ہیں۔"},{"book":"احبار","chapter":"11","verse":"24-28","text":"جو بھی ذیل کے جانوروں کی لاشیں چھوئے وہ شام تک ناپاک رہے گا: (الف) کُھر رکھنے والے تمام جانور سوائے اُن کے جن کے کُھر یا پاؤں پورے طور پر چِرے ہوئے ہیں اور جو جگالی کرتے ہیں، (ب) تمام جانور جو اپنے چار پنجوں پر چلتے ہیں۔ یہ جانور تمہارے لئے ناپاک ہیں، اور جو بھی اُن کی لاشیں اُٹھائے یا چھوئے لازم ہے کہ وہ اپنے کپڑے دھو لے۔ اِس کے باوجود بھی وہ شام تک ناپاک رہے گا۔"},{"book":"احبار","chapter":"11","verse":"29-30","text":"زمین پر رینگنے والے جانوروں میں سے چھچھوندر، مختلف قسم کے چوہے اور مختلف قسم کی چھپکلیاں تمہارے لئے ناپاک ہیں۔"},{"book":"احبار","chapter":"11","verse":"31","text":"جو بھی اُنہیں اور اُن کی لاشیں چھو لیتا ہے وہ شام تک ناپاک رہے گا۔"},{"book":"احبار","chapter":"11","verse":"32","text":"اگر اُن میں سے کسی کی لاش کسی چیز پر گر پڑے تو وہ بھی ناپاک ہو جائے گی۔ اِس سے کوئی فرق نہیں پڑتا کہ وہ لکڑی، کپڑے، چمڑے یا ٹاٹ کی بنی ہو، نہ اِس سے کوئی فرق پڑتا ہے کہ وہ کس کام کے لئے استعمال کی جاتی ہے۔ اُسے ہر صورت میں پانی میں ڈبونا ہے۔ توبھی وہ شام تک ناپاک رہے گی۔"},{"book":"احبار","chapter":"11","verse":"33","text":"اگر ایسی لاش مٹی کے برتن میں گر جائے تو جو کچھ بھی اُس میں ہے ناپاک ہو جائے گا اور تمہیں اُس برتن کو توڑنا ہے۔"},{"book":"احبار","chapter":"11","verse":"34","text":"ہر کھانے والی چیز جس پر ایسے برتن کا پانی ڈالا گیا ہے ناپاک ہے۔ اِسی طرح اُس برتن سے نکلی ہوئی ہر پینے والی چیز ناپاک ہے۔"},{"book":"احبار","chapter":"11","verse":"35","text":"جس پر بھی ایسی لاش گر پڑے وہ ناپاک ہو جاتا ہے۔ اگر وہ تنور یا چولھے پر گر پڑے تو اُن کو توڑ دینا ہے۔ وہ ناپاک ہیں اور تمہارے لئے ناپاک رہیں گے۔"},{"book":"احبار","chapter":"11","verse":"36","text":"لیکن جس چشمے یا حوض میں ایسی لاش گرے وہ پاک رہتا ہے۔ صرف وہ جو لاش کو چھو لیتا ہے ناپاک ہو جاتا ہے۔"},{"book":"احبار","chapter":"11","verse":"37","text":"اگر ایسی لاش بیجوں پر گر پڑے جن کو ابھی بونا ہے تو وہ پاک رہتے ہیں۔"},{"book":"احبار","chapter":"11","verse":"38","text":"لیکن اگر بیجوں پر پانی ڈالا گیا ہو اور پھر لاش اُن پر گر پڑے تو وہ ناپاک ہیں۔"},{"book":"احبار","chapter":"11","verse":"39","text":"اگر ایسا جانور جسے کھانے کی اجازت ہے مر جائے تو جو بھی اُس کی لاش چھوئے شام تک ناپاک رہے گا۔"},{"book":"احبار","chapter":"11","verse":"40","text":"جو اُس میں سے کچھ کھائے یا اُسے اُٹھا کر لے جائے اُسے اپنے کپڑوں کو دھونا ہے۔ توبھی وہ شام تک ناپاک رہے گا۔"},{"book":"احبار","chapter":"11","verse":"41","text":"ہر جانور جو زمین پر رینگتا ہے قابلِ گھن ہے۔ اُسے کھانا منع ہے،"},{"book":"احبار","chapter":"11","verse":"42","text":"چاہے وہ اپنے پیٹ پر چاہے چار یا اِس سے زائد پاؤں پر چلتا ہو۔"},{"book":"احبار","chapter":"11","verse":"43","text":"اِن تمام رینگنے والوں سے اپنے آپ کو گھن کا باعث اور ناپاک نہ بنانا،"},{"book":"احبار","chapter":"11","verse":"44","text":"کیونکہ مَیں رب تمہارا خدا ہوں۔ لازم ہے کہ تم اپنے آپ کو مخصوص و مُقدّس رکھو، کیونکہ مَیں قدوس ہوں۔ اپنے آپ کو زمین پر رینگنے والے تمام جانوروں سے ناپاک نہ بنانا۔"},{"book":"احبار","chapter":"11","verse":"45","text":"مَیں رب ہوں۔ مَیں تمہیں مصر سے نکال لایا ہوں تاکہ تمہارا خدا بنوں۔ لہٰذا مُقدّس رہو، کیونکہ مَیں قدوس ہوں۔"},{"book":"احبار","chapter":"11","verse":"46","text":"زمین پر چلنے والے جانوروں، پرندوں، آبی جانوروں اور زمین پر رینگنے والے جانوروں کے بارے میں شرع یہی ہے۔"},{"book":"احبار","chapter":"11","verse":"47","text":"لازم ہے کہ تم ناپاک اور پاک میں امتیاز کرو، ایسے جانوروں میں جو کھانے کے لئے جائز ہیں اور ایسوں میں جو ناجائز ہیں۔“"}]}