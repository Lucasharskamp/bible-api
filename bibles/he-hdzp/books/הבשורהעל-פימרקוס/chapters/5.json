{"data":[{"book":"הבשורה על-פי מרקוס","chapter":"5","verse":"1-2","text":"בהגיעם אל הגדה השנייה של הכינרת ירד ישוע מהסירה, והנה רץ לקראתו מכיוון בית־הקברות איש אחוז רוח רעה."},{"book":"הבשורה על-פי מרקוס","chapter":"5","verse":"3-4","text":"איש זה גר בבית־הקברות והיה בעל כוח פיזי אדיר. בכל פעם שאסרו אותו בכבלים ושרשרות הוא היה מנתק אותם בקלות ויוצא לחופשי. איש לא היה יכול להתגבר עליו."},{"book":"הבשורה על-פי מרקוס","chapter":"5","verse":"5","text":"יומם ולילה נהג להסתובב כמשוגע בין הקברים ועל ההרים, צועק ופוצע את עצמו באבנים חדות."},{"book":"הבשורה על-פי מרקוס","chapter":"5","verse":"6","text":"בראותו את ישוע מרחוק, רץ האיש לקראתו ונפל לרגליו."},{"book":"הבשורה על-פי מרקוס","chapter":"5","verse":"7-8","text":"ישוע פקד על השד שבתוך האיש: ”צא החוצה, שד!“ השד צעק צעקה מחרידה: ”מה אתה עומד לעשות לי, ישוע בן אל־עליון? למען אלוהים, אל תייסר אותי!“"},{"book":"הבשורה על-פי מרקוס","chapter":"5","verse":"9","text":"”מה שמך?“ שאל ישוע."},{"book":"הבשורה על-פי מרקוס","chapter":"5","verse":"10","text":"השדים התחננו לפני ישוע שלא ישלח אותם למקום נידח."},{"book":"הבשורה על-פי מרקוס","chapter":"5","verse":"11","text":"בקרבת המקום היה עדר גדול של חזירים שרעה במורד ההרים."},{"book":"הבשורה על-פי מרקוס","chapter":"5","verse":"12","text":"”שלח אותנו לתוך החזירים האלה“, התחננו השדים."},{"book":"הבשורה על-פי מרקוס","chapter":"5","verse":"13","text":"ישוע הסכים, והם יצאו מהאיש ונכנסו לתוך החזירים. כל החזירים (בערך אלפיים) דהרו בטירוף במורד ההר ישר לתוך הים וטבעו."},{"book":"הבשורה על-פי מרקוס","chapter":"5","verse":"14","text":"רועי החזירים ברחו לערים ולכפרים שבסביבה, וסיפרו לכולם מה שקרה. כל האנשים רצו מיד אל המקום כדי לראות את המחזה במו עיניהם."},{"book":"הבשורה על-פי מרקוס","chapter":"5","verse":"15","text":"עד מהרה התאספו אנשים רבים ליד ישוע, אולם כשראו את האיש יושב לרגלי ישוע לבוש היטב ושפוי בדעתו, נמלאו פחד."},{"book":"הבשורה על-פי מרקוס","chapter":"5","verse":"16","text":"עדי ראייה סיפרו לבאים מה שהתרחש,"},{"book":"הבשורה על-פי מרקוס","chapter":"5","verse":"17","text":"והאנשים התחננו לפני ישוע שילך משם ויעזוב אותם לנפשם."},{"book":"הבשורה על-פי מרקוס","chapter":"5","verse":"18","text":"כשחזר ישוע לסירה התחנן לפניו האיש שיצאו ממנו השדים שירשה לו להצטרף אליו."},{"book":"הבשורה על-פי מרקוס","chapter":"5","verse":"19","text":"אולם ישוע לא הסכים לכך."},{"book":"הבשורה על-פי מרקוס","chapter":"5","verse":"20","text":"האיש הלך לבקר בעשר הערים הגדולות וסיפר לאנשים על הפלא הגדול שחולל ישוע, וכולם התפלאו מאוד."},{"book":"הבשורה על-פי מרקוס","chapter":"5","verse":"21","text":"ישוע חצה בסירתו את הכינרת והגיע אל הגדה שממול, שם כבר חיכה לו קהל רב."},{"book":"הבשורה על-פי מרקוס","chapter":"5","verse":"22","text":"אחד מראשי בית־הכנסת המקומי, יאיר שמו, נפל לפני ישוע"},{"book":"הבשורה על-פי מרקוס","chapter":"5","verse":"23","text":"והתחנן בפניו שירפא את בתו הקטנה. ”בתי גוססת“, קרא יאיר בייאוש. ”אנא, בוא לביתי ושים את ידיך עליה, כדי שתבריא ותחיה.“"},{"book":"הבשורה על-פי מרקוס","chapter":"5","verse":"24","text":"ישוע הלך עם יאיר, והקהל הגדול הלך אחריהם, נדחף ונדחק סביב ישוע."},{"book":"הבשורה על-פי מרקוס","chapter":"5","verse":"25","text":"בקרב הקהל הייתה אישה שסבלה משטף דם מתמיד במשך שתים־עשרה שנה."},{"book":"הבשורה על-פי מרקוס","chapter":"5","verse":"26","text":"היא סבלה קשות מטיפולים של רופאים שונים, ולאחר שהוציאה את כל כספה, לא זו בלבד שמצבה לא השתפר, הוא אף החמיר!"},{"book":"הבשורה על-פי מרקוס","chapter":"5","verse":"27","text":"היא שמעה על המעשים שישוע עשה, ולכן הלכה אחריו ונגעה בבגדו."},{"book":"הבשורה על-פי מרקוס","chapter":"5","verse":"28","text":"”אם רק אצליח לגעת בבגדיו אהיה בריאה“, חשבה לעצמה."},{"book":"הבשורה על-פי מרקוס","chapter":"5","verse":"29","text":"ואכן, ברגע שנגעה בבגדו פסק שטף הדם, והאישה ידעה שנרפאה."},{"book":"הבשורה על-פי מרקוס","chapter":"5","verse":"30","text":"באותו רגע הרגיש ישוע שיצא ממנו כוח ריפוי. הוא הסתובב לאחור ושאל: ”מי נגע בי?“"},{"book":"הבשורה על-פי מרקוס","chapter":"5","verse":"31","text":"תלמידיו התפלאו על השאלה המשונה והשיבו: ”ראה כמה אנשים נדחפים אליך מכל צד, ואתה שואל מי נגע בך?“"},{"book":"הבשורה על-פי מרקוס","chapter":"5","verse":"32","text":"אולם ישוע התעלם מהערתם והמשיך להסתכל סביבו, מחפש את מי שנגע בו."},{"book":"הבשורה על-פי מרקוס","chapter":"5","verse":"33","text":"האישה, אשר ידעה כי נרפאה, התקרבה אליו, נפלה לרגליו בפחד ובחרדה וסיפרה לו את כל האמת."},{"book":"הבשורה על-פי מרקוס","chapter":"5","verse":"34","text":"”בתי, אמונתך ריפאה אותך!“ אמר לה ישוע. ”היי בריאה ולכי לשלום.“"},{"book":"הבשורה על-פי מרקוס","chapter":"5","verse":"35","text":"בזמן שישוע דיבר אל האישה, הגיעו למקום שליחים מביתו של יאיר והודיעו לאב: ”בתך מתה; אין צורך להטריח את המורה.“"},{"book":"הבשורה על-פי מרקוס","chapter":"5","verse":"36","text":"אולם ישוע התעלם מכך ואמר ליאיר: ”אל תפחד; רק תאמין!“"},{"book":"הבשורה על-פי מרקוס","chapter":"5","verse":"37","text":"ישוע עצר את הקהל ולא הרשה לאיש ללכת איתו, פרט לפטרוס, יעקב ויוחנן."},{"book":"הבשורה על-פי מרקוס","chapter":"5","verse":"38","text":"בהגיעם לביתו של יאיר מצאו את כולם בוכים ומתאבלים על מות הילדה."},{"book":"הבשורה על-פי מרקוס","chapter":"5","verse":"39","text":"ישוע נכנס פנימה ושאל את האנשים: ”מדוע אתם בוכים ומתרגשים? הילדה לא מתה; היא רק ישנה.“"},{"book":"הבשורה על-פי מרקוס","chapter":"5","verse":"40","text":"כל הנוכחים לעגו לו, אולם הוא לא שם לב לכך וביקש מכולם לצאת משם. הוא לקח את ההורים ואת תלמידיו ונכנס איתם לחדרה של הילדה."},{"book":"הבשורה על-פי מרקוס","chapter":"5","verse":"41-42","text":"ישוע אחז בידה של הילדה וקרא: ”טליתא, קומי!“ (כלומר: ”קומי, ילדה!“) היא הייתה בת 12 והיא אכן קמה ממיטתה והתהלכה בבית. הוריה התפלאו מאוד,"},{"book":"הבשורה על-פי מרקוס","chapter":"5","verse":"43","text":"אך ישוע הזהיר אותם שלא יספרו לאף אחד מה שקרה, וביקש שיתנו לילדה משהו לאכול."}]}