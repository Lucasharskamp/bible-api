{"data":[{"book":"Prediker","chapter":"11","verse":"1","text":"Werp uw brood op het water; Want op de lange duur vindt ge het terug."},{"book":"Prediker","chapter":"11","verse":"2","text":"Deel uw vermogen in zeven of acht delen; Want gij weet niet, welke rampen u op de wereld nog wachten."},{"book":"Prediker","chapter":"11","verse":"3","text":"Als de wolken vol zijn, Storten zij regen op aarde; En als een boom valt, naar het zuiden of noorden, Blijft hij liggen op de plaats, waar hij valt."},{"book":"Prediker","chapter":"11","verse":"4","text":"Wie maar steeds op de wind let, Begint nooit te zaaien; En wie voortdurend naar de lucht kijkt, Zal nimmer maaien."},{"book":"Prediker","chapter":"11","verse":"5","text":"Evenmin als ge weet, hoe er leven komt In het gebeente in de moederschoot, Evenmin kunt ge de werken kennen van God, Die alles tot stand brengt."},{"book":"Prediker","chapter":"11","verse":"6","text":"Begin â€˜s morgens al met zaaien, En gun geen rust aan uw hand tot de avond. Want ge weet niet, of het een of het ander zal slagen; Misschien ook vallen beide goed uit."},{"book":"Prediker","chapter":"11","verse":"7","text":"Maar het licht is aangenaam, En het doet de ogen goed, de zon te zien."},{"book":"Prediker","chapter":"11","verse":"8","text":"Laat dus de mens zich altijd verheugen, Hoe lang hij ook leeft; Hij bedenke, dat de dagen der duisternis Nog talrijk genoeg zullen zijn. Alles, wat komt, is ijdel."},{"book":"Prediker","chapter":"11","verse":"9","text":"Geniet dus, jongeling, van uw jeugd, Uw hart zij vrolijk in uw jonge jaren; Volg de lusten van uw hart En de begeerten van uw ogen. Maar bedenk daarbij, dat over dit alles God u eens verantwoording vraagt."},{"book":"Prediker","chapter":"11","verse":"10","text":"Drijf de zorg uit uw hart, houd het leed van uw lijf; Want vluchtig is de jeugd als de morgenstond."}]}