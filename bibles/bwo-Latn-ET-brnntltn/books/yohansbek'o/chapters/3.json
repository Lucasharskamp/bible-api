{"data":[{"book":"Yohans Bek'o","chapter":"3","verse":"1","text":"Serdesitsi Ik' mootsi melakiyosh, «Shawat Ik' shayrwotsnat shawat k'eenwotsi detsdek'tso, n fino danfee, shúútsosh kashetsknene, ernmó k'irwtserne."},{"book":"Yohans Bek'o","chapter":"3","verse":"2","text":"Eshe tuuwe, k'irosh t'intsonat oorts n ang múkna'amani aani kup'shde'e, ti Ik'o Izar Izewer shinatse n fino s'eenk wotat bíere daatsratse."},{"book":"Yohans Bek'o","chapter":"3","verse":"3","text":"3:3Mat. 24:43-44; Luk'. 12:39-40; Bek'. 16:15  Eshe eegi naari dano ndek'tsok'owonat nshishtsok'o gawde'e, bíno korde'e, naandre eree, tuwo nk'azalmó úmp'etsok'o danerawon niats weetwe, awuri sa'aton twetwok'o danatsne."},{"book":"Yohans Bek'o","chapter":"3","verse":"4","text":"Ernmó botaho kimshrawwots Serdesitse k'atswots neenton fa'ane, bo nas' taho tahdek'o boosh b́geyitsotse nas' taho tahde'er taanton ametúne."},{"book":"Yohans Bek'o","chapter":"3","verse":"5","text":"3:5Kesh. 32:32-33; Dub. 69:28; Bek'. 20:12; Mat. 10:32; Luk'. 12:8  Da'adek'etwo bokok'o nas' taho tahdek'etwe, b́ shúútsono tnihnat melaki shinatse danitwe, kashetswots shúútso bíyats guut'et kashi mas'aafotse t'afibayatse."},{"book":"Yohans Bek'o","chapter":"3","verse":"6","text":"«Shayiro Ik'i moowwotssh bíetirwo waaz detstso shiye!» etfe err guud'e."},{"book":"Yohans Bek'o","chapter":"3","verse":"7","text":"Filedelfiy Ik'i mootsi melakiyosh, «S'ayinonat arik wottso, Dawit k'ulfiyo detsdek'tso, bí b́ k'eshitwo konwor ic'atse. Bí b́is'etwo konwor k'eshratse."},{"book":"Yohans Bek'o","chapter":"3","verse":"8","text":"3:8Isa. 49:23; 60:14; 43:4  Nfiino danfee, eshe hamb, konuwor is'osh b́falrawo k'eshets fengesho nshinaats gedk'rere, niangú múk'na'a b́wottsok'owo danfee, ernmó tiaap'tso kotdek'rne, tshútsonowere haleratsne."},{"book":"Yohans Bek'o","chapter":"3","verse":"9","text":"Eshe haniyak, Ayhudi bowoterawon Ayhudi noone etiru kootets Shed'ani mabariwots waar ntufishirots bodihitwok'o woshitwe, taa neen tshuntsok'onowere bodanetwok'o k'alitwe."},{"book":"Yohans Bek'o","chapter":"3","verse":"10","text":"K'amdek'tso wotowe tietts aap'o nkottsotse taawere datsatse beyirwotsi fadosh dats jamats weet gond bek'i sa'ator neen kotetwe."},{"book":"Yohans Bek'o","chapter":"3","verse":"11","text":"Eshe káári weetwe, ni akliliyo konwor niyatse k'aa'úb́de'awok'o ndetstso kup'shde deshde'e."},{"book":"Yohans Bek'o","chapter":"3","verse":"12","text":"3:12Bek'. 21:2; Isa. 62:2; 65:15  Da'adek'tso ti Ik'o Izar Izewer mootse íro woshitwe, manoknowere b́ jamon keyatse, Ik'o Izar Izewer shúútsonat Izar Izewer kitu shúútsonowere bíyats guut'etuwe, kitmanwere darotse Izar Izeweroke oot'etu handru Iyerusalemiye, t shútsi handronowere bíyats guut'etwe."},{"book":"Yohans Bek'o","chapter":"3","verse":"13","text":"«Shayiro Ik' moowwots sh bí etirwo waaz detstso shiye!» etfe err guud'e."},{"book":"Yohans Bek'o","chapter":"3","verse":"14","text":"Lodok'i Ik' mootsi melakiyosh, «Ameni wottso, amanetsonat ari gaw wottso, azeets jami t'úúp' wotts Ik'oke keeweke,"},{"book":"Yohans Bek'o","chapter":"3","verse":"15","text":"n fino danfee, ak'o wee k'ees'o woteratsne, ak'o wee k'ees'o n wotink'ere sheenge b́ teshi!"},{"book":"Yohans Bek'o","chapter":"3","verse":"16","text":"Ak'o wee k'ees'o nwoteraniyere fuun etk n wottsotse t nonotse neen kishde'e s'udishe,"},{"book":"Yohans Bek'o","chapter":"3","verse":"17","text":"‹Taa gaaletsk taane, ay gizo detsfe, taash shaptso eegoru aaliye› etirune, ernmó ashe dash, darts, tugrets, dogonat araatstso n wottsok'o danatsne,"},{"book":"Yohans Bek'o","chapter":"3","verse":"18","text":"gaalets wotosh tawon fadeets awntso tiyatse n keewitwok'o, ni aratsono áátsosh nas' taho kewde'e, bek'o n falitwok'o ááw ato keewde'er n furitwok'o neen izituwe,"},{"book":"Yohans Bek'o","chapter":"3","verse":"19","text":"3:19 Ari. 3:12; Ibr. 12:6  taa t shunts jamo haditwe, sezitwe, mansh kúp'owe, naandre eree,"},{"book":"Yohans Bek'o","chapter":"3","verse":"20","text":"Hamb! taa fengshats need'dek'at fengsho k'ofiirwe, konworu t k'ááro shiyir fengsho taash b́ k'eshiyal bíts kindr tohar meetwe, bíwere taanton meetwe,"},{"book":"Yohans Bek'o","chapter":"3","verse":"21","text":"Taa da'adek'at t nihnton b́bee jooratse tbeyirwok'o mank'o da'adek'etwo taanton tbejooratse b́ beetwok'o woshitwe."},{"book":"Yohans Bek'o","chapter":"3","verse":"22","text":"«Shayiro Ik'i moowwotssh bíetirwo waaz detstso shiye!» etfe err guud'e."}]}