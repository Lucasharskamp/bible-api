{"data":[{"book":"Mark","chapter":"5","verse":"1","text":"Aru Jisu aru chela khan Galilee Nodi laga dusra phale, Gerasenes jagate ahise."},{"book":"Mark","chapter":"5","verse":"2","text":"Aru jitia Jisu naw pora ulai ahise, ekjon junke dusto atma pora dhorise, joldi kobor pora ulai ahi kene Taike lok paise."},{"book":"Mark","chapter":"5","verse":"3","text":"Tai kobor te he thake, aru kunbi taike rukhabole manu thaka nai, luha rusi pora bhi bandhi rakhibole napara hoise."},{"book":"Mark","chapter":"5","verse":"4","text":"Kelemane taike bar-bar theng te luha rusi pora bandhi rakhise, kintu tai bhangai di thake. Aru ta te kun bhi taike dhori kene rakhibo paribole takot thaka nai."},{"book":"Mark","chapter":"5","verse":"5","text":"Tai rati din hoile bhi hodai pahar te aru kobor te he thake, aru kandi kene tai dhar pathor pora nijorke jokhom kori thake."},{"book":"Mark","chapter":"5","verse":"6","text":"Jitia tai dur pora Jisu ke dikhise, tai Jisu phale polaikene jaise aru salam korise."},{"book":"Mark","chapter":"5","verse":"7","text":"Aru tai jor pora kandi kene koise, “Jisu, Porom Prodhan Isor laga Putro? Apuni ami logote ki kaam ase? Ami Isor naam pora Apuni ke anurodh kori ase, amike dukh nadibi.5.7 Mat. 8:29; I Kin. 17:18.”"},{"book":"Mark","chapter":"5","verse":"8","text":"Kelemane poila pora Jisu eneka koidisele, “O dusto atma, etu manu pora ulai jabi.”"},{"book":"Mark","chapter":"5","verse":"9","text":"Titia Tai taike hudise, “Tumi laga ki naam ase?” Aru tai koise, “Ami laga naam Legion ase, kelemane amikhan bisi ase.”"},{"book":"Mark","chapter":"5","verse":"10","text":"Aru tai Jisu ke anurodh korise taikhan ke etu jaga pora bahar napothabo nimite."},{"book":"Mark","chapter":"5","verse":"11","text":"Aru ta te pahar te gahori khan kiba khai thakisele,"},{"book":"Mark","chapter":"5","verse":"12","text":"aru biya atma khan Tai logote binti korise, “Amikhan ke gahori laga bhitor te ghusi jabo dibi.”"},{"book":"Mark","chapter":"5","verse":"13","text":"Karone Tai taikhan ke jabole koi dise, titia dusto atma to ulaikene gahori te ghusi jaise, etu sob dui-hajar nisena gahori thakise, rang-khang pora polai ahi kene nodi te giri dubi jaise."},{"book":"Mark","chapter":"5","verse":"14","text":"Titia jun manu gahori ke khilai thakisele, taikhan polai ahi kene sheher te aru bosti te thaka sobke koi dise, aru ki hoise koi kene manu khan sabole ulai ahise."},{"book":"Mark","chapter":"5","verse":"15","text":"Titia taikhan Jisu logote ahise, aru jun logote Legion thakisele, bhal hoi kene kapra lagai thaka dikhi kene taikhan bhoi khaise."},{"book":"Mark","chapter":"5","verse":"16","text":"Aru etu dusto atma thaka manu logot ki hoise aru gahori khan ke ki hoise etu laga kotha bhi sob manu ke koi dise."},{"book":"Mark","chapter":"5","verse":"17","text":"Titia taikhan Jisu ke etu desh pora jai jabole koise."},{"book":"Mark","chapter":"5","verse":"18","text":"Aru jitia Jisu naw te uthijaise, jun manu logote biya atma thakisele, tai Jisu logote jabole binti korise."},{"book":"Mark","chapter":"5","verse":"19","text":"Hoile bhi Jisu taike Tai logote jabo diya nai kintu koise, “Tumi nijor ghor te jabi, aru tumi laga sathi khan ke kineka tumi laga Probhu pora morom korise aru dangor kaam kori dise etu sob koi dibi.”"},{"book":"Mark","chapter":"5","verse":"20","text":"Aru etu manu Decapolis5.20 Decapolis motlob ase dosta sherer. te jai kene ta te Jisu pora tai nimite ki kori dise etu sobke koise, aru jiman manu hunise, taikhan sob asurit hoise."},{"book":"Mark","chapter":"5","verse":"21","text":"Aru jitia Jisu naw pora etu pahar hoi kene jaise, titia dangor bhir Tai logote joma hoi jaise, aru Tai nodi kinar te thakise."},{"book":"Mark","chapter":"5","verse":"22","text":"Aru sabi, Jairus naam mondoli laga cholawta ekjon ahi Jisu laga theng te giri jaise."},{"book":"Mark","chapter":"5","verse":"23","text":"Aru Tai logote binti kori koise, “Ami laga chutu swali mori bole ase. Tai bhal hoi kene jinda thaki bole Apuni ahibi aru tai uporte Apuni laga hath dibi.”"},{"book":"Mark","chapter":"5","verse":"24","text":"Titia Jisu tai logote jaise, aru bisi joma thaka khan Tai logote ahise, aru dhaka-dhaki kori kene jai thakise."},{"book":"Mark","chapter":"5","verse":"25","text":"Aru ekjon mahila baroh saal pora khun jai thaka ta te thakise."},{"book":"Mark","chapter":"5","verse":"26","text":"Aru bhal kora manu khan logote bisi dukh kori toka poisa sob kharcha kori saise, hoile bhi bhal nohoi, kintu aru bisi biya hoi thakise."},{"book":"Mark","chapter":"5","verse":"27","text":"Jitia tai Jisu ki korise etu laga kotha khan hunise, bhir thaka majot pora ahi kene Jisu laga kapra chuise."},{"book":"Mark","chapter":"5","verse":"28","text":"Kelemane tai bhabise, “Jodi moi Tai laga kapra khali chubo parise koile, moi bhal hoi jabo.”"},{"book":"Mark","chapter":"5","verse":"29","text":"Titia tai khun jai thaka rukhi jaise, aru tai laga gaw pora janibo parise bemar bhal hoi jaise."},{"book":"Mark","chapter":"5","verse":"30","text":"Aru loge-loge te, Jisu bhi Tai pora hokti ulai ja jani loise. Aru Tai ghuri kene ephale-uphale manu khan ke saikene hudise, “Kun pora Ami laga kapra chuise?”"},{"book":"Mark","chapter":"5","verse":"31","text":"Kintu Tai chela khan Taike koise, “Sabi manu bisi Apuni ke dhaka-dhaki kori jai ase etu dikhi kene bhi, Apuni koise, ‘Kun Moike chuise?”"},{"book":"Mark","chapter":"5","verse":"32","text":"Aru kun he Taike chuishe koi kene Tai ghuri kene saise."},{"book":"Mark","chapter":"5","verse":"33","text":"Aru etu mahila jani loise tai laga bemar bhal hoi jaise aru bisi bhoi hoi kene Jisu laga theng te giri kene Tai logote ki-ki hoise sob hosa koi dise."},{"book":"Mark","chapter":"5","verse":"34","text":"Aru Tai taike koise, “Chukri, tumi laga biswas he tumike bhal korise, shanti pora jabi, aru etu bemari pora bhal hoi jabi.”"},{"book":"Mark","chapter":"5","verse":"35","text":"Jitia Tai etu kotha koise, kunba manu khan Yehudi cholawta laga ghor pora ahi kene koise, “Tumi laga swali mori jaise. Etiya sikha manu ke kele aru dukh dibo?”"},{"book":"Mark","chapter":"5","verse":"36","text":"Kintu taikhan ki koi thakise, etu Jisu huni kene Tai mondoli laga cholawta ke koise, “Bhoi nokoribi. Biswas he rakhibi.”"},{"book":"Mark","chapter":"5","verse":"37","text":"Aru Tai Peter aru James aru James laga bhai John eitu khan ke chari kunke bhi Tai logote jabo diya nai."},{"book":"Mark","chapter":"5","verse":"38","text":"Aru titia Tai mondoli laga cholawta laga ghor te ahise, ta te manu khan jor pora hala kori kandi thaka dikhise."},{"book":"Mark","chapter":"5","verse":"39","text":"Titia Tai bhitor te ahise, aru Tai taikhan ke koise, “Tumikhan kele dukh hoi kene kandi ase? Swali to mora nohoi, kintu tai khali ghumai ase.”"},{"book":"Mark","chapter":"5","verse":"40","text":"Aru taikhan Taike hasi dise, kintu Tai taikhan ke bahar te ulai dikene swali laga baba aru ama aru jun manu Tai logote thakise, taikhan ke loi kene bhitor te swali thaka jagate jaise."},{"book":"Mark","chapter":"5","verse":"41","text":"Titia Tai swali laga hath dhori kene koise, “Talitha Koum!” Etu motlob ase: Chutu swali, Moi tumike koi ase, uthibi.”"},{"book":"Mark","chapter":"5","verse":"42","text":"Aru loge-loge etu swali uthi kene bera bole hoise,- kelemane tai laga umor baroh saal thakise.- Aru taikhan sob bisi asurit hoi jaise."},{"book":"Mark","chapter":"5","verse":"43","text":"Kintu Tai kun manu ke bhi janibo nadibi koi kene swali laga baba ama khan ke mana korise aru taike kiba khabole dibi koise."}]}