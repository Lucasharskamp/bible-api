{"data":[{"book":"Spreuken","chapter":"28","verse":"1","text":"De boze vlucht, ook al wordt hij niet vervolgd; De rechtvaardige voelt zich veilig als een leeuw."},{"book":"Spreuken","chapter":"28","verse":"2","text":"De misdaad van tyrannen doet twisten ontstaan; Door een verstandig man worden ze bijgelegd"},{"book":"Spreuken","chapter":"28","verse":"3","text":"Een man, die rijk is, maar de armen verdrukt, Is een regen, die wegspoelt, geen brood geeft."},{"book":"Spreuken","chapter":"28","verse":"4","text":"Die om de wet niet geven, prijzen den boze; Die de wet onderhouden, zijn kwaad op hem."},{"book":"Spreuken","chapter":"28","verse":"5","text":"Slechte mensen verstaan geen recht, Maar die Jahweh zoeken begrijpen alles."},{"book":"Spreuken","chapter":"28","verse":"6","text":"Beter een arme, die onberispelijk wandelt, Dan een rijke, die verkeerde wegen gaat."},{"book":"Spreuken","chapter":"28","verse":"7","text":"Het kind, dat de Wet onderhoudt, is verstandig; Maar gaat het om met verkwisters, het maakt zijn vader beschaamd."},{"book":"Spreuken","chapter":"28","verse":"8","text":"Wie zijn bezit vermeerdert met rente en toeslag, Spaart het op voor hem, die goed is voor de armen."},{"book":"Spreuken","chapter":"28","verse":"9","text":"Wie weigert, naar de Wet te luisteren, Is een gruwel, zelfs als hij bidt."},{"book":"Spreuken","chapter":"28","verse":"10","text":"Wie brave mensen op het slechte pad brengt, Valt zelf in zijn eigen kuil. Deugdzamen zullen het goede verwerven"},{"book":"Spreuken","chapter":"28","verse":"11","text":"Een rijkaard denkt, dat hij wijs is; Een arme, maar verstandige drommel doorziet hem."},{"book":"Spreuken","chapter":"28","verse":"12","text":"Als de rechtvaardigen juichen, is de welvaart groot; Krijgen bozen de macht, dan zijn de mensen zoek."},{"book":"Spreuken","chapter":"28","verse":"13","text":"Wie zijn zonden verheimelijkt, zal geen voorspoed hebben; Wie ze belijdt en laat varen, zal vergiffenis krijgen."},{"book":"Spreuken","chapter":"28","verse":"14","text":"Gelukkig de mens, die altijd angstvallig is; Wie zijn hart afstompt, valt in het kwaad."},{"book":"Spreuken","chapter":"28","verse":"15","text":"Een brullende leeuw en een roofzuchtige beer: Dat is een goddeloos heerser over een behoeftig volk."},{"book":"Spreuken","chapter":"28","verse":"16","text":"Een kortzichtig vorst maakt zich aan veel afpersing schuldig; Haat hij oneerlijke winst, dan leeft hij lang."},{"book":"Spreuken","chapter":"28","verse":"17","text":"Een mens, die bezwaard is door bloedschuld, Moet tot het graf een vluchteling blijven, door niemand geholpen."},{"book":"Spreuken","chapter":"28","verse":"18","text":"Wie onberispelijk wandelt, wordt gered; Wie verkeerde wegen gaat, valt in een kuil."},{"book":"Spreuken","chapter":"28","verse":"19","text":"Wie een akker bebouwt, heeft eten genoeg; Wie zijn tijd verbeuzelt, zit volop in de armoe."},{"book":"Spreuken","chapter":"28","verse":"20","text":"Een eerlijk mens wordt rijkelijk gezegend; Wie te spoedig rijk wil worden, blijft niet ongestraft."},{"book":"Spreuken","chapter":"28","verse":"21","text":"Partijdigheid is altijd verkeerd: Voor een stuk brood kan iemand een misdrijf begaan."},{"book":"Spreuken","chapter":"28","verse":"22","text":"Een boosaardig mens wil spoedig rijk worden, Niet vermoedend, dat het gebrek hem wacht."},{"book":"Spreuken","chapter":"28","verse":"23","text":"Wie iemand vermaant, oogst later dank, Meer dan iemand met een gladde tong."},{"book":"Spreuken","chapter":"28","verse":"24","text":"Wie zijn vader en moeder berooft, en zegt: “Het is niet verkeerd”, Is een gezel van den misdadiger."},{"book":"Spreuken","chapter":"28","verse":"25","text":"Een hebzuchtig mens stookt ruzie; Wie op Jahweh vertrouwt, heeft het goed."},{"book":"Spreuken","chapter":"28","verse":"26","text":"Wie op zichzelf vertrouwt, is een domoor; Wie in wijsheid wandelt, wordt gered."},{"book":"Spreuken","chapter":"28","verse":"27","text":"Wie aan een arme geeft, krijgt geen gebrek; Wie zijn ogen voor hem sluit, wordt diep vervloekt."},{"book":"Spreuken","chapter":"28","verse":"28","text":"Krijgen bozen de macht, dan bergt zich de mens; Als zij ten onder gaan, worden de rechtvaardigen talrijk."}]}