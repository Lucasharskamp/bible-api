{"data":[{"book":"2 Jo-Korintho","chapter":"4","verse":"1","text":"Emomiyo, ka koro Nyasaye osekechowa momiyowa tijni mondo watim, chunywa ok nyosre."},{"book":"2 Jo-Korintho","chapter":"4","verse":"2","text":"Wasekwedo timbe malingʼ-lingʼ mag miriambo makwodo wich, ok wakonyre gi wuond, bende ok wagaj wach Nyasaye, to wawuotho e ler mar adiera kendo wachiwore ni ji duto, mondo chunygi orwakwa e nyim Nyasaye."},{"book":"2 Jo-Korintho","chapter":"4","verse":"3","text":"Kapo ni Injili mwayalo ogengʼore, to ogengʼore mana ni joma olal."},{"book":"2 Jo-Korintho","chapter":"4","verse":"4","text":"Joma kamago otamore yie nikech nyasach pinyni osedino pachgi mondo kik gine ler mar Injili manyiso duongʼ mar Kristo, ma en e kido mar Nyasaye."},{"book":"2 Jo-Korintho","chapter":"4","verse":"5","text":"Nikech ok wayal wach kuomwa wawegi, to wayalo Yesu Kristo kaka Ruoth, to wan wawegi wan jotich magu kuom Yesu."},{"book":"2 Jo-Korintho","chapter":"4","verse":"6","text":"Nikech Nyasaye mane owacho niya, “Ler mondo orieny koa e mudho”4:6 Chak 1:3 ema osemiyo lerne omenyo chunywa, momiyowa ler mar ngʼeyo duongʼ Nyasaye mineno kuom Yesu Kristo."},{"book":"2 Jo-Korintho","chapter":"4","verse":"7","text":"To mwandu mawan-goni watingʼo e agulni mag lowo, mondo oyangre ni teko maduongʼ mawan-goni oa kuom Nyasaye, to ok oa kuomwa wawegi."},{"book":"2 Jo-Korintho","chapter":"4","verse":"8","text":"Pile weche matek olworowa koni gi koni, to ok chunywa ool; wadhier nono, to ok wajogi;"},{"book":"2 Jo-Korintho","chapter":"4","verse":"9","text":"isandowa, to ok jwangʼwa; idwaro negwa, to ok tiekwa."},{"book":"2 Jo-Korintho","chapter":"4","verse":"10","text":"Kinde duto wawuotho ka watingʼo tho mar Yesu e ringrewa, mondo eka ngima mar Yesu onere e ringrewa."},{"book":"2 Jo-Korintho","chapter":"4","verse":"11","text":"Wan ma wangima tho ochomowa kinde duto nikech wach Yesu, mondo omi ngima mar Yesu onere e ringrewa matho."},{"book":"2 Jo-Korintho","chapter":"4","verse":"12","text":"Omiyo koro wan tho tiyo kuomwa, to un, ngima tiyo kuomu."},{"book":"2 Jo-Korintho","chapter":"4","verse":"13","text":"Muma wacho niya, “Ne ayie emomiyo ne awuoyo.”4:13 Zab 116:10 Gi chuny mar yie machalre, wan bende wayie kendo wawuoyo,"},{"book":"2 Jo-Korintho","chapter":"4","verse":"14","text":"nikech wangʼeyo ni Jal mane ochiero Ruoth Yesu oa kuom joma otho biro chierowa wan bende gi Yesu, kendo obiro kelowa kaachiel gi un, e nyime."},{"book":"2 Jo-Korintho","chapter":"4","verse":"15","text":"Magi duto timore mondo okonyu, mondo kaka ngʼwono medo chopo ni ji mangʼeny moloyo, e kaka ji mangʼeny dwoko erokamano ni Nyasaye, mondo Nyasaye oyud duongʼ."},{"book":"2 Jo-Korintho","chapter":"4","verse":"16","text":"Emomiyo chunywa ok nyosre. Kata obedo ni ringrewa ma oko rumo kamano, to chunywa iloko manyien odiechiengʼ kodiechiengʼ."},{"book":"2 Jo-Korintho","chapter":"4","verse":"17","text":"Nikech chandruok mwayudo matindo kendo makadho piyo biro kelonwa duongʼ mosiko kendo moloyo chandruogego duto."},{"book":"2 Jo-Korintho","chapter":"4","verse":"18","text":"Omiyo ok wachom wengewa kuom gik mineno, to kuom gik ma ok ne. Nikech gik mineno gi wangʼ rumo, to gik ma ok ne siko nyaka chiengʼ."}]}