{"data":[{"book":"مَتِي","chapter":"22","verse":"1","text":"عِسَ مَن نَشَ سٌ وْيّنقٍ عٍ بّ تَالِيٍ رَ. عَ نَشَ عَ مَسٍن،"},{"book":"مَتِي","chapter":"22","verse":"2","text":"«عَلَ شَ مَنفّيَ مِسَالِشِ مَنفّ نَن نَ، نَشَن شُلُنيِ تِ عَ شَ دِ شَ قُتِ شِرِقٍ مَ، دٌنسٍ قَنيِ فبٍفبٍ دٌنمَ دّننَشّ."},{"book":"مَتِي","chapter":"22","verse":"3","text":"عَ نَشَ عَ شَ كٌنيِيٍ شّي عٍ شَ مِشِيٍ شِلِ، يِ قٍ بِنيّ نُ بَرَ رَفبِلٍن نَشٍيٍ مَ، كْنْ نَ مِشِيٍ مُ تِن قَدٍ."},{"book":"مَتِي","chapter":"22","verse":"4","text":"مَنفّ مَن نَشَ كٌنيِ فبّتّيٍ شّي، عٍ شَ عَ قَلَ نَ مِشِ مَشِلِشِيٍ بّ، ‹وٌ يَ تِ، دٌنسٍ بَرَ فّ رَقَلَدٍ، ﭑ بَرَ ﭑ مَ نِنفٍ بْرْفّشِيٍ قَشَ، قٍ بِرِن بَرَ فّ يَءِلَندٍ. وٌ قَ ﭑ مَ دِ شَ قُتِشِرِ شُلُنيِ.›"},{"book":"مَتِي","chapter":"22","verse":"5","text":"كْنْ عٍ مُ شّيرَيٍ دَنشُن. ندٍيٍ نَشَ سِفَ عٍ شَ شّ يِرٍ، ندٍيٍ قَن نَشَ سِفَ عٍ شَ يُلّيَ رَبَدٍ."},{"book":"مَتِي","chapter":"22","verse":"6","text":"نَشٍيٍ لُ، عٍ نَشَ مَنفّ شَ كٌنيِيٍ سُشُ، عٍ عٍ حَشَنكَتَ، عٍ عٍ قَشَ.»"},{"book":"مَتِي","chapter":"22","verse":"7","text":"«مَنفّ نَشَ شْنْ، عَ عَ شَ سْورِيٍ شّي، عَ عٍ شَ نَ قَشَتِيٍ بِرِن قَشَ، عٍ عٍ شَ تَا فَن."},{"book":"مَتِي","chapter":"22","verse":"8","text":"نَ دَنفِ شَنبِ، عَ نَشَ عَ قَلَ عَ شَ كٌنيِيٍ بّ، ‹ﭑ مَ دِ شَ قُتِشِرِ شُلُنيِ شَ قٍ بِرِن بَرَ فّ يَءِلَندٍ. دٌنسٍيٍ بِرِن نَقَلَشِ، كْنْ مِشِ نَشٍيٍ نُ مَشِلِشِ، عَ مُ دَشَ عٍ شَ نَ بِنيّ سْتْ."},{"book":"مَتِي","chapter":"22","verse":"9","text":"نَ كُي، وٌ شَ سِفَ تَا كُي، وٌ سَ مِشِيٍ شِلِ وٌ نَشٍيٍ يٌ تٌمَ نَا، عٍ شَ قَ ﭑ مَ دِ شَ قُتِشِرِ شُلُنيِ.›"},{"book":"مَتِي","chapter":"22","verse":"10","text":"كٌنيِيٍ نَشَ مِنِ كِرَيٍ مَ، عٍ نَشَ مِشِ بِرِن شِلِ عٍ شَ قَ. مِشِ قَنيِ يٌ، مِشِ كٌبِ يٌ، عٍ بِرِن نَشَ قَ قُتِشِرِ شُلُنيِ، مَنفّ شْنيِ نَشَ رَقٍ حَمَ رَ.»"},{"book":"مَتِي","chapter":"22","verse":"11","text":"«مَنفّ تٌ سٌ نَ مِشِ مَشِلِشِيٍ يَ مَ، عَ نَشَ شّمّ ندٍ تٌ شُلُنيِ دٌنمَ مُ نُ رَفٌرٌشِ نَشَن مَ."},{"book":"مَتِي","chapter":"22","verse":"12","text":"عَ نَشَ عَ قَلَ عَ بّ، ‹ﭑ مَ دِ، عِ سٌشِ بٍ دِ، عِ تٌ مُ مَشِرِشِ عَ شُلُنيِ كِ مَ؟› كْنْ شّمّ مُ نْ يَابِ يٌ قِدٍ."},{"book":"مَتِي","chapter":"22","verse":"13","text":"نَ كُي، مَنفّ نَشَ عَ قَلَ عَ شَ وَلِكّيٍ بّ، ‹وٌ عَ سَنيِيٍ نُن عَ بّلّشّيٍ شِرِ، وٌ عَ وٌلِ تَندٍ دِ مِ كُي، وَ نُن حِن مَشِنيِ نَ دّننَشّ.›"},{"book":"مَتِي","chapter":"22","verse":"14","text":"مِشِ فبٍفبٍ مَشِلِشِ، كْنْ نَشٍيٍ سُفَندِشِ، عٍ شُرُن.»"},{"book":"مَتِي","chapter":"22","verse":"15","text":"نَ تّمُي، قَرِ سّنِيٍ نَشَ سَ عٍ مَلَن، عٍ نَتّ تٌنفٌ عٍ فَنتَنيِ تٍمَ عِسَ بّ كِ نَشّ، عٍ شَ عَ مَسْتْ وْيّنيِ كُي."},{"book":"مَتِي","chapter":"22","verse":"16","text":"عٍ نَشَ عٍ قْشِرَبِرّيٍ نُن هٍرٌدٍ شَ مِشِ ندٍيٍ شّي عِسَ شْن. نٍيٍ نَشَ عَ قَلَ عِسَ بّ، «كَرَ مْشْ، مُشُ عَ كٌلٌن نْندِ قَلّ نَن عِ رَ. عِ مِشِيٍ شَرَنمَ عَلَ شَ كِرَ رَ عَ نْندِ كِ مَ. عِ مُ فَاشُمَ مِشِ يٌ شْن، بَرِ مَ عِ مُ مِشِ رَقِسَمَ عٍ بٌورٍيٍ بّ."},{"book":"مَتِي","chapter":"22","verse":"17","text":"نَ كُي، عَ قَلَ مُشُ بّ، عِ عَ تٌشِ دِ؟ عَ لَنمَ كَ عَ مُ لَنمَ مُشُ شَ دُوتِ قِ رْ مَ مَنفّ مَ؟»"},{"book":"مَتِي","chapter":"22","verse":"18","text":"عِسَ تٌ نُ عٍ شَشِلِ كٌبِ كٌلٌن، عَ نَشَ عٍ يَابِ، «وٌ تَن قِلَنكَقُييٍ، وٌ كَتَقٍ ﭑ مَسْتْدٍ مُنقٍ رَ؟"},{"book":"مَتِي","chapter":"22","verse":"19","text":"وٌ كْبِرِ كٌلٍ مَسٍن ﭑ بّ دُوتِ قِمَ نَشَن نَ.» عٍ نَشَ فبٍتِ كٌلٍ رَ مِنِ عَ بّ."},{"book":"مَتِي","chapter":"22","verse":"20","text":"عِسَ نَشَ عٍ مَشْرِن، «ندٍ شِلِ نُن ندٍ مِسَالِ نَ يِ كْبِرِ كٌلٍ مَ يِ كِ؟»"},{"book":"مَتِي","chapter":"22","verse":"21","text":"عٍ نَشَ عَ يَابِ، «رْ مَ مَنفّ.» عَ قَن نَشَ عَ قَلَ عٍ بّ، «وٌ مَنفّ فبٍ رَفبِلٍن مَنفّ مَ، وٌ عَلَ قَن فبٍ رَفبِلٍن عَلَ مَ.»"},{"book":"مَتِي","chapter":"22","verse":"22","text":"عٍ تٌ عَ شَ يَابِ مّ، عٍ نَشَ كَابَ. عٍ نَشَ كٍلِ عَ شُن، عٍ سِفَ."},{"book":"مَتِي","chapter":"22","verse":"23","text":"نَ لْشْي كٍرٍنيِ، سَدُ سٍنِيٍ نَشَ قَ عِسَ شْن. عٍ تَن نَن عَ قَلَمَ عَ قَشَمِشِيٍ مُ كٍلِمَ قَشّ مَ. عٍ نَشَ عِسَ مَشْرِن،"},{"book":"مَتِي","chapter":"22","verse":"24","text":"«كَرَ مْشْ، عَننَبِ مُنسَ عَ مَسٍن نّ، ‹شَ شّمّ ندٍ تَارَ قَشَ، عَ نَشَ عَ شَ فِنّ لُ عَ مُ دِ يٌ بَرِ، عَ نَ شُنيَ نَن نَ فِنّ دْشْمَ، عَلَكٌ عَ شَ بْنسْي قِ عَ تَارَ مَ.›"},{"book":"مَتِي","chapter":"22","verse":"25","text":"نَ كُي، شّمّ ندٍ نَشَ دِ شّمّ سٌلٌقٍرٍ سْتْ مُشُ يَ مَ بٍ. عَ شَ دِ سِنفٍ نَشَ فِنّ دْشْ، عَ قَشَ، عَ مُ بْنسْي يٌ لُ. عَ شَنبِرَتٌي نَشَ عَ شَ كَاحّ فِنّ تٌنفٌ،"},{"book":"مَتِي","chapter":"22","verse":"26","text":"كْنْ نَ قَن نَشَ قَشَ، عَ مُ بْنسْي يٌ لُ. نَ نَن مَن نَبَ نَ قَن شَنبِرَتٌي رَ، عَ نُن نَ مِشِ نَانِ دْنشْي بِرِن. عٍ بِرِن نَشَ قَشَ، عٍ سٍسٍ مُ بْنسْي لُ."},{"book":"مَتِي","chapter":"22","verse":"27","text":"عَ دْنشْي رَ، فِنّ قَن نَشَ قَشَ."},{"book":"مَتِي","chapter":"22","verse":"28","text":"نَ كُي، مَرَكٍلِ لْشْي، نَ فِنّ تٌ دْشْشِ يِ مِشِ سٌلٌقٍرٍ بِرِن شْن مَ، عَ قِندِ مَ ندٍ فبٍ رَ؟»"},{"book":"مَتِي","chapter":"22","verse":"29","text":"عِسَ نَشَ عٍ يَابِ، «وٌ نَ تَنتَنيِ كُي، بَرِ مَ وٌ مُ كِتَابُي كٌلٌن، وٌ مُ عَلَ سّنبّ قَن كٌلٌن."},{"book":"مَتِي","chapter":"22","verse":"30","text":"مِشِيٍ نَ كٍلِ قَشّ مَ مَرَكٍلِ لْشْي، شّمّ مُ فِنّ دْشْمَ، فِنّ قَن مُ دْشْمَ شّمّ شْن. عٍ لُمَ نّ عَلْ مَلٍكّيٍ نَ عَرِيَننَ كِ نَشّ."},{"book":"مَتِي","chapter":"22","verse":"31","text":"عَ قَلَقٍ تَن، عَ قَشَمِشِيٍ مُ كٍلِمَ قَشّ مَ، عَلَ نَشَن مَسٍن وٌ بّ، وٌ مُ نُ عَ شَرَن؟"},{"book":"مَتِي","chapter":"22","verse":"32","text":"عَ عَ مَسٍن نّ، ‹ﭑ تَن نَن نَ مَرِفِ عَلَتَلَ رَ، عِبُرَهِمَ، عِسِيَفَ، نُن يَشُبَ نَشَن بَتُمَ.› قَشَمِشِيٍ شَ مُ عَلَ بَتُمَ، قٌ مِشِ حِحّ.»"},{"book":"مَتِي","chapter":"22","verse":"33","text":"حَمَ تٌ عِسَ شَ يَابِ مّ، عٍ نَشَ كَابَ عَ شَ قَسَرِ مَ."},{"book":"مَتِي","chapter":"22","verse":"34","text":"قَرِ سّنِيٍ تٌ عَ مّ عَ عِسَ نُ بَرَ سَدُ سٍنِيٍ دّ بَلَن يَابِ قَنيِ رَ، عٍ نَشَ عٍ مَلَن."},{"book":"مَتِي","chapter":"22","verse":"35","text":"عَلَ شَ سّرِيّ لْننِلَ ندٍ نُ نَ عٍ يَ مَ. نَ نَشَ كَتَ عِسَ مَسْتْدٍ مَشْرِنيِ رَ، عَ نَشّ،"},{"book":"مَتِي","chapter":"22","verse":"36","text":"«كَرَ مْشْ، يَامَرِ مُندُن تِدٍ فبٌ عَ بِرِن بّ تَوُرٍتَ مُنسَ كُي؟»"},{"book":"مَتِي","chapter":"22","verse":"37","text":"عِسَ نَشَ عَ يَابِ، «‹عِ شَ عِ مَرِفِ عَلَ شَنُ عِ بْحّ بِرِن نَ، عِ نِي بِرِن نَ، عَ نُن عِ شَشِلِ بِرِن نَ.›"},{"book":"مَتِي","chapter":"22","verse":"38","text":"نَ نَن تِدٍ فبٌ، عَ قِندِ يَامَرِ سِنفٍ نَن نَ عَلَ شَ سّرِيّ بِرِن يَ مَ."},{"book":"مَتِي","chapter":"22","verse":"39","text":"عَ قِرِن ندٍ مَنِيَ نَ سِنفٍ رَ، ‹عِ شَ عِ نفَشَكٍرٍنيِ شَنُ عَلْ عِ عِ يّتّ شَنُشِ كِ نَشّ.›"},{"book":"مَتِي","chapter":"22","verse":"40","text":"تَوُرٍتَ مُنسَ نُن نَمِحْنمّيٍ شَ سّرِيّ بِرِن فبَكُشِ يِ يَامَرِ قِرِن نَن نَ.»"},{"book":"مَتِي","chapter":"22","verse":"41","text":"قَرِ سّنِيٍ تٌ نُ مَلَنشِ نَا، عِسَ نَشَ عٍ قَن مَشْرِن،"},{"book":"مَتِي","chapter":"22","verse":"42","text":"«وٌ عَلَ شَ مِشِ سُفَندِشِ شَ قٍ تٌشِ دِ؟ ندٍ شَ دِ عَ رَ؟» عٍ نَشَ عَ يَابِ، «دَوُدَ نَن شَ دِ عَ رَ.»"},{"book":"مَتِي","chapter":"22","verse":"43","text":"عِسَ قَ عٍ مَشْرِن، «مُنقٍ رَ قَ، عَلَ شَشِلِ سّنِيّنشِ سَابُي رَ، دَوُدَ يّتّ نَشَ عَلَ شَ مِشِ سُفَندِشِ شِلِ ‹ﭑ مَرِفِ›؟ عَ تَن دَوُدَ نَشَ عَ مَسٍن،"},{"book":"مَتِي","chapter":"22","verse":"44","text":"‹مَرِفِ بَرَ عَ مَسٍن ﭑ مَرِفِ بّ،"},{"book":"مَتِي","chapter":"22","verse":"45","text":"«شَ دَوُدَ يّتّ يَتِ نَشّ عَ بّ ‹ﭑ مَرِفِ›، عَ تَن عَلَ شَ مِشِ سُفَندِشِ نْمَ قِندِدٍ دَوُدَ شَ دِ رَ دِ؟»"},{"book":"مَتِي","chapter":"22","verse":"46","text":"مِشِ يٌ مُ نْ يَابِ يٌ قِدٍ. قْلْ نَ لْشْي مَ، مِشِ يٌ مُ سُو سَ مَشْرِنيِ تِدٍ عِسَ مَ سْنْن."}]}