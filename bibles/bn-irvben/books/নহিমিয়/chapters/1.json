{"data":[{"book":"নহিমিয়","chapter":"1","verse":"1","text":"এগুলি হখলিয়ের পুত্র নহিমিয়ের গল্প: এখন এটি কুড়ি বছরের কিশ্‌লেব মাসে1:1 কিশলেব অথবা কিষলেব বাবিলীয় ক্যালেন্ডার অনুসারে নবম মাস ছিল, হিব্রু ক্যালেন্ডার অনুসারে এটা নভেম্বরের মধ্যিখান থেকে ডিসেম্বরের মধ্যিখান পর্যন্ত ছিল  ঘটল যখন আমি শূশন1:1 465 থেকে 425 খ্রীষ্টপূর্বাব্দের বছর গুলোতে পারস্যের রাজা প্রথম অর্তক্ষস্ত্রর রাজত্বে নহিমিয় শুশনের রাজপ্রাসাদে বাস করছিল যা ইলোম দেশের রাজধানী শহর ছিল  রাজধানীতে ছিলাম।"},{"book":"নহিমিয়","chapter":"1","verse":"2","text":"তখন হনানি নামে আমার ভাইদের মধ্যে একজন যিহূদা থেকে কিছু লোকের সঙ্গে আসলে আমি তাদেরকে বন্দী অবস্থা থেকে বেঁচে যাওয়া, রক্ষা পাওয়া ইহুদীদের ও যিরুশালেমের বিষয়ে জিজ্ঞাসা করলাম।"},{"book":"নহিমিয়","chapter":"1","verse":"3","text":"তখন তারা আমাকে বলল, “সেই বেঁচে থাকা লোকেরা অর্থাৎ যারা বন্দী অবস্থা থেকে বেঁচে গিয়ে সেই প্রদেশে আছে, তারা খুব খারাপ ও মর্যাদাহীন অবস্থায় আছে এবং যিরুশালেমের দেওয়াল ভাঙ্গা ও তার দরজা সব আগুনে পুড়ে আছে।”"},{"book":"নহিমিয়","chapter":"1","verse":"4","text":"এই কথা শুনে আমি কিছুদিন বসে কাঁদলাম ও শোক করলাম এবং স্বর্গের ঈশ্বরের সামনে উপবাস ও প্রার্থনা করলাম।"},{"book":"নহিমিয়","chapter":"1","verse":"5","text":"আমি বললাম, “অনুরোধ করি, হে সদাপ্রভু, স্বর্গের ঈশ্বর, তুমি মহান ও ভয়ঙ্কর ঈশ্বর; যারা তোমাকে ভালবাসে ও তোমার আদেশ পালন করে, তাদের জন্য তুমি নিয়ম ও দয়া পালন করে থাক।"},{"book":"নহিমিয়","chapter":"1","verse":"6","text":"এখন তোমার দাসের প্রার্থনা শোনার জন্য তোমার কান সজাগ ও চোখ খোলা থাকুক। এখন আমি তোমার দাস ইস্রায়েলীয়দের জন্য দিন রাত তোমার কাছে প্রার্থনা করছি এবং ইস্রায়েলীয়দের পাপ সব স্বীকার করছি; বাস্তবে আমরা তোমার বিরুদ্ধে পাপ করেছি; আমি ও আমার বাবার বংশও পাপ করেছি।"},{"book":"নহিমিয়","chapter":"1","verse":"7","text":"আমরা তোমার বিরুদ্ধে খুব অন্যায় কাজ করেছি; তুমি নিজের দাস মোশিকে যে সব আজ্ঞা, নিয়ম ও শাসন আদেশ করেছিলে, তা আমরা পালন করিনি।"},{"book":"নহিমিয়","chapter":"1","verse":"8","text":"অনুরোধ করি, তুমি নিজের দাস মোশির প্রতি আদেশ দেওয়া এই কথা মনে কর, যেমন, ‘তোমরা আমার সত্য অমান্য করলে আমি তোমাদেরকে জাতিদের মধ্যে ছিন্নভিন্ন করব।"},{"book":"নহিমিয়","chapter":"1","verse":"9","text":"কিন্তু যদি তোমরা আমার কাছে ফিরে আস এবং আমার আদেশ পালন ও সেই অনুযায়ী কাজ কর, যদি তোমাদের বন্দীদশায় থাকা লোকেরা আকাশের শেষভাগে ছড়িয়ে পড়লেও আমি সেখান থেকে তাদেরকে জড়ো করব এবং নিজের নামের বসবাসের জন্য যে জায়গা বেছেছি, সেই জায়গায় তাদেরকে আনব।’"},{"book":"নহিমিয়","chapter":"1","verse":"10","text":"এরা তোমার দাস এবং তোমার প্রজা, যাদেরকে তুমি তোমার ক্ষমতায় ও শক্তিশালী হাতে মুক্ত করেছ।"},{"book":"নহিমিয়","chapter":"1","verse":"11","text":"হে প্রভু, মিনতি করি, আজ তোমার এই দাসের প্রার্থনাতে কান দাও; আর অনুরোধ করি, আজ তোমার এই দাসকে সফল কর ও এই ব্যক্তির সামনে দয়া কর।” আমি রাজার পানপাত্রবাহক ছিলাম।"}]}