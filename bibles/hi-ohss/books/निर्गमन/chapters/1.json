{"data":[{"book":"निर्गमन","chapter":"1","verse":"1","text":"याकोब के साथ मिस्र में अपने-अपने घराने के साथ आकर रहनेवाले इस्राएलियों के नाम निम्न लिखित हैं:"},{"book":"निर्गमन","chapter":"1","verse":"2","text":"रियूबेन, शिमओन, लेवी और यहूदाह;"},{"book":"निर्गमन","chapter":"1","verse":"3","text":"इस्साखार, ज़ेबुलून तथा बिन्यामिन;"},{"book":"निर्गमन","chapter":"1","verse":"4","text":"दान एवं नफताली;"},{"book":"निर्गमन","chapter":"1","verse":"5","text":"याकोब के वंश में सत्तर जन थे, योसेफ़ पहले ही मिस्र में थे."},{"book":"निर्गमन","chapter":"1","verse":"6","text":"वहां योसेफ़ और उनके सभी भाई तथा पूरी पीढ़ी के लोगों की मृत्यु हो गई थी."},{"book":"निर्गमन","chapter":"1","verse":"7","text":"इस्राएली बहुत फलवंत थे और वे बढ़ते चले गए, और बहुत सामर्थ्यी होकर पूरे देश में भर गए."},{"book":"निर्गमन","chapter":"1","verse":"8","text":"फिर मिस्र में एक नया राजा बना, जो योसेफ़ को नहीं जानता था."},{"book":"निर्गमन","chapter":"1","verse":"9","text":"उसने अपनी प्रजा से यह कहा, “इस्राएल के लोग संख्या में और बल में हमसे अधिक हैं."},{"book":"निर्गमन","chapter":"1","verse":"10","text":"इसलिये हम समझदारी से रहें, ये लोग तो बढ़ते जाएंगे! ऐसा न हो कि युद्ध की स्थिति में हमारे शत्रुओं के साथ मिलकर, हमसे ही युद्ध करने लगें और देश छोड़कर चले जाएं.”"},{"book":"निर्गमन","chapter":"1","verse":"11","text":"इस विचार से उन्होंने इस्राएलियों को कड़ी मेहनत कराने के उद्देश्य से ठेकेदार नियुक्त कर दिए. तब फ़रोह के लिए पिथोम तथा रामेसेस नामक भण्डारगृह नगरों को बनाए."},{"book":"निर्गमन","chapter":"1","verse":"12","text":"जितना इस्राएलियों को कष्ट दिया गया, उतने ही वे बढ़ते और देश में फैलते गए, इसलिये इस्राएली मिस्रवासियों के लिए डर का कारण बन गये."},{"book":"निर्गमन","chapter":"1","verse":"13","text":"मिस्री इस्राएलियों से कठोर मेहनत कराते रहे."},{"book":"निर्गमन","chapter":"1","verse":"14","text":"इस प्रकार मिस्रियों ने इस्राएलियों के जीवन को दुःखपूर्ण कर दिया. उन्हें गारे तथा ईंट के लिए कड़ी मेहनत करनी पड़ती थी. सभी कामों में उन्हें दुःखी कर सताया जाता था."},{"book":"निर्गमन","chapter":"1","verse":"15","text":"यह देख मिस्र देश के राजा ने इब्री धायों को बुलवाया. इनमें एक का नाम शिफ्राह तथा दूसरी का पुआह था."},{"book":"निर्गमन","chapter":"1","verse":"16","text":"राजा ने उनसे कहा, “इब्री स्त्रियों का प्रसव कराते समय जैसे ही तुम्हें यह पता चली कि लड़का है, तुम उसकी हत्या कर देना; किंतु यदि वह पुत्री हो, तो उसे जीवित रहने देना.”"},{"book":"निर्गमन","chapter":"1","verse":"17","text":"किंतु धायें परमेश्वर का भय मानने वालीं थीं. इस कारण उन्होंने राजा की बात नहीं मानी; वे पुत्रों को जीवित छोड़ती चली गईं."},{"book":"निर्गमन","chapter":"1","verse":"18","text":"इसलिये राजा ने धायों को बुलवाया और उनसे पूछा, “तुम ऐसा क्यों कर रही हो? क्यों लड़कों को जीवित छोड़ रही हो?”"},{"book":"निर्गमन","chapter":"1","verse":"19","text":"उन्होंने फ़रोह को उत्तर दिया, “इब्री स्त्रियां मिस्री स्त्रियों के समान नहीं होती; वे हृष्ट-पुष्ट होती हैं, इसलिये हमारे पहुंचने से पहले ही प्रसव कर चुकी होती हैं.”"},{"book":"निर्गमन","chapter":"1","verse":"20","text":"इस कारण परमेश्वर की दया उन धायों पर बनी रही, इस्राएली बढ़ते और शक्तिशाली होते गए."},{"book":"निर्गमन","chapter":"1","verse":"21","text":"धायों के मन में परमेश्वर का भय था, इस कारण परमेश्वर ने उनको अपने परिवार दिये."},{"book":"निर्गमन","chapter":"1","verse":"22","text":"फिर फ़रोह ने सब लोगों से कहा, “हर नवजात पुत्र को, जो तुम्हारे आस-पास जन्म लेता है, उन्हें नील नदी में फेंक दिया करना, किंतु पुत्री को जीवित रहने देना.”"}]}