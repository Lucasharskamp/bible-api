{"data":[{"book":"Mako","chapter":"13","verse":"1","text":"Paakanga ava kubuda mutemberi, mumwe wavadzidzi vake akati, “Mudzidzisi, tarirai kukura kwakaita matombo! Iko kunaka kwedzimba!”"},{"book":"Mako","chapter":"13","verse":"2","text":"Jesu akapindura akati, “Uri kuona dzimba huru dzose idzi? Hapana ibwe pano richasiyiwa riri pamusoro perimwe; ose achawisirwa pasi.”"},{"book":"Mako","chapter":"13","verse":"3","text":"Jesu paakanga agere paGomo reMiorivhi pakatarisana netemberi, Petro, Jakobho, Johani naAndirea vakamubvunza vari voga vakati,"},{"book":"Mako","chapter":"13","verse":"4","text":"“Tiudzei, kuti zvinhu izvi zvichaitika rini? Uye chii chichava chiratidzo chokuti zvose zvava pedyo nokuzozadziswa?”"},{"book":"Mako","chapter":"13","verse":"5","text":"Jesu akati kwavari, “Chenjerai kuti kurege kuva nomunhu anokutsausai."},{"book":"Mako","chapter":"13","verse":"6","text":"Vazhinji vachauya muzita rangu, vachiti, ‘Ndini iye,’ uye vachatsausa vazhinji."},{"book":"Mako","chapter":"13","verse":"7","text":"Pamunonzwa nezvehondo uye neguhu rehondo, musavhunduka. Zvinhu zvakadaro zvinofanira kuitika, asi kuguma kuchazosvika hako."},{"book":"Mako","chapter":"13","verse":"8","text":"Rudzi ruchamukira rumwe rudzi, uye ushe huchamukira humwe ushe. Pachava nokudengenyeka kwenyika munzvimbo dzakasiyana-siyana, uye nenzara. Izvi ndizvo zvichava kutanga kwamarwadzo okusununguka."},{"book":"Mako","chapter":"13","verse":"9","text":"“Munofanira kugara makarinda. Muchaendeswa kumatare mugorohwa mumasinagoge avo. Muchamira pamberi pavabati napamberi pamadzimambo nokuda kwangu, sezvapupu kwavari."},{"book":"Mako","chapter":"13","verse":"10","text":"Uye vhangeri rinofanira kuparidzwa kundudzi dzose."},{"book":"Mako","chapter":"13","verse":"11","text":"Pose pamunenge masungwa uye mamiswa pakutongwa, musatanga kufunganya pamusoro pezvamuchataura. Taurai zvose zvose zvamunenge mapiwa panguva iyoyo, nokuti hamusimi munotaura, asi Mweya Mutsvene."},{"book":"Mako","chapter":"13","verse":"12","text":"“Mukoma achaurayisa mununʼuna, uye baba vachadarowo mwana wavo. Vana vachamukira vabereki vavo uye vachavaurayisa."},{"book":"Mako","chapter":"13","verse":"13","text":"Vanhu vose vachakuvengai nokuda kwangu, asi uyo anotsungirira kusvikira kumagumo achaponeswa."},{"book":"Mako","chapter":"13","verse":"14","text":"“Pamunenge moona nyangadzi yokuparadza yamira paisingafaniri, anoverenga ngaanzwisise, ipapo vari muJudhea ngavatizire kumakomo."},{"book":"Mako","chapter":"13","verse":"15","text":"Ari pamusoro pedenga reimba ngaarege kuburuka kana kupinda mumba kuti abudise chinhu chipi zvacho chiri mumba."},{"book":"Mako","chapter":"13","verse":"16","text":"Munhu ari kumunda ngaarege kudzokera kumba kuti andotora jasi rake."},{"book":"Mako","chapter":"13","verse":"17","text":"Zvichava zvinotyisa zvakadiniko kuvakadzi vane mimba navanoyamwiswa mumazuva iwayo!"},{"book":"Mako","chapter":"13","verse":"18","text":"Nyengeterai kuti izvi zvirege kuitika munguva yechando,"},{"book":"Mako","chapter":"13","verse":"19","text":"nokuti ayo achava mazuva okutambudzika asina kumbovapo kubva pakutanga, Mwari paakasika nyika, kusvikira zvino, uye haachazombovapozve."},{"book":"Mako","chapter":"13","verse":"20","text":"Dai Ishe akanga asina kutapudza mazuva iwayo, hakuna munhu airarama. Asi nokuda kwavasanangurwa, avo vaakasarudza, akaatapudza hake."},{"book":"Mako","chapter":"13","verse":"21","text":"Panguva iyo kana munhu akati kwamuri, ‘Tarirai, houno Kristu!’ kana kuti, ‘Tarirai, uyo ari apo!’ musazvitenda."},{"book":"Mako","chapter":"13","verse":"22","text":"Nokuti vanaKristu venhema navaprofita venhema vachaonekwa uye vachaita zviratidzo nezvishamiso kuti vatsause vatsvene, kana zvaigoneka."},{"book":"Mako","chapter":"13","verse":"23","text":"Saka mugare makarinda; ndagara ndakuudzai zvinhu zvose zvisati zvaitika."},{"book":"Mako","chapter":"13","verse":"24","text":"“Asi mumazuva iwayo, shure kwokutambudzika ikoko,"},{"book":"Mako","chapter":"13","verse":"25","text":"nyeredzi dzichawa kudenga,"},{"book":"Mako","chapter":"13","verse":"26","text":"“Panguva iyoyo vanhu vachaona Mwanakomana woMunhu achiuya ari mumakore nesimba guru uye nokubwinya."},{"book":"Mako","chapter":"13","verse":"27","text":"Uye achatuma vatumwa vake, vagounganidza vasanangurwa kubva kumhepo ina, kubva kumagumo enyika kusvikira kumigumo yamatenga."},{"book":"Mako","chapter":"13","verse":"28","text":"“Zvino dzidzai chidzidzo ichi kubva pamuonde: Paunongotanga kuva namatavi manyoro uye mashizha awo otungira, munoziva kuti zhizha rava pedyo."},{"book":"Mako","chapter":"13","verse":"29","text":"Naizvozvo kana moona zvinhu izvi zvoitika, zivai kuti ava pedyo, atova pamukova."},{"book":"Mako","chapter":"13","verse":"30","text":"Ndinokuudzai chokwadi, zvirokwazvo rudzi urwu harungapfuuri kusvikira zvinhu zvose izvi zvaitika."},{"book":"Mako","chapter":"13","verse":"31","text":"Denga nenyika zvichapfuura, asi mashoko angu haangatongopfuuri."},{"book":"Mako","chapter":"13","verse":"32","text":"“Hakuna munhu anoziva nezvezuva iro kana nguva iyo, kunyange vatumwa kudenga, kana Mwanakomana, asi Baba voga."},{"book":"Mako","chapter":"13","verse":"33","text":"Rindai! Svinurai! Hamuzivi kuti nguva iyo inosvika rini."},{"book":"Mako","chapter":"13","verse":"34","text":"Zvakaita somunhu anoenda kure: Anosiya imba yake akaichengetesa varanda vake, mumwe nomumwe pabasa rake, uye agoudza ari pamukova kuti agare akarinda."},{"book":"Mako","chapter":"13","verse":"35","text":"“Naizvozvo rindai nokuti hamuzivi musi unouya muridzi weimba, zvimwe madekwana, kana usiku, kana pakurira kwejongwe, kana mambakwedza."},{"book":"Mako","chapter":"13","verse":"36","text":"Kana akakurumidza kuuya, musamurega achikuwanai muvete."},{"book":"Mako","chapter":"13","verse":"37","text":"Zvandinotaura kwamuri, ndinozvitaura kuvanhu vose ndichiti, ‘Rindai!’ ”"}]}