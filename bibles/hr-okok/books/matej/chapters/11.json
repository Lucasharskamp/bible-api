{"data":[{"book":"Matej","chapter":"11","verse":"1","text":"Kad je završio s uputama dvanaestorici učenika, Isus ode poučavati i propovijedati po gradovima."},{"book":"Matej","chapter":"11","verse":"2","text":"Ivan Krstitelj je u tamnici čuo o Kristovim čudesnim djelima, pa pošalje svoje učenike da upitaju Isusa:"},{"book":"Matej","chapter":"11","verse":"3","text":"“Jesi li ti zaista onaj koji treba doći ili da čekamo drugoga?”"},{"book":"Matej","chapter":"11","verse":"4","text":"Zatim odgovori Ivanovim učenicima: “Idite Ivanu i ispričajte što čujete i vidite:"},{"book":"Matej","chapter":"11","verse":"5","text":"slijepcima se vraća vid, hromi hodaju, gubavci ozdravljaju, gluhi čuju, mrtvi ustaju i Radosna vijest se propovijeda siromasima."},{"book":"Matej","chapter":"11","verse":"6","text":"Recite mu i ovo: ‘Blago onome tko se zbog mene ne sablazni!’”"},{"book":"Matej","chapter":"11","verse":"7","text":"Kad su otišli, Isus počne govoriti mnoštvu o Ivanu. “Kad ste izišli u pustinju, što ste išli gledati? Samo trsku kako se povija na vjetru?"},{"book":"Matej","chapter":"11","verse":"8","text":"Ili ste išli vidjeti raskošno odjevena čovjeka? Ali takvi žive u kraljevskim palačama."},{"book":"Matej","chapter":"11","verse":"9","text":"Ili ste išli vidjeti Božjeg proroka? Da, on je i više od proroka."},{"book":"Matej","chapter":"11","verse":"10","text":"Jer Ivan je čovjek o kojemu u Svetome pismu piše:"},{"book":"Matej","chapter":"11","verse":"11","text":"Zaista vam kažem: Od svih ljudi koji su ikada rođeni nije bilo većega od Ivana Krstitelja. Pa ipak, i najmanji u kraljevstvu nebeskomu veći je od njega!"},{"book":"Matej","chapter":"11","verse":"12","text":"A od vremena kad je Ivan Krstitelj počeo propovijedati i krstiti pa sve do sada, navala je na kraljevstvo nebesko i siloviti ga prisvajaju."},{"book":"Matej","chapter":"11","verse":"13","text":"Jer svi su proroci i Zakon proricali o Ivanu."},{"book":"Matej","chapter":"11","verse":"14","text":"I, ako ste mi to spremni povjerovati, on je taj drugi Ilija koji je trebao doći.11:14 Vidjeti: Malahija 3:23."},{"book":"Matej","chapter":"11","verse":"15","text":"Slušajte, kad već imate uši!"},{"book":"Matej","chapter":"11","verse":"16","text":"A s kime da usporedim ovaj naraštaj? On je poput djece koja sjede i igraju se na gradskome trgu, pa jedna drugoj dovikuju:"},{"book":"Matej","chapter":"11","verse":"17","text":"‘Veselo smo vam zasvirali,"},{"book":"Matej","chapter":"11","verse":"18","text":"Jer, došao je Ivan koji je postio i nije pio vino, a oni kažu: ‘Ima zloduha.’"},{"book":"Matej","chapter":"11","verse":"19","text":"Onda sam došao ja, Sin Čovječji. Jedem i pijem, pa sada govore: ‘Izjelica je i pijanac, prijatelj je ubiračima poreza i drugim grešnicima!’ Ali Božja će se mudrost opravdati svojim djelima.”"},{"book":"Matej","chapter":"11","verse":"20","text":"Tada počne koriti gradove u kojima se zbilo najviše njegovih čudesnih djela zato što se nisu obratili Bogu."},{"book":"Matej","chapter":"11","verse":"21","text":"“Teško tebi, Korozaine! Teško tebi, Betsaido! Jer da su se čudesa koja su se kod vas dogodila zbila u pokvarenima Tiru i Sidonu, oni bi se već odavno obratili u kostrijeti i pepelu."},{"book":"Matej","chapter":"11","verse":"22","text":"Kažem vam da će Tiru i Sidonu na Sudnji dan biti lakše nego vama!"},{"book":"Matej","chapter":"11","verse":"23","text":"A ti, Kafarnaume, zar ćeš se do neba uzdignuti? Strovalit ćeš se u pakao. Da su se čudesa koja su se u tebi zbila dogodila u Sodomi, ona bi zaista ostala do danas."},{"book":"Matej","chapter":"11","verse":"24","text":"Kažem vam da će Sodomi biti lakše na Sudnji dan nego vama!”"},{"book":"Matej","chapter":"11","verse":"25","text":"Tada Isus reče: “Oče, gospodaru neba i zemlje, slavim te što si to skrio od mudrih i umnih, a objavio malenima."},{"book":"Matej","chapter":"11","verse":"26","text":"Da, Oče, tebi se to svidjelo tako učiniti."},{"book":"Matej","chapter":"11","verse":"27","text":"Moj mi je Otac sve predao. Nitko ne poznaje Sina nego Otac i nitko ne poznaje Oca nego Sin i oni kojima se Sin hoće objaviti."},{"book":"Matej","chapter":"11","verse":"28","text":"Dođite k meni svi koji ste umorni i opterećeni i ja ću vas odmoriti."},{"book":"Matej","chapter":"11","verse":"29","text":"Uzmite na sebe moj jaram i učite od mene jer sam krotka i ponizna srca. Tako ćete naći spokoj svojim dušama."},{"book":"Matej","chapter":"11","verse":"30","text":"Moj je jaram sladak, a moje breme lako.”"}]}