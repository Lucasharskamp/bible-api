{"data":[{"book":"Fe Fɔlɔ Fɔlɛ","chapter":"28","verse":"1","text":"Isiyaga naxa Yaxuba xili, a duba a bɛ. A naxa a yamari, «I naxa ginɛ dɔxɔ de naxan findi Kanaanka ra."},{"book":"Fe Fɔlɔ Fɔlɛ","chapter":"28","verse":"2","text":"Keli, i xa siga Padan Arami, i nga baba Betuweli xɔnyi. Mɛnni i xa i nga taara Laban xa di ginɛ nde dɔxɔ."},{"book":"Fe Fɔlɔ Fɔlɛ","chapter":"28","verse":"3","text":"Ala Sɛnbɛ Kanyi xa barakɛ sa i xa fe,"},{"book":"Fe Fɔlɔ Fɔlɛ","chapter":"28","verse":"4","text":"Ala xa barakɛ sa i xa fe, a nun i bɔnsɔɛ,"},{"book":"Fe Fɔlɔ Fɔlɛ","chapter":"28","verse":"5","text":"Na kui Isiyaga naxa Yaxuba xɛɛ Padan Arami bɔxi ma Betuweli Aramika xa di Laban xɔnyi. Laban findixi Rebeka taara nan na, Yaxuba nun Esayu nga."},{"book":"Fe Fɔlɔ Fɔlɛ","chapter":"28","verse":"6","text":"Esayu naxa a kolon a baba bara duba Yaxuba bɛ, a xɛɛfe Padan Arami a xa mɛnni ginɛ dɔxɔ. A man naxa kolon sɔtɔ a ma, a baba bara Yaxuba yamari a naxa Kanaan ginɛ dɔxɔ,"},{"book":"Fe Fɔlɔ Fɔlɛ","chapter":"28","verse":"7","text":"Yaxuba fan bara a baba nun a nga xui ratinmɛ sigafe ra Padan Arami."},{"book":"Fe Fɔlɔ Fɔlɛ","chapter":"28","verse":"8","text":"Na kui Esayu naxa a fahaamu Kanaan ginɛ mu rafan a baba Isiyaga ma."},{"book":"Fe Fɔlɔ Fɔlɛ","chapter":"28","verse":"9","text":"Na na a ra a naxa siga Iburahima xa di Sumayila yire, a sa na xa di ginɛ Mahalata dɔxɔ, naxan findixi Nebayoti xunya ra."},{"book":"Fe Fɔlɔ Fɔlɛ","chapter":"28","verse":"10","text":"Yaxuba naxa keli Beriseeba sigafe ra Xarani."},{"book":"Fe Fɔlɔ Fɔlɛ","chapter":"28","verse":"11","text":"Kɔɛ to so a ra kira i, a naxa a sa yire nde, a gɛmɛ findi a xa xunsase ra."},{"book":"Fe Fɔlɔ Fɔlɛ","chapter":"28","verse":"12","text":"Kɔɛ ra a naxa xiye sa, samɛ tixi bɔxi fari a xunyi sa dɔxɔxi koore ra. Ala xa malekɛe nu tefe samɛ kɔn na, e man nu goro."},{"book":"Fe Fɔlɔ Fɔlɛ","chapter":"28","verse":"13","text":"Alatala nu tixi samɛ fuge ra. A naxa a masen Yaxuba bɛ, «N tan nan na i tanun Iburahima nun i baba Isiyaga Marigi Alatala ra. I saxi bɔxi naxan fari yi ki, n a fima nɛ i tan nun i bɔnsɔɛ ma."},{"book":"Fe Fɔlɔ Fɔlɛ","chapter":"28","verse":"14","text":"I bɔnsɔɛ fama nɛ wuyade alɔ xube. Wo xa bɔxi fama nɛ gbode kelife sogetede ma a sa dɔxɔ sogegorode ra, keli kɔɔla ma sa dɔxɔ yirefanyi ra. N fama hɛɛri fide si birin ma i tan nun i bɔnsɔɛ saabui ra."},{"book":"Fe Fɔlɔ Fɔlɛ","chapter":"28","verse":"15","text":"I siga dɛdɛ, won birin na a ra. N i kantama yire birin. N man i ragbilenma nɛ yi bɔxi ma. N mu i raboloma fefe ma. N nan n ma laayidi birin nakamalima nɛ i bɛ.»"},{"book":"Fe Fɔlɔ Fɔlɛ","chapter":"28","verse":"16","text":"Yaxuba to xunu, a naxa a fala, «Yakɔsi n bara a kolon Alatala na be, kɔnɔ singe n mu nu a kolonxi.»"},{"book":"Fe Fɔlɔ Fɔlɛ","chapter":"28","verse":"17","text":"A naxa gaaxu, a fa a fala, «Yire magaaxuxi nan na be ra. Be findixi Ala xa banxi naadɛ nan na, sigafe ra koore ma.»"},{"book":"Fe Fɔlɔ Fɔlɛ","chapter":"28","verse":"18","text":"Yaxuba to keli subaxɛ ma, a naxa na gɛmɛ tongo a xunyi nu saxi naxan ma. A naxa a rakeli, a a ti tɔnxuma ra, a naxa ture maso gɛmɛ xunyi ma."},{"book":"Fe Fɔlɔ Fɔlɛ","chapter":"28","verse":"19","text":"A naxa na yire xili sa Beteli, «Ala xa banxi.» Beenun na xa raba, na yire xili nu falama nɛ Lusi."},{"book":"Fe Fɔlɔ Fɔlɛ","chapter":"28","verse":"20","text":"Yaxuba naxa laayidi tongo Ala bɛ a falafe ra, «Xa Ala n kantama kira xɔn ma, a fa donse nun sose fi n ma,"},{"book":"Fe Fɔlɔ Fɔlɛ","chapter":"28","verse":"21","text":"n gbilen bɔɲɛsa kui n baba xɔnyi, na tɛmui n Alatala nan findima n Marigi Ala ra."},{"book":"Fe Fɔlɔ Fɔlɛ","chapter":"28","verse":"22","text":"N bara yi gɛmɛ ti be tɔnxuma ra, yi yire xa findi Ala batude ra. Alatala, i harige naxan birin fima n ma, n farilɛ bama nɛ a ra, n na fi i ma.»"}]}