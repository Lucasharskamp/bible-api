{"data":[{"book":"5 Moseboken","chapter":"28","verse":"1","text":"Och det ska ske, om du lyssnar uppmärksamt på Herrens (Jahves) din Guds (Elohims) röst, så att du håller (vaktar, skyddar) alla hans budord (klara tydliga befallningar – hebr. mitzvot) som jag befaller dig denna dag, för att Herren (Jahve) din Gud (Elohim) ska sätta dig högt över jordens alla länder."},{"book":"5 Moseboken","chapter":"28","verse":"2","text":"Och alla dessa välsignelser ska komma över dig och multipliceras (mångfaldigas) över dig, om du lyssnar till Herrens (Jahves) din Guds (Elohims) röst:"},{"book":"5 Moseboken","chapter":"28","verse":"3","text":"Välsignad ska du vara i staden"},{"book":"5 Moseboken","chapter":"28","verse":"4","text":"Välsignad ska din livmoders frukt vara [dina barn],"},{"book":"5 Moseboken","chapter":"28","verse":"5","text":"Välsignad ska din korg vara och ditt baktråg."},{"book":"5 Moseboken","chapter":"28","verse":"6","text":"Välsignad ska du vara när du kommer in (din ingång)"},{"book":"5 Moseboken","chapter":"28","verse":"7","text":"Herren (Jahve) ska slå dina fiender som reser sig upp mot dig inför dig (framför ditt ansikte), de ska dra ut mot dig på en väg och ska fly på sju vägar inför dig (framför ditt ansikte). [Som t.ex. vid Jeriko, se Jos 6-7.]"},{"book":"5 Moseboken","chapter":"28","verse":"8","text":"Herren (Jahve) ska befalla välsignelsen att vara med dig i dina lador och i allt som du sätter din hand till, och han ska välsigna dig i landet som Herren (Jahve) din Gud (Elohim) gett dig."},{"book":"5 Moseboken","chapter":"28","verse":"9","text":"Herren (Jahve) ska etablera (grunda, stadfästa) dig som ett heligt folk till sig själv (som sin ägodel), såsom han har gett sin ed till dig [2 Mos 19:6], om du håller (vaktar, skyddar) alla Herrens (Jahves) din Guds (Elohims) budord (klara tydliga befallningar – hebr. mitzvot), och vandrar på hans vägar."},{"book":"5 Moseboken","chapter":"28","verse":"10","text":"Och alla jordens folk ska se att Herrens (Jahves) namn är utropat (proklamerat) över dig, och de ska respektera (frukta, vörda, högakta) dig."},{"book":"5 Moseboken","chapter":"28","verse":"11","text":"Och Herren (Jahve) ska göra dig överflödande (låta dig ha med god råge, rikligt, mer än vad som kan härbärgeras) i allt gott, i din livmoders frukt, och i din boskaps frukt, och i din marks frukt, i landet som Herren (Jahve) din Gud (Elohim) gett sin ed till dina fäder att ge dig [1 Mos 12:1-3]."},{"book":"5 Moseboken","chapter":"28","verse":"12","text":"Herren (Jahve) ska öppna för dig hans goda skattkammare – himlarna, till att ge dig landets regn i sin tid (rätt årstid) och till att välsigna alla dina händers verk (arbete), och du ska låna ut till många länder, men du (själv) ska inte låna av någon."},{"book":"5 Moseboken","chapter":"28","verse":"13","text":"Och Herren (Jahve) ska göra dig till huvud och inte till svans, och du ska vara över och inte under, om du lyssnar till Herrens (Jahves) din Guds (Elohims) budord (klara tydliga befallningar), som jag befaller dig idag så att du håller (vaktar, skyddar) och gör (handlar, agerar) efter dem."},{"book":"5 Moseboken","chapter":"28","verse":"14","text":"Och du ska inte vika av från något (bokstavligt från alla) av de ord som jag befaller dig denna dag, varken till höger eller till vänster, och gå efter andra gudar och följa dem."},{"book":"5 Moseboken","chapter":"28","verse":"15","text":"Det kommer att ske om du inte vill lyssna till Herren (Jahve) din Guds (Elohims) röst och hålla (vakta, skydda, bevara) alla budord (klara tydliga befallningar) och förordningar (ordagrant ”saker inristat”) som jag befallt dig denna dag, då ska dessa förbannelser drabba (ta över) dig:"},{"book":"5 Moseboken","chapter":"28","verse":"16","text":"Förbannad ska du vara i staden"},{"book":"5 Moseboken","chapter":"28","verse":"17","text":"Förbannad ska din korg vara och ditt baktråg."},{"book":"5 Moseboken","chapter":"28","verse":"18","text":"Förbannad ska din livmoders frukt vara [dina barn],"},{"book":"5 Moseboken","chapter":"28","verse":"19","text":"Förbannad ska du vara när du kommer in (din ingång)"},{"book":"5 Moseboken","chapter":"28","verse":"20","text":"Herren (Jahve) ska sända dessa förbannelser över dig, nederlag (förvirring) [5 Mos 7:23] och bestraffning (fruktan, tillrättavisning) i allt som du sätter din hand till att göra, till dess du blir fördärvad, och till dess du med hast går under, på grund av de onda gärningar du gör när du överger mig."},{"book":"5 Moseboken","chapter":"28","verse":"21","text":"Herren (Jahve) ska låta pesten klänga sig fast vid dig, till dess den har förtärt dig från landet, som du går för att inta."},{"book":"5 Moseboken","chapter":"28","verse":"22","text":"Herren (Jahve) ska slå dig med lungsot och med feber, och med infektioner, och med glödande hetta, och med torka, och med svärd, och med mögel, och de ska jaga dig till dess du tynar bort (går under, förgås, blir utrotad)."},{"book":"5 Moseboken","chapter":"28","verse":"23","text":"Och din himmel, som är över ditt huvud, ska bli koppar och jorden som är under dig ska bli järn [1 Kung 17:1]."},{"book":"5 Moseboken","chapter":"28","verse":"24","text":"Herren (Jahve) ska göra ditt lands regn till pulver och stoft, från himlarna ska det komma ner över dig, till dess du tynar bort (går under, förgås, blir utrotad)."},{"book":"5 Moseboken","chapter":"28","verse":"25","text":"Herren (Jahve) ska låta dig bli slagen inför dina fiender [som hände vid Ai, se Jos 8], du ska dra ut mot dem på en väg och ska fly på sju vägar inför dem (framför deras ansikte) och du ska bli ett skräckexempel (varnande exempel) för alla jordens kungadömen."},{"book":"5 Moseboken","chapter":"28","verse":"26","text":"Dina kroppar ska bli mat till luftens alla fåglar och till markens alla djur, och ingen ska fösa bort dem (hindra dem från att äta av kropparna)."},{"book":"5 Moseboken","chapter":"28","verse":"27","text":"Herren (Jahve) ska slå dig med Egyptens öppna (ordagrant kokande) sår, och med hemorrojder, och med skabb, och med klåda som du inte kan bli botad ifrån."},{"book":"5 Moseboken","chapter":"28","verse":"28","text":"Herren (Jahve) ska slå dig med dårskap och blindhet och med hjärtats förvirring."},{"book":"5 Moseboken","chapter":"28","verse":"29","text":"Och du ska famla mitt på dagen som en blind famlar i mörkret, och du ska inte kunna göra dina vägar framgångsrika. Du ska enbart vara förtryckt och rånad alla dagar, och ingen ska finnas som räddar dig."},{"book":"5 Moseboken","chapter":"28","verse":"30","text":"Du ska trolova dig med en kvinna,"},{"book":"5 Moseboken","chapter":"28","verse":"31","text":"Din oxe ska slaktas inför dina ögon,"},{"book":"5 Moseboken","chapter":"28","verse":"32","text":"Dina söner och dina döttrar ska ges till andra folk, och dina ögon ser på och du längtar efter dem hela dagen, men dina händer ska vara maktlösa."},{"book":"5 Moseboken","chapter":"28","verse":"33","text":"Din marks frukt och allt ditt arbete ska en nation som du inte känner äta upp, och du ska enbart bli förtryckt och åsidosatt,"},{"book":"5 Moseboken","chapter":"28","verse":"34","text":"så att du blir galen, av de syner (det) som dina ögon ser."},{"book":"5 Moseboken","chapter":"28","verse":"35","text":"Herren (Jahve) ska slå dig på knäna och på benen med smärtande (ordagrant kokande) sår, som du inte kan bli botad från, från fotsulan till toppen av ditt huvud."},{"book":"5 Moseboken","chapter":"28","verse":"36","text":"Herren (Jahve) ska föra bort dig och den kung som du kommer sätta över dig [Saul blev den första kungen, se 1 Sam 10:20-24] till ett folk som du inte känner, varken du eller dina fäder, och där ska du tjäna andra gudar av trä och sten."},{"book":"5 Moseboken","chapter":"28","verse":"37","text":"Och du ska väcka förundran och bli ett ordspråk och en visa (ett ordspråk) bland alla de folk dit Herren (Jahve) ska leda dig bort. [1 Kung 9:7; Jer 24:9]"},{"book":"5 Moseboken","chapter":"28","verse":"38","text":"Du ska bära ut mycket utsäde till fältet [så och plantera mycket] men du ska bärga in lite, för gräshoppor ska äta upp det."},{"book":"5 Moseboken","chapter":"28","verse":"39","text":"Du ska plantera vingårdar och beskära dem, men du ska inte dricka av vinet och inte heller samla druvorna, för larver ska äta dem."},{"book":"5 Moseboken","chapter":"28","verse":"40","text":"Du ska ha olivträd mot alla dina gränser, men du ska inte smörja dig själv med oljan, för dina oliver ska falla av (karten ramlar av innan den mognat)."},{"book":"5 Moseboken","chapter":"28","verse":"41","text":"Du ska föda söner och döttrar, men de ska inte vara dina, för de ska gå i fångenskap."},{"book":"5 Moseboken","chapter":"28","verse":"42","text":"Alla dina träd och markens frukt ska läggas beslag på av surrande skadedjur [hebr. tselatsal, samma ord som cymbal (hebr. tselatsal), kan syfta på ljudet av gräshoppor, syrsor eller något annat skadedjur som låter och förstör träd och gröda]."},{"book":"5 Moseboken","chapter":"28","verse":"43","text":"Främlingen som är i din mitt ska sätta sig upp över dig, högre och högre, och du ska komma ner och bli lägre och lägre."},{"book":"5 Moseboken","chapter":"28","verse":"44","text":"Han ska låna ut till dig, men du ska inte låna ut till honom, han ska bli huvudet och du ska bli svansen."},{"book":"5 Moseboken","chapter":"28","verse":"45","text":"Alla dessa förbannelser ska komma över dig, och ska jaga dig och ta över dig (bli övermäktiga), till dess du tynar bort (går under, förgås, blir utrotad), eftersom du inte lyssnar på Herrens (Jahves) din Guds (Elohims) röst, så att du håller (vaktar, skyddar) alla hans budord (klara tydliga befallningar) och förordningar (ordagrant ”saker inristat”) som jag befallt dig."},{"book":"5 Moseboken","chapter":"28","verse":"46","text":"De ska vara för dig till ett tecken och till en tankeställare, över din säd (avkomma) för evigt,"},{"book":"5 Moseboken","chapter":"28","verse":"47","text":"eftersom du inte tjänade Herren (Jahve) din Gud (Elohim) med glädje och hjärtats fröjd, på grund av överflödet av allt."},{"book":"5 Moseboken","chapter":"28","verse":"48","text":"Därför ska du tjäna dina fiender, som Herren (Jahve) din Gud (Elohim) ska sända emot dig, i hunger och i törst, och i nakenhet, och i längtan efter alla ting, och han ska lägga ett ok av järn på din nacke till dess han har fördärvat dig [Jer 28:14]."},{"book":"5 Moseboken","chapter":"28","verse":"49","text":"Herren (Jahve) ska föra fram en nation mot dig långt bortifrån, från jordens ände, som gamen sveper ner, ett land vars språk du inte ska förstå [Jer 5:15-17],"},{"book":"5 Moseboken","chapter":"28","verse":"50","text":"en nation (ett folk) med våldsam (grym) uppsyn, som inte ska ha anseende till gamla människor och inte ge nåd (favör – hebr. chanan) till de unga."},{"book":"5 Moseboken","chapter":"28","verse":"51","text":"Och han ska äta frukten från din boskapshjord, och din marks frukt, till dess du tynar bort (går under, förgås, blir utrotad), de ska inte heller lämna säd, vin eller olja, nötboskapens mångfald (tillväxt i antal) eller de unga i din flock, förrän de har fått dig att tyna bort (gå under, förgås, bli utrotad)."},{"book":"5 Moseboken","chapter":"28","verse":"52","text":"Och han ska belägra dig i alla dina portar till dess dina höga och befästa murar, som du litar på, kommer ner i hela ditt land, och han ska belägra dig i alla dina portar i hela landet, som Herren (Jahve) din Gud (Elohim) har gett dig."},{"book":"5 Moseboken","chapter":"28","verse":"53","text":"Och du ska äta din livmoders frukt, köttet av dina söner och av dina döttrar som Herren (Jahve) din Gud (Elohim) har gett dig, i belägringen och i den nöd som dina fiender ska försätta dig i."},{"book":"5 Moseboken","chapter":"28","verse":"54","text":"Den man som är ömsint ibland er och mycket barmhärtig, hans ögon ska vara onda mot sin bror och mot hustrun vid hans barm och mot kvarlevan av barnen som han har kvar,"},{"book":"5 Moseboken","chapter":"28","verse":"55","text":"så att han inte ska ge någon av dem av hans barns kött som han ska äta, eftersom han inte har något över, i belägringen och i den nöd som din fiende ska försätta dig i, i alla dina portar."},{"book":"5 Moseboken","chapter":"28","verse":"56","text":"Den ömsinta och barmhärtiga kvinnan ibland er, som inte skulle riskera att sätta sin fotsula på marken för ömsinthet och barmhärtighet, hennes ögon ska bli onda mot hennes man vid hennes barm och mot hennes son och mot hennes dotter,"},{"book":"5 Moseboken","chapter":"28","verse":"57","text":"och mot hennes efterbörd som kommer ut mellan hennes ben, och mot hennes barn som hon ska föda, för hon ska äta dem i hemlighet i brist på allt, i belägringen och i den nöd som din fiende ska försätta dig i, i alla dina portar. [Klag 2:20]"},{"book":"5 Moseboken","chapter":"28","verse":"58","text":"Om du inte är noga med att göra (hålla, skydda) undervisningens alla ord som är nedskrivna i denna bok (bokrulle), så att du vördar (respekterar, högaktar) detta ärevördiga (respektingivande, tunga, fantastiska) och strålande (storslagna) namn, Herren (Jahve) din Gud (Elohim),"},{"book":"5 Moseboken","chapter":"28","verse":"59","text":"då ska Herren (Jahve) göra dina plågor svåra, och din säds plågor, stora plågor, och de ska vara länge, och svår sjukdom och den ska vara länge."},{"book":"5 Moseboken","chapter":"28","verse":"60","text":"Och han ska föra tillbaka över dig alla Egyptens sjukdomar [plågorna som kom över farao och egyptierna, se 2 Mos 7-11], som du har fruktat, och de ska klänga sig fast vid dig."},{"book":"5 Moseboken","chapter":"28","verse":"61","text":"Även alla sjukdomar och alla plågor som inte är nedskrivna i denna bok med undervisning, dem ska Herren (Jahve) föra fram över dig till dess du tynar bort (går under, förgås, blir utrotad)."},{"book":"5 Moseboken","chapter":"28","verse":"62","text":"Och bara ett fåtal ska lämnas kvar där ni var som himlens stjärnor i stort antal [1 Mos 15:5; 22:17; 26:4; 2 Mos 32:13], eftersom du inte lyssnade till Herren (Jahve) din Guds (Elohims) röst."},{"book":"5 Moseboken","chapter":"28","verse":"63","text":"Och det ska ske att som Herren (Jahve) fröjdade sig över dig för att göra dig gott och för att föröka dig, så ska Herren (Jahve) fröjda sig över dig för att du ska gå under och för att fördärva dig, och du ska ryckas bort (som ogräs) från landet som du går för att inta."},{"book":"5 Moseboken","chapter":"28","verse":"64","text":"Och Herren (Jahve) ska förskingra dig bland folken från den ena änden av världen till den andra änden av världen [Jer 9:16; 18:17; Hes 12:15], och där ska du tjäna andra gudar, som du inte känner, inte heller dina fäder, även trä och sten."},{"book":"5 Moseboken","chapter":"28","verse":"65","text":"Och bland dessa länder ska du inte ha något lugn (ro) och där ska inte vara någon vila för din fotsula, utan Herren (Jahve) ska ge dig ett bävande hjärta och trånande ögon och en försmäktande själ."},{"book":"5 Moseboken","chapter":"28","verse":"66","text":"Ditt liv kommer att hänga på en skör tråd för dig, och du ska frukta natt och dag och ska inte ha någon säkerhet för ditt liv."},{"book":"5 Moseboken","chapter":"28","verse":"67","text":"På morgonen ska du säga: ”Måtte det vara kväll!” och på kvällen ska du säga: ”Måtte det vara morgon!” för den fruktan som du har i ditt hjärta och är rädd för, och för synerna som dina ögon ska se."},{"book":"5 Moseboken","chapter":"28","verse":"68","text":"Herren (Jahve) ska föra dig tillbaka till Egypten på skepp, på den väg om vilken jag sade: ”Du ska aldrig se den igen” och där ska ni sälja er själva som drängar och pigor men ingen ska köpa er."}]}