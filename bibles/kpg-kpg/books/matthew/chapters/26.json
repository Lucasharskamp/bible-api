{"data":[{"book":"Matthew","chapter":"26","verse":"1","text":"Jesus ne lawa di agoago i nia mee aanei huogodoo, gei Mee ga helekai gi ana dama agoago,"},{"book":"Matthew","chapter":"26","verse":"2","text":"“Goodou gu iloo bolo i muli nia laangi e lua Tagamiami Pasoobaa gaa hai, gei Tama Tangada gaa wanga gi daudau ina gi di loobuu.”26.2 Exodus 12.1-27"},{"book":"Matthew","chapter":"26","verse":"3","text":"Di madagoaa deelaa, gei nia dagi hai mee dabu mo nia dagi mmaadua ne dagabuli gi di hale o Caiaphas, di tagi aamua hai mee dabu,"},{"book":"Matthew","chapter":"26","verse":"4","text":"ga hagataele belee kumi a Jesus hagammuni, e daaligi gii made."},{"book":"Matthew","chapter":"26","verse":"5","text":"Digaula ga helekai, “Gidaadou hagalee hai di mee deenei i nia laangi Hagamiami Pasoobaa, gi dee wwaa hua hai baahi ginai nia daangada.”"},{"book":"Matthew","chapter":"26","verse":"6","text":"Jesus nogo i di hale o Simon, taane nogo magi genegene i mua, e noho i Bethany."},{"book":"Matthew","chapter":"26","verse":"7","text":"Jesus nogo miami i teebele, gei di ahina ga hanimoi mo dana loaabi ‘alabaster’ e honu lolo kala gei e hui ngadaa, gaa llingi gi hongo di libogo o maa.26.7 Luke 7.37-38"},{"book":"Matthew","chapter":"26","verse":"8","text":"Ana dama agoago ga gidee di mee deenei, gu hagawelewele, ga heeu, “Ma e hagauwwou beleimaha?"},{"book":"Matthew","chapter":"26","verse":"9","text":"Di lolo deenaa ne bolo ne hui gi daha la gu gila mai teenedi damana, gu hagamaamaa digau hagaloale!”"},{"book":"Matthew","chapter":"26","verse":"10","text":"Jesus gu iloo nia helekai digaula, ga helekai, “Goodou e haga deaadee di ahina deenei eiaha? Ma di mee humalia huoloo dela ne hai go mee mai gi di Au."},{"book":"Matthew","chapter":"26","verse":"11","text":"Digau hagaloale la i godou baahi i nia madagoaa huogodoo, gei Au ga hagalee madalia goodou gi muli.26.11 Deuteronomy 15.11"},{"book":"Matthew","chapter":"26","verse":"12","text":"Di hai o di ahina deenei ne llingi dana lolo kala gi dogu huaidina, ne hagatogomaalia Au gi dogu danu."},{"book":"Matthew","chapter":"26","verse":"13","text":"Au e hagi adu bolo nia madagoaa huogodoo o di Longo Humalia e dele i henuailala, di mee di ahina deenei ne hai, e dele labelaa, e haga langahia di ahina deenei.”"},{"book":"Matthew","chapter":"26","verse":"14","text":"Tangada e dahi i nia dama agoago dilongoholu maa lua, dono ingoo go Judas Iscariot, gaa hana gi nia dagi hai mee dabu,"},{"book":"Matthew","chapter":"26","verse":"15","text":"ga heeu, “Maa au ga gowadu a Jesus, gei goodou ga gaamai di godou aha?” Digaula gaa wanga nia bahihadu silber e motolu.26.15 Zechariah 11.12"},{"book":"Matthew","chapter":"26","verse":"16","text":"I muli di madagoaa deelaa, gei Judas ga halahala dana madagoaa humalia e wanga a Jesus gi digaula."},{"book":"Matthew","chapter":"26","verse":"17","text":"Di laangi matagidagi Tagamiami di Palaawaa Digi Hagatanga, gei nia dama agoago a Jesus ga lloomoi gi Mee, ga heeu, “Dehee dau gowaa e hiihai bolo gimaadou gi hagatogomaalia ina e hai Tagamiami Pasoobaa?”"},{"book":"Matthew","chapter":"26","verse":"18","text":"Gei Mee ga helekai, “Hula gi taane i lodo di waahale damana, helekai gi mee boloo, ‘Di madau Dangada Agoago e helekai boloo, Dogu madagoaa gu dau mai. Au mo agu dama agoago e hai di madau Hagamiami Pasoobaa i doo hale.’”"},{"book":"Matthew","chapter":"26","verse":"19","text":"Nia dama agoago a Maa gaa hai gii hai be nia helekai a Jesus ne hai, ga hagatogomaalia Tagamiami Pasoobaa."},{"book":"Matthew","chapter":"26","verse":"20","text":"Hiahi ia di mee, Jesus mo ana dama agoago dilongoholu maa lua gaa noho gi lala e miami."},{"book":"Matthew","chapter":"26","verse":"21","text":"Di madagoaa digaula e miami, gei Jesus ga helekai, “Au e hagi adu bolo tangada e dahi i goodou gaa wanga Au e hagahuaidu.”"},{"book":"Matthew","chapter":"26","verse":"22","text":"Ana dama agoago gu manawa gee huoloo gi telekai deenei, ga daamada hagadau dagidahi ga heheeu gi Mee, “Meenei, ma ko au?”"},{"book":"Matthew","chapter":"26","verse":"23","text":"Jesus ga helekai, “Tangada dela ga hagatiu dana palaawaa gi lodo di ibu dalia Au, go mee dela gaa wanga Au.26.23 Pisalem 41.9"},{"book":"Matthew","chapter":"26","verse":"24","text":"Tama Tangada gaa made gii hai be nia helekai di Beebaa Dabu, gei e huaidu ang gi tangada dela e wanga Tama Tangada. E humalia tangada deenei hagalee belee hai gi haanau!”"},{"book":"Matthew","chapter":"26","verse":"25","text":"Judas dela gaa wanga a Mee gi ono hagadaumee, ga helekai, “Meenei, dagu Dangada Agoago, ma ko au?”"},{"book":"Matthew","chapter":"26","verse":"26","text":"I di nadau miami, Jesus ga dahi aga dana palaawaa, ga hagadabu, ga ginigini, gaa wanga gi ana dama agoago, ga helekai, “Kae ina, geina, deenei go dogu huaidina.”"},{"book":"Matthew","chapter":"26","verse":"27","text":"Gei Mee ga dahi aga dana ibu waini, ga danggee gi God, gaa wanga gi digaula, ga helekai, “Goodou huogodoo, inumia."},{"book":"Matthew","chapter":"26","verse":"28","text":"Deenei go ogu dodo o di hagababa a God. Ogu dodo ne haga hali ang gi digau dogologo belee wwede ai nia huaidu.26.28 Exodus 24.8; Jeremiah 31.31-34"},{"book":"Matthew","chapter":"26","verse":"29","text":"Au e hagi adu gi goodou bolo Au hagalee e inu labelaa di waini deenei, gaa dae loo gi di laangi dela e inu gidaadou ngaadahi di waini hoou i Tenua o dogu Damana.”"},{"book":"Matthew","chapter":"26","verse":"30","text":"Digaula ga daahili dahi daahili, nomuli gaa hula gi di Gonduu Olib."},{"book":"Matthew","chapter":"26","verse":"31","text":"Jesus ga helekai gi digaula, “Boo nei, goodou huogodoo gaa llele, ga diiagi Au, idimaa, di Beebaa Dabu e helekai boloo,"},{"book":"Matthew","chapter":"26","verse":"32","text":"“Gei i muli dogu mouli aga, Au gaa hana i godou mua gi Galilee.”26.32 Matthew 28.16"},{"book":"Matthew","chapter":"26","verse":"33","text":"Peter ga helekai gi Jesus, “Meenei, ma e aha maa digaula huogodoo ga lellele, ga diiagi Goe, gei au hagalee loo e diiagi Goe!”"},{"book":"Matthew","chapter":"26","verse":"34","text":"Jesus ga helekai gi mee, “Au e hagi adu di tonu bolo boo nei, i mua teduu gaa wolo, gei goe ga helekai haga de iloo Au haga dolu.”"},{"book":"Matthew","chapter":"26","verse":"35","text":"Peter ga helekai gi mee, “Ma e aha maa au gaa made madalia Goe, gei au hagalee loo e haga de iloo Goe!”"},{"book":"Matthew","chapter":"26","verse":"36","text":"Jesus ne hana mo ana dama agoago gi Gethsemane, ga helekai gi digaula, “Noho i ginei, Au e hana, e dalodalo i golo.”"},{"book":"Matthew","chapter":"26","verse":"37","text":"Mee gaa lahi Peter mo nia dama daane dogolua a Zebedee. Ono lodo gu huaidu huoloo gu dee baba."},{"book":"Matthew","chapter":"26","verse":"38","text":"Gei Mee ga helekai gi digaula, “Ogu lodo gu daamaha huoloo, guu honu i di lodo huaidu. Au guu hai be tangada gaa made. Goodou noho i ginei e haga aala dalia Au.”"},{"book":"Matthew","chapter":"26","verse":"39","text":"Gei Mee gaa hana gi daha mo digaula, ga dogoduli gi lala, ga dalodalo, “Dogu Damana, be di maa e mee, daawaa gi daha mo Au di ibu o di hagaduadua deenei, gei hagalee go dogu hiihai, gei go do hiihai dela e hai.”"},{"book":"Matthew","chapter":"26","verse":"40","text":"Gei Mee gaa hana gi baahi ana dama agoago dogodolu, ga gidee Ia digaula e kii, ga helekai gi Peter, “Ma e hai behee? Goodou e deemee di haga aala madalia Au i di aawaa hua e dahi?"},{"book":"Matthew","chapter":"26","verse":"41","text":"Goodou aala, hai dalodalo, gi dee too goodou gi lodo nia hagamada. Di hagataalunga e hiihai, gei tuaidina le e bagege.”"},{"book":"Matthew","chapter":"26","verse":"42","text":"Jesus gaa hana haga lua ga dalodalo, “Tamana, maa di ibu o di hagaduadua deenei e deemee di daa gi daha, e hai loo gi inu ko Au, gei deeai, go do hiihai la hua gii gila.”"},{"book":"Matthew","chapter":"26","verse":"43","text":"Mee ga hanimoi labelaa, ga gidee Ia ana dama agoago e kii. Digaula gu molemoe huoloo, gu deemee di haga aala."},{"book":"Matthew","chapter":"26","verse":"44","text":"Jesus gaa hana labelaa e dalodalo i tolu holongo go talodalo la hua."},{"book":"Matthew","chapter":"26","verse":"45","text":"Mee ga hanimoi gi ana dama agoago, ga helekai, “Goodou e kii baba hua? Mmada! Gu dae mai di madagoaa Tama Tangada gaa wanga gi lodo nia lima o digau huaidu!"},{"book":"Matthew","chapter":"26","verse":"46","text":"Tuu i nua, gaa hula. Mmada, deenei taane dela gaa wanga Au!”"},{"book":"Matthew","chapter":"26","verse":"47","text":"Jesus nogo helehelekai hua igolo, gei Judas, tangada e dahi i nia dama agoago a Maa gu dau mai mo digau dogologo dalia a mee. Digaula ne lloomoi mo nadau hulumanu dauwa, mono mee haga mamaawa dangada. Digaula ne hagau mai go nia dagi hai mee dabu mo nia dagi mmaadua."},{"book":"Matthew","chapter":"26","verse":"48","text":"Judas ne helekai gi digaula boloo, ‘Tangada dela gaa hongi ko au, deelaa go Mee. Kumidia!’"},{"book":"Matthew","chapter":"26","verse":"49","text":"Gei mee ga hanadu haga huudonu gi Jesus, ga helekai, “Meenei dagu dangada agoago. Di aumaalia gi madalia Goe,” ga hongi adu a Mee."},{"book":"Matthew","chapter":"26","verse":"50","text":"Jesus ga helekai, “Dogu ihoo hagaaloho, heia gi limalima dau mee dela belee hai.”"},{"book":"Matthew","chapter":"26","verse":"51","text":"Tangada e dahi i digau ala nogo madalia a Jesus ne dahi aga dana hulumanu dauwa, gaa tuu talinga di hege o tagi aamua hai mee dabu."},{"book":"Matthew","chapter":"26","verse":"52","text":"Jesus ga helekai, “Dugua dau hulumanu dauwa gi dono lohongo. Digau huogodoo ala e hai hegau gi nadau hulumanu dauwa, le e mmade i tulumanu dauwa."},{"book":"Matthew","chapter":"26","verse":"53","text":"Goe e de iloo bolo Au e mee di gahigahi dogu Damana gi hagamaamaa, gei Mee ga hagau mai gi baahi i nua nia buini dauwa e madangaholu maa lua gau di langi?"},{"book":"Matthew","chapter":"26","verse":"54","text":"Malaa, ma gaa hai beenei, dehee di hai gaa mee di kila nia helekai o di Beebaa Dabu ala e helekai bolo deenei le e hai loo gii gila?”"},{"book":"Matthew","chapter":"26","verse":"55","text":"Nomuli, gei Jesus ga helekai gi digau dogologo, “E hai behee? Au tangada dagahi haganoho dela goodou e lloomoi e kumi Au, ge gaamai godou hulumanu dauwa, mono mee haga mamaawa dangada? Nia laangi huogodoo Au nogo noho i lodo di Hale Daumaha, e haihai agu agoago, gei goodou digi kumidia Au.26.55 Luke 19.47; 21.37"},{"book":"Matthew","chapter":"26","verse":"56","text":"Malaa, nia mee huogodoo aanei ne hai gii gila e hagahonu nia helekai soukohp gii donu i lodo di Beebaa Dabu.”"},{"book":"Matthew","chapter":"26","verse":"57","text":"Digaula ne kumi a Jesus, gaa lahi a Mee gi di hale Caiaphas, di tagi aamua hai mee dabu, di gowaa dela e dagabuli ai digau haga donudonu haganoho mo nia dagi mmaadua."},{"book":"Matthew","chapter":"26","verse":"58","text":"Peter ga daudali a Jesus, gei e mada tanga i daha, ga ulu adu gi lodo di abaaba di hale tagi aamua hai mee dabu, gaa noho i baahi nia daangada hagaloohi, bolo gi gidee ia di hagaodi gi muli o nia mee aanei huogodoo."},{"book":"Matthew","chapter":"26","verse":"59","text":"Nia dagi hai mee dabu mo digau hai gabunga aamua huogodoo gu hagamahi, e hagataele di nadau haga modongoohia dilikai, belee hagahuaidu a Jesus gi daaligi a Mee gii made."},{"book":"Matthew","chapter":"26","verse":"60","text":"Gei digaula digi gida di nadau hai, digau dogologo ne lloomoi gi mua digaula, ga helekai tilikai i Jesus. Muliagi, gei nia daane dogolua ga tuu aga,"},{"book":"Matthew","chapter":"26","verse":"61","text":"ga helekai, “Taane deenei guu hai bolo Ia e mee di oho di Hale Daumaha o God, gei i muli nia laangi e dolu, ge Ia ga haga duu aga labelaa.”26.61 John 2.19"},{"book":"Matthew","chapter":"26","verse":"62","text":"Tagi aamua hai mee dabu ga duu i nua, ga helekai gi Jesus, “Dau helekai gi di hagahuaidu deenei adu gi di goe ai?”"},{"book":"Matthew","chapter":"26","verse":"63","text":"Gei Jesus digi helekai. Tagi aamua hai mee dabu ga helekai labelaa gi Mee, “I di ingoo o di God Mouli, au ga dugu adu gi helekai hagamodu: Hagia mai gi gimaadou be maa Koe go di Mesaia, go Tama a God?”"},{"book":"Matthew","chapter":"26","verse":"64","text":"Jesus ga helekai gi mee, “Deenaa gu helekai iei goe. Gei Au e hagi adu gi goodou bolo di madagoaa e dau mai maalia, gei goodou ga gidee Tama Tangada e noho i di baahi gau donu o God Mogobuna, e hanimoi i hongo nia gololangi!”26.64 Daniel 7.13"},{"book":"Matthew","chapter":"26","verse":"65","text":"Dana hagalongo gi di mee deenei, tagi aamua hai mee dabu gu hahaahi dono gahu, ga helekai, “Mee e helekai e hagahuaidu a God! Gidaadou hagalee hiihai gi tuai dangada haga modongoohia! Goodou gu longono hua ana helekai hagahuaidu a God!26.65 Leviticus 24.16"},{"book":"Matthew","chapter":"26","verse":"66","text":"Goodou e hagamaanadu bolo aha?”"},{"book":"Matthew","chapter":"26","verse":"67","text":"Digaula ga buibui nadau haawale gi nia golomada o maa, ga dadaaligi a Mee, gei digau ala ne paapaa a Mee26.67 Isaiah 50.6"},{"book":"Matthew","chapter":"26","verse":"68","text":"ga helekai, “Mesaia, hagia mai be di maa koai dela ne paapaa Goe!”"},{"book":"Matthew","chapter":"26","verse":"69","text":"Peter e noho i lodo di abaaba o di hale, gei tama ahina hai hegau o tagi aamua hai mee dabu ga hanimoi gi mee, ga helekai, “Goe nogo madalia labelaa a Jesus o Nazareth!”"},{"book":"Matthew","chapter":"26","verse":"70","text":"Gei mee ga haga de iloo ia i mua digau huogodoo aalaa boloo, “Au e de iloo eau di mee deenaa e helekai iei goe!”"},{"book":"Matthew","chapter":"26","verse":"71","text":"Gei mee gaa hana gi di ngudu di bontai, gei tuai dama ahina ga gidee ia a mee, ga helekai gi nia daane ala i golo, “Taane deenei nogo madalia a Jesus o Nazareth!”"},{"book":"Matthew","chapter":"26","verse":"72","text":"Peter ga haga de iloo ia ga helekai, “Au e helekai hagamodu bolo au e de iloo taane deenaa!”"},{"book":"Matthew","chapter":"26","verse":"73","text":"Nomuli, nia daane nogo tuu i golo, ga lloomoi gi Peter, ga helekai, “Ma e donu hua bolo goe tangada i digaula, idimaa, o hanga leelee la ne hagi aga goe!”"},{"book":"Matthew","chapter":"26","verse":"74","text":"Gei Peter ga helekai, “Au e hai dagu hagamodu bolo au ga hagi aga di tonu! God gi hagaduadua ina au maa au ga helekai hai gee! Au e de iloo taane deenaa!”"},{"book":"Matthew","chapter":"26","verse":"75","text":"Peter gu langahia nia helekai a Jesus ne hai ang gi deia boloo, “I mua teduu ma gaa wolo, gei goe ga haga de iloo Au haga dolu.” Gei mee gaa hana gi daha ge dangi wawwawe aga i ono lodo."}]}