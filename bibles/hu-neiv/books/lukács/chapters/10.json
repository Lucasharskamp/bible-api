{"data":[{"book":"Lukács","chapter":"10","verse":"1","text":"Ezek után pedig az Úr hetvenkét tanítványt választott ki, és elküldte őket maga előtt kettesével minden városba és helységbe, ahová menni készült."},{"book":"Lukács","chapter":"10","verse":"2","text":"Ezt mondta nekik: „Az aratni való sok, a munkás kevés. Kérjétek az aratás Urát, hogy küldjön munkásokat az ő aratásába."},{"book":"Lukács","chapter":"10","verse":"3","text":"Menjetek el, íme, én elküldelek titeket, mint bárányokat a farkasok közé."},{"book":"Lukács","chapter":"10","verse":"4","text":"Ne vigyetek magatokkal erszényt, se táskát, se sarut. Az úton senkit se köszöntsetek."},{"book":"Lukács","chapter":"10","verse":"5","text":"Ha bementek egy házba, először ezt mondjátok: Békesség e háznak!"},{"book":"Lukács","chapter":"10","verse":"6","text":"És ha van ott valaki, aki a békesség fia, nyugodjék meg azon a ti békességetek. Ha nincs, rátok tér vissza."},{"book":"Lukács","chapter":"10","verse":"7","text":"Ugyanabban a házban maradjatok, és azt egyétek, igyátok, amit adnak. Mert méltó a munkás az ő jutalmára. Ne járjatok házról házra."},{"book":"Lukács","chapter":"10","verse":"8","text":"Ha egy városba bementek, és befogadnak titeket, azt egyétek, amit elétek tesznek."},{"book":"Lukács","chapter":"10","verse":"9","text":"És gyógyítsátok a betegeket, és mondjátok nekik: Elközelített hozzátok Isten országa."},{"book":"Lukács","chapter":"10","verse":"10","text":"Ha egy városba bementek, és titeket nem fogadnak be, menjetek ki annak utcáira, és ezt mondjátok:"},{"book":"Lukács","chapter":"10","verse":"11","text":"A port is, amely reánk tapadt városotokból, lerázzuk, de azt tudjátok meg, hogy Isten országa elközelített hozzátok."},{"book":"Lukács","chapter":"10","verse":"12","text":"Mondom pedig nektek, hogy Sodomának állapota tűrhetőbb lesz ama napon, mint azé a városé."},{"book":"Lukács","chapter":"10","verse":"13","text":"Jaj neked, Korazin! Jaj neked, Bétsaida! Mert ha Tíruszban vagy Szidónban történtek volna azok a csodák, amelyek benned történtek, zsákban és hamuban ülve régen megtértek volna."},{"book":"Lukács","chapter":"10","verse":"14","text":"De Tírusznak és Szidónnak tűrhetőbb lesz a dolga az ítéletkor, mint nektek."},{"book":"Lukács","chapter":"10","verse":"15","text":"És te, Kapernaum, talán az égig magasztalnak fel? A pokolig fogsz levettetni."},{"book":"Lukács","chapter":"10","verse":"16","text":"Aki titeket hallgat, engem hallgat, és aki titeket megvet, engem vet meg, és aki engem vet meg, azt veti meg, aki engem küldött.“"},{"book":"Lukács","chapter":"10","verse":"17","text":"Visszatért pedig a hetvenkét tanítvány örömmel, és ezt mondták: „Uram, a te nevedre még az ördögök is engedelmeskednek nekünk.“"},{"book":"Lukács","chapter":"10","verse":"18","text":"Ő pedig ezt mondta nekik: „Láttam a sátánt, mint villámlást lebukni az égből."},{"book":"Lukács","chapter":"10","verse":"19","text":"Íme, adok nektek hatalmat, hogy kígyókon és skorpiókon tapodjatok és az ellenség minden erején, és hogy semmi se ártson nektek."},{"book":"Lukács","chapter":"10","verse":"20","text":"De ne annak örüljetek, hogy a lelkek engedelmeskednek nektek, hanem inkább annak örüljetek, hogy a ti nevetek fel van írva a mennyben.“"},{"book":"Lukács","chapter":"10","verse":"21","text":"Abban az órában Jézus örvendezett a Szentlélek által, és ezt mondta: „Hálát adok neked, Atyám, mennynek és földnek Ura, hogy elrejtetted ezeket a bölcsek és értelmesek elől, és a gyermekeknek kijelentetted. Igen, Atyám, mert így volt kedves előtted."},{"book":"Lukács","chapter":"10","verse":"22","text":"Mindent nekem adott az én Atyám, és senki sem tudja, kicsoda a Fiú, csak az Atya, és kicsoda az Atya, csak a Fiú, és az, akinek a Fiú akarja kijelenteni.“"},{"book":"Lukács","chapter":"10","verse":"23","text":"És a tanítványokhoz fordulva, ezt mondta nekik: „Boldog az a szem, amely látja azt, amit ti láttok."},{"book":"Lukács","chapter":"10","verse":"24","text":"Mert mondom nektek, sok próféta és király kívánta látni, amit ti láttok, de nem látták, és hallani, amit ti hallotok, de nem hallották.“"},{"book":"Lukács","chapter":"10","verse":"25","text":"És íme, egy törvénytudó előállt, és kísértve őt ezt mondta: „Mester, mit cselekedjem, hogy az örök életet elnyerjem?“"},{"book":"Lukács","chapter":"10","verse":"26","text":"Ő pedig ezt mondta neki: „A törvényben mi van megírva? Hogyan olvasod?“"},{"book":"Lukács","chapter":"10","verse":"27","text":"Az pedig ezt válaszolta: „»Szeresd az Urat, a te Istenedet, teljes szívedből, teljes lelkedből, minden erődből és teljes elmédből, és a te felebarátodat, mint magadat.«“"},{"book":"Lukács","chapter":"10","verse":"28","text":"Ezt mondta neki: „Jól feleltél. Ezt cselekedd, és élsz.“"},{"book":"Lukács","chapter":"10","verse":"29","text":"Az pedig igazolni akarva magát, így szólt Jézushoz: „De ki az én felebarátom?“"},{"book":"Lukács","chapter":"10","verse":"30","text":"Jézus ezt mondta neki: „Egy ember ment Jeruzsálemből Jerikóba, és rablók kezébe esett, akik kifosztották, és megsebesítették, aztán elmentek, és otthagyták félholtan."},{"book":"Lukács","chapter":"10","verse":"31","text":"Történetesen egy pap ment lefelé az úton, aki azt látva, elkerülte."},{"book":"Lukács","chapter":"10","verse":"32","text":"Hasonlóképpen egy lévita is, amikor arra a helyre ért, és azt látta, elkerülte."},{"book":"Lukács","chapter":"10","verse":"33","text":"Egy samáriai pedig, amikor az úton odaért hozzá, és meglátta, könyörületességre indult."},{"book":"Lukács","chapter":"10","verse":"34","text":"Odament hozzá, bekötözte sebeit, és olajat és bort öntött azokra. Aztán feltette saját barmára, és a vendégfogadó házhoz vitte, és gondját viselte."},{"book":"Lukács","chapter":"10","verse":"35","text":"Másnap pedig elmenőben két dénárt vett elő, a gazdának adta, és ezt mondta neki: Viselj gondot reá, és ha valamit még ezen felül ráköltesz, amikor visszatérek, megadom neked."},{"book":"Lukács","chapter":"10","verse":"36","text":"Mit gondolsz: e három közül ki volt a felebarátja annak, aki a rablók kezébe esett?“"},{"book":"Lukács","chapter":"10","verse":"37","text":"Az pedig ezt mondta: „Az, aki könyörült rajta.“ Jézus ezt mondta neki: „Eredj el, és te is hasonlóképpen cselekedj.“"},{"book":"Lukács","chapter":"10","verse":"38","text":"Történt pedig, hogy amikor az úton mentek, bement egy faluba, egy Márta nevű asszony pedig befogadta házába."},{"book":"Lukács","chapter":"10","verse":"39","text":"Ennek volt egy Mária nevű testvére, aki Jézus lábához ülve hallgatta beszédét."},{"book":"Lukács","chapter":"10","verse":"40","text":"Márta pedig el volt foglalva a házimunkában. Ezért odaállt, és ezt mondta: „Uram, nem törődsz azzal, hogy az én testvérem magamra hagyott a szolgálatban? Mondd hát neki, hogy segítsen!“"},{"book":"Lukács","chapter":"10","verse":"41","text":"Jézus ezt válaszolta neki: „Márta, Márta, szorgalmas vagy, és sokra igyekezel."},{"book":"Lukács","chapter":"10","verse":"42","text":"De egy a szükséges dolog. Mária a jó részt választotta, amelyet el nem vesznek tőle.“"}]}