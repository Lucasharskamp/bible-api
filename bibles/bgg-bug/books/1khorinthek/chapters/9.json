{"data":[{"book":"1 Khorinthek","chapter":"9","verse":"1","text":"Gune ichad bran asi bey? Gune guaphasamoy asi bey? Gune gethek ro Ithong Isu shii adoh bey? Chiih-è nathek ne gu è ithong shii blia rek pha ji è arey bey?"},{"book":"1 Khorinthek","chapter":"9","verse":"2","text":"Gai è gu shii guaphasamoy rone anuii magungde, izai nathek ne rek! Nyieliieshii nathek chai è Ithong rog ò shii rai pha ji è gune guaphasamoy rone nawai è izai doh yi ro."},{"book":"1 Khorinthek","chapter":"9","verse":"3","text":"Bran gu shii siakjo mage shii, hì ne gui è khi-èrek ne guishii ragia rek:"},{"book":"1 Khorinthek","chapter":"9","verse":"4","text":"Gu blia chiang michie nane niing pha phi pha rangsua ne gu shii oi bey?"},{"book":"1 Khorinthek","chapter":"9","verse":"5","text":"Gu lua shii gu rog shii Masipho yiy shii yie srane lua pha chiih-è gune gai guaphasamoy nane Ithong ro khuiinothek nane Phithar è rek pha ikhiing ji shii luagieng pha rangsua oì bey?"},{"book":"1 Khorinthek","chapter":"9","verse":"6","text":"Din ne gethek sieng ramuii pha ji shiine gu nane Barnabas jia è blia rek bie habey?"},{"book":"1 Khorinthek","chapter":"9","verse":"7","text":"Arming ne awai bang è blia rek ne bey? Raigpho è awaithek raig pha angur achie habey? Shiishai brogpho ne awai shiishai niu aniing habey?"},{"book":"1 Khorinthek","chapter":"9","verse":"8","text":"Gu shii ne idang pha ikhiingthek phriie phane oi ro, nyieliieshii Iphey shii hì duiine yao ro."},{"book":"1 Khorinthek","chapter":"9","verse":"9","text":"“Iwoi shan pha ishak shii rawoi ro uphab shii aphang rabo” chiih-è gethek ne Moses ro Iphey tham. Thuh, Hamangkhung-aphuii è rawoi chiang shii gayiig nebey?"},{"book":"1 Khorinthek","chapter":"9","verse":"10","text":"Ai è yao shii ai ne izai gethek chiang shii ayao bey? Oh ji ne gethek shii zey ro. Hanyiejia è woi chiih-è hanyiejia è riug pha ji ne iwoi pha mathang mua phro è luthong ne blia rek."},{"book":"1 Khorinthek","chapter":"9","verse":"11","text":"Gathek è nathek duchoi shii ragung pha iriie jai. Gathek è phua pha mana nathek è riug ne yie pha ji ne bajo bey?"},{"book":"1 Khorinthek","chapter":"9","verse":"12","text":"Gai è na lakhung shii hì luthong pha rangsua um arone, Gathek shii ne ji è de muna rangsua oi bey?"},{"book":"1 Khorinthek","chapter":"9","verse":"13","text":"Nathek ne izai thieg bran hanyie è Misiahò shii blia rek pho ne Misiahò è michie mua chiih-è hanyie è sraibao shii khlemthek zid pho ne khlemthek zid pha mathang mua ro."},{"book":"1 Khorinthek","chapter":"9","verse":"14","text":"Ji duiine, Ithong è de yung hanyie è muawie yua pho ne ithek shii ji è sieng ruii phro."},{"book":"1 Khorinthek","chapter":"9","verse":"15","text":"Jishii gune nyie magungde hì pha rangsuathek shii blia arek ro, chiih-è gune hì pha rangsuathek shii ne gui shii lia pha azey ro. Hanyie magungde guro rangsua shii isloi pha miyaogamthek hà lai shii ne, gune iy liak pha wie phro!"},{"book":"1 Khorinthek","chapter":"9","verse":"16","text":"nyieliieshii muawie ji gu yao rone gune nyigodog rek pha rangsua oi ro. Nyieliieshii, gune hì rek pha muyungthek mua ro. Chiih-è gu muawie ji ayao arone, gu shii ne khama buii ro!"},{"book":"1 Khorinthek","chapter":"9","verse":"17","text":"Gune ichad è guilum ne blia rek arone, gune mua pha luthong ro; jishii gu ne phi pha blia duiine rek, nyieliieshii Hamangkhung-aphuii è gu shii hì pha blia shii rek pha phi."},{"book":"1 Khorinthek","chapter":"9","verse":"18","text":"Chiihphado, gu shii nyie riinang mua phlei? Hì ne muawie yua shii igong ayie pha ji ne chua ro, Mua wie pha gu ro blia shii guro rangsuathek ne alia ro."},{"book":"1 Khorinthek","chapter":"9","verse":"19","text":"Gune ichad bran ro, hanyie ro khiao asi ro; jishii khama rek mua pha ji rek ne bajo branthek shii yang yi pha gu ne guishii zab ro khiao rab."},{"book":"1 Khorinthek","chapter":"9","verse":"20","text":"Gu Jewthek rog shii blia rek shii gu Jewthek shii yang pha Jewthek duiine rai; chiih-è gui rang de Moses ro Iphey shii anuii pha rek srane ithek shii yang pha ithek nyie khi-èrek ne rai pha ji shii rai."},{"book":"1 Khorinthek","chapter":"9","verse":"21","text":"Ji duiine, gu Gaibranthek rog blia rek shii, gu Gaibran duiine rai, Gaibranthek shii yang pha Jewthek ro Iphey è fuang rai. Hì pha miyao è ne gune Hamangkhung-aphuii ro Iphey anuii pha asi ro; gu ne izai Masi ro Iphey iliing shii ro."},{"book":"1 Khorinthek","chapter":"9","verse":"22","text":"Gu ithek shii yang pha, ithek duchoi shii gu de migi shii zia duiine ithek è rai. Ji-è gune khama rey mua pha ji rek ne bran shii ragia rek mua pha, bran duchoi shii gu ne ithek khi-è rey pha ji duiine rey dun."},{"book":"1 Khorinthek","chapter":"9","verse":"23","text":"Zab gu ne hì rek pha ji ne Mua Wie pha chiang è khirzeythek mathang rey yi pha rek."},{"book":"1 Khorinthek","chapter":"9","verse":"24","text":"Zai nathek ne thieg ranphothek ne chua rai shii, jishii ithek è ne jijia è lasen yang bie, chiihphado lasen mua sapho ran bo."},{"book":"1 Khorinthek","chapter":"9","verse":"25","text":"Zab ranphothek bran ne idang arai pha rago pha mugo ji mua pha dab shii ilab phi; jishii gethek è rek pha jia ji ne idang rai pha ji shii rek."},{"book":"1 Khorinthek","chapter":"9","verse":"26","text":"Ji è, gune jong pha ithua shii miang ran, ji è gune diingpho ro hanyie è awairo diing pha ji shii isloi adun yi pha diingpho duiine ro."},{"book":"1 Khorinthek","chapter":"9","verse":"27","text":"Gaithek shii chua pha iidoh shii guishii zia arey yi pha gune gui siu shii chuh rey yi pha gui shii diigphi."}]}