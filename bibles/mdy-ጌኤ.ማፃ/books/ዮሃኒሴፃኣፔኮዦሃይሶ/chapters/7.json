{"data":[{"book":"ዮሃኒሴ ፃኣፔ ኮዦ ሃይሶ","chapter":"7","verse":"1","text":"ዬካፓ ዬሱሴ ጌሊላ ዓጮይዳ ሴካ ሃንጋ ሃንታኔ፤ ዪሁዳ ዓጮይዳ ጋዓንቴ ሃንታኒ ኮይባኣሴ፤ ዓይጎሮ ጌዔቴ ዓይሁዶ ዓሶ ዎይሣ ዓሳ ዒዛ ዎዻኒ ኮዓሢሮኬ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"2","text":"ዬኖ ዎዶና ዓይሁዶ ዓሶኮ ዉልሾ ዴማ ዴዒ ቦንቾ ኬላ ዑኬኔ። 7፡2 ሌዊ. ዓኬ 23፡34፤ ላሚ. ዎማ 16፡13።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"3","text":"ዬያሮ ዬሱሴኮ ጌርሲንሢ ዒዛ ኮራ ሙካዖ፦ «ኔኤኮ ጊንፆ ሃንታዞንሢ ኔኤኒ ፆኦሲ ዎልቄና ማዻ ዓኮ ባኮ ዛጋንዳጉዲ ሃካፓ ኬስኪ ዪሁዳ ዓጮ ዓኣዼ፤"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"4","text":"ዓይጎሮ ጌዔቴ ፔጌና ዔርታኒ ኮዓ ዓሲ ማዾ ፔኤሲ ዓኣቺ ማዹዋሴ፤ ኔኤኒያ ሃያ ባኮ ቢያ ማዻ ዎዶና ኔና ኔ ዓጮም ፔጋሲ ዔርዛንዳያ ኮይሳኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"5","text":"ዬያ ዔያታ ጌዔሢ ዒዛኮ ጌርሲንሢታዖ ዒዛ ጉሙርቂ ዔኪባኣሢሮኬ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"6","text":"ዬሱሴ ዔያቶም፦ «ታ ዎዳ ሃጊ ሄሊባኣሴ፤ ዒንሢ ዎዳ ጋዓንቴ ቢያ ዎዴ ጊኢጌያኬ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"7","text":"ዓጫ ዒንሢ ዒፃኒ ዳንዳዑዋሴ፤ ታና ጋዓንቴ ዒፃኔ፤ ዓይጎሮ ጌዔቴ ታኣኒ ዓጮኮ ማዻ ፑርታ ማዔሢ ማርካዻሢሮኬ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"8","text":"ዒንሢ ጋዓንቴ ቦንቾ ኬሎሮ ዓኣዹዋቴ፤ ታኣኮ ዎዳ ሃጊ ሄሊባኣሢሮ ዬኖ ቦንቾ ኬሎ ቤዞ ታ ዓኣዻዓኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"9","text":"ዬያ ጌዒጋፓ ዒዚ ጌሊላይዳ ዓቴኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"10","text":"ጋዓንቴ ዒዛኮ ጌርሲንሢ ቦንቾ ኬሎ ቤዞ ዓኣዼሢኮ ጊንፃ ዒዚ ዓኣሺንቲ ዬኖ ቤዞ ዴንዴኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"11","text":"ዬኖ ቤዞይዳ ዓይሁዶ ዓሶ ዎይሣ ዓሳ፦ «ዬይ ዓሢ ዎካዳይ?» ጌዒ ጌዒ ዒዛ ኮዓኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"12","text":"ዴራ ዒዛ ሚርጌና ዾንካኔ፤ ዒማና ፔቴ ፔቴዞንሢ፦ «ዒዚ ኮሺ ዓሲኬ» ጋዓዛ፥ ዛላ፦ «ያዺቱዋሴ፤ ዒዚ ዴሮ ዻዻቢሻኔ» ጋዓኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"13","text":"ያዺ ማዔቶዋ ዓይሁዶ ዓሶኮ ዎይሣ ዓሶ ዒጊጪሢና ዖኦኒያ ዒዛ ዛሎ ፔጌና ጌስቲባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"14","text":"ዬኖ ቦንቾ ኬሎኮ ሄካስካ ዬሱሴ ጌኤዦ ማኣሪ ዓኣዺ ዔርዚሢ ዓርቄኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"15","text":"ዓይሁዶ ዓሶ ዎይሣ ዓሳ፦ «ሃይ ዓሢ ዓሲዳፓ ዔሪባኣያታዖ ሃያ ቢያ ዎዲ ዔራኒ ዳንዳዔይ?» ጌዒ ጌዒ ዲቃቲ ሄርሼኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"16","text":"ዬያሮ ዬሱሴ፦ «ታ ዔርዛ ባካ ታና ዳኬ፥ ታ ዓዶይዳፓ ዒንጊንቴያ ማዓንዳኣፓዓቴም ታጊዳፓቱዋሴ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"17","text":"ታና ዳኬሢኮ ዓይሢፆ ኩንሣኒ ኮዓያ ዓኣቶ ሃይ ታኣኮ ዔርዚፃ ፆኦሲዳፓ ዒንጊንቴቴያ ሃሣ ታኣኒ ታ ቶኦካፓ ዔኪ ኬኤዛያ ማዔቴያ ዱማሲ ዔራንዳኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"18","text":"ፔ ቶኦካፓ ኬኤዛሢ ፔ ቦንቾ ኮዓኔ፤ ዳኬሢ ቦንቾም ማዻሢ ጋዓንቴ ጎኑሞ ዓኣያኬ፥ ሉኡዙሞዋ ዒዛይዳ ባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"19","text":"ሙሴ ዒንሢም ዎጌ ዒንጊባይ? ጋዓንቴ ዒንሢዳፓ ዎጎ ኩንሣይ ዖኦኒያ ባኣሴ። ዒንሢ ዓይጎሮ ታና ዎዻኒ ኮዓይ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"20","text":"ዴራኣ፦ «ሃይ ኔ፥ ፑርቶ ዓያና ዓርቄሢ ሃይ! ዖ ኔና ዎዻኒ ኮዔይ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"21","text":"ዬሱሴ ዔያቶም፦ «ታኣኒ ፔቴ ማዾ ማዼኔ፤ ዒንሢ ቢያሢ ዬኖ ማዼሎ ዲቃቲ ሄርሼኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"22","text":"ሙሴ ዓቲንቴ ቤርቲ ቲቂሢ ዎጌ ዒንሢም ዒንጌኔ፤ ዬይ ዎጋ ዒንጊንቴሢ ዒንሢኮ ዓዶንሢዳፓ ማዓንዳኣፓዓቴም ሙሴይዳፓቱዋሴ፤ ዓካሪ ዒንሢ ሃውሾ ኬሎናታዖ ዓሲኮ ዓቲንቴ ቤርቲ ቲቲቃኔ። 7፡22 ማዢ. ማፃ 17፡10፤ ሌዊ. ዓኬ 12፡3።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"23","text":"ዓካሪ፥ ሙሴ ዔርዜ ዎጋ ዓቱዋጉዲ ዓሲ ሃውሾ ኬሎና ዓቲንቴ ቤርቲ ቲቂንታያ ማዔቴ ታኣኒ ሃውሾ ኬሎና ዓሲ ሼምፖ ዻቂሼሢሮ ዓይጎሮ ታ ዑፃ ዒንሢ ጎሪንታይ? 7፡23 ዮሃ. 5፡9።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"24","text":"ዓሲ ዛጊ፥ ዱማሲ ዎጊፆይዳፓ ፒዜ ዎጌ ዎጉዋቴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"25","text":"ዬሩሳላሜ ዓሶይዳፓ ፔቴ ፔቴዞንሢ፦ «ዓይሁዶ ዓሶኮ ሱኡጋ ዎዻኒ ኮዓ ዓሢ ሃያቱዋዓዳ?"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"26","text":"ሃይሾ ዒዚ ሃሢ ፔጌና ኬኤዛኔ፤ ዔያታ ዒዛ ኮይላ ፔቴታዖ ዔኤቢ ጌይባኣሴ፤ ሃይ ዓሢ ሜሲሄ ማዔሢ ዎይሣ ዓሳ ጎናሲ ዔዔሬሞ?"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"27","text":"ጋዓንቴ ኑኡኒ ሃይ ዓሢ ዓንካፓታቴ ዔራኔ፤ ሜሲሄ ሙካኣና ዓንካፓታቴያ ዔራንዳያ ዖኦኒያ ባኣሴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"28","text":"ዬያሮ ዬሱሴ ጌኤዦ ማኣሮይዳ ዔርዛዖ ዑኡዞ ፔኤሲ ዼጊዲ፦ «ታና ዒንሢ ዔራኔ፤ ታኣኒ ዓንካፓ ሙኬቴያ ታና ዒንሢ ዔራኔ፤ ጋዓንቴ ታኣኒ ታ ቢታንቶና ሙኪባኣሴ፤ ታና ዳኬሢ ጎኑሞ ዓኣያኬ፤ ዒንሢ ዒዛ ዔሩዋሴ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"29","text":"ታኣኒ ጋዓንቴ ዒዛ ኮራፓ ሙኬሢሮ ሃሣ ዒዚ ታና ዳኬሢሮ ታ ዒዛ ዔራኔ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"30","text":"ዒማና ዔያታ ዒዛ ዓርቃኒ ኮዔያታንቴ ዎዳ ዒዛኮ ሃጊ ሄሊባኣሢሮ ዖኦኒያ ዒዛ ዓርቂባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"31","text":"ጋዓንቴ ዴሮይዳፓ ሚርጌ ዓሲ ዒዛ ጉሙርቂ ዔካዖ፦ «ሜሲሄ ሙካ ዎዶና ሃይ ዓሢ ማዼ ፆኦሲ ዎልቆና ማዺንቴ ዓኮ ባኮይዳፓ ባሼ ማዻንዳ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"32","text":"ዴራ ዬሱሴ ዾንካሢ ፔርሴ ዓሳ ዋይዜኔ፤ ዬያሮ ቄኤሶኮ ሱኡጎና ፔርሴ ዓሶና ዬሱሴ ዓርቃኒ ጌኤዦ ማኣሮ ካፓ ዓሶ ዳኬኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"33","text":"ዬማና ዬሱሴ፦ «ዒንሢና ዎላ ዻካ ዎዴ ታ ዴዓንዳኔ፤ ዬካፓ ታና ዳኬሢ ባንሢ ታ ዓኣዻንዳኔ፤"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"34","text":"ዒንሢ ታና ኮዓንዳኔ፤ ጋዓንቴ ዒንሢ ታና ዴንቃዓኬ፤ ታኣኒ ዓኣ ቤዞ ዒንሢ ሙካኒ ዳንዳዒንዱዋሴ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"35","text":"ዬያሮ ዓይሁዶ ዓሶ ዎይሣ ዓሳ ዎሊ ኮይላ፦ «ኑኡኒ ዒዛ ዴንቁዋጉዲ ሃይ ዓሢ ዓንኮ ዓኣዻኒዳይ? ጎዖንቴ ጊሪኬ ዓጮ ዓሶ ባኣካ ላኣሊንቲ ዓኣ፥ ዓይሁዶ ዓሶ ባኣኮ ዓኣዺ ጊሪኮ ዓሶ ዔርዛኒሞ?"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"36","text":"‹ዒንሢ ታና ኮዓንዳኔ፤ ጋዓንቴ ዒንሢ ታና ዴንቃዓኬ፤ ታኣኒ ዓኣ ቤዞዋ ዒንሢ ሙካኒ ዳንዳዒንዱዋሴ› ጌይፃ ዒዛኮ ዎዚ ጌይሢዳይ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"37","text":"ቦንቾ ኬሎኮ ጋፒንፆ ማዔ፥ ዼኤፖ ኬሎና ዬሱሴ ዔቂጋፓ ዑኡዞ ዼጊዲ፦ «ዋኣሢ ዼኤቤይ ዓኣቶ ሃኒ ታ ኮራ ሙኪ ዑሽኮንጎ፤ 7፡37 ሌዊ. ዓኬ 23፡36።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"38","text":"ታና ጉሙርቂ ዔካሢኮ ጌኤዦ ማፃኣፓ ጋዓሢጉዲ ናንጊና ናንጊ ዋኣሢ ጋራፓ ዓልቃንዳኔ» ጌዔኔ። 7፡38 ሂዚ. 47፡1፤ ዛካ. 14፡8።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"39","text":"ዬያ ዒ ጌዔሢ ዒዛ ጉሙርቃዞንሢ ዔካንዳ ዓያኖ ዛሎኬ። ዓይጎሮ ጌዔቴ ዬሱሴ ሃይቂ ሌካ ዔውታ ዎዳ ሄሊባኣሢሮ ዓያኖ ጌኤዣ ሃጊ ዒንጊንቲባኣያኬ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"40","text":"ዴሮኮ ባኣኮይዳፓ ፔቴ ፔቴዞንሢ ዬያ ቃኣሎ ዋይዛዖ፦ «ሙካንዳኔ ጌይንቴ ፆኦሲ ማሊፆ ኬኤዛሢ ጎኔና ሃያኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"41","text":"ዛላ ሃሣ፦ «ሃይ ሜሲሄኬ» ጌዔኔ። ዓቴ ዓሳ ጋዓንቴ፦ «ሜሲሄ ሙካሢ ጌሊላ ዓጮይዳፓዳ?"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"42","text":"ሜሲሄ ዳውቴ ዜርፃፓ ሾይንታንዳሢና ዳውቴ ካታሞ ቤኤቴሌሄሜይዳፓ ሙካንዳሢ ጌኤዦ ማፃኣፖይዳ ፃኣፒንቲባኣዓዳ?» ጌዔኔ። 7፡42 2ሳሙ. 7፡12፤ ሚኪ. 5፡2።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"43","text":"ዬያሮ ዒዛ ዛሎና ዴሮ ባኣካ ፓቂንቲሢ ማዢንቴኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"44","text":"ፔቴ ፔቴዞንሢ ዒዛ ዓርቃኒ ኮዔንቴ ዖኦኒያ ዒዛ ዓርቂባኣሴ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"45","text":"ዬካፓ ጌኤዦ ማኣሮ ካፓዞንሢ ቄኤሶ ሱኡጎና ፔርሴ ዓሶና ባንሢ ዓኣዼኔ፤ ዬና ፑኡፖ ዓሳ፦ «ዒዛ ዒንሢ ዓይጎሮ ዔኪ ሙኪባኣይ?» ዔያቶ ኮራ ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"46","text":"ጌኤዦ ማኣሮ ካፓዞንሢያ፦ «ሃይ ዓሢ ኬኤዛሢጉዲ ዖኦኒያ ኬኤዚ ቤቂባኣሴ» ጌይ ማሄኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"47","text":"ፔርሴ ዓሳ ጋዓንቴ፦ «ዒንሢያ ሃሣ ዻቢንቲያ?"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"48","text":"ዎይሣ ዓሶና ፔርሴ ዓሶናይዳፓ ዒዛ ጉሙርቄ ዓሲ ዓኣኖ?"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"49","text":"ሃይ ሙሴ ዔርዜ ዎጎ ዔሩዋ ዴራ ጎኔና ጋዳንቂንቴያኬ» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"50","text":"ዒማና ሃያኮ ቤርታ ዬሱሴ ኮራ ዓኣዼ፥ ፔርሴ ዓሶ ዛላፓ ማዔ፥ ኒቆዲሞሴ፦ 7፡50 ዮሃ. 3፡1-2።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"51","text":"«ኑኡኮ ዎጎ ጎይፆና ፔቴ ዎጌና ዓርቂንቴ ዓሢኮ ጌኤዞ ዋይዙዋዖ ሃሣ ዓይጎ ማዼቴያ ዔሩዋዖ ዎጌ ዎጊንታ?» ጌዔኔ።"},{"book":"ዮሃኒሴ ፃኣፔ ኮዦ ሃይሶ","chapter":"7","verse":"52","text":"ዔያታ ማሃዖ፦ «ኔኤኒያ ጌሊላ ዓጮይዳፓዳ? ፆኦሲ ማሊሢ ኬኤዛይ ጌሊላ ዓጮይዳፓ ዔቂንዱዋኣሢ ማፃኣፖ ኮሺ ማሂ ዛጊ ዔሬ» ዒዛም ጌዔኔ። ["},{"book":"ዮሃኒሴ ፃኣፔ ኮዦ ሃይሶ","chapter":"7","verse":"53","text":"ዬካፓ ፔቴ ፔቴሢ ፔኤኮ ማኣሪ ማኣሪ ዴንዴኔ።"}]}