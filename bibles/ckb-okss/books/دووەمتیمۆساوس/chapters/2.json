{"data":[{"book":"دووەم تیمۆساوس","chapter":"2","verse":"1","text":"بۆیە کوڕی خۆم، تۆ بەهێز بە بەو نیعمەتەی کە لە عیسای مەسیحدایە."},{"book":"دووەم تیمۆساوس","chapter":"2","verse":"2","text":"ئەوەی لەبەردەم چەندین شایەتدا لە منت بیستووە، بە خەڵکی دڵسۆزی بسپێرە کە لێهاتوو بن بۆ ئەوەی خەڵکی دیکەش فێربکەن."},{"book":"دووەم تیمۆساوس","chapter":"2","verse":"3","text":"وەک سەربازێکی چاک بۆ عیسای مەسیح، لەگەڵمان بەشداری لە ئازار بکە."},{"book":"دووەم تیمۆساوس","chapter":"2","verse":"4","text":"هیچ سەربازێک خۆی بە کاروباری ڕۆژگارەوە خەریک ناکات تاکو فەرماندەکەی ڕازی بکات."},{"book":"دووەم تیمۆساوس","chapter":"2","verse":"5","text":"ئەگەر یەکێک پێشبڕکێ بکات، خەڵات ناکرێت ئەگەر شوێن یاسای پێشبڕکێکە نەکەوێت."},{"book":"دووەم تیمۆساوس","chapter":"2","verse":"6","text":"جوتیاری ڕەنجدەر دەبێ یەکەم کەس بێت بەشی خۆی لە بەرهەمەکە ببات."},{"book":"دووەم تیمۆساوس","chapter":"2","verse":"7","text":"بیربکەوە لەوەی دەیڵێم، مەسیحی خاوەن شکۆ یارمەتیت دەدات لە هەموو شتێک تێبگەیت."},{"book":"دووەم تیمۆساوس","chapter":"2","verse":"8","text":"یادی عیسای مەسیح بکە، کە لەنێو مردووان هەستایەوە و لە نەوەی داود بوو. ئەمە پەیامی ئینجیلەکەمە،"},{"book":"دووەم تیمۆساوس","chapter":"2","verse":"9","text":"کە لە پێناویدا ئازار دەچێژم و وەک تاوانبارێک کۆت و زنجیر کراوم، بەڵام وشەی خودا کۆت ناکرێت."},{"book":"دووەم تیمۆساوس","chapter":"2","verse":"10","text":"بۆیە بەرگەی هەموو شتێک دەگرم لەبەر ئەوانەی خودا هەڵیبژاردن، تاکو ئەوانیش ئەو ڕزگارییە بەدەستبهێنن کە بەهۆی عیسای مەسیحەوەیە، لەگەڵ شکۆی هەتاهەتایی."},{"book":"دووەم تیمۆساوس","chapter":"2","verse":"11","text":"ئەم قسەیە ڕاستە:"},{"book":"دووەم تیمۆساوس","chapter":"2","verse":"12","text":"ئەگەر دانبەخۆدا بگرین،"},{"book":"دووەم تیمۆساوس","chapter":"2","verse":"13","text":"ئەگەر دڵسۆز نەبین،"},{"book":"دووەم تیمۆساوس","chapter":"2","verse":"14","text":"ئەمانەیان بیربخەوە و لە شەڕەقسە ئاگاداریان بکەوە لەبەردەم خودا، چونکە سوودی نییە، بەڵکو بیسەران دەڕووخێنێت."},{"book":"دووەم تیمۆساوس","chapter":"2","verse":"15","text":"کۆشش بکە وەک کارگەرێکی بێ شەرمەزاری خۆت بسەلمێنی بۆ خودا، بە ڕێگای ڕاست وشەی ڕاستی لێک بدەیتەوە."},{"book":"دووەم تیمۆساوس","chapter":"2","verse":"16","text":"خۆت لە قسەی هیچوپووچ بپارێزە، چونکە زیاتر و زیاتر مرۆڤ بەرەو خوانەناسی دەبات."},{"book":"دووەم تیمۆساوس","chapter":"2","verse":"17","text":"وشەکانیان وەک لاڕەشەیە2‏:17 یۆنانی: گانگرین‏، نەخۆشییەکی کوشندەیە.‏ تەشەنە دەکات. لەوانە هیمینایۆس و فیلێتۆس،"},{"book":"دووەم تیمۆساوس","chapter":"2","verse":"18","text":"کە لە ڕاستی دەرچوون و دەڵێن هەستانەوە ڕوویداوە، ئیتر باوەڕی هەندێک هەڵدەگێڕنەوە."},{"book":"دووەم تیمۆساوس","chapter":"2","verse":"19","text":"بەڵام بناغە توندەکەی خودا چەسپاوە، ئەم مۆرەی لەسەرە: ﴿یەزدان ئەوانەی هی خۆیەتی دەیانناسێت،﴾2‏:19 سەرژمێری 16‏:5‏‏ هەروەها «ئەوەی ناوی یەزدانی لەسەرە، با لە بەدکاری دووربکەوێتەوە.»"},{"book":"دووەم تیمۆساوس","chapter":"2","verse":"20","text":"بەڵام لە ماڵێکی گەورەدا تەنها قاپوقاچاغی زێڕ و زیو نییە، بەڵکو دارینە و گڵینیش هەیە کە هەندێکیان بۆ ڕێزلێنانن و هەندێکی دیکەشیان بۆ کاروباری ئاسایین."},{"book":"دووەم تیمۆساوس","chapter":"2","verse":"21","text":"بۆیە ئەگەر یەکێک خۆی لەمانە پاک بکاتەوە، ئەوا دەبێتە جامێک بۆ ڕێزلێنان، پیرۆز2‏:21 تەرخانکراو‏ و سوودبەخش بۆ گەورەکەی، ئامادە بۆ هەموو کارێکی چاک."},{"book":"دووەم تیمۆساوس","chapter":"2","verse":"22","text":"لە هەوەسەکانی گەنجییەتی ڕابکە، کۆشش بکە بۆ ڕاستودروستی و باوەڕ و خۆشەویستی و ئاشتی لەگەڵ ئەوانەی بە دڵێکی پاک لە مەسیحی باڵادەست دەپاڕێنەوە."},{"book":"دووەم تیمۆساوس","chapter":"2","verse":"23","text":"لە گفتوگۆی پووچ و نەزان دووربکەوە، بزانە شەڕی لێ دەکەوێتەوە."},{"book":"دووەم تیمۆساوس","chapter":"2","verse":"24","text":"بەندەی مەسیحی خاوەن شکۆ نابێت شەڕفرۆش بێت، بەڵکو دەبێت لەگەڵ هەمووان میهرەبان بێت، توانای فێرکردنی هەبێت، هەروەها پێویستە لە کاتی تەنگانەدا دان بەخۆیدا بگرێت."},{"book":"دووەم تیمۆساوس","chapter":"2","verse":"25","text":"ئەوانەی بەربەرەکانێی دەکەن بە دڵنەرمی ڕاستیان بکاتەوە، بە هیوای ئەوەی خودا تۆبەکردنی ڕاستی ناسینیان بداتێ"},{"book":"دووەم تیمۆساوس","chapter":"2","verse":"26","text":"و لە داوی شەیتان هۆشیان بەخۆیاندا بێتەوە، ئەوەی بۆ ئەنجامدانی خواستی خۆی بەندی کردن."}]}