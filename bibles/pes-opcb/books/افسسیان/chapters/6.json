{"data":[{"book":"افسسیان","chapter":"6","verse":"1","text":"ای فرزندان، مطیع والدین خود باشید که این کار درستی است، زیرا خداوند اختیار زندگی شما را به دست ایشان سپرده است."},{"book":"افسسیان","chapter":"6","verse":"2","text":"نخستین حکمِ همراه با وعده این است: «پدر و مادر خود را گرامی بدار"},{"book":"افسسیان","chapter":"6","verse":"3","text":"تا سعادتمند باشی و بر زمین از عمری طولانی برخوردار گردی.»6‏:3 تثنیه ۵‏:۱۶."},{"book":"افسسیان","chapter":"6","verse":"4","text":"در اینجا سخنی نیز با شما پدر و مادرها دارم: فرزندانتان را بیش از حد سرزنش نکنید، مبادا دلگیر و عصبی شوند. ایشان را آن طور که خداوند می‌پسندد، با محبت تربیت کنید، و از کلام خدا ایشان را پند و نصیحت دهید."},{"book":"افسسیان","chapter":"6","verse":"5","text":"ای غلامان، از اربابتان در این دنیا با ترس و احترام اطاعت نمایید و ایشان را از صمیم قلب خدمت کنید، با این تصور که مسیح را خدمت می‌کنید."},{"book":"افسسیان","chapter":"6","verse":"6","text":"طوری نباشد که وظایف کاری خود را فقط در حضور ایشان خوب انجام دهید، و وقتی نیستند شانه خالی کنید. بلکه همچون خادمین مسیح که خواست خدا را با جان و دل انجام می‌دهند، همیشه وظیفه خود را انجام دهید."},{"book":"افسسیان","chapter":"6","verse":"7","text":"با عشق و علاقه کار کنید، درست مانند آنکه برای خداوند کار می‌کنید، نه برای انسان."},{"book":"افسسیان","chapter":"6","verse":"8","text":"فراموش نکنید که چه غلام باشید چه آزاد، برای هر عمل نیکو که انجام می‌دهید، از خداوند پاداش خواهید گرفت."},{"book":"افسسیان","chapter":"6","verse":"9","text":"و شما اربابان، با غلامان و زیردستان خود درست رفتار کنید، همان‌طور که به ایشان نیز گفتم که با شما درست رفتار نمایند. آنان را تهدید نکنید. فراموش نکنید که شما هم غلام هستید، غلام عیسی مسیح. شما هر دو یک ارباب دارید و او از کسی طرفداری نمی‌کند."},{"book":"افسسیان","chapter":"6","verse":"10","text":"در خاتمه از شما می‌خواهم که از قدرت عظیم خداوند در درون خود، نیرو بگیرید و زورآور شوید."},{"book":"افسسیان","chapter":"6","verse":"11","text":"خود را با تمام سلاحهای خدا مجهز کنید تا بتوانید در برابر وسوسه‌ها و نیرنگ‌های ابلیس ایستادگی نمایید."},{"book":"افسسیان","chapter":"6","verse":"12","text":"بدانید که جنگ ما با انسان‌ها نیست، انسانهایی که گوشت و خون دارند؛ بلکه ما با موجودات نامرئی می‌جنگیم که بر دنیای نامرئی حکومت می‌کنند، یعنی بر موجودات شیطانی و فرمانروایان شرور تاریکی. بله، جنگ ما با اینها است، با لشکرهایی از ارواح شرور که در دنیای ارواح زندگی می‌کنند."},{"book":"افسسیان","chapter":"6","verse":"13","text":"بنابراین، از یک‌یک سلاحهای خدا به هنگام حمله دشمنتان، شیطان، استفاده کنید، تا بتوانید حمله‌های او را دفع نمایید و در آخر، بر پاهای خود محکم بایستید."},{"book":"افسسیان","chapter":"6","verse":"14","text":"اما برای این منظور، «کمربند محکم راستی» را به کمر ببندید و «زرهٔ عدالت خدا» را در بر نمایید."},{"book":"افسسیان","chapter":"6","verse":"15","text":"«کفش انجیل آرامش‌بخش» را به پا کنید تا به همه جا رفته، پیغام انجیل را به همه اعلام نمایید."},{"book":"افسسیان","chapter":"6","verse":"16","text":"افزون بر همۀ اینها، «سپر ایمان» را نیز بردارید تا به کمک آن بتوانید تیرهای آتشین آن شریر را خاموش سازید."},{"book":"افسسیان","chapter":"6","verse":"17","text":"کلاهخود نجات را بر سر بگذارید و شمشیر روح را که همان کلام خداست، به دست گیرید."},{"book":"افسسیان","chapter":"6","verse":"18","text":"در هر موقعیتی، با انواع دعاها و درخواستها، در روح‌القدس دعا کنید! و همچنین، در حالت آماده‌باش به سر ببرید و پیوسته به دعا کردن برای همۀ مقدّسین ادامه دهید."},{"book":"افسسیان","chapter":"6","verse":"19","text":"برای من نیز دعا کنید تا هرگاه که دهان به سخن می‌گشایم، کلمات درست به من عطا شود تا بتوانم راز انجیل را بدون ترس به مردمان بشناسانم،"},{"book":"افسسیان","chapter":"6","verse":"20","text":"همان انجیل که به‌عنوان سفیر آن گماشته شده‌ام، اما سفیری در غُل و زنجیر، در زندان! پس دعا کنید که آن را دلیرانه اعلام کنم، آن گونه که شایسته است."},{"book":"افسسیان","chapter":"6","verse":"21","text":"تیخیکوس، برادر عزیز ما و خدمتگزار وفادار خداوند، از احوال من و از آنچه می‌کنم، شما را آگاه خواهد ساخت."},{"book":"افسسیان","chapter":"6","verse":"22","text":"او را فقط به همین منظور نزد شما می‌فرستم، تا از چگونگی حال ما باخبر شوید و با شنیدن سخنان او دلگرم و تشویق گردید."},{"book":"افسسیان","chapter":"6","verse":"23","text":"دعا می‌کنم که خدای پدر و خداوند ما عیسی مسیح، به شما برادران عزیز آرامش و محبت و ایمان عطا کند."},{"book":"افسسیان","chapter":"6","verse":"24","text":"بر جمیع آنان که خداوند ما، عیسی مسیح، را با محبتی جاودانی دوست می‌دارند، فیض باد."}]}