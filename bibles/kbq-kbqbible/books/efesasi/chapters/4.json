{"data":[{"book":"Efesasi","chapter":"4","verse":"1","text":"E'ina hu'negu nagra Ramofo kina vahe'mo'na, knare hutma mani'zantamifi kana nevutma, tamagima higetma eri'naza zanku hampo'nati'na tamavumro nentoe."},{"book":"Efesasi","chapter":"4","verse":"2","text":"Tamavufga anteramitma, agazone hutma ru vahe'ene nemanitma, ke hakare osutma fru hutma, vahe'mofo antahizamitma zamesi zamanteho."},{"book":"Efesasi","chapter":"4","verse":"3","text":"Hakare zupa hanavetitma Avamu'ene tragotetma nemanitma, hamprima tamanteno anaki'ma tamante'nea fruzana erigahaze."},{"book":"Efesasi","chapter":"4","verse":"4","text":"Tagra mika'mota magoke tavufgafi magoke Avamu mani'neankino, anahukna huno e'ima tagi hu'neana magoke Anumzamofo naga fore hanunku tagi hu'ne."},{"book":"Efesasi","chapter":"4","verse":"5","text":"Magoke Rantia manigeno, magoke tamentinti megeta, magoke mono ti nefrone."},{"book":"Efesasi","chapter":"4","verse":"6","text":"Anumza Nerfa'a maka'mota magoke mani'neno kva huneranteno, maka'za kva nehuno maka'zampina mani'ne."},{"book":"Efesasi","chapter":"4","verse":"7","text":"Hu'neanagi magoke magoke'mota asunku'zana ruzahu ruzahu muse'za Kraisi'a tami'ne."},{"book":"Efesasi","chapter":"4","verse":"8","text":"E'ina hu'negu avontafepina anage hu'ne, Agrama anagamu marenerino'a, Agra vugota huno kina vahe zamareno vu'ne. Agra'a vahera muse'za zami'ne. (Sam-Zga 68:18)"},{"book":"Efesasi","chapter":"4","verse":"9","text":"Menina anage nehzankea me'ne, anagamu mareri'ne, ana kemofona nankna agu'agesa me'ne, Agra anazanke huno mopa agu'afi urami'neana?"},{"book":"Efesasi","chapter":"4","verse":"10","text":"Agra urami'nemo otino marerino maka mona agatereno afete mani'neankino, Agra hakare zampina mani avitesigu anara hu'ne."},{"book":"Efesasi","chapter":"4","verse":"11","text":"Mago'a nagara Agra aposol eri'za nezmino, mago'a nagara kasnampa eri'za nezmino, mago'a nagara mono ke huamahu eri'za nezmino, mago'a nagara mono kevu kegava kri eriza nezmino, mago'a nagara rempi huzmi eriza zami'ne."},{"book":"Efesasi","chapter":"4","verse":"12","text":"Eri'za erisaza'zama, naga'amokizmi (Saints) zami'neana, non kiaza hu'za Kraisi avufa eri ra hugahaze,"},{"book":"Efesasi","chapter":"4","verse":"13","text":"ana nehuta Anumzamofo Mofavre'are tamentintifina eri mago huta keta antahita nehuta, hanave enerita Ramofonte nena vahetfa nemanita, Kraisi avu'avapina aviteta Agri kna huta manigahune."},{"book":"Efesasi","chapter":"4","verse":"14","text":"Ana agafare tagra osi mofavregna huta omani'nunkeno, hagerimo erikranto kranto hiankna tamentintifina osnie. Na'ankure mago'amo'za ruzahu ke hunerasmi'za, anankea havige hu'za eri tamage kegna ke nerasmize."},{"book":"Efesasi","chapter":"4","verse":"15","text":"Hianagi tamage ke nehuta, tagu'areti vahera zamesi nezmanteta, hageta nena nehanunkeno maka'zamofona Kraisi aseni'a manigahie."},{"book":"Efesasi","chapter":"4","verse":"16","text":"Agripi miko avufamo omoni, emeni huno azeri hanavetisigeno, magoke magoke avufamo'a ruzahu ruzahu eri'za e'nerino, miko avufamo'a ra huno knare avesi'zampi hagegahie."},{"book":"Efesasi","chapter":"4","verse":"17","text":"Hagi Ramofo hanave'afi anage hu'na neramasamue, mono nontahiza vahe knara (Gentiles) osiho, zamagra hzanegre'za mago'zana zamagu'areti hugara osu'naze."},{"book":"Efesasi","chapter":"4","verse":"18","text":"Antahi'za zamifina hani hige'za, Anumzamofo mani'zampintira atre'za megi'a nemanize, na'ankure zamagra antahi'za ke'za nosazageno, zamagu'amo'a hanaveti'ne."},{"book":"Efesasi","chapter":"4","verse":"19","text":"Ana nehu'za zamagra havizane knare'zane kegava nosu'za, zamesi'zamofo kefo avu'ava zampi nevazageno, zamagri mani'zampina maka havizamofo avesi'zamo avite'ne."},{"book":"Efesasi","chapter":"4","verse":"20","text":"Hu'neanagi tamagra, e'inahu zampintira Kraisina rempi huta ontahi'naze."},{"book":"Efesasi","chapter":"4","verse":"21","text":"Tamagrama ko Agriku'ma nentahizageno Agripima rempi hurami'nea zana, Jisasimpi tamage nanekea me'ne."},{"book":"Efesasi","chapter":"4","verse":"22","text":"Korapa ama mopafi kasri avu'avaza mani'zantamifi me'neane, maka havi tamagu tamagesa me'neane, havige na atreho."},{"book":"Efesasi","chapter":"4","verse":"23","text":"Ana nehuta antahintahifine, avamupi kasefa huta manigahaze."},{"book":"Efesasi","chapter":"4","verse":"24","text":"Kasefa vahe tro huta nemanita, Anumzankna huta fatgo avu'ava zampi ruotage huta tamage ke'afi manigahaze."},{"book":"Efesasi","chapter":"4","verse":"25","text":"E'ina hu'negu magoke magoke'motma havige osutma tamage hiho. Mago avufagna hutma mono kevu mani'nonanki, tva'ontamire ru vahe'ma mani'nesiana havigea huonteho."},{"book":"Efesasi","chapter":"4","verse":"26","text":"Tamarimpa hegahianagi, ana zampina kumira osiho, tamarimpa hesuta zaza kna omanita ko eri so'e hutenkeno zage'a ufreno."},{"book":"Efesasi","chapter":"4","verse":"27","text":"Hankromofona (Satana) mago kankmuna tamagra omiho."},{"book":"Efesasi","chapter":"4","verse":"28","text":"Musufa ne'ma mani nesuno'a musufa oseno. Hianagi agra azampinti eri'za erino knare'zana erifore nehuno, zamagrazmi zamaza huga osu'nesaza nagara zamaza hugahie."},{"book":"Efesasi","chapter":"4","verse":"29","text":"Hanki tamagipintira vahe'mokizmia havi nanekene urinke'nena ozmasmitma, zamaza nehutma, hanaveti'za manisaza nanekege nehnageno, antahisamokizmi'a zamaza hugahie."},{"book":"Efesasi","chapter":"4","verse":"30","text":"Anumzamofo Avamura mani'zantmifina rimpagna eriomiho. Tmagesa antahiho, Avamu'mo agra azanko avoma'a kreno tamagra nagri nagare hu'neankino, esnia knarera tamaza huno tamavregahie."},{"book":"Efesasi","chapter":"4","verse":"31","text":"Rimpa hevava hu'zane, maka rimpa haviza huno ha' hu'zane, rimpa he'zane, rankege hu'zane, vahe zamefi'a ke hu'zana netretma, maka vahe'ma knazama zami'zana atreho."},{"book":"Efesasi","chapter":"4","verse":"32","text":"Agazone hutma vaheku tamasuntgi nezmantetma, Kraisimpi kumitia Anumzamo eri atre'rante'neankna hutma, kumi'zmia atre'zmanteho."}]}