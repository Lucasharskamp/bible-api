{"data":[{"book":"Methiu","chapter":"16","verse":"1","text":"Giak Pharisithek nane Sadusithek Isu shii chai pha aishii wuii thog, “Ji-è Hamangkhung-aphuii è aishii khagi rek rone doh yi pha, ithek è aishii buang rek bo ne lia.”"},{"book":"Methiu","chapter":"16","verse":"2","text":"Jishii Isu chang, “khuchung magunde hasiang yem ramuii shii nathek è yao, gethek shii inai ne wie è rey pha um ro, nyieliieshii, hamang ne shaig ro.”"},{"book":"Methiu","chapter":"16","verse":"3","text":"Chiih-è hamiang riang nathek ne yao ruii, “Hì ne haphie phie pha rek muii ro, nyieliieshii, hamang ne shaig nane igiia ro. Nathek è hamang hà riig ne nyathieg mua, jishii nathek ne hì pha ishak pha cheb chiang shii ayao mua ro.”"},{"book":"Methiu","chapter":"16","verse":"4","text":"16:4: Mth 12:39; Lug 11:29Duchung pha branthek ne khama pha awie nane Hamangkhung-aphuii shii athieg dang ara! Nathek è gu shii buang ji lia ne bey? Asi! Nathek shii ne Jona ro buang ji ne phijong pha ji bie ro!"},{"book":"Methiu","chapter":"16","verse":"5","text":"Samoythek khabang è hiìa ne kho thrang wuii thog mage shii, ithek ne iweb yie pha blengdun."},{"book":"Methiu","chapter":"16","verse":"6","text":"16:6: Lug 12:1 Isu è ithek shii yao, “gayiig bo” “Pharisithek nane Sadusithek phiia pha gidieg è ragia rek bo.”"},{"book":"Methiu","chapter":"16","verse":"7","text":"Ithek awaithek chung jao ne yao rai, “Ai è hì yao pha ji è, nyieliieshii gethek è iweb bia ne ayie pha ji ara ro.”"},{"book":"Methiu","chapter":"16","verse":"8","text":"Isu ithek nyie yao pha ji thieg, jiè ai è ithek shii sai, nathek ne iweb ayie pha chiang è nyie rek ne yao rai phlei? Nathek shii migi ìujia um ro!"},{"book":"Methiu","chapter":"16","verse":"9","text":"16:9: Mth 14:17-21 Nathek ne thuh de agao bey, gu è iweb guii phed ne itham guii branthek shii chie noh pha ji ne nathek anow bey? Nathek è sirid khama iweb chab phlei?"},{"book":"Methiu","chapter":"16","verse":"10","text":"16:10: Mth 15:34-38 Chiih-è, itham wi shii phi ne chie yi pha iweb miley jine nyie lei? Nathek è srid khama chab phlei?"},{"book":"Methiu","chapter":"16","verse":"11","text":"Ji ne gu ne iweb chiang ne ayao rone nathek ne khi è agao lei? Pharisithek nane Sadusithek pha phiia è nawaithek shii ragia rek bo."},{"book":"Methiu","chapter":"16","verse":"12","text":"Chiihphado samoythek è gao ai ne ithek iweb shii phiia lua pha chiang awaithek shii ragia rek bo ne phriie pha asi jimagunde Pharisithek nane Sadusithek pha muyua ji è ro."},{"book":"Methiu","chapter":"16","verse":"13","text":"Isu ne Khaisaria Philiphi pha inui soh hà wuii dun, thiichiih shii Isu è awai samoythek shii sai, “Branthek è Bran Dufuii shii hanyie rone è yao lei?”"},{"book":"Methiu","chapter":"16","verse":"14","text":"16:14: Mth 14:1,2; Mrg 6:14,15; Lug 9:7,8“Giak è ne Jon khowo rone yao,” nathek è chang, giakthek è Elija rone è yao, “giak è Jerimia nane gai chaig rone yao ro.”"},{"book":"Methiu","chapter":"16","verse":"15","text":"“Nathek khi è now lei? Ai ithek shii sai. Nathek gushii hanyie ro è yao phlei?”"},{"book":"Methiu","chapter":"16","verse":"16","text":"Simon Phithar è chang, “Na ne Masi ro, chiih-è isieng Hamangkhung-aphuii pha Dufuii ro.”"},{"book":"Methiu","chapter":"16","verse":"17","text":"“Nashii ne wie ro, Jon pha dufuii Simon!” Isu è chang, Hì pha izai ne bran è thog pha asi ro, jimagunde hì ne na shii guro hamangkhung pha Aphuii è miang phi ro."},{"book":"Methiu","chapter":"16","verse":"18","text":"Ji è gu ne na shii yao, Phithar: na ne lubao ro, chiih-è hì pha lubao phing shii gu ne gui ro charch rung ruii phro, chiih-è iy pha ji shii ayang mua phro."},{"book":"Methiu","chapter":"16","verse":"19","text":"16:19: Mth 18:18; Jon 20:23Gune nathek shii hamangkhung pha Sajathua pha ziuwad phi ne ruii phro; “Na è sohnyiak shii nyie lem pha ji è hamangkhung hà de lem ruii phro, chiih-è, na è sohkhung shii nyie rek yi pha ji è hamangkhung hà de phi ne rek yi phro.”"},{"book":"Methiu","chapter":"16","verse":"20","text":"“Ai è awai samoythek shii ai ne Masi rone hanyie shii de ayao rabo è gak marui.”"},{"book":"Methiu","chapter":"16","verse":"21","text":"Jipha ishak è ne Isu ne awai samoythek shii hong ne yao phi, “Gu ne Jerusalem hà wuii chid phro, thiisa hà wuii srane dukhothek boh phabithek, Iphey yua pho masdothek, wad re-è bajo diigchiao mua ruii phro. Gu shii ua muii phro, jimagunde gune da-um shii idoh hòi ruii phro.”"},{"book":"Methiu","chapter":"16","verse":"22","text":"Phithar è Isu shii thekhlei hà noh srane giung. Phithar è yao, “Ithong wo! Na shii ne hì è rek pha ji ne Hamangkhung-aphuii è khuchung de arey yi phro.”"},{"book":"Methiu","chapter":"16","verse":"23","text":"Isu è shan srane riig ne Phithar shii yao, “Sakhathong! Gu moe è ruang dun dun bo! Na ne gu lumuii shii gak pha rek ramuii ro, nyieliieshii, na miyao hìthek ne Hamangkhung-aphuii è thog ruii pha asi ro, hì ne bran munow ne yao ro.”"},{"book":"Methiu","chapter":"16","verse":"24","text":"Chiih-è, Isu è awai samoythek shii yao din, “Hanyie è gu rog lua pha now arone, ai ne awaishii bia chid phro,” chiih-è, awairo bai ji han ne idoh lua chid phro."},{"book":"Methiu","chapter":"16","verse":"25","text":"16:25: Mth 10:39; Lug 17:33; Jon 12:25Nyieliieshii, hanyie awai chai shii ragia rek pha now arone, ji pha chai ne san dun phro. Jishii, hanyie chai ne gu chiang è san yi arone, aishii mua ruii phro."},{"book":"Methiu","chapter":"16","verse":"26","text":"Bran hanyie zab sohjambling mua srane awai chai san muii pha ji è aishii nyie magunde phua pha um bey? Ai ne nyie de amua phro, san dun pha chai ji mua din pha nathek shii nyie phi pha de oi ro."},{"book":"Methiu","chapter":"16","verse":"27","text":"16:27: Mth 25:31; Chng 62:12; Rom 2:6 Nyieliieshii, Bran Dufuii ne awai Aphuii pha biisiie shii hamangkhliie rog shii wuii ruii phro, chiih-è ai zab shii ithek blia ji duiine lasen phi ruii phro."},{"book":"Methiu","chapter":"16","verse":"28","text":"“Gu è nathek shii izai yao dang phro, ichiih um pha giak branthek ne Bran Dufuii ji saja duiine wuii din ruii pha adoh sapho shii ne a-iy phro.”"}]}