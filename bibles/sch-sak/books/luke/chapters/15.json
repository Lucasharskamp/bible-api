{"data":[{"book":"Luke","chapter":"15","verse":"1","text":"Sûnkhat chu sumrusuongpungei mi tamtak le mi nunsiengei Jisua kôm chong rangâi rangin an honga."},{"book":"Luke","chapter":"15","verse":"2","text":"Phariseengei le Balam minchupungeiin, “Hi mi hin, mi nunsiengei a modôma, munkhatin sâk khom an sâkpui ngâi,” tiin an chiera."},{"book":"Luke","chapter":"15","verse":"3","text":"Masikin, Jisua'n hi chongmintêk hih a rila."},{"book":"Luke","chapter":"15","verse":"4","text":"Nin kâra inkhatlam hin belri razakhat nei ungla, inkhat inmang senla imo a tho rang? Sômkuoleikuo hah sûla mâng a ta, ânmang hah aman mâka rok noni mo?"},{"book":"Luke","chapter":"15","verse":"5","text":"A manin chu râisân takin a dâra hong ruputin a ina hongpui a tih."},{"book":"Luke","chapter":"15","verse":"6","text":"Hanchu a ruolngei, a bungmingei koitûp a ta, ke belri inmang ka man nôk zoia, ka râiasân. Masikin, râisânna mi tho pui roi tîng a tih."},{"book":"Luke","chapter":"15","verse":"7","text":"Ma anghan, nangni ki ril, mi sômkuoleikuo insîr nâng khâiloi ngei nêkin mi nunsie inkhat insîr sikin invâna râisânna a om uol ngâi."},{"book":"Luke","chapter":"15","verse":"8","text":"Nupang inkhatin sumdâr sôm nei senla, inkhat minmang senla, imo tho ni? Châti mochokin a in phiet a ta, a man nôk mâka takintâi takin rok a tih."},{"book":"Luke","chapter":"15","verse":"9","text":"A man nôkin chu a chamnungei le a bungmingei koitûp a ta, an kôma, ku sumdâr minmang ka man nôk zoi ka râiasân, râisânna mi thopui roi tîng a tih."},{"book":"Luke","chapter":"15","verse":"10","text":"Nangni ki ril, ma anghan mi nunsie inkhat insîr sikin Pathien vântîrtonngei an râiasân ngâi."},{"book":"Luke","chapter":"15","verse":"11","text":"Jisua'n, “Mi inkhatin nâipasal inik a neia;"},{"book":"Luke","chapter":"15","verse":"12","text":"nâipang uolin a pa kôma, ‘O, pa rochon ka chang rangtum chu atûn mi pêk ta roh,’ a tia. Hanchu, a rochon hah a nâingei an ruonin a sem pe ngeia."},{"book":"Luke","chapter":"15","verse":"13","text":"A nâipang uol han, sûntomte suole chu a changtum murdi a juora a lâk rieia. Hanchu a in mâkin ram lataka a sea, nuomninga omin a sum a hekpe zoia."},{"book":"Luke","chapter":"15","verse":"14","text":"Hanchu, a sum a hekpe suole chu, ha rama han mâitâm achula, ite sâk rang nei khâi maka."},{"book":"Luke","chapter":"15","verse":"15","text":"Hanchu, ha rama mi inkhat ava pana, ama han a vokngei enkol rangin a loia a tîra."},{"book":"Luke","chapter":"15","verse":"16","text":"Vokngei sâk ngâi bê hôkngei sâk rangin a ôi zoia, ania, tutên ama a sâk rang pêk mak ngeia.”"},{"book":"Luke","chapter":"15","verse":"17","text":"“Nangkana, a honng inrietsuok le chu, ‘Ka pa ina inlo mingei bu nêk zoiloi pêna a nei intam tia laka, kei lakate hin vonchâmin ki thi rang na!"},{"book":"Luke","chapter":"15","verse":"18","text":"Inthoi ka ta ka pa kôma se nôk ki tih, a kôma, O pa, Pathien chunga le nangma chunga ku nunsie zoi."},{"book":"Luke","chapter":"15","verse":"19","text":"Na nâia be rangin luo chuk khâi mu-ung, no kôma inlo mi inkhat angin mi be ta roh,’ tîng ki tih,” a tia."},{"book":"Luke","chapter":"15","verse":"20","text":"“Hanchu ânthoia, a pa kôma a se zoia. Lâtaka a la om lâiin a pa'n a lei mua, lungkham amu oka, a tâna, a kola, a tuma."},{"book":"Luke","chapter":"15","verse":"21","text":"Hanchu, ‘O pa, Pathien chunga le nangma chunga, ku nunsie zoi, na nâia be rangin chuk khâi mu-ung,’ a tia."},{"book":"Luke","chapter":"15","verse":"22","text":"Hannisenla a pa'n, a suokngei kôma, Innot takin rovo satak min hak roi, a kutruola kutsabi minbun ungla, a kea kekok minbun roi."},{"book":"Luke","chapter":"15","verse":"23","text":"Serat tuoi sa tak that ungla, râisânna ruolhoi sâk ei tih."},{"book":"Luke","chapter":"15","verse":"24","text":"Hi ka nâipasal hih, a thia ân thoinôk ani; ânmanga man nôk ani,” a tia. Hanchu râisânna ruolhoi an phut zoi."},{"book":"Luke","chapter":"15","verse":"25","text":"Hanchu a nâi ulien uolpu chu loia a oma, in a hongtung rangin chu, berlem miring le lâm rahang a rieta,"},{"book":"Luke","chapter":"15","verse":"26","text":"Hanchu tîrlâm inkhat a koia, Imo ani zoi? tiin a rekela."},{"book":"Luke","chapter":"15","verse":"27","text":"Hanchu, a kôma, “Na nâipa a hongkîr nôka, nin pa'n a ring a dama amu nôk sikin râisânnân serat tuoi thâitak a thata, ruolhoi a tho ani,” a tipea."},{"book":"Luke","chapter":"15","verse":"28","text":"Hanchu, a ulienpa chu a taksi sabaka, ina khom lût nuom khâi maka, hanchu a pa a hongsuoka, a methêma."},{"book":"Luke","chapter":"15","verse":"29","text":"Ania a pa kôma, “En roh, hi ten kum hih nata rangin tîrlâm sinin ki sina, no chong khom jôm loiin om ngâi mu-ung. Ania imo mini pêk ngâia? Ka malngei leh ruolhoi thona rangin, kêlte luo mi pêk ngâi mak che."},{"book":"Luke","chapter":"15","verse":"30","text":"Hannisenla, hi na nâi norchon notizuorngei kôma ânchêk suole a hongkîr nôkin chu, serat tuoi thâitak na thatpui,” a tia."},{"book":"Luke","chapter":"15","verse":"31","text":"A pân a kôma, “ka nâipasal ko kôma omtit kêng nini, ki nei murdi hih nata kêng."},{"book":"Luke","chapter":"15","verse":"32","text":"Ania, râisâna ei mang rang kêng ani, na nâipa hih a thia a ring nôk kêng ani, ânmanga ei man nôk ani sikin,” a tipea."}]}