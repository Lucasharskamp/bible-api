{"data":[{"book":"МАЦЬВЕЯ","chapter":"4","verse":"1","text":"Тады Ісус быў паведзены Духам у пустыню, на спакушэньне ад д'ябла."},{"book":"МАЦЬВЕЯ","chapter":"4","verse":"2","text":"І, пасьціўшы сорак дзён і сорак начэй, напасьледак згаладаўся."},{"book":"МАЦЬВЕЯ","chapter":"4","verse":"3","text":"І падступіўся да Яго спакусьнік і сказаў: калі Ты Сын Божы, скажы, каб камяні гэтыя сталі хлябамі."},{"book":"МАЦЬВЕЯ","chapter":"4","verse":"4","text":"А Ён сказаў яму ў адказ: напісана: «ня хлебам адным будзе жыць чалавек, а ўсякім словам, якое зыходзіць з вуснаў Божых»."},{"book":"МАЦЬВЕЯ","chapter":"4","verse":"5","text":"Тады бярэ Яго д'ябал у сьвяты горад і ставіць Яго на крыле храма,"},{"book":"МАЦЬВЕЯ","chapter":"4","verse":"6","text":"і кажа Яму: калі Ты Сын Божы, кінься ўніз; бо напісана: «Анёлам Сваім накажа пра Цябе, і на руках панясуць Цябе, каб не спатыкнуўся Ты аб камень нагою Тваёю»."},{"book":"МАЦЬВЕЯ","chapter":"4","verse":"7","text":"Сказаў яму Ісус: напісана яшчэ: «не спакушай Госпада Бога твайго»."},{"book":"МАЦЬВЕЯ","chapter":"4","verse":"8","text":"Зноў бярэ Яго д'ябал на вельмі высокую гару, і паказвае Яму ўсе царствы сьвету і славу іх,"},{"book":"МАЦЬВЕЯ","chapter":"4","verse":"9","text":"і кажа Яму: усё гэта Табе дам, калі ўпаўшы паклонішся мне."},{"book":"МАЦЬВЕЯ","chapter":"4","verse":"10","text":"Тады кажа яму Ісус: адыдзі ад мяне, сатана; бо напісана: «Госпаду Богу твайму пакланяйся, і Яму аднаму служы»."},{"book":"МАЦЬВЕЯ","chapter":"4","verse":"11","text":"Тады пакідае Яго д'ябал, - і вось, анёлы прыступілі і слугавалі Яму."},{"book":"МАЦЬВЕЯ","chapter":"4","verse":"12","text":"Ісус, пачуўшы, што Ян аддадзены варце, адышоў у Галілею,"},{"book":"МАЦЬВЕЯ","chapter":"4","verse":"13","text":"і, пакінуўшы Назарэт, прыйшоў і пасяліўся ў Капернауме прыморскім, у межах Завулонавых і Нэталімавых,"},{"book":"МАЦЬВЕЯ","chapter":"4","verse":"14","text":"каб збылося сказанае праз прарока Ісаю, які кажа:"},{"book":"МАЦЬВЕЯ","chapter":"4","verse":"15","text":"«Зямля Завулонава і зямля Нэталімава, на дарозе прыморскай за Ярданам, Галілея язычніцкая,"},{"book":"МАЦЬВЕЯ","chapter":"4","verse":"16","text":"народ, што сядзеў у цемры, убачыў сьвятло вялікае, і ўсім, хто сядзеў у краіне і цяні сьмерці, зазьзяла сьвятло»."},{"book":"МАЦЬВЕЯ","chapter":"4","verse":"17","text":"З таго часу Ісус пачаў прапаведаваць і казаць: пакайцеся, бо наблізілася Царства Нябеснае."},{"book":"МАЦЬВЕЯ","chapter":"4","verse":"18","text":"А праходзячы каля мора Галілейскага, угледзеў Ён двух братоў: Сымона, якога завуць Пятром, і Андрэя, брата ягонага, якія закідвалі мярэжы ў мора, бо яны былі рыбакі."},{"book":"МАЦЬВЕЯ","chapter":"4","verse":"19","text":"І кажа ім: ідзеце за Мною, і Я зраблю вас лаўцамі людзей."},{"book":"МАЦЬВЕЯ","chapter":"4","verse":"20","text":"І яны адразу, пакінуўшы мярэжы, пайшлі за Ім."},{"book":"МАЦЬВЕЯ","chapter":"4","verse":"21","text":"Адтуль прайшоўшы далей, угледзеў Ён іншых двух братоў, Якава Завядзеевага і Яна, брата ягонага, у лодцы з Завядзеем, бацькам іхнім, якія ладзілі мярэжы свае, і заклікаў іх."},{"book":"МАЦЬВЕЯ","chapter":"4","verse":"22","text":"І яны адразу, пакінуўшы лодку і бацьку свайго, пайшлі за Ім."},{"book":"МАЦЬВЕЯ","chapter":"4","verse":"23","text":"І хадзіў Ісус па ўсёй Галілеі, навучаючы ў сынагогах іхніх і прапаведуючы Дабравесьце Царства і ацаляючы ўсякую хваробу і ўсякую немач у людзях."},{"book":"МАЦЬВЕЯ","chapter":"4","verse":"24","text":"І прайшоў пра Яго погалас па ўсёй Сірыі; і прыводзілі да Яго ўсіх нямоглых, рознымі хваробамі і пакутамі ахопленых, і апанаваных дэманамі, і лунатыкаў, і спаралізаваных, і Ён ацаляў іх."},{"book":"МАЦЬВЕЯ","chapter":"4","verse":"25","text":"І за Ім ішло мноства люду з Галілеі і Дзесяцігародзьдзя, і зь Ерусаліма, і зь Юдэі, і з-за Ярдана."}]}