{"data":[{"book":"Zsidókhoz","chapter":"9","verse":"1","text":"Az első szövetségnek is volt istentiszteleti rendtartása és földi szent helye."},{"book":"Zsidókhoz","chapter":"9","verse":"2","text":"Mert sátort építettek, amelynek első részében volt a gyertyatartó, meg az asztal és azon a szent kenyerek. Ezt nevezték szentélynek."},{"book":"Zsidókhoz","chapter":"9","verse":"3","text":"A kárpiton túl is volt egy sátor, amelyet szentek szentjének neveztek."},{"book":"Zsidókhoz","chapter":"9","verse":"4","text":"Ebben volt az arany füstölő oltár és a szövetség ládája minden felől beborítva arannyal. Ebben volt az aranykorsó mannával tele, és Áron kihajtott vesszeje, meg a szövetség táblái."},{"book":"Zsidókhoz","chapter":"9","verse":"5","text":"Fölötte pedig a dicsőség kerubjai, amelyek beárnyékolták az engesztelés helyét, amiről most nem szükséges külön szólni."},{"book":"Zsidókhoz","chapter":"9","verse":"6","text":"Ezeket így elrendezve, az első sátorba mindenkor bejárnak a papok az istentisztelet elvégzésére."},{"book":"Zsidókhoz","chapter":"9","verse":"7","text":"A másodikba azonban egy-egy évben egyszer, csak maga a főpap mehet be azzal a vérrel, amelyet magáért és a nép bűneiért áldoz."},{"book":"Zsidókhoz","chapter":"9","verse":"8","text":"A Szentlélek ezzel azt jelenti ki, hogy még nem nyílt meg a szentély útja, mert még fennáll az első sátor,"},{"book":"Zsidókhoz","chapter":"9","verse":"9","text":"ami példázat a jelenkori időre, hogy olyan ajándékokat és áldozatokat mutatnak be, amelyek nem képesek lelkiismeretében tökéletessé tenni a szolgálattevőt."},{"book":"Zsidókhoz","chapter":"9","verse":"10","text":"Éppen úgy, ahogy az ételek, italok, meg különböző tisztálkodási szertartások csak külső rendelkezések, amelyek csak az új rendelkezés idejéig kötelezők."},{"book":"Zsidókhoz","chapter":"9","verse":"11","text":"Krisztus pedig, mint a jövendő javak főpapja, nagyobb és tökéletesebb, nem kézzel csinált, azaz nem evilágból való sátoron keresztül jelent meg."},{"book":"Zsidókhoz","chapter":"9","verse":"12","text":"Nem bakok és tulkok vérével, hanem tulajdon vérével ment be egyszer s mindenkorra a szentélybe, örök váltságot szerezve."},{"book":"Zsidókhoz","chapter":"9","verse":"13","text":"Mert ha a bakoknak és bikáknak vére, meg a tehén hamva a tisztátalanokra hintve megszentel, úgyhogy külsőleg megtisztulnak,"},{"book":"Zsidókhoz","chapter":"9","verse":"14","text":"mennyivel inkább Krisztusnak vére, aki az örökkévaló Lélek által önmagát ártatlanul áldozta fel Istennek, megtisztítja a ti lelkiismereteteket a holt cselekedetektől, hogy az élő Istennek szolgáljatok."},{"book":"Zsidókhoz","chapter":"9","verse":"15","text":"Így tehát egy új szövetség közbenjárója lett Ő, hogy meghalva az első szövetség alatt elkövetett bűnök váltságáért, az elhívottak elnyerjék az örökkévaló örökségnek ígéretét."},{"book":"Zsidókhoz","chapter":"9","verse":"16","text":"Mert ahol végrendelet van, szükséges, hogy a végrendelkező halála bekövetkezzék."},{"book":"Zsidókhoz","chapter":"9","verse":"17","text":"Mivel a végrendelet csak halál esetén érvényes. Ha pedig él a végrendelkező, akkor nem érvényes."},{"book":"Zsidókhoz","chapter":"9","verse":"18","text":"Innen van az, hogy az első szövetséget sem kötötték meg vér nélkül."},{"book":"Zsidókhoz","chapter":"9","verse":"19","text":"Mert amikor Mózes a törvény szerint minden parancsolatot elmondott az egész népnek, vette a borjúknak és bakoknak vérét, vízzel és vörös gyapjúval meg izsóppal együtt és meghintette magát a könyvet és az egész népet,"},{"book":"Zsidókhoz","chapter":"9","verse":"20","text":"és ezt mondta: „Ez annak a szövetségnek vére, amelyet Isten számotokra rendelt.“"},{"book":"Zsidókhoz","chapter":"9","verse":"21","text":"Majd a sátort is és az istentiszteletre való összes edényeket hasonlóképpen meghintette vérrel."},{"book":"Zsidókhoz","chapter":"9","verse":"22","text":"A törvény szerint majdnem mindent vérrel tisztítanak meg, és vérontás nélkül nincs bűnbocsánat."},{"book":"Zsidókhoz","chapter":"9","verse":"23","text":"Ezért szükséges volt, hogy a mennyei dolgok képmásait ezekkel tisztítsák meg, a mennyei dolgokat azonban ezeknél különb áldozatokkal."},{"book":"Zsidókhoz","chapter":"9","verse":"24","text":"Mert Krisztus nem kézzel csinált szentélybe, az igazinak csak másolatába ment be, hanem magába a mennybe, hogy most Isten színe előtt megjelenjék értünk."},{"book":"Zsidókhoz","chapter":"9","verse":"25","text":"Nem azért, hogy sokszor adja magát áldozatul, mint ahogy a főpap évenként bemegy a szentélybe vérrel,"},{"book":"Zsidókhoz","chapter":"9","verse":"26","text":"mert akkor sokszor kellett volna szenvednie a világ teremtése óta. Így pedig csak egyszer jelent meg az idők végén, hogy áldozatával eltörölje a bűnt."},{"book":"Zsidókhoz","chapter":"9","verse":"27","text":"És amiképpen elvégzett dolog, hogy az emberek egyszer meghaljanak, azután pedig ítélet következzék,"},{"book":"Zsidókhoz","chapter":"9","verse":"28","text":"azonképpen Krisztus is egyszer áldoztatott fel, hogy sokak bűnét elvegye. Másodszor majd nem a bűn miatt jelenik meg azoknak, akik őt várják üdvösségükre."}]}