{"data":[{"book":"Matayo","chapter":"12","verse":"1","text":"Awo mu kiseera ekyo Yesu n’ayita mu nnimiro y’emmere ey’empeke ku lunaku lwa Ssabbiiti. Abayigirizwa be ne balumwa enjala ne batandika okunoga ebirimba by’eŋŋaano ne babirya."},{"book":"Matayo","chapter":"12","verse":"2","text":"Naye Abafalisaayo bwe baalaba kino ne bagamba Yesu nti, “Laba abayigirizwa bo bakola ekitakkirizibwa kukolebwa ku Ssabbiiti.”"},{"book":"Matayo","chapter":"12","verse":"3","text":"Naye Yesu n’abaddamu nti, “Temusomanga ku Dawudi kye yakola bwe yalumwa enjala ne be yali nabo?"},{"book":"Matayo","chapter":"12","verse":"4","text":"Yayingira mu nnyumba ya Katonda n’alya emigaati egy’okulaga, egikkirizibwa bakabona bokka okulya."},{"book":"Matayo","chapter":"12","verse":"5","text":"Oba temusomanga mu mateeka nti bakabona ababeera mu luwalo lw’okuweereza mu Yeekaalu ne basobya ku Ssabbiiti tebaliiko musango?"},{"book":"Matayo","chapter":"12","verse":"6","text":"Naye mbagamba nti ekisinga Yeekaalu kiri wano."},{"book":"Matayo","chapter":"12","verse":"7","text":"Naye singa mumanyi amakulu ga kino nti, ‘Njagala mubeerenga ba kisa okusinga okuwangayo ssaddaaka,’ temwandinenyezza bataliiko musango."},{"book":"Matayo","chapter":"12","verse":"8","text":"Kubanga Omwana w’Omuntu ye Mukama wa Ssabbiiti.”"},{"book":"Matayo","chapter":"12","verse":"9","text":"N’avaayo n’ajja mu kuŋŋaaniro lyabwe."},{"book":"Matayo","chapter":"12","verse":"10","text":"Laba mwalimu omusajja eyalina omukono ogwakala. Ne babuuza Yesu obanga kikkirizibwa okuwonya ku Ssabbiiti.12:10 Okuwonyezebwa ku Ssabbiiti kyali tekikkirizibwa bayigiriza b’amateeka okuggyako nga kirowoozebwa okuba ng’omuntu oyo omulwadde taalame okutuusa enkeera. Omusajja eyali akozimbye omukono yali tagenda kufa ku lunaku olwo lwennyini wadde enkeera Baali basuubira nti anaddamu nti kituufu, balyoke bamuwawaabire."},{"book":"Matayo","chapter":"12","verse":"11","text":"Naye n’abaddamu nti, “Singa wabaddewo omuntu mu mmwe ng’alina endiga emu, n’egwa mu bunnya ku lunaku lwa Ssabbiiti, tagiggyamu?"},{"book":"Matayo","chapter":"12","verse":"12","text":"Kale, omuntu tasinga nnyo endiga omuwendo? Noolwekyo kikkirizibwa okukola ekirungi ku Ssabbiiti.”"},{"book":"Matayo","chapter":"12","verse":"13","text":"Bw’atyo n’agamba omusajja nti, “Golola omukono gwo.” N’agugolola ne guwona, ne guba mulamu nga gunnaagwo!"},{"book":"Matayo","chapter":"12","verse":"14","text":"Awo Abafalisaayo ne bafuluma ne bateesa nga bwe banaazikiriza Yesu."},{"book":"Matayo","chapter":"12","verse":"15","text":"Naye Yesu bwe yakimanya n’afuluma mu kuŋŋaaniro, abantu bangi nnyo ne bamugoberera, n’awonya abaali abalwadde bonna,"},{"book":"Matayo","chapter":"12","verse":"16","text":"kyokka n’abakomako baleme okumwatuukiriza."},{"book":"Matayo","chapter":"12","verse":"17","text":"Ebyayogerwa Nnabbi Isaaya biryoke bituukirire nti:"},{"book":"Matayo","chapter":"12","verse":"18","text":"“Laba Omuweereza wange, ggwe neerondera,"},{"book":"Matayo","chapter":"12","verse":"19","text":"Taliyomba so talireekaana,"},{"book":"Matayo","chapter":"12","verse":"20","text":"Talimenya lumuli lunafu,"},{"book":"Matayo","chapter":"12","verse":"21","text":"Era abamawanga baliba n’essuubi mu linnya lye.”"},{"book":"Matayo","chapter":"12","verse":"22","text":"Awo Yesu ne bamuleetera omusajja eyaliko dayimooni, nga muzibe w’amaaso era nga tayogera. N’amuwonya, omusajja eyali tasobola kwogera n’asobola okwogera n’okulaba."},{"book":"Matayo","chapter":"12","verse":"23","text":"Abantu bonna ne beewuunya ne boogera nti, “Ddala ddala ono si mwana wa Dawudi?”"},{"book":"Matayo","chapter":"12","verse":"24","text":"Naye Abafalisaayo bwe baakiwulira ne boogera nti, “Ono agoba baddayimooni ku bwa Beeruzebuli omukulu wa baddayimooni.”"},{"book":"Matayo","chapter":"12","verse":"25","text":"Yesu bwe yategeera ebirowoozo byabwe n’abagamba nti, “Obwakabaka bwe bwawukanamu, oba ekibuga wadde amaka, tebiyinza kuyimirira."},{"book":"Matayo","chapter":"12","verse":"26","text":"Ne Setaani bw’agoba Setaani munne ku muntu aba yeyawuddemu. Obwakabaka bwe bunaayimirira butya?"},{"book":"Matayo","chapter":"12","verse":"27","text":"Obanga Nze ngoba baddayimooni ku bwa Beeruzebuli omukulu wa baddayimooni, kale batabani bammwe babagoba ku bw’ani? Noolwekyo be bali basalira omusango."},{"book":"Matayo","chapter":"12","verse":"28","text":"Naye bwe mba ngoba baddayimooni n’amaanyi g’Omwoyo wa Katonda, kale Obwakabaka bwa Katonda buzze gye muli."},{"book":"Matayo","chapter":"12","verse":"29","text":"“Oba omuntu ayinza atya okuyingira mu nnyumba y’omuntu ow’amaanyi, n’amunyagako ebintu bye okuggyako ng’asooka okusiba ow’amaanyi oyo? Olwo n’alyoka anyaga ebintu bye."},{"book":"Matayo","chapter":"12","verse":"30","text":"“Oyo atali nange, mulabe wange. N’oyo atakuŋŋaanyiza wamu nange asaasaanya."},{"book":"Matayo","chapter":"12","verse":"31","text":"Noolwekyo mbategeereza ddala nti omuntu alisonyiyibwa buli kibi kyonna, na buli kuvvoola. Naye alivvoola Mwoyo Mutukuvu talisonyiyibwa."},{"book":"Matayo","chapter":"12","verse":"32","text":"Na buli muntu ayogera ekigambo ekibi ku Mwana w’Omuntu alisonyiyibwa, naye ayogera ekibi ku Mwoyo Omutukuvu talisonyiyibwa mu mulembe guno wadde ogugenda okujja."},{"book":"Matayo","chapter":"12","verse":"33","text":"“Buli muti gutegeererwa ku bibala byagwo. Omuti bw’ogulabirira gubala ebibala ebirungi, naye bw’ogulagajjalira tegubala bibala."},{"book":"Matayo","chapter":"12","verse":"34","text":"Mmwe abaana b’embalasaasa, mmwe abalina ebibi muyinza mutya okwogera ebirungi? Akamwa koogera ku biba bijjudde mu mutima."},{"book":"Matayo","chapter":"12","verse":"35","text":"Omuntu omulungi afulumya ebirungi okuva mu tterekero lye eddungi, era n’omuntu omubi afulumya ebibi okuva mu tterekero lye ebbi."},{"book":"Matayo","chapter":"12","verse":"36","text":"Era mbategeeza nti buli kigambo kyonna ekitasaana abantu kye boogera, kiribabuuzibwa ku lunaku olw’okusalirako emisango."},{"book":"Matayo","chapter":"12","verse":"37","text":"Bwe bityo ebigambo byo bye birikuweesa obutuukirivu era ebigambo byo bye birikusalizisa omusango.”"},{"book":"Matayo","chapter":"12","verse":"38","text":"Awo abamu ku bannyonnyozi b’amateeka n’Abafalisaayo ne bagamba Yesu nti, “Omuyigiriza twagala otulage akabonero.”"},{"book":"Matayo","chapter":"12","verse":"39","text":"Naye n’abaddamu nti, “Omulembe omwonoonefu era omwenzi ogunoonya akabonero; temugenda kuweebwa kabonero okuggyako aka nnabbi Yona."},{"book":"Matayo","chapter":"12","verse":"40","text":"Kubanga Yona nga bwe yamala mu lubuto lw’ekyennyanja ekinene ennaku ssatu emisana n’ekiro, n’Omwana w’Omuntu bw’atyo bw’alimala mu ttaka ennaku ssatu emisana n’ekiro."},{"book":"Matayo","chapter":"12","verse":"41","text":"Abantu b’e Nineeve baliyimirira ne basaliza abantu b’omulembe guno omusango okubasinga, kubanga beenenya bwe baawulira okubuulira kwa Yona. Naye laba asinga Yona ali wano."},{"book":"Matayo","chapter":"12","verse":"42","text":"Era ku lunaku olw’okusalirako omusango, kabaka omukazi ow’omu bukiikaddyo alisaliza abantu ab’omulembe guno omusango okubasinga, kubanga yava ku nkomerero y’ensi okujja okuwuliriza amagezi ga Sulemaani. Naye laba asinga Sulemaani ali wano."},{"book":"Matayo","chapter":"12","verse":"43","text":"“Omwoyo ogutali mulongoofu bwe guva mu muntu guyita mu malungu nga gunoonya aw’okuwumulirako, ne gutafuna wa kuwummulira."},{"book":"Matayo","chapter":"12","verse":"44","text":"Kyeguva gugamba nti, ‘Leka nzireyo mu nnyumba mwe nava.’ Bwe guddayo gusanga nkalu, nga eyereddwa era nga ntegeke."},{"book":"Matayo","chapter":"12","verse":"45","text":"Kyeguva gugenda ne guleeta emyoyo emirala musanvu egigusingako obwonoonefu, ne giyingira mu nnyumba omwo ne gibeera omwo. Olwo omuntu oyo n’abeera bubi nnyo okusinga bwe yali okusooka. Bwe kityo bwe kiriba n’omulembe guno omwonoonefu.”"},{"book":"Matayo","chapter":"12","verse":"46","text":"Yesu bwe yali akyayogera n’ekibiina, nnyina ne baganda be ne batuuka ne bayimirira ebweru nga baagala okwogera naye."},{"book":"Matayo","chapter":"12","verse":"47","text":"Omuntu omu n’amutegeeza nti, “Nnyoko ne baganda bo, bali wabweru baagala kwogera nawe.”"},{"book":"Matayo","chapter":"12","verse":"48","text":"Yesu n’amuddamu nti, “Mmange ye ani era ne baganda bange be baani?”"},{"book":"Matayo","chapter":"12","verse":"49","text":"N’agolola omukono gwe eri abayigirizwa be n’agamba nti, “Mulabe mmange ne baganda bange!"},{"book":"Matayo","chapter":"12","verse":"50","text":"Kubanga buli akola ebyo Kitange ali mu ggulu by’ayagala oyo ye muganda wange, ye mwannyinaze era ye mmange.”"}]}