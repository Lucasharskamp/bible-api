{"data":[{"book":"Mateusza","chapter":"23","verse":"1","text":"Wówczas Jezus zwrócił się do tłumu i do swoich uczniów:"},{"book":"Mateusza","chapter":"23","verse":"2","text":"—Przywódcy religijni i faryzeusze zajęli miejsce samego Mojżesza."},{"book":"Mateusza","chapter":"23","verse":"3","text":"Dlatego postępujcie zgodnie z ich nauką, lecz nie bierzcie z nich przykładu. Bo nauczają, ale sami tego nie przestrzegają."},{"book":"Mateusza","chapter":"23","verse":"4","text":"Wymyślają bowiem niewykonalne obowiązki i narzucają je innym, a sami nie kiwną nawet palcem, aby im pomóc."},{"book":"Mateusza","chapter":"23","verse":"5","text":"To, co robią, czynią tylko na pokaz. Starają się pobożnie wyglądać—zakładają na ramiona szkatułki z tekstami modlitw i chodzą w szatach z długimi frędzlami."},{"book":"Mateusza","chapter":"23","verse":"6","text":"Oczekują zaszczytnych miejsc na przyjęciach i w synagogach"},{"book":"Mateusza","chapter":"23","verse":"7","text":"oraz wyrazów szacunku ze strony innych ludzi. Lubią, gdy inni zwracają się do nich: „nauczycielu”."},{"book":"Mateusza","chapter":"23","verse":"8","text":"Lecz wy nie pozwalajcie, by was tak nazywano. Macie tylko jednego Nauczyciela, a wy jesteście sobie równi jak bracia."},{"book":"Mateusza","chapter":"23","verse":"9","text":"I do nikogo na ziemi nie zwracajcie się „ojcze”, bo macie tylko jednego Ojca, w niebie."},{"book":"Mateusza","chapter":"23","verse":"10","text":"Nie pozwalajcie też, aby nazywano was „mistrzami”, gdyż macie tylko jednego Mistrza—Mesjasza."},{"book":"Mateusza","chapter":"23","verse":"11","text":"Największy z was niech będzie waszym sługą."},{"book":"Mateusza","chapter":"23","verse":"12","text":"Kto sam siebie wywyższa, zostanie poniżony. A kto się uniża, zostanie wywyższony."},{"book":"Mateusza","chapter":"23","verse":"13-14","text":"Marny wasz los, przywódcy religijni i faryzeusze! Jesteście obłudnikami! Zamykacie ludziom dostęp do królestwa niebieskiego! Sami nie wchodzicie i innym nie pozwalacie wejść!"},{"book":"Mateusza","chapter":"23","verse":"15","text":"Marny wasz los, przywódcy religijni i faryzeusze! Jesteście obłudnikami! Obchodzicie cały świat, aby nawrócić jednego człowieka. A gdy już się tak stanie, robicie z niego syna piekła, dwa razy gorszego niż wy sami."},{"book":"Mateusza","chapter":"23","verse":"16","text":"Marny wasz los, ślepi przewodnicy! Mówicie: „Kto przysięga na świątynię Bożą, do niczego nie jest zobowiązany. Ale kto składa przysięgę na złoto w świątyni, musi ją wypełnić”."},{"book":"Mateusza","chapter":"23","verse":"17","text":"Głupi ślepcy! Co jest ważniejsze: złoto czy świątynia, która uświęca złoto?"},{"book":"Mateusza","chapter":"23","verse":"18","text":"Twierdzicie też: „Przysięga na ołtarz do niczego nie zobowiązuje. Ale przysięga na dar na ołtarzu jest wiążąca”."},{"book":"Mateusza","chapter":"23","verse":"19","text":"Ślepcy! Co jest ważniejsze; dar czy ołtarz, który uświęca złożony na nim dar?"},{"book":"Mateusza","chapter":"23","verse":"20","text":"Kto przysięga „na ołtarz”, przysięga na wszystko, co się na nim znajduje."},{"book":"Mateusza","chapter":"23","verse":"21","text":"A kto przysięga „na świątynię”, przysięga na nią i na Boga, który w niej mieszka."},{"book":"Mateusza","chapter":"23","verse":"22","text":"Ten zaś, kto przysięga „na niebo”, przysięga na tron Boży i na Tego, który na nim zasiada."},{"book":"Mateusza","chapter":"23","verse":"23","text":"Marny wasz los, przywódcy religijni i faryzeusze! Jesteście obłudnikami! Skrupulatnie dajecie Bogu dziesiątą część swoich najdrobniejszych nawet dochodów, a lekceważycie to, co w Prawie Mojżesza jest najważniejsze: prawość, miłość i wiarę. A jednego i drugiego nie należy zaniedbywać!"},{"book":"Mateusza","chapter":"23","verse":"24","text":"Ślepi przewodnicy! Odcedzacie komara, a połykacie wielbłąda."},{"book":"Mateusza","chapter":"23","verse":"25","text":"Marny wasz los, przywódcy religijni i faryzeusze! Jesteście obłudnikami! Usilnie dbacie o zewnętrzną czystość naczyń, ale wasze brudne wnętrze aż się lepi od chciwości i pożądania."},{"book":"Mateusza","chapter":"23","verse":"26","text":"Ślepy faryzeuszu! Oczyść najpierw wnętrze kubka, to i na zewnętrz będzie czysty!"},{"book":"Mateusza","chapter":"23","verse":"27","text":"Marny wasz los, przywódcy religijni i faryzeusze! Jesteście obłudnikami! Przypominacie odnowione grobowce—z zewnątrz piękne, a w środku pełne rozkładających się szczątków!"},{"book":"Mateusza","chapter":"23","verse":"28","text":"Robicie przed ludźmi wrażenie świętych, lecz w środku jesteście pełni obłudy i nieprawości!"},{"book":"Mateusza","chapter":"23","verse":"29","text":"Marny wasz los, przywódcy religijni i faryzeusze! Jesteście obłudnikami! Stawiacie i zdobicie grobowce prorokom oraz innym ludziom, którzy kochali Boga,"},{"book":"Mateusza","chapter":"23","verse":"30","text":"mówiąc: „Gdybyśmy my żyli w czasach naszych przodków, nie mordowalibyśmy proroków tak jak oni”."},{"book":"Mateusza","chapter":"23","verse":"31","text":"W ten sposób przyznajecie, że jesteście potomkami morderców."},{"book":"Mateusza","chapter":"23","verse":"32","text":"Dorównajcie im!"},{"book":"Mateusza","chapter":"23","verse":"33","text":"Czy tacy podli ludzie mogą uniknąć kary piekła?"},{"book":"Mateusza","chapter":"23","verse":"34","text":"Wyślę do was proroków, mędrców i nauczycieli, ale jednych zabijecie, krzyżując ich, innych ubiczujecie w swoich synagogach i będziecie prześladować po miastach."},{"book":"Mateusza","chapter":"23","verse":"35","text":"Spadnie na was wina za przelaną krew wszystkich, którzy kochali Boga! Począwszy od prawego Abla, aż po Zachariasza, syna Barachiasza, którego zabiliście między ołtarzem a miejscem świętym."},{"book":"Mateusza","chapter":"23","verse":"36","text":"Zapewniam was, że kara za to wszystko spadnie na głowy tego pokolenia."},{"book":"Mateusza","chapter":"23","verse":"37","text":"Jerozolimo, Jerozolimo!—zawołał Jezus. —Zabijasz proroków i obrzucasz kamieniami Bożych posłańców! Ileż to razy chciałem przygarnąć twoje dzieci, tak jak kura, która pod skrzydłami chroni swoje pisklęta. Ale nie pozwoliłaś!"},{"book":"Mateusza","chapter":"23","verse":"38","text":"Zbliża się czas, w którym twój dom opustoszeje."},{"book":"Mateusza","chapter":"23","verse":"39","text":"Mówię wam: Nie zobaczycie Mnie do chwili, gdy zawołacie: „Błogosławiony, który przychodzi w imieniu samego Pana!”."}]}