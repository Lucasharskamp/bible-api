{"data":[{"book":"Jesaja","chapter":"48","verse":"1","text":"Huis van Jakob, wil dit horen: Die de naam van Israël dragen, en uit Juda ontsproten; Die bij de Naam van Jahweh zweren, Den God van Israël belijden, maar zonder waarheid en deugd;"},{"book":"Jesaja","chapter":"48","verse":"2","text":"Toch noemen zij zich naar de heilige stad, Steunen op Israëls God: Jahweh der heirscharen is zijn Naam!"},{"book":"Jesaja","chapter":"48","verse":"3","text":"Wat thans gebeurd is, heb Ik vroeger voorspeld; Uit mijn mond ging het uit, Ik heb het verkondigd: Plotseling voerde Ik het uit, en het kwam!"},{"book":"Jesaja","chapter":"48","verse":"4","text":"Want Ik wist, dat gij halsstarrig waart, Uw nek een ijzeren stang, Uw voorhoofd van koper."},{"book":"Jesaja","chapter":"48","verse":"5","text":"Ik had het u tevoren verkondigd; En eer het gebeurde, het u laten horen; Opdat ge niet zeggen zoudt: Mijn afgod heeft het gedaan, Mijn beeld en gietsel heeft het bevolen! Gij hebt dat alles gehoord en gezien:"},{"book":"Jesaja","chapter":"48","verse":"6","text":"Moet ge het zelf niet bekennen? Maar van nu af ga Ik u nieuwe dingen verkonden, Geheimen, die ge niet kent;"},{"book":"Jesaja","chapter":"48","verse":"7","text":"Nu eerst zijn ze geschapen, niet vroeger, Vóór deze dag hadt gij er nooit van gehoord; Opdat ge niet zegt: Zie, dat wist ik al lang."},{"book":"Jesaja","chapter":"48","verse":"8","text":"Neen, ge hebt er niets van gehoord of geweten, Voorheen was uw oor niet geopend; Want Ik wist, dat gij trouweloos waart, Een afvallige heet van de moederschoot af."},{"book":"Jesaja","chapter":"48","verse":"9","text":"Ik bleef lankmoedig alleen terwille van mijn Naam, Terwille van mijn glorie spaarde ik u, en vernielde u niet!"},{"book":"Jesaja","chapter":"48","verse":"10","text":"Maar thans heb Ik u gereinigd, niet om zilver te krijgen, En u gelouterd in de smeltkroes van jammer!"},{"book":"Jesaja","chapter":"48","verse":"11","text":"Ik heb het gedaan om Mijnentwil, Terwille ook van mijn Naam; Want hoe mocht die worden ontwijd: Mijn glorie geef Ik geen ander!"},{"book":"Jesaja","chapter":"48","verse":"12","text":"Jakob, och, luister naar Mij, Israël, dien Ik heb geroepen: Ik ben de Eerste, Ik ben de Laatste;"},{"book":"Jesaja","chapter":"48","verse":"13","text":"Mijn hand was het ook, die de aarde heeft gegrond; Mijn rechterhand heeft de hemel gespannen, Ik riep ze: Daar stonden ze allen!"},{"book":"Jesaja","chapter":"48","verse":"14","text":"Verzamelt u allen, en hoort: Wie heeft onder u dit voorspeld? De geliefde van Jahweh gaat zijn wil volbrengen Over Babel en het ras der Chaldeën!"},{"book":"Jesaja","chapter":"48","verse":"15","text":"Ik heb het gezegd, Ik heb hem geroepen, Ik heb hem doen komen, en zijn plannen doen slagen!"},{"book":"Jesaja","chapter":"48","verse":"16","text":"Nadert tot Mij, En wilt hiernaar horen: Van de aanvang af heb Ik niet in ‘t verborgen gesproken, En nu ‘t gaat gebeuren, ben Ik er bij; Thans zend Ik hem, Ik Jahweh de Heer, Thans zend Ik hem met zijn geest!"},{"book":"Jesaja","chapter":"48","verse":"17","text":"Zo spreekt Jahweh, Uw Verlosser, Israëls Heilige: Ik ben Jahweh, uw God, Die u leert tot uw heil; Die u leidt op de weg, die gij bewandelen moet:"},{"book":"Jesaja","chapter":"48","verse":"18","text":"Ach, neemt toch mijn geboden ter harte! Dan zal uw vrede zijn als een stroom, Uw heil als de golven der zee;"},{"book":"Jesaja","chapter":"48","verse":"19","text":"Uw zaad als het zand, Uw kroost als zijn korrels; Nooit wordt dan uitgeroeid noch verdelgd Uw naam voor mijn aanschijn!"},{"book":"Jesaja","chapter":"48","verse":"20","text":"Trekt weg uit Babel, Ontvlucht de Chaldeën! Verkondigt het met het gejubel, En maakt het bekend, Draagt het uit tot het einde der aarde: Zegt: Jahweh heeft Jakob, zijn dienaar, verlost!"},{"book":"Jesaja","chapter":"48","verse":"21","text":"Neen, zij lijden geen dorst, Die Hij door de steppe laat trekken! Hij laat water voor hen uit de rotsen stromen, Splijt de rotsen vaneen, en de wateren vloeien!"},{"book":"Jesaja","chapter":"48","verse":"22","text":"Maar geen vrede voor de goddelozen, Spreekt Jahweh!"}]}