{"data":[{"book":"Ibrawiyots","chapter":"7","verse":"1","text":"Melkes'edek'hanwere Salem nugúsonat jamoniyere bog wotts Ik'osh kahniye b́ teshi, Melkes'edek'uwere Abraham naash naashwotsi da'at bí aanor weerindatse bín gonkat b́deeri."},{"book":"Ibrawiyots","chapter":"7","verse":"2","text":"Abrahamwere b́detsts jamotse tatslo kishdek't bísh b́ ími, Melkes'edek' shúútsi bits shintso «kááw Nugúsa» etee. Bíwere «Salem Nugúsee» han etonu «Jeeni Nugúsa» etee."},{"book":"Ibrawiyots","chapter":"7","verse":"3","text":"Melkes'edik' daneets nihonat indun b́detstsok'o guut'etsotse daneets shuweyi s'ap'o deshatse, b́ dúri tuwokonat b́ kashi geenzo s'uwoko deshatse, Melkes'edik'an Ik'o Naaykok'o ariyetso dúre dúrosh kahni wotatniye b́beeyi."},{"book":"Ibrawiyots","chapter":"7","verse":"4","text":"Ashaan aawk'o een b́wottsok'o s'iilere, shints nihwotssh nih wottso Abraham woor dab kes'oke biik'b́dots keewatse tatslo kishdek'tniye b́ imiye."},{"book":"Ibrawiyots","chapter":"7","verse":"5","text":"7:5 Taaw. 18:21  Kahni finats beezeyiru Lewi naarotse ash ashuwotsitse, Abraham naaratse, man etonwere bo eshwotsatse tatslo bodek'etwok'o nemo azazere."},{"book":"Ibrawiyots","chapter":"7","verse":"6","text":"Melkes'edik'man dab Lewiwwots naar woto b́ k'azalor Abrahamoke tatslo dek're, bísh jangiyetso Abrahamnor derree."},{"book":"Ibrawiyots","chapter":"7","verse":"7","text":"Muk'efo biyere eeno kishatse deero b́ dek'etwok'owo aato deshatse."},{"book":"Ibrawiyots","chapter":"7","verse":"8","text":"Tatsl dek'irwots ik weeron k'irtke wotkne, k'oshweeronmó tatsl dek'irwo kashon b́ beetwok'o bísh gawetso Melkes'edik'iye."},{"book":"Ibrawiyots","chapter":"7","verse":"9-10","text":"Melkes'edek' Abrahamnton b́gonkeyor Lewi b́nih Abrahamatse b́ shwerafa'otse tatsl dek'o bísh b́geyitso Lewi b́ tookosh Abraham weeron tatslo dashre etee."},{"book":"Ibrawiyots","chapter":"7","verse":"11","text":"Ashuwotssh nemo ime Lewi kahaniyo weerone, Lewawino etefanoots kahni weeran s'een woto daatsere wotink'ere Aron kahny naasho b́woterawon Melkes'edik' naash detstso k'osh kahniyo b́woo geyirawnk'ee b́teshi,"},{"book":"Ibrawiyots","chapter":"7","verse":"12","text":"kahani fino b́ woneewor nemonwere bínton towaar wonewo geyife."},{"book":"Ibrawiyots","chapter":"7","verse":"13","text":"Jaman b́ jangosh keewets kahniyo k'osh naare, han naarotse konwor wosht'intseyiru t'arap'ezoke t'int fintso aaliye."},{"book":"Ibrawiyots","chapter":"7","verse":"14","text":"No doonz Yhud naar b́ wottsok'o daneke, b́ wotefere Muse kahniwots jango b́ keewor Yhud naaro s'iilt b́ keewtso eegor aaliye."},{"book":"Ibrawiyots","chapter":"7","verse":"15","text":"Keewan ayide sháánr b́datsetiye k'osho Melkes'edik'kok'o kahniyo b́ tuworee,"},{"book":"Ibrawiyots","chapter":"7","verse":"16","text":"Bí kahni woti naasho b́ dek', b́kash genzi s'uwoko deshawona bako naaron waats nemonaliye."},{"book":"Ibrawiyots","chapter":"7","verse":"17","text":"7:17 Dub. 110:4  «Melkes'edik' kahani b́wottsok'o nee dúre dúrosh kahni neene» et bísh gawere."},{"book":"Ibrawiyots","chapter":"7","verse":"18","text":"Shin eteets tzaziyo nef wotat k'awntsalk b́ wottsotse bín shaark'reree."},{"book":"Ibrawiyots","chapter":"7","verse":"19","text":"Muse nemon ik keewonwor s'een wotofalratse, andmó Ik'ok b́ weeron t'inosh nofalitwo k'antso nojángtso noosh imere."},{"book":"Ibrawiyots","chapter":"7","verse":"20","text":"Haniyere okoon kahniyan Ik'i taaralon wotkaliyee, haniyere shino kahni wottsmanoots taaralone bowoti."},{"book":"Ibrawiyots","chapter":"7","verse":"21","text":"7:21 Dub. 110:4  Iyesusmó kahni b́wot Ik'o b́ taartsotsnee, manwere"},{"book":"Ibrawiyots","chapter":"7","verse":"22","text":"Taarmanatse tuutson Iyesus taaron kindeets k'antsosh wusho wotere."},{"book":"Ibrawiyots","chapter":"7","verse":"23","text":"K'iratse tuutson kahni iko b́wonerawon b́finatse beyo b́falrawotse shints kahniwots bo taawo aye b́teshi,"},{"book":"Ibrawiyots","chapter":"7","verse":"24","text":"Iyesusmó dúre dúrosh beyirwo b́ wottsotse b́ khnetiyo woneratse."},{"book":"Ibrawiyots","chapter":"7","verse":"25","text":"Mansh bo jangosh Ik'o k'onosh dúre dúrosh beyar beetwo wotar b́betwotse b́weeron Ik'o maants weetu jamwotsi b́ jamon kashiyosh falitwe."},{"book":"Ibrawiyots","chapter":"7","verse":"26","text":"Hank'o S'ayino, ik kiimo bíyatse aaltso, s'ayino, morretswotsitse gaaletso, dari aboniyere eents kahniwotsatse naashi k'aabo noosh geyife."},{"book":"Ibrawiyots","chapter":"7","verse":"27","text":"7:27 Lew. 9:7  Bí kahni k'oshwotskok'o shino b́ took morrosh, ilowere ash ash morrosh aaw aawon wosho t'intso bísh geyiratse, b́ tooko wosh woshdek't b́ t'intsor han aaniy b́geyirawok'on ishbazree."},{"book":"Ibrawiyots","chapter":"7","verse":"28","text":"Nemo kahniy naash woshdek't b́ naashitswots maaw ashuwotsiye, nemoniyere ili waatso taaron keweetsonmó dúre dúrosh s'een wottso Ik'o naayi naashire."}]}