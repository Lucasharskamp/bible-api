{"data":[{"book":"मत्तय","chapter":"21","verse":"1","text":"त्या यरूशलेमले ई राहींतात तवय जैतुनना डोंगरजोडे बेथफगे गावले पोहचनात; तवय येशुनी दोन शिष्यसले अस सांगीन धाडं की,"},{"book":"मत्तय","chapter":"21","verse":"2","text":"तुम्हीन समोरना गावमा जा, अनी तठे जाताच एक बांधेल गधडी अनं तिनाजोडे एक शिंगरू तुमले दखाई; त्यासले सोडीसन मनाकडे आणा;"},{"book":"मत्तय","chapter":"21","verse":"3","text":"अनी जर कोणी तुमले काही ईचारं, तर प्रभुले यानी गरज शे, अस सांगा म्हणजे त्या तुमले ते आणु देतीन."},{"book":"मत्तय","chapter":"21","verse":"4","text":"संदेष्टासद्वारे जी भविष्यवाणी व्हयेल व्हती ती पुरी व्हवाकरता हाई व्हयनं; ते अस की,"},{"book":"मत्तय","chapter":"21","verse":"5","text":"२१:५ जखर्या ९:९सियोनना कन्याले सांगा, दखा, तुना राजा तुनाकडे ई राहीना; तो नम्र शे म्हणीन तो गधडावर, म्हणजे शिंगरूवर बशेल शे."},{"book":"मत्तय","chapter":"21","verse":"6","text":"तवय शिष्यसनी येशुना आज्ञाप्रमाणे करं;"},{"book":"मत्तय","chapter":"21","verse":"7","text":"गधडी अनं शिंगरू यासले आणीन त्यासवर आपला कपडा टाकात अनं तो त्यावर बसना."},{"book":"मत्तय","chapter":"21","verse":"8","text":"मंग लोकसनी गर्दीमातीन बराच लोकसनी त्यासना कपडा वाटवर पसारात; बाकीनासनी झाडसन्या बारीक फांद्या तोडीन वाटवर पसाऱ्यात;"},{"book":"मत्तय","chapter":"21","verse":"9","text":"अनी त्यानापुढे अनं मांगे चालणारा लोके गजर करीसन बोलणात, दावीदना पोऱ्याले होसान्ना२१:९ होसान्ना देवनी स्तुती व्हवो, आमनं तारण कर.; प्रभुना नामतीन येणारा धन्यवादित असो स्वर्गलोकी “होसान्ना.”"},{"book":"मत्तय","chapter":"21","verse":"10","text":"तो यरूशलेममा येवावर पुरा शहरमा च्यावच्याव व्हईनी अनी त्या बोलणात हाऊ कोण?"},{"book":"मत्तय","chapter":"21","verse":"11","text":"लोकसनी गर्दी बोलणी, गालील प्रांतना नासरेथ गावतीन येल, हाऊ “येशु” संदेष्टा शे."},{"book":"मत्तय","chapter":"21","verse":"12","text":"नंतर येशु मंदिरमा गया; मंदिरमा ज्या खरेदी-विक्री करी राहींतात त्या सर्वासले त्यानी बाहेर हाकली दिधं. सोनारसना चौरंग अनी कबुतर ईकनारासना बैठकी त्यानी पालथ्या कऱ्यात."},{"book":"मत्तय","chapter":"21","verse":"13","text":"२१:१३ यशया ५६:७; यिर्मया ७:११अनी त्यासले सांगं, “मना घरले प्रार्थना मंदिर म्हणतीन,” अस शास्त्रमा लिखेल शे; पण तुम्हीन त्याले “लुटारूसनी गुहा” करी राहीनात."},{"book":"मत्तय","chapter":"21","verse":"14","text":"मंग आंधया अनी लंगडा मंदिरमा त्यानाकडे वनात, त्यानी त्यासले बरं करं."},{"book":"मत्तय","chapter":"21","verse":"15","text":"तवय त्यानी करेल चमत्कार अनी दावीदना पोऱ्याले “होसान्ना” असा मंदिरमा गजर करनारा धाकला पोऱ्यासले दखीन मुख्य याजक अनं शास्त्री संतापनात,"},{"book":"मत्तय","chapter":"21","verse":"16","text":"अनं त्याले बोलणात, ह्या काय म्हणी राहिनात हाई तुम्हीन ऐकं का? येशुनी त्यासले सांगं, हो; “धाकला अनं दुधपेता लेकरंसना तोंडघाई तु स्तुती करी लेयल शे; हाई तुम्हीन शास्त्रमा वाचं नही का?”"},{"book":"मत्तय","chapter":"21","verse":"17","text":"नंतर तो त्यासले सोडीन शहरना बाहेर बेथानीले गया, अनं तठेच रातले मुक्काम राहिना."},{"book":"मत्तय","chapter":"21","verse":"18","text":"मंग सकायमा येशु परत नगरमा ई राहिंता तवय येशुले भूक लागणी."},{"book":"मत्तय","chapter":"21","verse":"19","text":"अनी वाटवर एक अंजिरनं झाड दखीसन तो त्यानाकडे गया; पण पानटासशिवाय त्यानावर त्याले काहीच भेटनं नही; मंग तो झाडले बोलना, यानापुढे तुले कधी फळ न येवो; अनी ते अंजिरनं झाड लगेच वाळी गयं."},{"book":"मत्तय","chapter":"21","verse":"20","text":"हाई दखीन शिष्यसले आश्चर्य वाटनं, अनं त्या बोलणात, अंजिरनं झाड लगेच कश काय वाळी गयं?"},{"book":"मत्तय","chapter":"21","verse":"21","text":"२१:२१ मत्तय १७:२०; १ करिंथ १३:२येशुनी त्यासले उत्तर दिधं, मी तुमले सत्य सांगस, जर तुमनामा ईश्वास व्हई अनं मनमा तुम्हीन शंका धरी नही, तर अंजिरना झाडले जस करं, तसं तुम्हीन करशात, इतलंच नही, तर हाऊ डोंगरले तु उपटीसन समुद्रमा टाकाई जा, अस जर म्हणशात तर ते व्हई जाई."},{"book":"मत्तय","chapter":"21","verse":"22","text":"तुम्हीन प्रार्थनामा जे काही ईश्वास धरीन मांगशात ते सर्व तुमले भेटी."},{"book":"मत्तय","chapter":"21","verse":"23","text":"मंग तो मंदिरमा परत जाईसन शिकाडी राहिंता तवय मुख्य याजक अनी वडील लोके त्यानाजोडे ईसन बोलणात, तुम्हीन हाई कोणता अधिकारतीन करतस अनी तुमले हाऊ अधिकार कोणी दिधा?"},{"book":"मत्तय","chapter":"21","verse":"24","text":"येशुनी त्यासले उत्तर दिधं, मी बी तुमले एक गोष्ट ईचारस, ती माले सांगशात तर कोणता अधिकारतीन मी हाई करस ते मी तुमले सांगसु."},{"book":"मत्तय","chapter":"21","verse":"25","text":"योहानना बाप्तिस्मा कोठेन व्हईना? स्वर्गकडतीन की माणुसकडतीन? तवय त्या आपसमा ईचार करू लागणात की, स्वर्गकडतीन अस म्हणं, तर हाऊ आपले म्हणी मंग तुम्हीन त्यानावर ईश्वास का ठेवतस नही?"},{"book":"मत्तय","chapter":"21","verse":"26","text":"अनी जर माणुसकडतीन म्हणं तर आपले लोकसनी भिती वाटस कारण सर्वा लोके योहानले संदेष्टा मानतस."},{"book":"मत्तय","chapter":"21","verse":"27","text":"मंग त्यासनी येशुले उत्तर दिधं, आमले माहित नही, तो त्यासले बोलना, तर कोणता अधिकारतीन मी हाई करस, हाई पण मी तुमले सांगत नही."},{"book":"मत्तय","chapter":"21","verse":"28","text":"बरं तुमले काय वाटस ते सांगा? एक माणुसले दोन पोऱ्या व्हतात; तो पहिलाकडे जाईन बोलना, बेटा, आज द्राक्षमयामा जाईन काम कर;"},{"book":"मत्तय","chapter":"21","verse":"29","text":"त्यानी उत्तर दिधं, मी नही जात; तरी त्याले थोडा येळमा पस्तावा वना अनी तो गया."},{"book":"मत्तय","chapter":"21","verse":"30","text":"मंग दुसराकडे जाईन त्यानी तसच सांगं; त्यानी उत्तर दिधं, हा मी जास; पण तो गया नही."},{"book":"मत्तय","chapter":"21","verse":"31","text":"ह्या दोन्हीसपैकी कोणी बापना ईच्छाप्रमाणे करा? त्या बोलणात, पहिलानी, येशुनी त्यासले सांगं, मी तुमले सत्य सांगस की, जकातदार अनं वेश्या तुमनापुढे देवना राज्यमा जातस."},{"book":"मत्तय","chapter":"21","verse":"32","text":"२१:३२ लूक ३:१२; ७:२९,३०कारण योहाननी तुमले देवराज्यना मार्ग दखाडा अनं तुम्हीन त्याना ईश्वास करा नही; पण जकातदार अनं वेश्या यासनी त्यानावर ईश्वास करा; हाई दखीसन सुध्दा तुम्हीन त्याना ईश्वास करा नही अनी पश्चाताप बी करा नही."},{"book":"मत्तय","chapter":"21","verse":"33","text":"आखो एक दृष्टांत ऐकी ल्या, एक माणुस व्हता, त्यानी द्राक्षमया बनाडा, त्याना आजुबाजू वडांग करी, त्यामा द्राक्षरसकरता कुंडी बनाडी अनं माळा बांधा अनी दुसरा शेतकरीले बटाईवर सोपीन परदेशले निंघी गया."},{"book":"मत्तय","chapter":"21","verse":"34","text":"नंतर फळसना हंगाम वना तवय त्यानी आपला उत्पन्नना वाटा लेवाकरता आपला दाससले त्या शेतकरीकडे धाडं."},{"book":"मत्तय","chapter":"21","verse":"35","text":"तवय शेतकरीनी त्याना काही दाससले धरीन मारं, काही जणसले दगडमार करा अनं काही जणसले मारी टाका."},{"book":"मत्तय","chapter":"21","verse":"36","text":"परत त्यानी पहिलापेक्षा जास्त दाससले धाडं; त्यासनासंगे बी त्यासनी तसच करं."},{"book":"मत्तय","chapter":"21","verse":"37","text":"शेवट त्या आपला पोऱ्याना तरी मान ठेवतीन म्हणीन त्यानी स्वतःना पोऱ्याले त्यासनाकडे धाडं;"},{"book":"मत्तय","chapter":"21","verse":"38","text":"पण त्या शेतकरीसनी त्याले दखं अनं त्या एकमेकसले बोलणात, हाऊ वारीस शे; चला आपण याले मारी टाकुत म्हणजे मळाना मालक आपण व्हसुत."},{"book":"मत्तय","chapter":"21","verse":"39","text":"तवय त्यासनी त्याले धरीन द्राक्षमयाना बाहेर काढीन मारी टाकं."},{"book":"मत्तय","chapter":"21","verse":"40","text":"येशुनी त्यासले ईचारं, तर मंग द्राक्षमयाना मालक ई तवय तो त्या शेतकरीसनं काय करी?"},{"book":"मत्तय","chapter":"21","verse":"41","text":"त्या त्याले बोलणात, तो त्या दुष्टसना हालहाल करीसन त्यासना नाश करी अनी ज्या शेतकरी हंगाममा त्याले ईमानदारीमा उत्पन्न देतीन असासले तो द्राक्षमया सोपी दि."},{"book":"मत्तय","chapter":"21","verse":"42","text":"येशु त्यासले बोलणा, ज्या दगडले बांधणारासनी नापसंत करा तोच कोणशीला व्हयना; हाई प्रभुकडतीन व्हयनं, अनं हाई आमना दृष्टीमा आश्चर्यकारक कृत्य शे; अस पवित्र शास्त्रमा तुमना वाचामा वनं नही का?"},{"book":"मत्तय","chapter":"21","verse":"43","text":"यामुये मी तुमले सत्य सांगस की, देवनं राज्य तुमनापाईन हिसकाई लेतीन; अनं जी प्रजा त्यानं फळ दि, त्याच प्रजाले देवनं राज्य भेटी."},{"book":"मत्तय","chapter":"21","verse":"44","text":"जो ह्या दगडवर पडी त्याना चुराडा व्हई, पण ज्यानावर हाऊ दगड पडी त्याना भुगा-भूगा करी टाकी.२१:४४ जो ह्या दगडवर पडी त्याना चुराडा व्हई, पण ज्यानावर हाऊ दगड पडी त्याना भुगा-भूगा करी टाकी. हाई वचन जुना शास्त्रसमा वाचाले मिळस नही."},{"book":"मत्तय","chapter":"21","verse":"45","text":"येशु हाऊ दृष्टांत आपले लाईनं बोलना हाई मुख्य याजक अनं परूशीसना ध्यानमा वनं."},{"book":"मत्तय","chapter":"21","verse":"46","text":"त्या त्याले धराले दखी राहींतात पण लोकसनी गर्दीनी त्यासले भिती वाटणी; कारण त्या त्याले संदेष्टा मानेत. द्राक्षमयामाधला माळा"}]}