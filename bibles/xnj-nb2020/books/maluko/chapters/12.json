{"data":[{"book":"Maluko","chapter":"12","verse":"1","text":"Yesu akatumbula kulongela nawu, kwa luhumu akajova, mundu mmonga alimili mgunda wa mizabibu, Atindisili luwumba, na pagati yaki agimili ligodi la kuminyila divayi ajengili mnala, akalikodisha kwa valimaji, akahamba mulima wa kutali.Vandu vavili viminya zabibu"},{"book":"Maluko","chapter":"12","verse":"2","text":"Lusenje lwa mabenu, amtumili mvanda waki kwa valimaji vala, akamletela pandu paki pa mabenu."},{"book":"Maluko","chapter":"12","verse":"3","text":"Nambu valimaji vala, vakamkamula mvanda yula, vakamtova vakamuwuyisa mawoko gawaka."},{"book":"Maluko","chapter":"12","verse":"4","text":"Mkolo mgunda amtumili kavili mvanda yungi. Mewa mwenuyo vakamulemasa kumutu na kumkitila mambu ga soni."},{"book":"Maluko","chapter":"12","verse":"5","text":"Mewawa, mkolo mgunda yula akamtuma mvanda yungi, mwenuyo vakamkoma. Vangi vamahele veavatumili, vangi pagati yavi vatoviwi na vangi vakomiwi."},{"book":"Maluko","chapter":"12","verse":"6","text":"Asigalili mundu mmonga, ndi mwana waki chiganu. Pamwishu amtumili mwenuyo akajova, nimanyili yati vakumtopesa mwana vangu."},{"book":"Maluko","chapter":"12","verse":"7","text":"“Nambu valimaji vala pavamuwene ibwela, vakajovesana, ‘Mwenuyu ndi mhali, ndi timkomayi muni uhali waki uvyai witu!’"},{"book":"Maluko","chapter":"12","verse":"8","text":"Hinu vakamkamula, vakamkoma na kumtaga kuvala ya mgunda wa mizabibu wula.”"},{"book":"Maluko","chapter":"12","verse":"9","text":"“Akavakota, hinu mkolo mgunda yati ikita kyani? Yati ibwela kuvakoma valimaji vala na kuvapela mgunda wa mizabibu wula vandu vangi.”"},{"book":"Maluko","chapter":"12","verse":"10","text":"Wu, mwangasoma Mayandiku Gamsopi?"},{"book":"Maluko","chapter":"12","verse":"11","text":"Bambu ndi mweakitili lijambu lenili,"},{"book":"Maluko","chapter":"12","verse":"12","text":"Vachilongosi va Vayawudi na Vawula va Malagizu na vagogo, vamanyili kuvya luhumu wenuwo ukuvavala vene. Vaganili kumkamula, nambu vayogwipi msambi wa vandu. Vakamleka vakawuka."},{"book":"Maluko","chapter":"12","verse":"13","text":"Vangi pagati ya Vafalisayu na valanda va chikundi cha Helodi vatumwili vamyonjola Yesu kwa malovi gaki."},{"book":"Maluko","chapter":"12","verse":"14","text":"Vamhambili, vakamjovela, “Muwula, timanyili kuvya veve wamundu wa chakaka mweujova chakaka. Veve ukumlola lepi mundu mwene ndi yani, ukulu wa mundu chindu lepi kwa veve, nambu wiwula chakaka munjila ya Chapanga. Wu, chabwina kulipa kodi kwa nkosi wa ku Loma amala lepi? Tilipayi amala tikotoka kulipa?”"},{"book":"Maluko","chapter":"12","verse":"15","text":"Nambu Yesu amanyili uhomela wavi, akavajovela, “Ndava kyani mukunilinga? Muniletelayi lishonga lene nililolayi.”"},{"book":"Maluko","chapter":"12","verse":"16","text":"Vakampela lishonga lila, na mwene akavakota, “Pamihu na liina la yani?” Vakamyangula, “Vya nkosi wa ku Loma.”"},{"book":"Maluko","chapter":"12","verse":"17","text":"Hinu Yesu akavajovela, “Mumpelayi nkosi wa ku Loma vyevivili vyaki na mumpelayi Chapanga vyevivii vyaki.”"},{"book":"Maluko","chapter":"12","verse":"18","text":"Kangi Vasadukayu vevijova kawaka kuyuka vamuhambalili Yesu vakamkota,"},{"book":"Maluko","chapter":"12","verse":"19","text":"“Muwula, Musa atilagazili, mundu akafwayi na kuleka mdala changali mwana mlongo vaki yikumgana amuhala lipwela yula, ndi ambabakisila vana mlongo vaki."},{"book":"Maluko","chapter":"12","verse":"20","text":"Leka tijova pavi na valongo saba. Mwealongolili kuvelekewa agegili afwili changaleka mwana."},{"book":"Maluko","chapter":"12","verse":"21","text":"Mbena waki akamuhala lipwela yula, namwene afwili changaleka mwana, yikavya mewawa na mlongo wa datu."},{"book":"Maluko","chapter":"12","verse":"22","text":"Voha saba vafwili changaleka mwana. Kangi lipwela yula afwili."},{"book":"Maluko","chapter":"12","verse":"23","text":"Hinu ligono vandu paviyuka, mau yula yati ivya mdala wa yani? Ndava voha saba vamgegili.”"},{"book":"Maluko","chapter":"12","verse":"24","text":"Yesu akavayangula, nyenye mbudili ndava mmanyi lepi Mayandiku Gamsopi amala makakala ga Chapanga."},{"book":"Maluko","chapter":"12","verse":"25","text":"Muni vevafwili peviyuka yati vigega lepi amala kugegewa, yati vivya ngati vamitumu va kunani kwa Chapanga."},{"book":"Maluko","chapter":"12","verse":"26","text":"Nambu ndava ya kuyuka kwa vevafwili, msomili lepi chitabu cha Musa pandu pepivala dasi yeyiyaka motu? Chapanga amjovili Musa, nene ndi Chapanga wa Ibulahimu na Chapanga wa Izaki na Chapanga wa Yakobo."},{"book":"Maluko","chapter":"12","verse":"27","text":"Hinu, mwene lepi “Chapanga wa vevafwili, nambu Chapanga wa vevavi wumi. Nyenye mbudili neju!”"},{"book":"Maluko","chapter":"12","verse":"28","text":"Mmonga wa vawula va malagizu abwelili na kayuwana mhutanu wavi. Peaweni Yesu akuvayangula bwina, akamhegelela na kumkota Yesu, “Pagati ya malagizu goha yoki yikulu?”"},{"book":"Maluko","chapter":"12","verse":"29","text":"Yesu akamyangula, “Malagizu gakulu pagati ya goha ndi aga: ‘Myuwanila nyenye vandu wa ku Isilaeli! Bambu Chapanga witu, ngamwene Bambu."},{"book":"Maluko","chapter":"12","verse":"30","text":"Umgana Bambu Chapanga waku kwa wumi waku woha na mtima waku woha na luhala lwaku lwoha, na makakala gaku goha.’"},{"book":"Maluko","chapter":"12","verse":"31","text":"Na muhilu wa pili ndi uwu: ‘Umgana muyaku ngati cheukujigana wamwene.’ Gavi lepi malagizu gakulu gangi ngati aga.”"},{"book":"Maluko","chapter":"12","verse":"32","text":"Hinu, muwula wa malagizu yula akamjovela Yesu, “Muwula! Ujovili chakaka kuvya Bambu ndi Chapanga, kawaka yungi nambu mwene."},{"book":"Maluko","chapter":"12","verse":"33","text":"Na yikumgana mundu kumgana Chapanga kwa mtima woha na luhala lwoha na makakala gaki goha, na kumgana muyaki ngati cheakujigana mwene. Lijambu lenili ndi labwina neju kuliku kumpela Chapanga hinyama ya kutinyisa na teta zozoha zingi.”"},{"book":"Maluko","chapter":"12","verse":"34","text":"Yesu pealoli mundu yula ayangwili kwa ukekesi, akamjovela, “Veve uvi papipi kumyidakila Chapanga atalalila wumi waku.” Kangi peamali kujova ago kawaka mundu mwealingi kumkota Yesu lilovi."},{"book":"Maluko","chapter":"12","verse":"35","text":"Lukumbi Yesu iwula mu Nyumba ya Chapanga, akotili, “Ndava kyani Vawula va Malagizu vijova kuvya Kilisitu ndi mmonga ndu pagati ya vana va Daudi?"},{"book":"Maluko","chapter":"12","verse":"36","text":"Daudi mwene kwa kulongoswa na Mpungu Msopi ajovili,"},{"book":"Maluko","chapter":"12","verse":"37","text":"Daudi mwene akumkemela Kilisitu ‘Bambu.’ Yihotoleka wuli hinu kuvya mmonga ndu pagati ya vana vaki?”"},{"book":"Maluko","chapter":"12","verse":"38","text":"Mukuwula kwaki, Yesu avajovili, “Mujiyangalila na Vawula va Malagizu, vevigana kugenda kuni vawalili magwanda gatali na kujambuswa na kwa utopesa vandu pandu pakugulisila vindu."},{"book":"Maluko","chapter":"12","verse":"39","text":"Mewawa vigana kutama palongolo munyumba za kukonganekela Vayawudi na mvigoda vya palongolo pamgongolelu wa chakulya."},{"book":"Maluko","chapter":"12","verse":"40","text":"Vene vitola nyumba na vindu vya valipwela kwa kuvakonga, kuni vakujidekesa kumuyupa Chapanga mulukumbi lutali. Ligono la mwishu yati vilipiswa pavaha.”"},{"book":"Maluko","chapter":"12","verse":"41","text":"Yesu atamili papipi na chijomela cha kusopela luteta mu Nyumba ya Chapanga. Avalolili vandu chavasopa teta muchijomela chila. Vandu vana vindu vyamahele, vasopili mashonga gamahele mugati yaki."},{"book":"Maluko","chapter":"12","verse":"42","text":"Kangi akabwela lipwela mngangu mmonga, akasopa sendi zivili videbe neju."},{"book":"Maluko","chapter":"12","verse":"43","text":"Yesu avakemili vawuliwa vaki akavajovela, “Chakaka nikuvajovela, lipwela uyu mngangu asopili mashonga gamahele muchijomela kuliku vangi voha."},{"book":"Maluko","chapter":"12","verse":"44","text":"Muni vandu voha vangi vawusili chiyonjokesu cha vindu, nambu mau uyu mngangu, asopili vindu vyoha vyeviganikwa ndava ya kulama.”"}]}