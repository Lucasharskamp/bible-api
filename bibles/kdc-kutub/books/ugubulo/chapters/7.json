{"data":[{"book":"Ugubulo","chapter":"7","verse":"1","text":"Abaho niwona wasenga wane wa kuulanga wema kuna izibanzi nne za mwiisi, wazigoga beho nne za mwiisi ili beho sikudibume hata kidogo mwiisi, hebu mbahali hebu mmibiki."},{"book":"Ugubulo","chapter":"7","verse":"2","text":"Abaho nimona msenga iyagwe wa kuulanga kalawa mwambu wa kudilawila zuwa, kuno kagoga kinhu cha Imulungu yeli mgima cha kwikila kilaguso. Kakemelela kawalongela wasenga awo wane wa kuulanga wagweleligwe udahi wa kunanga isi na bahali."},{"book":"Ugubulo","chapter":"7","verse":"3","text":"Msenga ayo wa kuulanga kalonga, “Sikumwiinange isi hebu bahali hebu mibiki, mbaka tuwekile vilaguso mvihanga vao watumigwa wa Imulungu wetu.”"},{"book":"Ugubulo","chapter":"7","verse":"4","text":"Abaho mhulika wingi wa wanhu wekigwe vilaguso mvihanga vao, wakala wanhu laki imoja na elufu alobaini na nne kulawa mna gamakabila longo na mabili ga Izilaeli."},{"book":"Ugubulo","chapter":"7","verse":"5","text":"Kabila da Yuda walawa wanhu elufu kumi na mbili wekigwa vilaguso na kabila da Lubeni wanhu elufu kumi na mbili na kabila da Gadi wanhu elufu kumi na mbili."},{"book":"Ugubulo","chapter":"7","verse":"6","text":"Kabila da Asheli wanhu elufu kumi na mbili na kabila da Nafutali wanhu elufu kumi na mbili na kabila da Manase wanhu elufu kumi na mbili."},{"book":"Ugubulo","chapter":"7","verse":"7","text":"Kabila da Simeoni wanhu elufu kumi na mbili na kabila da Lawi wanhu elufu kumi na mbili na kabila da Isakali wanhu elufu kumi na mbili."},{"book":"Ugubulo","chapter":"7","verse":"8","text":"Kabila da Zabuloni wanhu elufu kumi na mbili na kabila da Yusufu wanhu elufu kumi na mbili na kabila da Benjamini wanhu elufu kumi na mbili."},{"book":"Ugubulo","chapter":"7","verse":"9","text":"Abaho ndola, nyona lunhu lwa wanhu mkulu ng'hani, kuduhu munhu yodaha kuwapeta, wanhu awo walawa kila isi na lukolo na ulonzi na kabila. Wema kuulongozi wa kigoda cha undewa na kuulongozi wa Mwanang'hondolo. Wavala viwalo vizelu na wagoga mibunho ya biki da mtende."},{"book":"Ugubulo","chapter":"7","verse":"10","text":"Wakemelela ng'hani, “Ukombola olawa kwa Imulungu wetu, yokala mkigoda cha undewa, na vivija olawa kwa Mwanang'hondolo!”"},{"book":"Ugubulo","chapter":"7","verse":"11","text":"Wasenga wose wa kuulanga wema kukizunguluka kigoda cha undewa. Awo iwavele na viumbe vine vili na ugima wagwa kingubanguba kuulongozi wa kigoda cha undewa, watambika kwa Imulungu,"},{"book":"Ugubulo","chapter":"7","verse":"12","text":"walonga, “Ona! Nhogolwa na ukulu na nzewele na kulonga asente na kutegelezigwa na nguvu na udahi, ugweleligwe gweye Imulungu wetu siku zose! Ona!”"},{"book":"Ugubulo","chapter":"7","verse":"13","text":"Imoja wa waja iwavele kambuza, “Wano wavalile viwalo vizelu wanhu gani? Na olawa kwahi?”"},{"book":"Ugubulo","chapter":"7","verse":"14","text":"Niye nimwidika, “Go mkulu, gweye kujuwa.”"},{"book":"Ugubulo","chapter":"7","verse":"15","text":"Lekaavo wema kuulongozi wa kigoda cha undewa wa Imulungu na omsang'hanila imisi na ikilo mng'anda yake. Ayo yokala mkigoda cha undewa kokala nao na kowakaliza."},{"book":"Ugubulo","chapter":"7","verse":"16","text":"Honda wone nzala hebu ng'hilu hebu zuwa hebu vuke kali honda diwasome kabili,"},{"book":"Ugubulo","chapter":"7","verse":"17","text":"kwavija Mwanang'hondolo yeli hagati ya kigoda cha undewa kokuwa msusilaji wao, nayo kowalongoza mna inzasa ya mazi gogala ugima. Nayo Imulungu kogahangusa mahozi gao mgameso gao.”"}]}