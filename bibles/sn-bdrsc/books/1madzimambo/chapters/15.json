{"data":[{"book":"1 Madzimambo","chapter":"15","verse":"1","text":"Mugore regumi namasere roumambo hwaJerobhoamu mwanakomana waNebhati, Abhija akagadzwa samambo weJudha."},{"book":"1 Madzimambo","chapter":"15","verse":"2","text":"Akatonga muJerusarema kwamakore matatu. Zita ramai vake rainzi Maaka mwanasikana waAbhisharomu."},{"book":"1 Madzimambo","chapter":"15","verse":"3","text":"Akaita zvivi zvose zvakanga zvaitwa nababa vake asati ava mambo; mwoyo wake wakanga usina kuzvipira zvizere kuna Jehovha Mwari wake sezvakanga zvakaita mwoyo watateguru wake Dhavhidhi."},{"book":"1 Madzimambo","chapter":"15","verse":"4","text":"Zvisinei, nokuda kwaDhavhidhi, Jehovha Mwari wake akamupa mwenje muJerusarema nokumutsa mwanakomana kuti amutevere paumambo uye nokusimbisa Jerusarema."},{"book":"1 Madzimambo","chapter":"15","verse":"5","text":"Nokuti Dhavhidhi akanga aita zvakanga zvakarurama pamberi paJehovha uye akanga asina kutadza kuchengeta kana ipi zvayo yemirayiro yaJehovha mumazuva ose oupenyu hwake, kunze kwenyaya yaUria muHiti."},{"book":"1 Madzimambo","chapter":"15","verse":"6","text":"Paiva nehondo pakati paRehobhoamu naJerobhoamu muupenyu hwose hwaAbhija."},{"book":"1 Madzimambo","chapter":"15","verse":"7","text":"Kana zviri zvimwe zvinhu zvakaitika panguva yokutonga kwaAbhija, nazvose zvaakaita, hazvina kunyorwa here mubhuku renhoroondo dzegore negore dzamadzimambo aJudha? Pakati paAbhija naJerobhoamu pakanga pane hondo."},{"book":"1 Madzimambo","chapter":"15","verse":"8","text":"Abhija akazorora namadzibaba ake akavigwa muguta raDhavhidhi. Asa, mwanakomana wake, akamutevera paumambo."},{"book":"1 Madzimambo","chapter":"15","verse":"9","text":"Mugore ramakumi maviri raJerobhoamu mambo weIsraeri, Asa akava mambo weJudha,"},{"book":"1 Madzimambo","chapter":"15","verse":"10","text":"uye akatonga muJerusarema kwamakore makumi mana negore rimwe chete. Zita rambuya vake rainzi Maaka, mwanasikana waAbhisharomu."},{"book":"1 Madzimambo","chapter":"15","verse":"11","text":"Asa akaita zvakarurama pamberi paJehovha, sezvakanga zvaitwa nababa vake Dhavhidhi."},{"book":"1 Madzimambo","chapter":"15","verse":"12","text":"Akabvisa varume vaizviita zvifeve zvavamwe varume panzvimbo dzokupira munyika uye akabvisa zvifananidzo zvose zvakanga zvaitwa namadzibaba ake."},{"book":"1 Madzimambo","chapter":"15","verse":"13","text":"Akabvisawo mbuya vake Maaka pachinzvimbo chavo samai vamambo, nokuti vakanga vagadzira danda rinonyangadza raAshera. Asa akatema danda iri akaripisa muMupata weKidhironi."},{"book":"1 Madzimambo","chapter":"15","verse":"14","text":"Kunyange asina kubvisa nzvimbo dzakakwirira, mwoyo waAsa wakanga wakazvipira zvizere kuna Jehovha muupenyu hwake hwose."},{"book":"1 Madzimambo","chapter":"15","verse":"15","text":"Akauyisa mutemberi yaJehovha sirivha negoridhe nezvinhu zvaakanga akumikidza iye nababa vake."},{"book":"1 Madzimambo","chapter":"15","verse":"16","text":"Pakanga pane hondo pakati paAsa naBhaasha, mambo weIsraeri munguva yose yavakanga vachitonga."},{"book":"1 Madzimambo","chapter":"15","verse":"17","text":"Bhaasha, mambo weIsraeri, akaenda kundorwa neJudha, akasimbisa Rama kuti adzivise ani naani zvake kubuda kana kupinda munyika yaAsa mambo weJudha."},{"book":"1 Madzimambo","chapter":"15","verse":"18","text":"Ipapo Asa akatora sirivha yose negoridhe rose rakanga rasara mumatura epfuma yetemberi yaJehovha nezvose zvaiva mumuzinda wake. Akazvipa kumachinda ake akazvitumira kuna Bheni-Hadhadhi, mwanakomana waTabhirimoni, mwanakomana waHezioni, mambo weAramu, akanga achitonga muDhamasiko."},{"book":"1 Madzimambo","chapter":"15","verse":"19","text":"Akati, “Ngatinyoreranei chibvumirano imi neni, sezvazvakanga zvakaita pakati pababa vangu nababa venyu. Tarirai, ndakutumirai chipo chesirivha negoridhe. Zvino imi chiputsai chibvumirano chenyu naBhaasha mambo weIsraeri kuitira kuti abve kuno kwandiri.”"},{"book":"1 Madzimambo","chapter":"15","verse":"20","text":"Bheni-Hadhadhi akabvumirana naMambo Asa akatumira vatungamiri vamauto ake kuti vandorwisa maguta eIsraeri. Akakunda Ijoni, Dhani, Abheri Bheti Maaka neKinereti yose pamwe chete neNafutari."},{"book":"1 Madzimambo","chapter":"15","verse":"21","text":"Bhaasha paakanzwa izvi akaregera kuvaka Rama akadzokera kuTiza."},{"book":"1 Madzimambo","chapter":"15","verse":"22","text":"Ipapo Mambo Asa akarayira Judha yose, hapana akasiyiwa, ivo vakatora kubva kuRama matombo namatanda akanga achishandiswa naBhaasha ikoko. Mambo Asa akaashandisa kuvaka Gebha muBhenjamini, neMizipawo."},{"book":"1 Madzimambo","chapter":"15","verse":"23","text":"Kana zviri zvimwe zvose zvakaitika panguva yokutonga kwaAsa, zvose zvaakaita, namaguta aakavaka, hazvina kunyorwa here mubhuku renhoroondo dzegore negore dzamadzimambo eJudha? Zvisinei, panguva yokukwegura kwake, tsoka dzake dzakabatwa nechirwere."},{"book":"1 Madzimambo","chapter":"15","verse":"24","text":"Ipapo Asa akazorora namadzibaba ake akavigwa pamwe chete navo muguta rababa vake Dhavhidhi. Zvino mwanakomana wake Jehoshafati akamutevera paumambo."},{"book":"1 Madzimambo","chapter":"15","verse":"25","text":"Nadhabhi, mwanakomana waJerobhoamu akava mambo weIsraeri mugore rechipiri raAsa mambo weJudha, uye akatonga Israeri kwamakore maviri."},{"book":"1 Madzimambo","chapter":"15","verse":"26","text":"Akaita zvakaipa pamberi paJehovha, achifamba munzira dzababa vake nomuchivi chavo, icho chaakaita kuti Israeri iite."},{"book":"1 Madzimambo","chapter":"15","verse":"27","text":"Bhaasha, mwanakomana waAhija, weimba yaIsakari, akamumukira, akamuuraya paGibhetoni guta romuFiristia, panguva yarakanga rakombwa naNadhabhi navaIsraeri vose."},{"book":"1 Madzimambo","chapter":"15","verse":"28","text":"Bhaasha akauraya Nadhabhi mugore rechitatu raAsa, mambo weJudha, uye akamutevera paumambo."},{"book":"1 Madzimambo","chapter":"15","verse":"29","text":"Achingoti tangei kutonga, akabva auraya mhuri yose yaJerobhoamu. Haana kusiyira Jerobhoamu mumwe chete achifema, asi akavaparadza vose sezvazvakarehwa naJehovha kubudikidza nomuranda wake Ahija muShiro,"},{"book":"1 Madzimambo","chapter":"15","verse":"30","text":"nokuda kwezvivi zvakanga zvaitwa naJerobhoamu nezvaakaita kuti Israeri iite, uye nokuti akaita kuti Jehovha, Mwari waIsraeri, atsamwe."},{"book":"1 Madzimambo","chapter":"15","verse":"31","text":"Kana zviri zvimwe zvakaitika panguva yokutonga kwaNadhabhi, nezvose zvaakaita, hazvina kunyorwa here mubhuku renhoroondo dzegore negore dzamadzimambo eIsraeri?"},{"book":"1 Madzimambo","chapter":"15","verse":"32","text":"Pakati paAsa naBhaasha, mambo weIsraeri, pakanga pane hondo panguva yose yokutonga kwavo."},{"book":"1 Madzimambo","chapter":"15","verse":"33","text":"Mugore rechitatu raAsa mambo weJudha, Bhaasha, mwanakomana waAhija, akava mambo weIsraeri yose muTiza, uye akatonga kwamakore makumi maviri namana."},{"book":"1 Madzimambo","chapter":"15","verse":"34","text":"Akaita zvakaipa pamberi paJehovha, achifamba munzira dzaJerobhoamu nomuchivi chake, chaakaita kuti Israeri iite."}]}