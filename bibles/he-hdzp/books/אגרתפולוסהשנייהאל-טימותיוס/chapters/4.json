{"data":[{"book":"אגרת פולוס השנייה אל-טימותיוס","chapter":"4","verse":"1","text":"אני מצווה עליך לפני אלוהים ולפני אדוננו ישוע המשיח, אשר ישפוט את החיים ואת המתים בבואו ובמלכותו:"},{"book":"אגרת פולוס השנייה אל-טימותיוס","chapter":"4","verse":"2","text":"הטף את דבר האלוהים בכל עת – בכל הזדמנות שבאה לידך, בין אם זה נוח או לא. הוכח, הזהר ותקן את אנשיך כשיש צורך בכך; עודד אותם לעשות את הטוב ולמד אותם בסבלנות את דבר ה׳."},{"book":"אגרת פולוס השנייה אל-טימותיוס","chapter":"4","verse":"3","text":"כי יבוא הזמן שהאנשים לא יקשיבו לאמת, ויחפשו מורים שילמדו אותם מה שהם רוצים לשמוע."},{"book":"אגרת פולוס השנייה אל-טימותיוס","chapter":"4","verse":"4","text":"הם לא יקשיבו לדבר אלוהים, ויפנו בשמחה לאגדות ולשקרים."},{"book":"אגרת פולוס השנייה אל-טימותיוס","chapter":"4","verse":"5","text":"אבל אתה שמור על קור רוחך, ואל תפחד לסבול למען האדון. הדרך אנשים אחרים לאמונה במשיח, ובצע את כל המוטל עליך על הצד הטוב ביותר."},{"book":"אגרת פולוס השנייה אל-טימותיוס","chapter":"4","verse":"6","text":"אני אומר לך דברים אלה משום שלא נותר לי זמן רב להיות איתך. שעתי קרבה – תוך זמן קצר אעבור מן העולם הזה ואהיה בשמים."},{"book":"אגרת פולוס השנייה אל-טימותיוס","chapter":"4","verse":"7","text":"נלחמתי את המלחמה הטובה למען האדון, רצתי במרוץ הגדול ותמיד נשארתי נאמן לו. הגיעה העת שאנוח."},{"book":"אגרת פולוס השנייה אל-טימותיוס","chapter":"4","verse":"8","text":"עתה שמור לי בשמים כתר צדקה אשר האדון, שופט־הצדק, ייתן לי ביום שובו, ולא רק לי, כי אם לכל אלה שמצפים לשובו בכיליון עיניים."},{"book":"אגרת פולוס השנייה אל-טימותיוס","chapter":"4","verse":"9","text":"אנא, בוא אלי במהירות האפשרית,"},{"book":"אגרת פולוס השנייה אל-טימותיוס","chapter":"4","verse":"10","text":"כי דימס עזב אותי בגלל אהבתו לדברי העולם הזה, והלך לתסלוניקי. קריסקיס הלך לגלטיא, וטיטוס הלך לדלמטיה."},{"book":"אגרת פולוס השנייה אל-טימותיוס","chapter":"4","verse":"11","text":"רק לוקס נמצא איתי. הבא איתך את מרקוס, כי אני זקוק לעזרתו."},{"book":"אגרת פולוס השנייה אל-טימותיוס","chapter":"4","verse":"12","text":"(גם טוכיקוס איננו כאן, כי שלחתיו לאפסוס)."},{"book":"אגרת פולוס השנייה אל-טימותיוס","chapter":"4","verse":"13","text":"אנא, הבא איתך את מעילי אשר השארתי אצל אחינו קרפוס בטרואס, ואת הספרים, והחשוב ביותר – את כתבי הקלף."},{"book":"אגרת פולוס השנייה אל-טימותיוס","chapter":"4","verse":"14","text":"אלכסנדרוס חרש הנחושת עולל לי רעות רבות. ישלם לו אלוהים כגמולו."},{"book":"אגרת פולוס השנייה אל-טימותיוס","chapter":"4","verse":"15","text":"היזהר ממנו, כי הוא מתנגד בחריפות לכל מה שאנחנו מאמינים."},{"book":"אגרת פולוס השנייה אל-טימותיוס","chapter":"4","verse":"16","text":"כשהביאו אותי למשפט בפעם הראשונה, איש לא היה כאן כדי לעזור לי; כולם ברחו להם. (אני מקווה שאלוהים לא ישפוט אותם על כך)."},{"book":"אגרת פולוס השנייה אל-טימותיוס","chapter":"4","verse":"17","text":"אך האדון חיזק אותי ועזר לי, כדי שאוכל להטיף את הבשורה באומץ לכל העולם, ובכך הצילני מלוע הארי."},{"book":"אגרת פולוס השנייה אל-טימותיוס","chapter":"4","verse":"18","text":"אכן, האדון יצילני תמיד מכל רע ויביאני אל מלכותו בשמים. לאלוהים הכבוד לעולם ועד. – אמן."},{"book":"אגרת פולוס השנייה אל-טימותיוס","chapter":"4","verse":"19","text":"אנא, מסור דרישת־שלום בשמי לפריסקה, לעקילס ולאלה שגרים בביתו של אוניסיפורוס."},{"book":"אגרת פולוס השנייה אל-טימותיוס","chapter":"4","verse":"20","text":"ארסטוס נשאר בקורינתוס, ואת טרופימוס השארתי חולה במיליטוס."},{"book":"אגרת פולוס השנייה אל-טימותיוס","chapter":"4","verse":"21","text":"השתדל לבוא לכאן לפני בוא החורף. אובולוס, פודיס, לינוס, קלודיה וכל האחים דורשים בשלומך."},{"book":"אגרת פולוס השנייה אל-טימותיוס","chapter":"4","verse":"22","text":"אדוננו ישוע המשיח יברך אותך ויהיה עם רוחך. – אמן."}]}