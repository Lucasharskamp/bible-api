{"data":[{"book":"2 Korintiyawa","chapter":"3","verse":"1","text":"Yabon kanmu ne kuma muka fara yi? Ko kuwa muna bukatar wasiƙun yabo ne zuwa gare ku, ko daga gare ku, kamar yadda waɗansu suke yi?"},{"book":"2 Korintiyawa","chapter":"3","verse":"2","text":"Ai, ku kanku ku ne wasiƙarmu, wadda aka rubuta a zukatanku, domin kowa yă santa, yă kuma karanta ta."},{"book":"2 Korintiyawa","chapter":"3","verse":"3","text":"Kun nuna cewa ku wasiƙa ce daga Kiristi, sakamakon hidimarmu, ba wadda aka rubuta da inki ba, sai dai da Ruhun Allah mai rai. Ba kuma a kan allunan dutse ba, sai dai a kan allunan zukatan mutane."},{"book":"2 Korintiyawa","chapter":"3","verse":"4","text":"Amincewa kamar wannan shi ne namu ta wurin Kiristi a gaban Allah."},{"book":"2 Korintiyawa","chapter":"3","verse":"5","text":"Ba mu da wani abin da za mu nuna cewa da iyawarmu ne muke aikin nan. Iyawarmu daga wurin Allah ne."},{"book":"2 Korintiyawa","chapter":"3","verse":"6","text":"Shi ya sa muka gwaninta a matsayinmu na masu hidimar sabon alkawari ba ta rubutacciyar Dokar ba, amma ta Ruhu; don Dokar, kisa take yi, Ruhu kuwa yana ba da rai."},{"book":"2 Korintiyawa","chapter":"3","verse":"7","text":"To, in hidimar da ta kawo mutuwa, wadda an rubuta a kan allon dutse, ta zo da ɗaukaka har Isra’ilawa suka kāsa duban fuskar Musa saboda tsananin haskenta, ko da yake mai shuɗewa ce,"},{"book":"2 Korintiyawa","chapter":"3","verse":"8","text":"ashe, hidimar Ruhu ba za tă fi wannan ɗaukaka ba?"},{"book":"2 Korintiyawa","chapter":"3","verse":"9","text":"In hidimar da take jawo wa mutane hukunci tana da ɗaukaka haka, to, lalle, hidimar da take kawo adalci za tă fi ta ɗaukaka nesa!"},{"book":"2 Korintiyawa","chapter":"3","verse":"10","text":"Gama abin da dā take da ɗaukaka, ba ta da ɗaukaka a yanzu, in aka kwatantata da mafificiyar ɗaukaka ta yanzu."},{"book":"2 Korintiyawa","chapter":"3","verse":"11","text":"In kuma aba mai shuɗewa ta zo da ɗaukaka, ashe, abin da yake dawwammame, lalle ne yă kasance da ɗaukakar da ta fi haka nesa!"},{"book":"2 Korintiyawa","chapter":"3","verse":"12","text":"Da yake muna da bege irin wannan, to, muna da ƙarfin zuciya sosai ke nan."},{"book":"2 Korintiyawa","chapter":"3","verse":"13","text":"Mu ba kamar Musa ba ne, wanda ya rufe fuskarsa da lulluɓi, don kada Isra’ilawa su ga ƙarewar ɗaukakan nan mai shuɗewa."},{"book":"2 Korintiyawa","chapter":"3","verse":"14","text":"Amma aka sa hankulansu suka dushe, gama har yă zuwa yau akwai lulluɓin nan a duk sa’ad da ake karatun tsohon alkawari. Ba a kawar da shi ba, sai a cikin Kiristi ne kaɗai ake kawar da shi."},{"book":"2 Korintiyawa","chapter":"3","verse":"15","text":"Har yă zuwa yau, duk sa’ad da ake karatun littattafan Musa, lulluɓin nan yakan rufe zukatansu."},{"book":"2 Korintiyawa","chapter":"3","verse":"16","text":"Amma duk sa’ad da wani ya juyo ga Ubangiji, akan kawar da lulluɓin."},{"book":"2 Korintiyawa","chapter":"3","verse":"17","text":"Ubangiji fa, shi ne Ruhu, kuma duk inda Ruhun Ubangiji yake, a nan ’yanci yake."},{"book":"2 Korintiyawa","chapter":"3","verse":"18","text":"Mu da ba mu da lulluɓi a fuskokinmu duk muna nuna ɗaukakar Ubangiji, ana sauya mu mu ɗauki kamanninsa cikin ɗaukaka mai hauhawa. Ubangiji wanda yake ruhu kuwa shi ne mai zartar da haka."}]}