{"data":[{"book":"1 Timotheo","chapter":"4","verse":"1","text":"Roho Maler wacho ni e ndalo giko jomoko nowe yie mi giluw weche chunje mawuondo ji kod puonj mayoreyore mag jochiende."},{"book":"1 Timotheo","chapter":"4","verse":"2","text":"Puonj ma kamago aa kuom jo-miriambo mawuondore, jogo ma pachgi manyiso ni gin joketho osetho mana ka gima orew gi nyinyo maliet."},{"book":"1 Timotheo","chapter":"4","verse":"3","text":"Gitamo ji mondo kik okendre, kendo gisiemogi mondo kik gicham chiemo mamoko ma Nyasaye ochiwo mondo joma oyie kendo mong始eyo adiera okaw gi erokamano."},{"book":"1 Timotheo","chapter":"4","verse":"4","text":"Nikech gik moko duto ma Nyasaye ochweyo beyo, kendo ok owinjore wakwer chiemo moro amora ka wachame gi erokamano,"},{"book":"1 Timotheo","chapter":"4","verse":"5","text":"nikech osepwodhe maler gi wach Nyasaye kod lamo."},{"book":"1 Timotheo","chapter":"4","verse":"6","text":"Ka ipuonjo Jowete wechegi to ibiro bedo jatich maber mar Kristo Yesu, ka idongori e adiera mar yie gi puonj mabeyo miseluwo."},{"book":"1 Timotheo","chapter":"4","verse":"7","text":"Bed mabor chuth gi sigendini manono mag piny maonge tiende to moloyo tiegri ibed molony e luoro Nyasaye."},{"book":"1 Timotheo","chapter":"4","verse":"8","text":"Nikech kata obedo ni tuke mag rieyo del konyo ji e yore moko, to luoro Nyasaye nigi gweth mathoth moloyo, en gi ohala e ngima masani kendo e ngima mabiro bende."},{"book":"1 Timotheo","chapter":"4","verse":"9","text":"Ma en wach madiera mowinjore ji oyiego chuth,"},{"book":"1 Timotheo","chapter":"4","verse":"10","text":"nikech mano emomiyo watiyo matek kendo wakedo, ka waketo genowa kuom Nyasaye mangima, ma en Jawar mar ji duto, to moloyo en Jawar joma oyie."},{"book":"1 Timotheo","chapter":"4","verse":"11","text":"Chik ji ka ipuonjogi wechegi."},{"book":"1 Timotheo","chapter":"4","verse":"12","text":"Kik iyie mondo ng始ato ochayi nikech pod itin, to bed ranyisi ni joma oyie kuom weche miwacho, gi gik mitimo, kod hera miherogo ji kendo kuom bedo ja-adiera kendo kuom dak e ngima maler."},{"book":"1 Timotheo","chapter":"4","verse":"13","text":"Ket chunyi kuom somo Ndiko ne ji e lela, kendo kuom jiwo ji kendo puonjo ji nyaka chopi abi."},{"book":"1 Timotheo","chapter":"4","verse":"14","text":"Kik ijwang始 michni mane omiyi kaka nokor kuomi chieng始 mane jodongo oketo lwetgi kuomi."},{"book":"1 Timotheo","chapter":"4","verse":"15","text":"Tim gigi gi chunyi duto, kichiwori chuth mar neno ni gitimore mondo ji duto one kaka imedo dhi nyime maber e yore duto."},{"book":"1 Timotheo","chapter":"4","verse":"16","text":"Rit ngimani gi weche mipuonjo maber. Tim kinda kodgi mak iweyogi, nikech ka itimo kamano eka inires ngimani iwuon kaachiel gi ngima joma winjo weche mipuonjo."}]}