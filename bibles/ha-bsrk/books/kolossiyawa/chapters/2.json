{"data":[{"book":"Kolossiyawa","chapter":"2","verse":"1","text":"Ina so ku san irin famar da nake yi saboda ku da kuma waɗanda suke a Lawodiseya, da kuma saboda dukan waɗanda ba su taɓa ganina ido da ido ba."},{"book":"Kolossiyawa","chapter":"2","verse":"2","text":"Manufata ita ce a ƙarfafa su su kuma zama ɗaya a cikin ƙauna. Ina so su kasance da cikakken ƙarfin hali domin suna da cikakken fahimtar asirin Allah, wato, Kiristi kansa,"},{"book":"Kolossiyawa","chapter":"2","verse":"3","text":"a cikinsa ne aka ɓoye dukkan dukiya ta hikima da ta sani."},{"book":"Kolossiyawa","chapter":"2","verse":"4","text":"Ina faɗa muku wannan ne don kada wani yă ruɗe ku da daɗin baki."},{"book":"Kolossiyawa","chapter":"2","verse":"5","text":"Gama ko da yake ba na nan tare da ku a cikin jiki, ina tunaninku kullum, ina kuma farin ciki da gani kuna rayuwa yadda ya kamata, kuna kuma dāgewarku a kan bangaskiyarku a cikin Kiristi."},{"book":"Kolossiyawa","chapter":"2","verse":"6","text":"To, da yake kun karɓi Kiristi Yesu a matsayin Ubangiji, sai ku ci gaba da rayuwa a cikinsa,"},{"book":"Kolossiyawa","chapter":"2","verse":"7","text":"ku tsaya daram ku kuma ginu a cikinsa, ku sami ƙarfafawa a cikin bangaskiya kamar yadda aka koya muku, kuna kuma cike da godiya."},{"book":"Kolossiyawa","chapter":"2","verse":"8","text":"Ku lura kada wani yă ruɗe ku da ilimin banza da wofi. Wannan koyarwa ta mutane ce kawai. Ta fito daga ikokin wannan duniya ne2.8 ikokin wannan duniya ne, An ɗauka Ruhohi da ikokin da ba a gani su suke bi da rayuwar mutane sun kuma gaskata sun haɗa da motsin taurari. ba daga Kiristi ba."},{"book":"Kolossiyawa","chapter":"2","verse":"9","text":"Gama a cikin Kiristi cikin jiki dukkan cikar Allahntaka take tabbata,"},{"book":"Kolossiyawa","chapter":"2","verse":"10","text":"an kuma mai da ku cikakku a cikin Kiristi, wanda yake shi ne kai a kan kowane iko da kuma hukuma."},{"book":"Kolossiyawa","chapter":"2","verse":"11","text":"A cikinsa ne kuma aka yi muku kaciya, ba kuwa yin mutum ba, amma wadda Kiristi ya yi muku, ta wurin tuɓe halinku na mutuntaka."},{"book":"Kolossiyawa","chapter":"2","verse":"12","text":"Da yake an binne ku tare da shi cikin baftisma haka kuma aka tashe ku tare da shi ta wurin bangaskiyarku a cikin ikon Allah, wanda ya tashe shi daga matattu."},{"book":"Kolossiyawa","chapter":"2","verse":"13","text":"Kun zama matattu saboda ku masu zunubi ne kuma saboda halin zunubanku aka ware. Sa’an nan Allah ya sa kuka rayu tare da Kiristi. Ya gafarta mana dukan zunubanmu."},{"book":"Kolossiyawa","chapter":"2","verse":"14","text":"Ya soke rubutacciyar doka tare da ƙa’idodinta, wadda take gāba da mu, take kuma hamayya da mu; ya kuma kawar da ta, ya kafe ta a kan gicciye."},{"book":"Kolossiyawa","chapter":"2","verse":"15","text":"Bayan ya ƙwace makaman ikoki da hukumomi, ya kunyata su a sarari, ya ci nasara a bisansu ta wurin gicciye."},{"book":"Kolossiyawa","chapter":"2","verse":"16","text":"Saboda haka kada ku bar wani yă shari’anta ku a kan abin da kuke ci ko sha, ko bisa ga abin da ya shafi wani bikin addini, ko Bikin Sabon Wata ko na ranar Asabbaci."},{"book":"Kolossiyawa","chapter":"2","verse":"17","text":"Waɗannan su ne hoton abubuwan da za su zo; amma Kiristi ne ainihinsu."},{"book":"Kolossiyawa","chapter":"2","verse":"18","text":"Kada ku yarda wani yă ɓata ku, cewa shi wani abu ne don yă ga wahayi. Irin mutumin nan yakan nuna ƙasƙancin kai na ƙarya, yă kuma ce yana yi wa mala’iku sujada. Irin mutumin nan yana kumbura kansa ba dalili, sai son zuciya irin na halin mutuntaka."},{"book":"Kolossiyawa","chapter":"2","verse":"19","text":"Ya yanke dangantaka da Kiristi wanda yake kai, wanda ta gare shi ne dukan jiki yake a haɗe, yake tsaye ta wurin taimakon gaɓoɓi da jijiyoyi, yana kuma girma kamar yadda Allah yake sa yă yi girma."},{"book":"Kolossiyawa","chapter":"2","verse":"20","text":"Kun mutu tare da Kiristi. Yanzu ƙa’idodin wannan duniya ba su da iko a kanku. Don me kuke zama har yanzu kamar ku nasu ne? Kuna biyayya da umarnansu cewa,"},{"book":"Kolossiyawa","chapter":"2","verse":"21","text":"“Kada ka kama! Kada ka ɗanɗana! Kada ka taɓa”?"},{"book":"Kolossiyawa","chapter":"2","verse":"22","text":"Irin waɗannan dokoki suna magana a kan abubuwan da ba sa daɗewa. Su ayyukan mutane ne, sun kuma fito daga koyarwar mutane."},{"book":"Kolossiyawa","chapter":"2","verse":"23","text":"Yin biyayya da irin waɗannan ƙa’idodi za su yi kamar su ne abu mafi kyau da za a yi. Sukan yi kamar suna sa a ƙaunaci Allah sosai a kuma kasance da sauƙinkai a kuma kasance da kamunkai. Amma ba su da wani iko a kan sha’awace-sha’awacenmu."}]}