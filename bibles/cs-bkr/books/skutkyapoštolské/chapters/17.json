{"data":[{"book":"Skutky apoštolské","chapter":"17","verse":"1","text":"A prošedše město Amfipolim a Apollonii, přišli do Tessaloniky, kdež byla Židovská škola."},{"book":"Skutky apoštolské","chapter":"17","verse":"2","text":"Tedy Pavel podle obyčeje svého všel k nim, a po tři soboty kázal jim z Písem,"},{"book":"Skutky apoštolské","chapter":"17","verse":"3","text":"Otvíraje a předkládaje to, že měl Kristus trpěti a z mrtvých vstáti, a že ten jest Kristus Ježíš, kteréhož já zvěstuji vám."},{"book":"Skutky apoštolské","chapter":"17","verse":"4","text":"I uvěřili někteří z nich, a připojili se Pavlovi a Sílovi, i Řeků nábožných veliké množství, i žen znamenitých nemálo."},{"book":"Skutky apoštolské","chapter":"17","verse":"5","text":"Ale zažženi jsouce závistí Židé pravdě nepovolní, a přivzavše k sobě některé lehkomyslné a zlé lidi, shlukše se, zbouřili město, a útok učinivše na dům Jázonův, hledali jich, aby je vyvedli před lid."},{"book":"Skutky apoštolské","chapter":"17","verse":"6","text":"A nenalezše jich, táhli Jázona a některé bratří k starším města, křičíce: Tito, kteříž všecken svět bouří, ti sem také přišli,"},{"book":"Skutky apoštolské","chapter":"17","verse":"7","text":"Kteréž přijal Jázon. A ti všickni proti ustanovení císařskému činí, pravíce býti králem jiného, jménem Ježíše."},{"book":"Skutky apoštolské","chapter":"17","verse":"8","text":"A tak zbouřili obec i starší města, kteříž od nich to slyšeli."},{"book":"Skutky apoštolské","chapter":"17","verse":"9","text":"Ale oni přijavše dosti učinění od Jázona a jiných, propustili je."},{"book":"Skutky apoštolské","chapter":"17","verse":"10","text":"Bratří pak hned v noci vypustili i Pavla i Sílu do Berie. Kteřížto přišedše tam, vešli do školy Židovské."},{"book":"Skutky apoštolské","chapter":"17","verse":"11","text":"A ti byli udatnější nežli Tessalonitští, kteřížto přijali slovo Boží se vší chtivostí, na každý den rozvažujíce Písma, tak-li by ty věci byly, jakž kázal Pavel."},{"book":"Skutky apoštolské","chapter":"17","verse":"12","text":"A tak mnozí z nich uvěřili, i Řecké ženy poctivé i mužů nemálo."},{"book":"Skutky apoštolské","chapter":"17","verse":"13","text":"A když zvěděli Židé v Tessalonice, že by i v Berii kázáno bylo slovo Boží od Pavla, přišli také tam, bouříce zástupy."},{"book":"Skutky apoštolské","chapter":"17","verse":"14","text":"Ale hned bratří vypustili Pavla, aby šel jako k moři; Sílas pak a Timoteus zůstali tu."},{"book":"Skutky apoštolské","chapter":"17","verse":"15","text":"Ti pak, kteříž provodili Pavla, dovedli ho až do Atén. A vzavše poručení k Sílovi a k Timoteovi, aby přišli k němu, což nejspíše mohou, šli zase."},{"book":"Skutky apoštolské","chapter":"17","verse":"16","text":"A když Pavel čekal jich v Aténách, rozněcoval se v něm duch jeho, vida to město oddané býti modloslužbě."},{"book":"Skutky apoštolské","chapter":"17","verse":"17","text":"I rozmlouval s Židy a nábožnými lidmi v škole, ano i na rynku, po všecky dni, s těmi, kteříž se koli nahodili."},{"book":"Skutky apoštolské","chapter":"17","verse":"18","text":"Tedy někteří z epikureů a stoických mudráků hádali se s ním. A někteří řekli: I co tento žváč chce povědíti? Jiní pak pravili: Zdá se býti nějakých cizích bohů zvěstovatel. Neb jim o Ježíšovi a o z mrtvých vstání vypravoval."},{"book":"Skutky apoštolské","chapter":"17","verse":"19","text":"I popadše jej, vedli ho do Areopágu, a řekli jemu: Můžeme-li věděti, jaké jest to učení nové, kteréž vypravuješ?"},{"book":"Skutky apoštolské","chapter":"17","verse":"20","text":"Nebo nové jakési věci vkládáš v uši naše, protož chceme věděti, co by to bylo."},{"book":"Skutky apoštolské","chapter":"17","verse":"21","text":"(Aténští zajisté všickni, i ti, kteříž tu byli hosté, k ničemuž jinému tak hotovi nebyli, než praviti neb slyšeti něco nového.)"},{"book":"Skutky apoštolské","chapter":"17","verse":"22","text":"Tedy Pavel, stoje uprostřed Areopágu, řekl: Muži Aténští, vidím vás býti všelijak příliš nábožné lidi."},{"book":"Skutky apoštolské","chapter":"17","verse":"23","text":"Nebo procházeje se a spatřuje náboženství vaše, nalezl jsem také oltář, na kterémž napsáno jest: Neznámému Bohu. Protož kteréhož vy ctíte neznajíce, tohoť já zvěstuji vám."},{"book":"Skutky apoštolské","chapter":"17","verse":"24","text":"Bůh ten, kterýž stvořil svět i všecko, což jest na něm, ten jsa Pánem nebe i země, nebydlí v chrámích rukou udělaných,"},{"book":"Skutky apoštolské","chapter":"17","verse":"25","text":"Aniž bývá ctěn lidskýma rukama, jako by něčeho potřeboval, poněvadž on dává všechněm život i dýchání i všecko."},{"book":"Skutky apoštolské","chapter":"17","verse":"26","text":"A učinil z jedné krve všecko lidské pokolení, aby přebývalo na tváři vší země, vyměřiv jim uložené časy a cíle přebývání jejich,"},{"book":"Skutky apoštolské","chapter":"17","verse":"27","text":"Aby hledali Boha, zda by snad makajíce, mohli nalézti jej, ačkoli není daleko od jednoho každého z nás."},{"book":"Skutky apoštolské","chapter":"17","verse":"28","text":"Nebo jím živi jsme, a hýbeme se, i trváme, jakož i někteří z vašich poetů pověděli: Že i rodina jeho jsme."},{"book":"Skutky apoštolské","chapter":"17","verse":"29","text":"Rodina tedy Boží jsouce, nemámeť se domnívati, že by Bůh zlatu neb stříbru neb kamenu, řemeslem anebo důvtipem lidským vyrytému, byl podoben."},{"book":"Skutky apoštolské","chapter":"17","verse":"30","text":"Nebo časy této neznámosti přehlídaje Bůh, již nyní zvěstuje lidem všechněm všudy, aby pokání činili,"},{"book":"Skutky apoštolské","chapter":"17","verse":"31","text":"Protože uložil den, v kterémžto souditi bude všecken svět v spravedlnosti skrze muže, kteréhož jest k tomu vystavil, slouže k víře o tom všechněm, vzkříšením jeho z mrtvých."},{"book":"Skutky apoštolské","chapter":"17","verse":"32","text":"Uslyševše pak o vzkříšení z mrtvých, někteří se posmívali, a někteří řekli: Budeme tě slyšeti o tom po druhé."},{"book":"Skutky apoštolské","chapter":"17","verse":"33","text":"A tak Pavel vyšel z prostředku jejich."},{"book":"Skutky apoštolské","chapter":"17","verse":"34","text":"Někteří pak muži, přídržíce se ho, uvěřili, mezi kterýmiž byl i Dionyzius Areopagitský, i žena, jménem Damaris, a jiní s nimi."}]}