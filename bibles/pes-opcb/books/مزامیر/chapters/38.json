{"data":[{"book":"مزامیر","chapter":"38","verse":"1","text":"ای خداوند، هنگامی که غضبناک و خشمگین هستی مرا تنبیه نکن."},{"book":"مزامیر","chapter":"38","verse":"2","text":"تیرهای تو در بدنم فرو رفته و از ضرب دست تو به خاک افتاده‌ام."},{"book":"مزامیر","chapter":"38","verse":"3","text":"در اثر خشم تو جای سالمی در بدنم نمانده؛ به سبب گناهم استخوانهایم در هم کوبیده شده‌اند."},{"book":"مزامیر","chapter":"38","verse":"4","text":"تقصیراتم از سرم گذشته‌اند و همچون باری گران بر من سنگینی می‌کنند."},{"book":"مزامیر","chapter":"38","verse":"5","text":"به سبب حماقتم، زخمهایم متعفن و چرکین شده‌اند."},{"book":"مزامیر","chapter":"38","verse":"6","text":"به خود می‌پیچم و به کلی خمیده شده‌ام. تمام روز می‌نالم و به این سو و آن سو می‌روم."},{"book":"مزامیر","chapter":"38","verse":"7","text":"از شدت تب می‌سوزم و جای سالمی در بدنم نمانده است."},{"book":"مزامیر","chapter":"38","verse":"8","text":"تاب تحمل خود را از دست داده‌ام و به کلی از پای افتاده‌ام؛ غم، دلم را گرفته و از شدت درد می‌نالم."},{"book":"مزامیر","chapter":"38","verse":"9","text":"خداوندا، تمام آرزوهایم را می‌دانی؛ آه و نالهٔ من از تو پوشیده نیست."},{"book":"مزامیر","chapter":"38","verse":"10","text":"قلب من به شدت می‌تپد، قوتم از بین رفته و چشمانم کم نور شده است."},{"book":"مزامیر","chapter":"38","verse":"11","text":"دوستان و رفقایم به سبب این بلایی که بر من عارض شده، از من فاصله می‌گیرند و همسایگانم از من دوری می‌کنند."},{"book":"مزامیر","chapter":"38","verse":"12","text":"آنانی که قصد جانم را دارند، برایم دام می‌گذارند و کسانی که در صدد آزارم هستند، به مرگ تهدیدم می‌کنند و تمام روز علیه من نقشه می‌کشند."},{"book":"مزامیر","chapter":"38","verse":"13","text":"من همچون شخص کری هستم که نمی‌تواند بشنود، مانند شخص لالی هستم که نمی‌تواند سخن بگوید."},{"book":"مزامیر","chapter":"38","verse":"14","text":"مثل کسی هستم که به سبب کری قادر نیست پاسخ دهد."},{"book":"مزامیر","chapter":"38","verse":"15","text":"ای خداوند، امیدوارم و یقین دارم که تو به من پاسخ خواهی داد."},{"book":"مزامیر","chapter":"38","verse":"16","text":"نگذار دشمنانم به ناکامی من بخندند و وقتی می‌افتم خود را برتر از من بدانند."},{"book":"مزامیر","chapter":"38","verse":"17","text":"نزدیک است از پای درآیم؛ این درد، دائم مرا عذاب می‌دهد."},{"book":"مزامیر","chapter":"38","verse":"18","text":"من به گناهانم اعتراف می‌کنم و از کردار خود غمگین و پشیمانم."},{"book":"مزامیر","chapter":"38","verse":"19","text":"دشمنانم سالم و نیرومند هستند؛ کسانی که از من نفرت دارند بسیارند."},{"book":"مزامیر","chapter":"38","verse":"20","text":"آنها خوبی مرا با بدی پاسخ می‌دهند؛ با من مخالفت می‌ورزند زیرا من کوشش می‌کنم کار نیک انجام دهم."},{"book":"مزامیر","chapter":"38","verse":"21","text":"خداوندا، مرا تنها نگذار؛ ای خدای من، از من دور نباش."},{"book":"مزامیر","chapter":"38","verse":"22","text":"ای خداوند، تو نجا‌ت‌دهندۀ من هستی، به کمکم بشتاب!"}]}