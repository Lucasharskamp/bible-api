{"data":[{"book":"మార్కః","chapter":"15","verse":"1","text":"అథ ప్రభాతే సతి ప్రధానయాజకాః ప్రాఞ్చ ఉపాధ్యాయాః సర్వ్వే మన్త్రిణశ్చ సభాం కృత్వా యీశుृం బన్ధయిత్వ పీలాతాఖ్యస్య దేశాధిపతేః సవిధం నీత్వా సమర్పయామాసుః|"},{"book":"మార్కః","chapter":"15","verse":"2","text":"తదా పీలాతస్తం పృష్టవాన్ త్వం కిం యిహూదీయలోకానాం రాజా? తతః స ప్రత్యుక్తవాన్ సత్యం వదసి|"},{"book":"మార్కః","chapter":"15","verse":"3","text":"అపరం ప్రధానయాజకాస్తస్య బహుషు వాక్యేషు దోషమారోపయాఞ్చక్రుః కిన్తు స కిమపి న ప్రత్యువాచ|"},{"book":"మార్కః","chapter":"15","verse":"4","text":"తదానీం పీలాతస్తం పునః పప్రచ్ఛ త్వం కిం నోత్తరయసి? పశ్యైతే త్వద్విరుద్ధం కతిషు సాధ్యేషు సాక్షం దదతి|"},{"book":"మార్కః","chapter":"15","verse":"5","text":"కన్తు యీశుస్తదాపి నోత్తరం దదౌ తతః పీలాత ఆశ్చర్య్యం జగామ|"},{"book":"మార్కః","chapter":"15","verse":"6","text":"అపరఞ్చ కారాబద్ధే కస్తింశ్చిత్ జనే తన్మహోత్సవకాలే లోకై ర్యాచితే దేశాధిపతిస్తం మోచయతి|"},{"book":"మార్కః","chapter":"15","verse":"7","text":"యే చ పూర్వ్వముపప్లవమకార్షురుపప్లవే వధమపి కృతవన్తస్తేషాం మధ్యే తదానోం బరబ్బానామక ఏకో బద్ధ ఆసీత్|"},{"book":"మార్కః","chapter":"15","verse":"8","text":"అతో హేతోః పూర్వ్వాపరీయాం రీతికథాం కథయిత్వా లోకా ఉచ్చైరువన్తః పీలాతస్య సమక్షం నివేదయామాసుః|"},{"book":"మార్కః","chapter":"15","verse":"9","text":"తదా పీలాతస్తానాచఖ్యౌ తర్హి కిం యిహూదీయానాం రాజానం మోచయిష్యామి? యుష్మాభిః కిమిష్యతే?"},{"book":"మార్కః","chapter":"15","verse":"10","text":"యతః ప్రధానయాజకా ఈర్ష్యాత ఏవ యీశుం సమార్పయన్నితి స వివేద|"},{"book":"మార్కః","chapter":"15","verse":"11","text":"కిన్తు యథా బరబ్బాం మోచయతి తథా ప్రార్థయితుం ప్రధానయాజకా లోకాన్ ప్రవర్త్తయామాసుః|"},{"book":"మార్కః","chapter":"15","verse":"12","text":"అథ పీలాతః పునః పృష్టవాన్ తర్హి యం యిహూదీయానాం రాజేతి వదథ తస్య కిం కరిష్యామి యుష్మాభిః కిమిష్యతే?"},{"book":"మార్కః","chapter":"15","verse":"13","text":"తదా తే పునరపి ప్రోచ్చైః ప్రోచుస్తం క్రుశే వేధయ|"},{"book":"మార్కః","chapter":"15","verse":"14","text":"తస్మాత్ పీలాతః కథితవాన్ కుతః? స కిం కుకర్మ్మ కృతవాన్? కిన్తు తే పునశ్చ రువన్తో వ్యాజహ్రుస్తం క్రుశే వేధయ|"},{"book":"మార్కః","chapter":"15","verse":"15","text":"తదా పీలాతః సర్వ్వాల్లోకాన్ తోషయితుమిచ్ఛన్ బరబ్బాం మోచయిత్వా యీశుం కశాభిః ప్రహృత్య క్రుశే వేద్ధుం తం సమర్పయామ్బభూవ|"},{"book":"మార్కః","chapter":"15","verse":"16","text":"అనన్తరం సైన్యగణోఽట్టాలికామ్ అర్థాద్ అధిపతే ర్గృహం యీశుం నీత్వా సేనానివహం సమాహుయత్|"},{"book":"మార్కః","chapter":"15","verse":"17","text":"పశ్చాత్ తే తం ధూమలవర్ణవస్త్రం పరిధాప్య కణ్టకముకుటం రచయిత్వా శిరసి సమారోప్య"},{"book":"మార్కః","chapter":"15","verse":"18","text":"హే యిహూదీయానాం రాజన్ నమస్కార ఇత్యుక్త్వా తం నమస్కర్త్తామారేభిరే|"},{"book":"మార్కః","chapter":"15","verse":"19","text":"తస్యోత్తమాఙ్గే వేత్రాఘాతం చక్రుస్తద్గాత్రే నిష్ఠీవఞ్చ నిచిక్షిపుః, తథా తస్య సమ్ముఖే జానుపాతం ప్రణోముః"},{"book":"మార్కః","chapter":"15","verse":"20","text":"ఇత్థముపహస్య ధూమ్రవర్ణవస్త్రమ్ ఉత్తార్య్య తస్య వస్త్రం తం పర్య్యధాపయన్ క్రుశే వేద్ధుం బహిర్నిన్యుశ్చ|"},{"book":"మార్కః","chapter":"15","verse":"21","text":"తతః పరం సేకన్దరస్య రుఫస్య చ పితా శిమోన్నామా కురీణీయలోక ఏకః కుతశ్చిద్ గ్రామాదేత్య పథి యాతి తం తే యీశోః క్రుశం వోఢుం బలాద్ దధ్నుః|"},{"book":"మార్కః","chapter":"15","verse":"22","text":"అథ గుల్గల్తా అర్థాత్ శిరఃకపాలనామకం స్థానం యీశుమానీయ"},{"book":"మార్కః","chapter":"15","verse":"23","text":"తే గన్ధరసమిశ్రితం ద్రాక్షారసం పాతుం తస్మై దదుః కిన్తు స న జగ్రాహ|"},{"book":"మార్కః","chapter":"15","verse":"24","text":"తస్మిన్ క్రుశే విద్ధే సతి తేషామేకైకశః కిం ప్రాప్స్యతీతి నిర్ణయాయ"},{"book":"మార్కః","chapter":"15","verse":"25","text":"తస్య పరిధేయానాం విభాగార్థం గుటికాపాతం చక్రుః|"},{"book":"మార్కః","chapter":"15","verse":"26","text":"అపరమ్ ఏష యిహూదీయానాం రాజేతి లిఖితం దోషపత్రం తస్య శిరఊర్ద్వ్వమ్ ఆరోపయాఞ్చక్రుః|"},{"book":"మార్కః","chapter":"15","verse":"27","text":"తస్య వామదక్షిణయో ర్ద్వౌ చౌరౌ క్రుశయో ర్వివిధాతే|"},{"book":"మార్కః","chapter":"15","verse":"28","text":"తేనైవ \"అపరాధిజనైః సార్ద్ధం స గణితో భవిష్యతి,\" ఇతి శాస్త్రోక్తం వచనం సిద్ధమభూత|"},{"book":"మార్కః","chapter":"15","verse":"29","text":"అనన్తరం మార్గే యే యే లోకా గమనాగమనే చక్రుస్తే సర్వ్వ ఏవ శిరాంస్యాన్దోల్య నిన్దన్తో జగదుః, రే మన్దిరనాశక రే దినత్రయమధ్యే తన్నిర్మ్మాయక,"},{"book":"మార్కః","chapter":"15","verse":"30","text":"అధునాత్మానమ్ అవిత్వా క్రుశాదవరోహ|"},{"book":"మార్కః","chapter":"15","verse":"31","text":"కిఞ్చ ప్రధానయాజకా అధ్యాపకాశ్చ తద్వత్ తిరస్కృత్య పరస్పరం చచక్షిరే ఏష పరానావత్ కిన్తు స్వమవితుం న శక్నోతి|"},{"book":"మార్కః","chapter":"15","verse":"32","text":"యదీస్రాయేలో రాజాభిషిక్తస్త్రాతా భవతి తర్హ్యధునైన క్రుశాదవరోహతు వయం తద్ దృష్ట్వా విశ్వసిష్యామః; కిఞ్చ యౌ లోకౌ తేన సార్ద్ధం క్రుశే ఽవిధ్యేతాం తావపి తం నిర్భర్త్సయామాసతుః|"},{"book":"మార్కః","chapter":"15","verse":"33","text":"అథ ద్వితీయయామాత్ తృతీయయామం యావత్ సర్వ్వో దేశః సాన్ధకారోభూత్|"},{"book":"మార్కః","chapter":"15","verse":"34","text":"తతస్తృతీయప్రహరే యీశురుచ్చైరవదత్ ఏలీ ఏలీ లామా శివక్తనీ అర్థాద్ \"హే మదీశ మదీశ త్వం పర్య్యత్యాక్షీః కుతో హి మాం?\""},{"book":"మార్కః","chapter":"15","verse":"35","text":"తదా సమీపస్థలోకానాం కేచిత్ తద్వాక్యం నిశమ్యాచఖ్యుః పశ్యైష ఏలియమ్ ఆహూయతి|"},{"book":"మార్కః","chapter":"15","verse":"36","text":"తత ఏకో జనో ధావిత్వాగత్య స్పఞ్జే ఽమ్లరసం పూరయిత్వా తం నడాగ్రే నిధాయ పాతుం తస్మై దత్త్వావదత్ తిష్ఠ ఏలియ ఏనమవరోహయితుమ్ ఏతి న వేతి పశ్యామి|"},{"book":"మార్కః","chapter":"15","verse":"37","text":"అథ యీశురుచ్చైః సమాహూయ ప్రాణాన్ జహౌ|"},{"book":"మార్కః","chapter":"15","verse":"38","text":"తదా మన్దిరస్య జవనికోర్ద్వ్వాదధఃర్య్యన్తా విదీర్ణా ద్విఖణ్డాభూత్|"},{"book":"మార్కః","chapter":"15","verse":"39","text":"కిఞ్చ ఇత్థముచ్చైరాహూయ ప్రాణాన్ త్యజన్తం తం దృష్ద్వా తద్రక్షణాయ నియుక్తో యః సేనాపతిరాసీత్ సోవదత్ నరోయమ్ ఈశ్వరపుత్ర ఇతి సత్యమ్|"},{"book":"మార్కః","chapter":"15","verse":"40","text":"తదానీం మగ్దలీనీ మరిసమ్ కనిష్ఠయాకూబో యోసేశ్చ మాతాన్యమరియమ్ శాలోమీ చ యాః స్త్రియో"},{"book":"మార్కః","chapter":"15","verse":"41","text":"గాలీల్ప్రదేశే యీశుం సేవిత్వా తదనుగామిన్యో జాతా ఇమాస్తదన్యాశ్చ యా అనేకా నార్యో యీశునా సార్ద్ధం యిరూశాలమమాయాతాస్తాశ్చ దూరాత్ తాని దదృశుః|"},{"book":"మార్కః","chapter":"15","verse":"42","text":"అథాసాదనదినస్యార్థాద్ విశ్రామవారాత్ పూర్వ్వదినస్య సాయంకాల ఆగత"},{"book":"మార్కః","chapter":"15","verse":"43","text":"ఈశ్వరరాజ్యాపేక్ష్యరిమథీయయూషఫనామా మాన్యమన్త్రీ సమేత్య పీలాతసవిధం నిర్భయో గత్వా యీశోర్దేహం యయాచే|"},{"book":"మార్కః","chapter":"15","verse":"44","text":"కిన్తు స ఇదానీం మృతః పీలాత ఇత్యసమ్భవం మత్వా శతసేనాపతిమాహూయ స కదా మృత ఇతి పప్రచ్ఛ|"},{"book":"మార్కః","chapter":"15","verse":"45","text":"శతసేమనాపతిముఖాత్ తజ్జ్ఞాత్వా యూషఫే యీశోర్దేహం దదౌ|"},{"book":"మార్కః","chapter":"15","verse":"46","text":"పశ్చాత్ స సూక్ష్మం వాసః క్రీత్వా యీశోః కాయమవరోహ్య తేన వాససా వేష్టాయిత్వా గిరౌ ఖాతశ్మశానే స్థాపితవాన్ పాషాణం లోఠయిత్వా ద్వారి నిదధే|"},{"book":"మార్కః","chapter":"15","verse":"47","text":"కిన్తు యత్ర సోస్థాప్యత తత మగ్దలీనీ మరియమ్ యోసిమాతృమరియమ్ చ దదృశతృః|"}]}