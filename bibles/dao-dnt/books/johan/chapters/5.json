{"data":[{"book":"Johan","chapter":"5","verse":"1","text":"Acunkäna Judahea pawi mat ve se, Jesuh Jerusalema citki."},{"book":"Johan","chapter":"5","verse":"2","text":"Jerusalem mlüh, To Mkawt peia Hebru läk am Bethzatha ami ti luhnak mhma lawki tui büm mat veki."},{"book":"Johan","chapter":"5","verse":"3","text":"Am phetkia khyang khawhah, amikmü, akhawkxo, ja a kut khaw thikie ngjän u lü, tuia a ngsün law vai mtäteikie."},{"book":"Johan","chapter":"5","verse":"4","text":"Isetiakyaküng, Bawipaa khankhawngsä, akcün kcün üng tui büm üng kyum law lü, tui a ksün ksün law. Acunüng, au pi, tuia ngsün päng ja tuia khana kco maki cun a natnak naküt daw be khawiki."},{"book":"Johan","chapter":"5","verse":"5","text":"Khyang mat kum thumkip ja khyet kunki veki."},{"book":"Johan","chapter":"5","verse":"6","text":"Jesuh naw acukba khawvei ve päng lü ngjänki ti ksing lü a hmuh üng, “Na daw be vai na ngja hlüki aw?” ti lü, a kthäh."},{"book":"Johan","chapter":"5","verse":"7","text":"Ani naw, “Saja aw, tuia ngsün law üng tui büm da na kaih khai u am ve. Ka law k’um üng akce he naw na khe u lü kcoei ma thakthakie,” a ti."},{"book":"Johan","chapter":"5","verse":"8","text":"Jesuh naw, “Tho law, na ngjänak lo lü cita,” a ti."},{"book":"Johan","chapter":"5","verse":"9","text":"Angxita ani cun daw beki. A ngjänak lo lü citki."},{"book":"Johan","chapter":"5","verse":"10","text":"5:10 Neh 13:19; Jer 17:21Judah ngvaie naw daw bekia veia, “Tuhngawi Sabbath mhnüpa kyaki. Judah Thuma tuhngawi na ngjännak käh na kawh hü vai,” ami ti."},{"book":"Johan","chapter":"5","verse":"11","text":"Ani naw jah msang lü, “Na mdaw beki naw, ‘Na ngjännak lo lü cita’ a ti ni, ti lü a jah mtheh be."},{"book":"Johan","chapter":"5","verse":"12","text":"Amimi naw, “Na ngjännak lo lü cita tiki u ni?” ti lü, ami kthäh."},{"book":"Johan","chapter":"5","verse":"13","text":"Acunsepi, Jesuh khyangea ksunga khyükei se, ani mdaw bekia Jesuh cun u hmana am ksing."},{"book":"Johan","chapter":"5","verse":"14","text":"Acun käna, Jesuh naw acuna khyang cun Temple a k'uma hmu be lü, “Tenga, na daw be pängki. Käh mkhyekat be ti kawpi; am ani üng ta, ahina ksetam bawk lü na khana pha law khai ni,” a ti."},{"book":"Johan","chapter":"5","verse":"15","text":"Daw bekia khyang cun cit lü, ani mdaw beki cun Jesuh ni ti lü Judah ngvaie üng a jah mtheh."},{"book":"Johan","chapter":"5","verse":"16","text":"Acukba sabbath mhnüp üng a bilawha phäha Judah ngvaie naw Jesuh mkhuimkhakie."},{"book":"Johan","chapter":"5","verse":"17","text":"Jesuh naw jah msang lü, “Ka Pa aläa khüikia kyase, kei pi ka khüiki,” a ti."},{"book":"Johan","chapter":"5","verse":"18","text":"Jesuh Sabbath käh jeih lü, Mhnam pi amäta Pa ni tia a pyen ja, amät Mhnam am tängkia a pyena phäha, Judah ngvaie naw hnim law hlü bawkbawkie."},{"book":"Johan","chapter":"5","verse":"19","text":"Jesuh naw jah msang lü, “Akcanga ka ning jah mthehki, Capa amät naw i am pawh thei. Acunsepi, Pa naw a pawh hmu lü pawhki. Pa naw a pawh naküt cun Capa naw pi acukba pawhki."},{"book":"Johan","chapter":"5","verse":"20","text":"“Pa naw Capa mhläkphya na lü, ahmäi amäta pawh naküt mhnuhki. Nami müncan vaia Pa naw Capa üng ahina kthaka däm bawkie jah mdang law khai."},{"book":"Johan","chapter":"5","verse":"21","text":"Pa naw akthie jah mtho be lü, xünnak a jah peta mäiha, akcanga Capa naw pi a hlüeia khyang üng xünnak pe khai."},{"book":"Johan","chapter":"5","verse":"22","text":"Pa naw ua lei am mtai, acunsepi, ngthumkhyahnak avan Capa üng a pet päng."},{"book":"Johan","chapter":"5","verse":"23","text":"“Acun cun, Pa ami leisawnga mäiha khyang naküt naw Capa pi leisawng law khaie. Capa am leisawngki cun ani tüih lawki Pa am leisawngkia kyaki."},{"book":"Johan","chapter":"5","verse":"24","text":"“Akcanga, ka ning jah mthehki, ka ngthu ngai lü na tüih lawki jumki naw angsäi xünnak yahki. Ngthumkhyahnak käh khamei khai, thihnak üngka naw xünnak pha pängki ni."},{"book":"Johan","chapter":"5","verse":"25","text":"“Akcanga ka ning jah mthehki, thi pängki he naw Pamhnama Capa a ngkhü kthai ngja acun he. Ngjakia khyang naküt a xüng be vaia kcün pha law khai, akcanga ta pha law pängki ni."},{"book":"Johan","chapter":"5","verse":"26","text":"“Pa amät cun xünnaka phung ania mäiha, Pa naw Capa pi xünnaka phunga kyasaki."},{"book":"Johan","chapter":"5","verse":"27","text":"Acunüng, ngthumkhyahnak vaia ana pi a pet ni. Isetiakyaküng, ani cun Khyanga Capa ania phäha kyaki."},{"book":"Johan","chapter":"5","verse":"28","text":"“Ahina phäha käh müncan ua, lungdüa awmki he naküt naw Capa kthai ami ngjaknak vaia kcün pha law khai,"},{"book":"Johan","chapter":"5","verse":"29","text":"5:29 Dan 12:2akdaw bilokie tho be u lü xünnak yah u se, akse bilokie tho be u lü mkatnak khamei khaie."},{"book":"Johan","chapter":"5","verse":"30","text":"“Kamät naw i am pawh thei nawng. Ka ngjaka mäiha lei ka mtaiki; ka ngthumkhyah ngkhaiki. Isetiakyaküng, kamäta ngjak hlü käh sui lü, Pa na tüih lawkia ngjak hlü ka suia phäha kyaki."},{"book":"Johan","chapter":"5","verse":"31","text":"“Kamäta mawngma ka saksi üng ka saksi cangki ti mdangnak vai am ve."},{"book":"Johan","chapter":"5","verse":"32","text":"“Ka mawng saksiki akce veki; ani naw ka mawng a saksi cangki ti ka ksingki."},{"book":"Johan","chapter":"5","verse":"33","text":"5:33 Jn 1:19-27; 3:27-30“Johana veia ngsä tüih uki se, ani naw ngthungtak saksi khai."},{"book":"Johan","chapter":"5","verse":"34","text":"“Khyang he naw ka mawng ihawkba ami saksi üng kei am ngtungjin nawng. Acunsepi nangmi küikyannak nami yah vaia phäh hin ka pyena kyaki."},{"book":"Johan","chapter":"5","verse":"35","text":"“Johan cun däi lü vaikia meiim mat am tängki. Ania kvai asäng nami jenak vaia nami ngja hlükie."},{"book":"Johan","chapter":"5","verse":"36","text":"“Kei naw Johana saksia kthaka dawki saksi ka taki. Isetiakyaküng, Pa naw a na peta khut ka biki. Ka bia khut naw Pa naw a na tüih law ti cun mdanki."},{"book":"Johan","chapter":"5","verse":"37","text":"5:37 Mt 3:17; Mk 1:11; Lk 3:22“Acunüng, na tüih lawkia Pa naw pi keia mawng na saksi petki. Iti üngpi a kthai ngja lü a hmai am hmu khawi uki."},{"book":"Johan","chapter":"5","verse":"38","text":"A tüih law am nami jumeia phäh, Pamhnama ngthu pyen pi nami mlunga am kenei uki."},{"book":"Johan","chapter":"5","verse":"39","text":"“Cangcima k'uma angsäia xünnak nami hmu khaia ngai u lü, cangcim nami khe khawi jaiki. Acuna cangcim cun keia mawng saksikia kyaki."},{"book":"Johan","chapter":"5","verse":"40","text":"“Acunsepi, xünnak nami yah khaia ka veia am law hlü uki."},{"book":"Johan","chapter":"5","verse":"41","text":"“Khyanga mhlünmtainak am sui nawng."},{"book":"Johan","chapter":"5","verse":"42","text":"Cunsepi, nangmi cun ia khyang mjü ti ka ksingki. Pamhnam nami mlungmthin kcang üng am nami mhläkphyanak pi ka ksingki."},{"book":"Johan","chapter":"5","verse":"43","text":"“Ka pa a ngming üng law ngü se, am na dokham uki. Amäta ngming üng lawki khyang ani vai sü ta nami dokham khaie sü."},{"book":"Johan","chapter":"5","verse":"44","text":"“Pamhnam mat däka vei üngka naw lawkia hlüngtainak käh sui u lü, namimät üngka hlüngtainak nami hlawheikie naw kei ihawkba nami na jum thei khai ni?"},{"book":"Johan","chapter":"5","verse":"45","text":"Kei naw, Paa veia ka ning jah khya khaia käh ngai u. Nami üpnak Mosi naw va ning jah khya khai."},{"book":"Johan","chapter":"5","verse":"46","text":"“Mosi nami jum üng kei nami na jum khai. Isetiüng, ani naw keia mawng va yuk hütki."},{"book":"Johan","chapter":"5","verse":"47","text":"“Cunsepi, ania yuk am nami jum üng, ihawkba keia pyen nami jum khai?” a ti."}]}