{"data":[{"book":"Matayo","chapter":"24","verse":"1","text":"Umwo Yesu andaga akahalawa he Nyumba idya ya Mnungu, wanamp'hina wakwe wamwitangaga vileke akaule mzengo we Nyumba ya Mnungu."},{"book":"Matayo","chapter":"24","verse":"2","text":"Niyo awagamba, “Kindedi aya yose myakaule vedi. Nawagambilani kindedi, hedisigale iwe mnanga mwo miyawe, yose nayamogoelwe hasi.”"},{"book":"Matayo","chapter":"24","verse":"3","text":"Umwo Yesu andaga ahumule ko lugulu lwe Mizeituni, wanamp'hina wakwe wamwiizilaga kinyele wakamgamba, “Kigambile, aya ulongile nayalaile ini naho ni kilagiso chani kugamba weye weza, nokubindilikila kwe isi?”"},{"book":"Matayo","chapter":"24","verse":"4","text":"Yesu niyo ahitula, “Msinyise, yeyose ase kuwadant'hiliza."},{"book":"Matayo","chapter":"24","verse":"5","text":"Kwaviya naweze wabindile ingi kwa zina dyangu, wakagamba kila yumwenga niye Kilisito! Naho nawawadant'hilize want'hu wengi."},{"book":"Matayo","chapter":"24","verse":"6","text":"Nomwive nk'hondo na nt'hegelezi za nk'hondo. Mkaulise, msekwituka kwaviya ayo hayaleke kulaila, mna hokunde nuko kubindilikila kwe isi."},{"book":"Matayo","chapter":"24","verse":"7","text":"Isi na isi nezitoane, useuta nao kutoana na uzumbe mtuhu, nokunde na magumbo, na visingisa kila hant'hu."},{"book":"Matayo","chapter":"24","verse":"8","text":"Yose aya nayande enga nk'hongelo ya kulumwa usungu wa mvele kwingila nyumba."},{"book":"Matayo","chapter":"24","verse":"9","text":"“Nanywe nawawagwileni no kuwasezenga mtendelwe yaihile, na kuwakoma, naho want'hu we isi zose nawawa ihieni, kwaviya mwanitimila miye."},{"book":"Matayo","chapter":"24","verse":"10","text":"Aho naho want'hu wengi nawahituke, naho nawa sezengane, naho nawaihiyane."},{"book":"Matayo","chapter":"24","verse":"11","text":"Naho walotezi wengi wo udant'hi na walaile nokudant'hiliza want'hu wengi."},{"book":"Matayo","chapter":"24","verse":"12","text":"Naho Kwaviya wavu nougenyele, lukunde kunde lwa want'hu no luhole."},{"book":"Matayo","chapter":"24","verse":"13","text":"Mna yudya mnt'hu akuunga afinyilize niyo abinda int'hambo niye akuunga ayokolwe."},{"book":"Matayo","chapter":"24","verse":"14","text":"Naho Mbuli Yedi ya useuta wa Mnungu neibilikizwe enga ulonga uwona kwa isi zose niho kubindilikila kwe isi nokwize."},{"book":"Matayo","chapter":"24","verse":"15","text":"“Aho nomuwone Dikuihiza dikubananga dikimala hakukile ha Mnungu, idyo alongaga mlotezi Danieli.” Wakusoma nawa kombaganye."},{"book":"Matayo","chapter":"24","verse":"16","text":"“Niho wose we mwe isi ya Yuda, wanyilikile kwe vigulu."},{"book":"Matayo","chapter":"24","verse":"17","text":"Mnt'hu ekwe digulu dye nyumba yakwe asekuseela aguhe vint'hu vimwe nyumba."},{"book":"Matayo","chapter":"24","verse":"18","text":"Naho mnt'hu ekwe nk'honde, asekuuya na nyuma kuguha suke yakwe."},{"book":"Matayo","chapter":"24","verse":"19","text":"Makunt'ho makulu ni kwa wadya awabovu na wadya wakonk'heza mwa mazuwa ayo."},{"book":"Matayo","chapter":"24","verse":"20","text":"Lombezeni Mnungu kugamba nguluko zenyu zisekunda mwe dizuwa dya mp'heho, naho disekunda mwe dizuwa dya kuhumula."},{"book":"Matayo","chapter":"24","verse":"21","text":"Kwaviya nokunde na makunt'ho makulu heyenati kulaila kukongela kwo kuumbwa isi, kubula ivi haluse, naho heyeze yalaile vituhu."},{"book":"Matayo","chapter":"24","verse":"22","text":"Naho vandile Mnungu hahungule mazuwa ayo, hegu hakwahonile mnt'hu yeyose, mna kwaviya weyuko wasagulwe, Mnungu naayahungule mazuwa ayo.”"},{"book":"Matayo","chapter":"24","verse":"23","text":"“Naho aho mnt'hu akakugamba, ‘Kaula, Kilisito eyuku!’ Hegu wakagamba, ‘Ehadya!’ Msekuhuwila."},{"book":"Matayo","chapter":"24","verse":"24","text":"Kwaviya nawalaile wakina Kilisito wo udant'hi na walotezi wa udant'hi, naho nawadamanye vihungi vikulu na mbuli za kwehela, vileke wawazaganye want'hu, vika dahika ni hamwenga na wadya wasagulwe ni Mnungu."},{"book":"Matayo","chapter":"24","verse":"25","text":"Elo msinyise! Hiwagambilani kale yakwiza kulongole."},{"book":"Matayo","chapter":"24","verse":"26","text":"“Hegu, yeyose akuwagambani, ‘Kauleni ekwe nyika!’ Msekuita, hegu du akuwagambani, ‘Kauleni e yuku kwe nyumba!’ Mse kumhuwila."},{"book":"Matayo","chapter":"24","verse":"27","text":"Saviya lumwemwe lukudaha kulaila ulailo wa zuwa, niyo lwaonwa usweelo wa zuwa, nivo vikuunga vinde ukwiza kwa Mwana Mnt'hu."},{"book":"Matayo","chapter":"24","verse":"28","text":"“Kwaviya hohose hakuunga hande ne kimba, ndege nyika naho nezidugane."},{"book":"Matayo","chapter":"24","verse":"29","text":"“Aaho mazuwa ya makunt'ho yakeza kwomboka, zuwa nedigelwe lwiza naho umnenge nao houng'ale, nt'hondo nazo nezigwe kulawa kulanga, naho udahi wa kwe mbingu nousingisike."},{"book":"Matayo","chapter":"24","verse":"30","text":"Niho nokuonekele vilagiso va Mwana Mnt'hu akalaila mo ulanga, naho want'hu wose weisi nawahongeze no kuila aho wakeza kumuwona Mwana Mnt'hu akeza mwa mavunde ya kwe mbingu na udahi no uwedi utendese."},{"book":"Matayo","chapter":"24","verse":"31","text":"Naawatume watumigwa wakwe hamwenga na izwi kulu dye digunda, naho waduganywe wasagulwa wakwe kulawa nt'hendelo izine ze isi, kukongela uheelo umwenga we isi, kuhinga uheelo mtuhu."},{"book":"Matayo","chapter":"24","verse":"32","text":"“Elo kwe diziti dikwitagwa mtini, kehinizeni mliganyizo. Aho mkaona amatambi yakwe yadakila no kulava mani mahya, manyeni kugamba uvuni uhagihi."},{"book":"Matayo","chapter":"24","verse":"33","text":"Enga iivo, mneza kuyaona aya yose, manyeni kugamba Mwana Mnt'hu ehagihi kwiza."},{"book":"Matayo","chapter":"24","verse":"34","text":"Nawagambilani ikindedi, cheleko iki hekidahe komboka, mpaka vint'hu ivi vose vilaile."},{"book":"Matayo","chapter":"24","verse":"35","text":"Ulanga ne isi nevomboke, mna milosi yangu heyomboke."},{"book":"Matayo","chapter":"24","verse":"36","text":"“Hahali mnt'hu yoyose amanyize zuwa hegu sa, hi mtumigwa ywa kwe mbingu, hegu Mwana mwenye. Haheina yeyose, Tate ekedu niye amanyize."},{"book":"Matayo","chapter":"24","verse":"37","text":"Enga viya vandaga mwe dizuwa dya Nuhu, nivo nevinde ukwiza kwa Mwana Mt'hu."},{"book":"Matayo","chapter":"24","verse":"38","text":"Kwaviya mwa mazuwa yalongoele ugubiko wa mazi, want'hu wandaga wakanywa no kudya, kulombigwa no kulomba, kubula mwe dizuwa diya Nuhu engile mwe ngalawa,"},{"book":"Matayo","chapter":"24","verse":"39","text":"naho hawamanyaga kint'hu chochose chadahaga kulaila, mpaka hadya wezile kukebwiila wose wagubikwa pele na mazi. Ivi nivo vikuunga vinde imiziile ya Mwana Mnt'hu."},{"book":"Matayo","chapter":"24","verse":"40","text":"Want'hu waidi nawande henk'honde, yumwenga na aguhigwe yumwenga naasigwe."},{"book":"Matayo","chapter":"24","verse":"41","text":"Wavele waidi nawande wakasigint'ha, yumwenga na aguhigwe yumwenga naasigwe."},{"book":"Matayo","chapter":"24","verse":"42","text":"“Ivo mnde meso kwaviya hammanyize aho neezile Zumbe ywenyu."},{"book":"Matayo","chapter":"24","verse":"43","text":"Mna mmanye kugamba, yandile mta nyumba amanyize kilo kihi mbavi neezile, hegu nakekala meso no kuyamila inyumba yakwe isekumoligwa."},{"book":"Matayo","chapter":"24","verse":"44","text":"Naivo elo, weye nawe wikale meso, Kwaviya Mwana Mnt'hu naakwizile hadya hwi kawiile."},{"book":"Matayo","chapter":"24","verse":"45","text":"“Niani elo mtumwa ywedi mhuwilwa akuzumilwa ni Zumbe ywakwe, vikutenda aikwe kunda mkulu mwa wandima watuhu, naho awenk'he nk'hande wandima weyawe kwa hadya hakuungwa?”"},{"book":"Matayo","chapter":"24","verse":"46","text":"Nevinde vedi ko mtumwa enga uyo akuunga abwiilwe ni Zumbe dyakwe akadamanya ivo Umwo akauya."},{"book":"Matayo","chapter":"24","verse":"47","text":"Nawagambilani ikindedi, naa muike kunda mkulu wo ugoli wakwe wose."},{"book":"Matayo","chapter":"24","verse":"48","text":"Mna mtumwa yudya aihile, alonga momoyo wakwe mwenye kugamba, Zumbe hakusunguza kwiza,"},{"book":"Matayo","chapter":"24","verse":"49","text":"naho niyo akonga kuwatoa wandima weyawe na kudya no kunywa hamwenga na wakozi."},{"book":"Matayo","chapter":"24","verse":"50","text":"Niho Zumbe ywakwe umtumwa uyo naauye zuwa dimwenga hewe kawiile wandima awo."},{"book":"Matayo","chapter":"24","verse":"51","text":"Na amsulumize vitendese na kumwiika hamwenga na watondwe, nuko nokunde ndilo no kugwegwejula ameno."}]}