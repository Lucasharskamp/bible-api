{"data":[{"book":"मत्ती","chapter":"12","verse":"1","text":"ऊ समय यीशु आराम दिन म खेतो म सी होय क जाय रह्यो होतो, अऊर ओको चेलावों ख भूख लगी त हि गहूं को लोम्बा तोड़-तोड़ क खान लग्यो।"},{"book":"मत्ती","chapter":"12","verse":"2","text":"फरीसियों न यो देख क ओको सी कह्यो, “देख, तोरो चेला ऊ काम कर रह्यो हंय, जो आराम को दिन मूसा को नियम को अनुसार उचित नहाय।”"},{"book":"मत्ती","chapter":"12","verse":"3","text":"यीशु उन्को सी कह्यो, “का तुम्न नहीं पढ़्यो, कि जब दाऊद अऊर ओको संगी ख भूख लगी त ओन का करयो?"},{"book":"मत्ती","chapter":"12","verse":"4","text":"ऊ कसो परमेश्वर को मन्दिर म गयो, अऊर अर्पन की रोटी खायी, ओख अऊर ओको संगियों ख उन्की रोटी मूसा को नियम को अनुसार उचित नहाय। पर केवल याजकों ख उचित होतो?"},{"book":"मत्ती","chapter":"12","verse":"5","text":"का तुम न मूसा की व्यवस्था म नहीं पढ़्यो कि याजक आराम दिन को मन्दिर म आराम दिन की विधि ख तोड़न पर भी निर्दोष ठहरय हंय?"},{"book":"मत्ती","chapter":"12","verse":"6","text":"पर मय तुम सी कहू हय कि इत ऊ हय जो आराधनालय सी भी बड़ो हय।”"},{"book":"मत्ती","chapter":"12","verse":"7","text":"१२:७ मत्ती ९:१३“यदि तुम येको मतलब जानतो, ‘मय दया सी सन्तुष्ट होऊं हय, बलिदान सी नहीं,’ त तुम निर्दोष ख दोषी नहीं ठहरायतो।"},{"book":"मत्ती","chapter":"12","verse":"8","text":"आदमी को बेटा त आराम दिन को भी प्रभु आय।”"},{"book":"मत्ती","chapter":"12","verse":"9","text":"उत सी चल क यीशु उन्को सभागृह म आयो।"},{"book":"मत्ती","chapter":"12","verse":"10","text":"उत एक आदमी होतो, जेको हाथ म लकवा भयो होतो। फरीसियों न यीशु पर दोष लगावन लायी ओको सी पुच्छ्यो, “का आराम को दिन नियम को अनुसार चंगो करनो उचित हय?”"},{"book":"मत्ती","chapter":"12","verse":"11","text":"यीशु न उन्को सी कह्यो, “तुम म असो कौन हय जेकी एकच मेंढीं हय, अऊर ऊ आराम दिन गड्डा म गिर जाये, त ऊ ओख पकड़ क नहीं निकालेंन?"},{"book":"मत्ती","chapter":"12","verse":"12","text":"भलो, आदमी की कीमत मेंढा सी कितनो बढ़ क हय! येकोलायी आराम दिन म भलायी करनो नियम को अनुसार उचित हय।”"},{"book":"मत्ती","chapter":"12","verse":"13","text":"तब यीशु न ऊ आदमी सी कह्यो, “अपनो हाथ बढ़ाव।”"},{"book":"मत्ती","chapter":"12","verse":"14","text":"तब फरीसियों न बाहेर जाय क ओको विरोध म चर्चा करयो कि ओख कसो तरह सी नाश करबो।"},{"book":"मत्ती","chapter":"12","verse":"15","text":"यो जान क यीशु उत सी चली गयो। अऊर बहुत लोग ओको पीछू होय लियो, अऊर ओन सब ख चंगो करयो,"},{"book":"मत्ती","chapter":"12","verse":"16","text":"अऊर उन्ख चितायो कि मोख प्रगट मत करजो,"},{"book":"मत्ती","chapter":"12","verse":"17","text":"ताकि जो वचन यशायाह भविष्यवक्ता सी कह्यो गयो होतो, ऊ पूरो हो:"},{"book":"मत्ती","chapter":"12","verse":"18","text":"“देखो, यो मोरो सेवक आय, जेक मय न चुन्यो हय:"},{"book":"मत्ती","chapter":"12","verse":"19","text":"ऊ नहीं झगड़ा करेंन, अऊर नहीं धूम मचायेंन,"},{"book":"मत्ती","chapter":"12","verse":"20","text":"ऊ कुचल्यो हुयो घास ख नहीं तोड़ेंन,"},{"book":"मत्ती","chapter":"12","verse":"21","text":"अऊर पूरो राष्ट्र को लोग ओको नाम पर आशा रखेंन।”"},{"book":"मत्ती","chapter":"12","verse":"22","text":"तब लोग एक अन्धा अऊर मुक्का ख यीशु को जवर लायो; जेको म दुष्ट आत्मायें होती, अऊर ओन ओख अच्छो करयो, अऊर ऊ बोलन अऊर देखन लग्यो।"},{"book":"मत्ती","chapter":"12","verse":"23","text":"येको पर सब लोग अचम्भित होय क कहन लग्यो, “यो का दाऊद की सन्तान आय?”"},{"book":"मत्ती","chapter":"12","verse":"24","text":"पर फरीसियों न यो सुन क कह्यो, “यो त दुष्ट आत्मावों को मुखिया बालजबूल की मदत को बिना शैतानी आत्मावों ख नहीं निकालय।”"},{"book":"मत्ती","chapter":"12","verse":"25","text":"यीशु न उन्को मन की बात जान क उन्को सी कह्यो, “जो कोयी राज्य म फूट होवय हय, ऊ उजड़ जावय हय; अऊर कोयी नगर यां घराना जेको म फूट होवय हय, बन्यो नहीं रहेंन।”"},{"book":"मत्ती","chapter":"12","verse":"26","text":"अऊर यदि शैतानच शैतान ख निकाले, त ऊ अपनोच विरोधी भय गयो हय; तब ओको राज्य कसो बन्यो रहेंन?"},{"book":"मत्ती","chapter":"12","verse":"27","text":"भलो, यदि मय बालजबूल की मदत सी दुष्ट आत्मावों ख निकालू हय, त तुम्हरो अनुयायी कौन की मदत सी निकालय हंय? येकोलायी हिच तुम्हरो न्याय करेंन।"},{"book":"मत्ती","chapter":"12","verse":"28","text":"पर यदि मय परमेश्वर की आत्मा की मदत सी दुष्ट आत्मावों ख निकालू हय, त परमेश्वर को राज्य तुम्हरो जवर आय गयो हय।"},{"book":"मत्ती","chapter":"12","verse":"29","text":"“कसो कोयी आदमी कोयी ताकतवर को घर म घुस क ओको माल लूट सकय हय जब तक कि पहिले ऊ ताकतवर ख नहीं बान्ध ले? तब तक ऊ ओको घर को माल लूट नहीं लेयेंन।”"},{"book":"मत्ती","chapter":"12","verse":"30","text":"जो मोरो संग नहाय ऊ मोरो विरोध म हय, अऊर जो मोरो संग नहीं ऊ जमा करय हय अऊर बिखरावय हय।"},{"book":"मत्ती","chapter":"12","verse":"31","text":"येकोलायी मय तुम सी कहू हय कि आदमी को सब तरह को पाप अऊर निन्दा माफ करयो जायेंन, पर पवित्र आत्मा कि निन्दा माफ नहीं करी जायेंन।"},{"book":"मत्ती","chapter":"12","verse":"32","text":"१२:३२ लूका १२:१०जो कोयी आदमी को बेटा को विरोध म कोयी बात कहेंन, ओको यो अपराध माफ करयो जायेंन, पर जो कोयी पवित्र आत्मा को विरोध म कुछ कहेंन, ओको अपराध नहीं त यो जगत म अऊर नहीं स्वर्ग म माफ करयो जायेंन।"},{"book":"मत्ती","chapter":"12","verse":"33","text":"“यदि एक झाड़ अच्छो हय, त ओको फर भी अच्छो रहेंन, यदि एक झाड़ बुरो हय, त ओको फर भी बुरो रहेंन; कहालीकि झाड़ अपनो फर सीच पहिचान्यो जावय हय।"},{"book":"मत्ती","chapter":"12","verse":"34","text":"१२:३४ मत्ती ३:७; २३:३३; लूका ३:७; मत्ती १५:१८; लूका ६:४५हे सांप को बच्चां, तुम बुरो होय क कसी अच्छी बाते कह्य सकय हय? कहालीकि जो मन म भरयो हय, उच मुंह पर आवय हय।"},{"book":"मत्ती","chapter":"12","verse":"35","text":"अच्छो आदमी मन को अन्दर सी अच्छी बाते निकालय हय, अऊर बुरो आदमी उच मन सी बुरी बाते निकालय हय।"},{"book":"मत्ती","chapter":"12","verse":"36","text":"“अऊर मय तुम सी कहू हय कि जो बुरी बाते आदमी कहेंन, न्याय को दिन हि हर एक वा बात को हिसाब देयेंन।"},{"book":"मत्ती","chapter":"12","verse":"37","text":"कहालीकि तय अपनी बातों को वजह निर्दोष, अऊर अपनी बातों को वजह दोषी ठहरायो जाजो।”"},{"book":"मत्ती","chapter":"12","verse":"38","text":"येको पर कुछ धर्मशास्त्रियों अऊर फरीसियों न ओको सी कह्यो, “हे गुरु, हम तोरो सी एक चमत्कार को चिन्ह देखनो चाहजे हय।”"},{"book":"मत्ती","chapter":"12","verse":"39","text":"ओन उन्ख उत्तर दियो, “यो पीढ़ी को बुरो अऊर व्यभिचारी लोग चिन्ह ढूंढय हंय, पर योना भविष्यवक्ता को चिन्ह ख छोड़ कोयी अऊर चिन्ह उन्ख नहीं दियो जायेंन।"},{"book":"मत्ती","chapter":"12","verse":"40","text":"योना तीन दिन अऊर तीन रात बड़ी मच्छी को पेट म रह्यो, वसोच आदमी को बेटा तीन दिन अऊर तीन रात धरती को अन्दर रहेंन।"},{"book":"मत्ती","chapter":"12","verse":"41","text":"नीनवे को लोग न्याय को दिन यो पीढ़ी को लोगों को संग उठ क उन्ख दोषी ठहरायेंन, कहालीकि उन्न योना को प्रचार सुन क मन फिरायो; अऊर देखो, इत ऊ हय जो योना सी भी बड़ो हय।"},{"book":"मत्ती","chapter":"12","verse":"42","text":"दक्षिन की रानी न्याय को दिन यो पीढ़ी को लोगों को संग उठ क उन्ख दोषी ठहरायेंन, कहालीकि ऊ सुलैमान को ज्ञान सुनन लायी धरती को छोर सी आयी हय; अऊर देखो, इत ऊ हय जो सुलैमान सी भी बड़ो हय।"},{"book":"मत्ती","chapter":"12","verse":"43","text":"“जब दुष्ट आत्मा आदमी म सी निकल जावय हय, त सूखी जागा म आराम ढूंढती फिरय हय, अऊर नहीं पावय हय।"},{"book":"मत्ती","chapter":"12","verse":"44","text":"तब कह्य हय, ‘मय अपनो उच घर म जित सी निकली होती, उतच लौट जाऊं।’ अऊर लौट क आवय हय त ओख खाली, झाड़्यो-बुहारयो अऊर सज्यो-सजायो पावय हय।"},{"book":"मत्ती","chapter":"12","verse":"45","text":"तब ऊ जाय क अपनो सी अऊर बुरी सात आत्मावों ख अपनो संग लावय हय। अऊर हि ओको म घुस क उत वाश करय हंय, अऊर ऊ आदमी की पुरानी दशा पहिले सी भी बुरी होय जावय हय। त यो पीढ़ी को बुरो लोगों की दशा भी असीच होयेंन।”"},{"book":"मत्ती","chapter":"12","verse":"46","text":"जब यीशु भीड़ सी बाते कर रह्यो होतो, तब ओकी माय अऊर भाऊ बाहेर खड़ो होतो अऊर ओको सी बाते करनो चाहत होतो।"},{"book":"मत्ती","chapter":"12","verse":"47","text":"कोयी न यीशु सी कह्यो, “देख, तोरी माय अऊर तोरो भाऊ बाहेर खड़ो हंय। अऊर तोरो सी बाते करनो चाहवय हंय।”"},{"book":"मत्ती","chapter":"12","verse":"48","text":"यो सुन क यीशु न कहन वालो ख उत्तर दियो, “कौन आय मोरी माय? अऊर कौन हंय मोरो भाऊ?”"},{"book":"मत्ती","chapter":"12","verse":"49","text":"अऊर अपनो चेलावों को तरफ अपनो हाथ बढ़ाय क कह्यो, “देखो, मोरी माय अऊर मोरो भाऊ हि आय।"},{"book":"मत्ती","chapter":"12","verse":"50","text":"कहालीकि जो कोयी मोरो स्वर्गीय पिता की इच्छा पर चलय हय, उच मोरो भाऊ, अऊर मोरी बहिन, अऊर मोरी माय आय।”"}]}