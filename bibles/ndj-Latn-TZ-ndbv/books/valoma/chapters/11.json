{"data":[{"book":"Valoma","chapter":"11","verse":"1","text":"Topi, nguvadasha, wuli, Chapanga kavalema vandu vaki? Ngodu! Ndimweni baha Mwisilaeli, chileli cha Ibulahimu, kabila lya Benjamini."},{"book":"Valoma","chapter":"11","verse":"2","text":"Chapanga kavalema ng'odu vandu vaki yivavashawulili kukandila dahili. Mukukumbuka wuvadeta Mayandiku Vang'alili vamuyilatili mbuyi wa Chapanga Eliya paghaveyi akumung'ong'utekela Chapanga kwanongwa ya vandu va Isilaeli:"},{"book":"Valoma","chapter":"11","verse":"3","text":"“Bambu, vavawulagha vambuyi vaku na kubowola fyalu fyaku. Yisighalili nenga weka na veni vakudayila ha ndivi na unofu!”"},{"book":"Valoma","chapter":"11","verse":"4","text":"Wuli, Chapanga amuyangulili liki? Amuwombilili, “Ndiyivikila vandu elufu saba vangajila kumujuma Baali.”"},{"book":"Valoma","chapter":"11","verse":"5","text":"Topi, ayi ndi yaveli wuwu chipindi achi cha ponopa, kwaveli vandu vadokwa yivasighalili Chapanga avashawulili kwa usangi waki."},{"book":"Valoma","chapter":"11","verse":"6","text":"Leki yingavelili kwa usangi, yiva kwanongwa ya fivagola ha, pamongapa usangi wungaveli usangi kandi ha."},{"book":"Valoma","chapter":"11","verse":"7","text":"Ponopa, wuli? Chindu chila vandu va Isilaeli chivachisakeyi vachipata ng'odu, lakini vosi yivashawuliwili vachipata. Vamonga vadindashiwa,"},{"book":"Valoma","chapter":"11","verse":"8","text":"kucha wuvadeta Mayandiku Vang'alili,"},{"book":"Valoma","chapter":"11","verse":"9","text":"Na Dawudi kadeta,"},{"book":"Valoma","chapter":"11","verse":"10","text":"Mesu vawu vatayiwi chisi"},{"book":"Valoma","chapter":"11","verse":"11","text":"Topi, ngudasha, wuli Vayawudi vayikwala mbaka vayaghamila chalamuku? Ng'odu! Kwanongwa ya wafu wawu ugombola wuvayisila vangutungu va Vayawudi, ili Vayawudi vavawoneli weyi."},{"book":"Valoma","chapter":"11","verse":"12","text":"Vifyu sha Vayawudi sigola usangi mkomi wa mlima na kuyangila kwa usangi mkomi kwa Vangutungu va Vayawudi. Topi nakaka munu kucha unakaka wawu dawugoli usangi mkomi munu chipindi Vayisilaeli pavayikungasha vosi."},{"book":"Valoma","chapter":"11","verse":"13","text":"Topi, ponopa nguvawombela yumwi vangutungu va Vayawudi, kwanongwa nenga ndiva ndundami kwa vangutungu va Vayawudi, ngwidumba ngimbanikilu yangu,"},{"book":"Valoma","chapter":"11","verse":"14","text":"ili ng'weshi kuvagola vanamlima vayangu vavawoneli weyi yumwi, ili ng'weshi kuvalowola vamu gati ya veni."},{"book":"Valoma","chapter":"11","verse":"15","text":"Nongwa kukaniwa kwawu kwagolili mlima wujovishiwa na Chapanga, dayivi wuliwuli chipindi pavajumiliwa na Chapanga? Yivasovili davashukuki!"},{"book":"Valoma","chapter":"11","verse":"16","text":"Payiva chipandi cha kwaa cha libumunda chivikiwa nyanyi kwa kutawuliwa kwa Chapanga, libumunda lyosi livikiwa kala kwa kutawuliwa kwa Chapanga. Payiva mikigha ya mibiki yitawuliwa kwa Chapanga na mitafyi yaki wuwowu dayitawuliwi kwa Chapanga."},{"book":"Valoma","chapter":"11","verse":"17","text":"Leki mitafyi yimu ya miseyituni yadumuliwili kula kuchiwunga na pala paliveyi liseyituni, litafyi limonga lya miseyituni dasi lyatuliwilili. Na yumwi vangutungu va Vayawudi ndi ali liseyituni dasi, ponopa mukuva pamu muliwovi na minwana ya miseyituni kuchiwunga."},{"book":"Valoma","chapter":"11","verse":"18","text":"Topi, mukotoo kuvabedala vala yivadumuliwili kucha mitafyi! Leki kuna cha kuyifunila, mukumbuki kucha yumwi ha yimugola mikigha, ila mikigha ndi yikuvagola yumwi."},{"book":"Valoma","chapter":"11","verse":"19","text":"Lakini dawudeti, “Mitafyi yadumuliwili ili nenga nduliwi mahali paki.”"},{"book":"Valoma","chapter":"11","verse":"20","text":"Yina! Yadumuliwili kwanongwa yangajila ujumilwa, ila yuwi ukuwoloka kwa ujumilwa waku. Lakini kotoo kuyijuma ila mutili."},{"book":"Valoma","chapter":"11","verse":"21","text":"Kwanongwa payiva Chapanga kavawonela lusungu ng'odu Vayawudi yivavelili kucha mitafyi pakwandi, wuli, ukucha dakuwoneli lusungu yuwi?"},{"book":"Valoma","chapter":"11","verse":"22","text":"Loli, topi, ndambu Chapanga wavelili msangi na mkali. Mweni mkali kwa vala yivawili na msangi kwa yuwi pawuva ukuyendilela kuva muusangi waki leki naha ng'odu na yuwi ukudumuliwa wuwowu."},{"book":"Valoma","chapter":"11","verse":"23","text":"Na Vayawudi ngawuwowu, vangajila ujumilwa, davatuliliwi kandi, nongwa Chapanga kana uwesu wakuvatulila kandi."},{"book":"Valoma","chapter":"11","verse":"24","text":"Yumwi vangutungu va Vayawudi nakaka muva kucha mitafyi ya miseyituni dasi, lakini aku muwushiwa, mutuliliwa muchiwunga cha miseyituni mahali payumwi ha. Lakini, Vayawudi vava kucha mseyitumi kuchiwunga na dayivi chilongu chipusu munu kwaveni kutuliliwa kandi mulibiki lyawu lileli."},{"book":"Valoma","chapter":"11","verse":"25","text":"Valongu vangu, ngudayila mumanyi unakaka awu wufisikili mukotoo kwijuma. Umakuluhu wa Vayisilaeli wavelili wa chipindi hela, mbaka vangutungu va Vayawudi pavamfikila Chapanga."},{"book":"Valoma","chapter":"11","verse":"26","text":"Nahawu ndi mlima wosi wa Isilaeli dawulowuliwi, kucha Mayandiku Vang'alili wuvadeta."},{"book":"Valoma","chapter":"11","verse":"27","text":"Dagoli lilaghanu lyangu na veni"},{"book":"Valoma","chapter":"11","verse":"28","text":"Kwanongwa vakuchilema Chilongu cha Nyanyi, Vayawudi vava vachimdwama va Chapanga, lakini fwayida yenu yumwi vangutungu va Vayawudi. Lakini, kwanongwa vashawuliwili vakali vaghanja va Chapanga kwanongwa ya vambuyi vawu."},{"book":"Valoma","chapter":"11","verse":"29","text":"Chapanga akughalambula ha hoshu shaki kwa vala yavashawulili na kuvapa fupu shaki."},{"book":"Valoma","chapter":"11","verse":"30","text":"Pakwandi yumwi mwamulekili Chapanga, lakini ponopa mupata lusungu lwaki kwanongwa veni vamuleka."},{"book":"Valoma","chapter":"11","verse":"31","text":"Wuwula wula kwa lusungu lwaki lumusangiliwili yumwi, Vayawudi vakumlema Chapanga ponopa ili na veni vapokeli lusungu lwa Chapanga."},{"book":"Valoma","chapter":"11","verse":"32","text":"Kwanongwa Chapanga kavawopa vandu vosi muuvifyi wawu ili aweshi kuvawonela lusungu vosi."},{"book":"Valoma","chapter":"11","verse":"33","text":"Ulundamali na luhunja na luhala lwa Chapanga lukomi munu! Sungu shaki sikulembisheka ha na deha shaki sikumanyika ha! Kucha wuvadeta Mayandiku Vang'alili."},{"book":"Valoma","chapter":"11","verse":"34","text":"“Ghani yasimanyili hoshu sha Bambu?"},{"book":"Valoma","chapter":"11","verse":"35","text":"Awu ghani yatawulili tanila chindu kwa Chapanga,"},{"book":"Valoma","chapter":"11","verse":"36","text":"Kwanongwa findu fyosi filumbiwa na mweni, fyosi fiva kwa uwesu waki na kwanongwa yaki. Ukomi wuvi kwa mweni hata jola! Yina."}]}