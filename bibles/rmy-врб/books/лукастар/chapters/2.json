{"data":[{"book":"Лукастар","chapter":"2","verse":"1","text":"Андэ кодья вряма выжыля припхэнимос императоростар Августостар тэ пэрэбинэн и тэ запистросарэн манушэн пай всавори римско пхув."},{"book":"Лукастар","chapter":"2","verse":"2","text":"Када сас англуно запистросаримос манушэн, кала андэ Сирия сас рай Квириниё."},{"book":"Лукастар","chapter":"2","verse":"3","text":"И всаворэ жыле тэ запистросарэнпэ андэ пэстирэ фороря."},{"book":"Лукастар","chapter":"2","verse":"4","text":"Иосифо жыля андай Галилея, андав форо Назарето тэ запистросарэлпэ андэ Иудея, андо форо Давидоско Вифлеемо, колэсти со вов сас андав чер и родо лэ Давидоско."},{"book":"Лукастар","chapter":"2","verse":"5","text":"Вов жыля тэ запистролпэ екхэтанэ ла Марияса, сави дя лав тэ жал палав ром палав Иосифо. Андэ кодья вряма вой сас пхари и дожутярэлас лэ Бэятос."},{"book":"Лукастар","chapter":"2","verse":"6","text":"Кала онэ сас андо Вифлеемо, авиля и вряма тэ бэяндёл о Бэято."},{"book":"Лукастар","chapter":"2","verse":"7","text":"Вой бэяндя пэстирэс англатунэс Шавэс и андэ пхарнэ тховдя Лэс андэ пусын, колэстар со на сас лэнди тхан андо чер."},{"book":"Лукастар","chapter":"2","verse":"8","text":"Надур котар андэ мал сас пасымаря, савэ дикхэнас и рят палай бакрэ."},{"book":"Лукастар","chapter":"2","verse":"9","text":"Акэ, лэндэ авиля ангело Рае Дэвлэско, и баро удуд сар слава Рае Дэвлэстар авиля пэр лэндэ. Онэ фартэ дарайле."},{"book":"Лукастар","chapter":"2","verse":"10","text":"Нэ ангело пхэндя лэнди:"},{"book":"Лукастар","chapter":"2","verse":"11","text":"Адес андо форо Давидоско бэяндиля тумаро Фэрисаримари, Саво исин Христосо Рай."},{"book":"Лукастар","chapter":"2","verse":"12","text":"И акэ тумэнди шпэра: тумэ аракхэна лэ Бэятос андэ пхарнэ, саво пашлёла андэ пусын."},{"book":"Лукастар","chapter":"2","verse":"13","text":"Акэ авиле лэ ангелоса фартэ бут ангелоря пав болыбэн, савэ лашарэнас лэ Дэвлэс:"},{"book":"Лукастар","chapter":"2","verse":"14","text":"— Слава лэ Дэвлэсти упрэ по болыбэн! И пэ пхув миро манушэнди, савэн Вов тангосардя!"},{"book":"Лукастар","chapter":"2","verse":"15","text":"Кала ангелоря ужыле лэндар по болыбэн, пасымаря пхэндэ екх екхэсти:"},{"book":"Лукастар","chapter":"2","verse":"16","text":"Сыго жыле и аракхле лэ Иосифос лэ Марияса и лэ Бэятоса, саво пашлёлас андэ пусын."},{"book":"Лукастар","chapter":"2","verse":"17","text":"Кала онэ удикхле Лэс, тунчи роспхэндэ лэнди вся, со ашундэ палав кадва Бэято."},{"book":"Лукастар","chapter":"2","verse":"18","text":"Всаворэ, ко ашундя, дивосайле колэсти, со роспхэндэ лэнди пасымаря."},{"book":"Лукастар","chapter":"2","verse":"19","text":"А Мария гаравэлас кала лава андо пэско води и гындолас пала лэндэ."},{"book":"Лукастар","chapter":"2","verse":"20","text":"Пасымаря рисайле, лашарэнас и фалисарэнас лэ Дэвлэс пала кода, со дикхле и со лэнди сас пхэндо."},{"book":"Лукастар","chapter":"2","verse":"21","text":"По охто дес, кала авиля вряма тэ обшынэ лэ Бэятос, акхардэ Лэс «Исусо», алавэса, саво ангело дя Лэсти, инке сар Мария на сас пхари."},{"book":"Лукастар","chapter":"2","verse":"22","text":"Кала прожыля вряма жужарэмасти пав Законо Моисеёско, Мария и Иосифо андэ Лэс андо Иерусалимо, кай тэ свэнтон Лэс лэ Рае Дэвлэсти."},{"book":"Лукастар","chapter":"2","verse":"23","text":"Колэстар со запистросардо андо Законо лэ Рае Дэвлэско, кай англуно бэяндо бэято муршоро трэбуй сас тэ свэнтолпэ лэ Рае Дэвлэсти."},{"book":"Лукастар","chapter":"2","verse":"24","text":"Лэнди трэбуй сас тэ анэ жэртва пав Законо лэ Рае Дэвлэско, дуен бакрэн или дуен цэкнорэн голубонэн."},{"book":"Лукастар","chapter":"2","verse":"25","text":"Андо Иерусалимо андэ кадья вряма сас мануш, савэс акхарэнас Симеоно. Вов сас жужо дэвлэкуно мануш, ажутярэлас, кала о Дэл поможысарэла Израилёсти, и Свэнто Духо сас пэр лэстэ."},{"book":"Лукастар","chapter":"2","verse":"26","text":"Свэнто Духо пхэндя лэсти, со вов на удикхэла миримос, жы кала на дикхэла лэ Христос Раес Дэвлэстирэс."},{"book":"Лукастар","chapter":"2","verse":"27","text":"Духо андярдя Симеонос андо храмо. Кала дад и дэй андэ Бэятос Исусос тэ терэ пэр Лэстэ кода, со трэбуй сас пав Законо,"},{"book":"Лукастар","chapter":"2","verse":"28","text":"Симеоно ля Лэс пэ васт, лашардя Дэвлэс и пхэндя:"},{"book":"Лукастар","chapter":"2","verse":"29","text":"— Икхатар отмэкэс Ту, Хулаё Дэвла,"},{"book":"Лукастар","chapter":"2","verse":"30","text":"Колэсти со мэрнэ якха дикхле фэрисаримос Тиро,"},{"book":"Лукастар","chapter":"2","verse":"31","text":"саво Ту гытосардян англай якха всаворэ манушэндирэ."},{"book":"Лукастар","chapter":"2","verse":"32","text":"Вов — удуд важ всаворэ мануш"},{"book":"Лукастар","chapter":"2","verse":"33","text":"О дад и дэй дивосайле, со сас пхэндо пала Лэстэ."},{"book":"Лукастар","chapter":"2","verse":"34","text":"И бахталисардя лавэса лэн Симеоно, пхэндя Марияти, дати Лэстиряти:"},{"book":"Лукастар","chapter":"2","verse":"35","text":"Тунчи отпхэрнавэлапэ кода, со онэ гындонас андэ водя. И тути ежэяти прожала шури андо води."},{"book":"Лукастар","chapter":"2","verse":"36","text":"Котэ сас пхури манушни, савяти сас охтодэш тай штар бэрш, и сави пхэнэлас лав Дэвлэстар. Ла акхарэнас Анна, щей Фануилостири андав родо Асиростиро. Вой выжыля палав ром тэрноря щиёраса и прожудя пэсти ромэса эхта бэрш,"},{"book":"Лукастар","chapter":"2","verse":"37","text":"нэ тунчи ашыля пхивли и прожудя ежэи. Дес и рят вой терэлас бути важ о Дэл, сас андо посто и мангимос, и на отжалас лэ храмостар."},{"book":"Лукастар","chapter":"2","verse":"38","text":"Вой андэ кодья вряма пашыля колэндэ, ко андя лэ Бэятос, ашыля тэ лашарэл лэ Дэвлэс и роспхэнэлас пала Бэято всаворэнди, ко ажутярэлас фэрисаримос важ Иерусалимо."},{"book":"Лукастар","chapter":"2","verse":"39","text":"Кала онэ вся тердэ пав Законо Рае Дэвлэско, онэ рисайле андэ Галилея, андо форо пэско, Назарето."},{"book":"Лукастар","chapter":"2","verse":"40","text":"Бэято барёлас зораса тай годяса, и мищимос лэ Дэвлэско сас пэр Лэстэ."},{"book":"Лукастар","chapter":"2","verse":"41","text":"Кажно бэрш, по свэнко Патрадятиро, о дад и дэй лэ Исусостирэ пхирэнас андо Иерусалимо."},{"book":"Лукастар","chapter":"2","verse":"42","text":"Кала Лэсти сас дэшудуй бэрш, онэ, сар сас прилито, жыле по свэнко."},{"book":"Лукастар","chapter":"2","verse":"43","text":"Кала прожыле деса свэнкостирэ, онэ жыле черэ, ай шаворо Исусо ашыляпэ андо Иерусалимо. О дад и дэй када на жанэнас,"},{"book":"Лукастар","chapter":"2","verse":"44","text":"онэ гындонас, со Вов жал аврэнца пав дром. Сар прожыля дес, онэ линэ тэ родэ Лэс машкар пэско родо и машкар кола, савэн онэ жанэнас."},{"book":"Лукастар","chapter":"2","verse":"45","text":"Кала на аракхле Лэс, жыле палпалэ андо Иерусалимо тэ родэн Лэс."},{"book":"Лукастар","chapter":"2","verse":"46","text":"Прожыля трин дес. Аракхле Исусос андо храмо. Вов бэшэлас машкар сытяримаря, ашунэлас и пушэлас лэндар."},{"book":"Лукастар","chapter":"2","verse":"47","text":"Всаворэ, савэ ашунэнас Лэс, дивосайле Лэстиря годяти и лавэнди."},{"book":"Лукастар","chapter":"2","verse":"48","text":"Кала дад и дэй дикхле Лэс, онэ кадя ж дивосайле. И дэй пхэндя Лэсти:"},{"book":"Лукастар","chapter":"2","verse":"49","text":"Вов пхэндя лэнди:"},{"book":"Лукастар","chapter":"2","verse":"50","text":"Но онэ на полинэ, со Вов пхэндя лэнди."},{"book":"Лукастар","chapter":"2","verse":"51","text":"Вов жыля лэнца, рисайля андо Назарето и кандэлас лэн. Лэстири дэй гаравэлас всаворэ кадэла лава андо пэско води."},{"book":"Лукастар","chapter":"2","verse":"52","text":"Исусо барёлас, терэласпэ майгодявэр, и барёлас лэстэ мищимос Дэвлэско и манушэндиро."}]}