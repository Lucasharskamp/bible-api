{"data":[{"book":"उत्पत्ति","chapter":"2","verse":"1","text":"इस तरह आकाश और पृथ्वी और उनकी सारी सेना का बनाना समाप्त हो गया।"},{"book":"उत्पत्ति","chapter":"2","verse":"2","text":"और परमेश्वर ने अपना काम जिसे वह करता था सातवें दिन समाप्त किया, और उसने अपने किए हुए सारे काम से सातवें दिन विश्राम किया2:2 सातवें दिन विश्राम किया: परमेश्वर का विश्राम थकान के कारण नहीं परन्तु अपना कार्य समाप्त करने से है। वह अपनी शक्ति को फिर से प्राप्त करके तरोताजा नहीं हुआ बल्कि अपने सामने समाप्त कार्य को देखने की तृप्ति से हुआ। । (इब्रा. 4:4)"},{"book":"उत्पत्ति","chapter":"2","verse":"3","text":"और परमेश्वर ने सातवें दिन को आशीष दी और पवित्र ठहराया; क्योंकि उसमें उसने सृष्टि की रचना के अपने सारे काम से विश्राम लिया।"},{"book":"उत्पत्ति","chapter":"2","verse":"4","text":"आकाश और पृथ्वी की उत्पत्ति का वृत्तान्त यह है कि जब वे उत्पन्न हुए अर्थात् जिस दिन यहोवा परमेश्वर ने पृथ्वी और आकाश को बनाया।"},{"book":"उत्पत्ति","chapter":"2","verse":"5","text":"तब मैदान का कोई पौधा भूमि पर न था, और न मैदान का कोई छोटा पेड़ उगा था, क्योंकि यहोवा परमेश्वर ने पृथ्वी पर जल नहीं बरसाया था, और भूमि पर खेती करने के लिये मनुष्य भी नहीं था।"},{"book":"उत्पत्ति","chapter":"2","verse":"6","text":"लेकिन कुहरा पृथ्वी से उठता था जिससे सारी भूमि सिंच जाती थी।"},{"book":"उत्पत्ति","chapter":"2","verse":"7","text":"तब यहोवा परमेश्वर ने आदम को भूमि की मिट्टी से रचा, और उसके नथनों में जीवन का श्वास फूँक दिया; और आदम जीवित प्राणी बन गया। (1 कुरि. 15:45)"},{"book":"उत्पत्ति","chapter":"2","verse":"8","text":"और यहोवा परमेश्वर ने पूर्व की ओर, अदन में एक वाटिका लगाई; और वहाँ आदम को जिसे उसने रचा था, रख दिया।"},{"book":"उत्पत्ति","chapter":"2","verse":"9","text":"और यहोवा परमेश्वर ने भूमि से सब भाँति के वृक्ष, जो देखने में मनोहर और जिनके फल खाने में अच्छे हैं, उगाए, और वाटिका के बीच में जीवन के वृक्ष को और भले या बुरे के ज्ञान के वृक्ष को भी लगाया। (प्रका. 2:7, प्रका. 22:14)"},{"book":"उत्पत्ति","chapter":"2","verse":"10","text":"उस वाटिका को सींचने के लिये एक महानदी अदन से निकली और वहाँ से आगे बहकर चार नदियों में बँट गई। (प्रका. 22:2)"},{"book":"उत्पत्ति","chapter":"2","verse":"11","text":"पहली नदी का नाम पीशोन है, यह वही है जो हवीला नाम के सारे देश को जहाँ सोना मिलता है घेरे हुए है।"},{"book":"उत्पत्ति","chapter":"2","verse":"12","text":"उस देश का सोना उत्तम होता है; वहाँ मोती और सुलैमानी पत्थर भी मिलते हैं।"},{"book":"उत्पत्ति","chapter":"2","verse":"13","text":"और दूसरी नदी का नाम गीहोन है; यह वही है जो कूश के सारे देश को घेरे हुए है।"},{"book":"उत्पत्ति","chapter":"2","verse":"14","text":"और तीसरी नदी का नाम हिद्देकेल है; यह वही है जो अश्शूर के पूर्व की ओर बहती है। और चौथी नदी का नाम फरात है।"},{"book":"उत्पत्ति","chapter":"2","verse":"15","text":"तब यहोवा परमेश्वर ने आदम को लेकर2:15 परमेश्वर ने आदम को लेकर: वही सर्व-सामर्थी हाथ जिसने उसे बनाया था, उसने अब भी उसे थाम रखा था, और उसने उसे वाटिका में रखा। उसने वह वाटिका उसे विश्राम करने या उसमें वास करने के लिए दी, जो एक शान्ति और विश्रान्ति का स्थान था। अदन की वाटिका में रख दिया, कि वह उसमें काम करे और उसकी रखवाली करे।"},{"book":"उत्पत्ति","chapter":"2","verse":"16","text":"और यहोवा परमेश्वर ने आदम को यह आज्ञा दी, “तू वाटिका के किसी भी वृक्षों का फल खा सकता है;"},{"book":"उत्पत्ति","chapter":"2","verse":"17","text":"पर भले या बुरे के ज्ञान का जो वृक्ष है, उसका फल तू कभी न खाना: क्योंकि जिस दिन तू उसका फल खाएगा उसी दिन अवश्य मर जाएगा।”"},{"book":"उत्पत्ति","chapter":"2","verse":"18","text":"फिर यहोवा परमेश्वर ने कहा, “आदम का अकेला रहना अच्छा नहीं2:18 आदम का अकेला रहना अच्छा नहीं: परमेश्वर ने मनुष्य को समाजिक प्राणी बनाया, कि वह न केवल अपने से बड़ो के साथ बातचीत करे बल्कि समान लोगों के साथ भी करे। उसे एक साथी चाहिए था जिसके साथ वह बातचीत कर सके और परमेश्वर ने उसकी इस जरूरत की पूर्ति करने का निर्णय किया।; मैं उसके लिये एक ऐसा सहायक बनाऊँगा जो उसके लिये उपयुक्त होगा।” (1 कुरि. 11:9)"},{"book":"उत्पत्ति","chapter":"2","verse":"19","text":"और यहोवा परमेश्वर भूमि में से सब जाति के जंगली पशुओं, और आकाश के सब भाँति के पक्षियों को रचकर आदम के पास ले आया कि देखे, कि वह उनका क्या-क्या नाम रखता है; और जिस-जिस जीवित प्राणी का जो-जो नाम आदम ने रखा वही उसका नाम हो गया।"},{"book":"उत्पत्ति","chapter":"2","verse":"20","text":"अतः आदम ने सब जाति के घरेलू पशुओं, और आकाश के पक्षियों, और सब जाति के जंगली पशुओं के नाम रखे; परन्तु आदम के लिये कोई ऐसा सहायक न मिला जो उससे मेल खा सके।"},{"book":"उत्पत्ति","chapter":"2","verse":"21","text":"तब यहोवा परमेश्वर ने आदम को गहरी नींद में डाल दिया, और जब वह सो गया तब उसने उसकी एक पसली निकालकर उसकी जगह माँस भर दिया। (1 कुरि. 11:8)"},{"book":"उत्पत्ति","chapter":"2","verse":"22","text":"और यहोवा परमेश्वर ने उस पसली को जो उसने आदम में से निकाली थी, स्त्री बना दिया; और उसको आदम के पास ले आया। (1 तीमु. 2:13)"},{"book":"उत्पत्ति","chapter":"2","verse":"23","text":"तब आदम ने कहा, “अब यह मेरी हड्डियों में की हड्डी और मेरे माँस में का माँस है; इसलिए इसका नाम नारी होगा, क्योंकि यह नर में से निकाली गई है।”"},{"book":"उत्पत्ति","chapter":"2","verse":"24","text":"इस कारण पुरुष अपने माता-पिता को छोड़कर अपनी पत्नी से मिला रहेगा और वे एक ही तन बने रहेंगे। (मत्ती 19:5, मर. 10:7,8, इफि. 5:31)"},{"book":"उत्पत्ति","chapter":"2","verse":"25","text":"आदम और उसकी पत्नी दोनों नंगे थे, पर वे लज्जित न थे।"}]}