{"data":[{"book":"Jan","chapter":"12","verse":"1","text":"Asi týden před Velikonocemi se Ježíš vrátil do Betanie, kde žil vzkříšený Lazar."},{"book":"Jan","chapter":"12","verse":"2","text":"Na Ježíšovu počest připravili večeři. Marta obsluhovala a u stolu seděl i Lazar."},{"book":"Jan","chapter":"12","verse":"3","text":"Marie vzala nádobku s drahým olejem, který byl vyroben z pravého nardu. Pomazala jím Ježíšovy nohy a utřela mu je svými vlasy. Vůně nardu naplnila celý dům."},{"book":"Jan","chapter":"12","verse":"4","text":"Jeden z Ježíšových učedníků – Jidáš Iškariotský, který ho pak zradil, nesouhlasil s počínáním Marie. Řekl jí:"},{"book":"Jan","chapter":"12","verse":"5","text":"„Proč tak vzácný olej raději neprodáš? Vždyť by na něj musel dělník pracovat celý rok. Utržené peníze se mohly rozdat chudým.“"},{"book":"Jan","chapter":"12","verse":"6","text":"Jidáš to neřekl ze soucitu s chudými, ale proto, že byl zloděj. Staral se o společnou pokladnu, avšak často si z ní něco přisvojil."},{"book":"Jan","chapter":"12","verse":"7","text":"Ježíš mu k tomu řekl: „Nech ji, připravila mne tím na můj pohřeb."},{"book":"Jan","chapter":"12","verse":"8","text":"Chudé budete mít mezi sebou stále, ale já už tu s vámi dlouho nebudu.“"},{"book":"Jan","chapter":"12","verse":"9","text":"Poutníci v Jeruzalémě se brzo dověděli o Ježíšově pobytu v Betanii. Ve velkých zástupech se za ním vypravili. Nepřitahoval je však jenom Ježíš, ale chtěli spatřit i vzkříšeného Lazara."},{"book":"Jan","chapter":"12","verse":"10","text":"Přední židovští kněží se proto usnesli, že odstraní i Lazara,"},{"book":"Jan","chapter":"12","verse":"11","text":"protože byl přesvědčivým dokladem Ježíšovy moci. Mnoho lidí kvůli němu věřilo."},{"book":"Jan","chapter":"12","verse":"12","text":"Příštího dne se po Jeruzalémě rozkřiklo, že do města přichází Ježíš. Shromáždil se velký dav lidí a šli ho vítat."},{"book":"Jan","chapter":"12","verse":"13","text":"Natrhali palmové ratolesti a nadšeně volali:"},{"book":"Jan","chapter":"12","verse":"14","text":"Ježíš k nim přijel na oslátku a tak se naplnila předpověď dávného izraelského proroka:"},{"book":"Jan","chapter":"12","verse":"15","text":"„Neboj se, Jeruzaléme."},{"book":"Jan","chapter":"12","verse":"16","text":"Teprve po Ježíšově vzkříšení pochopili, že se tenkrát naplnilo proroctví.)"},{"book":"Jan","chapter":"12","verse":"17","text":"Ježíše doprovázelo mnoho svědků Lazarova vzkříšení. Všem o tomto divu vyprávěli,"},{"book":"Jan","chapter":"12","verse":"18","text":"a tím zástup narůstal."},{"book":"Jan","chapter":"12","verse":"19","text":"Farizejů se zmocnila panika: „Jsme ztraceni! Všichni se k němu přidávají.“"},{"book":"Jan","chapter":"12","verse":"20","text":"V Jeruzalémě bylo i několik Řeků, kteří přišli oslavit velikonoční svátky spolu s Židy. Chtěli Ježíše poznat,"},{"book":"Jan","chapter":"12","verse":"21","text":"a tak poprosili o pomoc Ježíšova učedníka Filipa: „Pane, rádi bychom se setkali s tvým učitelem.“"},{"book":"Jan","chapter":"12","verse":"22","text":"Filip vyrozuměl o jejich prosbě Ondřeje a společně to sdělili Ježíšovi."},{"book":"Jan","chapter":"12","verse":"23","text":"Ježíš jim na to řekl: „Blíží se chvíle, kdy dílo Božího Syna bude dovršeno."},{"book":"Jan","chapter":"12","verse":"24","text":"Pšeničné zrno, které není zaseto do země, se sice zachová, ale zůstane samo a bez užitku. Zaseté zrno odumírá, aby mohlo vzklíčit a přinést hojný užitek."},{"book":"Jan","chapter":"12","verse":"25","text":"Ten, kdo hledá jen vlastní prospěch, prohraje všechno, kdo mi však dá svůj život k dispozici, bude zachráněn pro věčnost."},{"book":"Jan","chapter":"12","verse":"26","text":"Svěřit mi svůj život znamená následovat důsledně mého příkladu. To znamená jít cestou radosti i utrpení. Takového služebníka si i můj Otec váží."},{"book":"Jan","chapter":"12","verse":"27","text":"Nyní mne svírá úzkost. Mám říci: Otče, uchraň mne toho, co se na mne valí? Ne, tím bych zradil svoje poslání."},{"book":"Jan","chapter":"12","verse":"28","text":"Otče, proveď svůj plán záchrany, ukaž lidem svoji slávu!“"},{"book":"Jan","chapter":"12","verse":"29","text":"Ježíš v té chvíli stál uprostřed velkého davu lidí. Někteří z nich tvrdili, že zahřmělo. Jiní mínili: „To k němu mluvil anděl.“"},{"book":"Jan","chapter":"12","verse":"30","text":"„Hlas, který jste slyšeli, nepromluvil kvůli mně, ale kvůli vám,“ vysvětloval Ježíš."},{"book":"Jan","chapter":"12","verse":"31","text":"„Teď se rozhoduje o tomto světě. Satanova nadvláda nad lidmi bude zlomena."},{"book":"Jan","chapter":"12","verse":"32-33","text":"Tím, že za lidi zemřu, vysvobodím je z jeho tyranie a vezmu je pod svoji ochranu.“"},{"book":"Jan","chapter":"12","verse":"34","text":"„Mluvíš o smrti?“ ozvalo se ze zástupu. „Vždyť Písmo říká o Mesiáši, že bude žít navždy. O kom to tedy vlastně mluvíš?“"},{"book":"Jan","chapter":"12","verse":"35","text":"Ježíš jim odpověděl: „Světlo vám zůstane už jen krátce. Važte si ho, dokud svítí. Jděte za světlem, jinak se ocitnete ve tmě. A beze světla ztratíte cestu."},{"book":"Jan","chapter":"12","verse":"36","text":"Uvěřte tomu světlu a nechte se jím naplnit, aby z vás svítilo dál, až tu nebude.“ Po těchto slovech se Ježíš vzdálil a skryl se."},{"book":"Jan","chapter":"12","verse":"37","text":"I když Ježíš učinil mnoho zázraků, lidé mu stejně neuvěřili"},{"book":"Jan","chapter":"12","verse":"38","text":"a tak se potvrdila slova proroka Izajáše:"},{"book":"Jan","chapter":"12","verse":"39","text":"Prorok Izajáš dále ukazuje, jaký důsledek Bůh vyvodil z jejich nevíry."},{"book":"Jan","chapter":"12","verse":"40","text":"„Zaslepil jejich oči a zatvrdil srdce,"},{"book":"Jan","chapter":"12","verse":"41","text":"Prorok zde mluví o Mesiáši a jeho majestátu."},{"book":"Jan","chapter":"12","verse":"42","text":"V Ježíše uvěřilo sice mnoho významných mužů, ale veřejně se k němu nepřiznali, protože se báli o své postavení."},{"book":"Jan","chapter":"12","verse":"43","text":"Záleželo jim více na lidském než na Božím hodnocení."},{"book":"Jan","chapter":"12","verse":"44","text":"Ježíš mluvil naléhavě k lidem: „Kdo mně věří, věří Bohu, který mne poslal."},{"book":"Jan","chapter":"12","verse":"45","text":"Kdo mne vidí, vidí také toho, z jehož vůle přicházím."},{"book":"Jan","chapter":"12","verse":"46","text":"Přišel jsem na svět jako světlo, a kdo ve mne uvěří, nezůstane ve tmě."},{"book":"Jan","chapter":"12","verse":"47","text":"Kdo slyší má slova a nedbá na ně, toho nesoudím. Nepřišel jsem svět soudit, ale zachránit."},{"book":"Jan","chapter":"12","verse":"48","text":"Kdo mne odmítá a má slova nepřijímá, ten má již svého soudce: moje slova ho budou soudit v poslední den."},{"book":"Jan","chapter":"12","verse":"49-50","text":"Říkám jen to, čím mne Otec pověřil, a moje poselství přináší věčný život. To, co vám říkám, jsou Otcova slova.“"}]}