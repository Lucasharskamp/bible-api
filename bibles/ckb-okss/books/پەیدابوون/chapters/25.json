{"data":[{"book":"پەیدابوون","chapter":"25","verse":"1","text":"ئیبراهیم ژنێکی دیکەی هێنا کە ناوی قەتورە بوو."},{"book":"پەیدابوون","chapter":"25","verse":"2","text":"لەویش زیمران، یۆقشان، مەدان، میدیان، یەشباق و شوەحی بوو."},{"book":"پەیدابوون","chapter":"25","verse":"3","text":"یۆقشان باوکی شەبا و دیدان بوو. وەچەکانی دیدانیش، ئەشووری و لەتوشی و لەئومییەکان بوون."},{"book":"پەیدابوون","chapter":"25","verse":"4","text":"کوڕەکانی میدیانیش عێفا، عێفەر، حەنۆک، ئەبیداع و ئەلداعە بوون. هەموو ئەمانە نەوەی قەتورە بوون."},{"book":"پەیدابوون","chapter":"25","verse":"5","text":"ئیبراهیم هەرچی ماڵوموڵکی هەبوو دایە ئیسحاق،"},{"book":"پەیدابوون","chapter":"25","verse":"6","text":"بەڵام کاتێک هێشتا لە ژیاندا بوو، دیاری بەو کوڕانەی دا کە لە کەنیزەکانی بوون و بەرەو خاکی ڕۆژهەڵات ناردنی، دوور لە ئیسحاقی کوڕی."},{"book":"پەیدابوون","chapter":"25","verse":"7","text":"ئیبراهیم سەد و حەفتا و پێنج ساڵ ژیا."},{"book":"پەیدابوون","chapter":"25","verse":"8","text":"ئینجا ئیبراهیم لە تەمەنێکی باشی پیریدا، دواهەناسەی دا و مرد، پیرەمێردێکی تێر لە ژیان خواردوو، ئیتر چووەوە پاڵ گەلەکەی خۆی."},{"book":"پەیدابوون","chapter":"25","verse":"9","text":"هەردوو کوڕەکەشی، ئیسحاق و ئیسماعیل، باوکیان لە ئەشکەوتەکەی مەخپێلە کە بەرامبەر مەمرێیە و لە کێڵگەکەی عەفرۆنی کوڕی چۆحەری حیتیدایە، بە خاک سپارد."},{"book":"پەیدابوون","chapter":"25","verse":"10","text":"ئیبراهیم ئەو کێڵگەیەی لە حیتییەکان کڕیبوو. لەوێ ئیبراهیم لەگەڵ سارای ژنی بە خاک سپێردرا."},{"book":"پەیدابوون","chapter":"25","verse":"11","text":"دوای مردنی ئیبراهیم، خودا ئیسحاقی کوڕی بەرەکەتدار کرد. ئیسحاقیش لەلای بیری لەحەی ڕۆئییەوە نیشتەجێ بوو."},{"book":"پەیدابوون","chapter":"25","verse":"12","text":"ئەمانەش نەوەکانی ئیسماعیلی کوڕی ئیبراهیمن کە هاجەری میسری، کەنیزەکەی سارا، بۆ ئیبراهیمی بوو."},{"book":"پەیدابوون","chapter":"25","verse":"13","text":"ئەمانەش ناوی کوڕەکانی ئیسماعیلن، ناویان بەپێی لەدایکبوونیان:"},{"book":"پەیدابوون","chapter":"25","verse":"14","text":"میشماع، دوما، مەسسا،"},{"book":"پەیدابوون","chapter":"25","verse":"15","text":"حەدەد، تێما، یەتور،"},{"book":"پەیدابوون","chapter":"25","verse":"16","text":"ئەمانە کوڕەکانی ئیسماعیل بوون، هەروەها ناوی دوازدە میرە خێڵەکییەکەن بەپێی هەوار و خێوەتگاکانیان."},{"book":"پەیدابوون","chapter":"25","verse":"17","text":"ئیسماعیل سەد و سی و حەوت ساڵ ژیا، ئینجا دواهەناسەی دا و مرد و چووەوە پاڵ گەلەکەی خۆی."},{"book":"پەیدابوون","chapter":"25","verse":"18","text":"نەوەکانی ئیسماعیل لە حەڤیلاوە هەتا شوور نیشتەجێ بوون، لە نزیک سنووری میسر لەسەر ڕێگای ئەشوور. ئەوان دژی هەموو براکانیان بوون."},{"book":"پەیدابوون","chapter":"25","verse":"19","text":"ئەمانەش نەوەکانی ئیسحاقی کوڕی ئیبراهیمن."},{"book":"پەیدابوون","chapter":"25","verse":"20","text":"ئیسحاق تەمەنی چل ساڵ بوو کاتێک ڕڤقەی کچی بتوئێلی ئارامی کە خوشکی لابانی ئارامی بوو لە پەدان ئارامەوە هێنای تاکو ببێتە ژنی."},{"book":"پەیدابوون","chapter":"25","verse":"21","text":"ئیسحاق لە پێناو ژنەکەی لە یەزدان پاڕایەوە، چونکە نەزۆک بوو. یەزدانیش وەڵامی دایەوە و ڕڤقەی ژنی سکپڕ بوو."},{"book":"پەیدابوون","chapter":"25","verse":"22","text":"هەردوو کوڕەکە لە سکیدا ململانێی یەکتریان دەکرد، ئەویش گوتی: «بۆچی ئەمە لە من ڕوودەدات؟» ئیتر چوو هەتا پرسیار لە یەزدان بکات."},{"book":"پەیدابوون","chapter":"25","verse":"23","text":"یەزدانیش پێی فەرموو:"},{"book":"پەیدابوون","chapter":"25","verse":"24","text":"کە ڕۆژانی خۆی تەواو کرد و هاتە سەر منداڵبوون، بێگومان دووانەیەک25‏:24 جمک‏ لە منداڵدانی بوو."},{"book":"پەیدابوون","chapter":"25","verse":"25","text":"ئەوەیان کە یەکەم جار لەدایک بوو سوور بوو، هەموو لەشی وەک کەوڵێکی تووکن وابوو، بۆیە ناویان لێنا عیسۆ25‏:25 عیسۆ واتا تووکن. نازناوەکەشی (ئەدۆم) بوو، کە بە واتای سوور دێت.‏."},{"book":"پەیدابوون","chapter":"25","verse":"26","text":"دوای ئەم براکەی لەدایک بوو، کە بە دەستی پاژنە پێی عیسۆی گرتبوو، بۆیە ناویان لێنا یاقوب25‏:26 (یاقوب) واتا پاژنە دەگرێت، واتایەکی مەجازییە واتا هەڵدەخەڵەتێنێت. بڕوانە 27‏:36‏.‏. ئیسحاق لە تەمەنی شەست ساڵیدا بوو کاتێک ڕڤقە ئەمانی بوو."},{"book":"پەیدابوون","chapter":"25","verse":"27","text":"هەردوو کوڕەکە گەورە بوون. عیسۆ بووە ڕاوکەرێکی شارەزا و پیاوی دەشتودەر، بەڵام یاقوب پیاوێکی لەسەرخۆ و چادرنشین بوو."},{"book":"پەیدابوون","chapter":"25","verse":"28","text":"ئیسحاق عیسۆی زیاتر خۆشدەویست، چونکە حەزی لە گۆشتی نێچیر بوو، بەڵام ڕڤقە یاقوبی زیاتر خۆشدەویست."},{"book":"پەیدابوون","chapter":"25","verse":"29","text":"ڕۆژێک یاقوب چێشتی لێدەنا، عیسۆ لە دەشتودەر هاتەوە و پەکی کەوتبوو."},{"book":"پەیدابوون","chapter":"25","verse":"30","text":"عیسۆ بە یاقوبی گوت: «هەندێکم لەو چێشتە سوورە بدەرێ! پەکم کەوتووە.» لەبەر ئەمەیە ناوی لێنرا ئەدۆم25‏:30 ئەدۆم واتای سوورەیە.‏."},{"book":"پەیدابوون","chapter":"25","verse":"31","text":"یاقوبیش گوتی: «تۆش ئەمڕۆ نۆبەرایەتییەکەی خۆتم پێ بفرۆشە.»"},{"book":"پەیدابوون","chapter":"25","verse":"32","text":"عیسۆ گوتی: «من وا خەریکە دەمرم، ئیتر نۆبەرایەتیم بۆ چییە؟»"},{"book":"پەیدابوون","chapter":"25","verse":"33","text":"بەڵام یاقوب گوتی: «ئادەی ئەمڕۆ سوێندم بۆ بخۆ.» ئەویش سوێندی بۆ خوارد و نۆبەرایەتییەکەی خۆی فرۆشتە یاقوب."},{"book":"پەیدابوون","chapter":"25","verse":"34","text":"ئینجا یاقوب نان و نیسکی دایە عیسۆ. ئیتر عیسۆ خواردی و خواردیەوە، پاشان هەستا و ڕۆیشت."}]}