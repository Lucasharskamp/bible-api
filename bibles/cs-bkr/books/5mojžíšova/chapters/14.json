{"data":[{"book":"5 Mojžíšova","chapter":"14","verse":"1","text":"Synové jste Hospodina Boha vašeho, protož nebudete se řezati, aniž sobě uděláte lysiny mezi očima vašima nad mrtvým."},{"book":"5 Mojžíšova","chapter":"14","verse":"2","text":"Nebo lid svatý jsi Hospodinu Bohu svému, a tebe vyvolil Hospodin, abys jemu byl za lid zvláštní ze všech národů, kteříž jsou na tváři země."},{"book":"5 Mojžíšova","chapter":"14","verse":"3","text":"Nebudeš jísti žádné věci ohavné."},{"book":"5 Mojžíšova","chapter":"14","verse":"4","text":"Tato jsou hovada, kteráž jísti budete: Voly, ovce a kozy,"},{"book":"5 Mojžíšova","chapter":"14","verse":"5","text":"Jelena, dannele, srnu, kamsíka, jezevce, bůvola a losa."},{"book":"5 Mojžíšova","chapter":"14","verse":"6","text":"Každé hovado, kteréž má kopyta rozdělená, tak aby rozdvojená byla, a přežívá mezi hovady, jísti je budete."},{"book":"5 Mojžíšova","chapter":"14","verse":"7","text":"A však ne všech přežívajících, aneb těch, kteráž kopyta rozdělená mají, budete jísti, jako velblouda, zajíce a králíka; nebo ač přežívají, však kopyta rozděleného nemají, nečistá jsou vám."},{"book":"5 Mojžíšova","chapter":"14","verse":"8","text":"Též svině, nebo rozdělené majíc kopyto, nepřežívá, nečistá vám bude; masa jejího jísti nebudete, a mrchy její se nedotknete."},{"book":"5 Mojžíšova","chapter":"14","verse":"9","text":"Ze všech pak živočichů, kteříž u vodách jsou, tyto jísti budete: Cožkoli má plejtvy a šupiny, jísti budete."},{"book":"5 Mojžíšova","chapter":"14","verse":"10","text":"Což pak nemá plejtví a šupin, toho jísti nebudete; nečisté vám bude."},{"book":"5 Mojžíšova","chapter":"14","verse":"11","text":"Všecko ptactvo čisté jísti budete."},{"book":"5 Mojžíšova","chapter":"14","verse":"12","text":"Těchto pak jísti nebudete: Orla, noha, orlice mořské,"},{"book":"5 Mojžíšova","chapter":"14","verse":"13","text":"A sokola, supa a luňáka vedlé pokolení jeho,"},{"book":"5 Mojžíšova","chapter":"14","verse":"14","text":"A žádného krkavce vedlé pokolení jeho,"},{"book":"5 Mojžíšova","chapter":"14","verse":"15","text":"Pstrosa, sovy, vodní káně a krahulce vedlé pokolení jeho,"},{"book":"5 Mojžíšova","chapter":"14","verse":"16","text":"Raroha, kalousa a labuti,"},{"book":"5 Mojžíšova","chapter":"14","verse":"17","text":"Pelikána, porfiriána a křehaře,"},{"book":"5 Mojžíšova","chapter":"14","verse":"18","text":"Èápa, volavky vedlé pokolení jejího, dedka a netopýře."},{"book":"5 Mojžíšova","chapter":"14","verse":"19","text":"A všeliký zeměplaz létající nečistý bude vám, nebudete ho jísti."},{"book":"5 Mojžíšova","chapter":"14","verse":"20","text":"Každého ptáka čistého jísti budete."},{"book":"5 Mojžíšova","chapter":"14","verse":"21","text":"Žádné umrliny jísti nebudete; příchozímu, kterýž jest v branách tvých, dáš ji, a jísti ji bude, aneb prodáš cizozemci, nebo lid svatý jsi Hospodinu Bohu svému. Nebudeš vařiti kozelce v mléce matky jeho."},{"book":"5 Mojžíšova","chapter":"14","verse":"22","text":"Ochotně dávati budeš desátky ze všech užitků semene svého, kteřížť by přišli s pole každého roku."},{"book":"5 Mojžíšova","chapter":"14","verse":"23","text":"A jísti budeš před Hospodinem Bohem svým, (na místě, kteréž by vyvolil, aby tam přebývalo jméno jeho,) desátky z obilí, vína i oleje svého, a prvorozené z volů svých a drobného dobytka svého, abys se učil báti Hospodina Boha svého po všecky dny."},{"book":"5 Mojžíšova","chapter":"14","verse":"24","text":"Jestliže by pak daleká byla cesta, a nemohl bys donésti toho, proto že daleko jest od tebe to místo, kteréž by vyvolil Hospodin Bůh tvůj k přebývání tam jména svého, když požehná tobě Hospodin Bůh tvůj:"},{"book":"5 Mojžíšova","chapter":"14","verse":"25","text":"Tedy zpeněžíš je, a svázané peníze vezma v ruku svou, půjdeš k místu, kteréž by vyvolil Hospodin Bůh tvůj,"},{"book":"5 Mojžíšova","chapter":"14","verse":"26","text":"A vynaložíš ty peníze na všecko, čehož žádá duše tvá, na voly, na ovce, na víno, aneb jiný nápoj silný, a na všecko, čehož by sobě žádala duše tvá, a jísti budeš tam před Hospodinem Bohem svým, a veseliti se budeš ty i dům tvůj."},{"book":"5 Mojžíšova","chapter":"14","verse":"27","text":"Levíty pak, kterýž by v branách tvých bydlil, neopustíš, nebo nemá dílu a dědictví s tebou."},{"book":"5 Mojžíšova","chapter":"14","verse":"28","text":"Každého léta třetího oddělíš všecky desátky z užitků svých toho léta, a složíš je v branách svých."},{"book":"5 Mojžíšova","chapter":"14","verse":"29","text":"I přijde Levíta, (nebo nemá dílu a dědictví s tebou), a host a sirotek i vdova, kteříž jsou v branách tvých, i budou jísti a nasytí se, aby požehnal tobě Hospodin Bůh tvůj při všelikém díle rukou tvých, kteréž bys dělal."}]}