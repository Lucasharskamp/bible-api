{"data":[{"book":"lUkaH","chapter":"3","verse":"1","text":"anantaraM tibiriyakaisarasya rAjatvasya paJcadaze vatsare sati yadA pantIyapIlAto yihUdAdezAdhipati rherod tu gAlIlpradezasya rAjA philipanAmA tasya bhrAtA tu yitUriyAyAstrAkhonItiyApradezasya ca rAjAsIt luSAnIyanAmA avilInIdezasya rAjAsIt"},{"book":"lUkaH","chapter":"3","verse":"2","text":"hAnan kiyaphAzcemau pradhAnayAjAkAvAstAM tadAnIM sikhariyasya putrAya yohane madhyeprAntaram Izvarasya vAkye prakAzite sati"},{"book":"lUkaH","chapter":"3","verse":"3","text":"sa yarddana ubhayataTapradezAn sametya pApamocanArthaM manaHparAvarttanasya cihnarUpaM yanmajjanaM tadIyAH kathAH sarvvatra pracArayitumArebhe|"},{"book":"lUkaH","chapter":"3","verse":"4","text":"yizayiyabhaviSyadvaktRgranthe yAdRzI lipirAste yathA, paramezasya panthAnaM pariSkuruta sarvvataH| tasya rAjapathaJcaiva samAnaM kurutAdhunA|"},{"book":"lUkaH","chapter":"3","verse":"5","text":"kAriSyante samucchrAyAH sakalA nimnabhUmayaH| kAriSyante natAH sarvve parvvatAzcopaparvvatAH| kAriSyante ca yA vakrAstAH sarvvAH saralA bhuvaH| kAriSyante samAnAstA yA uccanIcabhUmayaH|"},{"book":"lUkaH","chapter":"3","verse":"6","text":"IzvareNa kRtaM trANaM drakSyanti sarvvamAnavAH| ityetat prAntare vAkyaM vadataH kasyacid ravaH||"},{"book":"lUkaH","chapter":"3","verse":"7","text":"ye ye lokA majjanArthaM bahirAyayustAn sovadat re re sarpavaMzA AgAminaH kopAt palAyituM yuSmAn kazcetayAmAsa?"},{"book":"lUkaH","chapter":"3","verse":"8","text":"tasmAd ibrAhIm asmAkaM pitA kathAmIdRzIM manobhi rna kathayitvA yUyaM manaHparivarttanayogyaM phalaM phalata; yuSmAnahaM yathArthaM vadAmi pASANebhya etebhya Izvara ibrAhImaH santAnotpAdane samarthaH|"},{"book":"lUkaH","chapter":"3","verse":"9","text":"aparaJca tarumUle'dhunApi parazuH saMlagnosti yastaruruttamaM phalaM na phalati sa chidyate'gnau nikSipyate ca|"},{"book":"lUkaH","chapter":"3","verse":"10","text":"tadAnIM lokAstaM papracchustarhi kiM karttavyamasmAbhiH?"},{"book":"lUkaH","chapter":"3","verse":"11","text":"tataH sovAdIt yasya dve vasane vidyete sa vastrahInAyaikaM vitaratu kiMJca yasya khAdyadravyaM vidyate sopi tathaiva karotu|"},{"book":"lUkaH","chapter":"3","verse":"12","text":"tataH paraM karasaJcAyino majjanArtham Agatya papracchuH he guro kiM karttavyamasmAbhiH?"},{"book":"lUkaH","chapter":"3","verse":"13","text":"tataH sokathayat nirUpitAdadhikaM na gRhlita|"},{"book":"lUkaH","chapter":"3","verse":"14","text":"anantaraM senAgaNa etya papraccha kimasmAbhi rvA karttavyam? tataH sobhidadhe kasya kAmapi hAniM mA kArSTa tathA mRSApavAdaM mA kuruta nijavetanena ca santuSya tiSThata|"},{"book":"lUkaH","chapter":"3","verse":"15","text":"aparaJca lokA apekSayA sthitvA sarvvepIti manobhi rvitarkayAJcakruH, yohanayam abhiSiktastrAtA na veti?"},{"book":"lUkaH","chapter":"3","verse":"16","text":"tadA yohan sarvvAn vyAjahAra, jale'haM yuSmAn majjayAmi satyaM kintu yasya pAdukAbandhanaM mocayitumapi na yogyosmi tAdRza eko matto gurutaraH pumAn eti, sa yuSmAn vahnirUpe pavitra Atmani majjayiSyati|"},{"book":"lUkaH","chapter":"3","verse":"17","text":"aparaJca tasya haste zUrpa Aste sa svazasyAni zuddharUpaM prasphoTya godhUmAn sarvvAn bhANDAgAre saMgrahISyati kintu bUSANi sarvvANyanirvvANavahninA dAhayiSyati|"},{"book":"lUkaH","chapter":"3","verse":"18","text":"yohan upadezenetthaM nAnAkathA lokAnAM samakSaM pracArayAmAsa|"},{"book":"lUkaH","chapter":"3","verse":"19","text":"aparaJca herod rAjA philipnAmnaH sahodarasya bhAryyAM herodiyAmadhi tathAnyAni yAni yAni kukarmmANi kRtavAn tadadhi ca"},{"book":"lUkaH","chapter":"3","verse":"20","text":"yohanA tiraskRto bhUtvA kArAgAre tasya bandhanAd aparamapi kukarmma cakAra|"},{"book":"lUkaH","chapter":"3","verse":"21","text":"itaH pUrvvaM yasmin samaye sarvve yohanA majjitAstadAnIM yIzurapyAgatya majjitaH|"},{"book":"lUkaH","chapter":"3","verse":"22","text":"tadanantaraM tena prArthite meghadvAraM muktaM tasmAcca pavitra AtmA mUrttimAn bhUtvA kapotavat taduparyyavaruroha; tadA tvaM mama priyaH putrastvayi mama paramaH santoSa ityAkAzavANI babhUva|"},{"book":"lUkaH","chapter":"3","verse":"23","text":"tadAnIM yIzuH prAyeNa triMzadvarSavayaska AsIt| laukikajJAne tu sa yUSaphaH putraH,"},{"book":"lUkaH","chapter":"3","verse":"24","text":"yUSaph eleH putraH, elirmattataH putraH, mattat leveH putraH, levi rmalkeH putraH, malkiryAnnasya putraH; yAnno yUSaphaH putraH|"},{"book":"lUkaH","chapter":"3","verse":"25","text":"yUSaph mattathiyasya putraH, mattathiya AmosaH putraH, Amos nahUmaH putraH, nahUm iSleH putraH iSlirnageH putraH|"},{"book":"lUkaH","chapter":"3","verse":"26","text":"nagirmATaH putraH, mAT mattathiyasya putraH, mattathiyaH zimiyeH putraH, zimiyiryUSaphaH putraH, yUSaph yihUdAH putraH|"},{"book":"lUkaH","chapter":"3","verse":"27","text":"yihUdA yohAnAH putraH, yohAnA rISAH putraH, rISAH sirubbAbilaH putraH, sirubbAbil zaltIyelaH putraH, zaltIyel nereH putraH|"},{"book":"lUkaH","chapter":"3","verse":"28","text":"nerirmalkeH putraH, malkiH adyaH putraH, addI koSamaH putraH, koSam ilmodadaH putraH, ilmodad eraH putraH|"},{"book":"lUkaH","chapter":"3","verse":"29","text":"er yozeH putraH, yoziH ilIyeSaraH putraH, ilIyeSar yorImaH putraH, yorIm mattataH putraH, mattata leveH putraH|"},{"book":"lUkaH","chapter":"3","verse":"30","text":"leviH zimiyonaH putraH, zimiyon yihUdAH putraH, yihUdA yUSuphaH putraH, yUSuph yonanaH putraH, yAnan ilIyAkImaH putraH|"},{"book":"lUkaH","chapter":"3","verse":"31","text":"iliyAkImH mileyAH putraH, mileyA mainanaH putraH, mainan mattattasya putraH, mattatto nAthanaH putraH, nAthan dAyUdaH putraH|"},{"book":"lUkaH","chapter":"3","verse":"32","text":"dAyUd yizayaH putraH, yizaya obedaH putra, obed boyasaH putraH, boyas salmonaH putraH, salmon nahazonaH putraH|"},{"book":"lUkaH","chapter":"3","verse":"33","text":"nahazon ammInAdabaH putraH, ammInAdab arAmaH putraH, arAm hiSroNaH putraH, hiSroN perasaH putraH, peras yihUdAH putraH|"},{"book":"lUkaH","chapter":"3","verse":"34","text":"yihUdA yAkUbaH putraH, yAkUb ishAkaH putraH, ishAk ibrAhImaH putraH, ibrAhIm terahaH putraH, terah nAhoraH putraH|"},{"book":"lUkaH","chapter":"3","verse":"35","text":"nAhor sirugaH putraH, sirug riyvaH putraH, riyUH pelagaH putraH, pelag evaraH putraH, evar zelahaH putraH|"},{"book":"lUkaH","chapter":"3","verse":"36","text":"zelah kainanaH putraH, kainan arphakSadaH putraH, arphakSad zAmaH putraH, zAm nohaH putraH, noho lemakaH putraH|"},{"book":"lUkaH","chapter":"3","verse":"37","text":"lemak mithUzelahaH putraH, mithUzelah hanokaH putraH, hanok yeradaH putraH, yerad mahalalelaH putraH, mahalalel kainanaH putraH|"},{"book":"lUkaH","chapter":"3","verse":"38","text":"kainan inozaH putraH, inoz zetaH putraH, zet AdamaH putra, Adam Izvarasya putraH|"}]}