{"data":[{"book":"1 Samuel","chapter":"30","verse":"1","text":"Nnansa so, Dawid ne ne mmarima kɔduruu Siklag. Na Amalekfoɔ abɛto ahyɛ Negeb so ahye Siklag pasaa."},{"book":"1 Samuel","chapter":"30","verse":"2","text":"Wɔkyekyeree mmaa ne wɔn a wɔwɔ mu nyinaa a ɛyɛ mmɔfra ne mpanin. Wɔankum wɔn mu biara, na mmom, wɔsoaa wɔn de wɔn kɔeɛ."},{"book":"1 Samuel","chapter":"30","verse":"3","text":"Ɛberɛ a Dawid ne ne mmarima no hunuu sɛdeɛ Siklag asɛeɛ ne asɛm a ato wɔn abusuafoɔ no,"},{"book":"1 Samuel","chapter":"30","verse":"4","text":"wɔtwaa agyaadwoɔ ara kɔsii sɛ afei na wɔntumi ntwa agyaadwoɔ no bio."},{"book":"1 Samuel","chapter":"30","verse":"5","text":"Dawid yerenom baanu a wɔne Yesreelni Ahinoam ne Karmelni Abigail a na ɔyɛ Nabal yere no ka wɔn a wɔsoaa wɔn kɔeɛ no ho."},{"book":"1 Samuel","chapter":"30","verse":"6","text":"Dawid ho yeraa no yie, ɛfiri sɛ, na mmarima no adwene ho sɛ wɔbɛsi no aboɔ, ɛsiane, wɔn mmammarima ne wɔn mmammaa a wɔakyekye wɔn no enti. Nanso, Dawid nyaa ahoɔden wɔ Awurade, ne Onyankopɔn mu."},{"book":"1 Samuel","chapter":"30","verse":"7","text":"Na Dawid ka kyerɛɛ ɔsɔfoɔ Abiatar, sɛ, “Fa asɔfotadeɛ no brɛ me.” Na Abiatar de baeɛ."},{"book":"1 Samuel","chapter":"30","verse":"8","text":"Na Dawid bisaa Awurade sɛ, “Menti ɛdɔm no anaa? Mɛto wɔn anaa?”"},{"book":"1 Samuel","chapter":"30","verse":"9","text":"Enti, Dawid ne ne mmarima ahansia no sii ɛkwan so. Ankyɛre biara na wɔduruu Besor asuwa no so."},{"book":"1 Samuel","chapter":"30","verse":"10","text":"Nanso, mmarima no mu ahanu deɛ, na wɔabrɛbrɛ yie enti, wɔantumi antwa asuo no. Ɛno enti, Dawid de akodɔm ahanan a wɔaka no toaa so."},{"book":"1 Samuel","chapter":"30","verse":"11","text":"Dawid akodɔm no bi hunuu Misraimni barima bi wɔ wiram hɔ na wɔde no brɛɛ Dawid. Wɔmaa no burodo sɛ ɔnni ne nsuo sɛ ɔnnom."},{"book":"1 Samuel","chapter":"30","verse":"12","text":"Wɔsane maa no borɔdɔma ɔfam sin bi ne bobe aba abɔnta, ɛfiri sɛ, na hwee nkaa nʼano nnansa awia ne anadwo. Ankyɛre na ɔnyaa ahoɔden."},{"book":"1 Samuel","chapter":"30","verse":"13","text":"Dawid bisaa no sɛ, “Hwan onipa ne wo, na wofiri he?”"},{"book":"1 Samuel","chapter":"30","verse":"14","text":"Yɛkɔtuaa Keretifoɔ30.14 Na Keretifoɔ ne Filistifoɔ bɔ abusua. Akyire yi, wɔdɔm Dawid ɔko mu (2 Sam 15.18; 20.7; 1 Ah 1.38). wɔ Negeb a ɛyɛ Yudaman wɔ Kaleb asase so, na yɛhyee Siklag nkyɛreeɛ.”"},{"book":"1 Samuel","chapter":"30","verse":"15","text":"Dawid bisaa no sɛ, “Enti, wobɛdi mʼanim akɔ wɔn nkyɛn?”"},{"book":"1 Samuel","chapter":"30","verse":"16","text":"Na Misraimni no dii wɔn anim kɔɔ Amalekfoɔ no atenaeɛ. Ɛberɛ a Dawid ne ne mmarima no duruu hɔ no, na Amalekfoɔ no ahwete wɔ ɛserɛ no so a wɔredidi nom na wɔde ahosɛpɛ resa, ɛfiri sɛ, na wɔanya asadeɛ bebree afiri Filistifoɔ nkyɛn ne Yuda asase so."},{"book":"1 Samuel","chapter":"30","verse":"17","text":"Dawid ne ne mmarima to hyɛɛ wɔn so, kunkumm wɔn wɔ akofena ano anadwo mu no nyinaa, kɔsii adekyeeɛ no anwummerɛ. Amalekfoɔ no mu biara antumi annwane, agye mmarima ahanan a wɔtenatenaa nyoma so dwaneeɛ no."},{"book":"1 Samuel","chapter":"30","verse":"18","text":"Dawid gyee biribiara a Amalekfoɔ no faeɛ, sane gyee ne yerenom baanu no."},{"book":"1 Samuel","chapter":"30","verse":"19","text":"Biribiara anyera: sɛ ɛyɛ ketewa anaa kɛseɛ, ɔbabarima anaa ɔbabaa anaa biribiara a wɔfom faeɛ no, Dawid de ne nyinaa sane baeɛ."},{"book":"1 Samuel","chapter":"30","verse":"20","text":"Nʼakodɔm no kaa nnwan ne anantwie no so, de wɔn baeɛ. Na wɔkaa sɛ, “Yeinom nyinaa wɔ Dawid sɛ nʼadwuma pa so akatua.”"},{"book":"1 Samuel","chapter":"30","verse":"21","text":"Na wɔduruu Besor asuwa no so na wɔhunuu mmarima ahanu a ɔbrɛ dodoɔ enti, wɔantumi ne wɔn ankɔ no. Dawid kyeaa wɔn anigyeɛ so."},{"book":"1 Samuel","chapter":"30","verse":"22","text":"Nanso, Dawid mmarima no mu asɛmpɛfoɔ bi kaa sɛ, “Wɔne yɛn ankɔ enti, wɔrennya asadeɛ no bi. Momfa wɔn yerenom ne wɔn mma mma wɔn, na monka nkyerɛ wɔn sɛ, wɔmfiri yɛn ani so nkɔ.”"},{"book":"1 Samuel","chapter":"30","verse":"23","text":"Nanso, Dawid kaa sɛ, “Dabi, anuanom! Monnyɛ deɛ Awurade de ama yɛn no ho pɛsɛmenkomenya. Wakora yɛn so, aboa yɛn ama yɛadi yɛn atamfoɔ so nkonim."},{"book":"1 Samuel","chapter":"30","verse":"24","text":"Mogye di sɛ sɛ moka no saa a, obi bɛtie mo? Sɛ yɛrekyɛ a, momma yɛnkyɛ no pɛ mma wɔn a wɔkɔ sa ne wɔn a wɔhwɛ akodeɛ so nyinaa.”"},{"book":"1 Samuel","chapter":"30","verse":"25","text":"Ɛfiri saa ɛberɛ no, Dawid yɛɛ yei mmara, maa Israel nyinaa na wɔgu so di so saa ara de bɛsi ɛnnɛ."},{"book":"1 Samuel","chapter":"30","verse":"26","text":"Ɛberɛ a Dawid duruu Siklag no, ɔsoma maa wɔde asadeɛ no bi kɔmaa Yuda mpanimfoɔ a na wɔyɛ ne nnamfonom kaa sɛ, “Mo akyɛdeɛ a yɛfa firi Awurade atamfoɔ nsam nie.”"},{"book":"1 Samuel","chapter":"30","verse":"27","text":"Wɔde akyɛdeɛ no kɔmaa ntuanofoɔ a wɔwɔ Bet-El, Ramot a ɛwɔ anafoɔ fam, Yatir."},{"book":"1 Samuel","chapter":"30","verse":"28","text":"Aroer, Sifmot, Estemoa,"},{"book":"1 Samuel","chapter":"30","verse":"29","text":"Rakal ne wɔn a wɔwɔ Yerahmeelfoɔ nkuro mu ne wɔn a wɔwɔ Kenifoɔ kuro mu,"},{"book":"1 Samuel","chapter":"30","verse":"30","text":"ne wɔn a wɔwɔ Horma, Bor-Asan, Atak,"},{"book":"1 Samuel","chapter":"30","verse":"31","text":"Hebron ne mmeaemmeae a Dawid ne ne mmarima kyinkyinii hɔ nyinaa."}]}