{"data":[{"book":"UMatewu","chapter":"24","verse":"1","text":"UJesu wathi esuka ethempelini esehamba abafundi bakhe beza kuye bathi kake ananzelele izakhiwo zalo."},{"book":"UMatewu","chapter":"24","verse":"2","text":"Wathi, “Liyazibona na zonke lezizinto? Ngilitshela iqiniso ukuthi akulalitshe lapha elizasala liphezu kwelinye; wonke azabhidlizwa.”"},{"book":"UMatewu","chapter":"24","verse":"3","text":"Kwathi uJesu ehlezi eNtabeni yama-Oliva abafundi bakhe beza kuye ngasese bathi, “Sitshele, kuzakwenzakala nini lokhu na, njalo kuzakuba lesibonakaliso bani sokuza kwakho lokuphela kwesikhathi na?”"},{"book":"UMatewu","chapter":"24","verse":"4","text":"UJesu waphendula wathi, “Qaphelani ukuze lingakhohliswa muntu."},{"book":"UMatewu","chapter":"24","verse":"5","text":"Ngoba abanengi bazakuza ngebizo lami besithi, ‘NginguKhristu,’ bakhohlise abanengi."},{"book":"UMatewu","chapter":"24","verse":"6","text":"Lizakuzwa ngezimpi lamahungahunga azo, kodwa lingaze lethuka. Izinto ezinjalo zizakwenzeka, kodwa ukucina kulokhu kuseza."},{"book":"UMatewu","chapter":"24","verse":"7","text":"Isizwe sizavukela isizwe, lombuso uvukele umbuso. Kuzakuba lendlala lokuzamazama komhlaba ezindaweni ezitshiyeneyo."},{"book":"UMatewu","chapter":"24","verse":"8","text":"Konke lokhu kuyikuqalisa kobuhlungu bokuhelelwa."},{"book":"UMatewu","chapter":"24","verse":"9","text":"Lapho lizanikelwa ukuba lihlutshwe njalo libulawe, futhi lizazondwa yizizwe zonke ngenxa yami."},{"book":"UMatewu","chapter":"24","verse":"10","text":"Ngalesosikhathi abanengi bazadela ukukholwa banikelane njalo bazondane,"},{"book":"UMatewu","chapter":"24","verse":"11","text":"kuvele abaphrofethi bamanga abanengi abazakhohlisa abantu abanengi."},{"book":"UMatewu","chapter":"24","verse":"12","text":"Ngenxa yokwanda kobubi, uthando lwabanengi luzaphola,"},{"book":"UMatewu","chapter":"24","verse":"13","text":"kodwa lowo oma aqine kuze kube sekupheleni uzasindiswa."},{"book":"UMatewu","chapter":"24","verse":"14","text":"Njalo lelivangeli lombuso lizatshunyayelwa kuwo wonke umhlaba njengobufakazi kuzozonke izizwe, besekufika ukuphela."},{"book":"UMatewu","chapter":"24","verse":"15","text":"okwakhulunywa ngomphrofethi uDanyeli, ofundayo kezwisise."},{"book":"UMatewu","chapter":"24","verse":"16","text":"Lapho-ke akuthi labo abaseJudiya babalekele ezintabeni."},{"book":"UMatewu","chapter":"24","verse":"17","text":"Akungabikhona osophahleni lwendlu ozakwehla phansi ukuyathatha ulutho endlini."},{"book":"UMatewu","chapter":"24","verse":"18","text":"Lowo osemasimini kangabuyeli ngekhaya ukuyathatha ijazi lakhe."},{"book":"UMatewu","chapter":"24","verse":"19","text":"Yeka ubulukhuni obuzakuba khona ngalezonsuku kwabesifazane abakhulelweyo labangabadlezane!"},{"book":"UMatewu","chapter":"24","verse":"20","text":"Khulekelani ukuba ukuphaphatheka kwenu kungabi sebusika loba ngeSabatha."},{"book":"UMatewu","chapter":"24","verse":"21","text":"Ngoba ngalesosikhathi kuzakuba lokuhlupheka okukhulu, okungazange kube khona kulokhu kwadabuka umhlaba kuze kube manje, njalo kakusoze kube khona futhi."},{"book":"UMatewu","chapter":"24","verse":"22","text":"Aluba lezinsuku bezingaphungulwanga, kakho obezaphepha, kodwa ngenxa yabakhethiweyo lezinsuku zizaphungulwa."},{"book":"UMatewu","chapter":"24","verse":"23","text":"Nxa ngalesosikhathi omunye esithi kini, ‘Khangela, nangu uKhristu!’ loba ‘Ulaphaya!’ lingakukholwa lokho."},{"book":"UMatewu","chapter":"24","verse":"24","text":"Ngoba oKhristu bamanga labaphrofethi bamanga bazavela benze izibonakaliso lezimangaliso ezinkulu ukukhohlisa kanye labakhethiweyo, nxa lokho kungenzeka."},{"book":"UMatewu","chapter":"24","verse":"25","text":"Zwanini, sengihle ngalitshela mandulo kwesikhathi."},{"book":"UMatewu","chapter":"24","verse":"26","text":"Ngakho-ke, nxa umuntu elitshela esithi, ‘Nanguyana, laphayana egangeni,’ lingayi khona loba athi, ‘Nangu lapha ezindlini ezingaphakathi,’ lingaze lakukholwa lokho."},{"book":"UMatewu","chapter":"24","verse":"27","text":"Ngoba njengombane osuka empumalanga uhle ubonakale lasentshonalanga, kuzakuba njalo ukufika kweNdodana yoMuntu."},{"book":"UMatewu","chapter":"24","verse":"28","text":"Lapho okulesidumbu khona kulapho amanqe abuthana khona."},{"book":"UMatewu","chapter":"24","verse":"29","text":"Masinyane ngemva kokuhlupheka kwalezonsuku,"},{"book":"UMatewu","chapter":"24","verse":"30","text":"Kulesosikhathi isibonakaliso seNdodana yoMuntu sizavela emkhathini, kuthi zonke izizwe zomhlaba zilile. Zizabona iNdodana yoMuntu isiza ngamayezi esibhakabhakeni, ilamandla lobukhosi obukhulu."},{"book":"UMatewu","chapter":"24","verse":"31","text":"Njalo izathumela izingilosi zayo zitshaya icilongo ngomsindo omkhulu, beseziqoqa abakhethiweyo bayo emagumbini womane omhlaba, kusukela ngapha kwamazulu kusiya ngale kwawo."},{"book":"UMatewu","chapter":"24","verse":"32","text":"Manje-ke, fundani lesisifundo esihlahleni somkhiwa: Amahlumela aso angaqalisa ukuba buthakathaka lamahlamvu aso ahlume, lihle lazi ukuthi ihlobo selisondele."},{"book":"UMatewu","chapter":"24","verse":"33","text":"Kanjalo-ke, nxa lingabona zonke lezizinto, lazi ukuthi sekusondele, khonapho emnyango."},{"book":"UMatewu","chapter":"24","verse":"34","text":"Ngilitshela iqiniso, lesisizukulwane kasiyikudlula zize zenzakale zonke lezizinto."},{"book":"UMatewu","chapter":"24","verse":"35","text":"Izulu lomhlaba kuzedlula, kodwa amazwi ami kawayikwedlula lanini.”"},{"book":"UMatewu","chapter":"24","verse":"36","text":"“Kodwa kakho olwaziyo lolosuku lehola, loba izingilosi zasezulwini, kumbe iNdodana, kodwa uBaba kuphela."},{"book":"UMatewu","chapter":"24","verse":"37","text":"Njengoba kwakunjalo ensukwini zikaNowa, kuzakuba njalo ekufikeni kweNdodana yoMuntu."},{"book":"UMatewu","chapter":"24","verse":"38","text":"Ngoba ensukwini ezandulela uzamcolo, abantu babesidla, benatha, bethatha njalo besenda, kwaze kwafika usuku uNowa angena ngalo emkhunjini;"},{"book":"UMatewu","chapter":"24","verse":"39","text":"futhi babengazi lutho ngalokho okwakuzakwenzeka uzamcolo waze wafika wabatshabalalisa. Kuzakuba njalo ekufikeni kweNdodana yoMuntu."},{"book":"UMatewu","chapter":"24","verse":"40","text":"Kuzakuthi amadoda emabili esensimini, eyodwa izathathwa, eyinye isale."},{"book":"UMatewu","chapter":"24","verse":"41","text":"Kuzakuthi abesifazane bebabili bechola ngembokodo, oyedwa uzathathwa omunye asale."},{"book":"UMatewu","chapter":"24","verse":"42","text":"Ngakho, lindani ngoba kalikwazi ukuthi iNkosi yenu izafika ngaluphi usuku."},{"book":"UMatewu","chapter":"24","verse":"43","text":"Kodwa zwisisani lokhu: Kube umninindlu wayekwazile ukuthi isela lizafika ngasiphi isikhathi sobusuku ngabe walinda kaze avumela ukuthi indlu yakhe igqekezwe."},{"book":"UMatewu","chapter":"24","verse":"44","text":"Ngakho lani hlalani lilindile, ngoba iNdodana yoMuntu izafika ngesikhathi leso elizabe lingayikhumbuleli sona."},{"book":"UMatewu","chapter":"24","verse":"45","text":"Ngubani kambe oyinceku ethembekileyo lehlakaniphileyo umninimuzi ayibeke esikhundleni sokukhangela izisebenzi zalapha ekhaya ukuthi azinike ukudla kwazo ngesikhathi esifaneleyo?"},{"book":"UMatewu","chapter":"24","verse":"46","text":"Kuzakuba kuhle kuleyo nceku inkosi ezayifica isenza njalo ekuphendukeni kwayo."},{"book":"UMatewu","chapter":"24","verse":"47","text":"Ngilitshela iqiniso, izakumbeka ukuthi aphathe yonke impahla yayo."},{"book":"UMatewu","chapter":"24","verse":"48","text":"Kodwa cabanga mhlawumbe inceku leyo ikhohlakele njalo ingazitshela ithi, ‘Inkosi yami isesekhatshana ukubuya,’"},{"book":"UMatewu","chapter":"24","verse":"49","text":"ibisiqalisa ukutshaya ezinye izinceku njalo lokudla inatha lezidakwa."},{"book":"UMatewu","chapter":"24","verse":"50","text":"Inkosi yaleyonceku izabuya ngosuku engacatshangelwa khona langesikhathi inceku engasaziyo."},{"book":"UMatewu","chapter":"24","verse":"51","text":"Izayiqumaquma, iyiphe indawo kanye labazenzisi, lapho okuzakuba khona ukukhala lokugedla kwamazinyo.”"}]}