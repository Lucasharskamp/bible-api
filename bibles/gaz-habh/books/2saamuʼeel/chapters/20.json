{"data":[{"book":"2 Saamuʼeel","chapter":"20","verse":"1","text":"Yeroo kanatti namichi dabaan Shebaa jedhamu, ilmi Biikrii namicha gosa Beniyaam tokko achi ture. Innis malakata afuufee sagalee guddaan akkana jedhee iyye;"},{"book":"2 Saamuʼeel","chapter":"20","verse":"2","text":"Kanaafuu namoonni Israaʼel hundinuu Shebaa ilma Biikrii sana duukaa buʼuuf jedhanii Daawit irraa garagalan. Namoonni Yihuudaa garuu Yordaanosii hamma Yerusaalemitti mootii isaanii wajjin deeman."},{"book":"2 Saamuʼeel","chapter":"20","verse":"3","text":"Daawitis yommuu masaraa isaa kan Yerusaalem keessaatti deebiʼetti, saajjatoowwan isaa kurnan akka isaan masaraa eeganiif dhiisee biraa deeme sana fuudhee mana tokkotti galchee akka isaan eegaman godhe. Inni waan isaan nyaatan kenneef malee isaan wajjin hin ciifne. Isaanis hamma gaafa duʼaniitti akka niitota dhirsoonni irraa duʼaniitti kophaa jiraatan."},{"book":"2 Saamuʼeel","chapter":"20","verse":"4","text":"Ergasiis mootichi Amaasaadhaan, “Namoota Yihuudaa guyyaa sadii keessatti walitti naa qabi; atis asitti argami” jedhe."},{"book":"2 Saamuʼeel","chapter":"20","verse":"5","text":"Amaasaan garuu yommuu namoota Yihuudaa waamuu deemetti yeroo mootichi isaaf kenne caalaa ture."},{"book":"2 Saamuʼeel","chapter":"20","verse":"6","text":"Daawitis Abiishaayidhaan, “Shebaan ilmi Biikrii miidhaa Abesaaloom nu miidhe sana caalaa nu miidha. Ati namoota gooftaa keetii fudhadhuutii isa ariʼi; yoo kanaa achii inni magaalaa daʼannoo qabu argatee nu jalaa miliqa” jedhe."},{"book":"2 Saamuʼeel","chapter":"20","verse":"7","text":"Kanaafuu namoonni Yooʼaabii fi Kereetonni, Pheletonnii fi namoonni waraanaa jajjaboon hundi ajaja Abiishaayi jalatti hiriiranii qajeelan. Isaanis Yerusaalemii kaʼanii Shebaa ilma Biikrii sana ariʼuuf qajeelan."},{"book":"2 Saamuʼeel","chapter":"20","verse":"8","text":"Utuma isaan Gibeʼoon keessa kattaa guddaa bira jiranuu Amaasaan isaan simachuuf dhufe. Yooʼaab uffata isaa kan waraanaa uffate; qalqalli goraadeen isaa keessa jirus sabbataan mudhii isaatti hidhamee ture. Akkuma inni gara fuula duraatti tarkaanfateenis goraadichi qalqala isaa keessaa lafa buʼe."},{"book":"2 Saamuʼeel","chapter":"20","verse":"9","text":"Yooʼaabis Amaasaan, “Yaa obboleessoo, akkam jirta?” jedhe. Kana irratti Yooʼaab isa dhungachuuf harka isaa mirgaatiin hareeda Amesaay qabate."},{"book":"2 Saamuʼeel","chapter":"20","verse":"10","text":"Amesaay akka Yooʼaab goraadee harkaa qabu hin hubanne ture; kanaafuu Yooʼaab goraadee sana garaa isaatti dire; marʼumaan isaas lafatti jige. Amaasaanis utuu lammata hin waraanamin duʼe. Ergasii immoo Yooʼaabii fi obboleessi isaa Abiishaayi Shebaa ilma Biikrii sana ariʼan."},{"book":"2 Saamuʼeel","chapter":"20","verse":"11","text":"Namoota Yooʼaab keessaa inni tokko Amesaay bira dhaabatee, “Namni Yooʼaabin jaallatu, kan garee Daawit taʼe hundi Yooʼaabin duukaa haa buʼu!” jedhe."},{"book":"2 Saamuʼeel","chapter":"20","verse":"12","text":"Yeroo kanatti reeffi Amaasaa dhiigaan faalamee karaa irra ciisa ture; namichi tokkos akka loltoonni hundi achi dhadhaabatan arge. Innis yommuu akka warri gara Amesaay dhufan hundi dhadhaabatan argetti karaa irraa gara lafa qotiisaatti isa harkisee wayyaa irra buuse."},{"book":"2 Saamuʼeel","chapter":"20","verse":"13","text":"Erga reeffi Amesaay karaa irraa kaafamee booddee namoonni hundinuu Shebaa ilma Biikrii sana ariʼuuf Yooʼaab faana qajeelan."},{"book":"2 Saamuʼeel","chapter":"20","verse":"14","text":"Saabeʼeenis gosoota Israaʼel hunda keessa darbee gara Abeel Beet Maʼaakaatii fi gara biyya Beeriit hundaa dhaqe; namoonni Beeriitis walitti qabamanii isa duukaa buʼan."},{"book":"2 Saamuʼeel","chapter":"20","verse":"15","text":"Loltoonni Yooʼaab wajjin turan hundinuus dhufanii Abeel Beet Maʼaakaatti Saabeʼee marsan. Isaanis hamma karra magaalaa sanaatti naannessanii biyyoo tuulan; yommuu dallaa magaalaa sanaa jigsuuf tumaa turanittis,"},{"book":"2 Saamuʼeel","chapter":"20","verse":"16","text":"dubartiin ogeettiin tokko magaalattiidhaa isaan waamtee, “Dhagaʼaa! Dhagaʼaa! Akka ani waa isatti himuu dandaʼuuf Yooʼaab as haa dhufu itti himaa” jette."},{"book":"2 Saamuʼeel","chapter":"20","verse":"17","text":"Inni gara ishee dhaqe; isheenis, “Ati Yooʼaabii?” jettee gaafatte."},{"book":"2 Saamuʼeel","chapter":"20","verse":"18","text":"Isheenis itti fuftee akkana jette; “Bara durii namoonni, ‘Gara Abeel dhaqaa gorsa gaafadhaa’ jedhu ture; akkasiinis dubbiin ni dhuma ture."},{"book":"2 Saamuʼeel","chapter":"20","verse":"19","text":"Ani warra Israaʼel keessa nagaa fi amanamummaan jiraatan keessaa tokkoo dha. Ati magaalaa Israaʼel keessatti haadha taate tokko balleessuuf yaadaa jirta. Ati maaliif dhaala Waaqayyoo liqimsuu barbaadda?”"},{"book":"2 Saamuʼeel","chapter":"20","verse":"20","text":"Yooʼaab immoo akkana jedhee deebise; “Wanni kun narraa haa fagaatu! Magaalattii balleessuun yookaan liqimsuun narraa haa fagaatu!"},{"book":"2 Saamuʼeel","chapter":"20","verse":"21","text":"Wanni kun akkana miti. Namichi Shebaa jedhamu ilmi Biikrii kan biyya gaaraa Efreem sun mootiitti, Daawititti harka isaa ol fudhateera. Namicha tokkicha kana dabarsaa kennaa; anis magaalaa kana gad dhiisee nan baʼa.”"},{"book":"2 Saamuʼeel","chapter":"20","verse":"22","text":"Ergasii dubartiin sun gorsa ishee kan ogummaan guutame sanaan namoota hunda bira dhaqxe; isaanis mataa Shebaa ilma Biikrii sanaa kutanii Yooʼaabiif gad darbatan. Kanaafuu inni malakata afuufe; namoonni isaa magaalattii dhiisanii tokkoon tokkoon namaa mana ofii isaatti gale. Yooʼaab immoo gara Yerusaalem mooticha biratti deebiʼe."},{"book":"2 Saamuʼeel","chapter":"20","verse":"23","text":"Yooʼaab loltoota Israaʼel hunda irratti,"},{"book":"2 Saamuʼeel","chapter":"20","verse":"24","text":"Adooraam namoota hojii humnaa hojjetan irratti muudame;"},{"book":"2 Saamuʼeel","chapter":"20","verse":"25","text":"Shewwaan barreessaa,"},{"book":"2 Saamuʼeel","chapter":"20","verse":"26","text":"akkasumas Iiraas namichi gosa Yaaʼiri sun luba Daawit ture."}]}