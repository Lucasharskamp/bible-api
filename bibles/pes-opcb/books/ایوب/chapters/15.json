{"data":[{"book":"ایوب","chapter":"15","verse":"1","text":"آنگاه الیفاز تیمانی پاسخ داد:"},{"book":"ایوب","chapter":"15","verse":"2","text":"ای ایوب، فکر می‌کردیم آدم عاقلی هستی، ولی سخنان احمقانه‌ای به زبان می‌آوری. حرفهای تو پوچ و توخالی است."},{"book":"ایوب","chapter":"15","verse":"3","text":"هیچ آدم حکیمی با این حرفهای پوچ از خود دفاع نمی‌کند."},{"book":"ایوب","chapter":"15","verse":"4","text":"مگر از خدا نمی‌ترسی؟ مگر برای او احترامی قائل نیستی؟"},{"book":"ایوب","chapter":"15","verse":"5","text":"حرفهای تو گناهانت را آشکار می‌سازد. تو با حیله و نیرنگ صحبت می‌کنی."},{"book":"ایوب","chapter":"15","verse":"6","text":"لازم نیست من تو را محکوم کنم، چون دهان خودت تو را محکوم می‌کند."},{"book":"ایوب","chapter":"15","verse":"7-8","text":"آیا تو داناترین شخص روی زمین هستی؟ آیا تو قبل از ساخته شدن کوهها وجود داشته‌ای و از نقشه‌های مخفی خدا باخبر بوده‌ای؟ آیا حکمت در انحصار توست؟"},{"book":"ایوب","chapter":"15","verse":"9","text":"تو چه چیزی بیشتر از ما می‌دانی؟ تو چه می‌فهمی که ما نمی‌فهمیم؟"},{"book":"ایوب","chapter":"15","verse":"10","text":"در میان ما ریش‌سفیدانی هستند که سنشان از پدر تو هم بیشتر است!"},{"book":"ایوب","chapter":"15","verse":"11","text":"آیا تسلی خدا برای تو کم است که آن را رد می‌کنی؟ ما از طرف خدا با ملایمت با تو سخن گفتیم."},{"book":"ایوب","chapter":"15","verse":"12","text":"ولی تو به هیجان آمده‌ای و چشمانت از شدت عصبانیت برق می‌زنند."},{"book":"ایوب","chapter":"15","verse":"13","text":"تو بر ضد خدا سخن می‌گویی."},{"book":"ایوب","chapter":"15","verse":"14","text":"بر روی تمام زمین کدام انسانی می‌تواند آنقدر پاک و خوب باشد که تو ادعا می‌کنی که هستی؟"},{"book":"ایوب","chapter":"15","verse":"15","text":"خدا حتی به فرشتگان خود نیز اعتماد ندارد! در نظر او حتی آسمانها نیز پاک نیستند،"},{"book":"ایوب","chapter":"15","verse":"16","text":"چه رسد به انسان گناهکار و فاسد که شرارت را مثل آب سر می‌کشد."},{"book":"ایوب","chapter":"15","verse":"17-19","text":"حال، به حقایقی که به تجربه یاد گرفته‌ام گوش بده. من این حقایق را از خردمندان یاد گرفته‌ام. پدران ایشان نیز همین حقایق را به آنها آموختند و چیزی از آنها مخفی نداشتند، و در سرزمینشان بیگانگانی نبودند که آنها را از راه خدا منحرف سازند:"},{"book":"ایوب","chapter":"15","verse":"20","text":"مرد شریر تمام عمرش در زحمت است."},{"book":"ایوب","chapter":"15","verse":"21","text":"صداهای ترسناک در گوش او طنین می‌اندازد و زمانی که خیال می‌کند در امان است، ناگهان غارتگران بر او هجوم می‌آورند."},{"book":"ایوب","chapter":"15","verse":"22","text":"در تاریکی جرأت نمی‌کند از خانه‌اش بیرون برود، چون می‌ترسد کشته شود."},{"book":"ایوب","chapter":"15","verse":"23","text":"به دنبال نان، این در و آن در می‌زند و امیدی به آینده ندارد."},{"book":"ایوب","chapter":"15","verse":"24","text":"مصیبت و بدبختی مانند پادشاهی که آمادهٔ جنگ است، او را به وحشت می‌اندازد و بر او غلبه می‌کند،"},{"book":"ایوب","chapter":"15","verse":"25","text":"زیرا او مشت خود را بر ضد خدای قادر مطلق گره کرده، او را به مبارزه می‌طلبد،"},{"book":"ایوب","chapter":"15","verse":"26","text":"و گستاخانه سپر ضخیم خود را به دست گرفته، به سوی او حمله‌ور می‌شود."},{"book":"ایوب","chapter":"15","verse":"27-28","text":"مرد شرور هر چند ثروتمند باشد، ولی عاقبت در شهرهای ویران و خانه‌های متروک و در حال فرو ریختن سکونت خواهد کرد"},{"book":"ایوب","chapter":"15","verse":"29","text":"و تمام ثروتش بر باد خواهد رفت."},{"book":"ایوب","chapter":"15","verse":"30","text":"تاریکی برای همیشه او را فرا خواهد گرفت. نفس خدا او را از بین خواهد برد و شعله‌های آتش، دار و ندار او را خواهد سوزانید."},{"book":"ایوب","chapter":"15","verse":"31","text":"پس بهتر است با تکیه کردن به آنچه که ناپایدار و فانی است خود را گول نزند، زیرا این کار ثمری ندارد."},{"book":"ایوب","chapter":"15","verse":"32","text":"قبل از آنکه بمیرد، بیهودگی تمام چیزهایی که بر آنها تکیه می‌کرد برایش آشکار خواهد شد، زیرا تمام آنها نیست و نابود خواهند شد."},{"book":"ایوب","chapter":"15","verse":"33","text":"او مانند درخت انگوری که میوه‌اش قبل از رسیدن پلاسیده و مثل درخت زیتونی که شکوفه‌هایش ریخته باشد، بی‌ثمر خواهد بود."},{"book":"ایوب","chapter":"15","verse":"34","text":"اشخاص خدانشناس، بی‌کس خواهند ماند و خانه‌هایی که با رشوه ساخته‌اند در آتش خواهد سوخت."},{"book":"ایوب","chapter":"15","verse":"35","text":"وجود این اشخاص از شرارت پر است و آنها غیر از گناه و نیرنگ چیزی به بار نمی‌آورند."}]}