{"data":[{"book":"1 Mose","chapter":"29","verse":"1","text":"Yakob toaa nʼakwantu so koduu apueifo asase so."},{"book":"1 Mose","chapter":"29","verse":"2","text":"Asase no so baabi na okohuu abura bi a nguankuw abiɛsa butubutuw ho. Efisɛ saa abura no mu nsu na na wɔsaw ma nguan no nom. Na ɔbo kɛse bi na ɛkata abura no so."},{"book":"1 Mose","chapter":"29","verse":"3","text":"Bere biara a nguankuw no bɛboa wɔn ho ano wɔ hɔ no, nguanhwɛfo no pirew ɔbo no fi abura no ano ma nguan no nsu nom. Sɛ nguan no nom nsu no wie a, na nguanhwɛfo no asan de ɔbo no akata abura no ano."},{"book":"1 Mose","chapter":"29","verse":"4","text":"Yakob bisaa wɔn se, “Anuanom, mufi he na mobaa ha?”"},{"book":"1 Mose","chapter":"29","verse":"5","text":"Yakob san bisaa wɔn se, “Munim Nahor nena Laban ana?”"},{"book":"1 Mose","chapter":"29","verse":"6","text":"Na Yakob bisaa wɔn se, “Na ne ho te dɛn?”"},{"book":"1 Mose","chapter":"29","verse":"7","text":"Yakob kae se, “Monhwɛ. Owia no ano yɛ den dodo. Bere a ɛsɛ sɛ wɔboaboa mmoa no ano nnui. Momma wɔn nsu nnom, na monka wɔn nkɔ wɔn adidibea.”"},{"book":"1 Mose","chapter":"29","verse":"8","text":"Nguanhwɛfo no buaa Yakob se, “Sɛ yɛmmoaboaa nguan no nyinaa ano, na yempirew ɔbo no mfii abura no ano a, yɛrentumi mma wɔn nsu nnom.”"},{"book":"1 Mose","chapter":"29","verse":"9","text":"Yakob gu so ne wɔn rekasa no ara na Rahel a ɔno nso yɛ oguanhwɛfo no de nʼagya nguan baa hɔ."},{"book":"1 Mose","chapter":"29","verse":"10","text":"Bere a Yakob huu ne na nuabarima Laban babea Rahel ne ne wɔfa Laban nguan no, okopirew ɔbo no fii abura no ano. Afei, wɔmaa nguan no nsu nomee."},{"book":"1 Mose","chapter":"29","verse":"11","text":"Afei, Yakob few Rahel ano, na osui."},{"book":"1 Mose","chapter":"29","verse":"12","text":"Na Yakob aka akyerɛ Rahel se, ɔno Yakob yɛ Rahel no agya busuani a ɔsan yɛ nʼagya Laban no nuabea Rebeka babarima. Enti Rahel tuu mmirika kɔka kyerɛɛ nʼagya."},{"book":"1 Mose","chapter":"29","verse":"13","text":"Laban tee ne nuabea Rebeka ba Yakob ho asɛm no, ɔyɛɛ ntɛm kohyiaa no. Laban yɛɛ no atuu, few nʼano, de no baa ne fi maa Yakob bɔɔ no nʼanantese."},{"book":"1 Mose","chapter":"29","verse":"14","text":"Laban ka kyerɛɛ no se, “Woyɛ me dehye.” Na Yakob tenaa Laban nkyɛn ɔsram."},{"book":"1 Mose","chapter":"29","verse":"15","text":"Da koro bi, Laban ka kyerɛɛ Yakob se, “Ɛwɔ mu sɛ woyɛ me busuani de, nanso ɛno nkyerɛ sɛ, sɛ woyɛ adwuma ma me a ɛnsɛ sɛ mitua wo ka. Kyerɛ me akatua a wopɛ na memfa mma wo.”"},{"book":"1 Mose","chapter":"29","verse":"16","text":"Na Laban wɔ mmabea baanu. Na ɔpanyin no din de Lea na akumaa no nso de Rahel."},{"book":"1 Mose","chapter":"29","verse":"17","text":"Na Lea aniwa aba yɛ fɛ, na Rahel yɛ ɔbea fɛfɛ a nʼanim yɛ nyam yiye."},{"book":"1 Mose","chapter":"29","verse":"18","text":"Na Yakob dɔ Rahel wɔ aware kwan so, nti ɔka kyerɛɛ Rahel agya Laban se, “Sɛ wode wo babea kumaa Rahel bɛma me aware a, anka me nso mɛsom wo mfe ason.”"},{"book":"1 Mose","chapter":"29","verse":"19","text":"Laban kae se, “Mepene so! Eye sɛ mede no bɛma wo aware mmom sen sɛ mede no bɛma obi foforo bi a minnim no. Enti tena me nkyɛn.”"},{"book":"1 Mose","chapter":"29","verse":"20","text":"Esiane ɔdɔ a na Yakob dɔ Rahel nti, ɔsom Laban mfe ason, na wanhu koraa sɛ wasom akyɛ saa. Ɛyɛɛ no sɛ gyama ɔsomee nnansa bi pɛ."},{"book":"1 Mose","chapter":"29","verse":"21","text":"Yakob som wiee no, ɔka kyerɛɛ Laban se, “Masom awie nti, fa Rahel ma me na menware no.”"},{"book":"1 Mose","chapter":"29","verse":"22","text":"Ɛno nti, Laban too pon kɛse, na ɔtoo nsa frɛɛ nnipa a na ɔne wɔn wɔ hɔ nyinaa baa aponto no ase."},{"book":"1 Mose","chapter":"29","verse":"23","text":"Na eduu anadwo a sum aduru no, Laban de ne babea Lea kɔmaa Yakob, maa ɔne no dae."},{"book":"1 Mose","chapter":"29","verse":"24","text":"Ɛno akyi no, Laban de nʼafenaa Silpa kaa Lea ho sɛ ɔnkɔsom no."},{"book":"1 Mose","chapter":"29","verse":"25","text":"Ade kyee no, ohuu sɛ Lea mmom na ɔda nʼakyi. Ɛnna Yakob bisaa Laban se, “Asɛm bɛn na wo ne me adi yi? Ɛnyɛ Rahel nti na mesom wo? Adɛn nti na woadaadaa me sɛɛ?”"},{"book":"1 Mose","chapter":"29","verse":"26","text":"Laban buaa Yakob se, “Ɛha de, ɛnyɛ yɛn amanne sɛ yɛde ɔbabea kumaa ma aware wɔ bere a ɔpanyin no nwaree ɛ."},{"book":"1 Mose","chapter":"29","verse":"27","text":"Ma Lea nni nnaawɔtwe wɔ wo nkyɛn, na nnaawɔtwe no akyi no, sɛ wopɛ Rahel ara a, mɛma woasan asom mfirihyia ason bio, na mede no ama wo aware.”"},{"book":"1 Mose","chapter":"29","verse":"28","text":"Yakob penee so ne Lea tenaa nnaawɔtwe. Ɛno akyi no, ɔsom mfe ason ansa na Laban de ne babea Rahel nso maa no waree."},{"book":"1 Mose","chapter":"29","verse":"29","text":"Laban de nʼafenaa Bilha nso maa ne babea Rahel sɛ ɔnkɔsom no."},{"book":"1 Mose","chapter":"29","verse":"30","text":"Yakob de ne ho kaa Rahel nso. Na ɔdɔ Rahel sen Lea. Yakob tenaa Laban nkyɛn, som no mfirihyia ason bio sɛnea ɔne no hyehyɛe no."},{"book":"1 Mose","chapter":"29","verse":"31","text":"Awurade huu sɛ Yakob ani nnye Lea ho no, obuee ne yafunu mu, nanso Rahel de, na ɔnwo."},{"book":"1 Mose","chapter":"29","verse":"32","text":"Lea nyinsɛn woo ɔbabarima. Ɔtoo no din Ruben a nkyerɛase ne “Awurade ahu mmɔbɔ a meyɛ.” Na Lea kae se, “Awurade ahu me mmɔbɔ. Nokware, afei na me kunu ani begye me ho.”"},{"book":"1 Mose","chapter":"29","verse":"33","text":"Lea nyinsɛnee bio na ɔsan woo ɔbabarima bio no, ɔkae se, “Esiane sɛ Awurade huu sɛ me kunu ani nnye me ho nti, wasan akyɛ me ɔbabarima bio.” Enti, ɔtoo ne din Simeon a nkyerɛase ne “Awurade ate!”"},{"book":"1 Mose","chapter":"29","verse":"34","text":"Lea san nyinsɛnee bio. Na ɔwoo ɔbabarima bio no, ɔkae se, “Afei de, me kunu de ne ho bɛfam me ho, efisɛ mawo mmabarima baasa ama no.” Ɛno nti, ɔtoo no din Lewi a nkyerɛase ne “Ahofam.”"},{"book":"1 Mose","chapter":"29","verse":"35","text":"Lea san nyinsɛnee. Bere a ɔsan woo ɔbabarima bio no, ɔkae se, “Saa bere yi de, mɛkamfo Awurade.” Ɛno nti, ɔtoo no din Yuda, a ne nkyerɛase ne “Nkamfo.” Eyi akyi no, ɔhomee awo so."}]}