{"data":[{"book":"Yohannis","chapter":"13","verse":"1","text":"Yeroon sun Ayyaana Faasiikaatiin dura ture. Yesuusis akka addunyaa kana keessaa gara Abbaa dhaquudhaaf saʼaatiin isaa gaʼe ni beeke. Innis warra kan isaa taʼan kanneen addunyaa keessa turan ni jaallate; hamma dhumaattis isaan jaallate."},{"book":"Yohannis","chapter":"13","verse":"2","text":"Yeroo irbaataatti diiyaabiloos akka inni Yesuusin dabarsee kennuuf Yihuudaa Keeriyoticha ilma Simoon keessa duraan dursee yaada kaaʼe."},{"book":"Yohannis","chapter":"13","verse":"3","text":"Yesuusis akka Abbaan waan hunda harka isaatti kenne, akka Waaqa biraa dhufee fi akka gara Waaqaatti deebiʼu illee beeka ture;"},{"book":"Yohannis","chapter":"13","verse":"4","text":"kanaaf irbaata irraa kaʼee, wayyaa isaa kan irraan uffate of irraa fuudhee lafa kaaʼe; fooxaas mudhiitti hidhate."},{"book":"Yohannis","chapter":"13","verse":"5","text":"Ergasii gabateetti bishaan naqatee miilla barattootaa dhiquu fi fooxaa mudhiitti hidhate sanaanis haquu jalqabe."},{"book":"Yohannis","chapter":"13","verse":"6","text":"Inni gara Simoon Phexros dhufe; Phexrosis, “Yaa Gooftaa, situ miilla koo naa dhiqaa?” jedheen."},{"book":"Yohannis","chapter":"13","verse":"7","text":"Yesuus immoo deebisee, “Waan ani hojjechaa jiru ati amma hin beektu; booddee garuu ni hubatta” jedheen."},{"book":"Yohannis","chapter":"13","verse":"8","text":"Phexrosis, “Hin taʼu; ati gonkumaa miilla koo naa hin dhiqxu” jedheen."},{"book":"Yohannis","chapter":"13","verse":"9","text":"Simoon Phexrosis deebisee, “Yaa Gooftaa, yoos harka koo fi mataa koos malee miilla koo qofa hin taʼin” jedheen."},{"book":"Yohannis","chapter":"13","verse":"10","text":"Yesuusis, “Namni dhagna isaa dhiqate tokko miilla isaa qofa dhiqachuu isa barbaachisa; dhagni isaa guutuun qulqulluu dha. Isin qulqulluu dha; garuu hunda keessan miti” jedheen."},{"book":"Yohannis","chapter":"13","verse":"11","text":"Innis nama dabarsee isa kennuuf jiru beeka tureetii; sababiin inni, “Qulqulluun hunda keessan miti” jedheefis kanuma."},{"book":"Yohannis","chapter":"13","verse":"12","text":"Innis erga miilla isaanii dhiqee booddee, uffata isaa uffatee iddoo isaatti deebiʼee taaʼe. Akkanas jedheen; “Isin waan ani isiniif godhe hubattanii?"},{"book":"Yohannis","chapter":"13","verse":"13","text":"Isin, ‘Barsiisaa’, ‘Gooftaas’ naan jettu; anis waan isuma isin jettan taʼeef isin dhuguma jettan."},{"book":"Yohannis","chapter":"13","verse":"14","text":"Yoos erga ani Gooftaa fi Barsiisaan keessan miilla keessan isinii dhiqee, isinis akkasuma miilla walii dhiquu qabdu."},{"book":"Yohannis","chapter":"13","verse":"15","text":"Akkuma ani isinii godhe kana isinis akka gootaniif ani fakkeenya isinii kenneera."},{"book":"Yohannis","chapter":"13","verse":"16","text":"Ani dhuguman, dhuguman isinitti hima; garbichi gooftaa isaa hin caalu; ergamaanis kan isa erge hin caalu."},{"book":"Yohannis","chapter":"13","verse":"17","text":"Egaa isin yoo waan kana beektanii hojii irra oolchitan isin eebbifamoo dha."},{"book":"Yohannis","chapter":"13","verse":"18","text":"jedhu sun akka guutamuuf."},{"book":"Yohannis","chapter":"13","verse":"19","text":"“Isin yommuu wanni kun taʼutti akka ani Isa taʼe akka amantaniif utuu inni hin taʼin amma isinitti nan hima."},{"book":"Yohannis","chapter":"13","verse":"20","text":"Ani dhuguman, dhuguman isinitti hima; kan nama ani ergu kam iyyuu simatu hundinuu na simata; kan na simatu hundis isa na erge sana simata.”"},{"book":"Yohannis","chapter":"13","verse":"21","text":"Yesuusis erga kana dubbatee booddee hafuuraan jeeqamee, “Ani dhuguman, dhuguman isinitti hima; isin keessaa tokko dabarsee na kenna” jedhee dhugaa baʼe."},{"book":"Yohannis","chapter":"13","verse":"22","text":"Barattoonni akka inni waaʼee eenyuu dubbate wallaalanii wal ilaalan."},{"book":"Yohannis","chapter":"13","verse":"23","text":"Barattoota keessaas inni Yesuus isa jaallatu tokko Yesuusitti irkatee maaddiitti dhiʼaatee ture."},{"book":"Yohannis","chapter":"13","verse":"24","text":"Simoon Phexrosis, “Mee eenyuu jechuu isaa akka taʼe isa gaafadhu!” jedhee nyaaraan barataa sanatti hime."},{"book":"Yohannis","chapter":"13","verse":"25","text":"Innis qoma Yesuusiitti hirkatee, “Yaa Gooftaa, eenyu innii?” jedhee gaafate."},{"book":"Yohannis","chapter":"13","verse":"26","text":"Yesuusis deebisee, “Namichi ani buddeena afaan kaaʼata tokkoo caabii keessa cuuphee kennuuf isa” jedhe. Innis buddeena caabii keessa cuuphee Yihuudaa ilma Simoon Keeriyotichaatiif kenne."},{"book":"Yohannis","chapter":"13","verse":"27","text":"Yihuudaas akkuma inni buddeenicha fudhateen Seexanni itti gale."},{"book":"Yohannis","chapter":"13","verse":"28","text":"Warra nyaataaf tataaʼan keessaas namni tokko iyyuu waan inni akkas isaan jedheef hin hubanne."},{"book":"Yohannis","chapter":"13","verse":"29","text":"Sababii Yihuudaan korojoo maallaqaa baachaa tureefis isaan keessaa namoonni tokko tokko waan Yesuus, akka inni waan Ayyaanaaf barbaachisu bitu yookaan akka inni hiyyeeyyiif waa kennu isatti hime seʼan."},{"book":"Yohannis","chapter":"13","verse":"30","text":"Yihuudaanis akkuma buddeena sana fudhateen gad baʼe. Yeroon sunis halkan ture."},{"book":"Yohannis","chapter":"13","verse":"31","text":"Erga Yihuudaan gad baʼee booddee Yesuus akkana jedhe; “Amma Ilmi Namaa ulfaateera; Waaqnis isaan ulfina argateera."},{"book":"Yohannis","chapter":"13","verse":"32","text":"Waaqni erga isaan ulfina argatee, Waaqni ofuma isaatiin Ilma ulfeessa; inni takkumaan isa ulfeessa."},{"book":"Yohannis","chapter":"13","verse":"33","text":"“Yaa ijoolle, ani yeroo gabaabaaf isin wajjinan jira. Isin na barbaaddu; ani akkuma Yihuudootaan, ‘Iddoo ani dhaqu isin dhufuu hin dandeessan’ jedhe sana ammas isiniin nan jedha."},{"book":"Yohannis","chapter":"13","verse":"34","text":"“Akka isin wal jaallattaniif ani ajaja haaraa isiniifin kenna. Akkuma ani isin jaalladhetti isinis akkasuma wal jaalladhaa."},{"book":"Yohannis","chapter":"13","verse":"35","text":"Yoo isin jaalala waliif qabaattan namoonni hundinuu akka isin barattoota koo taatan kanaan ni beeku.”"},{"book":"Yohannis","chapter":"13","verse":"36","text":"Simoon Phexrosis, “Yaa Gooftaa, eessa dhaqxa?” jedhee isa gaafate."},{"book":"Yohannis","chapter":"13","verse":"37","text":"Phexrosis, “Yaa Gooftaa, ani maaliifan amma si duukaa buʼuu hin dandeenye? Ani siif jedhee lubbuu koo nan kenna” jedheen."},{"book":"Yohannis","chapter":"13","verse":"38","text":"Yesuusis deebisee, “Ati dhuguma naaf jettee lubbuu kee ni kennitaa? Ani dhuguman, dhuguman sitti hima; ati utuu indaanqoon hin iyyin yeroo sadii na ganta” jedheen."}]}