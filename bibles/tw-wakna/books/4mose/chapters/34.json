{"data":[{"book":"4 Mose","chapter":"34","verse":"1","text":"Awurade ka kyerɛɛ Mose se,"},{"book":"4 Mose","chapter":"34","verse":"2","text":"“Ka kyerɛ Israelfo no se: ‘Sɛ mubedu Kanaan asase no so a, asase a mede rema mo sɛ mo ankasa asase no a, sɛɛ na mo ahye bɛyɛ:"},{"book":"4 Mose","chapter":"34","verse":"3","text":"“ ‘Asase no anafo fam no bɛyɛ Sin sare so a ɛda Edom hye ano no fa bi. Anafo hye no ano befi apuei fam, Nkyene Po no anafo."},{"book":"4 Mose","chapter":"34","verse":"4","text":"Ɛbɛtoa so akɔtra Akrabbim wɔ anafo hɔ a ɛrekɔ Sin no. Nʼanafo pa ara no bɛyɛ Kades-Barnea, na efi hɔ akosi Hasarada de akowie Asmon."},{"book":"4 Mose","chapter":"34","verse":"5","text":"Efi Asmon a, ɔhye no bɛkɔ ara akosi Misraim asuwa no mu na ano akɔpem Ntam Po no ano."},{"book":"4 Mose","chapter":"34","verse":"6","text":"Mo hye a ɛwɔ atɔe no bɛyɛ Ntam Po no ano."},{"book":"4 Mose","chapter":"34","verse":"7","text":"Mo hye a ɛda atifi no befi ase wɔ Ntam Po no ano na atoa so akosi bepɔw Hor,"},{"book":"4 Mose","chapter":"34","verse":"8","text":"de akɔ Lebo Hamat na akɔ Sedad"},{"book":"4 Mose","chapter":"34","verse":"9","text":"na atoa so akɔ Sifron na akowie wɔ Hasar-Enan."},{"book":"4 Mose","chapter":"34","verse":"10","text":"Apuei hye no befi Hasar-Enan akɔ Sefam."},{"book":"4 Mose","chapter":"34","verse":"11","text":"Ɔhye no besian afi Sefam akosi Ribla wɔ Ain apuei fam. Efi hɔ a, ebesiansian afa mmepɔw no ase wɔ Galilea Po no apuei fam."},{"book":"4 Mose","chapter":"34","verse":"12","text":"Ɔhye no besian afa Asubɔnten Yordan ho na akɔpem Nkyene Po no."},{"book":"4 Mose","chapter":"34","verse":"13","text":"Afei Mose hyɛɛ Israelfo no se, “Momfa ntontobɔ so nkyekyɛ asase yi sɛ mo agyapade. Awurade ahyɛ sɛ wɔmfa mma mmusua akron ne fa no,"},{"book":"4 Mose","chapter":"34","verse":"14","text":"efisɛ Ruben ne Gad mmusuakuw no ne Manase abusua no fa no de, wɔanya wɔn agyapade dedaw."},{"book":"4 Mose","chapter":"34","verse":"15","text":"Saa mmusua abien ne fa yi anya wɔn agyapade wɔ Yeriko akyi, Yordan apuei fam a ɛhwɛ apuei no.”"},{"book":"4 Mose","chapter":"34","verse":"16","text":"Awurade ka kyerɛɛ Mose se,"},{"book":"4 Mose","chapter":"34","verse":"17","text":"“Nnipa a wɔn din didi so yi na mayi wɔn sɛ wɔnkyekyɛ asase no mu mma mo sɛ mo agyapade: Ɔsɔfo Eleasar ne, Nun babarima Yosua."},{"book":"4 Mose","chapter":"34","verse":"18","text":"Yi abusua biara mu ɔpanyin baako na ɔmmoa nkyekyɛ asase no."},{"book":"4 Mose","chapter":"34","verse":"19","text":"“Wɔn din na edidi so yi:"},{"book":"4 Mose","chapter":"34","verse":"20","text":"Amihud babarima Semuel, Simeon abusuakuw ntuanoni;"},{"book":"4 Mose","chapter":"34","verse":"21","text":"Kislon babarima Elidad, Benyamin abusuakuw ntuanoni;"},{"book":"4 Mose","chapter":"34","verse":"22","text":"Yogli babarima Buki, Dan abusuakuw ntuanoni;"},{"book":"4 Mose","chapter":"34","verse":"23","text":"Efod babarima Haniel, Yosef babarima Manase abusuakuw ntuanoni;"},{"book":"4 Mose","chapter":"34","verse":"24","text":"Siftan babarima Kemuel, Yosef babarima Efraim abusuakuw ntuanoni;"},{"book":"4 Mose","chapter":"34","verse":"25","text":"Parknak babarima Elisafan, Sebulon abusuakuw ntuanoni;"},{"book":"4 Mose","chapter":"34","verse":"26","text":"Asan babarima Paltiel, Isakar abusuakuw ntuanoni;"},{"book":"4 Mose","chapter":"34","verse":"27","text":"Selomi babarima Ahihud, Aser abusuakuw ntuanoni;"},{"book":"4 Mose","chapter":"34","verse":"28","text":"Amihud babarima Pedahel, Naftali abusuakuw ntuanoni.”"},{"book":"4 Mose","chapter":"34","verse":"29","text":"Saa nnipa yi na Awurade yii wɔn sɛ wɔnhwɛ nkyekyɛ agyapade no mu mma Israelfo no wɔ Kanaan asase so no."}]}