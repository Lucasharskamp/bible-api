{"data":[{"book":"kalasinaḥ","chapter":"2","verse":"1","text":"yuṣmākaṁ lāyadikeyāsthabhrātṛṇāñca kṛte yāvanto bhrātaraśca mama śārīrikamukhaṁ na dṛṣṭavantasteṣāṁ kṛte mama kiyān yatno bhavati tad yuṣmān jñāpayitum icchāmi|"},{"book":"kalasinaḥ","chapter":"2","verse":"2","text":"phalataḥ pūrṇabuddhirūpadhanabhogāya premnā saṁyuktānāṁ teṣāṁ manāṁsi yat piturīśvarasya khrīṣṭasya ca nigūḍhavākyasya jñānārthaṁ sāntvanāṁ prāpnuyurityarthamahaṁ yate|"},{"book":"kalasinaḥ","chapter":"2","verse":"3","text":"yato vidyājñānayoḥ sarvve nidhayaḥ khrīṣṭe guptāḥ santi|"},{"book":"kalasinaḥ","chapter":"2","verse":"4","text":"ko'pi yuṣmān vinayavākyena yanna vañcayet tadartham etāni mayā kathyante|"},{"book":"kalasinaḥ","chapter":"2","verse":"5","text":"yuṣmatsannidhau mama śarīre'varttamāne'pi mamātmā varttate tena yuṣmākaṁ surītiṁ khrīṣṭaviśvāse sthiratvañca dṛṣṭvāham ānandāmi|"},{"book":"kalasinaḥ","chapter":"2","verse":"6","text":"ato yūyaṁ prabhuṁ yīśukhrīṣṭaṁ yādṛg gṛhītavantastādṛk tam anucarata|"},{"book":"kalasinaḥ","chapter":"2","verse":"7","text":"tasmin baddhamūlāḥ sthāpitāśca bhavata yā ca śikṣā yuṣmābhi rlabdhā tadanusārād viśvāse susthirāḥ santastenaiva nityaṁ dhanyavādaṁ kuruta|"},{"book":"kalasinaḥ","chapter":"2","verse":"8","text":"sāvadhānā bhavata mānuṣikaśikṣāta ihalokasya varṇamālātaścotpannā khrīṣṭasya vipakṣā yā darśanavidyā mithyāpratāraṇā ca tayā ko'pi yuṣmākaṁ kṣatiṁ na janayatu|"},{"book":"kalasinaḥ","chapter":"2","verse":"9","text":"yata īśvarasya kṛtsnā pūrṇatā mūrttimatī khrīṣṭe vasati|"},{"book":"kalasinaḥ","chapter":"2","verse":"10","text":"yūyañca tena pūrṇā bhavatha yataḥ sa sarvveṣāṁ rājatvakarttṛtvapadānāṁ mūrddhāsti,"},{"book":"kalasinaḥ","chapter":"2","verse":"11","text":"tena ca yūyam ahastakṛtatvakchedenārthato yena śārīrapāpānāṁ vigrasatyajyate tena khrīṣṭasya tvakchedena chinnatvaco jātā"},{"book":"kalasinaḥ","chapter":"2","verse":"12","text":"majjane ca tena sārddhaṁ śmaśānaṁ prāptāḥ puna rmṛtānāṁ madhyāt tasyotthāpayiturīśvarasya śakteḥ phalaṁ yo viśvāsastadvārā tasminneva majjane tena sārddham utthāpitā abhavata|"},{"book":"kalasinaḥ","chapter":"2","verse":"13","text":"sa ca yuṣmān aparādhaiḥ śārīrikātvakchedena ca mṛtān dṛṣṭvā tena sārddhaṁ jīvitavān yuṣmākaṁ sarvvān aparādhān kṣamitavān,"},{"book":"kalasinaḥ","chapter":"2","verse":"14","text":"yacca daṇḍājñārūpaṁ ṛṇapatram asmākaṁ viruddham āsīt tat pramārjjitavān śalākābhiḥ kruśe baddhvā dūrīkṛtavāṁśca|"},{"book":"kalasinaḥ","chapter":"2","verse":"15","text":"kiñca tena rājatvakarttṛtvapadāni nistejāṁsi kṛtvā parājitān ripūniva pragalbhatayā sarvveṣāṁ dṛṣṭigocare hrepitavān|"},{"book":"kalasinaḥ","chapter":"2","verse":"16","text":"ato hetoḥ khādyākhādye peyāpeye utsavaḥ pratipad viśrāmavāraścaiteṣu sarvveṣu yuṣmākaṁ nyāyādhipatirūpaṁ kamapi mā gṛhlīta|"},{"book":"kalasinaḥ","chapter":"2","verse":"17","text":"yata etāni chāyāsvarūpāṇi kintu satyā mūrttiḥ khrīṣṭaḥ|"},{"book":"kalasinaḥ","chapter":"2","verse":"18","text":"aparañca namratā svargadūtānāṁ sevā caitādṛśam iṣṭakarmmācaran yaḥ kaścit parokṣaviṣayān praviśati svakīyaśārīrikabhāvena ca mudhā garvvitaḥ san"},{"book":"kalasinaḥ","chapter":"2","verse":"19","text":"sandhibhiḥ śirābhiścopakṛtaṁ saṁyuktañca kṛtsnaṁ śarīraṁ yasmāt mūrddhata īśvarīyavṛddhiṁ prāpnoti taṁ mūrddhānaṁ na dhārayati tena mānavena yuṣmattaḥ phalāpaharaṇaṁ nānujānīta|"},{"book":"kalasinaḥ","chapter":"2","verse":"20","text":"yadi yūyaṁ khrīṣṭena sārddhaṁ saṁsārasya varṇamālāyai mṛtā abhavata tarhi yaiै rdravyai rbhogena kṣayaṁ gantavyaṁ"},{"book":"kalasinaḥ","chapter":"2","verse":"21","text":"tāni mā spṛśa mā bhuṁkṣva mā gṛhāṇeti mānavairādiṣṭān śikṣitāṁśca vidhīn"},{"book":"kalasinaḥ","chapter":"2","verse":"22","text":"ācaranto yūyaṁ kutaḥ saṁsāre jīvanta iva bhavatha?"},{"book":"kalasinaḥ","chapter":"2","verse":"23","text":"te vidhayaḥ svecchābhaktyā namratayā śarīrakleśanena ca jñānavidhivat prakāśante tathāpi te'gaṇyāḥ śārīrikabhāvavarddhakāśca santi|"}]}