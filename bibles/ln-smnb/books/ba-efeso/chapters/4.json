{"data":[{"book":"Ba-Efeso","chapter":"4","verse":"1","text":"Ngai Polo, mokangami na boloko mpo na Nkolo, nazali kosenga na bino ete botambolaka na lolenge oyo ebongi na bato oyo Nzambe abengi :"},{"book":"Ba-Efeso","chapter":"4","verse":"2","text":"bozalaka tango nyonso bato oyo batondi na komikitisa, na boboto mpe na motema molayi ; boyikanaka mpiko kati na bolingo,"},{"book":"Ba-Efeso","chapter":"4","verse":"3","text":"bosalaka makasi mpo na kobatela bomoko ya Molimo na nzela ya kimia oyo esangisi bino."},{"book":"Ba-Efeso","chapter":"4","verse":"4","text":"Nzoto ezali se moko, Molimo mpe azali se moko, ndenge kaka Nzambe abenga bino na elikya se moko."},{"book":"Ba-Efeso","chapter":"4","verse":"5","text":"Nkolo azali se moko, kondima mpe ezali se moko, libatisi mpe ezali se moko."},{"book":"Ba-Efeso","chapter":"4","verse":"6","text":"Nzambe azali se moko, azali mpe Tata ya bato nyonso ; aleki bato nyonso, asalaka na nzela ya bato nyonso mpe azali kati na bato nyonso."},{"book":"Ba-Efeso","chapter":"4","verse":"7","text":"Nzokande kati na biso, moto nyonso azwaki ngolu kolanda ndenge Klisto akabolaki."},{"book":"Ba-Efeso","chapter":"4","verse":"8","text":"Yango wana Nzambe alobi :"},{"book":"Ba-Efeso","chapter":"4","verse":"9","text":"Nzokande, « amataki na likolo » elingi koloba penza nini ? Elingi kaka koloba ete, liboso, akitaki kino na se ya mabele."},{"book":"Ba-Efeso","chapter":"4","verse":"10","text":"Ye oyo akitaki na se ya mabele, ezali kaka Ye wana oyo amataki na likolo koleka Likolo nyonso, mpo ete atondisa mokili mobimba."},{"book":"Ba-Efeso","chapter":"4","verse":"11","text":"Ezali Ye moko Klisto nde akomisaki bamoko bantoma, bamosusu basakoli, bapanzi Sango Malamu, babateli bibwele mpe balakisi,"},{"book":"Ba-Efeso","chapter":"4","verse":"12","text":"mpo na kopesa na basantu makoki ya kokokisa lotomo na bango, na tina ete nzoto ya Klisto etongama malamu."},{"book":"Ba-Efeso","chapter":"4","verse":"13","text":"Boye, biso nyonso tokokoma na bomoko kati na kondima mpe kati na boyebi ya Mwana na Nzambe, mpe tokokoma bato oyo bakembi kolanda ndenge Klisto azali ya kokoka."},{"book":"Ba-Efeso","chapter":"4","verse":"14","text":"Na bongo, tokozala lisusu bana mike te oyo bambonge ebwaki-bwaki lokola bwato, mpe oyo lolenge nyonso ya mateya, ya lokuta mpe ya mayele mabe ya bato epumbwisi na mopepe."},{"book":"Ba-Efeso","chapter":"4","verse":"15","text":"Kasi wana tokolobaka bosolo kati na bolingo, tokokolaka na makambo nyonso kati na Klisto oyo azali moto."},{"book":"Ba-Efeso","chapter":"4","verse":"16","text":"Ezali na nguya na Ye nde nzoto mobimba ekolaka mpe emitongaka kati na bolingo, wana esili kokangana malamu mpe kokoma moko na nzela ya misisa oyo epesaka yango bilei, mpo na kopesa na eteni moko na moko nzela ya kosala mosala na yango na ndenge ekoki."},{"book":"Ba-Efeso","chapter":"4","verse":"17","text":"Boye, tala makambo oyo nazali koyebisa bino mpe kobetela sete kati na Nkolo : Botambolaka lisusu te lokola Bapagano oyo balandaka makanisi na bango, oyo ezanga tina."},{"book":"Ba-Efeso","chapter":"4","verse":"18","text":"Pamba te molili ezipi mayele na bango mpe bazali ya kokabwana na bomoi ya sika oyo Nzambe apesaka, mpo ete bazangi boyebi mpe bazali mitema mabanga."},{"book":"Ba-Efeso","chapter":"4","verse":"19","text":"Lokola babungisa bomoto na bango, bamipesaki na makambo ya soni mpo na kosala na lokoso makambo nyonso ya bosoto."},{"book":"Ba-Efeso","chapter":"4","verse":"20","text":"Kasi bino boyekolaki Klisto ndenge wana te,"},{"book":"Ba-Efeso","chapter":"4","verse":"21","text":"soki ya solo ezalaki penza Ye nde boyokaki tango bateyaki bino solo oyo ezali kati na Yesu"},{"book":"Ba-Efeso","chapter":"4","verse":"22","text":"mpo ete bobwaka etamboli na bino ya kala, etamboli ya bomoto na bino ya kala, oyo ebebaka na nzela ya baposa ya lokuta,"},{"book":"Ba-Efeso","chapter":"4","verse":"23","text":"mpo ete Molimo akomisa mayele mpe makanisi na bino ya sika,"},{"book":"Ba-Efeso","chapter":"4","verse":"24","text":"mpe mpo ete bolata bomoto ya sika oyo ekelami kolanda Nzambe, kati na bosembo mpe bosantu ya bosolo."},{"book":"Ba-Efeso","chapter":"4","verse":"25","text":"Yango wana, tika ete moko na moko kati na bino abwaka lokuta mpe alobaka solo na moninga na ye, pamba te biso nyonso tozali kaka biteni ya nzoto moko."},{"book":"Ba-Efeso","chapter":"4","verse":"26","text":"Soki bosiliki, bosalaka masumu te ; kanda na bino esengeli kosila liboso ete pokwa ekoma."},{"book":"Ba-Efeso","chapter":"4","verse":"27","text":"Bopesaka na Satana nzela te."},{"book":"Ba-Efeso","chapter":"4","verse":"28","text":"Tika ete moyibi ayiba lisusu te, kasi amipesa nde na mosala ; mpe tika ete maboko na ye esala na bosembo nyonso mpo ete azwa eloko ya kosunga na yango moto oyo azali kati na bosenga."},{"book":"Ba-Efeso","chapter":"4","verse":"29","text":"Tika ete minoko na bino ebimisaka maloba ya mabe te, kasi bolobaka kaka maloba ya boboto, maloba oyo esungaka bato mosusu na kokola kati na kondima, kolanda bosenga na bango, mpe esalaka bolamu na bato oyo bayokaka yango."},{"book":"Ba-Efeso","chapter":"4","verse":"30","text":"Boyokisaka Molimo Mosantu ya Nzambe mawa te ; pamba te, na nzela ya Molimo yango, Nzambe abetaki bino kashe na Ye mpo na mokolo ya kokangolama."},{"book":"Ba-Efeso","chapter":"4","verse":"31","text":"Bolimwisaka kati na bino bololo ya mitema, koyinana, kanda, koswana, mafinga mpe lolenge nyonso ya misala mabe."},{"book":"Ba-Efeso","chapter":"4","verse":"32","text":"Botalisanaka boboto, boyokelanaka mawa mpe bolimbisanaka ndenge Nzambe alimbisaki bino kati na Klisto."}]}