{"data":[{"book":"mathiḥ","chapter":"23","verse":"1","text":"anantaraṁ yīśu rjananivahaṁ śiṣyāṁścāvadat,"},{"book":"mathiḥ","chapter":"23","verse":"2","text":"adhyāpakāḥ phirūśinaśca mūsāsanē upaviśanti,"},{"book":"mathiḥ","chapter":"23","verse":"3","text":"atastē yuṣmān yadyat mantum ājñāpayanti, tat manyadhvaṁ pālayadhvañca, kintu tēṣāṁ karmmānurūpaṁ karmma na kurudhvaṁ; yatastēṣāṁ vākyamātraṁ sāraṁ kāryyē kimapi nāsti|"},{"book":"mathiḥ","chapter":"23","verse":"4","text":"tē durvvahān gurutarān bhārān badvvā manuṣyāṇāṁ skandhēpari samarpayanti, kintu svayamaṅgulyaikayāpi na cālayanti|"},{"book":"mathiḥ","chapter":"23","verse":"5","text":"kēvalaṁ lōkadarśanāya sarvvakarmmāṇi kurvvanti; phalataḥ paṭṭabandhān prasāryya dhārayanti, svavastrēṣu ca dīrghagranthīn dhārayanti;"},{"book":"mathiḥ","chapter":"23","verse":"6","text":"bhōjanabhavana uccasthānaṁ, bhajanabhavanē pradhānamāsanaṁ,"},{"book":"mathiḥ","chapter":"23","verse":"7","text":"haṭṭhē namaskāraṁ gururiti sambōdhanañcaitāni sarvvāṇi vāñchanti|"},{"book":"mathiḥ","chapter":"23","verse":"8","text":"kintu yūyaṁ gurava iti sambōdhanīyā mā bhavata, yatō yuṣmākam ēkaḥ khrīṣṭaēva guru"},{"book":"mathiḥ","chapter":"23","verse":"9","text":"ryūyaṁ sarvvē mithō bhrātaraśca| punaḥ pr̥thivyāṁ kamapi pitēti mā sambudhyadhvaṁ, yatō yuṣmākamēkaḥ svargasthaēva pitā|"},{"book":"mathiḥ","chapter":"23","verse":"10","text":"yūyaṁ nāyakēti sambhāṣitā mā bhavata, yatō yuṣmākamēkaḥ khrīṣṭaēva nāyakaḥ|"},{"book":"mathiḥ","chapter":"23","verse":"11","text":"aparaṁ yuṣmākaṁ madhyē yaḥ pumān śrēṣṭhaḥ sa yuṣmān sēviṣyatē|"},{"book":"mathiḥ","chapter":"23","verse":"12","text":"yatō yaḥ svamunnamati, sa nataḥ kariṣyatē; kintu yaḥ kaścit svamavanataṁ karōti, sa unnataḥ kariṣyatē|"},{"book":"mathiḥ","chapter":"23","verse":"13","text":"hanta kapaṭina upādhyāyāḥ phirūśinaśca, yūyaṁ manujānāṁ samakṣaṁ svargadvāraṁ rundha, yūyaṁ svayaṁ tēna na praviśatha, pravivikṣūnapi vārayatha| vata kapaṭina upādhyāyāḥ phirūśinaśca yūyaṁ chalād dīrghaṁ prārthya vidhavānāṁ sarvvasvaṁ grasatha, yuṣmākaṁ ghōrataradaṇḍō bhaviṣyati|"},{"book":"mathiḥ","chapter":"23","verse":"14","text":"hanta kapaṭina upādhyāyāḥ phirūśinaśca, yūyamēkaṁ svadharmmāvalambinaṁ karttuṁ sāgaraṁ bhūmaṇḍalañca pradakṣiṇīkurutha,"},{"book":"mathiḥ","chapter":"23","verse":"15","text":"kañcana prāpya svatō dviguṇanarakabhājanaṁ taṁ kurutha|"},{"book":"mathiḥ","chapter":"23","verse":"16","text":"vata andhapathadarśakāḥ sarvvē, yūyaṁ vadatha, mandirasya śapathakaraṇāt kimapi na dēyaṁ; kintu mandirasthasuvarṇasya śapathakaraṇād dēyaṁ|"},{"book":"mathiḥ","chapter":"23","verse":"17","text":"hē mūḍhā hē andhāḥ suvarṇaṁ tatsuvarṇapāvakamandiram ētayōrubhayō rmadhyē kiṁ śrēyaḥ?"},{"book":"mathiḥ","chapter":"23","verse":"18","text":"anyacca vadatha, yajñavēdyāḥ śapathakaraṇāt kimapi na dēyaṁ, kintu taduparisthitasya naivēdyasya śapathakaraṇād dēyaṁ|"},{"book":"mathiḥ","chapter":"23","verse":"19","text":"hē mūḍhā hē andhāḥ, naivēdyaṁ tannaivēdyapāvakavēdirētayōrubhayō rmadhyē kiṁ śrēyaḥ?"},{"book":"mathiḥ","chapter":"23","verse":"20","text":"ataḥ kēnacid yajñavēdyāḥ śapathē kr̥tē taduparisthasya sarvvasya śapathaḥ kriyatē|"},{"book":"mathiḥ","chapter":"23","verse":"21","text":"kēnacit mandirasya śapathē kr̥tē mandiratannivāsinōḥ śapathaḥ kriyatē|"},{"book":"mathiḥ","chapter":"23","verse":"22","text":"kēnacit svargasya śapathē kr̥tē īśvarīyasiṁhāsanataduparyyupaviṣṭayōḥ śapathaḥ kriyatē|"},{"book":"mathiḥ","chapter":"23","verse":"23","text":"hanta kapaṭina upādhyāyāḥ phirūśinaśca, yūyaṁ pōdināyāḥ sitacchatrāyā jīrakasya ca daśamāṁśān dattha, kintu vyavasthāyā gurutarān nyāyadayāviśvāsān parityajatha; imē yuṣmābhirācaraṇīyā amī ca na laṁghanīyāḥ|"},{"book":"mathiḥ","chapter":"23","verse":"24","text":"hē andhapathadarśakā yūyaṁ maśakān apasārayatha, kintu mahāṅgān grasatha|"},{"book":"mathiḥ","chapter":"23","verse":"25","text":"hanta kapaṭina upādhyāyāḥ phirūśinaśca, yūyaṁ pānapātrāṇāṁ bhōjanapātrāṇāñca bahiḥ pariṣkurutha; kintu tadabhyantaraṁ durātmatayā kaluṣēṇa ca paripūrṇamāstē|"},{"book":"mathiḥ","chapter":"23","verse":"26","text":"hē andhāḥ phirūśilōkā ādau pānapātrāṇāṁ bhōjanapātrāṇāñcābhyantaraṁ pariṣkuruta, tēna tēṣāṁ bahirapi pariṣkāriṣyatē|"},{"book":"mathiḥ","chapter":"23","verse":"27","text":"hanta kapaṭina upādhyāyāḥ phirūśinaśca, yūyaṁ śuklīkr̥taśmaśānasvarūpā bhavatha, yathā śmaśānabhavanasya bahiścāru, kintvabhyantaraṁ mr̥talōkānāṁ kīkaśaiḥ sarvvaprakāramalēna ca paripūrṇam;"},{"book":"mathiḥ","chapter":"23","verse":"28","text":"tathaiva yūyamapi lōkānāṁ samakṣaṁ bahirdhārmmikāḥ kintvantaḥkaraṇēṣu kēvalakāpaṭyādharmmābhyāṁ paripūrṇāḥ|"},{"book":"mathiḥ","chapter":"23","verse":"29","text":"hā hā kapaṭina upādhyāyāḥ phirūśinaśca, yūyaṁ bhaviṣyadvādināṁ śmaśānagēhaṁ nirmmātha, sādhūnāṁ śmaśānanikētanaṁ śōbhayatha"},{"book":"mathiḥ","chapter":"23","verse":"30","text":"vadatha ca yadi vayaṁ svēṣāṁ pūrvvapuruṣāṇāṁ kāla asthāsyāma, tarhi bhaviṣyadvādināṁ śōṇitapātanē tēṣāṁ sahabhāginō nābhaviṣyāma|"},{"book":"mathiḥ","chapter":"23","verse":"31","text":"atō yūyaṁ bhaviṣyadvādighātakānāṁ santānā iti svayamēva svēṣāṁ sākṣyaṁ dattha|"},{"book":"mathiḥ","chapter":"23","verse":"32","text":"atō yūyaṁ nijapūrvvapuruṣāṇāṁ parimāṇapātraṁ paripūrayata|"},{"book":"mathiḥ","chapter":"23","verse":"33","text":"rē bhujagāḥ kr̥ṣṇabhujagavaṁśāḥ, yūyaṁ kathaṁ narakadaṇḍād rakṣiṣyadhvē|"},{"book":"mathiḥ","chapter":"23","verse":"34","text":"paśyata, yuṣmākamantikam ahaṁ bhaviṣyadvādinō buddhimata upādhyāyāṁśca prēṣayiṣyāmi, kintu tēṣāṁ katipayā yuṣmābhi rghāniṣyantē, kruśē ca ghāniṣyantē, kēcid bhajanabhavanē kaṣābhirāghāniṣyantē, nagarē nagarē tāḍiṣyantē ca;"},{"book":"mathiḥ","chapter":"23","verse":"35","text":"tēna satpuruṣasya hābilō raktapātamārabhya bērikhiyaḥ putraṁ yaṁ sikhariyaṁ yūyaṁ mandirayajñavēdyō rmadhyē hatavantaḥ, tadīyaśōṇitapātaṁ yāvad asmin dēśē yāvatāṁ sādhupuruṣāṇāṁ śōṇitapātō 'bhavat tat sarvvēṣāmāgasāṁ daṇḍā yuṣmāsu varttiṣyantē|"},{"book":"mathiḥ","chapter":"23","verse":"36","text":"ahaṁ yuṣmānta tathyaṁ vadāmi, vidyamānē'smin puruṣē sarvvē varttiṣyantē|"},{"book":"mathiḥ","chapter":"23","verse":"37","text":"hē yirūśālam hē yirūśālam nagari tvaṁ bhaviṣyadvādinō hatavatī, tava samīpaṁ prēritāṁśca pāṣāṇairāhatavatī, yathā kukkuṭī śāvakān pakṣādhaḥ saṁgr̥hlāti, tathā tava santānān saṁgrahītuṁ ahaṁ bahuvāram aicchaṁ; kintu tvaṁ na samamanyathāḥ|"},{"book":"mathiḥ","chapter":"23","verse":"38","text":"paśyata yaṣmākaṁ vāsasthānam ucchinnaṁ tyakṣyatē|"},{"book":"mathiḥ","chapter":"23","verse":"39","text":"ahaṁ yuṣmān tathyaṁ vadāmi, yaḥ paramēśvarasya nāmnāgacchati, sa dhanya iti vāṇīṁ yāvanna vadiṣyatha, tāvat māṁ puna rna drakṣyatha|"}]}