{"data":[{"book":"1. Korinter","chapter":"7","verse":"1","text":"Jeg vil nå forsøke å svare på de spørsmålene dere stilte angående sex og ekteskap. Ja, det er best for en troende ikke å gifte seg."},{"book":"1. Korinter","chapter":"7","verse":"2","text":"Men etter som så mange kjenner lysten til å leve seksuelt aktivt, bør hver og en som ønsker å gifte seg, gjøre det."},{"book":"1. Korinter","chapter":"7","verse":"3","text":"Gifte par bør ha et regelmessig sexliv. Det er både mannen og kvinnen sin rett som gifte."},{"book":"1. Korinter","chapter":"7","verse":"4","text":"En gift kvinne tilhører mannen, og ikke seg selv. På samme måte tilhører en gift mann sin kone, og ikke seg selv."},{"book":"1. Korinter","chapter":"7","verse":"5","text":"Gjør ikke noen kunstige avbrudd i de seksuelle relasjonene bortsett fra korte perioder, og da bare dersom begge er enige. Dette kan være naturlig dersom en eller begge vil konsentrere seg om å leve i bønn. Etterpå må dere igjen leve normalt, ellers kan Satan friste dere fordi lengselen etter sex blir for sterk."},{"book":"1. Korinter","chapter":"7","verse":"6","text":"Jeg befaler dere slett ikke å gjøre slike avbrudd i samlivet, men sier bare at dere godt kan gjøre det dersom dere virkelig vil."},{"book":"1. Korinter","chapter":"7","verse":"7","text":"Helst skulle jeg ønske at alle levde som ugifte, slik jeg gjør. Men vi er ikke alle like. Gud har gitt oss forskjellige gaver. Noen har fått evnen til å leve som ugift, andre ikke."},{"book":"1. Korinter","chapter":"7","verse":"8","text":"Til dere som er enslige eller enker vil jeg si at det er bedre at dere fortsetter som ugifte, akkurat som jeg."},{"book":"1. Korinter","chapter":"7","verse":"9","text":"Dersom dere ikke kan leve uten en seksuell relasjon, skal dere gifte dere. Det er bedre å gifte seg enn å brenne av begjær."},{"book":"1. Korinter","chapter":"7","verse":"10","text":"Til dere som nå er gifte, har jeg derimot en befaling, etter som denne kommer fra Herren Jesus selv: Kvinnen må ikke skille seg fra sin mann."},{"book":"1. Korinter","chapter":"7","verse":"11","text":"Mannen må heller ikke skille seg fra sin kvinne. Dersom dere likevel skulle skille dere, må dere fortsette som ugifte eller forsone dere med hverandre."},{"book":"1. Korinter","chapter":"7","verse":"12","text":"Her skulle jeg gjerne komme med mitt eget tillegg, som ikke er en direkte befaling fra Herren: Dersom en troende mann har en kone som ikke deler hans tro, men likevel vil leve i fellesskap med ham, skal han ikke skille seg fra henne."},{"book":"1. Korinter","chapter":"7","verse":"13","text":"Det samme gjelder en troende kvinne som har en mann som ikke deler hennes tro, men likevel vil leve sammen med henne. Da skal hun ikke skille seg fra ham."},{"book":"1. Korinter","chapter":"7","verse":"14","text":"Den mannen som ikke tror, opplever Guds atmosfære gjennom det at han er gift med sin troende kone. Den kvinnen som ikke tror, opplever Guds atmosfære gjennom det at hun er gift med sin troende mann. Ellers ville jo ikke barna deres høre til Guds folk, men nå tilhører de Gud."},{"book":"1. Korinter","chapter":"7","verse":"15","text":"Dersom de som ikke tror heller vil skille seg, så la dem gjøre det. Da er den troende mannen eller kvinnen ikke lenger bundet. Gud vil at alle skal leve i fred med den de er gift med."},{"book":"1. Korinter","chapter":"7","verse":"16","text":"Det finnes ingen garanti for at den troende parten i ekteskapet kan få den andre til å tro gjennom det å fortsette å leve sammen."},{"book":"1. Korinter","chapter":"7","verse":"17","text":"En generell regel er at hver og en bør fortsette å leve i den situasjonen han var i, da Gud innbød ham til å bli en troende. Det er slik jeg underviser i alle menighetene."},{"book":"1. Korinter","chapter":"7","verse":"18","text":"Den som var jøde da han ble innbudt for å tilhøre Gud, han kan fortsette å være jøde. Den som ikke var jøde, kan fortsette å ikke være det. Mennene som ikke er jøder, behøver ikke å gå gjennom den jødiske seremonien med omskjærelse."},{"book":"1. Korinter","chapter":"7","verse":"19","text":"Det spiller ingen rolle for Gud om en mann er omskåret eller ikke. Det viktige er at vi lever slik Gud vil."},{"book":"1. Korinter","chapter":"7","verse":"20","text":"Dere skal altså fortsette i den situasjonen dere befant dere i da Gud innbød dere for å tilhøre ham."},{"book":"1. Korinter","chapter":"7","verse":"21","text":"Var du slave da du fikk Guds innbydelse for å tilhøre ham, skal du ikke bekymre deg over det. Naturligvis skal du gripe sjansen til å bli fri dersom du får et slikt tilbud."},{"book":"1. Korinter","chapter":"7","verse":"22","text":"Den slaven som gjennom sin tro tilhører Herren Jesus, kan glede seg over at Herren har kjøpt ham fri fra slaveriet under synden. Den som er fri og tilhører Herren Jesus, må huske på at han er blitt slaven til Jesus Kristus."},{"book":"1. Korinter","chapter":"7","verse":"23","text":"Ja, Gud har kjøpt dere alle fri fra slaveriet under synden, og har allerede betalt skylden for dere. Se derfor til at dere ikke blir slaver under de regler som menneskene setter opp."},{"book":"1. Korinter","chapter":"7","verse":"24","text":"Fortsett, kjære søsken, å tjene Gud i den situasjonen dere befant dere i da dere takket ja til Guds innbydelse om å tilhøre ham."},{"book":"1. Korinter","chapter":"7","verse":"25","text":"Når det gjelder dem som aldri har vært gift, har jeg ingen ekstra befaling fra Herren Jesus. Herren har i sin godhet gitt meg oppdraget til å undervise, og derfor kan dere stole på de råd jeg gir dere."},{"book":"1. Korinter","chapter":"7","verse":"26","text":"Jeg sier altså at det er best å være ugift med tanke på de forfølgelsene de troende blir utsatt for."},{"book":"1. Korinter","chapter":"7","verse":"27","text":"Den som allerede er gift, skal naturligvis ikke skille seg. Men om du ikke er gift, skal du ikke forsøke å finne noen å gifte deg med."},{"book":"1. Korinter","chapter":"7","verse":"28","text":"De menn og kvinner som likevel bestemmer seg for å gifte seg, bryter ikke Guds vilje. Men de kommer til å bli rammet av mange vanskeligheter, noe jeg ønsker at de kunne slippe å gå gjennom."},{"book":"1. Korinter","chapter":"7","verse":"29-31","text":"La meg si en ting, kjære søsken. Den nåværende verden kommer snart til å gå under. Det er ikke lange tiden igjen. Derfor må den mannen som er gift, ikke bare leve for sitt ekteskap. Uansett om noen er trist til mote eller jublende glad, skal de ikke bare være opptatt av følelsene sine. Den som handler, skal ikke bare være opptatt med det økonomiske. Den som holder på med materielle ting, skal ikke bli så opptatt med dette at tingene betyr alt for ham."},{"book":"1. Korinter","chapter":"7","verse":"32","text":"Jeg vil spare dere for mange ekstra bekymringer. En ugift mann har tid å tjene Herren Jesus og gjøre det som gleder Herren."},{"book":"1. Korinter","chapter":"7","verse":"33","text":"Men en gift mann må tenke på hjem, familie og gjøre det som gleder kona hans."},{"book":"1. Korinter","chapter":"7","verse":"34","text":"Han blir splittet i sine interesser. På samme måten har en ugift kvinne eller jente tid å tjene Herren, etter som både hennes kropp og sjel tilhører Gud. Men en gift kvinne må tenke på hjem og familie og gjøre det som gleder mannen hennes."},{"book":"1. Korinter","chapter":"7","verse":"35","text":"Jeg har ikke gitt dere disse reglene for å begrense friheten for dere, men for å hjelpe dere. Det eneste jeg vil, er at dere skal kunne tjene Herren Jesus og leve fullt og helt for ham uten å bli opptatt med en masse andre ting."},{"book":"1. Korinter","chapter":"7","verse":"36","text":"Dersom et par er trolovet og har bestemt seg for ikke å gifte seg, men mannen mener at han handler galt mot sin forlovede, eller om han ikke kan avstå fra sex, og derfor mener at de bør gifte seg, da skal de gifte seg. De bryter ikke Guds vilje."},{"book":"1. Korinter","chapter":"7","verse":"37","text":"Dersom et trolovet par derimot klarer å holde fast ved sine beslutninger om å ikke gifte seg, og ikke er tvunget til det av noen andre, da handler de rett om de fortsatt blir ugifte."},{"book":"1. Korinter","chapter":"7","verse":"38","text":"De som gifter seg, handler altså rett, og de som ikke gifter seg, handler enda bedre."},{"book":"1. Korinter","chapter":"7","verse":"39","text":"En gift kvinne er bundet til mannen sin så lenge han lever. Dersom hennes mann dør, kan hun gifte om seg med hvem hun vil, bare det er med en troende."},{"book":"1. Korinter","chapter":"7","verse":"40","text":"Etter min mening er det bedre for henne å leve som ugift. Og jeg tror at det er Guds Ånd som uttrykker seg gjennom meg når jeg sier dette."}]}