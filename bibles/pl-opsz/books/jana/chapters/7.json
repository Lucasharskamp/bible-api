{"data":[{"book":"Jana","chapter":"7","verse":"1","text":"Po tych wydarzeniach Jezus wędrował po Galilei. Nie chciał iść do Judei, ponieważ tamtejsi przywódcy chcieli Go zabić."},{"book":"Jana","chapter":"7","verse":"2","text":"A zbliżało się kolejne żydowskie święto—Święto Namiotów."},{"book":"Jana","chapter":"7","verse":"3","text":"Bracia Jezusa namawiali Go:"},{"book":"Jana","chapter":"7","verse":"4","text":"Jeśli ktoś chce być sławny, nie może się kryć po kątach. Skoro naprawdę robisz takie rzeczy, niech Cię zobaczy cały świat."},{"book":"Jana","chapter":"7","verse":"5","text":"Mówili tak, bo nie wierzyli Mu. Jezus odpowiedział im jednak:"},{"book":"Jana","chapter":"7","verse":"6","text":"—Mój czas jeszcze nie nadszedł, ale dla was każdy dzień jest dobry."},{"book":"Jana","chapter":"7","verse":"7","text":"Świat nie ma powodu, aby was nienawidzić. Mnie nienawidzi, bo ujawniam jego złe czyny."},{"book":"Jana","chapter":"7","verse":"8","text":"Idźcie więc na uroczystości. Ja na razie nie pójdę, bo jeszcze nie przyszła na Mnie pora."},{"book":"Jana","chapter":"7","verse":"9","text":"Tak im odpowiedział i sam został w Galilei."},{"book":"Jana","chapter":"7","verse":"10","text":"Gdy bracia udali się na święto, Jezus też tam przyszedł, ale nie jawnie."},{"book":"Jana","chapter":"7","verse":"11","text":"Tymczasem przywódcy szukali Go w czasie uroczystości i wypytywali o Niego."},{"book":"Jana","chapter":"7","verse":"12","text":"A wśród tłumów krążyły na Jego temat różne wieści."},{"book":"Jana","chapter":"7","verse":"13","text":"Jednak ze strachu przed przywódcami nikt nie mówił o Nim publicznie."},{"book":"Jana","chapter":"7","verse":"14","text":"Mniej więcej w połowie wszystkich uroczystości Jezus wszedł do świątyni i zaczął otwarcie nauczać."},{"book":"Jana","chapter":"7","verse":"15","text":"—Skąd on tak dobrze zna Pisma?—nie mogli wyjść z podziwu przywódcy. —Przecież nie ma wykształcenia!"},{"book":"Jana","chapter":"7","verse":"16","text":"—Ja nie głoszę własnej nauki, lecz słowo Boga, który Mnie posłał—odparł Jezus."},{"book":"Jana","chapter":"7","verse":"17","text":"—Ten, kto jest gotów wypełniać Jego wolę, rozpozna, czy to, co mówię, pochodzi od Boga, czy sam to wymyśliłem."},{"book":"Jana","chapter":"7","verse":"18","text":"Kto głosi własne poglądy, zabiega o uznanie dla siebie. Ale kto zabiega o uznanie dla tego, który go posłał, mówi prawdę i jest bez zarzutu."},{"book":"Jana","chapter":"7","verse":"19","text":"Czy Mojżesz nie zostawił wam przykazań? Jednak nikt z was ich nie przestrzega. Chcecie Mnie zabić?"},{"book":"Jana","chapter":"7","verse":"20","text":"—Chyba oszalałeś! Kto chce cię zabić?—rozległy się głosy z tłumu."},{"book":"Jana","chapter":"7","verse":"21","text":"—Oburzacie się, że dokonałem jednego cudu w szabat—mówił dalej Jezus."},{"book":"Jana","chapter":"7","verse":"22","text":"—Mojżesz dał wam nakaz, aby dokonywać obrzezania, i już wasi przodkowie robili to nawet w szabat."},{"book":"Jana","chapter":"7","verse":"23","text":"Skoro więc w tym świętym dniu dokonuje się tej małej czynności, żeby przestrzegać Prawa Mojżesza, to dlaczego oburzacie się na Mnie, że w szabat uzdrowiłem całego człowieka?"},{"book":"Jana","chapter":"7","verse":"24","text":"Nie oceniajcie po pozorach, ale bądźcie rzetelni w swoim osądzie."},{"book":"Jana","chapter":"7","verse":"25","text":"Niektórzy z mieszkańców Jerozolimy mówili wtedy między sobą:"},{"book":"Jana","chapter":"7","verse":"26","text":"Dziwne, że teraz publicznie naucza i nie sprzeciwiają mu się. Może i nasi przywódcy doszli do wniosku, że on jest Mesjaszem?"},{"book":"Jana","chapter":"7","verse":"27","text":"Ale przecież wiemy, skąd on pochodzi. Gdy zaś przyjdzie Mesjasz, nikt nie będzie tego wiedział."},{"book":"Jana","chapter":"7","verse":"28","text":"—Tak, znacie Mnie i wiecie, skąd jestem—zawołał podczas nauczania w świątyni Jezus. —Nie przyszedłem tu jednak z własnej inicjatywy. Posłał Mnie Ten, który jest prawdziwy, a którego wy nie znacie."},{"book":"Jana","chapter":"7","verse":"29","text":"Ja Go znam, ponieważ byłem z Nim i to On Mnie posłał."},{"book":"Jana","chapter":"7","verse":"30","text":"Wówczas przywódcy próbowali Go aresztować. Nikt jednak nie ośmielił się podnieść na Niego ręki, bo nie nadszedł jeszcze Jego czas."},{"book":"Jana","chapter":"7","verse":"31","text":"Wtedy wielu spośród zgromadzonych uwierzyło Mu."},{"book":"Jana","chapter":"7","verse":"32","text":"Faryzeusze dowiedzieli się, jakie nastroje panują wśród tłumów, i wspólnie z najwyższymi kapłanami wysłali strażników, aby aresztowali Jezusa."},{"book":"Jana","chapter":"7","verse":"33","text":"On jednak powiedział im:"},{"book":"Jana","chapter":"7","verse":"34","text":"Będziecie Mnie szukać, ale nie znajdziecie. Tam, dokąd idę, wy nie możecie pójść."},{"book":"Jana","chapter":"7","verse":"35","text":"—Dokąd on zamierza odejść, skoro mamy go nie znaleźć?—zastanawiali się między sobą. —Czyżby zamierzał udać się za granicę i nauczać pogan oraz naszych rodaków żyjących na emigracji?"},{"book":"Jana","chapter":"7","verse":"36","text":"Co ma na myśli, mówiąc: „Będziecie Mnie szukać, ale nie znajdziecie” i „Tam, gdzie się udaję, wy nie możecie pójść”?"},{"book":"Jana","chapter":"7","verse":"37","text":"W ostatnim, najważniejszym dniu święta Jezus zawołał do tłumów:"},{"book":"Jana","chapter":"7","verse":"38","text":"Jak mówi Pismo, jeśli ktoś uwierzy Mi, to z jego wnętrza wypłyną rzeki żywej wody."},{"book":"Jana","chapter":"7","verse":"39","text":"Mówił tak o Duchu Świętym, którego mieli otrzymać wierzący Mu. Duch bowiem nie był jeszcze zesłany, ponieważ Jezus nie został jeszcze otoczony chwałą."},{"book":"Jana","chapter":"7","verse":"40","text":"Słysząc te słowa, niektórzy z tłumu mówili:"},{"book":"Jana","chapter":"7","verse":"41","text":"—To jest Mesjasz!—twierdzili inni."},{"book":"Jana","chapter":"7","verse":"42","text":"—Przecież Pismo mówi, że Mesjasz będzie potomkiem króla Dawida i będzie pochodził z Betlejem, jego rodzinnej miejscowości."},{"book":"Jana","chapter":"7","verse":"43","text":"Tak więc zdania ludzi były podzielone."},{"book":"Jana","chapter":"7","verse":"44","text":"Niektórzy chcieli Go nawet aresztować, ale nikt nie ośmielił się Go dotknąć."},{"book":"Jana","chapter":"7","verse":"45","text":"Strażnicy, którzy mieli zatrzymać Jezusa, wrócili więc do najwyższych kapłanów i faryzeuszy z pustymi rękami."},{"book":"Jana","chapter":"7","verse":"46","text":"—Nigdy jeszcze nie słyszeliśmy, żeby jakiś człowiek przemawiał tak jak On!—odpowiedzieli strażnicy."},{"book":"Jana","chapter":"7","verse":"47","text":"—Więc i was oszukał?—krzyczeli faryzeusze."},{"book":"Jana","chapter":"7","verse":"48","text":"—Czy słyszeliście, żeby ktoś z przełożonych lub faryzeuszy uwierzył Mu?"},{"book":"Jana","chapter":"7","verse":"49","text":"A ten motłoch, który w ogóle nie zna Prawa Mojżesza, niech będzie przeklęty!"},{"book":"Jana","chapter":"7","verse":"50","text":"Wtedy zabrał głos Nikodem, jeden z przywódców, który kiedyś odwiedził Jezusa."},{"book":"Jana","chapter":"7","verse":"51","text":"—Czy nasze Prawo zezwala na skazanie kogoś bez dokładnego przyjrzenia się jego czynom i zapewnienia oskarżonemu możliwości obrony?"},{"book":"Jana","chapter":"7","verse":"52","text":"—A może i ty jesteś z Galilei?—odparli. —Sam sprawdź Pismo i przekonaj się, że stamtąd nie pochodził żaden prorok."},{"book":"Jana","chapter":"7","verse":"53","text":"Po tych słowach rozeszli się do domów."}]}