{"data":[{"book":"NUMERI","chapter":"30","verse":"1","text":"POI Mosè parlò a' Capi delle tribù de' figliuoli d'Israele, dicendo: Questo è quello che il Signore ha comandato:"},{"book":"NUMERI","chapter":"30","verse":"2","text":"Quando alcuno avrà votato un voto al Signore, ovvero avrà giurata alcuna cosa, obbligandosi per obbligazione sopra l'anima sua, non violi la sua parola; faccia interamente secondo ciò che gli sarà uscito di bocca30.2 bocca Lev. 27.2 ecc. Deut. 23.21,22. Giud. 11.30,35. Eccl. 5.4,5.."},{"book":"NUMERI","chapter":"30","verse":"3","text":"E quando una femmina avrà votato un voto al Signore, e si sarà obbligata per obbligazione in casa di suo padre, essendo ancor fanciulla;"},{"book":"NUMERI","chapter":"30","verse":"4","text":"se suo padre ha inteso il suo voto, e la sua obbligazione, con la quale ella si è obbligata sopra l'anima sua, e non ne le fa motto; tutti i voti di essa saranno fermi, e ogni obbligazione, con la quale ella si sarà obbligata sopra l'anima sua, sarà ferma."},{"book":"NUMERI","chapter":"30","verse":"5","text":"Ma, se suo padre, nel giorno ch'egli avrà intesi tutti i suoi voti, e le sue obbligazioni, con le quali ella si sarà obbligata sopra l'anima sua, la disdice; que' voti non saranno fermi, e il Signore le perdonerà; conciossiachè suo padre l'abbia disdetta."},{"book":"NUMERI","chapter":"30","verse":"6","text":"E se pure è maritata, avendo ancora sopra sè i suoi voti, o la promessa fatta con le sue labbra, con la quale si sarà obbligata sopra l'anima sua;"},{"book":"NUMERI","chapter":"30","verse":"7","text":"e il suo marito l'intende, e nel giorno stesso che l'avrà inteso, non ne le fa motto; i voti di essa, e le sue obbligazioni, con le quali si sarà obbligata sopra l'anima sua, saranno ferme."},{"book":"NUMERI","chapter":"30","verse":"8","text":"Ma, se nel giorno stesso che il suo marito l'avrà inteso, egli la disdice30.8 disdice Gen. 3.16 e rif., egli annulla il suo voto ch'ella avea sopra sè, e la promessa fatta con le sue labbra, con la quale ella si era obbligata sopra l'anima sua; e il Signore le perdonerà."},{"book":"NUMERI","chapter":"30","verse":"9","text":"Ma, quant'è al voto della vedova, o della ripudiata, tutto ciò a che si sarà obbligata sopra l'anima sua, sarà fermo contro a lei."},{"book":"NUMERI","chapter":"30","verse":"10","text":"E se la donna fa voto, ovvero si obbliga per obbligazione sopra l'anima sua, con giuramento, essendo in casa del suo marito;"},{"book":"NUMERI","chapter":"30","verse":"11","text":"e il suo marito l'intende, e non ne le fa motto, e non la disdice, sieno fermi tutti i suoi voti; sia parimente ferma ogni obbligazione, con la quale ella si sarà obbligata sopra l'anima sua."},{"book":"NUMERI","chapter":"30","verse":"12","text":"Ma se, nel giorno stesso che il suo marito li avrà intesi, egli del tutto li annulla; cosa alcuna che le sia uscita di bocca, o voto, od obbligazione sopra l'anima sua, non sarà ferma; il suo marito ha annullate quelle cose, e il Signore le perdonerà."},{"book":"NUMERI","chapter":"30","verse":"13","text":"Il marito di essa ratificherà, o annullerà qualunque voto e qualunque giuramento, col quale ella si sarà obbligata di affliggere l'anima sua."},{"book":"NUMERI","chapter":"30","verse":"14","text":"E se pure il suo marito non ne le fa motto d'un giorno all'altro, egli ha ratificati tutti i voti di essa, o qualunque obbligazione ch'ella avea sopra sè; egli li ha ratificati; perciocchè egli non ne le ha fatto motto nel giorno stesso che li ha intesi."},{"book":"NUMERI","chapter":"30","verse":"15","text":"Ma se, appresso averli intesi, del tutto li annulla, egli porterà l'iniquità di essa."},{"book":"NUMERI","chapter":"30","verse":"16","text":"Questi sono gli statuti, i quali il Signore comandò a Mosè che si osservassero tra marito e moglie, e tra padre e figliuola, mentre ella è ancor fanciulla in casa di suo padre."}]}