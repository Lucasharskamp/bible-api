{"data":[{"book":"1 Yohani","chapter":"5","verse":"1","text":"Kila muntu yakajimira kuwera Yesu ndo Kristu Mlopoziya ndo mwana gwa Mlungu na kila muntu yakamfira Tati, kamfira na mwana viraa."},{"book":"1 Yohani","chapter":"5","verse":"2","text":"Ayi ndo ntambu yatuvimana kuwera tuwafira wana wa Mlungu, kwa kumfira Mlungu na kugajimira malagaliru gakuwi."},{"book":"1 Yohani","chapter":"5","verse":"3","text":"Kumfira Mlungu ndo kugajimira malagaliru gakuwi. Na malagaliru gakuwi gatopa ndiri,"},{"book":"1 Yohani","chapter":"5","verse":"4","text":"toziya kila yakawera mwana gwa Mlungu kaweza kuvikanka vitwatira vidoda vya pasipanu. Hangu ndo ntambu yatuvimana kuvikanka vitwatira vidoda vya pasipanu kwa njimiru yetu."},{"book":"1 Yohani","chapter":"5","verse":"5","text":"Su ndo gaa yakaweza kuvikanka Vitwatira vidoda vya pasipanu? Ndo ulii yakajimiriti kuwera Yesu ndo Mwana gwa Mlungu."},{"book":"1 Yohani","chapter":"5","verse":"6","text":"Yesu Kristu ndo ulii yakiziti kwa mashi na kwa mwazi gwa kuhowa kwakuwi. Kiziti ndiri kwa mashi hera, kumbiti kwa mashi na kwa mwazi. Na Rohu yakakupitaulira kuwera ndo kanakaka, toziya Rohu ndo unakaka."},{"book":"1 Yohani","chapter":"5","verse":"7","text":"Su kwana wakapitawu watatu kumpindi kwa Mlungu,"},{"book":"1 Yohani","chapter":"5","verse":"8","text":"Rohu Mnanagala na mashi na mwazi na walii wakapitawu watatu wajimilirana,"},{"book":"1 Yohani","chapter":"5","verse":"9","text":"handa patuwujimira ukapitawu wa wantu, su ukapitawu wa Mlungu uwera mkulu nentu, toziya awu ndo ukapitawu wa Mlungu kuwera kamkapitaulira Mwana gwakuwi."},{"book":"1 Yohani","chapter":"5","verse":"10","text":"Muntu yoseri yakamjimira Mwana gwa Mlungu kanawu ukapitawu mumoyu mwakuwi, kumbiti yakamjimira ndiri Mlungu, kamtenda Mlungu kuwera mpayira, toziya kajimira ndiri ukapitawu yakawulaviyiti Mlungu kuusu Mwana gwakuwi."},{"book":"1 Yohani","chapter":"5","verse":"11","text":"Awu ndo ukapitawu kuwera, Mlungu katupananiti ukomu wa mashaka goseri na ukomu awu upatikana kwa njira ya Mwana gwakuwi."},{"book":"1 Yohani","chapter":"5","verse":"12","text":"Muntu yoseri yakalikolerana pamuhera na Mwana gwa Mlungu, yomberi kawera na ukomu na muntu yoseri yakalikolerana ndiri pamuhera na Mwana gwa Mlungu, yomberi kahera ukomu."},{"book":"1 Yohani","chapter":"5","verse":"13","text":"Nuwalembera vitwatira avi mwenga yamjimira mulitawu lya Mwana gwa Mlungu, su muvimani kuwera mwenga mwanawu ukomu wa mashaka goseri."},{"book":"1 Yohani","chapter":"5","verse":"14","text":"Kwa njira ayi twenga twana unakaka kulongolu kwa Mlungu, toziya shoseri shatumluwa kwa mafiliru gakuwi, yomberi kuupikanira."},{"book":"1 Yohani","chapter":"5","verse":"15","text":"Patuvimana kuwera yomberi kuupikanira patumluwa, viraa tuvimana kuwera katupanana shoseri shatumluwa."},{"book":"1 Yohani","chapter":"5","verse":"16","text":"Handa gwenga paguwona mlongu gwakuwi katenda vidoda vyavimjega ndiri kuhowa, hagumluwili kwa Mlungu na Mlungu hakampanani ukomu muntu ulii. Nonga shitwatira ashi kuusu walii yawatenditi vidoda vyavijega ndiri kuhowa. Kumbiti kwana vidoda vyavijega kuhowa, nonga ndiri kuwera gwenga gufiruwa kumluwa Mlungu kuusu vidoda vilii."},{"book":"1 Yohani","chapter":"5","verse":"17","text":"Kila shitwatira shashimfiriziya ndiri Mlungu shiwera vidoda, kumbiti kwana vidoda vyavimjega ndiri muntu kuhowa."},{"book":"1 Yohani","chapter":"5","verse":"18","text":"Tuvimana kuwera yawawera wana wa Mlungu hapeni wendereyi kutenda vidoda, toziya Mwana gwa Mlungu kankuwalolera weri na Mkondola ulii hapeni kawatendi shintu."},{"book":"1 Yohani","chapter":"5","verse":"19","text":"Twenga tuvimana kuwera twawana wa Mlungu tembera pasipanu poseri pa ukondola pakolwamlima na Mkondola."},{"book":"1 Yohani","chapter":"5","verse":"20","text":"Tuvimana viraa kuwera Mwana gwa Mlungu kasoka na yomberi katupanana mahala su tumumani Mlungu yakawera nakaka. Na twenga tuwera mukulikolerana pamuhera na Mlungu yakawera nakaka na mukulikolerana pamuhera na Yesu Kristu Mwana gwakuwi. Ayu ndo Mlungu gwa nakaka na ukomu wa mashaka goseri."},{"book":"1 Yohani","chapter":"5","verse":"21","text":"Wana wangu, mulituli gweka na wamlungu!"}]}