{"data":[{"book":"1 Vakolinto","chapter":"5","verse":"1","text":"Kuvi malovi ga chakaka kuvya pagati yinu kuvi ukemi uhakau, wangahumalila hati pagati ya vandu vangammanya Chapanga. Nijoviwi kuvya mmonga winu itama na mdala wa dadi waki!"},{"book":"1 Vakolinto","chapter":"5","verse":"2","text":"Muhotola wuli kumeka? Ngayivyai mbanga kuyupilisa, na mwenuyo mweikita chindu icho awusiwayi pagati msambi winu."},{"book":"1 Vakolinto","chapter":"5","verse":"3","text":"Na nene kwa upandi wangu, kwa higa nivii patali na nyenye, nambu kwa mpungu nivii pamonga na nyenye. Ndi nivii bahapo, nimali kumuhamula mundu yula mweakitili lijambu lenilo la soni."},{"book":"1 Vakolinto","chapter":"5","verse":"4","text":"Pamkonganeka pamonga kwa liina la BAMBU Yesu, nene nivii na nyenye kwa mpungu, hinu kwa makakala ga BAMBU witu Yesu uvi apo,"},{"book":"1 Vakolinto","chapter":"5","verse":"5","text":"mumgotola mundu uyo kwa Setani muni higa yaki yihalabiswai na mpungu waki usanguliwayi ligono lila la BAMBU."},{"book":"1 Vakolinto","chapter":"5","verse":"6","text":"Kawaka chindu cha kumekela, wu, mmanyi lepi ngemeku lidebe livavisa libulungutu loha la uhembe?"},{"book":"1 Vakolinto","chapter":"5","verse":"7","text":"Mujinyambisayi, muni muwusai ngemeku ya kadeni la kumbudila Chapanga, ndi muvyai na libulungutu la mupya langasopewa ngemeku ngati chamwiganikiwa kuvya. Muni Kilisitu awusiwayi luteta ndava yitu ngati mwanalimbelele wa Pasaka."},{"book":"1 Vakolinto","chapter":"5","verse":"8","text":"Ndava yeniyo, tiiselebukila mselebuko wa Pasaka changali kutumila mabumunda gegasopiwi ngemeku, ndi kujova changali kumbudila Chapanga na uhakau, nambu titumila libumunda langali ngemeku ndi kujova ubwina na chakaka."},{"book":"1 Vakolinto","chapter":"5","verse":"9","text":"Navayandikili mubalua yangu mkoto kuhanganilana na vakemi."},{"book":"1 Vakolinto","chapter":"5","verse":"10","text":"Uchakaka ndi kuvya najovili lepi mkoto kuhanganila na vandu voha pamulima nambu vandu vevavi vakemi vanotanu na vadese na vevakumuyupa chimong'omong'o. Muni muvayepa voha venavo yavaganili nyenye kuwuka pamulima uwu nganila!"},{"book":"1 Vakolinto","chapter":"5","verse":"11","text":"Nambu hinu nikuvayandikila kuvya mkoto kuhanganila na mlongo mkilisitu mweavimkemi na mweavi na mnogu uhakau na mnotani na mweiyupa chimong'omong'o na mweiliga na mweigala na mdese na mnyagaji. Mundu ngati mwenuyo hati kulya mkoto kulya nayu."},{"book":"1 Vakolinto","chapter":"5","verse":"12","text":"Hinu, lepi lihengu langu kuvahukukumu vala vevavi kuvala ya msambi wa vandu vevakumsadika Kilisitu. Nambu Chapanga ndi mweakuvahamula. Nyenye muganikiwa kuvahamula vandu vevavi msambi winu?"},{"book":"1 Vakolinto","chapter":"5","verse":"13","text":"Mayandiki Gamsopi gijova, mumvingayi kutali mundu muhakau uyo!"}]}