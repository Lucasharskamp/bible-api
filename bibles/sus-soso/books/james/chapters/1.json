{"data":[{"book":"James","chapter":"1","verse":"1","text":"N tan Yaki nan yi ki, Ala nun a xa Mixi Sugandixi Marigi Isa xa konyi. N bara wo xɛɛbu, wo tan Isirayila bɔnsɔɛ fu nun firinyi naxee yensenxi ɲamanɛe ma."},{"book":"James","chapter":"1","verse":"2","text":"N ngaxakerenyie, wo xa sɛɛwa tɔɔrɛ mɔɔli birin kui,"},{"book":"James","chapter":"1","verse":"3","text":"barima wo a kolon a wo tɔɔrɛ naxan sɔtɔma danxaniya kui, a wo duluxɔtɔma nɛ."},{"book":"James","chapter":"1","verse":"4","text":"Wo xa duluxɔtɔ han a raɲɔnyi alako wo xa danxaniya xa tilin, wo xa findi mixi kamalixie ra, fefe mu luxi naxee xa fe ra."},{"book":"James","chapter":"1","verse":"5","text":"Xa fahaamui mu na mixi nde yi ra wo ya ma, a kanyi xa Ala maxandi. A a sɔtɔma nɛ, barima Ala mixi birin kima a yiriwaxi ra a xa fonisireya ma."},{"book":"James","chapter":"1","verse":"6","text":"Kɔnɔ fo mixi xa Ala maxandi danxaniya ra, a naxa siikɛ, barima mixi siikɛxi luma nɛ alɔ mɔrɔnyi, foye naxan bɔnbɔma, a a matutun."},{"book":"James","chapter":"1","verse":"7","text":"Na kanyi naxa a maɲɔxun a a se nde sɔtɔma Ala ra,"},{"book":"James","chapter":"1","verse":"8","text":"barima a xaxili mu tixi Ala gbansan xa ra, a sanyie na kira wuyaxi nan xɔn."},{"book":"James","chapter":"1","verse":"9","text":"Danxaniyatɔɛ setare xa sɛɛwa barima Ala bara a xa fe ite."},{"book":"James","chapter":"1","verse":"10","text":"Kɔnɔ banna tan xa sɛɛwa Ala to bara a xa fe magoro, barima a xa fe ɲɔnma nɛ alɔ sansi fuge tofanyi."},{"book":"James","chapter":"1","verse":"11","text":"Soge xɔnɛ na te, sansi lisima nɛ han a fuge bira, a xa tofanyi ɲɔn. A na na ki nɛ banna fan bɛ. A na a xa walie kui tɛmui naxɛ, a birima na lɛɛri nɛ."},{"book":"James","chapter":"1","verse":"12","text":"Ɲɛlɛxinyi na mixi bɛ naxan a tunnabɛxima tɔɔrɛ kui, barima xa a bara gɛ na tɔɔrɛ raxande, Ala kisi xunnakeli fima nɛ a ma. Ala na nan laayidixi a xanuntenyie bɛ."},{"book":"James","chapter":"1","verse":"13","text":"Mixi nɛ wama tantanfe, a naxa a fala a Ala nan a ratantanfe, barima Ala mu birama fe ɲaaxi fɔxɔ ra, a man mu adama yo ratantanma fe ɲaaxi ra."},{"book":"James","chapter":"1","verse":"14","text":"Adama yɛtɛ waxɔnfe ɲaaxi nan a ratantanma. Na nan a mabɛndunma han a a rabira."},{"book":"James","chapter":"1","verse":"15","text":"Adama waxɔnfe ɲaaxi xa di findixi yunubi nan na. Yunubi fan na raba, a xa di findima faxɛ nan na."},{"book":"James","chapter":"1","verse":"16","text":"N ngaxakerenyi xanuxie, wo naxa la wule ra."},{"book":"James","chapter":"1","verse":"17","text":"Ki hagigɛ birin fatanxi Daali Mangɛ nan na naxan na koore, naxan soge, kike, nun tunbuie daaxi, naxan mu masarama abadan."},{"book":"James","chapter":"1","verse":"18","text":"A yɛtɛ sagoe ma, Ala bara won nakisi a xa nɔndi masenyi saabui ra, a won findi a xa die ra, alako won xa binyɛ sɔtɔ dangife a xa daalise birin na."},{"book":"James","chapter":"1","verse":"19","text":"N ngaxakerenyi xanuxie, wo xa yi wɔyɛnyi mɛ: Wo birin xa wo tuli mati wo bore ra, wo naxa gbata wɔyɛnyi ra, wo bɔɲɛ naxa te mafuren na,"},{"book":"James","chapter":"1","verse":"20","text":"barima adamadi xa xɔnɛ mu a tutunma Ala xa tinxinyi ma."},{"book":"James","chapter":"1","verse":"21","text":"Na na a ra, wo xa tondi fe ɲaaxi nun fe kobi mɔɔli birin nabade. Wo xa wo yɛtɛ magoro, wo xa nɔndi suxu naxan bara masen wo bɛ, barima na nan nɔma wo rakiside."},{"book":"James","chapter":"1","verse":"22","text":"Wo xa Ala xa masenyi rabatu. Xa wo a ramɛ gbansan kɔnɔ wo mu a raba, wo bara wo yɛtɛ madaxu."},{"book":"James","chapter":"1","verse":"23","text":"Xa mixi nde Ala xa masenyi ramɛ, kɔnɔ a mu bira a fɔxɔ ra, a luma nɛ alɔ mixi naxan a yatagi matoma kike ma,"},{"book":"James","chapter":"1","verse":"24","text":"a fa siga, a nɛɛmu a yatagi ma a na ki naxɛ."},{"book":"James","chapter":"1","verse":"25","text":"Kɔnɔ mixi naxan Ala xa sɛriyɛ kamalixi matoma a fanyi ra, a a tunnabɛxi, a mu nɛɛmu sɛriyɛ ma kɔnɔ a a rabatu, na kanyi barakama nɛ. Ala xa sɛriyɛ xɔrɛya fima nɛ adamadie ma."},{"book":"James","chapter":"1","verse":"26","text":"Mixi yo a yɛtɛ maɲɔxun diinɛla ra, kɔnɔ a mu a dɛ nɔxi, na kanyi na a yɛtɛ madaxufe nɛ. A xa diinɛ tide yo mu na."},{"book":"James","chapter":"1","verse":"27","text":"Diinɛ fiixɛ naxan nafan Baba Ala ma, a tan nan ya: won xa mɛɛni kiridie nun kaaɲɛ ginɛe ma e xa tɔɔrɛ kui, duniɲa fe man naxa wo madaxu."}]}