{"data":[{"book":"मत्तय","chapter":"9","verse":"1","text":"तवय येशु नावमा बशीसन आपला पलीकडला शहरमा जाईसन पोहचना."},{"book":"मत्तय","chapter":"9","verse":"2","text":"मंग दखा, खाटवर पडेल एक लखवा व्हयेल माणुसले त्यानाकडे आणं, तवय येशु त्यासना ईश्वास दखीसन लखवा व्हयेल माणुसले बोलना, पोऱ्या धीर धर; तुना पापसनी क्षमा व्हयेल शे."},{"book":"मत्तय","chapter":"9","verse":"3","text":"मंग दखा, काही शास्त्री आपला आपलामा बोलनात, “हाऊ चुकीनं बोलस!”"},{"book":"मत्तय","chapter":"9","verse":"4","text":"येशु त्यासना ईचार वळखीसन बोलना, “तुम्हीन आपला मनमा वाईट ईचार का बरं आणतस?"},{"book":"मत्तय","chapter":"9","verse":"5","text":"कारण ‘तुना पापनी क्षमा व्हयेल शे’ अस बोलनं, किंवा ‘ऊठीसन चाल’ अस बोलनं, ह्या मातीन कोणतं सोपं शे?"},{"book":"मत्तय","chapter":"9","verse":"6","text":"कारण मनुष्यना पोऱ्याले पृथ्वीवर पापसनी क्षमा कराना अधिकार शे हाई तुमले समजाले पाहिजे.” म्हणीसन मंग तो लखवा व्हयेल माणुसले बोलना, “ऊठ, तुनी खाट उचलीन घर जाय!”"},{"book":"मत्तय","chapter":"9","verse":"7","text":"मंग तो ऊठीसन आपला घर गया."},{"book":"मत्तय","chapter":"9","verse":"8","text":"हाई दखीसन लोके घाबरी गयात, अनी ज्या देवनी माणुसले एवढा अधिकार दिधा त्यासनी देवना गौरव करा."},{"book":"मत्तय","chapter":"9","verse":"9","text":"मंग तठेन जातांना येशुनी मत्तय नावना माणुसले जकात नाकावर बशेल दखं अनी त्याले बोलना, मनामांगे ये; तवय तो ऊठीसन त्यानामांगे गया."},{"book":"मत्तय","chapter":"9","verse":"10","text":"९:१० लूक १५:१,२नंतर अस व्हयनं की, तो घरमा जेवाले बशेल व्हता, दखा, तवय बराच जकातदार अनं पापी लोके ईसन येशु अनं त्याना शिष्य यासनासंगे पंगतमा जेवाले बठनात."},{"book":"मत्तय","chapter":"9","verse":"11","text":"हाई दखीसन परूशी त्याना शिष्यसले बोलनात, तुमना गुरू जकातदार अनं पापी लोकससंगे का बरं जेवस?"},{"book":"मत्तय","chapter":"9","verse":"12","text":"हाई ऐकीन येशु त्यासले बोलना, निरोगीसले वैद्यनी गरज नही, तर रोगीसले शे."},{"book":"मत्तय","chapter":"9","verse":"13","text":"९:१३ मत्तय १२:७“माले दया पाहिजे, यज्ञ नको” याना अर्थ काय, हाई जाईन शिका; कारण मी न्यायीसले नही तर पापी लोकसले बलावाकरता येल शे."},{"book":"मत्तय","chapter":"9","verse":"14","text":"त्या येळले योहानना शिष्य येशुकडे ईसन त्याले बोलनात, आम्हीन अनं परूशी लोके पुष्कळ उपास करतस पण तुमना शिष्य उपास करतस नही, ह्यानं कारण काय?"},{"book":"मत्तय","chapter":"9","verse":"15","text":"मंग येशु त्यासले बोलना, जोपावत वऱ्हाडीसनासंगे नवरदेव शे तोपावत त्यासले भूक्या राहावाई का? तरी असा दिन येतीन की, नवरदेवले त्यासनापाईन लई जातीन, तवय त्या उपास करतीन."},{"book":"मत्तय","chapter":"9","verse":"16","text":"कोणी नवा कपडानं ठिगळं जुना कपडाले लावतस नही; कारण चांगलाकरता लायेल ठिगळं त्या जुना कपडाले फाडी टाकस अनं छिद्र मोठं करी टाकस."},{"book":"मत्तय","chapter":"9","verse":"17","text":"कोणी नवा द्राक्षरस जुना कापडाघाई बनाडेल थैलीमा ठेवतस नही; ठेवा तर थैली फाटीन द्राक्षरस सांडाई जाई अनी थैलीना नाश व्हस; म्हणीसन नवा द्राक्षरस नवा थैलीमा ठेवतस म्हणजे त्या दोन्ही नीट राहतस."},{"book":"मत्तय","chapter":"9","verse":"18","text":"येशु त्यानासंगे बोली राहींता तवय दखा, एक अधिकारी ईसन त्याना पाया पडीसन बोलना, “मनी पोर इतलामा मरनी, तरी तुम्हीन ईसन तिना डोकावर आपला हात ठेवा म्हणजे ती जिवत व्हई.”"},{"book":"मत्तय","chapter":"9","verse":"19","text":"तवय येशु ऊठना अनं त्याना शिष्यससंगे त्या अधिकारीना मांगे जावाले लागना."},{"book":"मत्तय","chapter":"9","verse":"20","text":"मंग, दखा बारा वरीस पाईन रक्तस्रावना आजार व्हयेल एक बाईनी येशुना मांगेन ईसन त्याना कपडाना गोंडाले स्पर्श करा."},{"book":"मत्तय","chapter":"9","verse":"21","text":"कारण ती आपला मनमा बोलनी, की मी त्याना कपडासले जरी हात लावसु तरी बरी व्हसू."},{"book":"मत्तय","chapter":"9","verse":"22","text":"तवय येशु मांगे वळीसन तिले दखीन बोलना, “बाई, धीर धर! तुना ईश्वासनी तुले बरं करेल शे,” अनं ती बाई त्याच घटकाले बरी व्हयनी."},{"book":"मत्तय","chapter":"9","verse":"23","text":"मंग येशु अधिकारीना घरमा जाईन पावा वाजणारासले अनं शोक करनारा लोकसनी गर्दीले दखीसन बोलना,"},{"book":"मत्तय","chapter":"9","verse":"24","text":"“वाट सोडा, कारण पोर मरेल नही; ती झोपेल शे!” तवय त्या त्यानी टिंगल करू लागनात."},{"book":"मत्तय","chapter":"9","verse":"25","text":"मंग लोकसले बाहेर काढानंतर त्यानी मझार जाईसन त्या पोरना हातले धरं अनी ती लगेच ऊठनी."},{"book":"मत्तय","chapter":"9","verse":"26","text":"हाई बातमी देशना त्या प्रांतमा पसरी गयी."},{"book":"मत्तय","chapter":"9","verse":"27","text":"मंग येशु तठेन जाई राहींता, तवय, दोन आंधया त्यानामांगे जाईसन जोरमा वरडीसन बोलनात, अहो दावीदना पोऱ्या, आमनावर दया कर."},{"book":"मत्तय","chapter":"9","verse":"28","text":"तो घरमा गया तवय त्या आंधया त्याना जवय वनात; मंग येशु त्यासले बोलना, मी तुमले बरा करू शकस असा तुमना ईश्वास शे का? त्या त्याले बोलनात, हा प्रभु."},{"book":"मत्तय","chapter":"9","verse":"29","text":"तवय तो त्यासना डोयाले स्पर्श करीसन बोलना, तुमना ईश्वास प्रमाणे तुमले भेटो."},{"book":"मत्तय","chapter":"9","verse":"30","text":"तवय त्यासले दखावाले लागनं; मंग येशुनी त्यासले बजाडीन सांगं, की, दखा, कोणलेच समजाले नको म्हणीन संभाळा."},{"book":"मत्तय","chapter":"9","verse":"31","text":"तवय त्यासनी तठेन जाईसन सर्वा देशभर त्यानी किर्ती गाजाडी."},{"book":"मत्तय","chapter":"9","verse":"32","text":"मंग त्या तठेन जाई राहींतात, दखा, लोके एक मुका भूत लागेल माणुसले त्यानाकडे लई वनात."},{"book":"मत्तय","chapter":"9","verse":"33","text":"येशुनी ते भूत काढावर तो मुका बोलु लागना; तवय लोकसमुदाय नवल करीसन बोलनात, इस्त्राएलमा अस कधीच दखामा येल नव्हतं;"},{"book":"मत्तय","chapter":"9","verse":"34","text":"९:३४ मत्तय १०:२५; १२:२४; मार्क ३:२२; लूक ११:१५पण परूशी बोलनात, हाऊ भूतसना राजानी मदत लिसन भूत काढस."},{"book":"मत्तय","chapter":"9","verse":"35","text":"मंग येशु त्यासना सभास्थानमा देवराज्यनी सुवार्ता प्रचार गाजाडत, सर्वा कमजोर अनं रोगीसले बरं करत गावेगाव अनं शहरसमा फिरी राहींता."},{"book":"मत्तय","chapter":"9","verse":"36","text":"९:३६ मार्क ६:३४तवय लोक समुदायले दखीसन त्याले त्यासनी किव वनी, कारण त्या बिन मेंढपाळना मेंढरंसना मायक किदरेल अनी भटकेल व्हतात."},{"book":"मत्तय","chapter":"9","verse":"37","text":"९:३७ लूक १०:२मंग तो त्याना शिष्यसले बोलना, पिक बराच शे, पण काम करनारा थोडाच शेतस;"},{"book":"मत्तय","chapter":"9","verse":"38","text":"यामुये पिकना मालकनी कापणी कराले काम करनारासले धाडाले पाहिजे म्हणीसन तुम्हीन प्रार्थना करा."}]}