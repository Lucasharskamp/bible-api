{"data":[{"book":"Luka","chapter":"14","verse":"1","text":"Lyubha limo lya Pumulila a Yeshu bhashinkwenda kulya shalya kumui kwa akalongolele bhamo bha Mapalishayo, bhandunji bhapalinji penepo gubhaalolesheyenje kwa kaje."},{"book":"Luka","chapter":"14","verse":"2","text":"Mmujo jabho a Yeshu ashinkupagwa mundu nnwele shitaka."},{"book":"Luka","chapter":"14","verse":"3","text":"A Yeshu gubhaabhushiyenje bhaajiganya bha shalia na Mapalishayo, “Ilipinjikwa eu ikapinjikwa kunnamya mundu Lyubha lya Pumulila?”"},{"book":"Luka","chapter":"14","verse":"4","text":"Ikabheje bhanganya bhala gubhatemingene ilili. A Yeshu gubhankamwile nnwele jula gubhannamiye, gubhanneshile aijabhulile."},{"book":"Luka","chapter":"14","verse":"5","text":"Kungai gubhaabhushiye, “Munkumbi gwenunji gani mwanagwe eu ng'ombe jwakwe atumbushilaga nniiko, akananshoye pabha Lyubha lya Pumulila?”"},{"book":"Luka","chapter":"14","verse":"6","text":"Ikabheje bhangakombolanga kwajaangula."},{"book":"Luka","chapter":"14","verse":"7","text":"A Yeshu bhakaabhonanjeje bhashemilwenje bhala shibhatendaga kwiagulilanga itengu ya mmujo, gubhaalugulilenje."},{"book":"Luka","chapter":"14","verse":"8","text":"“Ibhaga mundu anshemaga kundoa, nnatame pa shitengu sha mmujo, inabha apali juna ashemilwe jwa kupunda mmwe."},{"book":"Luka","chapter":"14","verse":"9","text":"Bhanshemilenje bhala shibhajiye kummalanjila, ‘Mwaapiye abha.’ Penepo nkupinga kola oni pa bhandu bhowe nnikwendatama shitengu sha nnyuma."},{"book":"Luka","chapter":"14","verse":"10","text":"Ikabhe nshemwaga ntame shitengu sha nnyuma, nkupinga nnyene nyumba ajiyaga annugulile, ‘Ambwiga, nnjiye mmujo muno.’ Penepo nkupinga ishimiywa na bhowe bhatemingene pamo na mmwe."},{"book":"Luka","chapter":"14","verse":"11","text":"Pabha, jojowe akwiikweya apinga tuluywa, na akwiituluya apinga kweywa.”"},{"book":"Luka","chapter":"14","verse":"12","text":"Kungai gubhaabhalanjile na bhashemile bhala, “Punkuteleka kalamu ibhe mui eu shilo, nnaashemanje ashaambwiga ajenu eu ashaalongo ajenu eu ashaatami ajenu bhalinginji matajilipe, na bhalabhonji bhana kwiya kunshemanga nibha nnipilwe yumwaatendelenje ila."},{"book":"Luka","chapter":"14","verse":"13","text":"Ikabheje, punkuteleka kalamu, mwaashemanje bhaalaga, bhaalemalanga na ashinangwabha na ashinangalole,"},{"book":"Luka","chapter":"14","verse":"14","text":"na mmwe shimpate mboka, pabha bhene bhanganyabho bhangalinginji sha kunnipa. A Nnungu shibhampe upo yenu lyubha lishibhayukanje bhandunji bhakwetenje aki.”"},{"book":"Luka","chapter":"14","verse":"15","text":"Mundu jumo munkumbi gwa bhatemingene na a Yeshu pa shalya gwashite, “Mbaya jwene mundu shalye kalamu mu Upalume gwa a Nnungu.”"},{"book":"Luka","chapter":"14","verse":"16","text":"A Yeshu gubhannjangwile, “Bhandu bhamo bhashinkuteleka kalamu jikulungwa, gubhaashemilenje bhandunji bhabhagwinji."},{"book":"Luka","chapter":"14","verse":"17","text":"Lyubha lya kalamu likaishileje gubhantumile ntumishi jwabho akaalugulilanje bhashemilwenje bhala kuti, ‘Nnjiyangane, indu yowe ili tayali.’"},{"book":"Luka","chapter":"14","verse":"18","text":"Ikabheje bhowe, gubhatandwibhenje kwiilugula jumo jumo. Jwa ntai gwashite, ‘Njigombola nngunda, kwa nneyo ngunapinjikwa nyende ngaulole shonde bhai, uneshe nyende.’"},{"book":"Luka","chapter":"14","verse":"19","text":"Na juna gwashite, ‘Njigombola ng'ombe ya lima, majela nng'ano, kwa nneyo ngunakwenda kwiilinga, shonde bhai uneshe nyende.’"},{"book":"Luka","chapter":"14","verse":"20","text":"Na juna gwashite, ‘Njilomba, kwa nneyo ngaika.’"},{"book":"Luka","chapter":"14","verse":"21","text":"“Ntumishi jula gwabhujile nigwabhalugulile bhakulungwa bhakwe jene nganijo. Bhayene nyumba bhala gubhatumbele, gubhannugulile ntumishi jwabho, ‘Ujende shangu kumpanda njindo na mmipanda ja pa shilambo pano, ujiyenabhonji nnyumba muno bhalaga, na ashinangwabha, na ashinangalole, na bhaalemalanga.’"},{"book":"Luka","chapter":"14","verse":"22","text":"Kungai ntumishi jula gwashite, ‘Mmakulungwa, innajile ila ndendile, ikabheje mwaatama mwatangu.’"},{"book":"Luka","chapter":"14","verse":"23","text":"Bhakulungwa bhala gubhannugulile ntumishi jula, ‘Ujende mmipanda njindo na mipanda ja pa shilambo pano ukaashishilishiyanje bhandunji bhajiyangane, nyumba jangu jigumbale."},{"book":"Luka","chapter":"14","verse":"24","text":"Ngunakummalanjilanga mmowe kuti, jwakwapi nkali jumo munkumbi gwa bhunaashemilenje gwantai bhala shapaye shalya shangu.’ ”"},{"book":"Luka","chapter":"14","verse":"25","text":"Penepo, likukute likulungwa lya bhandu gulilongene na a Yeshu. Bhai, gubhaatendebhushilenje bhandunji gubhaalugulilenje,"},{"book":"Luka","chapter":"14","verse":"26","text":"“Mundu jojowe apinga kubha nkujiganywa jwangu ambinje, kupunda shakutikwaapinga ainagwe na akwabhe na akagwe na ashibhanagwe, na ashaapwakwe na ashaalumbugwe na nkali kupunda shakuti kwiipinga nnyene."},{"book":"Luka","chapter":"14","verse":"27","text":"Mundu akaujigale nshalabha gwakwe ningagula akakombola kubha nkujiganywa jwangu.”"},{"book":"Luka","chapter":"14","verse":"28","text":"Pabha, gani munkumbi gwenunji apingaga kushenga nnala, akatandubha kutama nilola galama jakwe nkupinga amumanye ibhaga akwete mmbiyaya malila?"},{"book":"Luka","chapter":"14","verse":"29","text":"Inabha atandubhaga kushenga nshingi niilepela kumaliya, bhandunji shibhalolanjebho shibhanng'ekanje,"},{"book":"Luka","chapter":"14","verse":"30","text":"bhalinkutinji. Aju munduju atandwibhe kushenga, ikabheje ashilepela malishiya."},{"book":"Luka","chapter":"14","verse":"31","text":"Eu mpalume jwashi apinga kwenda komana na upalume guna, anatandubhe kutama ni niganishiya ibhaga shakombole na ashimanjola bhakwe elupu likumi limo, kwenda komana na a mpalume bhakwete manjola elupu makumi gabhili?"},{"book":"Luka","chapter":"14","verse":"32","text":"Abhonaga akakombola, shatume ntenga kupinga ulele bhakanabhe bhandishila."},{"book":"Luka","chapter":"14","verse":"33","text":"Bhai nneyo peyo, akapagwa nkali jumo munkumbi gwenunji apingabha nkujiganywa jwangu, akaleshe indu yowe yakwete."},{"book":"Luka","chapter":"14","verse":"34","text":"“Nnjete ni ja mmbone, ibhaga jikanonye, jitagwe nndi jinonye kabhili?"},{"book":"Luka","chapter":"14","verse":"35","text":"Jikapwaa kwa litaka wala kwa tenda mbolela. Ikabheje pakujijaa kwa taliya. Akwete makutujo apilikane!”"}]}