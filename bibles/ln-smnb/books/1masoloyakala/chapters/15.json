{"data":[{"book":"1 Masolo ya Kala","chapter":"15","verse":"1","text":"Tango Davidi asilisaki kotonga bandako mpo na ye moko kati na engumba ya Davidi, abongisaki esika mpo na Sanduku ya Nzambe mpe atelemisaki ndako ya kapo mpo na yango."},{"book":"1 Masolo ya Kala","chapter":"15","verse":"2","text":"Davidi alobaki : « Moto moko te, longola kaka Balevi, akoki komema Sanduku ya Boyokani ya Nzambe, pamba te Yawe aponaki bango mpo na komema Sanduku na Ye mpe kosala mosala na Ye mpo na libela. »"},{"book":"1 Masolo ya Kala","chapter":"15","verse":"3","text":"Davidi asangisaki kati na Yelusalemi bana nyonso ya Isalaele mpo na komema Sanduku ya Yawe na esika oyo abongisaki mpo na yango."},{"book":"1 Masolo ya Kala","chapter":"15","verse":"4","text":"Davidi asangisaki lisusu bakitani ya Aron mpe Balevi :"},{"book":"1 Masolo ya Kala","chapter":"15","verse":"5","text":"Mpo na bakitani ya Keati :"},{"book":"1 Masolo ya Kala","chapter":"15","verse":"6","text":"mpo na bakitani ya Merari :"},{"book":"1 Masolo ya Kala","chapter":"15","verse":"7","text":"mpo na bakitani ya Gerishoni :"},{"book":"1 Masolo ya Kala","chapter":"15","verse":"8","text":"mpo na bakitani ya Elitsafani :"},{"book":"1 Masolo ya Kala","chapter":"15","verse":"9","text":"mpo na bakitani ya Ebron :"},{"book":"1 Masolo ya Kala","chapter":"15","verse":"10","text":"mpo na bakitani ya Uzieli :"},{"book":"1 Masolo ya Kala","chapter":"15","verse":"11","text":"Davidi abengaki Banganga-Nzambe Tsadoki mpe Abiatari elongo na Balevi oyo : Urieli, Asaya, Joeli, Shemaya, Elieli mpe Aminadabi."},{"book":"1 Masolo ya Kala","chapter":"15","verse":"12","text":"Alobaki na bango : « Bozali bakambi ya mabota ya Balevi, bino elongo na bandeko ya mabota na bino ; bomipetola mpo na komema Sanduku ya Yawe, Nzambe ya Isalaele, na esika oyo nabongisi mpo na yango."},{"book":"1 Masolo ya Kala","chapter":"15","verse":"13","text":"Pamba te lokola bino Balevi bozalaki te na mbala ya liboso, yango wana Yawe, Nzambe na biso, asilikelaki biso makasi ; pamba te totunaki Ye te ndenge nini tokokaki komema yango kolanda mibeko. »"},{"book":"1 Masolo ya Kala","chapter":"15","verse":"14","text":"Boye, Banganga-Nzambe mpe Balevi bamipetolaki mpo na komema Sanduku ya Yawe, Nzambe ya Isalaele."},{"book":"1 Masolo ya Kala","chapter":"15","verse":"15","text":"Bongo Balevi bamemaki na banzete Sanduku ya Nzambe na mapeka na bango ndenge kaka Moyize atindaki, kolanda Liloba na Yawe."},{"book":"1 Masolo ya Kala","chapter":"15","verse":"16","text":"Davidi alobaki na bakambi ya Balevi ete bapona, kati na bandeko na bango, bayembi mpo na koyemba banzembo ya esengo, na bibetelo mindule : nzenze, lindanda mpe manzanza."},{"book":"1 Masolo ya Kala","chapter":"15","verse":"17","text":"Balevi baponaki Emani, mwana mobali ya Joeli ; Azafi, mwana mobali ya Berekia, kati na bandeko na ye ya mibali ; Etani, mwana mobali ya Kushaya, kati na bana ya Merari, na bandeko na ye ya mibali."},{"book":"1 Masolo ya Kala","chapter":"15","verse":"18","text":"Mpe mpo na kosunga bango, baponaki Balevi mosusu : Zakari, Beni, Yazieli, Shemiramoti, Yeyeli, Uni, Eliabi, Benaya, Maaseya, Matitia, Elifele, Mikineya, Obedi-Edomi mpe Yeyeli. Bango nyonso bazalaki bakengeli bikuke."},{"book":"1 Masolo ya Kala","chapter":"15","verse":"19","text":"Babeti miziki : Emani, Azafi mpe Etani ; bango bazalaki kobeta manzanza oyo basala na bronze."},{"book":"1 Masolo ya Kala","chapter":"15","verse":"20","text":"Zakari, Azieli, Shemiramoti, Yeyeli, Uni, Eliabi, Maaseya mpe Benaya ; bango bazalaki kobeta nzenze na mongongo ya soprano."},{"book":"1 Masolo ya Kala","chapter":"15","verse":"21","text":"Matitia, Elifele, Mikineya, Obedi-Edomi, Yeyeli mpe Azazia ; bango bazalaki kobeta mandanda ya basinga mwambe mpo na kotambolisa banzembo."},{"book":"1 Masolo ya Kala","chapter":"15","verse":"22","text":"Kenania, mokambi ya Balevi, aponamaki mpo na kotambolisa banzembo ; pamba te ayebaki mosala yango malamu."},{"book":"1 Masolo ya Kala","chapter":"15","verse":"23","text":"Berekia mpe Elikana, bazalaki bakengeli ya Sanduku ya Boyokani."},{"book":"1 Masolo ya Kala","chapter":"15","verse":"24","text":"Banganga-Nzambe Shebania, Jozafati, Netaneeli, Amasayi, Zakari, Benaya mpe Eliezeri ; bazalaki kobeta kelelo liboso ya Sanduku ya Nzambe. Obedi-Edomi mpe Yeyiya bazalaki mpe bakengeli Sanduku ya Boyokani."},{"book":"1 Masolo ya Kala","chapter":"15","verse":"25","text":"Davidi, bakambi ya Isalaele mpe bakonzi ya basoda nkoto moko bakendeki kozwa na esengo Sanduku ya Boyokani ya Yawe wuta na ndako ya Obedi-Edomi."},{"book":"1 Masolo ya Kala","chapter":"15","verse":"26","text":"Mpe mpo ete Yawe asunga Balevi oyo bazalaki komema Sanduku ya Boyokani ya Yawe, babonzaki lokola mbeka bangombe sambo ya mibali mpe bameme sambo ya mibali."},{"book":"1 Masolo ya Kala","chapter":"15","verse":"27","text":"Davidi elongo na Balevi nyonso oyo bazalaki komema Sanduku ya Boyokani, bayembi mpe Kenania, mokambi ya bayembi : bango nyonso balataki banzambala ya lino ya talo. Kasi Davidi abakisaki lisusu efode ya lino na likolo."},{"book":"1 Masolo ya Kala","chapter":"15","verse":"28","text":"Bato nyonso ya Isalaele bamemaki Sanduku ya Boyokani ya Yawe na kobeta milolo ya esengo, na kobeta maseke, bakelelo, manzanza, banzenze mpe mandanda."},{"book":"1 Masolo ya Kala","chapter":"15","verse":"29","text":"Tango Sanduku ya Boyokani ya Yawe ekotaki na engumba ya Davidi, Mikali, mwana mwasi ya Saulo, azalaki kotala wuta na lininisa ; mpe tango amonaki mokonzi Davidi kopumbwa mpe kobina na esengo, ayinaki ye kati na motema na ye."}]}