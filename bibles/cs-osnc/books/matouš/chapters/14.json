{"data":[{"book":"Matouš","chapter":"14","verse":"1","text":"Tehdy slyšel galilejský vládce Herodes Antipas vyprávění o Ježíšovi"},{"book":"Matouš","chapter":"14","verse":"2","text":"a řekl svým dvořanům: „To musí být Jan Křtitel! Vstal z mrtvých, a proto dělá takové zázraky!“"},{"book":"Matouš","chapter":"14","verse":"3","text":"Před časem dal tento Herodes Jana zatknout a uvěznit."},{"book":"Matouš","chapter":"14","verse":"4","text":"Jan mu totiž vytýkal, že žije s Herodiadou, manželkou svého bratra Filipa."},{"book":"Matouš","chapter":"14","verse":"5","text":"Herodes by se Jana rád zbavil, ale bál se, protože lidé v něm viděli proroka."},{"book":"Matouš","chapter":"14","verse":"6","text":"Na oslavě Herodových narozenin tančila dcera Herodiady a okouzlila Heroda tak,"},{"book":"Matouš","chapter":"14","verse":"7","text":"že jí přísahal splnit každé přání."},{"book":"Matouš","chapter":"14","verse":"8","text":"Herodiada navedla svou dceru a ta požádala: „Chci tady na míse hlavu Jana Křtitele.“"},{"book":"Matouš","chapter":"14","verse":"9","text":"To bylo i na Heroda příliš. Nechtěl se však zostudit před hosty tím, že by zrušil svou přísahu."},{"book":"Matouš","chapter":"14","verse":"10","text":"Poručil proto, aby Jana sťali přímo ve vězení."},{"book":"Matouš","chapter":"14","verse":"11","text":"Jeho hlavu přinesli na míse tanečnici a ta ji donesla své matce."},{"book":"Matouš","chapter":"14","verse":"12","text":"Janovi žáci si vyžádali jeho tělo a pohřbili ho. Pak šli oznámit Ježíšovi, co se stalo."},{"book":"Matouš","chapter":"14","verse":"13","text":"Když to Ježíš slyšel, vstoupil do loďky a odplul na osamělé místo. Jakmile však lidé z okolí zjistili, kam jeho loďka míří, shromáždili se tam."},{"book":"Matouš","chapter":"14","verse":"14","text":"Když Ježíš vystoupil na břeh, čekaly ho již davy lidí. Měl s nimi soucit a uzdravil jejich nemocné."},{"book":"Matouš","chapter":"14","verse":"15","text":"Večer za ním přišli jeho učedníci a řekli: „Už je pozdě a tady v pustině se nedá koupit nic k jídlu. Rozluč se s nimi, ať si mohou po vesnicích něco opatřit.“"},{"book":"Matouš","chapter":"14","verse":"16","text":"Ježíš jim na to řekl: „Kam by chodili, dejte jim najíst vy!“"},{"book":"Matouš","chapter":"14","verse":"17","text":"Namítli: „Vždyť tu máme všeho všudy pět chlebů a dvě ryby!“"},{"book":"Matouš","chapter":"14","verse":"18","text":"„Přineste je sem,“ vybídl je."},{"book":"Matouš","chapter":"14","verse":"19","text":"Potom řekl lidem, aby se usadili na trávě. A vzal těch pět chlebů a dvě ryby a poděkoval za ně Bohu. Pak ulamoval, dával učedníkům a ti rozdávali lidem."},{"book":"Matouš","chapter":"14","verse":"20-21","text":"Najedlo se tam dosyta pět tisíc mužů kromě žen a dětí. A ještě nasbírali plných dvanáct košů zbytků."},{"book":"Matouš","chapter":"14","verse":"22","text":"Hned potom Ježíš přiměl své učedníky, aby přepluli na druhý břeh, zatímco on propustí shromážděné lidi."},{"book":"Matouš","chapter":"14","verse":"23","text":"Když se zástupy rozcházely, vystoupil Ježíš na horu, aby se o samotě modlil. Strávil tam skoro celou noc."},{"book":"Matouš","chapter":"14","verse":"24","text":"Loď s učedníky stále nemohla dosáhnout druhého břehu, protože vítr hnal vlny proti ní."},{"book":"Matouš","chapter":"14","verse":"25","text":"K ránu se Ježíš přiblížil k lodi po hladině jezera."},{"book":"Matouš","chapter":"14","verse":"26","text":"Učedníci ho považovali za přízrak a vyděsili se."},{"book":"Matouš","chapter":"14","verse":"27","text":"Ale Ježíš promluvil a uklidnil je: „Vzchopte se, to jsem já, nebojte se!“"},{"book":"Matouš","chapter":"14","verse":"28","text":"Petr zvolal: „Pane, když máš takovou moc, rozkaž, ať přijdu k tobě po vodě!“"},{"book":"Matouš","chapter":"14","verse":"29","text":"„Tak pojď!“ řekl Ježíš. A tak Petr opustil loď a šel k Ježíšovi."},{"book":"Matouš","chapter":"14","verse":"30","text":"Velké vlny ho však přece poděsily a začal se topit. „Pane, pomoz!“ vykřikl."},{"book":"Matouš","chapter":"14","verse":"31","text":"Ježíš ho rychle zachytil a řekl: „Kde je tvoje víra? Proč jsi pochyboval?“"},{"book":"Matouš","chapter":"14","verse":"32","text":"Vstoupili na loď a vítr se hned utišil."},{"book":"Matouš","chapter":"14","verse":"33","text":"Učedníci před Ježíšem poklekli a vyznávali: „Ty jsi určitě Boží Syn!“"},{"book":"Matouš","chapter":"14","verse":"34","text":"Pak přistáli v genezaretském kraji."},{"book":"Matouš","chapter":"14","verse":"35","text":"Jakmile ho tamější lidé poznali, rozneslo se to po širokém okolí a odevšad k němu nosili nemocné."},{"book":"Matouš","chapter":"14","verse":"36","text":"Prosili ho, aby se mohli alespoň dotknout lemu jeho šatu. A kdo se dotkl, byl uzdraven."}]}