{"data":[{"book":"Matayo","chapter":"21","verse":"1","text":"Aho Yesu na wanamp'hina wakwe weze wabule hagihi na Yelusalemu no kubula Betifage mo Mnima we Mizeituni, aho Yesu nakawatuma wanamp'hina wakwe waidi,"},{"book":"Matayo","chapter":"21","verse":"2","text":"akawagamba, “Iteni he kaya iyo ihalongole, nomkabwiile mp'hunda ikakigwe hamwenga na mwanawe. Zidoholeni mnigaile."},{"book":"Matayo","chapter":"21","verse":"3","text":"Mnt'hu yeyose akuunga awauzeni dyodyose, mgambileni kugamba, ‘Zumbe aziunga,’ naho naazivuze.” Nae naawa zumileni."},{"book":"Matayo","chapter":"21","verse":"4","text":"Idi dilaile vileke yadya alongaga mlotezi yakint'he."},{"book":"Matayo","chapter":"21","verse":"5","text":"“Ugambileni mzi wa Sayuni,"},{"book":"Matayo","chapter":"21","verse":"6","text":"Wanamp'hina waitaga, niyo wadamanya enga viya Yesu Awasigilaga."},{"book":"Matayo","chapter":"21","verse":"7","text":"Wamwigaila mp'hunda no mwana mp'hunda, watandikaga zisuke zawe mnanga niyo Yesu ekala mnanga mwe mp'hunda."},{"book":"Matayo","chapter":"21","verse":"8","text":"Mafyo ya want'hu wabindile ingi watandikaga zisuke zawe mwe sila, wamwenga nawo nawasenga mahuto no kuyatandika mwe sila."},{"book":"Matayo","chapter":"21","verse":"9","text":"Idifyo dya want'hu diya dimlongoele na diya dikumtimila, wandaga wakanga kwa izwi kulu wakagamba, “Ntogola kwa Mwana Daudi! Mnungu naamvikile yudya akwiza kwa zina dya Zumbe. Naatogolwe Mnungu uko kulanga.”"},{"book":"Matayo","chapter":"21","verse":"10","text":"Yesu eze engile Yelusalemu, mzi wose no wituka, wakauza, “Uyu ni ani?”"},{"book":"Matayo","chapter":"21","verse":"11","text":"Diya idifyo niyo dyawahitula, “Uyu ni Yesu, Mlotezi kulawa Nazaleti ya Galilaya.”"},{"book":"Matayo","chapter":"21","verse":"12","text":"Yesu engilaga mwe Nyumba ya Mnungu, niyo awakump'husa kuse wadya wose wandaga wakataga no kugula mdya mwe Nyumba ya Mnungu. Azikindulaga zimeza za wadya nawaka sakanya matundu, ne viti va wataga suwa,"},{"book":"Matayo","chapter":"21","verse":"13","text":"akawagamba, “Iwandikwa mwe mawandiko kugamba, ‘Nyumba yangu neitangwe nyumba ya kuvika Mnungu.’ Mna nyuwe mwaitenda mp'hanga ya wabavi!”"},{"book":"Matayo","chapter":"21","verse":"14","text":"Want'hu viwete na mant'hunt'hu wamwizilaga kudya kwe Nyumba ya Mnungu niyo awahonya."},{"book":"Matayo","chapter":"21","verse":"15","text":"Mna wakulu wa Walava nt'hambiko na wahinizi we zi sigilizi, waihiwagwa weze waone yadya ya kweheela akudamanya Yesu, no ukwanga kwa wana wadodo mwe Nyumba idya ya Mnungu wakagamba, “Naatogolwe Mwana Daudi!”"},{"book":"Matayo","chapter":"21","verse":"16","text":"Niyo wamgamba, “Weva ivo wana awa wakulonga?” Yesu niyo awagamba, “Heiye, neva.” “Hamsomile mwa Mawandiko? ‘Muwahiniza wana ne vizana, kulava nt'hogola zikinth'ile.’ ”"},{"book":"Matayo","chapter":"21","verse":"17","text":"Niyo Yesu awalekaga no kuita kuse yo umzi, aitaga Besania, uko agonaga."},{"book":"Matayo","chapter":"21","verse":"18","text":"Mtootondo Umwo andaga akeza naho kwo mzi, akeivaga sala."},{"book":"Matayo","chapter":"21","verse":"19","text":"Eze auone mtini hagihi ne sila, aubasaga, mna haonaga matunda ila na mani du, niyo augamba, “Howize weleke matunda naho ulo na ulo.” Aaho umti udya niyo wanyuluka."},{"book":"Matayo","chapter":"21","verse":"20","text":"Wanamp'hina wadya weze wayaone yadya niyo weehelwa wakagamba, “Kwa vivihi mti udya ukanyuluka ludole?”"},{"book":"Matayo","chapter":"21","verse":"21","text":"Yesu niyo ahitula, “Nawagambilani ikindedi, mnanda namhuwi, naho msekung'asang'asa, nomdahe kudamanya hiyo enga idi du dyo didamanyike dyo mtini, nomdahe hata kuugamba mnima uno, ‘Ita kaakedule kwe bahali,’ naho niyo vanda."},{"book":"Matayo","chapter":"21","verse":"22","text":"Nawagambilani ikindedi mnanda na mhuwila nom mhokele kia ukulombeza.”"},{"book":"Matayo","chapter":"21","verse":"23","text":"Yesu eze engile mwe Nyumba ya Mnungu, Umwo andaga akahiniza, wakulu wa Walava nt'hambiko ne wadala a vilongozi va want'hu wambasaga wakamuuza. “Wayadamanya aya kwa udahi waani? Naho niani akwink'hile udahi uwo?”"},{"book":"Matayo","chapter":"21","verse":"24","text":"Yesu niyo awahitula, “Neniwauzeni nanywe mbuli imwenga, mna nihitula name neniwa gambileni, kugamba nadamanya aya kwa udahi waani."},{"book":"Matayo","chapter":"21","verse":"25","text":"Nigambileni, Ubatizi wa Yohana walawaga nahi? Walawaga kwa Mnungu, hegu walawaga kwa want'hu?”"},{"book":"Matayo","chapter":"21","verse":"26","text":"Mna naho kinagamba, ‘Ulawa mwa want'hu,’ chogoha want'hu Kwaviya wose nawamanya kugamba Yohana andaga mlotezi ywa Mnungu.”"},{"book":"Matayo","chapter":"21","verse":"27","text":"Ivo niyo wamhitula kugamba, “Hakimanyize” Naye Yesu niyo awagamba, “Name heniwagambileni kugamba nayadamanya aya kwa udahi waani.”"},{"book":"Matayo","chapter":"21","verse":"28","text":"“Mwafanyanya vihi mwe mbuli ino? Kwandaga na mnt'hu andaga na wanawe waidi wa kilume, niyo ambasa wa nk'hongo na kumgamba, ‘Mwanangu, uite ukadamanye ndima kwe nk'honde ye mizabibu dielo.’"},{"book":"Matayo","chapter":"21","verse":"29","text":"Yudya mwana niyo ahitula kugamba, ‘Hikuunga,’ mna akajika niyo afanyanya vint'hu niyo aita."},{"book":"Matayo","chapter":"21","verse":"30","text":"Niyo Tati ya mnt'hu ambasa yudya mtuhu niyo amlonga enga iviya alongile kwa ywa nk'hongo. Yudya mwana niyo agamba, ‘Tate neniite,’ mna niyo haitile."},{"book":"Matayo","chapter":"21","verse":"31","text":"Mwa waidi awa, niani adamanye yadya aungile tati yawe?”"},{"book":"Matayo","chapter":"21","verse":"32","text":"kwaviya Yohana awezilagani niyo awalagisani zisila ze kindedi mna hamwamtegelezaga, mna wagwila kodi na mapamp'he nawamwiva niyo wamhuwila. Mna nyuwe hamwenga no ukuyaona aya hamuungile kweiila no kumhuwila.”"},{"book":"Matayo","chapter":"21","verse":"33","text":"Yesu niyo agamba, “Tegelezeni mliganyizo mtuhu.” “Kwandaga na mnt'hu mta nk'honde yakwe, ahandaga mizabibu, niyo aizengela gomela, niyo asimba bome dyo kuhondela no kuzenga hant'hu henuke hakumvikila Mnungu cho wamizi, niyo awiikiza kwa walimi wamwenga, niyo yehe atamba."},{"book":"Matayo","chapter":"21","verse":"34","text":"Msimo wo kuvuna uze ubuze, atumaga wandima wakwe kwa wadya waikizilwe, wakamguhile amaliho yakwe."},{"book":"Matayo","chapter":"21","verse":"35","text":"Wadya walimi niyo wawagwila wandima wadya yumwenga wamtoa, yumwenga wamkoma, yudya ywa katatu niyo wamtowa na maiwe."},{"book":"Matayo","chapter":"21","verse":"36","text":"Mna niyo egala wandima watuhu kwao, wasumpule uwingi kujink'ha wadya wa bosi. Mna naho wadya walimi niyo wawatendela viihile enga wadya wa nk'hongo."},{"book":"Matayo","chapter":"21","verse":"37","text":"Kwo mzigilizo amwigalaga mwanawe mwenye kwawo akagamba, ‘Mafani wadaha kumwogoha.’"},{"book":"Matayo","chapter":"21","verse":"38","text":"Mna wadya walimi weze wamuwone umwana, niyo wagambilina kugamba, ‘Mlisi keza, nekimkomeni kiguhe ikipe chakwe.’"},{"book":"Matayo","chapter":"21","verse":"39","text":"Ivo niyo wamgwila no kumduula kuse ye nk'honde ye mizabibu, niyo wamkoma.”"},{"book":"Matayo","chapter":"21","verse":"40","text":"Yesu niyo wauza, “Haluse zumbe wo mgunda we mizabibu akeza naawatende vivihi walimi ao?”"},{"book":"Matayo","chapter":"21","verse":"41","text":"Niyo wahitula, “Naawakome nao wadya wahi, niyo umgunda wakwe we mizabibu nawaikizile walimi watuhu.”"},{"book":"Matayo","chapter":"21","verse":"42","text":"Yesu niyo awauza, Togoleni hamnati msome ivo viwandikwe mwa mawandiko?"},{"book":"Matayo","chapter":"21","verse":"43","text":"Yesu niyo agendeela kulonga, “Naivo nawagambilani,” “nomhokigwe Useuta wa Mnungu niyo wenk'hwa want'hu wakudamanya ayedi.”"},{"book":"Matayo","chapter":"21","verse":"44","text":"Akuunga agwe mwe diiwe idyo naavunike vunike, uyo nedimgwele nedimtigint'he ande luvumbi."},{"book":"Matayo","chapter":"21","verse":"45","text":"Wakulu wa walava nt'hambiko na Mafalisayo weze weve miliganyizo ya Yesu, niyo wabunk'hula kugamba nakawalonga woho,"},{"book":"Matayo","chapter":"21","verse":"46","text":"wazungulaga ubala wakumgwila, mna wandaga wakogoha umdugano, Kwaviya want'hu wamanyaga kugamba Yesu ni mlotezi ywa Mnungu."}]}