{"data":[{"book":"Hebreeen","chapter":"8","verse":"1","text":"Hoofdzaak echter van wat gesproken wordt, is het volgende: Een zo groot Hogepriester hebben we, dat Hij gezeten is ter rechterzijde van de troon der Majesteit in de hemelen,"},{"book":"Hebreeen","chapter":"8","verse":"2","text":"en dat Hij Bedienaar is van het Heiligdom en van het ware Tabernakel, dat de Heer heeft opgericht, en niet een mens."},{"book":"Hebreeen","chapter":"8","verse":"3","text":"Want iedere hogepriester is aangesteld, om gaven en offers te brengen; daarom moet ook Hij iets hebben, om te offeren."},{"book":"Hebreeen","chapter":"8","verse":"4","text":"Welnu, indien Hij op aarde was, dan zou Hij zelfs niet eens priester zijn. Want daar zijn offeraars volgens de Wet,"},{"book":"Hebreeen","chapter":"8","verse":"5","text":"en deze verrichten de dienst bij het afbeeldsel, de schaduw der hemelse dingen; zoals dit aan Moses, toen hij het tabernakel wilde vervaardigen, door een godsspraak werd duidelijk gemaakt, daar Hij sprak: “Zorg er voor, dat ge alles vervaardigt naar het model, dat u op de berg is getoond.”"},{"book":"Hebreeen","chapter":"8","verse":"6","text":"Maar thans heeft Hij een veel voortreffelijker bediening ontvangen, naarmate het Verbond, waarvan Hij Middelaar werd, volmaakter is, en op volmaaktere beloften rust."},{"book":"Hebreeen","chapter":"8","verse":"7","text":"Want zo het eerste zonder gebrek was geweest, dan zou er geen plaats zijn gezocht voor een tweede."},{"book":"Hebreeen","chapter":"8","verse":"8","text":"Maar Hij zegt, om hen te berispen: Ziet, de dagen komen, Spreekt de Heer, Dat Ik met het huis van Israël En met het huis van Juda Een nieuw Verbond zal sluiten."},{"book":"Hebreeen","chapter":"8","verse":"9","text":"Niet als het verbond, dat Ik met hun vaderen sloot, Toen Ik ze bij de hand heb gevat, Om ze uit het land van Egypte te leiden. Want zij deden mijn verbond niet gestand, En Ik bekommerde Mij niet over hen, Spreekt de Heer."},{"book":"Hebreeen","chapter":"8","verse":"10","text":"Maar dit is het Verbond, dat Ik sluit Met Israëls huis na deze dagen, spreekt de Heer. Mijn wetten zal Ik prenten in hun verstand, Ik zal ze schrijven op hun hart; En Ik zal hun God, Zij zullen mijn volk zijn!"},{"book":"Hebreeen","chapter":"8","verse":"11","text":"Dan behoeven ze elkander niet meer te leren, De een tot den ander niet te zeggen: Leert den Heer kennen. Neen, dan zullen zij allen Mij kennen, Kleinen en groten;"},{"book":"Hebreeen","chapter":"8","verse":"12","text":"Want dan zal Ik hun ongerechtigheden genadig zijn, Hun zonden niet langer gedenken."},{"book":"Hebreeen","chapter":"8","verse":"13","text":"Door van een nieuw Verbond te spreken, heeft Hij het vroegere verouderd verklaard; welnu, wat verouderd is en afgeleefd, is zijn opheffing nabij."}]}