{"data":[{"book":"2 Isaŋ","chapter":"1","verse":"1","text":"Ina, wəbeki, incic areka nŋɛ kəkɔ nda wəran nwɛ Kanu kəyɛk-yɛk mɔ1.1 Wəran nwɛ Kanu kəyɛk-yɛk mɔ kɔ awut ɔn = kəloŋkanɛ ka alaŋ Yesu kɔ awut ɔn aŋɛ imbɔtər yati mɔ. Bafɔ ina sona ɔbɔtər nu, mba akɔ ŋancərɛ kance mɔ fəp."},{"book":"2 Isaŋ","chapter":"1","verse":"2","text":"Imbɔtər nu teta kance nkɛ kəyi su kɔ kəndeyi su doru o doru mɔ."},{"book":"2 Isaŋ","chapter":"1","verse":"3","text":"Papa Kanu kɔ Yesu Krist wan ka Papa ŋasɔŋ su kəmar kifəli, nɔnɔfɔr kɔ pəforu dəkance kɔ dəkəbɔtər mɔ."},{"book":"2 Isaŋ","chapter":"1","verse":"4","text":"Bel-bel bɔ pəmbɔt im kəbəp awut am alɔma ŋackɔtɛnɛ kance, pəmɔ tɔkɔ Papa osom su ti mɔ."},{"book":"2 Isaŋ","chapter":"1","verse":"5","text":"Ndɛkəl oŋ, məna wəran nwɛ Kanu kəyɛk-yɛk mɔ1.5 Wəran nwɛ Kanu kəyɛk-yɛk mɔ = Kəloŋkanɛ ka alaŋ a Yesu. , intol'am ntɛ iyi kəcic'am mɔ: Pabɔtərɛnɛ! Bafɔ tosom tofu tɔ, mba ntɛ sənasɔtɔ kəyɛfɛ dəkəcop da kəlaŋ kosu mɔ."},{"book":"2 Isaŋ","chapter":"1","verse":"6","text":"Kəbɔtər kəyɔnɛ: Pəmar pakɔt mosom ma Kanu pəmɔ tɔkɔ kəloku mi mɔ. Tatɔkɔ tɔyɔnɛ tosom ntɛ pəmar nəkɔt mɔ, pəmɔ tɔkɔ nənane ti kəyɛfɛ dəkəcop da kəlaŋ konu mɔ."},{"book":"2 Isaŋ","chapter":"1","verse":"7","text":"Atiŋkər afum alarəm ŋasamsər doru, ŋafati kəwosɛ kəloku a Yesu Krist kance disrɛ ɔyɔnɛ fum. Wətiŋkər afum wəkakɔ wəter ka Krist ɔyɔnɛ."},{"book":"2 Isaŋ","chapter":"1","verse":"8","text":"Nəkɛmbərnɛ nənasərka ntɛ tɔŋsɔŋɛ ta yokom ya yɛbəc yonu yɔsɔlər nu mɔ, mba nəsɔtɔnɛ ti kəway kətəŋnɛnɛ ka ti."},{"book":"2 Isaŋ","chapter":"1","verse":"9","text":"Məna nwɛ o nwɛ ɔŋkɔ pəbɔlɛ, mba ta məyi kətəksɛ ka Krist mɔ, məyɔ fɛ Kanu. Məna nwɛ məŋyi kətəksɛ kaŋkɔ disrɛ mɔ, məyɔ Kas kɔ Wan."},{"book":"2 Isaŋ","chapter":"1","verse":"10","text":"Kɔ fum ender pəy'un dacɔ mba ta ɛŋkɛrɛ kətəksɛ kaŋkɔ-ɛ, ta məbaŋ kɔ nde ndaram, ta məyif kɔ yati."},{"book":"2 Isaŋ","chapter":"1","verse":"11","text":"Bawo məna nwɛ məŋyif kɔ mɔ, wəmar kɔn məyɔnɛ dəyɛbəc yɔn yɛlɛc."},{"book":"2 Isaŋ","chapter":"1","verse":"12","text":"Ali ntɛ moloku mɛlar im kəloku nu mɔ, ifaŋ fɛ kəloku nu mi d'areka ŋecicəs. Mba iŋgbɛkər amera kəkɔnəŋk un, ilok-lokər nu patɛfərɛnɛ ntɛ tɔŋsɔŋɛ pəbotu posu pɛlarɛ mɔ."},{"book":"2 Isaŋ","chapter":"1","verse":"13","text":"Awut a wəkirɛ kam nwɛ Kanu kəyɛk-yɛk mɔ1.13 Awut a wəkirɛ kam nwɛ Kanu kəyɛk-yɛk mɔ = Kəloŋkanɛ ka alaŋ Yesu ŋayif nu."}]}