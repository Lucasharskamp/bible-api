{"data":[{"book":"Karamɔxɔna","chapter":"5","verse":"1","text":"I nama dɛ mafura ayi, i bɔɲɛn nama wolon, i falan ti Ala yɛtagi, bayo Ala kore xɔnna nan ma, i tan dunuɲa nin. Nayi, i ya falan nama radangu ayi."},{"book":"Karamɔxɔna","chapter":"5","verse":"2","text":"Amasɔtɔ muxun na xamin, a xiye sama nɛn xulɛn. Na kiini, falan na wuya ayi, xaxilitareya falane yi keli."},{"book":"Karamɔxɔna","chapter":"5","verse":"3","text":"Xa i dɛ xuiin tongo Ala xa, i nama bu a rakamalideni, bayo xaxilitarene mi Ala kɛnɛnɲɛ. Nayi, i dɛ xuiin nakamali i naxan tongoxi."},{"book":"Karamɔxɔna","chapter":"5","verse":"4","text":"A fisa i nama dɛ xuiin tongo, benun a xa lu a rakamalitaren na."},{"book":"Karamɔxɔna","chapter":"5","verse":"5","text":"I nama tin i dɛɛn xa i gbindin birin bira yulubini. I nama a fala xɛraan xa fa fala tantanna nan yi i dɛ xuiin na. Nanfera i falan tiyɛ naxan Alaa xɔlɔn nakelima, a yi i wali xɔnne kala?"},{"book":"Karamɔxɔna","chapter":"5","verse":"6","text":"Bayo xiyene na wuya ayi, fe fuune e yi. Falan fan na kii nin. Nayi, gaxu Ala yɛɛ ra."},{"book":"Karamɔxɔna","chapter":"5","verse":"7","text":"Xa i a to yamanana nde yi, muxune yiigelitɔne ɲaxankatama, kiti kɛndɛn nun tinxinyaan bata ba na, na nama i ratɛrɛna, bayo kuntigi gbeene nan kuntigine xun mayɛngɛma, kuntigi gbɛtɛ mɔn ne fan xun na."},{"book":"Karamɔxɔna","chapter":"5","verse":"8","text":"Birin nan bɔxɔn bogiseene tongoma, hali manga yɛtɛn tɔnɔn sɔtɔma xɛɛne ma."},{"book":"Karamɔxɔna","chapter":"5","verse":"9","text":"Gbetin nafan naxan ma, na mi wasama gbetin na mumɛ! Nafulu gbeen nafan naxan ma, na mi a sɔtɛ. Fe fuun nan mɔn na fan na!"},{"book":"Karamɔxɔna","chapter":"5","verse":"10","text":"Nafunla nɛma gboma ayi, a don muxune fan yi wuya ayi. A tɔnɔn mundun se kanne ma nayi ba a mato feen na?"},{"book":"Karamɔxɔna","chapter":"5","verse":"11","text":"Walikɛna xixɔnla ɲaxun, xa a donse gbeen don, hanma ndedi, koni nafulu kanna se kanyaan mi tinɲɛ a yi xi."},{"book":"Karamɔxɔna","chapter":"5","verse":"12","text":"N bata gbaloni ito to dunuɲa yi: Muxun naxanye nafunla ramarama e yɛtɛna tɔrɔyaan yɛɛ ra."},{"book":"Karamɔxɔna","chapter":"5","verse":"13","text":"Na nafunla kalama fe xɔdɛxɛn nin. A diin naxan barixi, na mi sese sɔtɔ."},{"book":"Karamɔxɔna","chapter":"5","verse":"14","text":"Muxun barima nɛn a magenla, a mɔn xɛtɛn na kii nin. A mi sese xalima a wanla tɔnɔn na, a mi sigama sese ra a yii."},{"book":"Karamɔxɔna","chapter":"5","verse":"15","text":"Gbalon nan mɔn na fan na. A xɛtɛma nɛn alo a faxi kii naxan yi. Nayi, a tɔnɔn mundun sɔtɔma, a to walixi foyen nan fɔxɔ ra?"},{"book":"Karamɔxɔna","chapter":"5","verse":"16","text":"Anu, a mɔn a siimayaan birin nabama dimin nin, lanbaranna nun sɔxɔlɛn nun nii yigbɛtɛnna dɛnaxan yi."},{"book":"Karamɔxɔna","chapter":"5","verse":"17","text":"N na ito nan toxi: A fan muxun xa, a yi a dɛge, a yi a min, a yi hɛrin sɔtɔ a wanle birin yi dunuɲa yi a siimayani Ala naxan fixi a ma. A gbeen na nan na."},{"book":"Karamɔxɔna","chapter":"5","verse":"18","text":"Xa Ala nafunla nun seen fi muxun ma, a mɔn yi tin na kanna xa nɔ e donɲɛ, a yi a wasa so a gbeeni, a sɛwa a wanli, Ala nan na fixi a ma."},{"book":"Karamɔxɔna","chapter":"5","verse":"19","text":"Na kanna mi a mirɛ a siimayaan danna ma ɲaxi ra bayo Ala bata a bɔɲɛn nasɛwa."}]}