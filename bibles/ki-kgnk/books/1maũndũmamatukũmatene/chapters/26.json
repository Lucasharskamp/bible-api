{"data":[{"book":"1 Maũndũ Ma Matukũ Ma Tene","chapter":"26","verse":"1","text":"Ikundi cia arangĩri a ihingo:"},{"book":"1 Maũndũ Ma Matukũ Ma Tene","chapter":"26","verse":"2","text":"Ariũ a Meshelemia maarĩ:"},{"book":"1 Maũndũ Ma Matukũ Ma Tene","chapter":"26","verse":"3","text":"na Elamu aarĩ wa gatano,"},{"book":"1 Maũndũ Ma Matukũ Ma Tene","chapter":"26","verse":"4","text":"Ariũ a Obedi-Edomu maarĩ:"},{"book":"1 Maũndũ Ma Matukũ Ma Tene","chapter":"26","verse":"5","text":"na Amieli aarĩ wa gatandatũ,"},{"book":"1 Maũndũ Ma Matukũ Ma Tene","chapter":"26","verse":"6","text":"Mũriũ Shemaia o nake aarĩ na ariũ ake, arĩa maarĩ atongoria thĩinĩ wa nyũmba ya ithe wao, tondũ maarĩ andũ ehoti."},{"book":"1 Maũndũ Ma Matukũ Ma Tene","chapter":"26","verse":"7","text":"Ariũ a Shemaia maarĩ: Othini, na Refaeli, na Obedi, na Elizabadu, nao andũ a nyũmba yao, Elihu, na Semakia, maarĩ andũ ehoti."},{"book":"1 Maũndũ Ma Matukũ Ma Tene","chapter":"26","verse":"8","text":"Acio othe maarĩ a njiaro cia Obedi-Edomu; o hamwe na ariũ ao, na andũ a nyũmba yao maarĩ andũ ehoti, na maarĩ na hinya wa kũruta wĩra. Njiaro cia Obedi-Edomu othe maarĩ andũ 62."},{"book":"1 Maũndũ Ma Matukũ Ma Tene","chapter":"26","verse":"9","text":"Meshelemia nĩ aarĩ na ariũ ake na andũ a nyũmba yao, arĩa maarĩ andũ ehoti, othe maarĩ andũ 18."},{"book":"1 Maũndũ Ma Matukũ Ma Tene","chapter":"26","verse":"10","text":"Ariũ a Hosa ũrĩa Mũmerari maarĩ: Shimuri na nĩwe warĩ mũtongoria wao (o na gũtuĩka tiwe warĩ irigithathi, ithe nĩamũthuurĩte atuĩke mũtongoria wao),"},{"book":"1 Maũndũ Ma Matukũ Ma Tene","chapter":"26","verse":"11","text":"Hilikia aarĩ wa keerĩ, nake Tabalia aarĩ wa gatatũ, na Zekaria aarĩ wa kana. Ariũ a Hosa na andũ a nyũmba yao othe maarĩ andũ 13."},{"book":"1 Maũndũ Ma Matukũ Ma Tene","chapter":"26","verse":"12","text":"Ikundi icio cia arangĩri a ihingo ciĩtanĩtio na anene ao, ciarĩ na mawĩra ma gũtungata thĩinĩ wa hekarũ ya Jehova o ta andũ arĩa angĩ a nyũmba yao."},{"book":"1 Maũndũ Ma Matukũ Ma Tene","chapter":"26","verse":"13","text":"Andũ ethĩ na andũ akũrũ o ũndũ ũmwe nĩmacuukĩire o kĩhingo mĩtĩ kũringana na nyũmba ciao."},{"book":"1 Maũndũ Ma Matukũ Ma Tene","chapter":"26","verse":"14","text":"Mũtĩ wa Kĩhingo kĩa Irathĩro wagwĩrĩire Shelemia. Ningĩ magĩcuuka mĩtĩ nĩ ũndũ wa mũriũ Zekaria, ũrĩa warĩ mũheani kĩrĩra mũũgĩ, nake akĩgwĩrwo nĩ mũtĩ wa Kĩhingo gĩa Gathigathini."},{"book":"1 Maũndũ Ma Matukũ Ma Tene","chapter":"26","verse":"15","text":"Mũtĩ wa Kĩhingo gĩa Gũthini wagwĩrĩire Obedi-Edomu, naguo mũtĩ wa nyũmba-ya-kũigwo-indo ũkĩgwĩra ariũ ake."},{"book":"1 Maũndũ Ma Matukũ Ma Tene","chapter":"26","verse":"16","text":"Mĩtĩ ya Kĩhingo gĩa Ithũĩro, na Kĩhingo gĩa Shalekethu mwena wa njĩra ya rũgongo, yagwĩrĩire Shupimu na Hosa."},{"book":"1 Maũndũ Ma Matukũ Ma Tene","chapter":"26","verse":"17","text":"O mũthenya gwakoragwo na Alawii atandatũ mwena wa irathĩro, na Alawii ana mwena wa gathigathini, na Alawii ana mwena wa gũthini, na Alawii eerĩ mahinda mothe nyũmba-inĩ ya kũigwo-indo."},{"book":"1 Maũndũ Ma Matukũ Ma Tene","chapter":"26","verse":"18","text":"Nayo nja ya mwena wa ithũĩro, Alawii ana maikaraga njĩra-inĩ, na Alawii eerĩ maikaraga kũu nja."},{"book":"1 Maũndũ Ma Matukũ Ma Tene","chapter":"26","verse":"19","text":"Icio nĩcio ciarĩ ikundi cia arangĩri a ihingo arĩa maarĩ a njiaro cia Kora na Merari."},{"book":"1 Maũndũ Ma Matukũ Ma Tene","chapter":"26","verse":"20","text":"Alawii arĩa angĩ nĩo maarũgamagĩrĩra igĩĩna cia nyũmba ya Ngai na igĩĩna cia indo iria nyamũre."},{"book":"1 Maũndũ Ma Matukũ Ma Tene","chapter":"26","verse":"21","text":"Njiaro cia Ladani, arĩa maarĩ Agerishoni na ũndũ wa Ladani, na maarĩ atongoria a nyũmba cia Ladani ũcio Mũgerishoni, maarĩ: Jehieli,"},{"book":"1 Maũndũ Ma Matukũ Ma Tene","chapter":"26","verse":"22","text":"na ariũ a Jehieli, na Zethamu, na mũrũ wa nyina Joeli. Acio nĩo maarũgamagĩrĩra igĩĩna cia hekarũ ya Jehova."},{"book":"1 Maũndũ Ma Matukũ Ma Tene","chapter":"26","verse":"23","text":"Kuuma kũrĩ andũ a Amuramu, na Iziharu, na Hebironi, na Uzieli maarĩ:"},{"book":"1 Maũndũ Ma Matukũ Ma Tene","chapter":"26","verse":"24","text":"Shubaeli wa rũciaro rwa Gerishomu mũrũ wa Musa, na nĩwe warĩ mũnene wa kũrũgamĩrĩra igĩĩna."},{"book":"1 Maũndũ Ma Matukũ Ma Tene","chapter":"26","verse":"25","text":"Andũ a nyũmba yao kuuma kũrĩ Eliezeri: maarĩ mũriũ Rehabia, na Jeshia aarĩ mũriũ wa Rehabia, na Joramu aarĩ mũriũ wa Jeshia, na Zikiri aarĩ mũriũ wa Joramu, na Shelomithu aarĩ mũriũ wa Zikiri."},{"book":"1 Maũndũ Ma Matukũ Ma Tene","chapter":"26","verse":"26","text":"Shelomithu na andũ a nyũmba yao nĩo maarũgamagĩrĩra igĩĩna ciothe cia indo iria ciarĩ nyamũre nĩ Mũthamaki Daudi, na indo iria ciarĩ nyamũre nĩ atongoria a nyũmba arĩa maarĩ anene a ikundi cia ngiri ngiri na ikundi cia igana igana, na ikaamũrwo nĩ anene arĩa angĩ a mbũtũ cia ita."},{"book":"1 Maũndũ Ma Matukũ Ma Tene","chapter":"26","verse":"27","text":"Indo imwe cia iria ciatahĩtwo mbaara-inĩ maaciamũrĩire wĩra wa gũcookereria hekarũ ya Jehova."},{"book":"1 Maũndũ Ma Matukũ Ma Tene","chapter":"26","verse":"28","text":"Na rĩrĩ, indo ciothe iria ciaamũrĩtwo nĩ Samũeli ũrĩa muoni-maũndũ, na ikaamũrwo nĩ Saũlũ mũrũ wa Kishu, na Abineri mũrũ wa Neri, na Joabu mũrũ wa Zeruia, na indo iria ingĩ ciothe ciaamũrĩtwo-rĩ, ciamenyagĩrĩrwo nĩ Shelomithu na andũ a nyũmba yao."},{"book":"1 Maũndũ Ma Matukũ Ma Tene","chapter":"26","verse":"29","text":"Kuuma kũrĩ andũ a Iziharu: Kenania na ariũ ake nĩmaheirwo mawĩra na kũu nja ya hekarũ matuĩke anene na aciirithania a Isiraeli."},{"book":"1 Maũndũ Ma Matukũ Ma Tene","chapter":"26","verse":"30","text":"Kuuma kũrĩ andũ a Hebironi: maarĩ Hashabia na andũ a nyũmba yao, andũ ehoti 1,700; nĩo maarũgamĩrĩire wĩra wa Jehova wothe kũu Isiraeli mwena wa ithũĩro wa Jorodani, o na wĩra wa gũtungatĩra mũthamaki."},{"book":"1 Maũndũ Ma Matukũ Ma Tene","chapter":"26","verse":"31","text":"Kuuma kũrĩ andũ a Hebironi, Jeria nĩwe warĩ mũnene wao kũringana na maandĩko ma njiarwa cia nyũmba ciao. Mwaka wa mĩrongo ĩna wa ũthamaki wa Daudi nĩ gwatuĩririo maandĩko-inĩ, na gũkĩoneka thĩinĩ wao andũ ehoti o kũu Jazeri ya Gileadi."},{"book":"1 Maũndũ Ma Matukũ Ma Tene","chapter":"26","verse":"32","text":"Jeria aarĩ na andũ a nyũmba yao 2,700 arĩa maarĩ ehoti na maarĩ atongoria a nyũmba, nake Mũthamaki Daudi akĩmatua arũgamĩrĩri a andũ a Rubeni, na a andũ a Gadi, na nuthu ya mũhĩrĩga wa Manase maũndũ-inĩ mothe marĩa maakonainie na Ngai, o na marĩa maakonainie na ũhoro wa mũthamaki."}]}