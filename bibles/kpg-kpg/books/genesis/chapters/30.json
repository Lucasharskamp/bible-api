{"data":[{"book":"Genesis","chapter":"30","verse":"1","text":"Rachel ga iloo ia bolo ia e deemee di hai dana dama mai i Jacob, gaa hai hua ono dubua gi dono duaahina, mo di helekai gi Jacob, “Gaamai tei dama, gi dee made hua au.”"},{"book":"Genesis","chapter":"30","verse":"2","text":"Jacob ga hagabuhi adu gi mee ga helekai, “Au e deemee di pono di lohongo o God. Ma go Mee dela ne hai goe gi dee huwa.”"},{"book":"Genesis","chapter":"30","verse":"3","text":"Rachel ga helekai gi mee, “Dagu hege deenei go Bilhah, hai lodo goolua gi haanau mai dagu dama i mee. Deenei di hai gei au gaa mee di hai tinana ni di tama mai i mee.”"},{"book":"Genesis","chapter":"30","verse":"4","text":"Malaa, Rachel gaa wanga a Bilhah gi Jacob, gei Jacob gaa kii i baahi o mee."},{"book":"Genesis","chapter":"30","verse":"5","text":"Bilhah ga hai dama, ga haanau mai dana dama daane."},{"book":"Genesis","chapter":"30","verse":"6","text":"Rachel ga helekai, “God gu haga gila aga dogu hiihai. Mee gu haga donu au, ge gu longono Ia agu dalodalo dela ga gaamai dagu dama daane.” Gei mee gaa gahi di ingoo o maa bolo “Dan”.30.6 Dan: di ingoo deenei le e hai dono lee be telekai Hebrew boloo, “Haga donu hagahumalia”"},{"book":"Genesis","chapter":"30","verse":"7","text":"Bilhah ga hai dama labelaa ga haanau mai di lua dama daane ang gi Jacob."},{"book":"Genesis","chapter":"30","verse":"8","text":"Rachel ga helekai, “Au gu heebagi hagamahi gi dogu duaahina ahina, gei au gu maaloo i mee.” Gei mee gaa gahi di ingoo o maa bolo “Naphtali”.30.8 Naphtali: di ingoo deenei le e hai dono lee be telekai Hebrew boloo, “Heebagi”"},{"book":"Genesis","chapter":"30","verse":"9","text":"Leah gu modongoohia bolo ia gu deemee labelaa di hai ana dama, gei mee gaa wanga dana hege go Zilpah gi Jacob gi lodo ginai."},{"book":"Genesis","chapter":"30","verse":"10","text":"Zilpah ga haanau mai dana dama daane mai Jacob."},{"book":"Genesis","chapter":"30","verse":"11","text":"Leah ga helekai, “Au gu haadanga lamalia.” Gei mee gaa gahi di ingoo o maa bolo “Gad”.30.11 Gad: di ingoo deenei dono hadinga i nnelekai Hebrew boloo “Haadanga lamalia”"},{"book":"Genesis","chapter":"30","verse":"12","text":"Zilpah ga haanau mai labelaa dana dama daane mai Jacob."},{"book":"Genesis","chapter":"30","verse":"13","text":"Gei Leah ga helekai, “Au gu tenetene huoloo. Dolomeenei gei nia ahina ga gahigahi au bolo “Tenetene”.” Gei mee gaa gahi di ingoo o maa bolo “Asher”.30.13 Asher: di ingoo deenei dono hadinga i nnelekai Hebrew boloo, “Tenetene”"},{"book":"Genesis","chapter":"30","verse":"14","text":"Di madagoaa o tau ‘wheat’ gu mmaaduu gaa tuu, gei Reuben gaa hana gi lodo henua, gaa gida dana hagadilinga laagau dela e haga ingoo bolo ‘mandrake’,30.14 ‘mandrake’: Digau o Jew le e hai nadau maanadu bolo nia laagau aanei le e hai nadau mogobuna e hai nia ahina gi hai dama ngoohia  ga goweia gi dono dinana go Leah."},{"book":"Genesis","chapter":"30","verse":"15","text":"Leah ga helekai, “Goe digi dohu adu gi di goe i dau lahi dogu lodo? Deenaa labelaa bolo goe e kae nia ‘mandrake’ o dagu dama?”"},{"book":"Genesis","chapter":"30","verse":"16","text":"Di madagoaa hua a Jacob ne haneia i lodo henua i di hiahi di laangi deelaa, Leah gaa hana ga heetugi gi mee, ga helekai gi mee, “Goe e kii i dogu baahi ma ga boo nei, goe guu lawa di hui gi nia ‘mandrake’ o dagu dama.” Malaa, Jacob gaa kii i baahi o mee."},{"book":"Genesis","chapter":"30","verse":"17","text":"God ga longono Ia nia dalodalo a Leah, gei Leah ga hai dama i togolima dama ang gi Jacob."},{"book":"Genesis","chapter":"30","verse":"18","text":"Leah ga helekai, “God gu hui mai au, dela ne wanga dagu hege gi dogu lodo.” Gei mee gaa gahi di ingoo o maa bolo “Issachar”.30.18 Issachar: di ingoo deenei le e hai dono lee be telekai Hebrew boloo, “Di hui i golo”"},{"book":"Genesis","chapter":"30","verse":"19","text":"Leah ga hai dama labelaa i togo ono dama daane mai Jacob."},{"book":"Genesis","chapter":"30","verse":"20","text":"Leah ga helekai, “God gu gaamai gi di au di kisakis humalia. Dolomeenei gei dogu lodo ga hiihai hua bolo ia e noho hua i dogu baahi, idimaa i mee dela guu hai ana dama dogoono mai gi di au.” Gei mee gaa gahi di ingoo o maa bolo “Zebulun”.30.20 Zebulun: di ingoo deenei le e hai dono lee be telekai Hebrew boloo, “Kisakis”"},{"book":"Genesis","chapter":"30","verse":"21","text":"Nomuli, gei Leah ga haanau mai dana dama ahina. Gei mee gaa gahi di ingoo o maa bolo “Dinah”."},{"book":"Genesis","chapter":"30","verse":"22","text":"God e langalangahia hua Rachel, gu longono hogi ana dalodalo, gaa hai a mee gii mee di hai ana dama."},{"book":"Genesis","chapter":"30","verse":"23","text":"Rachel ga hai dama ga haanau mai dana dama daane, gei Rachel ga helekai, “God guu daa dogu hagalangaadia la gi daha, gu gaamai dagu dama daane."},{"book":"Genesis","chapter":"30","verse":"24","text":"Dimaadua bolo gi gaamai hualaa dahi dama daane labelaa.” Gei mee gaa gahi di ingoo o maa bolo “Joseph”.30.24 Joseph: di ingoo deenei le e hai dono lee be telekai Hebrew boloo, “Mee la gi gaamai” mo “Mee gu daa gi daha”"},{"book":"Genesis","chapter":"30","verse":"25","text":"I muli di haanau Joseph, Jacob ga helekai gi Laban, “Dugua mai gii hana au gi dogu guongo."},{"book":"Genesis","chapter":"30","verse":"26","text":"Gaamai ogu lodo mo nia dama ala ne ngalua ginai au, gei au ga hagatanga. Goe e iloo di humalia dogu ngalua.”"},{"book":"Genesis","chapter":"30","verse":"27","text":"Laban ga helekai gi mee, “Au e helekai adu gi di goe bolo au gu iloo mai nia hagamodongoohia mogobuna bolo Dimaadua gu haga maluagina au mai i di goe."},{"book":"Genesis","chapter":"30","verse":"28","text":"Hagia mai ogu boibana, gei au ga hui adu.”"},{"book":"Genesis","chapter":"30","verse":"29","text":"Jacob ga helekai, “Goe e iloo dogu ngalua mo di tomo humalia au manu ala nogo madamada humalia ei au."},{"book":"Genesis","chapter":"30","verse":"30","text":"Nia mee dulii nogo i do baahi i mua dogu hanimoi la guu tomo guu logo, idimaa Dimaadua gu haga humalia goe i nia gowaa huogodoo ne hana ginai au. Dolomeenei dogu madagoaa e halahala dogu hiihai.”"},{"book":"Genesis","chapter":"30","verse":"31","text":"Laban ga heeu, “Au e hui goe gi ni aha?”"},{"book":"Genesis","chapter":"30","verse":"32","text":"Dugua mai gi hagadina au manu huogodoo, gaa kae nia dama siibi luuli mo nia damaa kuudi habuihabula huogodoo. Deenei hua di hui e hiihai ginai au."},{"book":"Genesis","chapter":"30","verse":"33","text":"Tei laangi hua, gei goe ga iloo laa be au e donu be deeai. Do madagoaa ma ga hagadina dogu hui, ga gidee goe dahi kuudi hagalee habuihabula, be dahi siibi e hagalee luuli, gei goe gu modongoohia hua bolo maa ne gaiaa.”"},{"book":"Genesis","chapter":"30","verse":"34","text":"Laban ga helekai, “Au e donu ginai. Gidaua ga hai hegau be dau helekai.”"},{"book":"Genesis","chapter":"30","verse":"35","text":"Gei di laangi deelaa, Laban ne daa gi daha nia kuudi daane habuihabula mo nia manu ahina huogodoo ala e habuihabula be e genegene nadau gili. Mee gu daa gi daha labelaa nia siibi luuli huogodoo. Mee guu hai ana dama daane gi madamada humalia i nia maa,"},{"book":"Genesis","chapter":"30","verse":"36","text":"gaa hana gaa kae nia manu aanei gi mogowaa loo mo Jacob, ga haele nia laangi e dolu. Jacob gu madamada humalia i nia manu a maa ala ne dubu."},{"book":"Genesis","chapter":"30","verse":"37","text":"Jacob ga gaamai ana manga laagau mouli ‘poplar’, ‘almond’, mono laagau ‘plane’, ga holehole gi daha hunu gili, gi habuihabula kene nia manga."},{"book":"Genesis","chapter":"30","verse":"38","text":"gei mee gaa dugu nia manga aanei i mua nia manu aalaa gi baahi nadau gowaa e inuinu ai. Mee ne dugu nia maa i golo idimaa nia manu e hagadili i di nadau madagoaa ga loomoi e inu."},{"book":"Genesis","chapter":"30","verse":"39","text":"Di madagoaa nia kuudi ma ga hagadili i mua nia manga laagau ala gu habuihabula kene, digaula ga hahaanau nadau dama e habuihabula ge hai nadau dongo."},{"book":"Genesis","chapter":"30","verse":"40","text":"Jacob gaa wwae nia siibi gi daha mo nia kuudi, gaa hai digaula gii huli gi nia manu Laban ala e luuli, ge hunu maa e hai nadau dongo. Deenei di hai e haga tomo aga ana manu i daha mo nia manu a Laban."},{"book":"Genesis","chapter":"30","verse":"41","text":"Di madagoaa nia manu maaloo ma ga hagadili, Jacob gaa dugu nia manga gi nadau mua i di gowaa inuinu, gi hagadili digaula i lodo nia manga."},{"book":"Genesis","chapter":"30","verse":"42","text":"Gei mee digi dugu ina nia manga gi mua nia manu paagege. E limalima hua, Laban ga hai mee gi nia manu paagege, gei Jacob ana manu maaloo."},{"book":"Genesis","chapter":"30","verse":"43","text":"Jacob gu maluagina huoloo. Mee gu hai mee gi nia buini manu e logo, nia hege e dogologo, nia ‘camel’ mo nia ‘donkey’."}]}