{"data":[{"book":"ΠΡΟΣ ΤΙΜΟΘΕΟΝ Α","chapter":"4","verse":"1","text":"Τὸ δὲ πνεῦμα ῥητῶς λέγει, ὅτι ἐν ὑστέροις καιροῖς ἀποστήσονταί τινες τῆς πίστεως, προσέχοντες πνεύμασι πλάνοις καὶ διδασκαλίαις δαιμονίων,"},{"book":"ΠΡΟΣ ΤΙΜΟΘΕΟΝ Α","chapter":"4","verse":"2","text":"ἐν ὑποκρίσει ψευδολόγων, κεκαυτηριασμένων τὴν ἰδίαν συνείδησιν,"},{"book":"ΠΡΟΣ ΤΙΜΟΘΕΟΝ Α","chapter":"4","verse":"3","text":"κωλυόντων γαμεῖν, ἀπέχεσθαι βρωμάτων, ἃ ὁ Θεὸς ἔκτισεν εἰς μετάληψιν μετὰ εὐχαριστίας τοῖς πιστοῖς καὶ ἐπεγνωκόσι τὴν ἀλήθειαν."},{"book":"ΠΡΟΣ ΤΙΜΟΘΕΟΝ Α","chapter":"4","verse":"4","text":"Ὅτι πᾶν κτίσμα Θεοῦ καλόν, καὶ οὐδὲν ἀπόβλητον, μετὰ εὐχαριστίας λαμβανόμενον·"},{"book":"ΠΡΟΣ ΤΙΜΟΘΕΟΝ Α","chapter":"4","verse":"5","text":"ἁγιάζεται γὰρ διὰ λόγου Θεοῦ καὶ ἐντεύξεως."},{"book":"ΠΡΟΣ ΤΙΜΟΘΕΟΝ Α","chapter":"4","verse":"6","text":"Ταῦτα ὑποτιθέμενος τοῖς ἀδελφοῖς καλὸς ἔσῃ διάκονος Ἰησοῦ Χριστοῦ, ἐντρεφόμενος τοῖς λόγοις τῆς πίστεως, καὶ τῆς καλῆς διδασκαλίας ᾗ παρηκολούθηκας."},{"book":"ΠΡΟΣ ΤΙΜΟΘΕΟΝ Α","chapter":"4","verse":"7","text":"Τοὺς δὲ βεβήλους καὶ γραώδεις μύθους παραιτοῦ. Γύμναζε δὲ σεαυτὸν πρὸς εὐσέβειαν·"},{"book":"ΠΡΟΣ ΤΙΜΟΘΕΟΝ Α","chapter":"4","verse":"8","text":"ἡ γὰρ σωματικὴ γυμνασία πρὸς ὀλίγον ἐστὶν ὠφέλιμος· ἡ δὲ εὐσέβεια πρὸς πάντα ὠφέλιμός ἐστιν, ἐπαγγελίαν ἔχουσα ζωῆς τῆς νῦν καὶ τῆς μελλούσης."},{"book":"ΠΡΟΣ ΤΙΜΟΘΕΟΝ Α","chapter":"4","verse":"9","text":"Πιστὸς ὁ λόγος καὶ πάσης ἀποδοχῆς ἄξιος."},{"book":"ΠΡΟΣ ΤΙΜΟΘΕΟΝ Α","chapter":"4","verse":"10","text":"Εἰς τοῦτο γὰρ καὶ κοπιῶμεν καὶ ὀνειδιζόμεθα, ὅτι ἠλπίκαμεν ἐπὶ Θεῷ ζῶντι, ὅς ἐστι σωτὴρ πάντων ἀνθρώπων, μάλιστα πιστῶν."},{"book":"ΠΡΟΣ ΤΙΜΟΘΕΟΝ Α","chapter":"4","verse":"11","text":"Παράγγελλε ταῦτα καὶ δίδασκε."},{"book":"ΠΡΟΣ ΤΙΜΟΘΕΟΝ Α","chapter":"4","verse":"12","text":"Μηδείς σου τῆς νεότητος καταφρονείτω, ἀλλὰ τύπος γίνου τῶν πιστῶν ἐν λόγῳ, ἐν ἀναστροφῇ, ἐν ἀγάπῃ, ἐν πνεύματι, ἐν πίστει, ἐν ἁγνείᾳ."},{"book":"ΠΡΟΣ ΤΙΜΟΘΕΟΝ Α","chapter":"4","verse":"13","text":"Ἕως ἔρχομαι, πρόσεχε τῇ ἀναγνώσει, τῇ παρακλήσει, τῇ διδασκαλίᾳ."},{"book":"ΠΡΟΣ ΤΙΜΟΘΕΟΝ Α","chapter":"4","verse":"14","text":"Μὴ ἀμέλει τοῦ ἐν σοὶ χαρίσματος, ὃ ἐδόθη σοι διὰ προφητείας μετὰ ἐπιθέσεως τῶν χειρῶν τοῦ πρεσβυτερίου."},{"book":"ΠΡΟΣ ΤΙΜΟΘΕΟΝ Α","chapter":"4","verse":"15","text":"Ταῦτα μελέτα, ἐν τούτοις ἴσθι, ἵνα σου ἡ προκοπὴ φανερὰ ᾖ ἐν πᾶσιν."},{"book":"ΠΡΟΣ ΤΙΜΟΘΕΟΝ Α","chapter":"4","verse":"16","text":"Ἔπεχε σεαυτῷ καὶ τῇ διδασκαλίᾳ. Ἐπίμενε αὐτοῖς· τοῦτο γὰρ ποιῶν καὶ σεαυτὸν σώσεις καὶ τοὺς ἀκούοντάς σου."}]}