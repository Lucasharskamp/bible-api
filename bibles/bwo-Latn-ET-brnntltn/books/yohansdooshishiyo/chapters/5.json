{"data":[{"book":"Yohans Dooshishiyo","chapter":"5","verse":"1","text":"Maniye hakon ayhudiwots worowoti bali aaw b́ wottsotse Iyesus Iyerusalem maants bíami."},{"book":"Yohans Dooshishiyo","chapter":"5","verse":"2","text":"Iyerusalemn mererwots fengeshi ganoke, Ibrayist'i noonon Betezata eteets ikok kakts atso fa'e b́tesh, b́gúratsnowere bí tookatse ipdetsts boweeron besheefwots fa'ano botesh."},{"book":"Yohans Dooshishiyo","chapter":"5","verse":"3","text":"Ayidek't ay shodetswots, aaw dogwots, duruwotsnat shoklirwots b́ beshiru werats k'edek'tni botesh.5:3 Yoots kishon guut'ets mas'afwots taaw 3 s'watsere tuur taaw 4 s'uwaats b́borfetso dabrakno.  Ashmanots aatsman b́ giwoni bokotfo botesh,"},{"book":"Yohans Dooshishiyo","chapter":"5","verse":"4","text":"Besh beshr Doonzo melakiyo aats kakots ood'r aatsman b́ giwshfoni, aats giwmaniye okoon shino aats kakmanits kindtso b́ shodts shodinar jamatse kashefe b́ tesh."},{"book":"Yohans Dooshishiyo","chapter":"5","verse":"5","text":"Manoknowere shaashe shimt nat jamosh shodts ash iko fa'e b́tesh."},{"book":"Yohans Dooshishiyo","chapter":"5","verse":"6","text":"Iyesus ashman manoke b́ k'eefere bek't ayduroniye shintson b́shodok'o dant, «Kasho geefi?» bíet."},{"book":"Yohans Dooshishiyo","chapter":"5","verse":"7","text":"Shodetsonuwere «Doonzono! aatso b́ giwtsok'on taan de'amr aats kakmanits gedet asho deshatse, taa amoosh tietor k'osh asho taayere shino oot'b́wtsiriye» bíet."},{"book":"Yohans Dooshishiyo","chapter":"5","verse":"8","text":"Iyesuswere «Tuuwe! ni es'o kurde'er amee!» bíet."},{"book":"Yohans Dooshishiyo","chapter":"5","verse":"9","text":"Ashmanwere manoor kashb́gutsi, b́ es'onowere kurdek't bíami."},{"book":"Yohans Dooshishiyo","chapter":"5","verse":"10","text":"5:10 Neh. 13:19; Erm. 17:21  Mansh Ayhudi naash naashuwots kashts ashmansh «Hambets sanbat b́wottsotse ni es'o nkuritwok'o neesh eekeratse» boet."},{"book":"Yohans Dooshishiyo","chapter":"5","verse":"11","text":"Bímó, «Taan kashits asho ‹nies'o kurde'e amee› ett taash keewre» bíet."},{"book":"Yohans Dooshishiyo","chapter":"5","verse":"12","text":"Bowere, «Ni es'o kurde' amee neesh ettso kone bí?» ett bo aati."},{"book":"Yohans Dooshishiyo","chapter":"5","verse":"13","text":"Ashmanmó ashasho bí aytsotsnat Iyesus manoke okaan t'iindek't b́teshtsotse bín kashitso koni b́wottsok'o danatse b́tesh."},{"book":"Yohans Dooshishiyo","chapter":"5","verse":"14","text":"Maniye hakon Iyesus ashman Ik' mootse daatsdek't, «Hamb, and kasherne, haniye bog keewo niats b́borawok'o haniye hakon morro fink'aye» bíet."},{"book":"Yohans Dooshishiyo","chapter":"5","verse":"15","text":"Ashmanwere amt bín kashitso Iyesusi b́wottsok'o ayhudiyi naashwotssh keewb́k'ri."},{"book":"Yohans Dooshishiyo","chapter":"5","verse":"16","text":"Keew man sanbati aawots b́ fintsotse Ayhudi naashwots Iyesusi gisho dek't botwi."},{"book":"Yohans Dooshishiyo","chapter":"5","verse":"17","text":"Iyesusmó «T nih andish b́borfetso fine b́finiri, taawere finirwe» ett boosh bíaaniy."},{"book":"Yohans Dooshishiyo","chapter":"5","verse":"18","text":"Man boshishtsosh Ayhudi naashuwots Iyesusi boúd'itwok'o iki boon tuzb́k'ri, man b́wotu bíye sanbato b́gaaktso s'uzsh b́ woterawo, «Ik'o t nihiye» eton b́ tooko Ik'onton b́nutsitsoshe."},{"book":"Yohans Dooshishiyo","chapter":"5","verse":"19","text":"Iyesus hank'o ett boosh bíaaniy, «Arikon arkoniye itsh ti etiriye, Niho b́ finefere b́bek'tso finoniye okoon naayo b́took alon eegor fino falratse. Niho b́ k'alirwok'o naayonwere b́ k'aliri."},{"book":"Yohans Dooshishiyo","chapter":"5","verse":"20","text":"Niho naayo b́shuntsosh b́ finiru jamo bísh kitsitwe, itwere it aditwok'o haniye bog finonor bísh kitsitwe."},{"book":"Yohans Dooshishiyo","chapter":"5","verse":"21","text":"Niho k'irtsuwotsi b́ tuuzituwok'onat kashonowere boosh b́imetuwok'owa, naayonúwe mankowa b́ shunts ashosh kasho b́ imeti."},{"book":"Yohans Dooshishiyo","chapter":"5","verse":"22","text":"Niho konatsor angshratse, ernmó angsh jamo naayosh imk'rere."},{"book":"Yohans Dooshishiyo","chapter":"5","verse":"23","text":"Hanowere b́ k'alir ash jamwots niho bomangitwok'o, aaninwere naayo no bomangitwok'owa, naayo mangirawo, naayman woshts niho mangiratse."},{"book":"Yohans Dooshishiyo","chapter":"5","verse":"24","text":"«Ariko aroniye itsh tietiri, t aap'tso k'ewur taan woshtsono amanitwo dúre dúri beyo detsfe, bíye k'irotse kashomand k'az b́ kimtsotse bíats angsheratse."},{"book":"Yohans Dooshishiyo","chapter":"5","verse":"25","text":"Ariko arikoniye itsh keewirwe, k'irts ashuwots Ik'o naay k'aaro boshishet aawo fa'e, b́dúronúwere andee, bín shishetu jamwotswere kashon beetune."},{"book":"Yohans Dooshishiyo","chapter":"5","verse":"26","text":"Niho b́tookon kash t'uup'o b́wottsotse, b́naaywere kash t'uup'o b́wotitwok'o woshre."},{"book":"Yohans Dooshishiyo","chapter":"5","verse":"27","text":"Ashna'a b́ wottsotsnowere angsho bíangshitwok'o alo bísh imre."},{"book":"Yohans Dooshishiyo","chapter":"5","verse":"28","text":"Keewan jangatse adk'ayere, dowootse fa'a jametswots b́ k'ááro boshishet aawo weetwe."},{"book":"Yohans Dooshishiyo","chapter":"5","verse":"29","text":"5:29 Dan. 12:2  Sheeng fintswots dootse keewarr kashon beetune, gond fintswotsemó dowootse keer boere boats angshetwe."},{"book":"Yohans Dooshishiyo","chapter":"5","verse":"30","text":"«Taa t took alon eegor k'alo falratse, ernmó nihoke t shishtso angshitwe, taan woshtso b́ geyirwok'owa bako t geyirwok'o t angshrawotse t angsho kááwe."},{"book":"Yohans Dooshishiyo","chapter":"5","verse":"31","text":"Taa t took jangosh t gawitk wotiyal t gawts gawo arikaliye."},{"book":"Yohans Dooshishiyo","chapter":"5","verse":"32","text":"Ernmó t jangosh gawitwo k'osho fa'e, bíwere t jangosh b́gawit gawo arik b́ wotitwok'o danfee."},{"book":"Yohans Dooshishiyo","chapter":"5","verse":"33","text":"5:33 Yoh. 1:19-27; 3:27-30  Itiye Yohans maants wosho amtsuwotsi woshatniye it teshi, bíwere aro gawere."},{"book":"Yohans Dooshishiyo","chapter":"5","verse":"34","text":"Han tietiriye it kashitwok'owa bako taash ash gawo b́geyitsoshaliye."},{"book":"Yohans Dooshishiyo","chapter":"5","verse":"35","text":"Yohans aat'at c'eshts c'eshok'oyiye b́ teshi, it were muk' aawosh b́ sháánits sháánon gene'osh itgeyi."},{"book":"Yohans Dooshishiyo","chapter":"5","verse":"36","text":"Ernmó taa Yohans gawtsoniyere bog gawo detsfe, t gawonúwere t nih tfinitwok'o taash b́'imts finoniye, t finit finmanwere niho taan b́wooshtsok'o t jango gawitwe."},{"book":"Yohans Dooshishiyo","chapter":"5","verse":"37","text":"5:37 Mat. 3:17; Mar. 1:11; Luk'. 3:22  Taan woshts Niho b́ tookon t jango gawere, itmó b́ k'aaro b́jamon shiyatste, bíaronowere b́ jamon be'atste."},{"book":"Yohans Dooshishiyo","chapter":"5","verse":"38","text":"Bí b́woshtso it amanerawotse b́ aap'o itnibots geratste."},{"book":"Yohans Dooshishiyo","chapter":"5","verse":"39","text":"It S'ayin mas'aafwotsitse dúre dúri kasho it daatsitwok'o itsh bí'artsotse boon p'ec'at its'iliri, boowere t jangosh gawirwotsiye."},{"book":"Yohans Dooshishiyo","chapter":"5","verse":"40","text":"Ernmó it kashu daatsosh t maants woo geratste."},{"book":"Yohans Dooshishiyo","chapter":"5","verse":"41","text":"Taa mango ashoke geeratse."},{"book":"Yohans Dooshishiyo","chapter":"5","verse":"42","text":"It it nibotse Ik'o shunawwotsi it wottsok'o danfee."},{"book":"Yohans Dooshishiyo","chapter":"5","verse":"43","text":"Taa t nih shútson waare, itmó taan de'atste, ernmó k'osho b́took shútson b́waal b́ín dek'etute."},{"book":"Yohans Dooshishiyo","chapter":"5","verse":"44","text":"It atsatseyosh mango geyirwots Ik' ikoke daatset mangonmó gerawwots, awuk'o k'alrniya amanosh it faliti?"},{"book":"Yohans Dooshishiyo","chapter":"5","verse":"45","text":"Taa t nih shinatse itn t s'aamitwok'o ark'aya itsha, iti s'amitwo bín it jangirwo Museyiye."},{"book":"Yohans Dooshishiyo","chapter":"5","verse":"46","text":"Museyi amaneerte wotink'e bí tjango b́ guut'tsotse taanor amaniyank'te b́tesh."},{"book":"Yohans Dooshishiyo","chapter":"5","verse":"47","text":"Bí b́ guut'tso amaneratste wotiyal t aap'o awuk'o k'alrniya it amaniti?»"}]}