{"data":[{"book":"Římanům","chapter":"9","verse":"1-2","text":"Ach, Izraeli! Ach, můj národe! Kéž bys i ty našel cestu ke Kristu! Trápím se a naříkám pro tebe dnem i nocí."},{"book":"Římanům","chapter":"9","verse":"3","text":"Život bych za tebe dal, kdyby tě to mohlo zachránit. Kristus ví, že nepřeháním, Božímu Duchu nelze nic předstírat. Tolik jsi toho od Boha dostal, a přesto nechceš poslouchat!"},{"book":"Římanům","chapter":"9","verse":"4","text":"Za vlastní děti vás přijal, slavně vás vedl dějinami k ještě slavnější budoucnosti, dal vám své zákony, abyste v životě nemuseli tápat, naučil vás, jak ho máte uctívat, dal vám úžasné sliby,"},{"book":"Římanům","chapter":"9","verse":"5","text":"slavné vůdce jste měli mezi praotci a nejslavnější – Kristus, věčný Bůh a Vládce – se jako člověk také narodil z vaší krve. A toho jste se zřekli!"},{"book":"Římanům","chapter":"9","verse":"6-9","text":"Boží slovo však platit nepřestalo: Izraelci nejsou všichni, kdo odvozují svůj rodokmen od Abrahama nebo Jákoba – Izraele. I když jsou to potomci Abrahamovi, měl Bůh na mysli pouze Izáka, když Sáře sliboval syna. To znamená, že ne všichni z Abrahama jsou Božími dětmi, ale jenom ti, kteří se narodili na základě Božího slibu."},{"book":"Římanům","chapter":"9","verse":"10","text":"Také o synech, které měl Izák se svou ženou Rebekou,"},{"book":"Římanům","chapter":"9","verse":"11","text":"rozhodl Bůh ještě před jejich narozením. Oznámil, že starší z nich bude sloužit mladšímu. Když tak Bůh určil jejich vzájemné postavení ještě před tím, než se o to mohli osobně nějak zasloužit, zdůraznil tím, že má právo rozhodovat o lidech naprosto svobodně,"},{"book":"Římanům","chapter":"9","verse":"12-13","text":"bez ohledu na jejich záslužné skutky. Proto mohl také říci, jak stojí jinde v Bibli: „Dal jsem přednost Jákobovi před Ezauem.“"},{"book":"Římanům","chapter":"9","verse":"14","text":"Můžeme z toho usuzovat, že je Bůh nespravedlivý? Naprosto ne!"},{"book":"Římanům","chapter":"9","verse":"15","text":"Mojžíšovi přece řekl:"},{"book":"Římanům","chapter":"9","verse":"16-18","text":"Nikomu tím není povinen, nikdo na to nemá nárok. Je to jen jeho milost, když to učiní. Faraónovi, jak sám říká, propůjčil jeho postavení proto, aby na něm ukázal svou moc a aby rozšířil svůj věhlas po celé zemi. Tak tedy žádným sebevětším úsilím, nýbrž z pouhé Boží milosti jsou lidé to, co jsou."},{"book":"Římanům","chapter":"9","verse":"19","text":"Možná někdo namítne: Proč nám tedy Bůh ještě pořád něco vytýká, když se nic nemůže dít proti jeho vůli?"},{"book":"Římanům","chapter":"9","verse":"20","text":"Ale člověče, kdo ty vlastně jsi, že si troufáš přít se s Bohem? Říká snad výrobek svému tvůrci: Proč jsi mne udělal zrovna takhle?"},{"book":"Římanům","chapter":"9","verse":"21","text":"Copak se hrnčíř ptá hlíny, zda z ní má udělat vázu nebo mísu?"},{"book":"Římanům","chapter":"9","verse":"22","text":"Nemohl i Bůh ukázat nejen svou pravomoc trestat, ale i svou shovívavost s lidmi zralými k potrestání?"},{"book":"Římanům","chapter":"9","verse":"23","text":"Nemá právo projevit svou dobrotu k lidem, které zahrnul milosrdenstvím a určil pro věčnou slávu?"},{"book":"Římanům","chapter":"9","verse":"24","text":"Podobně povolal i nás, a to nejen židy nebo členy církve, ale i jiné,"},{"book":"Římanům","chapter":"9","verse":"25","text":"jak naznačuje prorok Ozeáš:"},{"book":"Římanům","chapter":"9","verse":"26","text":"Kdo předtím slyšeli mé slovo odsouzení,"},{"book":"Římanům","chapter":"9","verse":"27","text":"O Izraeli říká Izajáš:"},{"book":"Římanům","chapter":"9","verse":"28","text":"Bez odkladu a do písmene"},{"book":"Římanům","chapter":"9","verse":"29","text":"A už dříve předvídá:"},{"book":"Římanům","chapter":"9","verse":"30","text":"Co tu vidíme? Že ti, kdo k izraelskému náboženství nepatřili a o bezúhonnost před Bohem nijak neusilovali, ti ji dosáhli na základě víry."},{"book":"Římanům","chapter":"9","verse":"31","text":"A ti, kdo spoléhali na svou příslušnost k vyvoleným a na plnění náboženských předpisů, vyšli naprázdno."},{"book":"Římanům","chapter":"9","verse":"32","text":"Proč to? Protože se domnívali, že si Boha nakloní okázalou zbožností místo upřímnou vírou. Na tom ztroskotali,"},{"book":"Římanům","chapter":"9","verse":"33","text":"zcela podle slov Izajášových:"}]}