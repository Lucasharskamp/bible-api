{"data":[{"book":"1 Samuele","chapter":"4","verse":"1","text":"Mpe Samuele azalaki kokomisa maloba ya Yawe epai ya bato nyonso ya Isalaele."},{"book":"1 Samuele","chapter":"4","verse":"2","text":"Bato ya Filisitia batandamaki mpo na kobundisa bato ya Isalaele. Mpe wana bitumba ekomaki makasi, bato ya Filisitia balongaki bato ya Isalaele mpe babomaki na bitumba yango basoda ya Isalaele, pene nkoto minei."},{"book":"1 Samuele","chapter":"4","verse":"3","text":"Tango basoda ya Isalaele bazongaki na molako, bampaka ya Isalaele batunaki :"},{"book":"1 Samuele","chapter":"4","verse":"4","text":"Boye batindaki bato na Silo. Mpe longwa kuna, bamemaki Sanduku ya Boyokani ya Yawe, Mokonzi ya mampinga, oyo avandaka na kiti na Ye ya bokonzi kati na basheribe. Ofini mpe Fineasi, bana mibali mibale ya Eli, bazalaki wana elongo na Sanduku ya Boyokani ya Nzambe."},{"book":"1 Samuele","chapter":"4","verse":"5","text":"Tango kaka Sanduku ya Boyokani ya Yawe ekotaki na molako, bato nyonso ya Isalaele bagangaki na mongongo makasi, mpe mabele eninganaki."},{"book":"1 Samuele","chapter":"4","verse":"6","text":"Bato ya Filisitia bayokaki koganga wana mpe batunaki :"},{"book":"1 Samuele","chapter":"4","verse":"7","text":"bato ya Filisitia babangaki mpe balobaki :"},{"book":"1 Samuele","chapter":"4","verse":"8","text":"Mawa na biso ! Nani akokangola biso na maboko ya Nzambe oyo ya nguya ? Ezali Nzambe wana nde abomaki bato ya Ejipito na nzela ya bitumbu ya ndenge na ndenge kati na esobe."},{"book":"1 Samuele","chapter":"4","verse":"9","text":"Bandeko bato ya Filisitia, boyika mpiko ! Bozala mibali, noki te bokokoma bawumbu ya Ba-Ebre ndenge bango bazalaki bawumbu na bino ! Bozala mibali mpe bobunda !"},{"book":"1 Samuele","chapter":"4","verse":"10","text":"Boye bato ya Filisitia babundisaki bato ya Isalaele mpe balongaki. Moto nyonso akimaki na ndako na ye ya kapo. Kokweyisama ya bato ya Isalaele ezalaki ya makasi penza : motango ya basoda ya Isalaele, oyo babundaka na makolo mpe bakufaki ezalaki nkoto tuku misato."},{"book":"1 Samuele","chapter":"4","verse":"11","text":"Bato ya Filisitia babotolaki Sanduku ya Nzambe, mpe bana mibali mibale ya Eli, Ofini mpe Fineasi, bakufaki."},{"book":"1 Samuele","chapter":"4","verse":"12","text":"Moto moko ya ekolo ya Benjame akimaki mbangu longwa na bisika oyo bazalaki kobunda mpe akomaki na Silo, na mokolo yango kaka ; azalaki na bilamba epasuka, mpe na putulu, na moto na ye."},{"book":"1 Samuele","chapter":"4","verse":"13","text":"Akomaki na tango oyo Eli azalaki ya kovanda na kiti, pembeni ya nzela, mpe azalaki kotala na ekenge, pamba te motema na ye ezalaki na kimia te na tina na Sanduku ya Nzambe. Bongo tango moto yango akotaki na engumba mpe apesaki sango ya makambo nyonso oyo ewutaki kosalema, engumba mobimba egangaki."},{"book":"1 Samuele","chapter":"4","verse":"14","text":"Tango Eli ayokaki koganga yango, atunaki :"},{"book":"1 Samuele","chapter":"4","verse":"15","text":"Nzokande Eli azalaki na mibu tuku libwa na mwambe ya mbotama ; miso na ye elembaki makasi, akokaki komona lisusu te."},{"book":"1 Samuele","chapter":"4","verse":"16","text":"Alobaki na Eli :"},{"book":"1 Samuele","chapter":"4","verse":"17","text":"Moto oyo amemaki sango azongisaki :"},{"book":"1 Samuele","chapter":"4","verse":"18","text":"Tango kaka moto wana atangaki kombo ya Sanduku ya Nzambe, Eli akweyaki makalikali longwa na kiti na ye, pembeni ya ekuke ya Ndako ya Yawe, kingo na ye ebukanaki, mpe akufaki, pamba te azalaki mobange mpe nzoto minene. Akambaki Isalaele mibu tuku minei."},{"book":"1 Samuele","chapter":"4","verse":"19","text":"Bokilo na ye ya mwasi, mwasi ya Fineasi, azalaki na zemi mpe akomaki pembeni ya kobota. Tango kaka ayokaki sango ete babotoli Sanduku ya Nzambe, ete tata-bokilo na ye mpe mobali na ye bakufi, agunzamaki, abandaki mbala moko pasi ya kobota, mpe abotaki."},{"book":"1 Samuele","chapter":"4","verse":"20","text":"Lokola akomaki pene ya kokufa, basi oyo bazingelaki ye balobaki na ye :"},{"book":"1 Samuele","chapter":"4","verse":"21","text":"Apesaki mwana yango kombo « I-Kabodi » oyo elingi kolakisa : Nkembo elongwe na Isalaele !"},{"book":"1 Samuele","chapter":"4","verse":"22","text":"Alobaki : « Nkembo elongwe na Isalaele, pamba te babotoli Sanduku ya Nzambe. »"}]}