{"data":[{"book":"Ọpụpụ","chapter":"1","verse":"1","text":"Ndị a bụ aha ụmụ ndị ikom Izrel, ndị sooro Jekọb gaa biri nʼala Ijipt, onye ọbụla nʼime ha kpọ ezinaụlọ ya."},{"book":"Ọpụpụ","chapter":"1","verse":"2","text":"Ruben, Simiọn, Livayị na Juda;"},{"book":"Ọpụpụ","chapter":"1","verse":"3","text":"Isaka, Zebụlọn na Benjamin;"},{"book":"Ọpụpụ","chapter":"1","verse":"4","text":"Dan, na Naftalị;"},{"book":"Ọpụpụ","chapter":"1","verse":"5","text":"Ọnụọgụgụ ụmụ Jekọb ndị sooro ya gaa biri nʼIjipt dị iri mmadụ asaa. Ma Josef nọrịị nʼIjipt."},{"book":"Ọpụpụ","chapter":"1","verse":"6","text":"Emesịa, Josef na ụmụnne ya niile nwụrụ, ma ọgbọ ahụ niile nwụkwara."},{"book":"Ọpụpụ","chapter":"1","verse":"7","text":"Ma ihe gaara ụmụ ụmụ Izrel nke ọma, ha mụbara, dị ukwuu nʼọnụọgụgụ, jupụta ala ahụ niile."},{"book":"Ọpụpụ","chapter":"1","verse":"8","text":"Ma mgbe eze ọhụrụ nke na-amaghị Josef malitere ịchị ọchịchị nʼala Ijipt,"},{"book":"Ọpụpụ","chapter":"1","verse":"9","text":"ọ sịrị ndị ya, “Lee, ndị Izrel abaala ụba nke ukwuu nʼọnụọgụgụ dịkwa ike karịa anyị."},{"book":"Ọpụpụ","chapter":"1","verse":"10","text":"Ngwanụ, ka anyị were amamihe meso ha mmeso ọjọọ, ma ọ bụghị otu a, ha ga-amụba karịa, mgbe agha ga-adapụta nʼetiti anyị na ndị iro anyị, ha ga-esoro ndị iro anyị lụso anyị agha, site nʼala a gbapụ.”"},{"book":"Ọpụpụ","chapter":"1","verse":"11","text":"Nʼihi nke a, ha tinyere ndịisi ohu ga na eledo ha, bụ ndị ga-eji ọrụ mmanye kpagbuo ha. Ha wuuru Fero obodo Payitọm na Ramesis, ebe ọ na-echekwa ihe."},{"book":"Ọpụpụ","chapter":"1","verse":"12","text":"Ma dịka a na-ata ụmụ Izrel ahụhụ na-eleghị anya nʼazụ, otu a kwa ka ụmụ Izrel gara nʼihu na-amụba nʼọnụọgụgụ na-agbasakwa. Nke a mere ka ndị Ijipt tụọ ndị Izrel egwu."},{"book":"Ọpụpụ","chapter":"1","verse":"13","text":"Ha ji oke ọrụ mekpaa ụmụ Izrel ahụ nke ukwuu,"},{"book":"Ọpụpụ","chapter":"1","verse":"14","text":"mee ka ndụ ụmụ Izrel bụrụ ndụ jupụtara nʼihe ilu. Ha nyere ha ọrụ ike nke ịkpụ brik na ụrọ, tinyere ọrụ dị iche iche nʼubi ha. Nʼime ọrụ niile ha na-arụ, ndị Ijipt mesiri ha ike nke ukwuu."},{"book":"Ọpụpụ","chapter":"1","verse":"15","text":"Mgbe ahụ kwa, eze Ijipt gwara ndị inyom Hibru na-aghọ nwa, ndị aha ha bụ Shifra na Pua1:15 Aha ndị inyom ndị a na-elekọta ndị inyom Hibru ime na-eme, zipụtara nʼebe o doro anya na ha bụ ndị Ijipt. sị,"},{"book":"Ọpụpụ","chapter":"1","verse":"16","text":"“Mgbe ọbụla unu na-aghọ nwa ndị inyom Hibru, unu lezie anya nʼokwute e ji amụ nwa, ọ bụrụ nwoke, gbuonụ ya, ma ọ bụrụkwanụ nwanyị, hapụnụ ya ka ọ dịrị ndụ.”"},{"book":"Ọpụpụ","chapter":"1","verse":"17","text":"Ma ndị inyom ndị a na-aghọ nwa emeghị ihe eze Ijipt gwara ha, nʼihi na ha tụrụ egwu Chineke. Kama ha hapụrụ ụmụ ndị ikom ndị a ndụ."},{"book":"Ọpụpụ","chapter":"1","verse":"18","text":"Emesịa, eze Ijipt kpọrọ ndị inyom abụọ ahụ jụọ ha sị, “Gịnị mere unu ji nupu isi nʼiwu m nyere unu site nʼịhapụ igbu ụmụntakịrị ndị ikom Hibru a mụrụ, dịka m gwara unu?”"},{"book":"Ọpụpụ","chapter":"1","verse":"19","text":"Ndị inyom ahụ zara Fero sị, “Ndị inyom Hibru na-adị ike karịa ndị inyom Ijipt nʼịmụ nwa. Ha na-amụpụtacharị ụmụ ha tupu anyị erute.”"},{"book":"Ọpụpụ","chapter":"1","verse":"20","text":"Ya mere, Chineke gọziri ndị inyom ndị ahụ na-aghọ nwa. Ụmụ Izrel gara nʼihu na-amụba, ghọọ mba dị ukwuu."},{"book":"Ọpụpụ","chapter":"1","verse":"21","text":"Chineke nʼonwe ya, nyekwara ndị inyom ahụ na-aghọ nwa ezinaụlọ nke aka ha nʼihi na ha tụrụ egwu Chineke."},{"book":"Ọpụpụ","chapter":"1","verse":"22","text":"Mgbe ahụ, Fero nyere ndị ya niile iwu a, “A ga-atụnye ụmụntakịrị ndị ikom Hibru niile a mụrụ ọhụrụ nʼime osimiri Naịl, ma a ga-edebe ụmụntakịrị ọhụrụ bụ ndị inyom ndụ.”"}]}