{"data":[{"book":"1 Weche Mag Ndalo","chapter":"12","verse":"1","text":"Magi e joma nobiro ir Daudi Ziklag kane Saulo wuod Kish oseriembe e nyime (jogi ne gin achiel kuom jolweny mane okonye e lweny;"},{"book":"1 Weche Mag Ndalo","chapter":"12","verse":"2","text":"mane omanore gi atungʼ mikedogo, kendo neginyalo diro asere kata orujre gi badgi korachwich kata koracham, bende ne gin wede Saulo koa e oganda mar Benjamin):"},{"book":"1 Weche Mag Ndalo","chapter":"12","verse":"3","text":"Jogi ne gin: Ahiezer ma jatendgi gi Joash owadgi ma yawuot Shema ja-Gibea,"},{"book":"1 Weche Mag Ndalo","chapter":"12","verse":"4","text":"gi Ishmaya ja-Gibeon, ngʼat maratego kuom thuondi piero adek, ma bende ne en jatelo mar thuondi piero adek,"},{"book":"1 Weche Mag Ndalo","chapter":"12","verse":"5","text":"gi Eluzai gi Jerimoth gi Bealia gi Shemaria gi Shefatia ja-Haruf;"},{"book":"1 Weche Mag Ndalo","chapter":"12","verse":"6","text":"kod Elkana gi Ishia gi Azarel gi Joezer kod Jashobeam ja-Kora,"},{"book":"1 Weche Mag Ndalo","chapter":"12","verse":"7","text":"kod Joela gi Zebadia yawuot Jeroham ja-Gedor."},{"book":"1 Weche Mag Ndalo","chapter":"12","verse":"8","text":"Joka Gad mamoko bende noluwo Daudi e kar pondo mare e thim. Ne gin thuondi mager kendo negiikore ne lweny kendo neginyalo kedo gi tongʼ kod kuot. Wengegi ne ger ka wenge sibuoche kendo tiendgi ne yot ka tiend mwanda maringo e got."},{"book":"1 Weche Mag Ndalo","chapter":"12","verse":"9","text":"Ezer ne jatendgi,"},{"book":"1 Weche Mag Ndalo","chapter":"12","verse":"10","text":"Mishmana ngʼat mar angʼwen, Jeremia mar abich,"},{"book":"1 Weche Mag Ndalo","chapter":"12","verse":"11","text":"Atai mar auchiel, Eliel mar abiriyo,"},{"book":"1 Weche Mag Ndalo","chapter":"12","verse":"12","text":"Johanan mar aboro, Elzabad mar ochiko,"},{"book":"1 Weche Mag Ndalo","chapter":"12","verse":"13","text":"Jeremia mar apar, to Makbanai mar apar gachiel."},{"book":"1 Weche Mag Ndalo","chapter":"12","verse":"14","text":"Joka Gad-gi ne gin jotend jolweny, ma ngʼat matin kuomgi ne ipimo gi ji mia achiel, to maduongʼ kuomgi to ne ipimo gi ji alufu achiel (1,000)."},{"book":"1 Weche Mag Ndalo","chapter":"12","verse":"15","text":"Gin ema negingʼado aora Jordan e dwe mokwongo kane aora opongʼ moo ma gimiyo jogo mane odak e holo oringo matek kadhi wuok chiengʼ to moko podho chiengʼ."},{"book":"1 Weche Mag Ndalo","chapter":"12","verse":"16","text":"To joka Benjamin mamoko gi jo-Juda mamoko bende nobiro ir Daudi e kare mar pondo."},{"book":"1 Weche Mag Ndalo","chapter":"12","verse":"17","text":"Daudi nodhi moromo nigi kendo nowachonegi niya, “Ka ubiro ira gi kwe mondo ukonya, to aikora mondo ariwra kodu, to ka ubiro mondo undhoga ne wasika kata obedo ni lweta onge remo, to Nyasach kwerewa ema obed jangʼadnu bura.”"},{"book":"1 Weche Mag Ndalo","chapter":"12","verse":"18","text":"Eka Roho nolor kuom Amasai mane jatend thuondi piero adekgi kowacho niya,"},{"book":"1 Weche Mag Ndalo","chapter":"12","verse":"19","text":"Kane Daudi odhi Filistia mondo giked gi Saulo, jo-Manase moko noweyo Saulo moriwore gi Daudi. Daudi to gi joge ne ok okonyo jo-Filistia nimar ka jotendgi ne osewuoyo kendgi negiriembe kagiwacho niya, “Onyalo negowa ka dipo ni odok ir ruodhe Saulo.”"},{"book":"1 Weche Mag Ndalo","chapter":"12","verse":"20","text":"Joka Manase mane odok ir Daudi koa ir Saulo mane odhi Ziklag ne gin: Adna, Jozabad, Jediael, Mikael, Jozabad, Elihu kod Zilethai mane jotend jolweny alufu achiel (1,000) kuom joka Manase moro ka moro."},{"book":"1 Weche Mag Ndalo","chapter":"12","verse":"21","text":"Negikonyo Daudi kuom joma ne monje nikech giduto ne gin jolweny mathuondi, kendo ne gin jotelo mag lweny."},{"book":"1 Weche Mag Ndalo","chapter":"12","verse":"22","text":"Odiechiengʼ kodiechiengʼ ji ne medo biro ir Daudi mondo okonye, nyaka nobedo gi jolweny mangʼeny machalo gi jolweny mag Nyasaye."},{"book":"1 Weche Mag Ndalo","chapter":"12","verse":"23","text":"Magi e romb ji mane oikore ne kedo mane obiro ir Daudi Hebron mondo okaw pinyruodh Saulo mane omiye mana kaka Jehova Nyasaye nosewacho:"},{"book":"1 Weche Mag Ndalo","chapter":"12","verse":"24","text":"joka Juda, mane otingʼo kuodi gi tonge ne gin ji alufu auchiel gi mia aboro (6,800) mane oikore ne lweny;"},{"book":"1 Weche Mag Ndalo","chapter":"12","verse":"25","text":"joka Simeon ne gin ji alufu abiriyo gi mia achiel (7,100) mano oikore ne lweny,"},{"book":"1 Weche Mag Ndalo","chapter":"12","verse":"26","text":"joka Lawi ne gin ji alufu angʼwen gi mia auchiel (4,600),"},{"book":"1 Weche Mag Ndalo","chapter":"12","verse":"27","text":"Jehoyada mane en jatelo mar anywola mar joka Harun ne nigi ji alufu adek gi mia abiriyo (3,700),"},{"book":"1 Weche Mag Ndalo","chapter":"12","verse":"28","text":"Zadok, ma en wuowi mathuon ne nigi jotelo piero ariyo gariyo moa e anywolane;"},{"book":"1 Weche Mag Ndalo","chapter":"12","verse":"29","text":"joka Benjamin, ma gin jo-dhoodgi Saulo ne gin ji alufu adek (3,000) ma thothgi nosebedo koyie gi od Saulo nyaka kindeno;"},{"book":"1 Weche Mag Ndalo","chapter":"12","verse":"30","text":"joka Efraim, ma gin jolweny mathuondi kendo mane rahuma e dhoodgi ne gin ji alufu piero ariyo gi mia aboro (20,800),"},{"book":"1 Weche Mag Ndalo","chapter":"12","verse":"31","text":"nus mar joka Manase mane owal mondo obi kendo giket Daudi ruoth ne gin ji alufu apar gaboro (18,000);"},{"book":"1 Weche Mag Ndalo","chapter":"12","verse":"32","text":"joka Isakar mane obedo gi rieko kuom gima timore kendo nongʼeyo gima jo-Israel onego otim ne nigi jotelo mia ariyo (200) koriw gi anywolagi mane gitelonegi;"},{"book":"1 Weche Mag Ndalo","chapter":"12","verse":"33","text":"joka Zebulun ma gin jolweny molony kendo moikore ni kedo gi gige lweny mopogore opogore mondo omi gikony Daudi gi chuny achiel ne gin ji alufu piero abich (50,000);"},{"book":"1 Weche Mag Ndalo","chapter":"12","verse":"34","text":"joka Naftali ne nigi jotelo alufu achiel (1,000) kaachiel gi ji alufu piero adek gabiriyo (37,000) motingʼo kuode kod tonge;"},{"book":"1 Weche Mag Ndalo","chapter":"12","verse":"35","text":"joka Dan mane oikore ni kedo ne gin ji alufu piero ariyo gaboro gi mia auchiel (28,600);"},{"book":"1 Weche Mag Ndalo","chapter":"12","verse":"36","text":"joka Asher, ma gin jolweny molony kendo moikore ni kedo ne gin ji alufu piero angʼwen (40,000);"},{"book":"1 Weche Mag Ndalo","chapter":"12","verse":"37","text":"kendo koa yo wuok chiengʼ mar Jordan, joka Reuben, joka Gad kod nus mar dhood joka Manase ma gin jogo moikore gi gige lweny mopogore opogore noromo ji alufu mia achiel gi piero ariyo (120,000)."},{"book":"1 Weche Mag Ndalo","chapter":"12","verse":"38","text":"Jolwenygi duto nochiwore mondo giti kode."},{"book":"1 Weche Mag Ndalo","chapter":"12","verse":"39","text":"Jogi nobedo gi Daudi ndalo adek ka gichiemo kendo metho nikech jowetegi noseikonigi gik moko."},{"book":"1 Weche Mag Ndalo","chapter":"12","verse":"40","text":"Bende joma nokiewo kodgi koa ka joka Isakar, joka Zebulun nyaka ka jo-Naftali nobiro kotingʼo chiemo e punde, ngamia, pundane kod rwedhi. Negikelo gik moko mangʼeny machalo mogo, olembe mag ngʼowu gi mag mzabibu motwo mongʼin gi divai, gi mo, dhok kaachiel gi rombe nikech ne nitiere mor e Israel."}]}