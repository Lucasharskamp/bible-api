{"data":[{"book":"Isirayila Mangɛe I","chapter":"12","verse":"1","text":"Robowami naxa siga Sikemi, barima Isirayilakae birin nu malanxi naa, e xa a ti mangɛ ra."},{"book":"Isirayila Mangɛe I","chapter":"12","verse":"2","text":"Nebati xa di Yerobowami naxa na fe mɛ Misira, a to a gi Sulemani ma a siga dɛnnaxɛ."},{"book":"Isirayila Mangɛe I","chapter":"12","verse":"3","text":"Mixi ndee naxa a xili a xa fa Isirayila bɔxi ma. Yerobowami nun Isirayilakae birin naxa siga Robowami yire, e a fala a bɛ,"},{"book":"Isirayila Mangɛe I","chapter":"12","verse":"4","text":"«I baba muxu suxu nɛ alɔ konyie. Yakɔsi tan, i xa nde ba muxu xa kote ra i baba naxan saxi muxu fari. Na kui muxu fama i xa yaamari rabatude.»"},{"book":"Isirayila Mangɛe I","chapter":"12","verse":"5","text":"A naxa e yaabi, «Xi saxan na dangi, wo xa fa.» Ɲama naxa siga."},{"book":"Isirayila Mangɛe I","chapter":"12","verse":"6","text":"Mangɛ Robowami naxa marasi fen forie ra, naxee nu na a baba Sulemani fɛ ma a xa simaya kui, a fa e maxɔrin, «Wo marasi mundun fima n ma n nan n ma ɲama yaabima naxan na?»"},{"book":"Isirayila Mangɛe I","chapter":"12","verse":"7","text":"E naxa a yaabi, «Xa i fe fanyi rabama ɲama bɛ, xa i tin e waxɔnfe ra, xa i wɔyɛn fanyi fala e bɛ, e luma nɛ i xa yaamari bun ma tɛmui birin.»"},{"book":"Isirayila Mangɛe I","chapter":"12","verse":"8","text":"Kɔnɔ Robowami mu tin forie xa marasi ra. A naxa a lanfanma booree maxɔrin a lanma a xa naxan naba."},{"book":"Isirayila Mangɛe I","chapter":"12","verse":"9","text":"A naxa e maxɔrin, «Wo marasi mundun fima n ma n na n ma ɲama yaabima naxan na, ɲama naxan n mayandima n xa nde ba e xa kote ra n baba naxan saxi e fari.»"},{"book":"Isirayila Mangɛe I","chapter":"12","verse":"10","text":"A lanfanmae naxa a yaabi, «I xa yi ɲama yaabi yi ki, naxee i mayandixi i xa nde ba e xa kote ra i baba naxan saxi e fari. I xa a fala e bɛ, ‹N bɛlɛxɛ sole lanmadi xungbo n baba tagi bɛ."},{"book":"Isirayila Mangɛe I","chapter":"12","verse":"11","text":"Yakɔsi, n baba xa kote xɔrɔxɔ a naxan dɔxɔ wo ma, n tan na xun masama nɛ. N baba wo bɔnbɔ luxusinyie nan na, kɔnɔ n tan fama wo bɔnbɔde talie nan na.›»"},{"book":"Isirayila Mangɛe I","chapter":"12","verse":"12","text":"Xi saxan to dangi, Yerobowami nun ɲama naxa siga Robowami yire, naxan nu bara a fala, «Xi saxan na dangi, wo xa fa.»"},{"book":"Isirayila Mangɛe I","chapter":"12","verse":"13","text":"Mangɛ Robowami naxa e yaabi a xɔrɔxɔɛ ra, a mu forie xa marasi tongo."},{"book":"Isirayila Mangɛe I","chapter":"12","verse":"14","text":"A naxa e yaabi a lanfanmae xa marasi ra, «N na n baba xa kote xɔrɔxɔɛ xun ma sama nɛ a naxan dɔxɔ wo ma. N baba wo bɔnbɔ luxusinyie nan na, kɔnɔ n tan fama wo bɔnbɔde talie nan na.»"},{"book":"Isirayila Mangɛe I","chapter":"12","verse":"15","text":"Na kui, mangɛ mu tin a tuli matide ɲama ra. Marigi Alatala nu bara na ragiri alako a xa a xa masenyi rakamali a naxan fala Nebati xa di Yerobowami bɛ Annabi Ahiya Siloka saabui ra."},{"book":"Isirayila Mangɛe I","chapter":"12","verse":"16","text":"Isirayilakae to a kolon mangɛ mu tin a tuli matide e ra, e naxa a yaabi,"},{"book":"Isirayila Mangɛe I","chapter":"12","verse":"17","text":"Isirayilaka naxee nu sabatixi Yudaya taae kui, nee naxa lu Robowami xa yaamari bun ma."},{"book":"Isirayila Mangɛe I","chapter":"12","verse":"18","text":"Na dangi xanbi, mangɛ Robowami naxa Adorami xɛɛ, naxan ɲɛngi nu saxi teku wali xɔn ma, kɔnɔ Isirayilakae naxa a magɔnɔ han a faxa. Mangɛ Robowami naxa a gi keren na sigafe ra Darisalamu a xa sɔɔri ragise kui."},{"book":"Isirayila Mangɛe I","chapter":"12","verse":"19","text":"Isirayila Dawuda xabilɛ matandi na ki nɛ. Han to e mu lanxi."},{"book":"Isirayila Mangɛe I","chapter":"12","verse":"20","text":"Isirayilaka birin to a mɛ a Yerobowami bara fa, e naxa e malan, e a xili, e a findi mangɛ ra Isirayila birin xun ma. Yudaya nan keren sa Dawuda bɔnsɔɛ dɛ ra."},{"book":"Isirayila Mangɛe I","chapter":"12","verse":"21","text":"Robowami to so Darisalamu, a naxa Yuda nun Bunyamin bɔnsɔɛ sɔɔrie malan, geresoe fanyi wulu kɛmɛ tongo solomasaxan, alako e xa Isirayila gere, Isirayila xa gbilen Robowami xa mangɛya bun ma."},{"book":"Isirayila Mangɛe I","chapter":"12","verse":"22","text":"Kɔnɔ Alatala naxa a masen a xa mixi Semaya bɛ,"},{"book":"Isirayila Mangɛe I","chapter":"12","verse":"23","text":"«A fala Sulemani xa di Robowami bɛ, Yudaya mangɛ, a nun Isirayilakae birin naxee na Yudaya nun Bunyamin bɔxi ma,"},{"book":"Isirayila Mangɛe I","chapter":"12","verse":"24","text":"Alatala xa masenyi nan yi ki: ‹Wo naxa te de sigafe ra won ngaxakerenyie gerede. Wo birin xa gbilen wo xɔnyi, barima n tan nan yi fe ragirixi.›» E naxa Alatala xa masenyi rabatu, e naxa gbilen, e mu siga Yerobowami gerede sɔnɔn."},{"book":"Isirayila Mangɛe I","chapter":"12","verse":"25","text":"Yerobowami naxa Sikemi taa ti Efirami geyae yire, a sabati naa. Na dangi xanbi, a man naxa siga, a Peniyeli ti."},{"book":"Isirayila Mangɛe I","chapter":"12","verse":"26","text":"Yerobowami naxa a fala a bɔɲɛ ma, «Tɛmunde yi ɲama fama gbilende, e lu Dawuda bɔnsɔɛ xa yaamari bun ma,"},{"book":"Isirayila Mangɛe I","chapter":"12","verse":"27","text":"xa e luma te ra sɛrɛxɛe bade Alatala xa banxi kui Darisalamu. Yi ɲama bɔɲɛ ya fama nɛ rafindide e marigi Robowami Yudaya mangɛ ma, e n tan faxa, e fa gbilen Yudaya mangɛ Robowami ma.»"},{"book":"Isirayila Mangɛe I","chapter":"12","verse":"28","text":"A to gɛ marasi fende, mangɛ naxa ninge misaali firin yailan xɛɛma ra, a fa a fala ɲama bɛ, «Wo xa sigɛ Darisalamu mu lanma sɔnɔn. Isirayila, wo xa alae nan yi ki naxee wo ramini Misira bɔxi ma.»"},{"book":"Isirayila Mangɛe I","chapter":"12","verse":"29","text":"A naxa keren ti Beteli, a keren ti Dana."},{"book":"Isirayila Mangɛe I","chapter":"12","verse":"30","text":"Na nan findixi yunubi ra e bɛ. Ɲama nu luma siga ra na kuyee batude Beteli, xa na mu a ra Dana."},{"book":"Isirayila Mangɛe I","chapter":"12","verse":"31","text":"Yerobowami naxa salidee ti yire itexi, a fa mixie ti sɛrɛxɛdubɛ ra naxee mu findi Lewi die ra."},{"book":"Isirayila Mangɛe I","chapter":"12","verse":"32","text":"Yerobowami naxa sali nde raba kike solomasaxan nde xi fu nun suuli nde ra, alɔ sali naxan mɔɔli nu rabama Yudaya. A yɛtɛ yati naxa sɛrɛxɛe ba na kuye ninge daaxie bɛ, a naxee yailan Beteli. A naxa sɛrɛxɛdubɛe dɔxɔ Beteli na salide yiree, a naxee ti geyae kɔn."},{"book":"Isirayila Mangɛe I","chapter":"12","verse":"33","text":"A naxa sɛrɛxɛ ba na salide kui, a naxan yailan Beteli. A na raba kike solomasaxan nde xi fu nun suuli nde nɛ. A nu bara na kike sugandi a yɛtɛ kan waxɔnki ra. A naxa sali xungbe raba Isirayilakae bɛ, a surayi gan sɛrɛxɛ ra Beteli sɛrɛxɛbade fari."}]}