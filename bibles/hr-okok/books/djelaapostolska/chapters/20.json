{"data":[{"book":"Djela Apostolska","chapter":"20","verse":"1","text":"Kad je sva strka prošla, Pavao pošalje po vjernike.20:1 U grčkome: učenike. Ohrabri ih, pozdravi se s njima i otputuje u Makedoniju."},{"book":"Djela Apostolska","chapter":"20","verse":"2","text":"Putem je hrabrio braću u mjestima kuda je prolazio. Stigne tako u Grčku"},{"book":"Djela Apostolska","chapter":"20","verse":"3","text":"i ostane ondje tri mjeseca. Baš kad se spremao otploviti natrag u Siriju, dozna da su mu Židovi postavili zasjedu pa se odluči vratiti preko Makedonije."},{"book":"Djela Apostolska","chapter":"20","verse":"4","text":"Pratili su ga Pirov sin Sopater iz Bereje, Solunjani Aristarh i Sekund, Gaj iz Derbe, Timotej i Azijci Tihik i Trofim."},{"book":"Djela Apostolska","chapter":"20","verse":"5","text":"Otišli su prije nas i sačekali nas u Troadi."},{"book":"Djela Apostolska","chapter":"20","verse":"6","text":"A mi smo poslije Blagdana beskvasnih kruhova krenuli brodom iz Filipa i za pet dana stigli k njima u Troadu, gdje smo ostali sedam dana."},{"book":"Djela Apostolska","chapter":"20","verse":"7","text":"Prvoga dana u tjednu sastali smo se da lomimo kruh.20:7 Na Večeru Gospodnju. Pavao je propovijedao. Kako je sutradan kanio otputovati, govorio je sve do ponoći."},{"book":"Djela Apostolska","chapter":"20","verse":"8","text":"U sobi na katu gdje smo se okupili bilo je mnogo svjetiljki."},{"book":"Djela Apostolska","chapter":"20","verse":"9","text":"Na prozoru je sjedio mladić Eutih. Kako je Pavao dugo govorio, on duboko zaspi i svladan snom padne s trećega kata na zemlju. Kad su ga podignuli, bio je mrtav."},{"book":"Djela Apostolska","chapter":"20","verse":"10","text":"Pavao siđe, legne na dječaka i zagrli ga. “Ne uznemirujte se!” reče. “Živ je!”"},{"book":"Djela Apostolska","chapter":"20","verse":"11","text":"Popne se zatim na kat, razlomi kruh i blaguje s njima. Zatim je govorio još dugo, sve do svanuća. Onda otputuje."},{"book":"Djela Apostolska","chapter":"20","verse":"12","text":"A mladića su odveli živa, neizmjerno utješeni."},{"book":"Djela Apostolska","chapter":"20","verse":"13","text":"Mi smo prije Pavla krenuli lađom u As. On je tamo trebao doći pješice, a dalje smo ga trebali povesti."},{"book":"Djela Apostolska","chapter":"20","verse":"14","text":"Kad nam se u Asu pridružio, skupa smo otplovili u Mitilenu."},{"book":"Djela Apostolska","chapter":"20","verse":"15","text":"Onande smo sutradan projedrili nadomak Hija, dan poslije krenuli u Sam te sutradan stigli u Milet."},{"book":"Djela Apostolska","chapter":"20","verse":"16","text":"Pavao je, naime, odlučio izbjegnuti Efez da se ne zadrži u Maloj Aziji. Žurio se da, ako bude mogao, stigne u Jeruzalem do Pedesetnice."},{"book":"Djela Apostolska","chapter":"20","verse":"17","text":"Ali iz Mileta pošalje u Efez po crkvene starješine."},{"book":"Djela Apostolska","chapter":"20","verse":"18","text":"Kad su došli, reče im: “Znate kako sam postupao od prvog dana kad sam nogom kročio u Malu Aziju."},{"book":"Djela Apostolska","chapter":"20","verse":"19","text":"Služio sam Gospodinu ponizno, u suzama i kušnjama koje su me snašle zbog židovskih urota."},{"book":"Djela Apostolska","chapter":"20","verse":"20","text":"Ipak se nikada nisam sustezao propovijedati, u javnosti ili po kućama, sve što bi vam moglo biti korisno."},{"book":"Djela Apostolska","chapter":"20","verse":"21","text":"Upozoravao sam i Židove i pogane da se odvrate od grijeha i obrate Bogu te da povjeruju u našega Gospodina Isusa."},{"book":"Djela Apostolska","chapter":"20","verse":"22","text":"Sada idem u Jeruzalem, neodoljivo vođen Svetim Duhom, ne znajući što me čeka,"},{"book":"Djela Apostolska","chapter":"20","verse":"23","text":"osim što mi Sveti Duh u svakome gradu potvrđuje da me čekaju tamnica i nevolje."},{"book":"Djela Apostolska","chapter":"20","verse":"24","text":"Ali nije mi stalo hoću li živjeti ili ne, već hoću li dovršiti svoju trku, djelo koje sam primio od Gospodina Isusa: svjedočiti o Radosnoj vijesti i Božjoj milosti."},{"book":"Djela Apostolska","chapter":"20","verse":"25","text":"Sada znam da me vi, kojima sam propovijedao o Kraljevstvu, nećete više vidjeti."},{"book":"Djela Apostolska","chapter":"20","verse":"26","text":"Zato vam danas jasno kažem: čist sam od krvi svih vas. Nisam kriv propadne li tko od vas"},{"book":"Djela Apostolska","chapter":"20","verse":"27","text":"jer se nisam sustezao navijestiti vam u potpunosti Božju nakanu."},{"book":"Djela Apostolska","chapter":"20","verse":"28","text":"Pazite na sebe i na Božje stado—na njegovu Crkvu otkupljenu njegovom krvlju, u kojoj vas je Sveti Duh postavio za starješine."},{"book":"Djela Apostolska","chapter":"20","verse":"29","text":"Znam da će se, kad odem, među vas uvući okrutni vuci koji ne štede stada."},{"book":"Djela Apostolska","chapter":"20","verse":"30","text":"Čak će i neki od nas neki iskrivljavati učenje ne bi li odvukli učenike za sobom."},{"book":"Djela Apostolska","chapter":"20","verse":"31","text":"Zato bdijte! Ne zaboravite da sam tri godine bio s vama i danonoćno vas bez prestanka opominjao lijući suze."},{"book":"Djela Apostolska","chapter":"20","verse":"32","text":"A sada vas povjeravam Bogu i Riječi njegove milosti, koja vas može izgraditi i dati vam baštinu kao i svima posvećenima."},{"book":"Djela Apostolska","chapter":"20","verse":"33","text":"Nikada nisam želio tuđe srebro, zlato ili odjeću."},{"book":"Djela Apostolska","chapter":"20","verse":"34","text":"Znate da sam vlastitim rukama radio za svoje potrebe i potrebe svojih pratitelja."},{"book":"Djela Apostolska","chapter":"20","verse":"35","text":"U svemu sam vam bio primjerom kako se treba truditi, pomagati nevoljnima i pamtiti riječi Gospodina Isusa: ‘Blaženije je davati nego primati.’”"},{"book":"Djela Apostolska","chapter":"20","verse":"36","text":"Kad je to rekao, klekne i pomoli se s njima."},{"book":"Djela Apostolska","chapter":"20","verse":"37","text":"Glasno su plakali, grlili Pavla i cjelivali ga"},{"book":"Djela Apostolska","chapter":"20","verse":"38","text":"ražalošćeni posebice što je rekao da ga nikada više neće vidjeti. Zatim ga isprate na lađu."}]}