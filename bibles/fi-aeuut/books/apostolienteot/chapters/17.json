{"data":[{"book":"Apostolien teot","chapter":"17","verse":"1","text":"Matka jatkui Amfipoliksen ja Apollonian kautta Tessalonikaan, jossa oli juutalaisten synagoga."},{"book":"Apostolien teot","chapter":"17","verse":"2","text":"Paavali meni sinne tapansa mukaan puhumaan. Kolmena perättäisenä sapattina"},{"book":"Apostolien teot","chapter":"17","verse":"3","text":"hän selitti ihmisille Raamatusta Messiaan kärsimistä ja ylösnousemusta koskevia ennustuksia ja osoitti, että tuo Messias oli juuri Jeesus."},{"book":"Apostolien teot","chapter":"17","verse":"4","text":"Jotkut kuulijoista alkoivat uskoa Jeesukseen, muun muassa monet juutalaisten jumalanpalveluksiin osallistuvat kreikkalaiset miehet ja ylhäisöpiireihin kuuluvat naiset.17:4 Joissakin käsikirjoituksissa: »johtavien miesten vaimot»."},{"book":"Apostolien teot","chapter":"17","verse":"5","text":"Juutalaisten johtomiehet suuttuivat, keräsivät kaduilta joutilaita miehiä ja panivat pystyyn mellakan. He tunkeutuivat Jaasonin taloon viedäkseen Paavalin ja Silaan viranomaisten eteen."},{"book":"Apostolien teot","chapter":"17","verse":"6","text":"Kun etsityt eivät olleetkaan siellä, raahattiin Jaason ja joitakin muita uskovia oikeuteen. Juutalaiset huusivat: »Paavali ja Silas ovat jo kääntäneet nurin muun maailman ja tulleet nyt mullistamaan meidän kaupunkiamme."},{"book":"Apostolien teot","chapter":"17","verse":"7","text":"Jaason on päästänyt heidät kotiinsa. He ovat syyllistyneet valtiopetokseen, kun sanovat kuninkaaksi erästä Jeesusta eivätkä keisaria.»"},{"book":"Apostolien teot","chapter":"17","verse":"8,9","text":"Tuomarit ja kaupunkilaiset tulivat levottomiksi. Jaason ja muut pidätetyt päästettiin takuuta vastaan vapaalle jalalle."},{"book":"Apostolien teot","chapter":"17","verse":"10","text":"Paavali ja Silas lähetettiin yön selkään kohti Bereaa. Perille päästyään he menivät taas juutalaisten synagogaan."},{"book":"Apostolien teot","chapter":"17","verse":"11","text":"Berealaiset olivat avoimempia heidän sanomalleen kuin tessalonikalaiset. He kuuntelivat puheita mielellään ja tutkivat joka päivä Raamatusta, pitivätkö Paavalin ja Silaan väitteet paikkansa."},{"book":"Apostolien teot","chapter":"17","verse":"12","text":"Uskoon tulleiden joukossa oli useita tunnettuja kreikkalaisia miehiä ja naisia."},{"book":"Apostolien teot","chapter":"17","verse":"13","text":"Kun Tessalonikan juutalaiset saivat tietää, että Paavali oli mennyt puhumaan berealaisille, he lähtivät yllyttämään ihmisiä häntä vastaan."},{"book":"Apostolien teot","chapter":"17","verse":"14,15","text":"Uskovat veivät Paavalin heti meren rantaan, ja jotkut saattoivat häntä Ateenaan asti. Silas ja Timoteus jäivät Bereaan, mutta Paavalin saattajat toivat palatessaan viestin, että näiden oli kiireen kaupalla lähdettävä Paavalin luo."},{"book":"Apostolien teot","chapter":"17","verse":"16","text":"Odotellessaan heitä Ateenassa Paavali joutui kuohuksiin epäjumalankuvista, joita kaupunki oli täynnä."},{"book":"Apostolien teot","chapter":"17","verse":"17","text":"Hän meni synagogaan keskustelemaan juutalaisten ja juutalaisia tapoja noudattavien kreikkalaisten kanssa ja puhui joka päivä ihmisille, joita tapasi torilla."},{"book":"Apostolien teot","chapter":"17","verse":"18","text":"Paavali joutui väittelyyn myös eräiden epikurolaisten ja stoalaisten filosofien kanssa. Kun hän kertoi heille Jeesuksesta ja hänen ylösnousemuksestaan, he totesivat: »Mies puhuu roskaa.» Toiset tuumivat: »Hän tyrkyttää jotain vierasta uskontoa.»"},{"book":"Apostolien teot","chapter":"17","verse":"19","text":"Paavali vietiin Areiopagille17:19 Ateenan huomattavin tuomioistuin kaupungin keskustassa. Tämän oikeusistuimen tehtäviin kuului mm opetustoimen valvonta.. Hänen katsottiin edustavan uutta uskontoa, josta häntä pyydettiin kertomaan lisää."},{"book":"Apostolien teot","chapter":"17","verse":"20","text":"»Puhuit niin erikoisista asioista, että tulimme uteliaiksi», ateenalaiset totesivat."},{"book":"Apostolien teot","chapter":"17","verse":"21","text":"Kaikki ateenalaiset ja kaupungissa oleskelevat ulkomaalaiset olivat aina halukkaita keskustelemaan uusimmista aatevirtauksista."},{"book":"Apostolien teot","chapter":"17","verse":"22","text":"Paavali astui keskelle Areiopagia ja aloitti: »Hyvät ateenalaiset, te olette selvästikin syvästi uskonnollisia ihmisiä,"},{"book":"Apostolien teot","chapter":"17","verse":"23","text":"sillä näin kadulla kävellessäni monia alttareita. Yhteen niistä oli kirjoitettu: ’Tuntemattomalle Jumalalle.’ Haluaisin nyt kertoa teille tästä Jumalasta, jota olette palvelleet häntä tuntematta."},{"book":"Apostolien teot","chapter":"17","verse":"24","text":"Hän on luonut koko maailman ja kaiken, mitä siinä on. Koska hän on taivaan ja maan Herra, hän ei asu ihmisten rakentamissa temppeleissä,"},{"book":"Apostolien teot","chapter":"17","verse":"25","text":"eivätkä ihmiset voi täyttää hänen tarpeitaan; eihän hän tarvitse mitään! Hän antaa meille elämän ja hengen ja kaiken, mitä me tarvitsemme."},{"book":"Apostolien teot","chapter":"17","verse":"26","text":"Koko ihmiskunta sai alkunsa ensimmäisestä ihmisestä, jonka hän loi. Hän on etukäteen määrännyt kansojen kohtalot ja asuinrajat."},{"book":"Apostolien teot","chapter":"17","verse":"27","text":"Tämän kaiken hän teki siksi, että ihmiset voisivat etsiä häntä ja ehkä löytääkin – vaikka eihän hän ole kaukana kenestäkään meistä."},{"book":"Apostolien teot","chapter":"17","verse":"28","text":"Hänessä me elämme, liikumme ja olemme. Eräs oma runoilijanne on sanonut: ’Me olemme Jumalan sukua.’"},{"book":"Apostolien teot","chapter":"17","verse":"29","text":"Jos tämä pitää paikkansa, emme voi ajatella, että Jumala olisi jokin ihmisten tekemä kultainen tai hopeinen tai kivinen patsas."},{"book":"Apostolien teot","chapter":"17","verse":"30","text":"Jumala on sietänyt ihmisten tietämättömyyttä, mutta nyt hän käskee kaikkia luopumaan epäjumalista ja kunnioittamaan yksin häntä."},{"book":"Apostolien teot","chapter":"17","verse":"31","text":"Määrähetkenä hän antaa valitsemansa miehen tuomita maailman oikeudenmukaisesti; ja todistukseksi siitä hän on herättänyt tuon miehen kuolleista.»"},{"book":"Apostolien teot","chapter":"17","verse":"32","text":"Kun he kuulivat Paavalin puhuvan ihmisestä, joka oli noussut kuolleista, jotkut nauroivat, mutta toiset sanoivat: »Haluaisimme kuulla asiasta lisää myöhemmin.»"},{"book":"Apostolien teot","chapter":"17","verse":"33","text":"Paavali lopetti puheensa ja lähti."},{"book":"Apostolien teot","chapter":"17","verse":"34","text":"Muutamien kuulijoiden sisimpään syntyi usko – näitä olivat muun muassa Dionysius, tuomioistuimen jäsen, sekä eräs Damaris-niminen nainen."}]}