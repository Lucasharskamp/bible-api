{"data":[{"book":"Ekyamateeka Olwokubiri","chapter":"5","verse":"1","text":"Awo Musa n’akuŋŋaanya Isirayiri yenna, n’abagamba nti, Wulira, Ayi Isirayiri, amateeka n’ebiragiro bye nkutegeeza ng’owulira ku lunaku lwa leero."},{"book":"Ekyamateeka Olwokubiri","chapter":"5","verse":"2","text":"Mukama Katonda waffe yakola naffe endagaano nga tuli e Kolebu."},{"book":"Ekyamateeka Olwokubiri","chapter":"5","verse":"3","text":"Endagaano eyo Mukama Katonda teyagikola ne bazadde baffe, naye yagikola naffe abali wano era abalamu ku lunaku lwa leero."},{"book":"Ekyamateeka Olwokubiri","chapter":"5","verse":"4","text":"Mukama Katonda yayogera nammwe nga mwolekaganye naye, ye ng’asinziira mu muliro ku lusozi olunene."},{"book":"Ekyamateeka Olwokubiri","chapter":"5","verse":"5","text":"Mu kaseera ako nze nnali nnyimiridde wakati wa Mukama nammwe okubatuusaako ekigambo kya Mukama Katonda, kubanga mmwe mwali mutidde omuliro, noolwekyo ne mutalinnya ku lusozi olunene."},{"book":"Ekyamateeka Olwokubiri","chapter":"5","verse":"6","text":"“Nze Mukama Katonda wo, eyakuggya mu Misiri, mu nsi gye mwafuulibwa abaddu."},{"book":"Ekyamateeka Olwokubiri","chapter":"5","verse":"7","text":"“Tobeeranga na bakatonda balala wabula Nze nzekka."},{"book":"Ekyamateeka Olwokubiri","chapter":"5","verse":"8","text":"Teweekoleranga kintu kyonna ekyole ekifaanana n’ekintu kyonna ekiri waggulu mu ggulu, oba wansi ku nsi, oba ekiri mu mazzi agali wansi w’ensi."},{"book":"Ekyamateeka Olwokubiri","chapter":"5","verse":"9","text":"Ebyo tobivuunamiranga so tobisinzanga. Kubanga Nze Mukama Katonda wo ndi Katonda wa buggya; mbonereza abaana olw’ebibi bya bakitaabwe n’ebya bajjajjaabwe okutuusa ku mulembe ogwokusatu n’ogwokuna ogw’abo abankyawa."},{"book":"Ekyamateeka Olwokubiri","chapter":"5","verse":"10","text":"Naye abo enkumi n’enkumi abanjagala era abakwata amateeka gange, mbalaga okwagala kwange okutaggwaawo."},{"book":"Ekyamateeka Olwokubiri","chapter":"5","verse":"11","text":"Tokozesanga linnya lya Mukama Katonda wo ng’olayira ebitaliimu nsa: kubanga Mukama talirema kumusalira musango ne gumusinga omuntu oyo alayirira obwereere erinnya lye."},{"book":"Ekyamateeka Olwokubiri","chapter":"5","verse":"12","text":"Olunaku lwa Ssabbiiti lujjukirenga era olutukuzenga, nga Mukama Katonda wo bwe yakulagira."},{"book":"Ekyamateeka Olwokubiri","chapter":"5","verse":"13","text":"Kolanga emirimu gyo, ofaabiine mu nnaku omukaaga,"},{"book":"Ekyamateeka Olwokubiri","chapter":"5","verse":"14","text":"naye olunaku olw’omusanvu ye Ssabbiiti ya Mukama Katonda wo. Ku lunaku olwo tokolerangako mulimu gwonna; ggwe, wadde mutabani wo, wadde muwala wo, wadde omuweereza wo omusajja, oba omuweereza wo omukazi, oba ente yo eya sseddume, oba endogoyi yo, oba ku nte zo endala zonna, oba omugenyi ali omumwo, abaweereza bo abasajja, n’abaweereza bo abakazi, nabo balyoke bawummuleko nga ggwe."},{"book":"Ekyamateeka Olwokubiri","chapter":"5","verse":"15","text":"Ojjukiranga nga wali muweereza mu nsi ey’e Misiri, Mukama Katonda wo n’akuggyayo n’omukono gwe omuwanvu era ogw’amaanyi. Mukama Katonda wo kyeyava akulagira okuumenga olunaku olwa Ssabbiiti."},{"book":"Ekyamateeka Olwokubiri","chapter":"5","verse":"16","text":"Kitaawo ne nnyoko obassangamu ekitiibwa, nga Mukama Katonda wo bwe yakulagira, olyoke owangaale, era obeerenga n’emirembe, mu nsi Mukama Katonda wo gy’akuwa."},{"book":"Ekyamateeka Olwokubiri","chapter":"5","verse":"17","text":"Tottanga."},{"book":"Ekyamateeka Olwokubiri","chapter":"5","verse":"18","text":"Toyendanga."},{"book":"Ekyamateeka Olwokubiri","chapter":"5","verse":"19","text":"Tobbanga."},{"book":"Ekyamateeka Olwokubiri","chapter":"5","verse":"20","text":"Towaayirizanga muntu munno."},{"book":"Ekyamateeka Olwokubiri","chapter":"5","verse":"21","text":"Teweegombanga mukyala wa muntu munno. So teweegombanga nnyumba ya muntu munno, newaakubadde ennimiro ye, newaakubadde omuweereza we omusajja, newaakubadde omuweereza we omukazi, wadde ente ye, oba endogoyi ye, oba ekintu kyonna ekya muntu munno.”"},{"book":"Ekyamateeka Olwokubiri","chapter":"5","verse":"22","text":"Ago ge mateeka Mukama ge yalangirira eri ekibiina kyammwe kyonna, nga muli wansi w’olusozi Sinaayi, ng’ayogera n’eddoboozi ery’omwanguka eryava mu muliro, n’ekire, n’ekizikiza ekikutte ennyo; teyayongerako birala. Bw’atyo n’agawandiika ku bipande bibiri eby’amayinja, n’abinkwasa."},{"book":"Ekyamateeka Olwokubiri","chapter":"5","verse":"23","text":"Bwe mwawulira eddoboozi nga liva mu kizikiza, ate ng’olusozi lwaka omuliro, ne musembera gye ndi, n’abakulembeze bonna ab’ebika byammwe, n’abakulu bammwe bonna."},{"book":"Ekyamateeka Olwokubiri","chapter":"5","verse":"24","text":"Ne mugamba nti, “Laba, Mukama Katonda waffe atulaze ekitiibwa kye n’obukulu bwe, era n’eddoboozi lye ne tuliwulira nga lifuluma wakati mu muliro."},{"book":"Ekyamateeka Olwokubiri","chapter":"5","verse":"25","text":"Kale, kaakano tufiira ki? Kubanga omuliro guno omungi bwe guti gujja kutusaanyaawo, tufe tuggweewo, singa twongera okuwulira eddoboozi lya Mukama Katonda waffe."},{"book":"Ekyamateeka Olwokubiri","chapter":"5","verse":"26","text":"Kubanga, ani mu bantu omuntu eyali awulidde ku ddoboozi lya Katonda omulamu ng’ayogerera wakati mu muliro, nga ffe bwe tuliwulidde, n’asigala ng’akyali mulamu?"},{"book":"Ekyamateeka Olwokubiri","chapter":"5","verse":"27","text":"Ggwe, musemberere, owulirize bulungi byonna Mukama Katonda waffe by’anaayogera. Olyoke otubuulire ebyo byonna Mukama Katonda waffe by’anaakugamba. Tujja kubiwuliriza era tubigondere.”"},{"book":"Ekyamateeka Olwokubiri","chapter":"5","verse":"28","text":"Mukama yawulira ebigambo byammwe, bwe mwayogera nange, Mukama Katonda n’aŋŋamba nti, “Ebigambo abantu abo bye bakugambye mbiwulidde. Byonna bye boogedde bibadde birungi."},{"book":"Ekyamateeka Olwokubiri","chapter":"5","verse":"29","text":"Singa nno bulijjo emitima gyabwe gibeera bwe gityo; ne bantya, era ne bagonderanga amateeka gange gonna, ne balyoka balaba ebirungi awamu n’abaana baabwe emirembe gyonna!"},{"book":"Ekyamateeka Olwokubiri","chapter":"5","verse":"30","text":"Genda obagambe baddeyo mu weema zaabwe."},{"book":"Ekyamateeka Olwokubiri","chapter":"5","verse":"31","text":"Naye ggwe sigala wano nange, ndyoke nkutegeeze amateeka gonna n’ebiragiro, by’ojja okubayigiriza babikolerengako nga bali mu nsi gye mbawa okubeera obutaka bwabwe obw’enkalakkalira."},{"book":"Ekyamateeka Olwokubiri","chapter":"5","verse":"32","text":"“Noolwekyo mwegenderezenga nnyo, mukolenga nga Mukama Katonda wammwe bw’abalagidde; mulemenga okukyama okulaga ku mukono ogwa ddyo oba ogwa kkono."},{"book":"Ekyamateeka Olwokubiri","chapter":"5","verse":"33","text":"Mutambulirenga mu kkubo Mukama Katonda wammwe ly’abalagidde, mulyoke mubenga balamu, mugaggawale, era muwangaalenga nga muli mu nsi ejja okubeera obutaka bwammwe obw’enkalakkalira.”"}]}