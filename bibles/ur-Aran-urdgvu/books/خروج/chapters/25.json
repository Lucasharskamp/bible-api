{"data":[{"book":"خروج","chapter":"25","verse":"1","text":"رب نے موسیٰ سے کہا،"},{"book":"خروج","chapter":"25","verse":"2","text":"”اسرائیلیوں کو بتا کہ وہ ہدیئے لا کر مجھے اُٹھانے والی قربانی کے طور پر پیش کریں۔ لیکن صرف اُن سے ہدیئے قبول کرو جو دلی خوشی سے دیں۔"},{"book":"خروج","chapter":"25","verse":"3","text":"اُن سے یہ چیزیں ہدیئے کے طور پر قبول کرو: سونا، چاندی، پیتل؛"},{"book":"خروج","chapter":"25","verse":"4","text":"نیلے، ارغوانی اور قرمزی رنگ کا دھاگا، باریک کتان، بکری کے بال،"},{"book":"خروج","chapter":"25","verse":"5","text":"مینڈھوں کی سرخ رنگی ہوئی کھالیں، تخس25‏:5 تخس: غالباً اِس متروک عبرانی لفظ سے مراد کوئی سمندری جانور ہے۔  کی کھالیں، کیکر کی لکڑی،"},{"book":"خروج","chapter":"25","verse":"6","text":"شمع دان کے لئے زیتون کا تیل، مسح کرنے کے لئے تیل اور خوشبودار بخور کے لئے مسالے،"},{"book":"خروج","chapter":"25","verse":"7","text":"عقیقِ احمر اور دیگر جواہر جو امامِ اعظم کے بالاپوش اور سینے کے کیسے میں جڑے جائیں گے۔"},{"book":"خروج","chapter":"25","verse":"8","text":"اِن چیزوں سے لوگ میرے لئے مقدِس بنائیں تاکہ مَیں اُن کے درمیان رہوں۔"},{"book":"خروج","chapter":"25","verse":"9","text":"مَیں تجھے مقدِس اور اُس کے تمام سامان کا نمونہ دکھاؤں گا، کیونکہ تمہیں سب کچھ عین اُسی کے مطابق بنانا ہے۔"},{"book":"خروج","chapter":"25","verse":"10-12","text":"لوگ کیکر کی لکڑی کا صندوق بنائیں۔ اُس کی لمبائی پونے چار فٹ ہو جبکہ اُس کی چوڑائی اور اونچائی سوا دو دو فٹ ہو۔ پورے صندوق پر اندر اور باہر سے خالص سونا چڑھانا۔ اوپر کی سطح کے ارد گرد سونے کی جھالر لگانا۔ صندوق کو اُٹھانے کے لئے سونے کے چار کڑے ڈھال کر اُنہیں صندوق کے چارپائیوں پر لگانا۔ دونوں طرف دو دو کڑے ہوں۔"},{"book":"خروج","chapter":"25","verse":"13","text":"پھر کیکر کی دو لکڑیاں صندوق کو اُٹھانے کے لئے تیار کرنا۔ اُن پر سونا چڑھا کر"},{"book":"خروج","chapter":"25","verse":"14","text":"اُن کو دونوں طرف کے کڑوں میں ڈالنا تاکہ اُن سے صندوق کو اُٹھایا جائے۔"},{"book":"خروج","chapter":"25","verse":"15","text":"یہ لکڑیاں صندوق کے اِن کڑوں میں پڑی رہیں۔ اُنہیں کبھی بھی دُور نہ کیا جائے۔"},{"book":"خروج","chapter":"25","verse":"16","text":"صندوق میں شریعت کی وہ دو تختیاں رکھنا جو مَیں تجھے دوں گا۔"},{"book":"خروج","chapter":"25","verse":"17","text":"صندوق کا ڈھکنا خالص سونے کا بنانا۔ اُس کی لمبائی پونے چار فٹ اور چوڑائی سوا دو فٹ ہو۔ اُس کا نام کفارے کا ڈھکنا ہے۔"},{"book":"خروج","chapter":"25","verse":"18-19","text":"سونے سے گھڑ کر دو کروبی فرشتے بنائے جائیں جو ڈھکنے کے دونوں سِروں پر کھڑے ہوں۔ یہ دو فرشتے اور ڈھکنا ایک ہی ٹکڑے سے بنانے ہیں۔"},{"book":"خروج","chapter":"25","verse":"20","text":"فرشتوں کے پَر یوں اوپر کی طرف پھیلے ہوئے ہوں کہ وہ ڈھکنے کو پناہ دیں۔ اُن کے منہ ایک دوسرے کی طرف کئے ہوئے ہوں، اور وہ ڈھکنے کی طرف دیکھیں۔"},{"book":"خروج","chapter":"25","verse":"21","text":"ڈھکنے کو صندوق پر لگا، اور صندوق میں شریعت کی وہ دو تختیاں رکھ جو مَیں تجھے دوں گا۔"},{"book":"خروج","chapter":"25","verse":"22","text":"وہاں ڈھکنے کے اوپر دونوں فرشتوں کے درمیان سے مَیں اپنے آپ کو تجھ پر ظاہر کر کے تجھ سے ہم کلام ہوں گا اور تجھے اسرائیلیوں کے لئے تمام احکام دوں گا۔"},{"book":"خروج","chapter":"25","verse":"23","text":"کیکر کی لکڑی کی میز بنانا۔ اُس کی لمبائی تین فٹ، چوڑائی ڈیڑھ فٹ اور اونچائی سوا دو فٹ ہو۔"},{"book":"خروج","chapter":"25","verse":"24","text":"اُس پر خالص سونا چڑھانا، اور اُس کے ارد گرد سونے کی جھالر لگانا۔"},{"book":"خروج","chapter":"25","verse":"25","text":"میز کی اوپر کی سطح پر چوکھٹا لگانا جس کی اونچائی تین انچ ہو اور جس پر سونے کی جھالر لگی ہو۔"},{"book":"خروج","chapter":"25","verse":"26","text":"سونے کے چار کڑے ڈھال کر اُنہیں چاروں کونوں پر لگانا جہاں میز کے پائے لگے ہیں۔"},{"book":"خروج","chapter":"25","verse":"27","text":"یہ کڑے میز کی سطح پر لگے چوکھٹے کے نیچے لگائے جائیں۔ اُن میں وہ لکڑیاں ڈالنی ہیں جن سے میز کو اُٹھایا جائے گا۔"},{"book":"خروج","chapter":"25","verse":"28","text":"یہ لکڑیاں بھی کیکر کی ہوں اور اُن پر سونا چڑھایا جائے۔ اُن سے میز کو اُٹھانا ہے۔"},{"book":"خروج","chapter":"25","verse":"29","text":"اُس کے تھال، پیالے، مرتبان اور مَے کی نذریں پیش کرنے کے برتن خالص سونے سے بنانا ہے۔"},{"book":"خروج","chapter":"25","verse":"30","text":"میز پر وہ روٹیاں ہر وقت میرے حضور پڑی رہیں جو میرے لئے مخصوص ہیں۔"},{"book":"خروج","chapter":"25","verse":"31","text":"خالص سونے کا شمع دان بھی بنانا۔ اُس کا پایہ اور ڈنڈی گھڑ کر بنانا ہے۔ اُس کی پیالیاں جو پھولوں اور کلیوں کی شکل کی ہوں گی پائے اور ڈنڈی کے ساتھ ایک ہی ٹکڑا ہوں۔"},{"book":"خروج","chapter":"25","verse":"32","text":"ڈنڈی سے دائیں اور بائیں طرف تین تین شاخیں نکلیں۔"},{"book":"خروج","chapter":"25","verse":"33","text":"ہر شاخ پر تین پیالیاں لگی ہوں جو بادام کی کلیوں اور پھولوں کی شکل کی ہوں۔"},{"book":"خروج","chapter":"25","verse":"34","text":"شمع دان کی ڈنڈی پر بھی اِس قسم کی پیالیاں لگی ہوں، لیکن تعداد میں چار۔"},{"book":"خروج","chapter":"25","verse":"35","text":"اِن میں سے تین پیالیاں دائیں بائیں کی چھ شاخوں کے نیچے لگی ہوں۔ وہ یوں لگی ہوں کہ ہر پیالی سے دو شاخیں نکلیں۔"},{"book":"خروج","chapter":"25","verse":"36","text":"شاخیں اور پیالیاں بلکہ پورا شمع دان خالص سونے کے ایک ہی ٹکڑے سے گھڑ کر بنانا ہے۔"},{"book":"خروج","chapter":"25","verse":"37","text":"شمع دان کے لئے سات چراغ بنا کر اُنہیں یوں شاخوں پر رکھنا کہ وہ سامنے کی جگہ روشن کریں۔"},{"book":"خروج","chapter":"25","verse":"38","text":"بتی کترنے کی قینچیاں اور جلتے کوئلے کے لئے چھوٹے برتن بھی خالص سونے سے بنائے جائیں۔"},{"book":"خروج","chapter":"25","verse":"39","text":"شمع دان اور اُس سارے سامان کے لئے پورے 34 کلو گرام خالص سونا استعمال کیا جائے۔"},{"book":"خروج","chapter":"25","verse":"40","text":"غور کر کہ سب کچھ عین اُس نمونے کے مطابق بنایا جائے جو مَیں تجھے یہاں پہاڑ پر دکھاتا ہوں۔"}]}