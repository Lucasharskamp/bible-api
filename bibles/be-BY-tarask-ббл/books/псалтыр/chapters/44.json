{"data":[{"book":"ПСАЛТЫР","chapter":"44","verse":"1","text":"Кіроўцу хору. На музычным інструмэньце Шошан. Вучэньне. Сыноў Карэевых. Песьня каханьня."},{"book":"ПСАЛТЫР","chapter":"44","verse":"2","text":"Маё сэрца вылілася добрым словам; я кажу: песьня мая пра Цара; язык мой - пяро хуткага пісьма."},{"book":"ПСАЛТЫР","chapter":"44","verse":"3","text":"Ты прыгажэйшы за сыноў чалавечых; мілата з Тваіх вуснаў вылілася; таму дабраславіў Цябе Бог навечна."},{"book":"ПСАЛТЫР","chapter":"44","verse":"4","text":"Аперажыся мечам па паясьніцы Тваёй, Магутны, славаю Тваёю і хараством Тваім,"},{"book":"ПСАЛТЫР","chapter":"44","verse":"5","text":"і ў гэтым уборы Тваім пасьпяшайся, сядзь на калясьніцу дзеля праўды і лагоды і справядлівасьці, і правіца Твая пакажа Табе дзівосныя дзеі."},{"book":"ПСАЛТЫР","chapter":"44","verse":"6","text":"Вострыя стрэлы Твае - народы ўпадуць прад Табою, - яны - у сэрцы ворагаў Царовых."},{"book":"ПСАЛТЫР","chapter":"44","verse":"7","text":"Трон Твой, Божа, навечна; жазло праўды - жазло царства Твайго."},{"book":"ПСАЛТЫР","chapter":"44","verse":"8","text":"Ты палюбіў праўду і зьненавідзеў бяспраўе, таму памазаў Цябе, Божа, Бог Твой алеем радасьці больш, чым саўдзельцаў Тваіх."},{"book":"ПСАЛТЫР","chapter":"44","verse":"9","text":"Усё адзеньне Тваё - як сьмірна і альяс і касія; з харомаў слановай косьці Цябе зьвесяляюць."},{"book":"ПСАЛТЫР","chapter":"44","verse":"10","text":"Дочкі царскія ў Цябе сярод ганаровых; стала царыца праваруч Цябе ў Афірскім золаце."},{"book":"ПСАЛТЫР","chapter":"44","verse":"11","text":"Слухай, дачка, і глядзі, і прыхілі тваё вуха, і забудзь народ твой і дом бацькі твайго."},{"book":"ПСАЛТЫР","chapter":"44","verse":"12","text":"І запрагне Цар прыгажосьці тваёй; бо Ён Гасподзь твой, і ты пакланіся Яму."},{"book":"ПСАЛТЫР","chapter":"44","verse":"13","text":"І дачка Тырская прыйдзе з дарункамі, і будуць прасіць цябе найбагацейшыя людзі."},{"book":"ПСАЛТЫР","chapter":"44","verse":"14","text":"Уся слава Царовай дачкі ўсярэдзіне; адзежа яе шытая золатам;"},{"book":"ПСАЛТЫР","chapter":"44","verse":"15","text":"ва ўзорыстай адзежы вядуць яе да Цара; за ёю вядуць да Цябе дзяўчат, сябровак яе."},{"book":"ПСАЛТЫР","chapter":"44","verse":"16","text":"Прыводзяць іх з радасьцю і пацяшэньнем, уваходзяць у харомы Царовыя."},{"book":"ПСАЛТЫР","chapter":"44","verse":"17","text":"Замест бацькоў Тваіх будуць сыны Твае; Ты паставіш іх валадарамі на ўсёй зямлі."},{"book":"ПСАЛТЫР","chapter":"44","verse":"18","text":"Зраблю імя Тваё памятным ва ўсіх пакаленьнях; таму народы будуць славіць Цябе векавечна."}]}