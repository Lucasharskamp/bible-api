{"data":[{"book":"2 Timothy","chapter":"1","verse":"1","text":"Paul, Isor laga itcha pora Jisu Khrista laga ekjon apostle, jibon laga kosom juntu Jisu Khrista te ase,"},{"book":"2 Timothy","chapter":"1","verse":"2","text":"moi laga morom bacha, Timothy ke likhi ase: Baba Isor aru Khrista Jisu amikhan Probhu laga kripa, daya, aru shanti thakibi."},{"book":"2 Timothy","chapter":"1","verse":"3","text":"Ami Isor ke bisi dhanyavad di ase, junke moi laga baba khan laga din pora moi sewa kori ahise, sapha bhabona loi kene, jun nimite ami kaam kori ase, ami narukhi kene din raat apuni ke ami laga prathana pora monte rakhe."},{"book":"2 Timothy","chapter":"1","verse":"4","text":"Ami tumi laga suku pani ke yaad kori thake, ami tumike bisi sabole mon hoi ase, titia ami laga khushi pora bhorta hobo."},{"book":"2 Timothy","chapter":"1","verse":"5","text":"Tumi laga asol biswas moi yaad kori dise, juntu poila tumi laga ama Eunice aru nani Lois logot bhi thakise, aru ami pura biswas ase tumi logot bhi ase."},{"book":"2 Timothy","chapter":"1","verse":"6","text":"Etu kotha nimite, ami tumike yaad kori bole di ase, moi laga hath tumi uporte rakhikena Isor ke mangi diya bordan, juntu tumi bhitor te ase, etu ke notun kori kene chola bhi1.6 1 Tim. 4:14.."},{"book":"2 Timothy","chapter":"1","verse":"7","text":"Kilekoile Isor amikhan ke bhoi laga atma diya nai, hoile bhi hokti aru morom aru bhal niyom laga atma dise."},{"book":"2 Timothy","chapter":"1","verse":"8","text":"Etu nimite tumi Isor laga gawahi kori bole sorom na koribi, nohoile bhi moi nimite, jun Isor laga noukar ase. Ulta, Isor laga hokti hisab te amikhan eke logote susamachar karone Khrista nimite dukh koribo."},{"book":"2 Timothy","chapter":"1","verse":"9","text":"Isor he amikhan ke bachai dise aru pobitro hobo nimite matise, amikhan laga kaam hisab te nohoi, hoile bhi Tai laga Nijor itcha aru anugraha hisab te, juntu, somoi shuru nohua age te, Khrista Jisu te Tai amikhan ke dise,"},{"book":"2 Timothy","chapter":"1","verse":"10","text":"juntu etiya amikhan laga Tran-Korta Jisu Khrista ulai aha te prokahit kori dise. Tai hosa pora bhi mrityu ke khotom kori dise, aru jibon aru anonto jibon ke Tai laga susamachar pora ujala te anidise."},{"book":"2 Timothy","chapter":"1","verse":"11","text":"Juntu nimite amike procharok, apostle, aru hikhok hobole Isor pora basi loise."},{"book":"2 Timothy","chapter":"1","verse":"12","text":"Eitu khan nimite ami bhi bisi dukh kore. Hoilebi ami sorom nakore, kele koile ami Taike jani ase junke ami biswas kore, aru ami biswas ase hekh din tak Tai juntu jimedari amike dise etu rakhibo."},{"book":"2 Timothy","chapter":"1","verse":"13","text":"Ami juntu hosa kotha tumike hunai dise, bhal pora mani kene thakibi aru Jisu Khrista ke biswas koribi aru Tai laga morom te thakibi."},{"book":"2 Timothy","chapter":"1","verse":"14","text":"Utu bhal kaam juntu tumi uporte jimedari dise, amikhan bhitor te thaka Pobitro Atma pora etu ke hoshiar pora bachai kene rukhibi."},{"book":"2 Timothy","chapter":"1","verse":"15","text":"Etu tumi jani ase, ta te sob manu jun khan Asia1.15 Asia continent nohoi, kintu Asia Minor motlob ase. desh te ase taikhan sob amike chari dise, taikhan majote Phygelus aru Hermogenes bhi ase."},{"book":"2 Timothy","chapter":"1","verse":"16","text":"Probhu he Onesiphorus laga ghor uporte daya thaki bole dibi, kele koile tai amike mon khushi koridi thake aru ami koidi ghor te ase koi kene tai sorom nalage."},{"book":"2 Timothy","chapter":"1","verse":"17","text":"Hoile bhi, jitia tai Rome sheher te ahise, tai amike lok nakora tak amike bisari thakise."},{"book":"2 Timothy","chapter":"1","verse":"18","text":"Probhu laga dinte Probhu he taike daya pabole rasta dikhai dibi. Tumi bhal pora jani ase tai Ephesus sheher te ami nimite kiman bhal pora modot korise."}]}