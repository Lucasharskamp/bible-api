{"data":[{"book":"iphiṣiṇaḥ","chapter":"1","verse":"1","text":"īśvarasyēcchayā yīśukhrīṣṭasya prēritaḥ paula iphiṣanagarasthān pavitrān khrīṣṭayīśau viśvāsinō lōkān prati patraṁ likhati|"},{"book":"iphiṣiṇaḥ","chapter":"1","verse":"2","text":"asmākaṁ tātasyēśvarasya prabhō ryīśukhrīṣṭasya cānugrahaḥ śāntiśca yuṣmāsu varttatāṁ|"},{"book":"iphiṣiṇaḥ","chapter":"1","verse":"3","text":"asmākaṁ prabhō ryīśōḥ khrīṣṭasya tāta īśvarō dhanyō bhavatu; yataḥ sa khrīṣṭēnāsmabhyaṁ sarvvam ādhyātmikaṁ svargīyavaraṁ dattavān|"},{"book":"iphiṣiṇaḥ","chapter":"1","verse":"4","text":"vayaṁ yat tasya samakṣaṁ prēmnā pavitrā niṣkalaṅkāśca bhavāmastadarthaṁ sa jagataḥ sr̥ṣṭē pūrvvaṁ tēnāsmān abhirōcitavān, nijābhilaṣitānurōdhācca"},{"book":"iphiṣiṇaḥ","chapter":"1","verse":"5","text":"yīśunā khrīṣṭēna svasya nimittaṁ putratvapadē'smān svakīyānugrahasya mahattvasya praśaṁsārthaṁ pūrvvaṁ niyuktavān|"},{"book":"iphiṣiṇaḥ","chapter":"1","verse":"6","text":"tasmād anugrahāt sa yēna priyatamēna putrēṇāsmān anugr̥hītavān,"},{"book":"iphiṣiṇaḥ","chapter":"1","verse":"7","text":"vayaṁ tasya śōṇitēna muktim arthataḥ pāpakṣamāṁ labdhavantaḥ|"},{"book":"iphiṣiṇaḥ","chapter":"1","verse":"8","text":"tasya ya īdr̥śō'nugrahanidhistasmāt sō'smabhyaṁ sarvvavidhaṁ jñānaṁ buddhiñca bāhulyarūpēṇa vitaritavān|"},{"book":"iphiṣiṇaḥ","chapter":"1","verse":"9","text":"svargapr̥thivyō ryadyad vidyatē tatsarvvaṁ sa khrīṣṭē saṁgrahīṣyatīti hitaiṣiṇā"},{"book":"iphiṣiṇaḥ","chapter":"1","verse":"10","text":"tēna kr̥tō yō manōrathaḥ sampūrṇatāṁ gatavatsu samayēṣu sādhayitavyastamadhi sa svakīyābhilāṣasya nigūḍhaṁ bhāvam asmān jñāpitavān|"},{"book":"iphiṣiṇaḥ","chapter":"1","verse":"11","text":"pūrvvaṁ khrīṣṭē viśvāsinō yē vayam asmattō yat tasya mahimnaḥ praśaṁsā jāyatē,"},{"book":"iphiṣiṇaḥ","chapter":"1","verse":"12","text":"tadarthaṁ yaḥ svakīyēcchāyāḥ mantraṇātaḥ sarvvāṇi sādhayati tasya manōrathād vayaṁ khrīṣṭēna pūrvvaṁ nirūpitāḥ santō'dhikāriṇō jātāḥ|"},{"book":"iphiṣiṇaḥ","chapter":"1","verse":"13","text":"yūyamapi satyaṁ vākyam arthatō yuṣmatparitrāṇasya susaṁvādaṁ niśamya tasminnēva khrīṣṭē viśvasitavantaḥ pratijñātēna pavitrēṇātmanā mudrayēvāṅkitāśca|"},{"book":"iphiṣiṇaḥ","chapter":"1","verse":"14","text":"yatastasya mahimnaḥ prakāśāya tēna krītānāṁ lōkānāṁ mukti ryāvanna bhaviṣyati tāvat sa ātmāsmākam adhikāritvasya satyaṅkārasya paṇasvarūpō bhavati|"},{"book":"iphiṣiṇaḥ","chapter":"1","verse":"15","text":"prabhau yīśau yuṣmākaṁ viśvāsaḥ sarvvēṣu pavitralōkēṣu prēma cāsta iti vārttāṁ śrutvāhamapi"},{"book":"iphiṣiṇaḥ","chapter":"1","verse":"16","text":"yuṣmānadhi nirantaram īśvaraṁ dhanyaṁ vadan prārthanāsamayē ca yuṣmān smaran varamimaṁ yācāmi|"},{"book":"iphiṣiṇaḥ","chapter":"1","verse":"17","text":"asmākaṁ prabhō ryīśukhrīṣṭasya tātō yaḥ prabhāvākara īśvaraḥ sa svakīyatattvajñānāya yuṣmabhyaṁ jñānajanakam prakāśitavākyabōdhakañcātmānaṁ dēyāt|"},{"book":"iphiṣiṇaḥ","chapter":"1","verse":"18","text":"yuṣmākaṁ jñānacakṣūṁṣi ca dīptiyuktāni kr̥tvā tasyāhvānaṁ kīdr̥śyā pratyāśayā sambalitaṁ pavitralōkānāṁ madhyē tēna dattō'dhikāraḥ kīdr̥śaḥ prabhāvanidhi rviśvāsiṣu cāsmāsu prakāśamānasya"},{"book":"iphiṣiṇaḥ","chapter":"1","verse":"19","text":"tadīyamahāparākramasya mahatvaṁ kīdr̥g anupamaṁ tat sarvvaṁ yuṣmān jñāpayatu|"},{"book":"iphiṣiṇaḥ","chapter":"1","verse":"20","text":"yataḥ sa yasyāḥ śaktēḥ prabalatāṁ khrīṣṭē prakāśayan mr̥tagaṇamadhyāt tam utthāpitavān,"},{"book":"iphiṣiṇaḥ","chapter":"1","verse":"21","text":"adhipatitvapadaṁ śāsanapadaṁ parākramō rājatvañcētināmāni yāvanti padānīha lōkē paralōkē ca vidyantē tēṣāṁ sarvvēṣām ūrddhvē svargē nijadakṣiṇapārśvē tam upavēśitavān,"},{"book":"iphiṣiṇaḥ","chapter":"1","verse":"22","text":"sarvvāṇi tasya caraṇayōradhō nihitavān yā samitistasya śarīraṁ sarvvatra sarvvēṣāṁ pūrayituḥ pūrakañca bhavati taṁ tasyā mūrddhānaṁ kr̥tvā"},{"book":"iphiṣiṇaḥ","chapter":"1","verse":"23","text":"sarvvēṣām uparyyupari niyuktavāṁśca saiva śaktirasmāsvapi tēna prakāśyatē|"}]}