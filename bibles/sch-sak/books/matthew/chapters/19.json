{"data":[{"book":"Matthew","chapter":"19","verse":"1","text":"Jisua'n ha chongngei hah a misîr suole chu Galilee ram renga a suoka, Jordan Tuidung râla Judea rama a sea."},{"book":"Matthew","chapter":"19","verse":"2","text":"Mipui tamtakin an jûia, male ma muna han a mindam ngeia."},{"book":"Matthew","chapter":"19","verse":"3","text":"Pharisee senkhatngei a kôm an honga, ama min ôk rang pûtin, “I-ihsika khomin min a lômnu a mâk hih ei Balamin aphal mo?” tiin an rekela."},{"book":"Matthew","chapter":"19","verse":"4","text":"Jisua'n an kôm, Pathien lekhabu'n, “Aphut renga miriemngei Mizirpu'n Pasal le nupang a sin, a ti hah nin pore ngâiloi mini?19:4: Aph 1:27; 5:2"},{"book":"Matthew","chapter":"19","verse":"5","text":"Mapêna, Pathien'n, ‘Hi sika hin pasalin a nu le a pa mâk a ta, a lômnu leh inruol an ta, male, an ruonin takpum khat hongni an tih,’19:5: Aph 2:24 a ti ani."},{"book":"Matthew","chapter":"19","verse":"6","text":"Masikin mi inik nikhâi mak ngeia, pumkhat kêng an ni zoi. Pathien'n munkhata a mozomsai chu miriemin an sensâi tet rang nimak,” tiin a thuona."},{"book":"Matthew","chapter":"19","verse":"7","text":"Phariseengei han a kôm, “Nônte ithomo Moses'n pasalin inmâkna lekha miziekin a lômnu a pêkin chu inmâk a phalin amanu hah tîrpaiin aom ngâia?”19:7: Bal 24:1-4; Mat 5:31 tiin an rekela."},{"book":"Matthew","chapter":"19","verse":"8","text":"Jisua'n an kôm, “Moses'n nin lômnungei mâk rang nangni a phal pena chu nin mulung ânngara minchu nin intak rai sika ani. Hannirese, sinphuta han chu ma anghin nimak."},{"book":"Matthew","chapter":"19","verse":"9","text":"Hanchu, keima nangni ki ril chu, tukhom pasalin a lômnu hah roi danga niloiin, taksôn omloina sika a mâka anin chu a lômnu hah inrê a minchang ani; male mi lômnu mâksai inneipui nôkpu chu amanu hah a inrêpuiin theiloi a chang sa ani,”19:9: Mat 5:32; 1 Kor 7:10-11 a tia."},{"book":"Matthew","chapter":"19","verse":"10","text":"A ruoisingeiin a kôm, “Lômpa le lômnu kongkâra ma anghan anin chu innei loi asa uol,” an tia."},{"book":"Matthew","chapter":"19","verse":"11","text":"Jisua'n an kôm, “Hi minchuna hih mitin chunga mang rang nimaka, Pathien'n a pêk ngei chunga vai mang nîng atih, tiin a thuona."},{"book":"Matthew","chapter":"19","verse":"12","text":"Pasalin innei theiloina abi chu adadang aom: senkhat, chu neiloi rang piela suok an ni; senkhat chu ha anga ranga miriemin an sin khom an om; senkhat chu invân Rêngram sikin an neiloi ani. Tukhom hi minchuna pom thei kaiin chu pom rese ngei,” tiin a thuona."},{"book":"Matthew","chapter":"19","verse":"13","text":"Mi senkhatin nâipangtengei Jisua kôm an chunga a kut a minngam theina rang le chubai tho pe ngei theina rangin an hong tuonga, aniatachu, ruoisingeiin an lei ngoa."},{"book":"Matthew","chapter":"19","verse":"14","text":"Jisua'n an kôm, “Nâipangtengei ko kôm min hong ungla khap no roi, invân Rêngram chu hi anga mingei ta ani sikin,” a tia."},{"book":"Matthew","chapter":"19","verse":"15","text":"An chunga a kut a minngama male chu a se zoi."},{"book":"Matthew","chapter":"19","verse":"16","text":"Voikhat chu mi inkhat Jisua kôm a honga, “Minchupu, kumtuong ringna ka man theina rangin imo sin sa ki sin rang?” tiin a rekela."},{"book":"Matthew","chapter":"19","verse":"17","text":"“Ithomo asa thurchi mini rekel?” Jisua'n, “Asa chu mi Inkhat vai kêng aom. Ringna han lût nu nuomin chu chongpêkngei hah jôm roh,” tiin a thuona."},{"book":"Matthew","chapter":"19","verse":"18","text":"Ama han, “Kho chongpêkngei ha mo?” tiin a rekela.19:18: Jôk 20:13-16; Bal 5:17-20"},{"book":"Matthew","chapter":"19","verse":"19","text":"nu nû le na pa mirit roh; nangma nên lungkham angin nu bungmingei lungkham roh,”19:19: Jôk 20:12; Bal 5:16; Och 19:18 ti ngei hi tiin a thuona."},{"book":"Matthew","chapter":"19","verse":"20","text":"Ruolthartepa han, “Ma chongpêkngei nâm ha chu ko jôm suolet zoi. Imo ki sin rang ala nâng?” a tia."},{"book":"Matthew","chapter":"19","verse":"21","text":"Jisua'n a kôm, “Asa akiphara om nu nuomin chu senla, no dôn murdi juor inla, ma sum hah inriengngei kôm pêk roh, male chu invâna rochon dôn ni tih; masuole chu hong inla, mi hong jûi roh,” a tipea."},{"book":"Matthew","chapter":"19","verse":"22","text":"Ruolthartepa'n ha chong hah a rietin chu ngâisiet takin a rot zoi, mi neipa ani sikin."},{"book":"Matthew","chapter":"19","verse":"23","text":"Hanchu Jisua'n a ruoisingei kôm, “Adiktakin nangni ki ril: mineingei rangin chu invân Rêngrama lût ântak sabak rang ani."},{"book":"Matthew","chapter":"19","verse":"24","text":"Nangni ki ril nôk: mineingei Pathien Rêngrama lût nêkin chu ût simphuoi kuora lût bai uol atih,” a tia."},{"book":"Matthew","chapter":"19","verse":"25","text":"Hi chong hih, ruoisingeiin an rietin chu, an kamâm tataka, “Nônte, tumo saminringin aom thei rang?” tiin an rekela."},{"book":"Matthew","chapter":"19","verse":"26","text":"Jisua'n anni enlakin an kôm, “Mahih miriem rangin chu nithei maka, aniatachu Pathien rangin chu neinun murdi anithei let,” tiin a thuon ngeia."},{"book":"Matthew","chapter":"19","verse":"27","text":"Male Peter a hong chonga. A kôm, “En roh, keinin jâttin mâkin nang kin jûia. Imo kin man rang?” a tia."},{"book":"Matthew","chapter":"19","verse":"28","text":"Jisua'n an kôm, “Adiktakin nangni ki ril, Ruol Thar hong om ranga Miriem Nâipasal a rêngsukmun roiinpuitaka ânsung tikin chu nangni ku nûkjûi ngâi sômleinik ngei khom rêngsukmunngeia insung nin ta, Israel jât sômleinik ngei chunga roijêk nin tih.19:28: Mat 25:31; Luk 22:30"},{"book":"Matthew","chapter":"19","verse":"29","text":"Hanchu tutu keima sika inngei mo, lâibungngei mo, sarnungei mo, pa mo, nu mo, nâingei mo, loi ngei mo, amâkpu ngei chu abâk razakhatin man an ta, kumtuong ringna khom pêk sa nîng an tih."},{"book":"Matthew","chapter":"19","verse":"30","text":"Aniatachu, atûna amasatakngei khom nûkintatak la nîng an ta, male nûkintatak ngei khom amasatak la nîng an tih,”19:30: Mat 20:16; Luk 13:30 a tia."}]}