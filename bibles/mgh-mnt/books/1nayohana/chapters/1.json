{"data":[{"book":"1 Nayohana","chapter":"1","verse":"1","text":"Ninolhepa uwaninyu mwaatti uuchuwelhihani mwaha wo Nlhove nowiiha ukumi ari toka machokholhelho. Hii nahomwiiwa ni umwoona wo miitho ihu naashinene, eiyo, nahomwoona ni ummara wo mathatha ihu naashinene."},{"book":"1 Nayohana","chapter":"1","verse":"2","text":"Ulha ukumi ulha voonelhe aya nahoona. Paahi etu vano phi nohimiechesha ihu uuhimeriani mwaha wo ukumi wo uhimalha waari wa Athithi naachuwelhihiye ihu."},{"book":"1 Nayohana","chapter":"1","verse":"3","text":"Nonne ihu ni wiiwa phi ninohimia ihu wiira ni inyu nlhutane ni hii. Nikhalhe nlhoko mmoka muulhutaanani wihu ni Athumwanihu ni mwaamwanaya Yesu Kuristo."},{"book":"1 Nayohana","chapter":"1","verse":"4","text":"Ninolhepa ulha mwaha ulha uwaninyu mwaatti wiira mpuha ihu utimire."},{"book":"1 Nayohana","chapter":"1","verse":"5","text":"Ni ulha phi nttenga univanhe awe Yesu unohimia wiira, Nlhuku phi nthuko ni nhina mwawe khuuwo uripelha uriwoothe."},{"book":"1 Nayohana","chapter":"1","verse":"6","text":"Neeraka wiira niholhutaana nlhoko mmoka uno nikhalhaka mu uripelhani, vavawo ninowoothacha wo malhove ni mitheko chihu khachirii che ikekhiaye."},{"book":"1 Nayohana","chapter":"1","verse":"7","text":"Nansho nakhalhaka munthukoni thoko yoyo chiri awe munthukoni, paahi etu vavawo ninookhalha nlhoko mmoka naashineneru ni iphome ya Yesu, Mwaamwanawe, inoonihapiha uwonya wonkhaye."},{"book":"1 Nayohana","chapter":"1","verse":"8","text":"Neeraka wiira khaninawonya nineethepiacha naashineneru ni ikekhiaye khiiwo nhina mwihu."},{"book":"1 Nayohana","chapter":"1","verse":"9","text":"Nansho narumelhelhaka uwonya wihu, Nlhuku ri o ukhulhuvelhiya ni e ikekhiaye. Nonihiyerera uwonya wihu ni unihapiha ukhuma mu uhilhokani mwonkhaye."},{"book":"1 Nayohana","chapter":"1","verse":"10","text":"Neeraka wiira khaninawonya ninompanga Nlhuku o woothacha ni nlhove nawe nihikhalhaka mmamirimani mwihu."}]}