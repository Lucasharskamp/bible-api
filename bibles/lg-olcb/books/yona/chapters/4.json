{"data":[{"book":"Yona","chapter":"4","verse":"1","text":"Naye Yona n’anyiiga nnyo."},{"book":"Yona","chapter":"4","verse":"2","text":"N’alyoka yeemulugunyiza Katonda n’amugamba nti, “Kino ddala kye nalowooza, Mukama, bwe nnali mu nsi ye waffe, lwe wasooka okuŋŋamba okujja eno. Kye kyanzirusa n’okunzirusa okugenda e Talusiisi; kubanga namanya nti ggwe oli Katonda ajjudde obulungi, alwawo okusunguwala, alina ekisa ekingi, era namanya nti ojja kwanguwa okukyusa entegeka zo ez’okuzikiriza abantu bano."},{"book":"Yona","chapter":"4","verse":"3","text":"Kale nno nkwegayiridde Mukama nzita; okufa kisinga okuba omulamu.”"},{"book":"Yona","chapter":"4","verse":"4","text":"Awo Mukama n’agamba nti, “Olina ekituufu kw’osinziira okunyiiga?”"},{"book":"Yona","chapter":"4","verse":"5","text":"Awo Yona n’afuluma ebweru w’ekibuga n’abeera ku luuyi lwakyo olw’ebuvanjuba, era ne yeekolerawo akasiisira mu makoola, n’alinda alabe ekinatuuka ku kibuga."},{"book":"Yona","chapter":"4","verse":"6","text":"Ebikoola by’akasiisira bwe by’awotoka olw’omusana, Mukama Katonda n’ategeka ekiryo ne kimera mangu amakoola gaakyo ne gabikka ku mutwe gwa Yona ne gakendeeza ku musana. Yona n’asanyuka nnyo olw’ekiryo."},{"book":"Yona","chapter":"4","verse":"7","text":"Naye ate enkeera Katonda n’aleeta ekiwuka, ne kirya ekiryo ne kikala ne kifa."},{"book":"Yona","chapter":"4","verse":"8","text":"Ng’enjuba yeewanise, Katonda n’alyoka alagira embuyaga ey’Ebuvanjuba ey’olubugumu okufuuwa Yona, omusana ne gumwokya nnyo mu mutwe okutuusa lwe yazirika. N’ayagala afe. N’ayogera nti, “Okufa kusinga okuba omulamu.”"},{"book":"Yona","chapter":"4","verse":"9","text":"Mukama n’alyoka amubuuza nti, “Olina ekituufu kw’osinziira okunyiiga olw’ekiryo ekikaze ne kifa?”"},{"book":"Yona","chapter":"4","verse":"10","text":"Mukama n’amugamba nti, “Osaalirwa olw’ekibikka kyo ekyonoonese songa si ggwe wakimeza, ate nga kyo kyali kya kiseera buseera."},{"book":"Yona","chapter":"4","verse":"11","text":"Kale lwaki nange sandisaasidde Nineeve, ekibuga ekyo ekinene n’abantu baamu emitwalo ekkumi n’ebiri n’okusingawo, n’ente zaakyo ennyingi bwe zityo, abantu abatasobola kwawula kirungi na kibi?”"}]}