{"data":[{"book":"۱-توارِیخ","chapter":"11","verse":"1","text":"اُس وقت تمام اسرائیل حبرون میں داؤد کے پاس آیا اور کہا، ”ہم آپ ہی کی قوم اور آپ ہی کے رشتے دار ہیں۔"},{"book":"۱-توارِیخ","chapter":"11","verse":"2","text":"ماضی میں بھی جب ساؤل بادشاہ تھا تو آپ ہی فوجی مہموں میں اسرائیل کی قیادت کرتے رہے۔ اور رب آپ کے خدا نے آپ سے وعدہ بھی کیا ہے کہ تُو میری قوم اسرائیل کا چرواہا بن کر اُس پر حکومت کرے گا۔“"},{"book":"۱-توارِیخ","chapter":"11","verse":"3","text":"جب اسرائیل کے تمام بزرگ حبرون پہنچے تو داؤد بادشاہ نے رب کے حضور اُن کے ساتھ عہد باندھا، اور اُنہوں نے اُسے مسح کر کے اسرائیل کا بادشاہ بنا دیا۔ یوں رب کا سموایل کی معرفت کیا ہوا وعدہ پورا ہوا۔"},{"book":"۱-توارِیخ","chapter":"11","verse":"4","text":"بادشاہ بننے کے بعد داؤد تمام اسرائیلیوں کے ساتھ یروشلم گیا تاکہ اُس پر حملہ کرے۔ اُس زمانے میں اُس کا نام یبوس تھا، اور یبوسی اُس میں بستے تھے۔"},{"book":"۱-توارِیخ","chapter":"11","verse":"5","text":"داؤد کو دیکھ کر یبوسیوں نے اُس سے کہا، ”آپ ہمارے شہر میں کبھی داخل نہیں ہو پائیں گے!“"},{"book":"۱-توارِیخ","chapter":"11","verse":"6","text":"یبوس پر حملہ کرنے سے پہلے داؤد نے کہا تھا، ”جو بھی یبوسیوں پر حملہ کرنے میں راہنمائی کرے وہ فوج کا کمانڈر بنے گا۔“ تب یوآب بن ضرویاہ نے پہلے شہر پر چڑھائی کی۔ چنانچہ اُسے کمانڈر مقرر کیا گیا۔"},{"book":"۱-توارِیخ","chapter":"11","verse":"7","text":"یروشلم پر فتح پانے کے بعد داؤد قلعے میں رہنے لگا۔ اُس نے اُسے ’داؤد کا شہر‘ قرار دیا"},{"book":"۱-توارِیخ","chapter":"11","verse":"8","text":"اور اُس کے ارد گرد شہر کو بڑھانے لگا۔ داؤد کا یہ تعمیری کام ارد گرد کے چبوتروں سے شروع ہوا اور چاروں طرف پھیلتا گیا جبکہ یوآب نے شہر کا باقی حصہ بحال کر دیا۔"},{"book":"۱-توارِیخ","chapter":"11","verse":"9","text":"یوں داؤد زور پکڑتا گیا، کیونکہ رب الافواج اُس کے ساتھ تھا۔"},{"book":"۱-توارِیخ","chapter":"11","verse":"10","text":"درجِ ذیل داؤد کے سورماؤں کی فہرست ہے۔ پورے اسرائیل کے ساتھ اُنہوں نے مضبوطی سے اُس کی بادشاہی کی حمایت کر کے داؤد کو رب کے فرمان کے مطابق اپنا بادشاہ بنا دیا۔"},{"book":"۱-توارِیخ","chapter":"11","verse":"11","text":"جو تین افسر یوآب کے بھائی ابی شے کے عین بعد آتے تھے اُن میں یسوبعام حکمونی پہلے نمبر پر آتا تھا۔ ایک بار اُس نے اپنے نیزے سے 300 آدمیوں کو مار دیا۔"},{"book":"۱-توارِیخ","chapter":"11","verse":"12","text":"اِن تین افسروں میں سے دوسری جگہ پر اِلی عزر بن دودو بن اخوحی آتا تھا۔"},{"book":"۱-توارِیخ","chapter":"11","verse":"13","text":"یہ فَس دَمّیم میں داؤد کے ساتھ تھا جب فلستی وہاں لڑنے کے لئے جمع ہو گئے تھے۔ میدانِ جنگ میں جَو کا کھیت تھا، اور لڑتے لڑتے اسرائیلی فلستیوں کے سامنے بھاگنے لگے۔"},{"book":"۱-توارِیخ","chapter":"11","verse":"14","text":"لیکن اِلی عزر داؤد کے ساتھ کھیت کے بیچ میں فلستیوں کا مقابلہ کرتا رہا۔ فلستیوں کو مارتے مارتے اُنہوں نے کھیت کا دفاع کر کے رب کی مدد سے بڑی فتح پائی۔"},{"book":"۱-توارِیخ","chapter":"11","verse":"15-16","text":"ایک اَور جنگ کے دوران داؤد عدُلام کے غار کے پہاڑی قلعے میں تھا جبکہ فلستی فوج نے وادیٔ رفائیم میں اپنی لشکرگاہ لگائی تھی۔ اُن کے دستوں نے بیت لحم پر بھی قبضہ کر لیا تھا۔ داؤد کے تیس اعلیٰ افسروں میں سے تین اُس سے ملنے آئے۔"},{"book":"۱-توارِیخ","chapter":"11","verse":"17","text":"داؤد کو شدید پیاس لگی، اور وہ کہنے لگا، ”کون میرے لئے بیت لحم کے دروازے پر کے حوض سے کچھ پانی لائے گا؟“"},{"book":"۱-توارِیخ","chapter":"11","verse":"18","text":"یہ سن کر تینوں افسر فلستیوں کی لشکرگاہ پر حملہ کر کے اُس میں گھس گئے اور لڑتے لڑتے بیت لحم کے حوض تک پہنچ گئے۔ اُس سے کچھ پانی بھر کر وہ اُسے داؤد کے پاس لے آئے۔ لیکن اُس نے پینے سے انکار کر دیا بلکہ اُسے قربانی کے طور پر اُنڈیل کر رب کو پیش کیا"},{"book":"۱-توارِیخ","chapter":"11","verse":"19","text":"اور بولا، ”اللہ نہ کرے کہ مَیں یہ پانی پیوں۔ اگر ایسا کرتا تو اُن آدمیوں کا خون پیتا جو اپنی جان پر کھیل کر پانی لائے ہیں۔“ اِس لئے وہ اُسے پینا نہیں چاہتا تھا۔ یہ اِن تین سورماؤں کے زبردست کاموں کی ایک مثال ہے۔"},{"book":"۱-توارِیخ","chapter":"11","verse":"20-21","text":"یوآب کا بھائی ابی شے مذکورہ تین سورماؤں پر مقرر تھا۔ ایک دفعہ اُس نے اپنے نیزے سے 300 آدمیوں کو مار ڈالا۔ تینوں کی نسبت اُس کی زیادہ عزت کی جاتی تھی، لیکن وہ خود اِن میں گنا نہیں جاتا تھا۔"},{"book":"۱-توارِیخ","chapter":"11","verse":"22","text":"بِنایاہ بن یہویدع بھی زبردست فوجی تھا۔ وہ قبضئیل کا رہنے والا تھا، اور اُس نے بہت دفعہ اپنی مردانگی دکھائی۔ موآب کے دو بڑے سورما اُس کے ہاتھوں ہلاک ہوئے۔ ایک بار جب بہت برف پڑ گئی تو اُس نے ایک حوض میں اُتر کر ایک شیرببر کو مار ڈالا جو اُس میں گر گیا تھا۔"},{"book":"۱-توارِیخ","chapter":"11","verse":"23","text":"ایک اَور موقع پر اُس کا واسطہ ایک مصری سے پڑا جس کا قد ساڑھے سات فٹ تھا۔ مصری کے ہاتھ میں کھڈی کے شہتیر جیسا بڑا نیزہ تھا جبکہ اُس کے اپنے پاس صرف لاٹھی تھی۔ لیکن بِنایاہ نے اُس پر حملہ کر کے اُس کے ہاتھ سے نیزہ چھین لیا اور اُسے اُس کے اپنے ہتھیار سے مار ڈالا۔"},{"book":"۱-توارِیخ","chapter":"11","verse":"24","text":"ایسی بہادری دکھانے کی بنا پر بِنایاہ بن یہویدع مذکورہ تین آدمیوں کے برابر مشہور ہوا۔"},{"book":"۱-توارِیخ","chapter":"11","verse":"25","text":"تیس افسروں کے دیگر مردوں کی نسبت اُس کی زیادہ عزت کی جاتی تھی، لیکن وہ مذکورہ تین آدمیوں میں گنا نہیں جاتا تھا۔ داؤد نے اُسے اپنے محافظوں پر مقرر کیا۔"},{"book":"۱-توارِیخ","chapter":"11","verse":"26","text":"ذیل کے آدمی بادشاہ کے سورماؤں میں شامل تھے۔"},{"book":"۱-توارِیخ","chapter":"11","verse":"27","text":"سمّوت ہروری، خلِص فلونی،"},{"book":"۱-توارِیخ","chapter":"11","verse":"28","text":"تقوع کا عیرا بن عقیس، عنتوت کا ابی عزر،"},{"book":"۱-توارِیخ","chapter":"11","verse":"29","text":"سِبکی حوساتی، عیلی اخوحی،"},{"book":"۱-توارِیخ","chapter":"11","verse":"30","text":"مَہری نطوفاتی، حلِد بن بعنہ نطوفاتی،"},{"book":"۱-توارِیخ","chapter":"11","verse":"31","text":"بن یمینی شہر جِبعہ کا اِتّی بن ریبی، بِنایاہ فِرعاتونی"},{"book":"۱-توارِیخ","chapter":"11","verse":"32","text":"نحلے جعس کا حوری، ابی ایل عرباتی،"},{"book":"۱-توارِیخ","chapter":"11","verse":"33","text":"عزماوت بحرومی، اِلیَحبا سعلبونی،"},{"book":"۱-توارِیخ","chapter":"11","verse":"34","text":"ہشیم جِزونی کے بیٹے، یونتن بن شجی ہراری،"},{"book":"۱-توارِیخ","chapter":"11","verse":"35","text":"اخی آم بن سکار ہراری، اِلی فل بن اُور،"},{"book":"۱-توارِیخ","chapter":"11","verse":"36","text":"حِفر مکیراتی، اخیاہ فلونی،"},{"book":"۱-توارِیخ","chapter":"11","verse":"37","text":"حصرو کرملی، نعری بن ازبی،"},{"book":"۱-توارِیخ","chapter":"11","verse":"38","text":"ناتن کا بھائی یوایل، مِبخار بن ہاجری،"},{"book":"۱-توارِیخ","chapter":"11","verse":"39","text":"صِلق عمونی، یوآب بن ضرویاہ کا سلاح بردار نحری بیروتی،"},{"book":"۱-توارِیخ","chapter":"11","verse":"40","text":"عیرا اِتری، جریب اِتری،"},{"book":"۱-توارِیخ","chapter":"11","verse":"41","text":"اُوریاہ حِتّی، زبد بن اخلی،"},{"book":"۱-توارِیخ","chapter":"11","verse":"42","text":"ادینہ بن سیزا (روبن کے قبیلے کا یہ سردار 30 فوجیوں پر مقرر تھا)،"},{"book":"۱-توارِیخ","chapter":"11","verse":"43","text":"حنان بن معکہ، یوسفط مِتنی،"},{"book":"۱-توارِیخ","chapter":"11","verse":"44","text":"عُزیّاہ عستراتی، خوتام عروعیری کے بیٹے سماع اور یعی ایل،"},{"book":"۱-توارِیخ","chapter":"11","verse":"45","text":"یدیع ایل بن سِمری، اُس کا بھائی یوخا تیصی،"},{"book":"۱-توارِیخ","chapter":"11","verse":"46","text":"اِلی ایل محاوی، اِلنعم کے بیٹے یریبی اور یوساویاہ، یِتمہ موآبی،"},{"book":"۱-توارِیخ","chapter":"11","verse":"47","text":"اِلی ایل، عوبید اور یعسی ایل مضوبائی۔"}]}