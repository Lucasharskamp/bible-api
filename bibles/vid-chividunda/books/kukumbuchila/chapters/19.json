{"data":[{"book":"Kukumbuchila","chapter":"19","verse":"1","text":"“Hala Mkulu Nguluwi, Nguluwi wa hemwe hoyowadumya wanhu wala wawele isi ya hewo kanguwapa hemwe na hala homuwawinga na kikala kuli ng'handa za hewo na miji ja hewo,"},{"book":"Kukumbuchila","chapter":"19","verse":"2","text":"mowika hafungo miji jidatu kuli isi yompegwa na Mkulu Nguluwi, Nguluwi wa hemwe muihalile."},{"book":"Kukumbuchila","chapter":"19","verse":"3","text":"Mogongomanya nzila kuli miji ajo na kubagula honhu hadatu, isi naiwele Mkulu Nguluwi, Nguluwi wa hemwe, kowapa muihalile, leka chila yalingumkopola myage ne kunuwila, yabilimile ako."},{"book":"Kukumbuchila","chapter":"19","verse":"4","text":"“Wone munhu yamkopole myage ne kunuwila, yawele aho hamwande nahawele yamzudile, koweza kubilimila kuli muji umwe kuli miji ajo leka yalohole ukomu wa heye."},{"book":"Kukumbuchila","chapter":"19","verse":"5","text":"Wone munhu yalingulutasa na myage kisolo kugoda ngodi hamwe na heye, mhela hoyokana igodi, iwago likomoche kulawa kuli chaka na kumtowa na kumkopola, munhu ayo koweza kubilimila kuli muji uyage, kwa kulohola ukomu wa heye."},{"book":"Kukumbuchila","chapter":"19","verse":"6","text":"Wone nakwali na muji umwe hela, utali wa muji awo uwe ukulu ng'hatu, ayo yalinguhilula chibida, kwa kuzudila ng'hatu koweza kumuwinza na kumibata na kumkopola ayo yambuze kubagama, hanga nahatagusigwe kubagama na wanhu awo nahawawele wang'honyo aho hamwande."},{"book":"Kukumbuchila","chapter":"19","verse":"7","text":"Kwa chiwalo acho, ndanguwalajiza muwiche hafungo miji jidatu."},{"book":"Kukumbuchila","chapter":"19","verse":"8","text":"“Wone kahi Mkulu Nguluwi, Nguluwi wa hemwe, kokonjeza mbaka ja isi ya hemwe kota navyoyawalahile wasekulu wa hemwe, na heye kowapa isi yeng'ha naiwele yawelahile kuwapa awo wasekulu wa hemwe,"},{"book":"Kukumbuchila","chapter":"19","verse":"9","text":"wone muwe mikangaze kibatilila malajizo aga geng'ha gondilinguwalajiza lehano kwa kumgana Mkulu Nguluwi, Nguluwi wa hemwe na kuwinza nzila za heye mazuwa gose, lelo mokonjeza miji jinji jidatu mzidi wa miji aji jidatu."},{"book":"Kukumbuchila","chapter":"19","verse":"10","text":"Mdite ahyo leka munhu yalihela nongwa yaleche kukopoligwa kuli isi ya hemwe iwele Mkulu Nguluwi, Nguluwi wa hemwe, kowapa muihalile, leka mleche kuwa na nongwa ya kukopola."},{"book":"Kukumbuchila","chapter":"19","verse":"11","text":"“Ila wone munhu hoyowa mng'honyo wa myage, komvaba na kumsubula na kumkopola, hamba yobilimila kuli muji umwe hali miji ajo,"},{"book":"Kukumbuchila","chapter":"19","verse":"12","text":"aho wasekulu wa muji wowalajiza wanhu wamlavye ako na kumuhilika kwa yalingugana kuhilusa chibida kwa kubohola danda leka yakopoligwe."},{"book":"Kukumbuchila","chapter":"19","verse":"13","text":"Mleche kumonela isungu, ila mokusa wihe wa kukopola munhu yalihela nongwa kuli Isilaeli, leka muwe mchikala goya."},{"book":"Kukumbuchila","chapter":"19","verse":"14","text":"“Mleche kusa ulajilo wa mbaka ja mlingikalasa habehi, najiwichigwe aho katali kuli isi iwele Mkulu Nguluwi wa hemwe, yawapele muihalile."},{"book":"Kukumbuchila","chapter":"19","verse":"15","text":"“Ulolezi wa munhu yumwe hauweza hebu kumtagusa munhu kwa chiwalo cha nongwa yoneche yila. Ulolezi wa wanhu weli ama wadatu hela ndo wokundigwa kumtagusa munhu."},{"book":"Kukumbuchila","chapter":"19","verse":"16","text":"Wone mlolezi yehile kolawila kumlonjeleza munhu kwa chiwalo cha nongwa yoneche,"},{"book":"Kukumbuchila","chapter":"19","verse":"17","text":"lelo heye na yula yalonjelezwe kwa chiwalo cha kilewa ako, woluta hali Mkulu Nguluwi na hali watambika na watagusa wawele bahala kwa mhela awo."},{"book":"Kukumbuchila","chapter":"19","verse":"18","text":"Watagusa wolola goya nongwa ayo na wone mlolezi nakadeta kwa kumlonjeleza myage kwa udesi,"},{"book":"Kukumbuchila","chapter":"19","verse":"19","text":"lelo, momditila kota navyoyaganile kumditila yula yalonjelezwe. Ahyo ndo vyomkusa wihe hali hemwe."},{"book":"Kukumbuchila","chapter":"19","verse":"20","text":"Na hewo wanhu wanji wohulika na kudumba na wihe kota awo haukoleka kahi hali hemwe."},{"book":"Kukumbuchila","chapter":"19","verse":"21","text":"Mleche kuwonela isungu wanhu kota awo. Ukomu wolipigwa kwa ukomu na iziho kwa iziho na izino kwa izino na moko kwa moko na mgulu kwa mgulu."}]}