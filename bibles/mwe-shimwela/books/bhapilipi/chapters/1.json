{"data":[{"book":"Bhapilipi","chapter":"1","verse":"1","text":"Nne a Pauli na a Timoteo, bhatumishi bha a Yeshu Kilishitu, tunakunnjandishilanga mmanganya bhandu bha ukonjelo bha ku Pilipi nnundenenje na a Kilishitu, pamo na ashikalongolele na bhatumishi bha likanisha."},{"book":"Bhapilipi","chapter":"1","verse":"2","text":"Nema na ulele ikopoka kwa Atati a Nnungu na ku Bhakulungwa bhetu a Yeshu Kilishitu ibhe na mmanganyanji."},{"book":"Bhapilipi","chapter":"1","verse":"3","text":"Ngunakwaatendela eja a Nnungu bhangu kila pungunkumbushilanga."},{"book":"Bhapilipi","chapter":"1","verse":"4","text":"Kila pungunnjujilanga mmowe, ngunajuga kwa angalala,"},{"book":"Bhapilipi","chapter":"1","verse":"5","text":"kwa ligongo lya nyangutila kwenunji nkulunguya Ngani ja Mmbone, kuumila lyubha lya tandubha lila, mpaka lelo."},{"book":"Bhapilipi","chapter":"1","verse":"6","text":"Na nne ngunakulupalila kuti a Nnungu bhatandwibhe liengo lya mmbone mmitima jenunji, shibhapunde tenda na maliya mpaka lyubha lya bhuja a Yeshu Kilishitu."},{"book":"Bhapilipi","chapter":"1","verse":"7","text":"Nneyo peyo, ngunaapinjikwa kunnganishiyanga mmanganyanji mmowe, pabha munninginji muntima gwangu. Numbe nshinyangutilanga na nkali nnaino ndabhilwe ino, na ata punaaliji nganabhe tabhwa, nnema jibhambele a Nnungu jila, ja bheleketela na kong'ondela Ngani ja Mmbone."},{"book":"Bhapilipi","chapter":"1","verse":"8","text":"A Nnungu ni bhaakong'ondela bhangu, shinguti lokolila kummonanga malinga a Yeshu Kilishitu shibhampinjilenje kwa kaje."},{"book":"Bhapilipi","chapter":"1","verse":"9","text":"Kujuga kwangu ni akuno, kuti, kupinga kwenunji kupunde jenjesheka kwa kaje nnunda na nnumanyiyo lowe,"},{"book":"Bhapilipi","chapter":"1","verse":"10","text":"nkupinga nng'agulanje indu ya mmbone. Penepo shimmanganje na mitima ja mmbone, gwangali gambwa shoshowe mpaka lyubha lya bhuja a Kilishitu."},{"book":"Bhapilipi","chapter":"1","verse":"11","text":"Akuno nngumbeywenje indu ya mmbone, ishibhampanganje a Yeshu Kilishitu bhayene, kwa ligongo lya ukonjelo na iniywa kwa a Nnungu."},{"book":"Bhapilipi","chapter":"1","verse":"12","text":"Bhai ashaalongo ajangunji, ngunapinga mmumanyanje kuti, gowe gambatile gala gashinkunyangutila nkujeneya Ngani ja Mmbone."},{"book":"Bhapilipi","chapter":"1","verse":"13","text":"Kwa lyene ligongolyo, bhalinda bhowe na bhandunji bhana bhowe apano bhamumanyinji kuti, kutabhwa kwangu ni kwa ligongo lya kwaatumishila a Kilishitu."},{"book":"Bhapilipi","chapter":"1","verse":"14","text":"Bhai, kwa ligongo lya tabhwa kwangu, kushikwaatendanga ashaalongo ajangunji bhabhagwinji bhaakulupalilanje Bhakulungwa, mpaka nitumbililanga kulunguya ntenga gwa a Nnungu gwangali bhoga."},{"book":"Bhapilipi","chapter":"1","verse":"15","text":"Kweli, bhananji bhanalunguyanga ngani ja a Kilishitu kwa ligongo lya lupimililo na nngomo, ikabheje bhananji kwa ndumbililo ya mmbone."},{"book":"Bhapilipi","chapter":"1","verse":"16","text":"Bhakwetenje ndumbililo ya mmbone, bhanatendanga nneyo kwa ntima gwa pinga, numbe bhamumanyinji kuti njitabhwa, pabha a Nnungu bhashimba liengo lya bheleketela Ngani ja Mmbone."},{"book":"Bhapilipi","chapter":"1","verse":"17","text":"Ikabhe bhananji bhanakwalunguyanga a Kilishitu kwa nngomo na wala nngabha kwa ntima gwa uguja, bhaliganishiyanga kuti, shibhanyenjesheyanje mboteko nkutabhwa kwangu."},{"book":"Bhapilipi","chapter":"1","verse":"18","text":"Igala nndi! Nne ngunaangalala ibhaga bhandu bhanakwalunguyanga a Kilishitu momowe mula, ibhe kwa ndumbililo ya mmbone eu yangali ya mmbone. Kwa lyene ligongo lyo nne shing'angalale, na shimbunde kuangalala,"},{"book":"Bhapilipi","chapter":"1","verse":"19","text":"pabha nimumanyi kuti kwa juga kwenunji na kwa jangutilwa naka Mbumu jwa a Yeshu Kilishitu, gambatile gala shigapindikushe nibha ntapulo gwangu."},{"book":"Bhapilipi","chapter":"1","verse":"20","text":"Punguganishiya na kulupalila kwangu kuti, ngatokamala nkutenda liengo lyangu, ikabhe shingole makangala mobha gowe, na kaje agano mobha gano, nkupinga kwa nkulama kwangu eu nkuwa kwangu naape a Kilishitu kuishimika."},{"book":"Bhapilipi","chapter":"1","verse":"21","text":"Pabha kwangu nne, kulama ni a Kilishitu na kuwa ni pwaida."},{"book":"Bhapilipi","chapter":"1","verse":"22","text":"Bhai monaga kwa lama kwangu shingombole tenda liengo likwete pwaida, bhai ng'agule nndi? Nne ngakushimanya!"},{"book":"Bhapilipi","chapter":"1","verse":"23","text":"Ngunalongwa indu ibhili, ngunalokolila nijileshe ajino ndamo jino niijendele ngatame na a Kilishitu, pabha lyeneli ni lya mmbone kaje,"},{"book":"Bhapilipi","chapter":"1","verse":"24","text":"ikabheje nonjeyaga kulama, ni sha mmbone kwenu mmanganyanji."},{"book":"Bhapilipi","chapter":"1","verse":"25","text":"Kwa kugamanya genega, nimumanyi kuti shimbunde kulama, nonjeye na mmanganyanji, nkupinga mpundanje kwiishimilika na angalala nngulupai."},{"book":"Bhapilipi","chapter":"1","verse":"26","text":"Bhai shimwipunilanje nne, nkulundana na a Kilishitu Yeshu, pushimme na mmanganyanji kabhili."},{"book":"Bhapilipi","chapter":"1","verse":"27","text":"Bhai shindu shikulungwa, ndamo jenunji jibhe malinga shiipinjikwa na Ngani ja Mmbone ja a Kilishitu, nkupinga ng'ikaga eu ngaishe, mbilikane kuti nnakwiishimilikanga ukoto kwa ntima gumo, na lundana nkukomana ngondo pamo, kwa ligongo lya ngulupai ga Ngani ja Mmbone."},{"book":"Bhapilipi","chapter":"1","verse":"28","text":"Nnaajogopanje ashaamagongo ajenunji, nkolanje makangala, yeneyo shiibhe shilangulo ukoto, kuti bhanganyanjibho shibhalepelanje na mmanganyanji shinkombolanje, pabha a Nnungu bhayene shibhankomboyanje."},{"book":"Bhapilipi","chapter":"1","verse":"29","text":"Pabha mmanganyanji nshipegwanga nema ja kwaakamulila liengo a Kilishitu, nngabha kwa kwaakulupalilape, ikabhe na potekwa kwa ligongo lyabho."},{"book":"Bhapilipi","chapter":"1","verse":"30","text":"Kwa nneyo nnongananje na nne nkukomana ngondo. Ngondo jinjibhweninji nilikomana, na launo ngunakomana, malinga shinkupilikananga."}]}