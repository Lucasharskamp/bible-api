{"data":[{"book":"1 pitaraḥ","chapter":"4","verse":"1","text":"asmākaṁ vinimayena khrīṣṭaḥ śarīrasambandhe daṇḍaṁ bhuktavān ato hetoḥ śarīrasambandhe yo daṇḍaṁ bhuktavān sa pāpāt mukta"},{"book":"1 pitaraḥ","chapter":"4","verse":"2","text":"itibhāvena yūyamapi susajjībhūya dehavāsasyāvaśiṣṭaṁ samayaṁ punarmānavānām icchāsādhanārthaṁ nahi kintvīśvarasyecchāsādhanārthaṁ yāpayata|"},{"book":"1 pitaraḥ","chapter":"4","verse":"3","text":"āyuṣo yaḥ samayo vyatītastasmin yuṣmābhi ryad devapūjakānām icchāsādhanaṁ kāmakutsitābhilāṣamadyapānaraṅgarasamattatāghṛṇārhadevapūjācaraṇañcākāri tena bāhulyaṁ|"},{"book":"1 pitaraḥ","chapter":"4","verse":"4","text":"yūyaṁ taiḥ saha tasmin sarvvanāśapaṅke majjituṁ na dhāvatha, ityanenāścaryyaṁ vijñāya te yuṣmān nindanti|"},{"book":"1 pitaraḥ","chapter":"4","verse":"5","text":"kintu yo jīvatāṁ mṛtānāñca vicāraṁ karttum udyato'sti tasmai tairuttaraṁ dāyiṣyate|"},{"book":"1 pitaraḥ","chapter":"4","verse":"6","text":"yato heto rye mṛtāsteṣāṁ yat mānavoddeśyaḥ śārīrikavicāraḥ kintvīśvaroddeśyam ātmikajīvanaṁ bhavat tadarthaṁ teṣāmapi sannidhau susamācāraḥ prakāśito'bhavat|"},{"book":"1 pitaraḥ","chapter":"4","verse":"7","text":"sarvveṣām antimakāla upasthitastasmād yūyaṁ subuddhayaḥ prārthanārthaṁ jāgrataśca bhavata|"},{"book":"1 pitaraḥ","chapter":"4","verse":"8","text":"viśeṣataḥ parasparaṁ gāḍhaṁ prema kuruta, yataḥ, pāpānāmapi bāhulyaṁ premnaivācchādayiṣyate|"},{"book":"1 pitaraḥ","chapter":"4","verse":"9","text":"kātaroktiṁ vinā parasparam ātithyaṁ kṛruta|"},{"book":"1 pitaraḥ","chapter":"4","verse":"10","text":"yena yo varo labdhastenaiva sa param upakarotṛ, itthaṁ yūyam īśvarasya bahuvidhaprasādasyottamā bhāṇḍāgārādhipā bhavata|"},{"book":"1 pitaraḥ","chapter":"4","verse":"11","text":"yo vākyaṁ kathayati sa īśvarasya vākyamiva kathayatu yaśca param upakaroti sa īśvaradattasāmarthyādivopakarotu| sarvvaviṣaye yīśukhrīṣṭeneśvarasya gauravaṁ prakāśyatāṁ tasyaiva gauravaṁ parākramaśca sarvvadā bhūyāt| āmena|"},{"book":"1 pitaraḥ","chapter":"4","verse":"12","text":"he priyatamāḥ, yuṣmākaṁ parīkṣārthaṁ yastāpo yuṣmāsu varttate tam asambhavaghaṭitaṁ matvā nāścaryyaṁ jānīta,"},{"book":"1 pitaraḥ","chapter":"4","verse":"13","text":"kintu khrīṣṭena kleśānāṁ sahabhāgitvād ānandata tena tasya pratāpaprakāśe'pyānanandena praphullā bhaviṣyatha|"},{"book":"1 pitaraḥ","chapter":"4","verse":"14","text":"yadi khrīṣṭasya nāmahetunā yuṣmākaṁ nindā bhavati tarhi yūyaṁ dhanyā yato gauravadāyaka īśvarasyātmā yuṣmāsvadhitiṣṭhati teṣāṁ madhye sa nindyate kintu yuṣmanmadhye praśaṁsyate|"},{"book":"1 pitaraḥ","chapter":"4","verse":"15","text":"kintu yuṣmākaṁ ko'pi hantā vā cairo vā duṣkarmmakṛd vā parādhikāracarccaka iva daṇḍaṁ na bhuṅktāṁ|"},{"book":"1 pitaraḥ","chapter":"4","verse":"16","text":"yadi ca khrīṣṭīyāna iva daṇḍaṁ bhuṅkte tarhi sa na lajjamānastatkāraṇād īśvaraṁ praśaṁsatu|"},{"book":"1 pitaraḥ","chapter":"4","verse":"17","text":"yato vicārasyārambhasamaye īśvarasya mandire yujyate yadi cāsmatsvārabhate tarhīśvarīyasusaṁvādāgrāhiṇāṁ śeṣadaśā kā bhaviṣyati?"},{"book":"1 pitaraḥ","chapter":"4","verse":"18","text":"dhārmmikenāpi cet trāṇam atikṛcchreṇa gamyate| tarhyadhārmmikapāpibhyām āśrayaḥ kutra lapsyate|"},{"book":"1 pitaraḥ","chapter":"4","verse":"19","text":"ata īśvarecchāto ye duḥkhaṁ bhuñjate te sadācāreṇa svātmāno viśvāsyasraṣṭurīśvasya karābhyāṁ nidadhatāṁ|"}]}