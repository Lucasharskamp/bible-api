{"data":[{"book":"Mwanzo","chapter":"25","verse":"1","text":"Abrahamu alioa mke mwingine, ambaye jina lake aliitwa Ketura."},{"book":"Mwanzo","chapter":"25","verse":"2","text":"Huyu alimzalia Zimrani, Yokshani, Medani, Midiani, Ishbaki na Shua."},{"book":"Mwanzo","chapter":"25","verse":"3","text":"Yokshani alikuwa baba wa Sheba na Dedani, wazao wa Dedani walikuwa Waashuri, Waletushi na Waleumi."},{"book":"Mwanzo","chapter":"25","verse":"4","text":"Wana wa Midiani walikuwa Efa, Eferi, Hanoki, Abida na Eldaa. Hawa wote walikuwa uzao wa Ketura."},{"book":"Mwanzo","chapter":"25","verse":"5","text":"Abrahamu akamwachia Isaki kila kitu alichokuwa nacho."},{"book":"Mwanzo","chapter":"25","verse":"6","text":"Lakini Abrahamu alipokuwa bado hai, akawapa watoto wa masuria wake zawadi, kisha akawaondoa waende kuishi pande za mashariki mbali na mwanawe Isaki."},{"book":"Mwanzo","chapter":"25","verse":"7","text":"Kwa jumla, Abrahamu aliishi miaka 175."},{"book":"Mwanzo","chapter":"25","verse":"8","text":"Ndipo Abrahamu akapumua pumzi ya mwisho na akafa akiwa mwenye umri mzuri, mzee aliyeshiba siku, naye akakusanywa pamoja na watu wake."},{"book":"Mwanzo","chapter":"25","verse":"9","text":"Watoto wake Isaki na Ishmaeli wakamzika katika pango la Makpela karibu na Mamre, katika shamba lililokuwa la Efroni mwana wa Sohari Mhiti,"},{"book":"Mwanzo","chapter":"25","verse":"10","text":"Shamba ambalo Abrahamu alilinunua kwa Wahiti. Hapo ndipo Abrahamu alipozikwa pamoja na mkewe Sara."},{"book":"Mwanzo","chapter":"25","verse":"11","text":"Baada ya kifo cha Abrahamu, Mungu akambariki mwanawe Isaki, ambaye baadaye aliishi karibu na Beer-Lahai-Roi."},{"book":"Mwanzo","chapter":"25","verse":"12","text":"Hivi ndivyo vizazi vya Ishmaeli mtoto wa Abrahamu, ambaye mjakazi wake Sara, Hagari Mmisri, alimzalia Abrahamu."},{"book":"Mwanzo","chapter":"25","verse":"13","text":"Haya ndiyo majina ya wana wa Ishmaeli, yaliyoorodheshwa kulingana na jinsi walivyozaliwa: Mzaliwa wa kwanza wa Ishmaeli ni Nebayothi, akafuatia Kedari, Adbeeli, Mibsamu,"},{"book":"Mwanzo","chapter":"25","verse":"14","text":"Mishma, Duma, Masa,"},{"book":"Mwanzo","chapter":"25","verse":"15","text":"Hadadi, Tema, Yeturi, Nafishi na Kedema."},{"book":"Mwanzo","chapter":"25","verse":"16","text":"Hawa walikuwa wana wa Ishmaeli na haya ni majina ya viongozi wa makabila kumi na mawili kulingana na makao yao na kambi zao."},{"book":"Mwanzo","chapter":"25","verse":"17","text":"Kwa jumla Ishmaeli aliishi miaka 137. Akapumua pumzi ya mwisho, akafa, naye akakusanywa pamoja na watu wake."},{"book":"Mwanzo","chapter":"25","verse":"18","text":"Wazao wa Ishmaeli waliishi kuanzia nchi ya Havila hadi Shuri, karibu na mpaka wa Misri, unapoelekea Ashuru. Hao waliishi kwa uhasama na ndugu zao wote."},{"book":"Mwanzo","chapter":"25","verse":"19","text":"Hivi ndivyo vizazi vya Isaki mwana wa Abrahamu."},{"book":"Mwanzo","chapter":"25","verse":"20","text":"Isaki alikuwa na umri wa miaka arobaini alipomwoa Rebeka binti Bethueli Mwaramu kutoka Padan-Aramu, nduguye Labani Mwaramu."},{"book":"Mwanzo","chapter":"25","verse":"21","text":"Isaki akamwomba Bwana kwa ajili ya mke wake, kwa sababu alikuwa tasa. Bwana akajibu maombi yake na Rebeka mkewe akapata mimba."},{"book":"Mwanzo","chapter":"25","verse":"22","text":"Watoto wakashindana tumboni mwake, akasema, “Kwa nini haya yanatokea kwangu?” Kwa hiyo akaenda kumuuliza Bwana."},{"book":"Mwanzo","chapter":"25","verse":"23","text":"Bwana akamjibu,"},{"book":"Mwanzo","chapter":"25","verse":"24","text":"Wakati wake wa kujifungua ulipotimia, walikuwepo mapacha wa kiume tumboni mwake."},{"book":"Mwanzo","chapter":"25","verse":"25","text":"Wa kwanza kuzaliwa alikuwa mwekundu, mwili wake wote ulikuwa kama mtu aliyevaa vazi lenye nywele; wakamwita jina lake Esau.25:25 Esau maana yake Mwenye nywele nyingi."},{"book":"Mwanzo","chapter":"25","verse":"26","text":"Baadaye, ndugu yake akatoka, mkono wake ukiwa umemshika Esau kisigino; akaitwa jina lake Yakobo.25:26 Yakobo maana yake Ashikaye kisigino, au Atwaaye mahali pa mwingine, au Mdanganyaji, au Mwenye hila, au Mlaghai, au Mjanja. Isaki alikuwa mwenye miaka sitini Rebeka alipowazaa."},{"book":"Mwanzo","chapter":"25","verse":"27","text":"Watoto wakakua, naye Esau akakuwa mwindaji hodari, mtu wa mbugani, wakati Yakobo alikuwa mtu mtulivu, mwenye kukaa nyumbani."},{"book":"Mwanzo","chapter":"25","verse":"28","text":"Isaki, ambaye alikuwa anapendelea zaidi nyama za porini, alimpenda Esau, bali Rebeka alimpenda Yakobo."},{"book":"Mwanzo","chapter":"25","verse":"29","text":"Siku moja Yakobo alipika mchuzi wa dengu, Esau akarudi kutoka porini akiwa na njaa kali."},{"book":"Mwanzo","chapter":"25","verse":"30","text":"Esau akamwambia Yakobo, “Haraka, nipe huo mchuzi mwekundu! Nina njaa kali sana!” (Hii ndiyo sababu pia aliitwa Edomu.)25:30 Edomu maana yake Mwekundu."},{"book":"Mwanzo","chapter":"25","verse":"31","text":"Yakobo akamjibu, “Niuzie kwanza haki yako ya mzaliwa wa kwanza.”"},{"book":"Mwanzo","chapter":"25","verse":"32","text":"Esau akasema, “Tazama, mimi niko karibu ya kufa, itanifaa nini haki ya mzaliwa wa kwanza?”"},{"book":"Mwanzo","chapter":"25","verse":"33","text":"Yakobo akamwambia, “Niapie kwanza.” Hivyo Esau akamwapia, akamuuzia Yakobo haki yake ya kuzaliwa."},{"book":"Mwanzo","chapter":"25","verse":"34","text":"Ndipo Yakobo akampa Esau mkate na ule mchuzi wa dengu. Akala na kunywa, kisha akainuka akaenda zake."}]}