{"data":[{"book":"Mose 4","chapter":"2","verse":"1","text":"Yehowa gade se bubuwo na Mose kple Aron be,"},{"book":"Mose 4","chapter":"2","verse":"2","text":"“Ele be agbadɔtuƒe, aflagati kple aflaga tɔxɛ nanɔ Israelviwo ƒe to ɖe sia ɖe si. Mawu ƒe Agbadɔ la nanɔ to vovovoawo ƒe agbadɔtuƒewo ƒe titina.”"},{"book":"Mose 4","chapter":"2","verse":"3","text":"Yuda ƒe to la naƒu asaɖa anyi ɖe woƒe aflaga gbɔ le ɣedzeƒe gome."},{"book":"Mose 4","chapter":"2","verse":"4","text":"ame siwo ƒe aʋawɔlawo le ame akpe blaadre-vɔ-ene, alafa ade (74,600)."},{"book":"Mose 4","chapter":"2","verse":"5","text":"Isaka ƒe to la naƒu asaɖa anyi ɖe wo xa. Isaka ƒe viwo ƒe kplɔlae nye Netanel, Zuar ƒe viŋutsu,"},{"book":"Mose 4","chapter":"2","verse":"6","text":"ame siwo ƒe aʋawɔlawo le ame akpe blaatɔ̃-vɔ-ene, alafa ene (54,400)."},{"book":"Mose 4","chapter":"2","verse":"7","text":"Zebulon ƒe to la naƒu asaɖa anyi ɖe Isaka ƒe viwo xa. Zebulon ƒe viwo ƒe kplɔlae nye Eliab, Helon ƒe viŋutsu,"},{"book":"Mose 4","chapter":"2","verse":"8","text":"ame siwo ƒe aʋawɔlawo le ame akpe blaatɔ̃-vɔ-adre, alafa ene (57,400)."},{"book":"Mose 4","chapter":"2","verse":"9","text":"Aʋawɔla siwo katã le Yuda ƒe asaɖa me la le ame akpe alafa ɖeka blaenyi-vɔ-ade alafa ene (186,400). Ame siawoe atre hoho, ado ŋgɔ ɣe sia ɣi si Israelviwo aho ayi aɖaƒu asaɖa anyi ɖe teƒe bubu."},{"book":"Mose 4","chapter":"2","verse":"10","text":"Ruben ƒe to la naƒu asaɖa anyi ɖe woƒe aflaga gbɔ le dziehe gome."},{"book":"Mose 4","chapter":"2","verse":"11","text":"ame siwo ƒe aʋawɔlawo le ame akpe blaene-vɔ-ade, alafa atɔ̃ (46,500)."},{"book":"Mose 4","chapter":"2","verse":"12","text":"Simeon ƒe to la naƒu asaɖa anyi ɖe wo xa. Simeon ƒe viwo ƒe kplɔlae nye Selumiel, Zurisadai ƒe viŋutsu,"},{"book":"Mose 4","chapter":"2","verse":"13","text":"ame siwo ƒe aʋawɔlawo le ame akpe blaetɔ̃-vɔ-asieke, alafa etɔ̃ (59,300)."},{"book":"Mose 4","chapter":"2","verse":"14","text":"Eye Gad ƒe to la nakpe ɖe wo ŋu. Gad ƒe viwo ƒe kplɔlae nye Eliasaf, Deguel ƒe viŋutsu,"},{"book":"Mose 4","chapter":"2","verse":"15","text":"ame siwo ƒe aʋawɔlawo le akpe blaene-vɔ-atɔ̃, alafa ade blaatɔ̃ (45,650)."},{"book":"Mose 4","chapter":"2","verse":"16","text":"Aʋawɔla siwo katã le Ruben ƒe asaɖa me la le ame akpe alafa ɖeka blaatɔ̃-vɔ-ɖekɛ, alafa ene blaatɔ̃ (151,450). Woawoe anye hatsotso evelia si akplɔ gbãtɔ ɖo ne Israelviwo ho gayi woƒe mɔzɔzɔ dzi."},{"book":"Mose 4","chapter":"2","verse":"17","text":"Emegbe la, Mawu ƒe Agbadɔ la kple Levi ƒe viwo ƒe asaɖa, si le asaɖa bubuawo titina la naho. Ale si woƒu asaɖa anyii la, nenema ŋu woaho ɖo; ame sia ame nanɔ eteƒe le eƒe aflaga gbɔ."},{"book":"Mose 4","chapter":"2","verse":"18","text":"Efraim ƒe to la naƒu asaɖa anyi ɖe woƒe aflaga gbɔ le ɣetoɖoƒe gome."},{"book":"Mose 4","chapter":"2","verse":"19","text":"ame siwo ƒe aʋawɔlawo le ame akpe blaene alafa atɔ̃ (40,500)."},{"book":"Mose 4","chapter":"2","verse":"20","text":"Manase ƒe to la naƒu asaɖa anyi ɖe wo xa. Manase ƒe viwo ƒe kplɔlae nye Gamaliel, Pedahzur ƒe viŋutsu,"},{"book":"Mose 4","chapter":"2","verse":"21","text":"ame siwo ƒe aʋawɔlawo le ame akpe blaetɔ̃-vɔ-eve, alafa eve (32,200)."},{"book":"Mose 4","chapter":"2","verse":"22","text":"Eye Benyamin ƒe to la nakpe ɖe wo ŋu. Benyamin ƒe viwo ƒe kplɔlae nye Abidan, Gideoni ƒe viŋutsu,"},{"book":"Mose 4","chapter":"2","verse":"23","text":"ame siwo ƒe aʋawɔlawo le ame akpe blaetɔ̃ vɔ atɔ̃, alafa ene (35,400)."},{"book":"Mose 4","chapter":"2","verse":"24","text":"Aʋawɔla, siwo katã le Efraim ƒe asaɖa me la le ame akpe alafa ɖeka kple enyi alafa ɖeka (108,100). Woawoe anye ha etɔ̃lia si aho."},{"book":"Mose 4","chapter":"2","verse":"25","text":"Dan ƒe to la naƒu asaɖa anyi ɖe woƒe aflaga gbɔ le anyiehe lɔƒo."},{"book":"Mose 4","chapter":"2","verse":"26","text":"ame siwo ƒe aʋawɔlawo le ame akpe blaade-vɔ-eve, alafa adre (62,700)."},{"book":"Mose 4","chapter":"2","verse":"27","text":"Aser ƒe to la naƒu asaɖa anyi ɖe Dan ƒe viwo xa. Aser ƒe viwo ƒe kplɔlae nye Pagiel, Okran ƒe viŋutsu,"},{"book":"Mose 4","chapter":"2","verse":"28","text":"ame siwo ƒe aʋawɔlawo le ame akpe blaene-vɔ-ɖekɛ, alafa atɔ̃ (41,500)."},{"book":"Mose 4","chapter":"2","verse":"29","text":"Eye Naftali ƒe to la akpe ɖe Aser ƒe viwo ŋu. Naftali ƒe viwo ƒe kplɔlae nye Ahira, Enan ƒe viŋutsu,"},{"book":"Mose 4","chapter":"2","verse":"30","text":"ame siwo ƒe aʋawɔlawo le ame akpe blaatɔ̃-vɔ-etɔ̃, alafa ene (53,400)."},{"book":"Mose 4","chapter":"2","verse":"31","text":"Aʋawɔla, siwo katã le Dan ƒe asaɖa me la, le ame akpe alafa ɖeka blaatɔ̃-vɔ-adre, alafa ade (157,600). Woawoe anye hatsotso mamlɛtɔ, si aho le woƒe aflagawo nu."},{"book":"Mose 4","chapter":"2","verse":"32","text":"Esiawoe nye ame siwo wotia, xlẽ le Israelviwo dome le woƒe aƒewo nu. Aʋawɔla, siwo katã le asaɖa vovovoawo me la ƒe ƒuƒoƒo le ame akpe alafa ade kple etɔ̃ alafa atɔ̃ blaatɔ̃ (603,550)."},{"book":"Mose 4","chapter":"2","verse":"33","text":"Ke wometia Levi ƒe viwo xlẽ kpe ɖe Israelvi bubuawo ŋu o, abe ale si Yehowa de se na Mose ene."},{"book":"Mose 4","chapter":"2","verse":"34","text":"Eye Israelviwo wɔ, abe ale si Yehowa de se na Mose ene. Ale si woƒu asaɖa anyi la, nenema ŋu woho ɖo, ame sia ame kple eƒe ƒome le woƒe aƒewo nu."}]}