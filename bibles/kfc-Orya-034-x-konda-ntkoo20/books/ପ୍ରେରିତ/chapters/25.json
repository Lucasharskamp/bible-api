{"data":[{"book":"ପ୍ରେରିତ","chapter":"25","verse":"1","text":"ପେସ୍ଟସ୍‍ ଇୟା ରାଜିଦୁ ଇନି ମୁନେଟି ୱେନ୍‌କା କାଇସରିଆଦାନ୍‍ ଜିରୁସାଲାମ୍‍ତୁ ସର୍ହାନ୍‍ ।"},{"book":"ପ୍ରେରିତ","chapter":"25","verse":"2","text":"ଆବେଟାନ୍‍ ପେରିଜାଜକ୍‌ ନି ଜିହୁଦି ନେତାର୍‌ ମାରିଡ଼େସି ପାଉଲ୍‍ତି ବିରଦ୍‌ତାନ୍‌ ଦାବି କିତାର୍‍ ।"},{"book":"ପ୍ରେରିତ","chapter":"25","verse":"3","text":"ପାଉଲ୍‍ତିଙ୍ଗ୍‍ଁ ଜିରୁସାଲାମ୍‍ତୁ ତାସି ୱାରିଙ୍ଗ୍‍ଁ ୱେଡ଼ିକାକିବିସ୍‍ କିଦେଙ୍ଗ୍‍ ଇଜି ୱାର୍‌ ପେସ୍ଟସ୍‍ତିଙ୍ଗ୍‍ଁ ମାଡ଼ିସ୍‌ କିତାର୍‍, ଇରିଙ୍ଗ୍‍ଁ ୱାର୍‌ ପାଉଲ୍‍ତିଙ୍ଗ୍‍ଁ ସାରିଦୁ ଡାକ୍‍ତେଙ୍ଗ୍‍ଁ ଇଜି ଉପାୟ୍‌ ତିଆର୍‌ କିତାମାର୍ହାର୍‍ ।"},{"book":"ପ୍ରେରିତ","chapter":"25","verse":"4","text":"ପେସ୍ଟସ୍‍ ଇର୍ହାନ୍‌, “ପାଉଲ୍‍ତିଙ୍ଗ୍‍ଁ ଉନ୍‌ଡ୍ରି ତରାୟ୍‍ଆତି ୱାଜା କାଇସରିଆଦୁ ଇଟାୟ୍‍ଆତାମାନାନ୍‍ ମାରି ବେଗି ନାନ୍ ନିଜେ ଆବେ ଡ଼େସି ସନା ।"},{"book":"ପ୍ରେରିତ","chapter":"25","verse":"5","text":"ଜଦି ୱାନ୍‌ ଇନି ଦସ୍‌ କିତାମାନାନ୍‍, ଆର୍‍ତିଙ୍ଗ୍‍ଁ ମି ନେତାର୍‌ ନା ୱାଲେ କାଇସରିଆଦୁ ସଲିର୍‌ ମାରି ତାନି ବିରଦ୍‌ତାନ୍‌ ୱାରି ଦାବି ୱେର୍‍ତୁ ।”"},{"book":"ପ୍ରେରିତ","chapter":"25","verse":"6","text":"ପେସ୍ଟସ୍‍ ୱାରି ୱାଲେ ଆଟ୍ ଦସ୍‌ ଦିନ୍‌ତାନ୍‌ ନାଣ୍ତ ତେବାଜି କାଇସରିଆଦୁ ଡ଼େସି ୱାତାନ୍‌ । ମାର୍‍ନାଣ୍ତିଙ୍ଗ୍‍ଁ ୱାନ୍‌ ବିଚାର୍‍କିନିମାନୁ ବାସ୍‌ସି ପାଉଲ୍‍ତିଙ୍ଗ୍‍ଁ ତାତେଙ୍ଗ୍‍ଁ ଇଜି ଆଦେସ୍‌ ସିତାନ୍‌ ।"},{"book":"ପ୍ରେରିତ","chapter":"25","verse":"7","text":"ପାଉଲ ୱାତିଦାପ୍ରେ ଜିରୁସାଲାମ୍‌ତି ଜିହୁଦିଲୋକୁ ୱାନି ସାରିବେଡ଼୍‍ତି କେର୍‍ବ୍‍ଜି ନିର୍ହାର୍‍ ମାରି ୱାନି ବିରଦ୍‌ତାନ୍‌ ନାଣ୍ତ ଗୁରୁତ୍‍ଦାନ୍‍ ଦାବି କିତାର୍‍ । ମାତର୍‌ ୱାର୍‌ ଇୟାୱିଜୁ ପାର୍‍ମାଣ୍‍ତିଙ୍ଗ୍‍ଁ ସାସ୍‌ କିଏତାର୍‌ ।"},{"book":"ପ୍ରେରିତ","chapter":"25","verse":"8","text":"ଇରିଙ୍ଗ୍‌ ପାଉଲ ନିଜେଦି ମୋନ୍‌ତିଙ୍ଗ୍‌ ସିଜି ଇର୍ହାନ୍‌, “ଜିହୁଦିରି ନିୟମ୍‌ ବିରୁଦ୍‌ତାନ୍ ସିଲେ କି ମନ୍ଦିର୍‌ ବିରୁଦ୍‌ଦାନ୍‌ ସିଲେ କି ରୋମିୟ ସମ୍ରାଟ୍, ଏ ବିରୁଦ୍‌ତାନ୍ ନାନୁ ଇନିକା ଦସ୍‌ କିଏ ।”"},{"book":"ପ୍ରେରିତ","chapter":"25","verse":"9","text":"ମାତର୍‌ ଫେଷ୍ଟସ୍‌ ଜିହୁଦିରି ୱେଡ଼ିକାଦିକାନ୍‌ ଆଦେଙ୍ଗ୍‍ଁ ଇଛା କିଜି ପାଉଲତିଙ୍ଗ୍‌ ୱେନ୍‍ବାତାନ୍‌, “ଜିରୁସାଲାମ୍‌ତୁ ସନି ଉଣ୍ତିଙ୍ଗ୍‌ ମାରି ଆବେନୁ ନା ଆଗ୍‌ଡ଼ି ଇୟାୱିଜୁ ଦୋସ୍‌ଦୁ ବିସାର୍‌ ଆଦେଙ୍ଗ୍‌ ନିନୁ ଇନିକା ରାଜି ଆନି ?”"},{"book":"ପ୍ରେରିତ","chapter":"25","verse":"10","text":"ପାଉଲ ଇର୍ହାନ୍‌, “ନାନୁ କାଇସର୍‍ଦି ବିଚାର୍‌ କିନି ଆଗ୍‌ଡ଼ି ନିର୍ହାମାନା । ଇବେନୁନେ ନା ବିଚାର୍‍ ଆନିକା ମାନାତ୍ । ନିନୁ ନିଜେ ନେଗେନ୍‌ତାନ୍ ନେସ୍‌ତିମାନି ଜେ, ନାନୁ ଜିହୁଦିରି ବିରୁଦ୍‌ତାନ୍ ଇନିକା ଜାଟି କିଏ ।"},{"book":"ପ୍ରେରିତ","chapter":"25","verse":"11","text":"ଜଦି ନାନୁ ଅନ୍ୟାୟ୍‌ପାଣି କିତିମାରିଙ୍ଗ୍‌ ସାନିଦଣ୍ତ ପୋଇନା ଏମେ ପାଣିକିତାମାନା, ଆବେନୁ ଦଣ୍ତ ପୋଇଦେଙ୍ଗ୍ ନାନୁ ଇଚ୍ଛା କିଏ । ମାତର ୱାର୍ ନା ବିରୁଦ୍‌ତାନ୍ ତାତିମାନି ଦୋସ୍‌ୱିଜୁ ଜଦି ଇନିକା ସତ୍ ସିଲେତ୍‌, ଆର୍‌ତିଙ୍ଗ୍‌ ଏନ୍‌ ନାଙ୍ଗି ୱାରି କିୟୁଦାନ୍‌ ଡ଼ିସିସ୍‍ କିଦେଙ୍ଗ୍ କାଇସର୍‍ଦିମାନୁ ନାନୁ ଇୟା ଅନୁରୋଦ କିତାମାନା ।”"},{"book":"ପ୍ରେରିତ","chapter":"25","verse":"12","text":"ତାନି ୱେନ୍‌କା ପେସ୍ଟସ୍‍ ୱାରି ନେତାରିୱାଲେ ୱାରିଙ୍ଗ୍‌ ୱେର୍‌ତାନ୍‌, “ନିନୁ କାଇସର୍‌ଦିମାନୁ ଅନୁରୋଦ କିତିମାନି, ଆଦେଙ୍ଗ୍‍ଁ ନିନୁ କାଇସର୍‍ଦି ଲାକୁତୁ ସନି ।”"},{"book":"ପ୍ରେରିତ","chapter":"25","verse":"13","text":"ଏସଦିନ୍ ୱେନେକା ରାଜା ଆଗ୍ରିପା ମାରି ବର୍ଣ୍ଣିସ୍ ପେସ୍ଟସ୍‍ଦିଙ୍ଗ୍‌ ମିସାନି ଉଣ୍ତିଙ୍ଗ୍‌ କାଇସରିଆ ଗାଡ଼୍‌ତୁ ୱାତାର୍ ।"},{"book":"ପ୍ରେରିତ","chapter":"25","verse":"14","text":"ଆବେନୁ ୱାର୍‌ ଏସଦିନ୍ ତେବାତି ୱେନ୍‌କା ପେସ୍ଟସ୍‍ ରାଜାଦିଙ୍ଗ୍‌ ପାଉଲଦି ବିଷୟ ୱେରିସି ଇର୍ହାନ୍‌, “ପେଲିକସ୍‍ ଜଇଲ୍‌ତୁ ଇଟିତି ମାନି ଅରେନ୍ ଲୋକ ଇବେନୁ ମାନାନ୍ ।"},{"book":"ପ୍ରେରିତ","chapter":"25","verse":"15","text":"ନାନୁ ଏସ୍ତିୱାଲେ ଜିରୁସାଲାମ୍‌ତୁ ସର୍‌ଆ ମାର୍ହା, ଜିହୁଦି ପେରି ଜାଜକ ମାରି ଦାର୍ମୁ ନେତାର୍‍ ୱାନି ବିରୁଦ୍‌ତାନ୍ ଏସ ଦୋସକୁ ତାତାର୍ ମାରି ନାଙ୍ଗିଁ ୱାନିଙ୍ଗ୍‌ ଦୋସ୍‌ କିବିସ୍‌ କିଦେଙ୍ଗ୍ ଇର୍ହାର୍‌ ।"},{"book":"ପ୍ରେରିତ","chapter":"25","verse":"16","text":"ମାତର ନାନୁ ୱାରିଙ୍ଗ୍ ୱେର୍‌ତା ଜେ, ଅରେନ୍ ଦୋସିଙ୍ଗ୍ ବିସାର୍ କିନିବାଡିଦୁ ୱାନି ଦୋସ୍‌ଆସ୍‌ତିୱାରି ଆଗ୍‌ଡ଼ି ନିଜେଦିଙ୍ଗ୍‌ ସର୍‌ପେ କିନି ଉଣ୍ତିଙ୍ଗ୍‌ ସୁଜୋଗ ସିନି ଆଗ୍‌ଡ଼ି ୱାନିଙ୍ଗ୍ ‌ଦାଇ କିବିସ୍‌ କିଦେଙ୍ଗ୍ ମା ରୋମିୟରି ନିୟମ୍‌ ସିଲେତ୍‌ ।"},{"book":"ପ୍ରେରିତ","chapter":"25","verse":"17","text":"ୱାର୍ ଇବେନୁ ୱାନି ୱେନ୍‌କା ନାନୁ ୱେଡ଼ା କିଏଣ୍ତା ମାର୍‌ନାଣ୍ତିଙ୍ଗ୍‌ ବିଚାର୍‍କିନି ବାଡିଦୁ ବାସ୍‌ତା ମାରି ଆୟାୱାନିଙ୍ଗ୍‌ ଲୋଇ ତାତେଙ୍ଗ୍‌ ଇଜି ଆଦେସ୍ ସିତା ।"},{"book":"ପ୍ରେରିତ","chapter":"25","verse":"18","text":"ୱାନି ବିରୁଦ୍‌କିନି ଲୋକୁ ୱାନି ବିରୁଦ୍‌ତାନ୍ ଇନ୍‌ଡ୍ରେଙ୍ଗ୍‌ ନିର୍ହାର୍‌, ମାତର୍‌ ୱାର୍ ଏମେନାନି ଦୋସ ତାନାର୍ ଇଜି ନାନୁ ଅଡ଼୍‌ବିତା ମାର୍‌ଆ, ଆକା ୱାର୍ କିଦେଙ୍ଗ୍ ଆଟ୍‍ଏତାର୍ ।"},{"book":"ପ୍ରେରିତ","chapter":"25","verse":"19","text":"ୱାର୍ କେବଲ ନିଜେଦି ଦର୍ମ ବିସୟ୍‌ତିଙ୍ଗ୍ ମାରି ଜିସୁ ଦର୍‌ତି ଆମା ସାତି ଲୋକ୍‌ତିଙ୍ଗ୍‌ ପାଉଲ ଜିତିକାନ୍ ଇଜି ଦାବି କିଜିନାନ୍, ୱାନି ବିସୟ୍‌ ଅସି ଆସ୍‌ସିସାତାର୍‌ ।"},{"book":"ପ୍ରେରିତ","chapter":"25","verse":"20","text":"ଇୟାୱିଜୁ ବିସୟ ମାରି ନେଗେନ୍‌ତାନ୍‌ ନେସିନି ଉଣ୍ତିଙ୍ଗ୍ ଇନିକା କିଦେଙ୍ଗ୍ ଆନାତ୍, ଇନିକା ତିର୍‌ କିଦେଙ୍ଗ୍ ଆଟ୍ଏଜି ଇୟା ଦୋସ୍‌ତୁ ବିଚାର୍ ଆନିଉଣ୍ତିଙ୍ଗ୍ ପାଉଲ ଜିରୁସାଲମ୍‌ତୁ ସୋନାନ୍‌ନୋ ଇଜି ନାନୁ ୱାନିଙ୍ଗ୍ ୱେନ୍‍ବାତା ।"},{"book":"ପ୍ରେରିତ","chapter":"25","verse":"21","text":"ମାତର ପାଉଲ, ନିଜେ କାଇସର ୱାନି ମାଟା ପୁରା କିପିନ୍ ଇଜି ୱେର୍‌ସି କାପ୍‌କିନିୱାରି ମାଣାନ୍ ସୁରକ୍ଷିତ ଆନି ଉଣ୍ତିଙ୍ଗ୍‌ ଅଡ଼୍‌ବିତାନ୍‌ । ଆଦେଙ୍ଗ୍‍ଁ କାଇସର୍‍ଦି ଲାକ୍‌ତୁ ପୋକ୍‌ନି ସାନ୍ଦି ୱାନିଙ୍ଗ୍ ବନ୍ଦି କିଜି ଇଡିନି ଉଣ୍ତିଙ୍ଗ୍ ନାନ୍‌ ଆଦେସ୍‌ ସିତାମାନା ।”"},{"book":"ପ୍ରେରିତ","chapter":"25","verse":"22","text":"ଆଗ୍ରିପା ପେସ୍ଟସ୍‌ତିଙ୍ଗ୍‌ ଇର୍ହାନ୍‌, “ନାନ୍‌ ନିଜେ ଇୟା ଲୋକ୍‌ତି ମାଟା ୱେନ୍‌ଡ୍ରେଙ୍ଗ୍‌ ବଦା କିଜିନା ।” ପେସ୍ଟସ୍‍ ଇର୍ହାନ୍‌, “ୱିଗେରିଙ୍ଗ୍‌ ନିନ୍‌ ୱାନି ମାଟା ୱେନିଦେର୍‌ ।”"},{"book":"ପ୍ରେରିତ","chapter":"25","verse":"23","text":"ମାରିଉନ୍‌ଡ୍ରି ଦିନ୍‌ତୁ ଆଗ୍ରିପା ମାରି ବର୍ଣ୍ଣିସ୍ ସୌନ୍ୟରି ଦଲ୍‌ତି ପେରିକାନ୍‌ ମାରି ଗାଡ଼୍‌ତି ପେରି ଲୋକା ୱାଲେ ନାଣ୍ତ ୱେଡ଼ିକାଦାନ୍‌ ୱାଜି ବିଚାର୍‌କିନି ବାଡିଦୁ ଡ଼ୁଗିତାର୍‌ । ପେସ୍ଟସ୍‍ଦି ଆଦେସ୍‍ତାନ୍ ପାଉଲତିଙ୍ଗ୍‌ ଲୋଇ ତାତାର୍ ।"},{"book":"ପ୍ରେରିତ","chapter":"25","verse":"24","text":"ପେସ୍ଟସ୍‍ ଇର୍ହାନ୍‌, “ରାଜା ଆଗ୍ରିପା ମାରି ଆବେନୁ ମାର୍‌ଇ ପେରିମଣ୍ତଲି, ମିରୁ ଇୟା ଆମା ଲୋକ୍‌ତିଙ୍ଗ୍‌ ସୁଡ଼ୁଜିନିଦେର୍‌, ୱାନି ବିରୁଦ୍‌ତାନ୍‌ ଇବେଣିକାର୍‌ ମାରି ଜିରୁସାଲମ୍‌ତୁ ମାନି ଜିହୁଦିର୍‌ ନା ଲାକ୍‌ତୁ ୱେର୍‌ତା ମାନାର୍‌ । ୱାର୍‌ ୱାନି ଜିନି ମାନିକା ଟିକ୍‍ ସିଲେଜି ଦାବି କିଜି ଆଉଲି ଆଜିନାର୍‌ ।"},{"book":"ପ୍ରେରିତ","chapter":"25","verse":"25","text":"ମାତର୍‌ ୱାନ୍‌ ସାନିଦଣ୍ତ ପୟ୍‌ନି ନାନିକା କିତିମାନି ଇନି ଦସ୍‌ ନାନ୍‌ ସୁଡ଼ୁଏ । ୱାନ୍‌ ନିଜେ କାଇସରତିଙ୍ଗ୍‌ ୱେର୍‌ତି ମାନିଙ୍ଗ୍‌, ନାନ୍‌ ୱାନିଙ୍ଗ୍‌ ଆବେନୁ ପୋକ୍‌ତେଙ୍ଗ୍‌ ଇଜି ବଦା କିତାମାନା ।"},{"book":"ପ୍ରେରିତ","chapter":"25","verse":"26","text":"ମାତର୍‌ ୱାନି ବିସୟ୍‌ତାନ୍‌ ନେସ୍‌ନିୱାଜା କାଇସରତିଙ୍ଗ୍‌ ରାସ୍‌ତେଙ୍ଗ୍‌ ଇଜି ନାନ୍ଦି ଇନିକା ସିଲେତ୍‌ । ଆଦେଙ୍ଗ୍‌ ନାନ୍‌ ୱାନିଙ୍ଗ୍‌ ମି ଆଗ୍‌ଡ଼ି ମାରି ରାଜା ଆଗ୍ରିପା, ମି ଆଗ୍‌ଡ଼ି ତାତାମାନାନ୍‌, ଏଣ୍ତେସ୍‌ ୱାନି ବିସୟ୍‌ ନେଗେନ୍‌ତାନ୍‌ ୱେନ୍‌ବାତି ୱେନ୍‌କାନେ ନାନ୍‌ ଇନିକା ରାସ୍‌ତେଙ୍ଗ୍‌ ଆଟ୍‌ନା ।"},{"book":"ପ୍ରେରିତ","chapter":"25","verse":"27","text":"ଇରିଙ୍ଗ୍‌ ଅରେନ୍‌ ଜଇଲ୍‌ତୁମାନି ବିରୁଦ୍‌ତାନ୍‌ ମାନି ମାଟେଙ୍ଗ୍‌ୱିଜୁ ପୁରାନେଗେନ୍‌ତାନ୍‌ ବୁଜାଏଣ୍‌ଗା ୱାନିଙ୍ଗ୍‌ କାଇସରତି ଲାକ୍‌ତୁ ପୋକ୍‌ନିକା ଟିକ୍‌ ସିଲେ ଇଜି ନାନ୍ ଅଡ଼୍‌ବିଜିନା ।”"}]}