{"data":[{"book":"Soudců","chapter":"9","verse":"1","text":"Nebo odšed Abimelech syn Jerobálův do Sichem k bratřím matky své, mluvil k nim i ke vší čeledi domu otce matky své, řka:"},{"book":"Soudců","chapter":"9","verse":"2","text":"Mluvte, prosím, ke všechněm mužům Sichemským: Co jest lépe vám, to-li, aby panovalo nad vámi sedmdesáte mužů, totiž všickni synové Jerobálovi, čili aby panoval nad vámi muž jeden? Pamatujte pak, že jsem já kost vaše a tělo vaše."},{"book":"Soudců","chapter":"9","verse":"3","text":"Tedy mluvili bratří matky jeho o něm ke všechněm mužům Sichemským všecka slova tato, a naklonilo se srdce jejich k Abimelechovi, nebo řekli: Bratr náš jest."},{"book":"Soudců","chapter":"9","verse":"4","text":"I dali jemu sedmdesáte lotů stříbra z domu Bále Berit, na něž sobě najal Abimelech služebníky, povaleče a tuláky, aby chodili za ním."},{"book":"Soudců","chapter":"9","verse":"5","text":"A přišed do domu otce svého do Ofra, zmordoval bratří své, syny Jerobálovy, sedmdesáte mužů, na jednom kameni; toliko zůstal Jotam syn Jerobálův nejmladší, nebo se byl skryl."},{"book":"Soudců","chapter":"9","verse":"6","text":"Tedy shromáždili se všickni muži Sichemští i všecken dům Mello, i šli, a ustanovili sobě Abimelecha za krále na rovinách u sloupu, kterýž jest u Sichem."},{"book":"Soudců","chapter":"9","verse":"7","text":"To když pověděli Jotamovi, odejda, postavil se na vrchu hory Garizim, a pozdvihna hlasu svého, volal, a řekl jim: Poslyšte mne muži Sichemští, a uslyš vás Bůh."},{"book":"Soudců","chapter":"9","verse":"8","text":"Sešlo se některého času dříví, aby pomazalo nad sebou krále. I řekli olivě: Kraluj nad námi."},{"book":"Soudců","chapter":"9","verse":"9","text":"Jimžto odpověděla oliva: Zdali já, opustě svou tučnost, kterouž ctěn bývá Bůh i lidé, půjdu, abych byla postavena nad stromy?"},{"book":"Soudců","chapter":"9","verse":"10","text":"I řeklo dříví fíku: Poď ty a kraluj nad námi."},{"book":"Soudců","chapter":"9","verse":"11","text":"Jimž odpověděl fík: Zdali já, opustě sladkost svou a ovoce své výborné, půjdu, abych postaven byl nad stromy?"},{"book":"Soudců","chapter":"9","verse":"12","text":"Řeklo opět dříví vinnému kořenu: Poď ty a kraluj nad námi."},{"book":"Soudců","chapter":"9","verse":"13","text":"Jimž odpověděl vinný kořen: Zdali já, opustě své víno, kteréž obveseluje Boha i lidi, půjdu, abych postaven byl nad stromy?"},{"book":"Soudců","chapter":"9","verse":"14","text":"Naposledy řeklo všecko dříví bodláku: Poď ale ty a kraluj nad námi."},{"book":"Soudců","chapter":"9","verse":"15","text":"I odpověděl bodlák dříví: Jestliže v pravdě béřete vy mne sobě za krále, poďte, odpočívejte pod stínem mým; pakli nic, vyjdi oheň z bodláku a spal cedry Libánské."},{"book":"Soudců","chapter":"9","verse":"16","text":"Tak i nyní, jestliže jste právě a upřímě učinili, ustavivše Abimelecha za krále, a jestliže jste dobře učinili Jerobálovi a domu jeho, a jestliže podlé dobrodiní rukou jeho odplatili jste se jemu;"},{"book":"Soudců","chapter":"9","verse":"17","text":"(Nebo otec můj bojoval za vás a opovážil se života svého, aby vás vysvobodil z ruky Madianských,"},{"book":"Soudců","chapter":"9","verse":"18","text":"Vy pak teď povstali jste proti domu otce mého, a zmordovali jste syny jeho, sedmdesáte mužů na jednom kameni, a ustanovili jste krále Abimelecha, syna děvky jeho, nad muži Sichemskými, proto že bratr váš jest);"},{"book":"Soudců","chapter":"9","verse":"19","text":"Jestliže, řku, právě a upřímě udělali jste Jerobálovi i domu jeho dne tohoto, veselte se z Abimelecha, a on také nechť se veselí z vás;"},{"book":"Soudců","chapter":"9","verse":"20","text":"Pakli nic, nechť vyjde oheň z Abimelecha a sžíře muže Sichemské i dům Mello, nechť vyjde také oheň od mužů Sichemských a z domu Mello a sžíře Abimelecha."},{"book":"Soudců","chapter":"9","verse":"21","text":"Tedy utekl Jotam, a utíkaje, odšel do Beera, a zůstal tam, boje se Abimelecha bratra svého."},{"book":"Soudců","chapter":"9","verse":"22","text":"I panoval Abimelech nad Izraelem tři léta."},{"book":"Soudců","chapter":"9","verse":"23","text":"Poslal pak Bůh ducha zlého mezi Abimelecha a mezi muže Sichemské, a zpronevěřili se muži Sichemští Abimelechovi,"},{"book":"Soudců","chapter":"9","verse":"24","text":"Aby pomštěna byla křivda sedmdesáti synů Jerobálových, a aby krev jejich přišla na Abimelecha bratra jejich, kterýž zmordoval je, a na muže Sichemské, kteříž posilnili rukou jeho, aby zmordoval bratří své."},{"book":"Soudců","chapter":"9","verse":"25","text":"Nebo učinili muži Sichemští jemu zálohy na vrších hor, a loupili všecky chodíci mimo ně tou cestou; kterážto věc povědína jest Abimelechovi."},{"book":"Soudců","chapter":"9","verse":"26","text":"Syn pak Ebedův Gál, jda s bratřími svými, přišel do Sichem, i těšili se z něho muži Sichemští."},{"book":"Soudců","chapter":"9","verse":"27","text":"A vyšedše na pole, sbírali víno své a tlačili i veselili se; a všedše do chrámu bohů svých, jedli a pili, a zlořečili Abimelechovi."},{"book":"Soudců","chapter":"9","verse":"28","text":"Řekl pak Gál syn Ebedův: Kdo jest Abimelech? A jaké jest Sichem, abychom sloužili jemu? Zdaliž není syn Jerobálův, a Zebul úředník jeho? Služte raději mužům Emora, otce Sichemova; nebo proč my máme sloužiti tomuto?"},{"book":"Soudců","chapter":"9","verse":"29","text":"Ale ó kdyby tento lid byl v ruce mé, abych shladil Abimelecha! I řekl Abimelechovi: Sbeř sobě vojsko, a vyjdi."},{"book":"Soudců","chapter":"9","verse":"30","text":"Uslyšav pak Zebul, úředník města toho, slova Gále syna Ebedova, rozhněval se náramně."},{"book":"Soudců","chapter":"9","verse":"31","text":"I poslal posly k Abimelechovi tajně, řka: Hle, Gál syn Ebedův i bratří jeho přišli do Sichem, a hle, bojovati budou s městem proti tobě."},{"book":"Soudců","chapter":"9","verse":"32","text":"Protož nyní vstana nočně, ty i lid, kterýž jest s tebou, zdělej zálohy v poli."},{"book":"Soudců","chapter":"9","verse":"33","text":"A ráno, když bude slunce vycházeti, vstana, udeříš na město, a když on i lid, kterýž jest s ním, vyjde proti tobě, učiníš jemu to, což se naskytne ruce tvé."},{"book":"Soudců","chapter":"9","verse":"34","text":"A protož vstal Abimelech i všecken lid, kterýž s ním byl v noci, a učinili zálohy u Sichem na čtyřech místech."},{"book":"Soudců","chapter":"9","verse":"35","text":"I vyšel Gál syn Ebedův, a postavil se v bráně města; vyvstal pak Abimelech i lid, kterýž s ním byl, z záloh."},{"book":"Soudců","chapter":"9","verse":"36","text":"A uzřev Gál ten lid, řekl Zebulovi: Hle, lid sstupuje s vrchu hor. Jemuž odpověděl Zebul: Stín hor vidíš, jako nějaké lidi."},{"book":"Soudců","chapter":"9","verse":"37","text":"Tedy opět promluvil Gál, řka: Hle, lid sstupuje s vrchu, nebo houf jeden táhne cestou rovin Monenim."},{"book":"Soudců","chapter":"9","verse":"38","text":"Řekl pak jemu Zebul: Kde jsou nyní ústa tvá, jimižs mluvil: Kdo jest Abimelech, abychom sloužili jemu? Zdaliž toto není lid ten, kterýmž jsi pohrdal? Vytáhniž nyní, a bojuj proti němu."},{"book":"Soudců","chapter":"9","verse":"39","text":"I vytáhl Gál před lidmi Sichemskými, a bojoval proti Abimelechovi."},{"book":"Soudců","chapter":"9","verse":"40","text":"Ale Abimelech honil ho utíkajícího před tváří svou, a padlo raněných mnoho až k bráně."},{"book":"Soudců","chapter":"9","verse":"41","text":"Zůstal pak Abimelech v Aruma, a Zebul vyhnal Gále i bratří jeho, aby nezůstávali v Sichem."},{"book":"Soudců","chapter":"9","verse":"42","text":"Nazejtří pak vytáhl lid do pole, i oznámeno jest to Abimelechovi."},{"book":"Soudců","chapter":"9","verse":"43","text":"Tedy on pojal lid svůj, a rozdělil jej na tři houfy, zdělav zálohy v polích, a vida, an lid vychází z města, vyskočil na ně a zbil je."},{"book":"Soudců","chapter":"9","verse":"44","text":"Nebo Abimelech a houf, kterýž byl s ním, udeřili na ně a postavili se u brány města, druzí pak dva houfové obořili se na všecky ty, kteříž byli v poli, a zbili je."},{"book":"Soudců","chapter":"9","verse":"45","text":"Abimelech pak dobýval města celý ten den, až ho i dobyl, a lid, kterýž v něm byl, pobil, a zbořiv město, posál je solí."},{"book":"Soudců","chapter":"9","verse":"46","text":"Uslyševše pak všickni muži věže Sichemské, vešli do hradu svého, chrámu boha Berit."},{"book":"Soudců","chapter":"9","verse":"47","text":"A oznámeno jest Abimelechovi, že se tam shromáždili všickni muži věže Sichemské."},{"book":"Soudců","chapter":"9","verse":"48","text":"Tedy vstoupil Abimelech na horu Salmon, on i všecken lid, kterýž byl s ním, a nabrav seker s sebou, nasekal ratolestí s stromů, kterýchž nabral a vložil na rameno své. I řekl lidu, kterýž byl s ním: Což jste viděli, že jsem učinil, spěšně učiňte tak jako já."},{"book":"Soudců","chapter":"9","verse":"49","text":"I uťal sobě jeden každý ze všeho lidu ratolest, a jdouce za Abimelechem, skladli je u hradu, a zapálili jimi hrad. I zemřeli tam všickni muži věže Sichemské téměř tisíc mužů a žen."},{"book":"Soudců","chapter":"9","verse":"50","text":"Odšel pak Abimelech do Tébes, a položil se u Tébes, i dobyl ho."},{"book":"Soudců","chapter":"9","verse":"51","text":"Byla pak věže pevná u prostřed města, a utekli tam všickni muži i ženy, i všickni přední města toho, a zavřeli po sobě, vstoupivše na vrch věže."},{"book":"Soudců","chapter":"9","verse":"52","text":"Tehdy přišed Abimelech až k věži, dobýval jí, a přistoupil až ke dveřím věže, aby je zapálil ohněm."},{"book":"Soudců","chapter":"9","verse":"53","text":"V tom žena nějaká svrhla kus žernovu na hlavu Abimelechovu, a prorazila hlavu jeho."},{"book":"Soudců","chapter":"9","verse":"54","text":"A on rychle zavolav mládence, kterýž nosil zbroj jeho, řekl jemu: Vytrhni meč svůj a zabí mne, aby potom nepravili o mně: Žena zabila ho. I probodl jej služebník jeho, a umřel."},{"book":"Soudců","chapter":"9","verse":"55","text":"Uzřevše pak synové Izraelští, že by umřel Abimelech, odešli jeden každý k místu svému."},{"book":"Soudců","chapter":"9","verse":"56","text":"A tak odměnil Bůh zlým Abimelechovi za nešlechetnost, kterouž páchal proti otci svému, zmordovav sedmdesáte bratří svých."},{"book":"Soudců","chapter":"9","verse":"57","text":"Tolikéž i všecku nešlechetnost mužů Sichemských vrátil Bůh na hlavu jejich, a přišlo na ně zlořečení Jotama syna Jerobálova."}]}