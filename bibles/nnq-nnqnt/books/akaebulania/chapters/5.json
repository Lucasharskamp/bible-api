{"data":[{"book":"Akaebulania","chapter":"5","verse":"1","text":"Kila nkung'i nkolongwa apambuligwa na Nnoongo kati ja bandu. Jwombe abekigwe ammegele Nnoongo gambu gwa bandu, apange hupo ku Nnoongo nu kupanga lilumbo kwa magambu ga mabaja."},{"book":"Akaebulania","chapter":"5","verse":"2","text":"Magambu jwenio mundu andi twenga aotwi kutenda mabaja gagoa gala, kwayene aotwi kabone kia baba abaoba gambu gwanga manya kilebe."},{"book":"Akaebulania","chapter":"5","verse":"3","text":"Kwa magambu genia apaligwa kupanga lilumbo ngiti kwa magambu ga bandu tuje, nambu uyo kwa magambu ga mabaja gakwe mwene."},{"book":"Akaebulania","chapter":"5","verse":"4","text":"Abije mundu ojwaotola kukitondabea mwene ku ichima kube nkung'i nkolongwa. Kila mundu apambuligwa na Nnoongo kube nkung'i nkolongwa andi apakiba Aluni."},{"book":"Akaebulania","chapter":"5","verse":"5","text":"Uyo Kilisto jwatukola akitondabieje mwene kube ni ichima ju kube nkung'i nkolongwa, nambu Nnoongo mwene ojwalenga,"},{"book":"Akaebulania","chapter":"5","verse":"6","text":"Uyo paali pange Mumajandiko ga Gachwapi Nnoongo annenge,"},{"book":"Akaebulania","chapter":"5","verse":"7","text":"Yesu apakiba akatama padunia pano, kukuguta kukolongwa na manjochi, ngagongalela nu kunnyopa Nnoongo juna uwecho gu kunkola mukiu, magambu Yesu akiba akunhwalalila Nnoongo, Nnoongo ngampenakia."},{"book":"Akaebulania","chapter":"5","verse":"8","text":"Nambu, iganukube akiba Mwana jwa Nnoongo, ngakibola kujali kundela ju kupotekigwa."},{"book":"Akaebulania","chapter":"5","verse":"9","text":"Pajomola kamwa liengo lyakingigwe na Nnoongo, ngabalongalea bandu boa abannyali bakoligwe machoba goa pangapela,"},{"book":"Akaebulania","chapter":"5","verse":"10","text":"jwombe Nnoongo ngalenga boa bamanye jwenio nga nkung'i nkolongwa andi pukiba ukung'i nkolongwa gwa Melikizedeki."},{"book":"Akaebulania","chapter":"5","verse":"11","text":"Tukweti majingi gukunnengela nhwalo gongo, nambu ukomo kunnengelanga, magambu mangweto makamakata kupenakia."},{"book":"Akaebulania","chapter":"5","verse":"12","text":"Ku kingobu chenje mangweto makapaligwa kube makaboli, nambu tango apaligwa mundu ju kummolanga maboulo gu kutumbula nhwalo gwa malobe ga Nnoongo. Mmuji kujonga mabele pampala kulye chakulya kinonou."},{"book":"Akaebulania","chapter":"5","verse":"13","text":"Kila mundu jwapaligwa kujonga mabeele jwenio tango kilemba, amanyije maboulo gi ilebe einhwalali Nnoongo."},{"book":"Akaebulania","chapter":"5","verse":"14","text":"Nambu chakulya kinonou nga magambu ga bandu abakomile, benia baotwi kujendeke kukibola kugamanya gambone na mabaja."}]}