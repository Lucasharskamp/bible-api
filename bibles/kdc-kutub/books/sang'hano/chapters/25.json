{"data":[{"book":"Sang'hano","chapter":"25","verse":"1","text":"Siku ndatu kumwande Fesito viyavikile mwiisi ayo, kasegela Kaisalia kachola Yelusalemu,"},{"book":"Sang'hano","chapter":"25","verse":"2","text":"wakulu wa walava nhosa na wakulu wa Wayahudi viwagalile kitala chao mbuli ya Paulo. Wampula Fesito,"},{"book":"Sang'hano","chapter":"25","verse":"3","text":"yawatendele vinogile yamgale Paulo Yelusalemu, kwavija wakala kiseto mnzila wamkome."},{"book":"Sang'hano","chapter":"25","verse":"4","text":"Fesito kawedika, “Paulo kamkifungo ako Kaisalia, na niye nobwela kuko sambi baha."},{"book":"Sang'hano","chapter":"25","verse":"5","text":"Walekeni wakulu zenu wachole na niye Kaisalia wakamtaguse kamba katenda gehile.”"},{"book":"Sang'hano","chapter":"25","verse":"6","text":"Fesito kakala hamoja nao siku nane hebu longo abaho kachola Kaisalia. Imitondo yake kakala mkigoda cha nhaguso mkitala, kalagiza Paulo yagaligwe mgati."},{"book":"Sang'hano","chapter":"25","verse":"7","text":"Paulo viyavikile, Wayahudi walawile Yelusalemu wamzunguluka na kusonga kulava vitala vikulu vikulu viwalemele kulava usindila."},{"book":"Sang'hano","chapter":"25","verse":"8","text":"Lakini Paulo kaigombela, “Niye sitendile chochose kihile kwa Malagizo ga Wayahudi hebu kwa Ng'anda ya Imulungu hebu kwa Mndewa mkulu wa Lumi.”"},{"book":"Sang'hano","chapter":"25","verse":"9","text":"Lakini Fesito kalonda nhogolwa kwa Wayahudi, avo kamuuza Paulo, “Kotogola kuchola Yelusalemu ukatagusigwe ako mgameso gangu mbuli ya gano?”"},{"book":"Sang'hano","chapter":"25","verse":"10","text":"Paulo kalonga, “Niye nokwima hano mkitala cha Mndewa mkulu wa Lumi, hano baho nilondigwa kutagusigwa. Kamba viujuwile siwatendile Wayahudi chochose kihile."},{"book":"Sang'hano","chapter":"25","verse":"11","text":"Nahatenda dihile dinilondigwa nhaguso ya kufa silema bule. Lakini kamba kuduhu ukweli mvitala viwagalile mbuli yangu, kuduhu munhu yodaha kunigala kumwao nochola kumwande kwa Mndewa mkulu wa Lumi.”"},{"book":"Sang'hano","chapter":"25","verse":"12","text":"Baho Fesito viyamambukize kulonga na wanhu zake wamkitala, kamulongela Paulo, “Kuchola kumwande kwa Mndewa mkulu wa Lumi, avo kochola kwa Mndewa mkulu wa Lumi!”"},{"book":"Sang'hano","chapter":"25","verse":"13","text":"Vizibitile siku nyingi mndewa Agilipa na Benike wavika Kaisalia ili kumulamusa Fesito."},{"book":"Sang'hano","chapter":"25","verse":"14","text":"Viwakalile ako siku nyingi, Fesito kamsimulila mndewa mbuli za Paulo, kalonga, “Hano hana munhu yalekigwe mkifungo na Felikisi."},{"book":"Sang'hano","chapter":"25","verse":"15","text":"Viny'holile Yelusalemu, wakulu wa walava nhosa na wavele wa Wayahudi wagala kitala kumwangu na kumhula nimtaguse."},{"book":"Sang'hano","chapter":"25","verse":"16","text":"Lakini niye niwedika siyo vivo viwatendaga Walumi kumulava munhu yatagusigwe yang'hali hana iting'hana na wanhu walavile kitala kihanga kwa kihanga na kugoleligwa nyafasi yaigombele mwenyego."},{"book":"Sang'hano","chapter":"25","verse":"17","text":"Viwezile hano, sikawile bule, lakini imitondo yake ng'hema mting'hano mkitala na kulagiza munhu ayo yagaligwe."},{"book":"Sang'hano","chapter":"25","verse":"18","text":"Wanhu wamtaguse viwemile hawalavile kitala chochose kihile kamba vinigesile nene."},{"book":"Sang'hano","chapter":"25","verse":"19","text":"Lakini wakala oibamilila mbuli ya dini yao wenyego na mbuli ya munhu yokemigwa Yesu, yakalile yafile, lakini Paulo kagendelela kulonga kakala mgima."},{"book":"Sang'hano","chapter":"25","verse":"20","text":"Sijuwile dakutenda vija nahapatile mbuli zino. Avo nimpula Paulo kamba yahadahile kuchola Yelusalemu na kutagusigwa kuko."},{"book":"Sang'hano","chapter":"25","verse":"21","text":"Lakini Paulo kachola kumwande, kalonda Mndewa mkulu wa Lumi yalamule mbuli yake na yekigwe muukalizi. Avo nilagiza yekigwe muukalizi mbaka vondanimgale kwa Mndewa mkulu wa Lumi.”"},{"book":"Sang'hano","chapter":"25","verse":"22","text":"Agilipa kamulongela Fesito, “Maza nahanogelwe ng'hani kamba nahamuhulika munhu ayo niye mwenyego.”"},{"book":"Sang'hano","chapter":"25","verse":"23","text":"Imitondo yake Agilipa na Benike wengila kwa deng'ho kudigati da kuiting'hana, wakulu wa wakalizi na wakulu wa ziisi. Fesito kalagiza Paulo yagaligwe mgati."},{"book":"Sang'hano","chapter":"25","verse":"24","text":"Fesito kalonga, “Mndewa Agilipa na wanhu wose muli hano hamoja na siye, mumona munhu ino Wayahudi wose ako Yelusalemu na hano wagala vitala kumwangu. Walonga munhu ino yakomigwe."},{"book":"Sang'hano","chapter":"25","verse":"25","text":"Lakini niye siyonile mbuli yoyose ihile iyatendile mbaka yakomigwe. Kwavija heyo mwenyego kalonda kuchola kumwande kwa Mndewa mkulu wa Lumi, nigesa nimgale kuko."},{"book":"Sang'hano","chapter":"25","verse":"26","text":"Lakini niye nabule mbuli ya kumwandikila Mndewa mkulu wa Lumi mbuli ya munhu ino. Avo nimgala haulongozi wenu ng'haning'hani haulongozi wako, gweye Mndewa Agilipa ili wahamala kumulolesa, mhate dakwandika mbuli yake."},{"book":"Sang'hano","chapter":"25","verse":"27","text":"Kwavija vinikona yokuwa yosekeza nahamgala mfungwa bila kwandika kilamuso kiyatagusiligwe.”"}]}