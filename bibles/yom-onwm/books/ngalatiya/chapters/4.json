{"data":[{"book":"Ngalatiya","chapter":"4","verse":"1","text":"Sumbu didi ti mutu wumvinginani kuika bu kakidi muana lezi buna kasi luviakunu ayi mvika ko ; ka diambu ko niandi pfumu yi bima bioso."},{"book":"Ngalatiya","chapter":"4","verse":"2","text":"Muana beni kafueti tuama ba ku tsi minsua mi minsungi ayi minkebi nate mu thangu yizenga dise diandi."},{"book":"Ngalatiya","chapter":"4","verse":"3","text":"Beto mamveto, mu thangu tuba bana, tuba ku tsi kivika ki ziphevi ziozi zi ntuadisanga nza."},{"book":"Ngalatiya","chapter":"4","verse":"4","text":"Vayi thangu bu yifuana, Nzambi wufidisa Muanꞌandi, wubutu kuidi nketo, mu thangu Mina,"},{"book":"Ngalatiya","chapter":"4","verse":"5","text":"muingi kakula batu bobo baba ku tsi kivika ki Mina mu diambu tukituka bana ba Nzambi."},{"book":"Ngalatiya","chapter":"4","verse":"6","text":"Sumbu luidi bana bandi, diawu Nzambi katumina Pheve yi Muanꞌandi mu mintima mieto ; Pheve yoyi yeta tuba : “Aba” bu dinsundula “Tata”."},{"book":"Ngalatiya","chapter":"4","verse":"7","text":"Buabu wusiedi diaka mvika ko vayi weka muana. Sumbu widi muana buna Nzambi wela kukitula mvingidi wu kiuka mu nlemvo andi."},{"book":"Ngalatiya","chapter":"4","verse":"8","text":"Mu thama, bu lusia zaba Nzambi ko, luba bavika ba zinzambi ziozi zilendi dedokoso banga Nzambi ko."},{"book":"Ngalatiya","chapter":"4","verse":"9","text":"Vayi buabu luzebi Nzambi, voti Nzambi wuluzebi ; buna buevi lufueti buela vutukila diaka ziphevi ziozi zikambulu lulendo ayi mfunu muingi lukituka diaka bavika baawu e ?"},{"book":"Ngalatiya","chapter":"4","verse":"10","text":"Lueti kinzikanga bilumbu, zingonda, zitsungi ayi mimvu."},{"book":"Ngalatiya","chapter":"4","verse":"11","text":"Tsisi ndilembo moni mu diambu dieno tala kisalu kioso kioki ndisedi mu beno kiedi ba kisalu kiphamba."},{"book":"Ngalatiya","chapter":"4","verse":"12","text":"Bakhomba baama, ndikululeba lukituka banga minu bila minu veka ndidi banga beno. Lusia kuphangila kadi mbimbi yimosi ko."},{"book":"Ngalatiya","chapter":"4","verse":"13","text":"Keti luzebi ti kimbevo kiphana diluaku di kulusamunina Nsamu Wumboti mu khumbu yitheti."},{"book":"Ngalatiya","chapter":"4","verse":"14","text":"Ka diambu ko kimbevo kiama kiba kuluyamisanga vayi lusia ku ndenza ko ayi lusia ku ndoza ko. Vayi beno luthambula banga mbasi yi Nzambi, voti banga niandi veka Klisto Yesu."},{"book":"Ngalatiya","chapter":"4","verse":"15","text":"Buna kuevi kutadisidi khini yoyi yibedi mu beno e ? Bila ndilenda telama kimbangi mu diambu dieno ti enati baka bubela, nganu ludovula meso meno mu diambu luphana mawu."},{"book":"Ngalatiya","chapter":"4","verse":"16","text":"Vayi buabu ndieka mbeniꞌeno, bila ndilukembi mambu ma kiedika e ?"},{"book":"Ngalatiya","chapter":"4","verse":"17","text":"Batu bobo bammonisa bufula bunneni va meso meno vayi zikhanu ziawu zisi ko zimboti. Batidi luvambisa kaka ayi minu mu diambu luluta ba bufula mu diambu diawu."},{"book":"Ngalatiya","chapter":"4","verse":"18","text":"Didi diambu dimboti mu ba bufula mu zikhanu zimboti, bika sia ti b ndidi kaka yeno va kimosi vayi bufueni kaka mu banga bufula mu zithangu zioso."},{"book":"Ngalatiya","chapter":"4","verse":"19","text":"Bana bama ba luzolo, ndieka mona ziphasi zingolo mu diambu dieno. Banga mianga mi nketo weka buta ; nate Klisto kela vangama mu beno."},{"book":"Ngalatiya","chapter":"4","verse":"20","text":"Muaki buabu, tsatu yiba va luidi ndidi ayi viakisa thubulu ama bila simina ndilembo simina mu diambu dieno."},{"book":"Ngalatiya","chapter":"4","verse":"21","text":"Bika lukhamba, beno lutidi zingila ku tsi minsua mi Mina ; Lusudikanga ko mambu mavanga Mina e ?"},{"book":"Ngalatiya","chapter":"4","verse":"22","text":"Muawu musonama ti Abalahami wubuta bana buadi babakala, wumosi mu nketo wu mvika, wunkaka mu nketo wu kiphuanza."},{"book":"Ngalatiya","chapter":"4","verse":"23","text":"Muana wubutuka mu nketo wu mvika, wubutukila mu kinsuni. Vayi muana wubutuka mu nketo wu kiphuanza wubutukila mu tsila yi Nzambi."},{"book":"Ngalatiya","chapter":"4","verse":"24","text":"Mambu mama madi banga nongo, baketo baba buadi balembo monisa zinguizani zizole. Nguizani yivangulu va mongo Sinayi ayi yibuta bana ba mvika. Angali niandi nguizani beni."},{"book":"Ngalatiya","chapter":"4","verse":"25","text":"Bosi Angali widi mongo wu Sinayi, wowo widi mu tsi yi Alabi. Niandi dedikini banga divula di Yelusalemi di thangu yayi bila wulembo zingila mu buvika va kimosi ayi bana bandi boso."},{"book":"Ngalatiya","chapter":"4","verse":"26","text":"Muaki Yelusalemi didi ku Diyilu dibeki kiphuanza, diawu ngudi eto."},{"book":"Ngalatiya","chapter":"4","verse":"27","text":"Bila masonama :"},{"book":"Ngalatiya","chapter":"4","verse":"28","text":"Vayi beno bakhomba, luidi banga Isaki, bana babutukila mu tsila."},{"book":"Ngalatiya","chapter":"4","verse":"29","text":"Mu thangu yina, muana wubutukila mu kinsuni wuyamisa muana wubutukila mu lulendo lu Pheve. Buawu bobo buididi mu thangu yayi."},{"book":"Ngalatiya","chapter":"4","verse":"30","text":"Vayi masonoko mbi malembo tubi e ? Botula mvika ayi muanꞌandi bila muana wu mvika kalendi kabula ko kiuka va kimosi ayi muana wu nketo wu kiphuanza."},{"book":"Ngalatiya","chapter":"4","verse":"31","text":"Diawu bakhomba ziama, beto tuisi bana ba nketo wu mvika ko vayi tuidi bana ba nketo wu kiphuanza."}]}