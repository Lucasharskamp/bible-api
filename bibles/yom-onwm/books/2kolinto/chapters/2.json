{"data":[{"book":"2 Kolinto","chapter":"2","verse":"1","text":"Diawu ndibakila lukanu mu kambu buela kuiza kuidi beno muingi ndibika kulumonisa diaka kiadi."},{"book":"2 Kolinto","chapter":"2","verse":"2","text":"Bila enati ndilumonisini kiadi buna nani wukumbonisa khini enati ka beno ko bobo ndimonisa kiadi e ?"},{"book":"2 Kolinto","chapter":"2","verse":"3","text":"Enati ndilusonikina mambu momo, banga bu ndituama kulusonikina mu diambu mu thangu ndiela kuiza kuidi beno, ndibika monoso kiadi kuidi batu bobo bafueti kumbonisa khini. Ayi tsidi diana mu diambu dieno beno boso ti khini ama yidi khini eno beno boso."},{"book":"2 Kolinto","chapter":"2","verse":"4","text":"Ku tsi maniongo ayi kiadi kingolo mu ntima ndiba boso ndilusonikina nkanda beni ayi matsuela mu meso. Bika sia ti mu diambu di kulumonisa kiadi vayi mu diambu luzaba boso buididi luzolo luama mu beno."},{"book":"2 Kolinto","chapter":"2","verse":"5","text":"Enati wumosi mu beno wulumonisini kiadi, buna bika sia ti minu kamonisini kiadi vayi beno boso, voti buna ndambu mu beno mu kambu viokikisa tezo."},{"book":"2 Kolinto","chapter":"2","verse":"6","text":"Thumbudulu yoyi kabeki kuidi batu bawombo, mu beno yifueni kaka."},{"book":"2 Kolinto","chapter":"2","verse":"7","text":"Vayi buabu bufueni mu kunlemvukila ayi kunkindisa mu diambu kabika ba mu kiadi kiwombo."},{"book":"2 Kolinto","chapter":"2","verse":"8","text":"Ndikululeba mu diambu lummonisa ti lueti kunzola."},{"book":"2 Kolinto","chapter":"2","verse":"9","text":"Bila ndilusonikini bobo mu diambu di kulutota muingi ndizaba enati bulemvo luidi mu mambu moso."},{"book":"2 Kolinto","chapter":"2","verse":"10","text":"Beno lemvukila mutu, mamvama ndinlemvukidi. Enati minu ndemvukidimutu buna ndinlemvukidi mu diambu dieno va ntuala Klisto"},{"book":"2 Kolinto","chapter":"2","verse":"11","text":"muingi Satana kabika kutuyadila bila tuzebi mboti mabanza bandi."},{"book":"2 Kolinto","chapter":"2","verse":"12","text":"Bu ndiyenda ku Tolowasi mu diambu di samuna Nsamu Wumboti wu Klisto, buna ndimona ti Pfumu wunzibudila muelo."},{"book":"2 Kolinto","chapter":"2","verse":"13","text":"Vayi ntima mbazu ndiba ; bu ndikambu mona khombꞌama Tite. Diawu ndisia bikila basi Tolowasi ayi ndiyendila nsualu ku Maseduani."},{"book":"2 Kolinto","chapter":"2","verse":"14","text":"Vayi matondo kuidi Nzambi ! Niandi wukutunungisanga mu zithangu ziosomu Klisto ayi beto keta sadila mu tembikisa, mu bibuangu bioso, bioso nzayilu yi Klisto banga malasi ma tsudi yi kitoko."},{"book":"2 Kolinto","chapter":"2","verse":"15","text":"Bila beto tuidi malasi ma tsudi yi kitoko ma Klisto kuidi batu bobo bamana vuka ayi kuidi bobo banzimbala."},{"book":"2 Kolinto","chapter":"2","verse":"16","text":"Kuidi bankaka tsudi beni yidi tsudi yi lufua, yinnatanga ku lufuavayi kuidi bankaka, tsudi beni yidi tsudi yi luzingu yinnatanga ku luzingu."},{"book":"2 Kolinto","chapter":"2","verse":"17","text":"Beto tuisi ko banga batu bankaka bobo bankitilanga mu mambu ma Nzambi. Vayi beto tueti tubanga, mu Klisto, mambu ma kiedika va meso ma Nzambi, banga batu bobo kafidisa."}]}