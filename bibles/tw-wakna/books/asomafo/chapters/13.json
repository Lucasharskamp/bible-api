{"data":[{"book":"Asomafo","chapter":"13","verse":"1","text":"Adiyifo ne akyerɛkyerɛfo a na wɔwɔ Antiokia asafo no mu bi ne Barnaba ne Simeon, a na wɔfrɛ no “Onipa Tuntum,” Lukio a ɔyɛ Kireneni, Manaen, a ɔne Ɔhene Herode yɛ tipɛn, ne Saulo."},{"book":"Asomafo","chapter":"13","verse":"2","text":"Bere a wɔresom Awurade na wɔredi mmuada no, Honhom Kronkron no ka kyerɛɛ wɔn se, “Munyi Barnaba ne Saulo na wonkodi dwuma a ɛno nti mafrɛ wɔn no mma me.”"},{"book":"Asomafo","chapter":"13","verse":"3","text":"Wodii mmuada bɔɔ mpae, de wɔn nsa guu wɔn so somaa wɔn."},{"book":"Asomafo","chapter":"13","verse":"4","text":"Honhom Kronkron somaa wɔn no, wɔkɔɔ Seleukia. Wofi hɔ no, wɔtoaa wɔn akwantu no so koduu Kipro."},{"book":"Asomafo","chapter":"13","verse":"5","text":"Woduu Salami no, wɔkaa Onyankopɔn asɛm wɔ Yudafo hyiadan mu. Saa bere no na Yohane Marko ka wɔn ho sɛ ɔsomfo."},{"book":"Asomafo","chapter":"13","verse":"6","text":"Wotwaa mu wɔ supɔw no so koduu Pafo, na hɔ na wohyiaa Yudani nkonyaayifo bi a ɔfrɛ ne ho se odiyifo a na ne din de Bar-Yesu."},{"book":"Asomafo","chapter":"13","verse":"7","text":"Na nʼadamfo ne amrado a ɔwɔ supɔw no so a ne din de Sergio Paulo no. Saa amrado a na onim nyansa yiye no soma ma wɔkɔfrɛɛ Barnaba ne Saulo, efisɛ na ɔrehwehwɛ Onyankopɔn asɛm atie."},{"book":"Asomafo","chapter":"13","verse":"8","text":"Nanso nkonyaayifo Bar-Yesu a Hela kasa mu wɔfrɛ no Elima no ampene so, efisɛ na ɔmpɛ sɛ amrado yi betie Onyankopɔn asɛm."},{"book":"Asomafo","chapter":"13","verse":"9","text":"Afei Saulo a na wɔfrɛ no Paulo a Honhom Kronkron ahyɛ no ma no hwɛɛ nkonyaayifo Elima dinn kae se,"},{"book":"Asomafo","chapter":"13","verse":"10","text":"“Ɔbonsam ba a ɔte sɛ wo! Wompɛ ade pa biara yiye. Nnaadaa ahorow ahyɛ wo ma. Bere biara wopɛ sɛ wodan Awurade nokwasɛm ani ma ɛyɛ nkontomposɛm!"},{"book":"Asomafo","chapter":"13","verse":"11","text":"Awurade bɛtwe wʼaso ama wʼani afura a worenhu ade fi saa bere yi de kosi bere bi.”"},{"book":"Asomafo","chapter":"13","verse":"12","text":"Amrado no huu asɛm a asi no, ogyee Awurade asɛm no dii. Awurade ho asɛm a ɔtee no maa ne ho dwiriw no."},{"book":"Asomafo","chapter":"13","verse":"13","text":"Paulo ne ne dɔm no tenaa hyɛn mu fii Pafo kɔɔ Perge a ɛwɔ Pamfilia no; ɛhɔ na Yohane a ne din baako nso ne Marko no gyaw wɔn san kɔɔ Yerusalem."},{"book":"Asomafo","chapter":"13","verse":"14","text":"Wofi Perge no, wɔkɔɔ Antiokia a ɛwɔ Pisidia. Eduu Homeda no, wɔkɔɔ hyiadan mu kɔsomee."},{"book":"Asomafo","chapter":"13","verse":"15","text":"Wɔkenkan Mose Mmara no ne Adiyifo no nsɛm wiei no, hyiadan no mu mpanyimfo no soma kɔka kyerɛɛ wɔn se, “Anuanom, sɛ mowɔ asɛm bi a mobɛka de ahyɛ nnipa no nkuran a, mowɔ ho kwan sɛ moka.”"},{"book":"Asomafo","chapter":"13","verse":"16","text":"Afei Paulo sɔre gyina nyamaa ne nsa fii ase kasae se, “Me nuanom Israelfo ne amanamanmufo a mowɔ ha a mosom Onyankopɔn no muntie me!"},{"book":"Asomafo","chapter":"13","verse":"17","text":"Israel Nyankopɔn yii yɛn nenanom ma wɔyɛɛ ɔman kɛse bere a na wɔte Misraim asase so no. Onyankopɔn nam ne tumi kɛse so yii wɔn fii Misraim,"},{"book":"Asomafo","chapter":"13","verse":"18","text":"na ɔhwɛɛ wɔn so wɔ sare so mfe aduanan."},{"book":"Asomafo","chapter":"13","verse":"19","text":"Otuu aman ason wɔ Kanaan asase so gui, de asase no maa ne nkurɔfo sɛ wɔn awunyade,"},{"book":"Asomafo","chapter":"13","verse":"20","text":"ma wɔtenaa so mfe ahannan ne aduonum. Eyi akyi no ɔmaa atemmufo dii wɔn so kosii sɛ Odiyifo Samuel bae."},{"book":"Asomafo","chapter":"13","verse":"21","text":"Bere a wɔpɛɛ sɛ wonya ɔhene ma odi wɔn so no, Onyankopɔn de Kis ba Saulo a ofi Benyamin abusua mu no maa wɔn ma odii wɔn so mfe aduanan."},{"book":"Asomafo","chapter":"13","verse":"22","text":"Onyankopɔn tuu Saulo ade so na ɔde Dawid sii nʼanan mu. Asɛm a Onyankopɔn ka faa Dawid ho ne sɛ, ‘Mahu sɛ Yisai ba Dawid ne onipa a mepɛ no; ɔyɛ onipa a ɔbɛyɛ nea mepɛ nyinaa.’"},{"book":"Asomafo","chapter":"13","verse":"23","text":"“Sɛnea Onyankopɔn hyɛɛ ho bɔ no, Yesu a ɔyɛ Dawid aseni no na ɔyɛɛ no Israelfo Agyenkwa."},{"book":"Asomafo","chapter":"13","verse":"24","text":"Ansa na Yesu rebefi nʼadwuma ase no, Yohane kaa adwensakra ho asɛm kyerɛɛ Israelfo se, wɔnsakra mfi wɔn bɔne ho na wɔmma wɔmmɔ wɔn asu."},{"book":"Asomafo","chapter":"13","verse":"25","text":"Ansa na Yohane rebewie nʼasɛnka no, obisaa nnipa no se, ‘Mususuw sɛ meyɛ hena? Ɛnyɛ me ne onipa a moretwɛn no no. Ɛrenkyɛ biara na nea moretwɛn no a mensɛ sɛ mɛworɔw ne mpaboa afi ne nan no bɛba.’"},{"book":"Asomafo","chapter":"13","verse":"26","text":"“Me nuanom Abraham asefo ne amanamanmufo a mosom Onyankopɔn a mowɔ ha, yɛn nti na Onyankopɔn soma ma wɔde saa nkwagye yi aba."},{"book":"Asomafo","chapter":"13","verse":"27","text":"Esiane sɛ nnipa a na wɔte Yerusalem ne wɔn mpanyimfo nnim sɛ ɔno ne Agyenkwa no, na wɔnte adiyifo no nsɛm a wɔkenkan no Homeda no ase no nti, wobuu Yesu kumfɔ maa adiyifo no nsɛm no baa mu."},{"book":"Asomafo","chapter":"13","verse":"28","text":"Ɛwɔ mu sɛ wɔannya afɔbusɛm bi annyina so ammu no kumfɔ de, nanso wɔmaa Pilato kum no."},{"book":"Asomafo","chapter":"13","verse":"29","text":"Wɔyɛɛ biribiara a Kyerɛwsɛm no ka fa ne ho wiee no, woyii no fii asennua no so kosiee no."},{"book":"Asomafo","chapter":"13","verse":"30","text":"Nanso Onyankopɔn ma ɔsɔre fii awufo mu,"},{"book":"Asomafo","chapter":"13","verse":"31","text":"na ne wusɔre akyi no, oyii ne ho adi nna pii kyerɛɛ wɔn a na wɔne no tu kwan fi Galilea kɔ Yerusalem no. Wɔne nnipa a wodi ne ho adanse kyerɛ Israelfo no."},{"book":"Asomafo","chapter":"13","verse":"32","text":"“Afei yɛwɔ ha sɛ yɛrebɛka asɛmpa no akyerɛ mo se, Onyankopɔn nam sɔre a ɔmaa Yesu Kristo sɔre fii awufo mu no so ama bɔ a ɔhyɛɛ yɛn nenanom no aba mu."},{"book":"Asomafo","chapter":"13","verse":"33","text":"Eyi ne nea wɔakyerɛw wɔ Nnwom a ɛto so abien no mu se,"},{"book":"Asomafo","chapter":"13","verse":"34","text":"Asɛm a Onyankopɔn ka faa sɔre a ɔma no sɔre fii awufo mu na amma no amporɔw no ne sɛ,"},{"book":"Asomafo","chapter":"13","verse":"35","text":"Wɔaka no wɔ baabi nso se,"},{"book":"Asomafo","chapter":"13","verse":"36","text":"“Dawid bere so no, ɔsom Onyankopɔn kosii sɛ owu ma wosiee no wɔ ne nenanom nkyɛn pɛɛ, na ne nipadua porɔwee."},{"book":"Asomafo","chapter":"13","verse":"37","text":"Nanso nea Onyankopɔn nyan no fii awufo mu no amporɔw."},{"book":"Asomafo","chapter":"13","verse":"38","text":"“Anuanom, ɛsɛ sɛ mo nyinaa te ase sɛ ɛnam Yesu so na wɔka bɔnefakyɛ ho asɛm kyerɛ mo."},{"book":"Asomafo","chapter":"13","verse":"39","text":"Ɛsɛ sɛ mote ase sɛ obiara a ogye no di no, wɔabu no bem a anka Mose mmara ntumi mmu no no."},{"book":"Asomafo","chapter":"13","verse":"40","text":"Monhwɛ yiye na adiyifo no nkɔm a wɔhyɛɛ no amma mo so:"},{"book":"Asomafo","chapter":"13","verse":"41","text":"“ ‘Mo fɛwdifo!"},{"book":"Asomafo","chapter":"13","verse":"42","text":"Paulo ne Barnaba refi asɔredan no mu no, nnipa no srɛɛ wɔn sɛ wɔmmra Homeda a ɛreba no mmɛkyerɛkyerɛ wɔn bio."},{"book":"Asomafo","chapter":"13","verse":"43","text":"Nnipa no wiee nhyiamu no, Yudafo ne amanamanmufo bebree a wɔasakra aba Yudasom mu no tu dii Paulo ne Barnaba akyi. Asomafo no tuu wɔn fo, hyɛɛ wɔn nkuran sɛ wɔntena ase Onyankopɔn adom mu."},{"book":"Asomafo","chapter":"13","verse":"44","text":"Homeda a edi so no dui no, ɛkame ayɛ sɛ wɔn a wɔte kurow no mu no nyinaa betiee Awurade asɛm."},{"book":"Asomafo","chapter":"13","verse":"45","text":"Yudafo no huu nnipakuw no, wɔn ani bere ma wɔsɔre gyee nsɛm a Paulo reka no ho akyinnye kasa tiaa no."},{"book":"Asomafo","chapter":"13","verse":"46","text":"Nanso Paulo ne Barnaba de akokoduru kɔɔ so kae se, “Mone nnipa a ɛsɛ sɛ wɔka Onyankopɔn asɛm no kyerɛ mo kan. Na sɛ moapo, na mummu mo ho sɛ nkwa a enni awiei ho hia mo nti, yebegyaw mo hɔ akɔ amanamanmufo no nkyɛn."},{"book":"Asomafo","chapter":"13","verse":"47","text":"Ahyɛde a Awurade de ama yɛn ne sɛ,"},{"book":"Asomafo","chapter":"13","verse":"48","text":"Amanamanmufo no tee saa asɛm no, wɔn ani gye ma wɔkamfoo Awurade asɛm no, na wɔn a wɔayi wɔn ama nkwa a enni awiei no bɛyɛɛ agyidifo."},{"book":"Asomafo","chapter":"13","verse":"49","text":"Na Awurade asɛm no trɛw ɔmantam no mu nyinaa."},{"book":"Asomafo","chapter":"13","verse":"50","text":"Nanso Yudafo no tuu nnipa atitiriw a wɔwɔ kurow no mu no ne mmea Nyamesurofo a na wɔwɔ hɔ bi a wodi mu no aso ma wɔtaa Paulo ne Barnaba, pam wɔn fii ɔman no mu."},{"book":"Asomafo","chapter":"13","verse":"51","text":"Enti asomafo no poroporow wɔn anan ase mfutuma guu wɔn so fii hɔ kɔɔ Ikoniom."},{"book":"Asomafo","chapter":"13","verse":"52","text":"Anigye ne Honhom Kronkron hyɛɛ asuafo a na wɔwɔ Antiokia no ma."}]}