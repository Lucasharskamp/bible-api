{"data":[{"book":"Jeremia","chapter":"30","verse":"1","text":"Het woord, dat door Jahweh tot Jeremias werd gericht:"},{"book":"Jeremia","chapter":"30","verse":"2","text":"Zo spreekt Jahweh, Israëls God! Schrijf alle woorden, die Ik tot u ga spreken, op in een boek."},{"book":"Jeremia","chapter":"30","verse":"3","text":"Want zie, de dagen zullen komen, is de godsspraak van Jahweh, dat Ik een einde zal maken aan de ballingschap van Israël en Juda, mijn volk, zegt Jahweh; dat Ik ze terugbreng naar het land, dat Ik hun vaderen heb geschonken, en dat ze het in bezit zullen nemen."},{"book":"Jeremia","chapter":"30","verse":"4","text":"Dit zijn de woorden, die Jahweh over Israël en Juda heeft gesproken:"},{"book":"Jeremia","chapter":"30","verse":"5","text":"Zo spreekt Jahweh! Een angstgeschrei wordt gehoord, Benauwende schrik!"},{"book":"Jeremia","chapter":"30","verse":"6","text":"Vraagt en ziet, Of mannen soms baren? Waarom dan zie ik iederen man Met de handen op de heupen als een barende vrouw? Waarom zijn alle gezichten vertrokken, Doodsbleek geworden?"},{"book":"Jeremia","chapter":"30","verse":"7","text":"Wee, hoe geweldig die dag; Zo is er geen ander! Een angsttijd voor Jakob: Maar hij zal er uit worden gered!"},{"book":"Jeremia","chapter":"30","verse":"8","text":"Op die dag: spreekt Jahweh der heirscharen, Breek Ik het juk van hun nek, En scheur hun banden vaneen. Niet langer zullen vreemden ze knechten;"},{"book":"Jeremia","chapter":"30","verse":"9","text":"Maar Jahweh zullen ze dienen, hun God, En David, hun koning, dien Ik hun zal verwekken."},{"book":"Jeremia","chapter":"30","verse":"10","text":"Jakob, mijn dienaar, wees niet bang, Spreekt Jahweh; Israël, ge behoeft niet te vrezen; Want Ik ga u verlossen uit verre gewesten, Uw kroost uit het land hunner ballingschap! Jakob keert terug, en vindt weer zijn rust, Onbekommerd, door niemand verschrikt."},{"book":"Jeremia","chapter":"30","verse":"11","text":"Want Ik ben met u, om u te redden, spreekt Jahweh! Ja, Ik ga alle volken vernielen, Waaronder Ik u heb verstrooid. Maar u zal Ik nimmer vernielen, Ik tuchtig u enkel, zoals ge verdient;"},{"book":"Jeremia","chapter":"30","verse":"12","text":"Neen, Ik laat u niet ongestraft! Zo spreekt Jahweh: Uw plaag is ontzettend, En schrijnend uw wonde;"},{"book":"Jeremia","chapter":"30","verse":"13","text":"Niemand wil uw zweren verbinden, Geneesmiddelen helpen u niet."},{"book":"Jeremia","chapter":"30","verse":"14","text":"Al uw minnaars zijn u vergeten, En bekommeren zich niet meer om u. Want Ik heb u als een vijand onbarmhartig geslagen, Om uw grote schuld, en uw talloze zonden."},{"book":"Jeremia","chapter":"30","verse":"15","text":"Wat krijt ge dan zo om uw wonden, En uw ontzettende plaag? Om uw grote schuld, en uw talloze zonden Heb Ik u dit berokkend!"},{"book":"Jeremia","chapter":"30","verse":"16","text":"Waarachtig, die u verslinden, Worden allen verslonden; En al uw verdrukkers Zullen in ballingschap gaan; Uw plunderaars worden geplunderd, Uw rovers zal Ik beroven!"},{"book":"Jeremia","chapter":"30","verse":"17","text":"Dan sluit Ik uw wonde, En genees uw kwalen, Is de godsspraak van Jahweh; Omdat men u Verstoteling noemt: Dit is Sion, om wien zich niemand bekommert! Zo spreekt Jahweh!"},{"book":"Jeremia","chapter":"30","verse":"18","text":"Zie, Ik maak de tenten van Jakob gelukkig, En ontferm Mij over zijn stulpen; De stad wordt herbouwd op haar heuvel, De burcht troont weer op zijn oude plaats;,"},{"book":"Jeremia","chapter":"30","verse":"19","text":"Er stijgen jubelzangen uit op, En vrolijke kreten. Ik vermeerder ze weer: zij verminderen niet; Ik herstel ze in ere: men veracht ze niet meer;"},{"book":"Jeremia","chapter":"30","verse":"20","text":"Zijn zonen zullen weer worden als vroeger, Zijn gemeente zal voor mijn aangezicht staan; Al zijn verdrukkers zal Ik bestraffen, Hij wordt weer sterker dan zij!"},{"book":"Jeremia","chapter":"30","verse":"21","text":"Zijn vorst staat uit zijn midden op; Ik laat hem komen: hij mag Mij naderen; Wie anders zou zijn leven wagen, Om Mij te naderen, spreekt Jahweh!"},{"book":"Jeremia","chapter":"30","verse":"22","text":"Zo zult gij mijn volk, En Ik zal uw God zijn!"},{"book":"Jeremia","chapter":"30","verse":"23","text":"Zie, de storm van Jahweh komt, De gramschap barst los als een wervelwind, Op het hoofd van de bozen stort zij zich uit."},{"book":"Jeremia","chapter":"30","verse":"24","text":"De toorn van Jahweh legt zich niet neer, Eer Hij zijn plannen heeft ten uitvoer gebracht: Ten leste zult ge het zelf ondervinden!"}]}