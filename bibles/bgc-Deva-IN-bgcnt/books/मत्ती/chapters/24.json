{"data":[{"book":"मत्ती","chapter":"24","verse":"1","text":"जिब यीशु मन्दर तै लिकड़कै जाण लागरया था, तो उसके चेल्लें उस ताहीं मन्दर की बणावट दिखाण कै खात्तर उसकै धोरै आये।"},{"book":"मत्ती","chapter":"24","verse":"2","text":"यीशु नै उनतै कह्या, “के थम ये सारी इमारत न्ही देखते? मै थमनै साच्ची कहूँ सूं, उरै पत्थर पै पत्थर भी कोनी रहवैगा, जो गेरया ना जावैगा।”"},{"book":"मत्ती","chapter":"24","verse":"3","text":"जिब यीशु जैतून कै पहाड़ पै बेठ्या था, तो चेल्यां नै एक्ले म्ह उसकै धोरै आकै कह्या, “हमनै बता, ये बात कद होवैगीं? तेरे आण का अर दुनिया कै अन्त की के निशान्नी होवैगी?”"},{"book":"मत्ती","chapter":"24","verse":"4","text":"यीशु नै उन ताहीं जवाब दिया, “चौकन्ने रहियो! कोए थमनै भकाण न्ही पावै,"},{"book":"मत्ती","chapter":"24","verse":"5","text":"क्यूँके घणखरे इसे होवैगें जो मेरै नाम तै आकै कहवैगें, मै मसीह सूं, अर घणाए ताहीं भकावैगें।"},{"book":"मत्ती","chapter":"24","verse":"6","text":"थम रोळे अर लड़ाईया का जिक्र सुणोगे, तो घबराईयो ना क्यूँके इनका होणा जरूरी सै, पर उस बखत खात्मा कोनी होवैगा।"},{"book":"मत्ती","chapter":"24","verse":"7","text":"क्यूँके जात पै जात, अर राज्य पै राज्य चढ़ाई करैगा, अर जगहां-जगहां अकाळ पड़ैंगें, अर हाल्लण आवैगें।"},{"book":"मत्ती","chapter":"24","verse":"8","text":"ये सारी बात दुखां की शरुआत होवैगी।”"},{"book":"मत्ती","chapter":"24","verse":"9","text":"फेर माणस क्ळेश देण कै खात्तर थमनै पकड़वावैगें, अर थमनै मार देवैगें, अर मेरै नाम कै कारण सारी जात्तां के माणस थारे तै बैर राक्खैगें, क्यूँके थम मेरे पै बिश्वास करो सों।"},{"book":"मत्ती","chapter":"24","verse":"10","text":"फेर घणखरे मेरे पै बिश्वास करणा छोड़ देंगें, अर एक-दुसरे नै पकड़वावैगें, अर एक-दुसरे तै बैर राक्खैगें।"},{"book":"मत्ती","chapter":"24","verse":"11","text":"घणखरे झूठ्ठे नबी आवैगें, अर घणाए ताहीं भकावैगें।"},{"book":"मत्ती","chapter":"24","verse":"12","text":"अधर्म कै बढ़ण तै वे एक-दुसरे तै प्यार करणा छोड़ देंगे,"},{"book":"मत्ती","chapter":"24","verse":"13","text":"पर जो अन्त ताहीं मेरे पै बिश्वास राक्खैगा, उस्से ताहीं बचाया जावैगा।"},{"book":"मत्ती","chapter":"24","verse":"14","text":"अर परमेसवर के राज्य का यो सुसमाचार सारी दुनिया म्ह प्रचार करया जावैगा, ताके सारी जात्तां नै इस ताहीं स्वीकार करण का मौक्का मिलै, ताके थम मेरे गवाह होओ, फेर दुनिया का अन्त आ जावैगा।"},{"book":"मत्ती","chapter":"24","verse":"15","text":"इस करकै जिब थम उस उजाड़ण आळी घृणित चीज ताहीं जिसका जिक्र दानिय्येल नबी कै जरिये होया था, पवित्र जगहां पै खड़े देक्खो (जो पढ़ै, वो समझै),"},{"book":"मत्ती","chapter":"24","verse":"16","text":"फेर जो यहूदिया परदेस म्ह हो, वे पहाड़ां पै भाज जावै।"},{"book":"मत्ती","chapter":"24","verse":"17","text":"जो छात पै हो, वो अपणे घर म्ह तै समान लेण नै तळै न्ही उतरै,"},{"book":"मत्ती","chapter":"24","verse":"18","text":"अर जो खेत म्ह हो, वो अपणा लत्ता लेण नै पाच्छै न्ही बोहड़ैं।"},{"book":"मत्ती","chapter":"24","verse":"19","text":"उन दिनां म्ह जो गर्भवती अर दूध पिलान्दी बिरबान्नी होवैगीं, उनकै खात्तर भागणा भी मुश्किल होगा!"},{"book":"मत्ती","chapter":"24","verse":"20","text":"प्रार्थना करया करो के थमनै जाड्डे म्ह या आराम कै दिन भाजणा ना पड़ै।"},{"book":"मत्ती","chapter":"24","verse":"21","text":"क्यूँके उस बखत इसा भारया क्ळेश होवैगा, जिसा दुनिया की शरुआत तै ना इब ताहीं होया ना कदे होवैगा।"},{"book":"मत्ती","chapter":"24","verse":"22","text":"“अर जै वे दिन घटाए न्ही जान्दे तो कोए प्राणी कोनी बचदा, पर छाँटे होया कै कारण वे दिन घटाए जावैंगे।"},{"book":"मत्ती","chapter":"24","verse":"23","text":"उस बखत जै कोए थमनै कहवै, ‘देक्खो, मसीह उरै सै!’ या ‘ओड़ै सै!’ तो बिश्वास ना” करियो।"},{"book":"मत्ती","chapter":"24","verse":"24","text":"क्यूँके झूठ्ठे मसीह अर झूठ्ठे नबी उठ खड़े होवैगें, अर बड़े-बड़े चमत्कार, अर अनोक्खे काम दिखावैगें के जै हो सक्या तो छाँटे होया ताहीं भी भका देवैगें।"},{"book":"मत्ती","chapter":"24","verse":"25","text":"देक्खो, मन्नै पैहल्याए थारे तै यो सारा कुछ कह दिया सै।"},{"book":"मत्ती","chapter":"24","verse":"26","text":"“इस करकै जै वे थारे तै कहवै, ‘देक्खो, वो बण म्ह सै’, तो बाहरणै ना लिकड़यो; या ‘देक्खो, वो कोठड़ी म्ह सै’, तो बिश्वास ना करियो।"},{"book":"मत्ती","chapter":"24","verse":"27","text":"क्यूँके जिस तरियां बिजळी पूरब तै लिकड़कै पश्चिम ताहीं चमकै सै, उस्से तरियां मुझ माणस के बेट्टे का भी आणा होवैगा।"},{"book":"मत्ती","chapter":"24","verse":"28","text":"जड़ै लाश हो, उड़ैए चील कठ्ठे होवैगें।”"},{"book":"मत्ती","chapter":"24","verse":"29","text":"उन दिनां के क्ळेश कै पाच्छै जिब्बे सूरज अन्धेरै म्ह हो जावैगा, चाँद का चाँदणा जान्दा रहवैगा, अर तारे अकास तै तळै पड़ैंगें, अर अकास की शक्तियाँ हलाई जावैंगी।"},{"book":"मत्ती","chapter":"24","verse":"30","text":"फेर माणस के बेट्टे का निशान अकास म्ह दिखैगा, अर फेर धरती के सारे खानदान्ना के माणस छात्त्ती पिटैगें; अर माणस के बेट्टे ताहीं बड्डी सामर्थ अर महिमा कै गेल्या अकास के बादळां पै आन्दे देक्खोगे।"},{"book":"मत्ती","chapter":"24","verse":"31","text":"वो तुरही की तेज आवाज कै गेल्या अपणे सुर्गदूत्तां नै खन्दावैगा, अर वे अकास के इस सिरे तै उस सिरे ताहीं, च्यारु दिशायां तै उसके चुणे होया नै कठ्ठे करैगें।"},{"book":"मत्ती","chapter":"24","verse":"32","text":"अंजीर के दरखत तै यो उदाहरण सीक्खो: जिब उसकी डाळी कोमल हो जावै अर पत्ते लिकड़ण लाग ज्या सै, तो थम जाण ल्यो के गर्मी का बखत लोवै सै।"},{"book":"मत्ती","chapter":"24","verse":"33","text":"इस्से तरियां तै जिब थम इन सारी बात्तां नै देक्खो, तो जाण ल्यो के वो लोवै सै, बल्के दरबाजे पै सै।"},{"book":"मत्ती","chapter":"24","verse":"34","text":"मै थमनै साच्ची कहूँ सूं के जिब ताहीं ये सारी बात पूरी ना हो लेवै, जद ताहीं इस पीढ़ी का अन्त कोनी होवैगा।"},{"book":"मत्ती","chapter":"24","verse":"35","text":"धरती अर अकास टळ जावैंगे, पर मेरी बात कदे न्ही टळैगी।"},{"book":"मत्ती","chapter":"24","verse":"36","text":"“उस दिन अर उस बखत कै बारै म्ह कोए न्ही जाण्दा, ना सुर्गदूत अर ना बेट्टा, पर सिर्फ पिता।"},{"book":"मत्ती","chapter":"24","verse":"37","text":"जिसा पूर्वज नूह के दिनां होया था, उस्से तरियां ए माणस के बेट्टे का आणा होगा।"},{"book":"मत्ती","chapter":"24","verse":"38","text":"क्यूँके जिस तरियां बाढ़ तै पैहले के दिनां म्ह, जिस दिन ताहीं नूह जहाज पै न्ही चढ़या, उस दिन ताहीं माणस खावै-पीवै थे, अर उन म्ह ब्याह होवै थे।"},{"book":"मत्ती","chapter":"24","verse":"39","text":"अर जिब ताहीं बाढ़ आकै उन सारया ताहीं बहा न्ही लेग्या, जद ताहीं उननै किमे बेरा न्ही पाट्या; इस्से तरियां ए मुझ माणस के बेट्टे का आणा भी होगा।"},{"book":"मत्ती","chapter":"24","verse":"40","text":"उस बखत दो जणे खेत म्ह होंगे, एक ठाया जावैगा अर दुसरा छोड़ दिया जावैगा।"},{"book":"मत्ती","chapter":"24","verse":"41","text":"दो बिरबान्नी एक साथ चाक्की पीसदी होवैगी, एक ठा ली जावैगी अर दुसरी छोड़ दी जावैगी।”"},{"book":"मत्ती","chapter":"24","verse":"42","text":"इस करकै जागदे रहो, क्यूँके थमनै न्ही बेरा के थारा प्रभु किस दिन आवैगा।"},{"book":"मत्ती","chapter":"24","verse":"43","text":"पर न्यू जाण ल्यो के जै घर का माल्लिक नै बेरा हो के चोर किस घड़ी आवैगा तो जागदा रहन्दा, अर अपणे घर म्ह सेंध लागण न्ही देन्दा।"},{"book":"मत्ती","chapter":"24","verse":"44","text":"ज्यांतै थम भी त्यार रहो, क्यूँके जिस घड़ी कै बारै म्ह थम सोचदे भी कोनी, उस्से घड़ी मै माणस का बेट्टा आ जाऊँगा।"},{"book":"मत्ती","chapter":"24","verse":"45","text":"“आखर म्ह वो बिश्वास जोग्गा अर अकलमंद दास कौण सै, जिस ताहीं माल्लिक नै अपणे नौक्कर-चाकरां पर सरदार ठहराया के बखत पै उननै खाणा देवै?"},{"book":"मत्ती","chapter":"24","verse":"46","text":"धन्य सै वो नौक्कर, जिस ताहीं उसका माल्लिक आकै इसाए करदा पावै।"},{"book":"मत्ती","chapter":"24","verse":"47","text":"मै थमनै साच्ची कहूँ सूं, वो उसनै अपणी सारी धन-सम्पत्ति का माल्लिक बणावैगा।"},{"book":"मत्ती","chapter":"24","verse":"48","text":"पर जै वो दुष्ट दास सोच्चण लाग्गै के मेरै माल्लिक कै आण म्ह वार सै,"},{"book":"मत्ती","chapter":"24","verse":"49","text":"अर अपणे साथी नौकरां नै पिट्टण लाग्गै, अर शराबियाँ कै गेल्या खावै-पीवै।"},{"book":"मत्ती","chapter":"24","verse":"50","text":"तो उस नौक्कर का माल्लिक उस दिन बोहड़ैगा, जिब वो उसकी बाट ना देख्दा हो, अर इसे बखत म्ह आवैगा जिसका उसनै ना बेरा हो,"},{"book":"मत्ती","chapter":"24","verse":"51","text":"जिब वो उसनै भारी सजा देगा उसकी गिणती कपटियाँ कै म्ह गिणी जावैगी: ओड़ै रोणा अर दाँत पिसणा होगा।”"}]}