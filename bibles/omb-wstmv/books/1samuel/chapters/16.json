{"data":[{"book":"1 Samuel","chapter":"16","verse":"1","text":"Huqe mo veve lawe Samuel vena, “?Vi dadari tagaha nigo goin hahagavi huri Sol? Nge neu nau rahagi nie ve vin ratahigi goro Israel. Horongi na nom laha gena vurei me gom vano, nain hora go lawe Jesi, tangaloi tau Betlehem. Nau vilewahe netune gategale lawe au ve vin vuragi ratahigi.”"},{"book":"1 Samuel","chapter":"16","verse":"2","text":"Siu Samuel mo veve vena, “?Nain vano mwere hilogo? Tareve i Sol vin rongo au, vin ue vaga mate au.”"},{"book":"1 Samuel","chapter":"16","verse":"3","text":"Me goin veve, i Jesi vin vomai lo hure bonboni me nai haharagi lawego havagi goin vei. Me goin sasavi na vurei gogona ngehinge lo tangaloi ngehi nain vevea lawego.”"},{"book":"1 Samuel","chapter":"16","verse":"4","text":"Siu Samuel mo vai mwere hi Huqe u veve lawea. Mo vomai Betlehem, me ngere sesea tau lolo vanue renge ram matagu tavohe ram vano lobena. Me ram veve vena, “?Gom vomai mena tamwata?”"},{"book":"1 Samuel","chapter":"16","verse":"5","text":"Me Samuel duvi vena, “Neu nam vomai mena tamwata; huri na hure bonboni lawe Huqe. Gimiu nein toga gogona, me nein vomai mei eu lo hure bonboni.” Siu ngeie mo vai gogonagi Jesi mei renetune mwera me nge mo veve lawera vena rain vomai lobena lo hure bonboni."},{"book":"1 Samuel","chapter":"16","verse":"6","text":"Siu lo taro tavohe ram vomai me nge mo lehi Eliab me nge mo lado vena, “Io hogo, tangaloi ngehi Huqe u vile wahea vena nai vureie nge lehe mo labe.”"},{"book":"1 Samuel","chapter":"16","verse":"7","text":"Nge Huqe mo veve lawe Samuel vena, “Mese leo lo nagona me qaravune huri nau rahagi nie beno. Ba huri neu nam leo hateve mwere hi tangaloi mo leo. Tangaloi nge mo lehe lo tarabehine, nge neu nam leo lolo dinmwango na.”"},{"book":"1 Samuel","chapter":"16","verse":"8","text":"Siu Jesi mo ware Abinadab me mo vaie mo dige utu lo nagoi Samuel. Nge Samuel mo veve vena, “Taligu Huqe nge he vile wahea tea.”"},{"book":"1 Samuel","chapter":"16","verse":"9","text":"Siu Jesi mo vai Sama mo dige utu lo nagoi Samuel, nge Samuel mo veve vena, “Taligu, Huqe nge he vile wahea tea.”"},{"book":"1 Samuel","chapter":"16","verse":"10","text":"Me Jesi u vei netune mwera gaibitu ram dige utu lo nagoi Samuel, nge Samuel mo veve lawe Jesi vena, “Huqe nge he vile wahera tea.”"},{"book":"1 Samuel","chapter":"16","verse":"11","text":"Me Samuel mo hui Jesi vena, “?Netumu ngere belehe?”"},{"book":"1 Samuel","chapter":"16","verse":"12","text":"Siu Jesi mo hora na tangaloi mo vano hurie, me mo laie. Ngeie a vulune u memea, u garea tatarise, me mo gabisie."},{"book":"1 Samuel","chapter":"16","verse":"13","text":"Me i Samuel mo lai na laha hi a vurei lolona mo vureie Devet lo livugei retuana. Siu siserigi hi a Vui noi Huqe mo vomai lui Devet lo ranigi hi mo vano. Siu Samuel mo maraga mo vano Rama."}]}