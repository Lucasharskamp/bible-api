{"data":[{"book":"Gaidumu","chapter":"5","verse":"1","text":"Netungu mwera go rorontagi na nogu lolorani me gon ronghuri na nogu leoi gaidumu."},{"book":"Gaidumu","chapter":"5","verse":"2","text":"Huri nigo gon leohuri na dorimu me a singomu vin wiribibi na iloiloi."},{"book":"Gaidumu","chapter":"5","verse":"3","text":"Huri a singoi vavine, gaihora i tangaloi dolue u lulumu mwere na tovu me a nona leo u minu dena vurei."},{"book":"Gaidumu","chapter":"5","verse":"4","text":"Nge lo tagugi a vavine u gogona mwere na ngoli sala u magegeni mwere na buei vuro hogogi gairue."},{"book":"Gaidumu","chapter":"5","verse":"5","text":"Nge vin tomuegi nigo talo ingwei mateana me nge mo dige lo turegi mateana."},{"book":"Gaidumu","chapter":"5","verse":"6","text":"Nge u geluvegi na turegi mwasoana siu, nge a turegine rau tatagi he iloe tea ve u beragi dena turegi vovohoi."},{"book":"Gaidumu","chapter":"5","verse":"7","text":"Siu renetugu mwera, siserigi ngaha nein rorontagi eu; nein mese beragi nge nen lado bibi na nogu leo."},{"book":"Gaidumu","chapter":"5","verse":"8","text":"Nei huri na turegi vagahao dena vavine ngehi, nei mese vano gangarani lobei matai turegi valena."},{"book":"Gaidumu","chapter":"5","verse":"9","text":"Tarave goin vei mwere ngaha, vatevai gom bete na nom huireana lawe na tangaloi wagineu me nom mwasoana lawe na tangaloi esi."},{"book":"Gaidumu","chapter":"5","verse":"10","text":"Vatevai a tangaloi wagineu ram lai vohogi na nom hagogineu me ram ratahigi lo valera lo nom gagarasi."},{"book":"Gaidumu","chapter":"5","verse":"11","text":"Tavohe gom sesea goi eno lo heremu gom rave, betumu vin soi a huimu vin eno vurogi."},{"book":"Gaidumu","chapter":"5","verse":"12","text":"?Goi tugutugu, huri havai nau leo masi vena ran tau vovohoigi eu? Siu goi veve, “?Huri havai nam rao ve tangaloi na vovohoigi eu?"},{"book":"Gaidumu","chapter":"5","verse":"13","text":"Tuei nai ronghuri na nogu huhui tea, na he taran tea tamwere vena rongohurire."},{"book":"Gaidumu","chapter":"5","verse":"14","text":"Me siserigi ngaha, nai hili lai tea huri a sinobu rau iloau beno, siu mo vaieu nam maemae lawuagi lo nagoi sinobu.”"},{"book":"Gaidumu","chapter":"5","verse":"15","text":"Go inu na wai dena nom tungu sibomu, a wai meuri mo hale dena loloi nom tungu."},{"book":"Gaidumu","chapter":"5","verse":"16","text":"Tareve a vavine dolue vin bamba netumu varea, a roromu mena henamu vinhe garea tea."},{"book":"Gaidumu","chapter":"5","verse":"17","text":"Siu, he garea tea huri ve goi teu na maresu sao lo turegi, nge go tau na maresu na sao lo valemu sibomu, huri rain gogo gorogo me rain bului go."},{"book":"Gaidumu","chapter":"5","verse":"18","text":"Nomu bubugiana mei gaihoramu na roroa, me vataha tarogi goin hevuhevu huri gom bulu meie lolo mwalagelo."},{"book":"Gaidumu","chapter":"5","verse":"19","text":"Ngeie a memu tovu lulumu mwere na bebe mo vaihuri na waigarea u rerega; nona vaigarea vin vei gareagi nigo vin tuei me a domine vin veuhi bibigo tuqaravu."},{"book":"Gaidumu","chapter":"5","verse":"20","text":"Netungu mwera, go mese lenga hurie dolue, siu go mese lado ve a vavine wagineu u garea liu deni gaihoramu."},{"book":"Gaidumu","chapter":"5","verse":"21","text":"A Huqe mo leo bibi vataha na gineu gom vaie, me mo mata bibigo lo turegi doluegi gom dige lune."},{"book":"Gaidumu","chapter":"5","verse":"22","text":"Tavohe a tangaloi mo galegaleasi, nge u mwerehi mo siegi na vune mo vidie sibona."},{"book":"Gaidumu","chapter":"5","verse":"23","text":"Nge vin mate huri na nona domi wiriwiri, me a nona lengana me doridori esi doluegi vin leie talolo dalona."}]}