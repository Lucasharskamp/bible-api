{"data":[{"book":"फिलिप्पियों","chapter":"2","verse":"1","text":"अगर मसीह मां किछ तसल्ली ते प्यारे सेइं हिम्मत ते आत्मारी मौजूदगी, ते किछ दर्द ते दयाए।"},{"book":"फिलिप्पियों","chapter":"2","verse":"2","text":"ते मेरो ई आनन्द पूरो केरा कि अक्के मन राथ ते अक्के प्यार, ते अक्के खियाल, ते अक्के सोच रखा।"},{"book":"फिलिप्पियों","chapter":"2","verse":"3","text":"खुदगरज़ या झूठी बड़यैयरे लेइ किछ न केरा पन नर्म भोइतां एक्की होरि एप्पू करां रोड़ो समझ़ा।"},{"book":"फिलिप्पियों","chapter":"2","verse":"4","text":"तुसन मरां हर कोई सिर्फ अपने भलैइयरे लेइ न सोचे, बल्के होरि केरि भलैइयरे लेइ भी सोचे।"},{"book":"फिलिप्पियों","chapter":"2","verse":"5","text":"ज़ेन्च़रे यीशु मसीहेरो सुभाव थियो तेन्च़रे तुश्शो भी भोए।"},{"book":"फिलिप्पियों","chapter":"2","verse":"6","text":"ज़ैने परमेशरेरे बराबर भोइतां भी परमेशरेरे बराबर भोने अपने कब्ज़े मां रखनेरी चीज़ न समझ़ू।"},{"book":"फिलिप्पियों","chapter":"2","verse":"7","text":"बल्के अपनो आप खाली केरो, ते गुलामेरू रूप धारण केरू, ते मैन्हु केरे ज़ेरो बनो।"},{"book":"फिलिप्पियों","chapter":"2","verse":"8","text":"ते मैनेरे रूपे मां बांदो केरतां दीन केरो, ते इड़ी तगर हुक्म मन्ने बालो राव, कि मौत, हाँ, क्रूसेरे मौत भी झ़ैल्ली।"},{"book":"फिलिप्पियों","chapter":"2","verse":"9","text":"एल्हेरेलेइ परमेशरे तै बड़ो महान भी केरो, ते तैस तैन नवं दित्तू ज़ैन सेब्भी नंव्वन करां बड्डूए।"},{"book":"फिलिप्पियों","chapter":"2","verse":"10","text":"कि स्वर्गे मां ते धेरती पुड़ ते धेरतलरे बुने; तैना सब यीशुएरे नंव्वे पुड़ ज़ैधूए टेकन।"},{"book":"फिलिप्पियों","chapter":"2","verse":"11","text":"ते बाजी परमेशरेरी महिमारे लेइ हर अक ज़िभ मन्ने कि यीशु मसीह प्रभुए।"},{"book":"फिलिप्पियों","chapter":"2","verse":"12","text":"ते हे मेरे ट्लारव, ज़ेन्च़रे तुस सदा हुक्म मन्ते ओरेथ, तेन्च़रे हुना भी न सिर्फ मीं सेइं साथी रेइतां पन खास केरतां ज़ैखन अवं दूर भोताईं फिरी भी डरते राथ ते थरकते अपने मुक्तरू कम पूरू केरते गाथ।"},{"book":"फिलिप्पियों","chapter":"2","verse":"13","text":"किजोकि परमेशर ज़ै तुसन मां कम केरते, ते तुसन इच्छा ते शक्ति तैन केरनेरे लेइ देते, ज़ैस सेइं तै खुश भोते।"},{"book":"फिलिप्पियों","chapter":"2","verse":"14","text":"त सब कम्मां बगैर शकैइतां ते बगैर बेंसी सेइं केरा।"},{"book":"फिलिप्पियों","chapter":"2","verse":"15","text":"ताके तुस बेइलज़ाम ते शरीफ भोइतां टारे ते ढीठ लोकन मां परमेशरेरे बेइलज़ाम बच्चे बना, ज़ैन मां तुस ज़िन्दगरो वचन घिन्तां दुनियाई मां बलते दीयां केरे ज़ेरे लेइहोते रातथ,"},{"book":"फिलिप्पियों","chapter":"2","verse":"16","text":"कि मसीहेरे वापस एजनेरे दिहाड़े घमण्ड केरनेरी वजा भोए, कि न मेरी दौड़-धूप ते न मेरी मेहनत बेकार भोए।"},{"book":"फिलिप्पियों","chapter":"2","verse":"17","text":"अगर मीं तुश्शे विश्वासेरे बलिदाने या सेवारे लेइ अपनो खून भी बगानो पे, त फिरी भी अवं खुश आईं, ते तुसन सेब्भी साथी खुश आईं।"},{"book":"फिलिप्पियों","chapter":"2","verse":"18","text":"तेन्च़रे तुस भी खुश भोथ, ते मीं साथी आनन्द केरा।"},{"book":"फिलिप्पियों","chapter":"2","verse":"19","text":"मीं प्रभु यीशु मां उमीदे, कि अवं तीमुथियुसे तुसन कां जल्दी भेज़ेलो, ताके तुश्शो हाल शुन्तां मीं शान्ति मैल्ले।"},{"book":"फिलिप्पियों","chapter":"2","verse":"20","text":"किजोकि मीं कां एरे ज़ेरे सुभावेरो कोई नईं, ज़ै साफ दिले सेइं तुश्शी फिक्र केरे।"},{"book":"फिलिप्पियों","chapter":"2","verse":"21","text":"किजोकि सब अपने फैइदो तोपतन, न कि यीशु मसीहे।"},{"book":"फिलिप्पियों","chapter":"2","verse":"22","text":"पन तुसेईं तै परखो ते पिशानो भी, कि ज़ेन्च़रे मट्ठू बाजी साथी केरते, तेन्च़रे तैनी मीं सेइं साथी खुशखबरी फैलाने मां मीं सेइं साथी मेहनत केरि।"},{"book":"फिलिप्पियों","chapter":"2","verse":"23","text":"ते मीं उमीदे, कि ज़ैखन मीं पतो च़लेलो कि मेरी कुन हालत भोली, तैखन अवं तैस लूशी भेज़ेलो।"},{"book":"फिलिप्पियों","chapter":"2","verse":"24","text":"ते मीं प्रभु मां भरोसोए, कि अवं एप्पू भी जल्दी एज्जेलो।"},{"book":"फिलिप्पियों","chapter":"2","verse":"25","text":"पन मीं इपफ्रुदीतुस ज़ै मेरो ढ्लाए, ते मद्दतगार, ते साथी योधो ते तुश्शो दूते, ते ज़रूरी गल्लन मां मेरी सेवा टेल केरनेबालोए, तुसन कां भेज़नो ज़रूरी समझ़ो।"},{"book":"फिलिप्पियों","chapter":"2","verse":"26","text":"किजोकि तैसेरो मन तुसन सेब्भन मां लग्गोरो थियो। एल्हेरेलेइ बे चैन रातो थियो किजोकि तुसेईं तैसेरे बिमैरारो हाल शुनोरो थियो।"},{"book":"फिलिप्पियों","chapter":"2","verse":"27","text":"ते तै सच़्च़े बिमार त भोरो थियो, इड़ी तगर कि मरने पुड़ थियो, परमेशरे तैस पुड़ दया की; ते सिर्फ तैस्से पुड़ नईं, पन मीं पुड़ भी, कि मीं दुःखे पुड़ दुख न भोए।"},{"book":"फिलिप्पियों","chapter":"2","verse":"28","text":"एल्हेरेलेइ अवं तैस भेज़नेरी होरि भी कोशिश केरि, तुस फिरी तैस सेइं मिलतां खुश भोइयथ ते मेरो भी दुःख घटे।"},{"book":"फिलिप्पियों","chapter":"2","verse":"29","text":"एल्हेरेलेइ तुस प्रभु मां बड़े आनन्दे सेइं तैस सेइं मुलाकात केरा, ते एरे ज़ेरे लोकां केरि आदर केरा।"},{"book":"फिलिप्पियों","chapter":"2","verse":"30","text":"किजोकि तैए मसीहेरे कम्मेरे लेइ अपनि जान खतरे मां छ़ेडतां मौतरे नेड़ो पुज़ोरो थियो, ताके ज़ै घाटो तुश्शे तरफां मेरी सेवा मां भोव, तैस तै पूरो केरे।"}]}