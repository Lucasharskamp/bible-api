{"data":[{"book":"1 Samuelova","chapter":"7","verse":"1","text":"Tedy přišli muži Kariatjeharim a vzali odtud truhlu Hospodinovu, a vnesli ji do domu Abinadabova na pahrbek, a Eleazara syna jeho posvětili, aby ostříhal truhly Hospodinovy."},{"book":"1 Samuelova","chapter":"7","verse":"2","text":"Stalo se pak, že od toho času, jakž zůstala truhla v Kariatjeharim, když bylo přeběhlo mnoho dní, a byl již rok dvadcátý, teprv se roztoužil všecken dům Izraelský po Hospodinu."},{"book":"1 Samuelova","chapter":"7","verse":"3","text":"Nebo byl mluvil Samuel ke všemu domu Izraelskému, řka: Jestliže celým srdcem svým obracíte se k Hospodinu, odejměte bohy cizí z prostředku sebe i Astarota, a ustavte srdce své při Hospodinu, a služte jemu samému, a vysvobodí vás z ruky Filistinských."},{"book":"1 Samuelova","chapter":"7","verse":"4","text":"A tak zavrhli synové Izraelští Bálim i Astarota, a sloužili Hospodinu samému."},{"book":"1 Samuelova","chapter":"7","verse":"5","text":"Byl také řekl Samuel: Shromažďte všecken lid Izraelský do Masfa, a modliti se budu za vás Hospodinu."},{"book":"1 Samuelova","chapter":"7","verse":"6","text":"I shromáždili se do Masfa, a vážíce vodu, vylévali před Hospodinem, a postíce se v ten den, řekli tam: Zhřešili jsme proti Hospodinu. A soudil Samuel syny Izraelské v Masfa."},{"book":"1 Samuelova","chapter":"7","verse":"7","text":"Uslyšavše pak Filistinští, že synové Izraelští shromáždili se do Masfa, vytáhla knížata Filistinská proti Izraelovi. Což když uslyšeli synové Izraelští, báli se příchodu Filistinských."},{"book":"1 Samuelova","chapter":"7","verse":"8","text":"Pročež řekli synové Izraelští Samuelovi: Nepřestávej volati za nás k Hospodinu Bohu našemu, aby nás vysvobodil z ruky Filistinských."},{"book":"1 Samuelova","chapter":"7","verse":"9","text":"Vzav tedy Samuel beránka jednoho, kterýž ještě ssal, obětoval ho celého v obět zápalnou Hospodinu. I modlil se Samuel Hospodinu za Izraele, a uslyšel jej Hospodin."},{"book":"1 Samuelova","chapter":"7","verse":"10","text":"I bylo, že když Samuel obětoval obět zápalnou, Filistinští přiblížili se, aby bojovali proti Izraelovi, ale zahřměl Hospodin hřímáním náramným v ten den nad Filistinskými, a potřel je, i poraženi jsou před tváří Izraele."},{"book":"1 Samuelova","chapter":"7","verse":"11","text":"Vytáhše pak muži Izraelští z Masfa, stihali Filistinské, a bili je až pod Betchar."},{"book":"1 Samuelova","chapter":"7","verse":"12","text":"Tehdy vzav Samuel kámen jeden, položil jej mezi Masfa a mezi Sen, a nazval jméno jeho Eben-Ezer; nebo řekl: Až potud pomáhal nám Hospodin."},{"book":"1 Samuelova","chapter":"7","verse":"13","text":"A tak sníženi jsou Filistinští, a netáhli více na pomezí Izraelské; a byla ruka Hospodinova proti Filistinským po všecky dny Samuelovy."},{"book":"1 Samuelova","chapter":"7","verse":"14","text":"Navrácena jsou také města Izraelovi, kteráž byli Filistinští odtrhli od Izraele, počna od Akaron až do Gát; i pomezí jejich vysvobodil Izrael z ruky Filistinských. A byl pokoj mezi Izraelem a Amorejskými."},{"book":"1 Samuelova","chapter":"7","verse":"15","text":"I soudil Samuel Izraele po všecky dny života svého."},{"book":"1 Samuelova","chapter":"7","verse":"16","text":"A chodě každého roku, obcházel Bethel a Galgala i Masfa, a soudil Izraele na všech těch místech."},{"book":"1 Samuelova","chapter":"7","verse":"17","text":"(Potom navracoval se do Ramata, nebo tam byl dům jeho, a tam soudil Izraele.) Tam také vzdělal oltář Hospodinu."}]}