{"data":[{"book":"Zjevení Janovo","chapter":"11","verse":"1","text":"I dána mi třtina, podobná prutu, a postavil se tu anděl, a řekl mi: Vstaň, a změř chrám Boží, i oltář, i ty, kteříž se modlí v něm."},{"book":"Zjevení Janovo","chapter":"11","verse":"2","text":"Ale síň, kteráž vně jest, vyvrz ven, a neměř jí. Neboť jest dána pohanům, a budouť tlačiti město svaté za čtyřidceti a dva měsíce."},{"book":"Zjevení Janovo","chapter":"11","verse":"3","text":"Ale dám jej dvěma svědkům svým, kteříž budou prorokovati tisíc dvě stě a šedesáte dnů, oblečeni jsouce v pytle."},{"book":"Zjevení Janovo","chapter":"11","verse":"4","text":"Tiť jsou dvě olivy a dva svícnové, stojící před obličejem Boha Pána vší země."},{"book":"Zjevení Janovo","chapter":"11","verse":"5","text":"Jimžto jestliže by kdo chtěl ubližovati, oheň vyjde z úst jejich, a sžíře nepřátely jejich; a takť musí zabit býti, kdož by koli jim škoditi chtěl."},{"book":"Zjevení Janovo","chapter":"11","verse":"6","text":"Tiť mají moc zavříti nebe, aby nepršel déšť za dnů proroctví jejich; a mají moc nad vodami, obrátiti je v krev, a bíti zemi všelikou ranou, kolikrát by koli chtěli."},{"book":"Zjevení Janovo","chapter":"11","verse":"7","text":"Ale když dokonají svědectví své, šelma vystupující z propasti válku povede proti nim, a zvítězí nad nimi, i zmorduje je."},{"book":"Zjevení Janovo","chapter":"11","verse":"8","text":"A ležeti budou těla jejich mrtvá na ryncích města velikého, kteréž slove duchovně Sodoma a Egypt, kdežto i Pán náš ukřižován jest."},{"book":"Zjevení Janovo","chapter":"11","verse":"9","text":"A vídati budou mnozí z pokolení, a z lidu, a z jazyků, i z národů těla jejich mrtvá za půl čtvrta dne, ale těl jejich mrtvých nedadí pochovati v hrobích."},{"book":"Zjevení Janovo","chapter":"11","verse":"10","text":"Anobrž ti, kteříž přebývají na zemi, radovati se budou nad nimi a veseliti se, a dary budou posílati jedni druhým; nebo ti dva proroci trápili ty, jenž přebývají na zemi."},{"book":"Zjevení Janovo","chapter":"11","verse":"11","text":"Ale po půl čtvrtu dni duch života od Boha poslaný vstoupil do nich, i postavili se na nohách svých, a bázeň veliká spadla na ty, kteříž je viděli."},{"book":"Zjevení Janovo","chapter":"11","verse":"12","text":"Potom slyšeli hlas veliký s nebe, řkoucí k nim: Vstupte sem! I vstoupili na nebe v oblace, a hleděli na ně nepřátelé jejich."},{"book":"Zjevení Janovo","chapter":"11","verse":"13","text":"A v tu hodinu stalo se země třesení veliké, a desátý díl města padl, a zbito jest v tom země třesení sedm tisíců lidu, a jiní zstrašeni jsou, a vzdali slávu Bohu nebeskému."},{"book":"Zjevení Janovo","chapter":"11","verse":"14","text":"Bída druhá pominula, a aj, třetí bída přijde rychle."},{"book":"Zjevení Janovo","chapter":"11","verse":"15","text":"A sedmý anděl zatroubil, i stali se hlasové velicí v nebi, řkoucí: Učiněnať jsou království všeho světa Pána našeho a Krista jeho, a kralovatiť bude na věky věků."},{"book":"Zjevení Janovo","chapter":"11","verse":"16","text":"Tedy těch čtyřmecítma starců, kteříž před obličejem Božím sedí na stolicích svých, padli na tváři své, a klaněli se Bohu,"},{"book":"Zjevení Janovo","chapter":"11","verse":"17","text":"Řkouce: Díky činíme tobě, Pane Bože všemohoucí, Kterýž jsi, a Kterýžs byl, a Kterýž přijíti máš; nebo jsi přijal moc svou velikou a království ujal."},{"book":"Zjevení Janovo","chapter":"11","verse":"18","text":"I rozhněvali se národové, a přišel hněv tvůj, a čas mrtvých, aby souzeni byli, a aby dána byla odplata služebníkům tvým prorokům, i jiným svatým i všechněm, jenž se bojí jména tvého, malým i velikým, a aby zkaženi byli ti, kteříž nakažují zemi."},{"book":"Zjevení Janovo","chapter":"11","verse":"19","text":"I otevřín jest chrám Boží na nebi, a vidína jest truhla smlouvy jeho v chrámě jeho. I stalo se blýskání, a hlasové, a hromobití, a země třesení, i krupobití veliké."}]}