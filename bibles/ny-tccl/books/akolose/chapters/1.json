{"data":[{"book":"Akolose","chapter":"1","verse":"1","text":"Paulo, mtumwi wa Khristu Yesu mwachifuniro cha Mulungu, ndi Timoteyo mʼbale wathu."},{"book":"Akolose","chapter":"1","verse":"2","text":"Kulembera abale oyera mtima ndi okhulupirira a ku Kolose mwa Khristu."},{"book":"Akolose","chapter":"1","verse":"3","text":"Timayamika Mulungu Atate wa Ambuye athu Yesu Khristu, nthawi zonse pamene tikukupemphererani."},{"book":"Akolose","chapter":"1","verse":"4","text":"Timayamika chifukwa tinamva za chikhulupiriro chanu mwa Khristu Yesu ndi za chikondi chanu pa oyera mtima onse."},{"book":"Akolose","chapter":"1","verse":"5","text":"Chikhulupiriro ndi chikondi, gwero lake ndi chiyembekezo chomwe muli nacho chodzalandira zimene anakusungirani kumwamba. Munamva kale za zimenezi kudzera mʼmawu a choonadi, Uthenga Wabwino"},{"book":"Akolose","chapter":"1","verse":"6","text":"umene unafika kwa inu. Pa dziko lonse lapansi Uthenga Wabwino ukubereka chipatso ndi kukula monga momwe zakhala zikuchitikira pakati panu kuyambira tsiku limene munawumva ndi kuzindikira chisomo cha Mulungu mu choonadi chonse."},{"book":"Akolose","chapter":"1","verse":"7","text":"Inu munaphunzira zimenezi kuchokera kwa Epafra, mtumiki mnzathu wokondedwa, amene ndi mtumiki wokhulupirika wa Khristu mʼmalo mwathu."},{"book":"Akolose","chapter":"1","verse":"8","text":"Iye anatiwuza za chikondi chanu chimene Mzimu anakupatsani."},{"book":"Akolose","chapter":"1","verse":"9","text":"Chifukwa cha ichi, kuyambira tsiku limene tinamva za inu, sitinasiye kukupemphererani ndi kumupempha Mulungu kuti akudzazeni ndi chidziwitso cha chifuniro chake kudzera mu nzeru yonse yauzimu ndi kumvetsetsa."},{"book":"Akolose","chapter":"1","verse":"10","text":"Ndipo tikupempherera zimenezi ndi cholinga chakuti inu mukhale moyo oyenera Ambuye ndi kumukondweretsa mʼnjira zonse. Kubereka chipatso pa ntchito iliyonse yabwino, ndi kukula mʼchidziwitso cha Mulungu."},{"book":"Akolose","chapter":"1","verse":"11","text":"Timapempheranso kuti Mulungu akulimbikitseni ndi mphamvu yake yonse ya ulemerero wake, kuti muzipirira zonse ndi mitima yofatsa ndi ya chimwemwe"},{"book":"Akolose","chapter":"1","verse":"12","text":"ndi kuyamika Atate nthawi zonse, amene wakuyenerezani kuti mulandire nawo chuma cha oyera mtima mu ufumu wa kuwunika."},{"book":"Akolose","chapter":"1","verse":"13","text":"Pakuti Iye anatipulumutsa ku ulamuliro wa mdima ndi kutibweretsa mu ufumu wa Mwana wake wokondedwa."},{"book":"Akolose","chapter":"1","verse":"14","text":"Mwa Iyeyu ife tinawomboledwa ndi kukhululukidwa machimo."},{"book":"Akolose","chapter":"1","verse":"15","text":"Mwanayu ndiye chithunzi cha Mulungu wosaonekayo. Iye ndiye Mwana wake woyamba kubadwa ndi wolamulira zolengedwa zonse."},{"book":"Akolose","chapter":"1","verse":"16","text":"Pakuti zinthu zonse zinalengedwa kudzera mwa Iye. Zinthu zakumwamba ndi za pa dziko lapansi, zooneka ndi zosaoneka, maufumu, akuluakulu, aulamuliro ndi amphamvu. Zinthu zonse zinalengedwa kudzera mwa Iye ndipo anazilengera Iyeyo."},{"book":"Akolose","chapter":"1","verse":"17","text":"Iyeyo analipo zinthu zonse zisanalengedwe ndipo zinthu zonse zimamangika pamodzi mwa Iye."},{"book":"Akolose","chapter":"1","verse":"18","text":"Iye ndiyenso mutu wa thupi, limene ndi mpingo. Iye ndiye chiyambi chake, woyamba kuuka kwa akufa, kuti Iyeyo akhale wopambana zonse."},{"book":"Akolose","chapter":"1","verse":"19","text":"Pakuti kunamukomera Mulungu kuti umulungu wake wonse ukhalemo mwa Khristu."},{"book":"Akolose","chapter":"1","verse":"20","text":"Ndipo kudzera mwa Iye Mulungu ayanjanitsenso zinthu zonse ndi Iye mwini, zinthu za pa dziko lapansi, kapena zinthu za kumwamba. Iye anachita mtendere kudzera mʼmagazi ake, wokhetsedwa pa mtanda."},{"book":"Akolose","chapter":"1","verse":"21","text":"Kale inu munali kutali ndi Mulungu ndipo munali adani a Mulungu mʼmaganizo mwanu chifukwa cha khalidwe lanu loyipa."},{"book":"Akolose","chapter":"1","verse":"22","text":"Koma tsopano Iye anakuyanjanitsani mʼthupi la Khristu kudzera mu imfa kuti akuperekeni pamaso pake oyera, opanda banga ndi opanda chotsutsidwa nacho"},{"book":"Akolose","chapter":"1","verse":"23","text":"ngati mupitirirabe kukhala mʼchikhulupiriro chanu, okhazikika ndi olimba, osasunthidwa kuchoka pa chiyembekezo chimene munachigwira mu Uthenga Wabwino. Uwu ndi Uthenga Wabwino umene munawumva, umene wakhala ukulalikidwa kwa olengedwa onse a pansi pa thambo, ndi umenenso, ine Paulo ndinakhala mtumiki wake."},{"book":"Akolose","chapter":"1","verse":"24","text":"Tsopano ine ndikukondwa kuti ndinavutika chifukwa cha inu, ndipo ndikukwaniritsa mʼthupi langa zimene zikuperewera pa masautso a Khristu, chifukwa cha thupi lake, limene ndi Mpingo."},{"book":"Akolose","chapter":"1","verse":"25","text":"Ine ndakhala mtumiki wake mwa lamulo limene Mulungu anandipatsa kuti ndipereke Mawu a Mulungu athunthu,"},{"book":"Akolose","chapter":"1","verse":"26","text":"chinsinsi chimene chakhala chikubisika kwa nthawi ndi mibado, koma tsopano chawululidwa kwa oyera mtima."},{"book":"Akolose","chapter":"1","verse":"27","text":"Kwa iwo amene Mulungu anawasankha kuti awadziwitse pakati pa a mitundu ina, ulemerero wa chuma cha chinsinsi ichi, amene ndi Khristu mwa inu, chiyembekezo cha ulemerero."},{"book":"Akolose","chapter":"1","verse":"28","text":"Ife tikulalikira Khristu, kulangiza ndi kuphunzitsa aliyense mwa nzeru zonse kuti timupereke aliyense wangwiro mwa Khristu."},{"book":"Akolose","chapter":"1","verse":"29","text":"Ndi cholinga chimenechi, ine ndikugwira ntchito molimbika ndi mwamphamvu zonse zimene Iye anachita mwa ine."}]}