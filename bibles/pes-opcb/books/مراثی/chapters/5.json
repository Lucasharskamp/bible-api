{"data":[{"book":"مراثی","chapter":"5","verse":"1-2","text":"ای خداوند، به یاد آور که چه بر سر ما آمده است. ببین چگونه رسوا شده‌ایم. سرزمین ما به دست دشمنان افتاده است و خانه‌های ما را بیگانگان تصرف کرده‌اند."},{"book":"مراثی","chapter":"5","verse":"3","text":"ما یتیمیم؛ پدرانمان کشته و مادرانمان بیوه شده‌اند."},{"book":"مراثی","chapter":"5","verse":"4","text":"آب خود را می‌خریم و می‌نوشیم و هیزم ما به ما فروخته می‌شود."},{"book":"مراثی","chapter":"5","verse":"5","text":"در زیر فشار و آزار دشمنان به ستوه آمده‌ایم و آسایش نداریم."},{"book":"مراثی","chapter":"5","verse":"6","text":"خود را تسلیم مصر و آشور کرده‌ایم تا نان به دست آوریم و از گرسنگی نمیریم."},{"book":"مراثی","chapter":"5","verse":"7","text":"پدرانمان گناه کردند و مردند، و اینک جور گناهانشان را ما می‌کشیم."},{"book":"مراثی","chapter":"5","verse":"8","text":"بردگان بر ما حکمرانی می‌کنند و کسی نیست که ما را از دست آنها نجات دهد."},{"book":"مراثی","chapter":"5","verse":"9","text":"برای یک لقمه نان، در بیابانها جانمان را به خطر می‌اندازیم."},{"book":"مراثی","chapter":"5","verse":"10","text":"از شدت گرسنگی در تب می‌سوزیم و پوست بدنمان مثل تنور داغ شده است."},{"book":"مراثی","chapter":"5","verse":"11","text":"زنان و دختران ما را در اورشلیم و شهرهای یهودا بی‌عصمت کرده‌اند."},{"book":"مراثی","chapter":"5","verse":"12","text":"رهبران ما را به دار کشیده‌اند و مشایخ ما را بی‌حرمت نموده‌اند."},{"book":"مراثی","chapter":"5","verse":"13","text":"جوانان ما را مانند غلامان، در آسیاب به کارهای سخت وا می‌دارند و کودکان ما زیر بارهای سنگین هیزم، افتان و خیزان راه می‌روند."},{"book":"مراثی","chapter":"5","verse":"14","text":"پیران ما دیگر در کنار دروازه‌های شهر نمی‌نشینند؛ جوانان ما دیگر نمی‌رقصند و آواز نمی‌خوانند."},{"book":"مراثی","chapter":"5","verse":"15","text":"شادی از دلهای ما رخت بربسته و رقص ما به ماتم تبدیل شده است."},{"book":"مراثی","chapter":"5","verse":"16","text":"وای بر ما که گناه کرده‌ایم و شکوه و جلال خود را از دست داده‌ایم."},{"book":"مراثی","chapter":"5","verse":"17","text":"دلهایمان بی‌تاب و چشمانمان تار شده‌اند،"},{"book":"مراثی","chapter":"5","verse":"18","text":"زیرا اورشلیم ویران گشته و پناهگاه شغالها شده است."},{"book":"مراثی","chapter":"5","verse":"19","text":"ای خداوند، تو تا ابد باقی هستی و تخت سلطنت تو بی‌زوال است."},{"book":"مراثی","chapter":"5","verse":"20","text":"مدت مدیدی است که تو ما را ترک کرده‌ای و دیگر ما را به یاد نمی‌آوری."},{"book":"مراثی","chapter":"5","verse":"21-22","text":"ای خداوند، آیا تو ما را به کلی طرد کرده‌ای و تا ابد بر ما غضبناک خواهی بود؟ اگر چنین نیست، پس ما را به سوی خود بازگردان و شکوه دوران گذشتهٔ ما را به ما باز ده."}]}