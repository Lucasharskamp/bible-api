{"data":[{"book":"تَرُشُي","chapter":"8","verse":"1","text":"نَ لْشْي، حَشَنكَتّ شُنفبٍ نَشَ دَرِ سَلَمُ دَنشَنِيَتْي حَمَ سُشُ. عٍ بِرِن نَشَ يٍنسٍن سَمَرِ نُن يُدَيَ بْشِ مَ قٌ شّيرَيٍ، نٍيٍ نَن فبَنسَن لُ نَا."},{"book":"تَرُشُي","chapter":"8","verse":"2","text":"شّمّ تِنشِنشِيٍ نَشَ عٍتِيّن نَفَتَ. عٍ نَشَ وَ عَ شَ قَشّ مَ."},{"book":"تَرُشُي","chapter":"8","verse":"3","text":"كْنْ سْلُ تَن نَشَ دَنشَنِيَتْي حَمَ تْورْ. عَ نُ سٌمَ بَنشِيٍ كُي، عَ نُ دَنشَنِيَتْي شّمّيٍ نُن فِنّيٍ رَ مِنِ، عَ نُ قَ عٍ سَ فٍيلِ."},{"book":"تَرُشُي","chapter":"8","verse":"4","text":"دَنشَنِيَتْي تٌ يٍنسٍن يّ، عٍ نَشَ شِبَارُ قَنيِ كَوَندِ تِ يِرٍ بِرِن."},{"book":"تَرُشُي","chapter":"8","verse":"5","text":"قِلِثُ تٌ فٌرٌ سَمَرِ تَا ندٍ كُي، عَ نَشَ عَلَ شَ مِشِ سُفَندِشِ شَ قٍ مَسٍن نَاكَيٍ بّ."},{"book":"تَرُشُي","chapter":"8","verse":"6","text":"حَمَ تٌ قِلِثُ شَ كَابَنَكٌييٍ تٌ، عٍ نَشَ عٍ تُلِ مَتِ عَ رَ عَ قَنيِ رَ."},{"book":"تَرُشُي","chapter":"8","verse":"7","text":"حِننّيٍ نَشَ فبِلٍن قُرٍ مَيٍ قْشْ رَ، عٍ نُ قَ فبٍلٍفبٍلٍ. مَبّنيِ نُن نَمَتّ وُيَشِ نَشَ يَلَن."},{"book":"تَرُشُي","chapter":"8","verse":"8","text":"نَاكَيٍ نَشَ سّيوَ عَ قَنيِ رَ."},{"book":"تَرُشُي","chapter":"8","verse":"9","text":"شّمّ ندٍ نُ نَ نَ تَا كُي نَشَن شِلِ سِمْن. عَ نُ دُورٍيَ رَبَمَ نَشَن سَمَرِكَيٍ بِرِن نَكَابَمَ، عَ نُ قَ عَ يّتّ عِفبٌ."},{"book":"تَرُشُي","chapter":"8","verse":"10","text":"عٍ بِرِن، دِ مّدِيٍ نُن قٌرِيٍ، عَ شُي رَ مّشِ عَ قَنيِ رَ. عٍ نُ عَ قَلَ، «يِ شّمّ عَلَ سّنبّ نَ عَ رَ، وٌن نَشَن شِلِ قَلَمَ سّنبّ شُنفبٍ.»"},{"book":"تَرُشُي","chapter":"8","verse":"11","text":"عٍ نُ بَرَ بِرَ عَ قْشْ رَ كَبِ عَ شْننَكُيٍ بَرِ مَ عَ نُ عٍ رَكَابَمَ عَ شَ دُورٍيَ رَ."},{"book":"تَرُشُي","chapter":"8","verse":"12","text":"كْنْ عٍ تٌ لَ قِلِثُ رَ، نَشَن عَلَ شَ مَنفّيَ نِينِ نُن عِسَ عَلَ شَ مِشِ سُفَندِشِ شَ شِبَارُ قَنيِ كَوَندِ رَبَمَ، شّمّيٍ نُن فِنّيٍ نَشَ عٍ شُنشَ يٍ شْورَ."},{"book":"تَرُشُي","chapter":"8","verse":"13","text":"سِمْن يَتِ نَشَ دَنشَنِيَ، عَ قَن نَشَ عَ شُنشَ يٍ شْورَ. عَ نَشَ بِرَ قِلِثُ قْشْ رَ. عَ نَشَ كَابَ عَ شَ تْنشُمَيٍ نُن كَابَنَكٌ شُنفبٍيٍ مَ."},{"book":"تَرُشُي","chapter":"8","verse":"14","text":"شّيرَيٍ، نَشٍيٍ نُ نَ دَرِ سَلَمُ، عٍ تٌ عَ مّ سَمَرِكَيٍ بَرَ تِن عَلَ شَ مَسٍنيِ رَ، عٍ نَشَ ثِيّرِ نُن يَيَ شّي نَا."},{"book":"تَرُشُي","chapter":"8","verse":"15","text":"عٍ تٌ سٌ نَا، عٍ نَشَ عَلَ مَشَندِ عَلَكٌ سَمَرِكَيٍ شَ عَلَ شَشِلِ سّنِيّنشِ سْتْ،"},{"book":"تَرُشُي","chapter":"8","verse":"16","text":"بَرِ مَ عَلَ شَشِلِ سّنِيّنشِ مُ نُ فٌرٌشِ مِشِ يٌ مَ عٍ يَ مَ سِندٍن. عٍ نُ شُنشَشِ يٍ نَن فبَنسَن شْورَ عِسَ شِلِ شَ قٍ رَ."},{"book":"تَرُشُي","chapter":"8","verse":"17","text":"عَوَ، ثِيّرِ نُن يَيَ نَشَ عٍ بّلّشّ سَ عٍ مَ، عٍ نَشَ عَلَ شَشِلِ سّنِيّنشِ سْتْ."},{"book":"تَرُشُي","chapter":"8","verse":"18","text":"سِمْن تٌ عَ تٌ عَلَ شَشِلِ سّنِيّنشِ نُ سْتْمَ شّيرَيٍ بّلّشّيٍ نَن سَابُي رَ، عَ نَشَ كْبِرِ مَسٍن عٍ بّ، عَ قَ عَ قَلَ،"},{"book":"تَرُشُي","chapter":"8","verse":"19","text":"«وٌ يِ سّنبّ قِ ﭑ قَن مَ، عَلَكٌ ﭑ نَ ﭑ بّلّشّيٍ سَ نَشَن مَ، عَ شَ عَلَ شَشِلِ سّنِيّنشِ سْتْ.»"},{"book":"تَرُشُي","chapter":"8","verse":"20","text":"ثِيّرِ نَشَ عَ يَابِ، «عِ تَن نُن عِ شَ كْبِرِ شُن شَ رَكَنَ، بَرِ مَ عِ عَ مَحْشُنشِ نّ عَلَ شَ كِ سْتْمَ كْبِرِ نَن نَ."},{"book":"تَرُشُي","chapter":"8","verse":"21","text":"عِ فبٍ يٌ مُ نَ يِ قٍ يَ مَ، بَرِ مَ عِ سٌندٌنيِ مُ قِيشّشِ عَلَ بّ."},{"book":"تَرُشُي","chapter":"8","verse":"22","text":"فبِلٍن يِ قٍ حَاشِ قْشْ رَ. عِ مَن شَ مَرِفِ مَشَندِ عَلَكٌ عَ شَ دِحّ عِ مَ عِ شَ يِ مَحْشُنيِ شَ قٍ رَ، شَ عَ سَ تِنمَ."},{"book":"تَرُشُي","chapter":"8","verse":"23","text":"ﭑ عَ تٌشِ نّ يِ كِ، عِ نَ قٍ حَاشِ فبٍفبٍ كُي. عِ بَرَ قِندِ سٍنتَنّ شَ كٌنيِ رَ.»"},{"book":"تَرُشُي","chapter":"8","verse":"24","text":"سِمْن نَشَ عَ يَابِ، «وٌ يّتّ شَ مَرِفِ مَشَندِ ﭑ بّ عَلَكٌ وٌ قٍ نَشٍيٍ بِرِن قَلَشِ عَ نَشَ ﭑ لِ.»"},{"book":"تَرُشُي","chapter":"8","verse":"25","text":"عٍ تٌ فّ سٍيدٍحْشْيَ بَدٍ مَرِفِ شَ مَسٍنيِ رَ، ثِيّرِ نُن يَيَ نَشَ فبِلٍن دَرِ سَلَمُ. كِرَ قَن نَ، عٍ نَشَ شِبَارُ قَنيِ كَوَندِ تِ سَمَرِ تَا وُيَشِ كُي."},{"book":"تَرُشُي","chapter":"8","verse":"26","text":"مَرِفِ شَ مَلٍكّ نَشَ عَ قَلَ قِلِثُ بّ، «كٍلِ، سِفَ يِرٍقَنيِ بِرِ رَ، فبٍنفبٍرٍن كِرَ شْن، نَشَن فٌرٌ مَ فَسَ، كٍلِقٍ دَرِ سَلَمُ.»"},{"book":"تَرُشُي","chapter":"8","verse":"27","text":"عَ نَشَ كٍلِ، عَ نَشَ عٍتِيٌثِكَ ندٍ لِ كِرَ رَ. شّمّ نَن نُ عَ رَ نَشَن مُ نُ نْمَ فِنّ قٍ رَبَدٍ. عَ قِندِشِ كَندَ سِ، عٍتِيٌثِ مَنفّ فِنّ شُنمَتِ نَن نَ. عَ تَن نَن نُ عَ شَ نَاقُلِ بِرِن كَنتَمَ. عَ نُ قَشِ سَلِدٍ نّ دَرِ سَلَمُ."},{"book":"تَرُشُي","chapter":"8","verse":"28","text":"عَ نَ فبِلٍنقٍ عَ شْنيِ، عَ دْشْشِ عَ شَ مَحّرّ سٍ كُي، عَ نَ عَننَبِ عٍسَيِ شَ كِتَابُي شَرَنقٍ."},{"book":"تَرُشُي","chapter":"8","verse":"29","text":"عَلَ شَشِلِ سّنِيّنشِ نَشَ عَ مَسٍن قِلِثُ بّ، «سِفَ، عِ عِ مَكْرّ نَ مَحّرّ سٍ رَ.»"},{"book":"تَرُشُي","chapter":"8","verse":"30","text":"قِلِثُ نَشَ سِفَ عَ فِ رَ. عَ نَشَ عٍتِيٌثِكَ شُي مّ، عَ نُ عَننَبِ عٍسَيِ شَ كِتَابُي شَرَنقٍ. عَ نَشَ عَ مَشْرِن، «عِ نَشَن شَرَنقٍ يِ كِ، عِ عَ قَهَامُشِ؟»"},{"book":"تَرُشُي","chapter":"8","verse":"31","text":"عَ نَشَ عَ يَابِ، «ﭑ نْمَ نَ رَ دِ، شَ مِشِ يٌ مُ نَ نَشَن عَ تَفِ رَبَمَ ﭑ بّ؟» عَ نَشَ عَ قَلَ قِلِثُ بّ عَ شَ دْشْ عَ سّيتِ مَ."},{"book":"تَرُشُي","chapter":"8","verse":"32","text":"عَ نُ نَ يِ سّبّلِ نَن شَرَنقٍ كِتَابُي كُي؛"},{"book":"تَرُشُي","chapter":"8","verse":"33","text":"عَ شَ مَرَيَافِ كُي،"},{"book":"تَرُشُي","chapter":"8","verse":"34","text":"نَ عٍتِيٌثِكَ نَشَ عَ قَلَ قِلِثُ بّ، «يَندِ، عَ مَسٍن ﭑ بّ، عَننَبِ عٍسَيِ ندٍ شَ قٍ قَلَمَ يِ كِ؟ عَ يّتّ بَ، كَ مِشِ فبّتّ؟»"},{"book":"تَرُشُي","chapter":"8","verse":"35","text":"عَوَ، قِلِثُ نَشَ عَ قْلْ نَ سّبّلِ مَ، عَ نَشَ عَ كَوَندِ عِسَ شَ شِبَارُ قَنيِ رَ."},{"book":"تَرُشُي","chapter":"8","verse":"36","text":"عٍ نَ سِفَقٍ كِرَ شْن، عٍ نَشَ يٍ لِ. نَ عٍتِيٌثِكَ نَشَ عَ قَلَ قِلِثُ بّ، «يٍ نَن يَ. نَنسٍ عَ نِيَمَ ﭑ مُ شُنشَمَ يٍ شْورَ؟»"},{"book":"تَرُشُي","chapter":"8","verse":"37","text":"قِلِثُ نَشَ عَ يَابِ، «شَ عِ دَنشَنِيَ عِ بْحّ بِرِن نَ، عِ نْمَ نَ رَ.» نَ عٍتِيٌثِكَ نَشَ عَ يَابِ، «ﭑ لَشِ عَ رَ، عَلَ شَ دِ نَن لَنشِ عِسَ مَ.»"},{"book":"تَرُشُي","chapter":"8","verse":"38","text":"عَ نَشَ مَحّرّ سٍ رَتِ، عٍ قِرِن بِرِن نَشَ فٌرٌ يٍ مَ. قِلِثُ نَشَ نَ عٍتِيٌثِكَ شُنشَ يٍ شْورَ."},{"book":"تَرُشُي","chapter":"8","verse":"39","text":"عٍ تٌ تٍ يٍ شْورَ، مَرِفِ شَشِلِ نَشَ قِلِثُ تٌنفٌ، عَ عَ شَنِن. نَ عٍتِيٌثِكَ مُ قَ عَ تٌ سْنْن. عَ نَشَ سِفَ سّيوّ كُي."},{"book":"تَرُشُي","chapter":"8","verse":"40","text":"قِلِثُ نَشَ مِنِ عَسٌتُ تَا كُي. عَ مَن نَشَ سِفَ سٍسَرٍ. عَ نَشَ شِبَارُ قَنيِ كَوَندِ تِ تَا بِرِن كُي عَ نُ دَنفِمَ دّننَشّ."}]}