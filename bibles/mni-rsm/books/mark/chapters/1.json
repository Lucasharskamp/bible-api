{"data":[{"book":"Mark","chapter":"1","verse":"1","text":"Aphaba Pao asi Tengban Mapugi Machanupa Jisu Christtagi maramdani."},{"book":"Mark","chapter":"1","verse":"2","text":"Aphaba Pao asi, Mapu Ibungogi wa phongdokpiba maichou Isaiah-na ikhibagumna asumna hou-i,"},{"book":"Mark","chapter":"1","verse":"3","text":"Kanagumba amana lamjao lamhangda laori,"},{"book":"Mark","chapter":"1","verse":"4","text":"Matou adugumduna baptize toubiba John-na miyamda pap kokchanabagidamak pukning hongbagi baptize touba adu sandoktuna lamjao lamhangda thorakle. Mahakna miyam aduda hairammi, “Nakhoina paptagi pukning hongduna baptize lou, aduga Mapu Ibungona nakhoigi papsing kokpigani.”"},{"book":"Mark","chapter":"1","verse":"5","text":"Jerusalem sahardagi mising yaona Judea lamdagi yamlaba misingna John-na hairibadu tananaba thoraklammi. Aduga makhoina makhoigi mapapsing haidokcharammi amasung John-na makhoibu Jordan turelda baptize toubirammi."},{"book":"Mark","chapter":"1","verse":"6","text":"John-na ut matugi phi setlammi, sawun-gi khwangjet laklammi aduga koujeng amasung lamlakki khoihina mahakki chinjak oirammi."},{"book":"Mark","chapter":"1","verse":"7","text":"Aduga miyam aduda mahakna asumna laothokle, “Eigi tungda lenglakkadouriba Ibungo mahak aduna eingondagi yamna henna matik magun chao-i. Eina nonthajaduna Ibungo mahakki sandal mari louthokpa phaoba itik chajade."},{"book":"Mark","chapter":"1","verse":"8","text":"Einadi nakhoibu isingda baptize tou-i adubu Ibungo mahaknadi nakhoibu Thawai Asengbada baptize toubigani.”"},{"book":"Mark","chapter":"1","verse":"9","text":"Matam aduda Jisuna Galilee-gi lam Nazareth-tagi laklammi amasung John-na Ibungobu Jordan turelda baptize toubikhi."},{"book":"Mark","chapter":"1","verse":"10","text":"Amasung Jisuna isingdagi hek karakpaga, nongdon atiya hangdoktuna Thawaina Ibungogi mathakta khunugumna lengtharakpa Ibungona urammi."},{"book":"Mark","chapter":"1","verse":"11","text":"1:11 Meihou 22:2; Isei 2:7; Isa 42:1; Mat 3:17; 12:18; Mrk 9:7; Luk 3:22Aduga swargadagi khonjel amana asumna hairak-i, “Nahak eigi nungsijaraba Ichanupani. Eina nangonda yamna pelle.”"},{"book":"Mark","chapter":"1","verse":"12","text":"Adudagi khudak aduda Mapu Ibungogi Thawaina Ibungobu lamjao lamhangda puthoklammi."},{"book":"Mark","chapter":"1","verse":"13","text":"Aduga Satan-na themladuna mapham aduda Ibungona numit niphuni leire. Mapham aduda lamlakki sasingsu leirammi, adubu swargadutsingna laktuna Ibungobu thougal tourammi."},{"book":"Mark","chapter":"1","verse":"14","text":"John-bu keisumsangda thamkhraba matungda, Jisuna Galilee-da chattuna Tengban Mapugi Aphaba Pao sandoklammi."},{"book":"Mark","chapter":"1","verse":"15","text":"1:15 Mat 3:2Ibungona hairak-i, “Achaba matam adu lakle, aduga Tengban Mapugi leibak adu naksillakle! Nakhoina paptagi pukning hongduna Aphaba Paoda thajou!”"},{"book":"Mark","chapter":"1","verse":"16","text":"Adudagi Ibungona Galilee-gi pat mapanda asum chatlingeida, in hunduna nga phariba Simon amadi mahakki manao Andrew-bu ure."},{"book":"Mark","chapter":"1","verse":"17","text":"Amasung Ibungona makhoida hairak-i, “Eigi itung illu, eina nakhoibu mi phabasing oihan-gani.”"},{"book":"Mark","chapter":"1","verse":"18","text":"Khudak adumaktada makhoina makhoigi insingdu thanamlaga Ibungogi tung injare."},{"book":"Mark","chapter":"1","verse":"19","text":"Ibungona mapham adudagi khara chatlaga, Zebedee-gi machanupa Jacob amadi mahakki manao John-bu ure. Makhoina hinungda makhoigi insing semjin sajinduna leirammi."},{"book":"Mark","chapter":"1","verse":"20","text":"Jisuna makhoibu hek ubaga, makhoibu koure; maduda makhoina makhoigi mapa Zebedee-bu anekpa sinmisingga loinana hinungda thanamlaga Jisugi tung injare."},{"book":"Mark","chapter":"1","verse":"21","text":"Adudagi Jisu amadi mahakki tung inbasingna Capernaum saharda laklammi, aduga potthaba numitta Ibungona synagogue-ta1:21 Jihudisinggi Tengban Mapu khurumpham, wayenpham amasung wayel yathang tambipham  changduna tambiba hourammi."},{"book":"Mark","chapter":"1","verse":"22","text":"1:22 Mat 7:28,29Ibungogi tambiba matambi aduda makhoi ngakle, maramdi Ibungona Wayel Yathanggi Ojasinggumna nattaduna, matik leiba mi amagum tambirammi."},{"book":"Mark","chapter":"1","verse":"23","text":"Adudagi ikhang khang-houdana phattaba thawai changba mi ama synagogue aduda changlaklaga khonjel houna laoraduna hairak-i,"},{"book":"Mark","chapter":"1","verse":"24","text":"“He Nazareth-ki Jisu, nangna eikhoida kari touba pambage? Nahak eikhoibu mang-hannaba mapham asida laklibra? Nahak kanano haiba ei khang-i, nahakti Mapu Ibungona tharakpa Asengba Mahak aduni.”"},{"book":"Mark","chapter":"1","verse":"25","text":"Maduda Jisuna phattaba thawai aduda yathang piraduna hairak-i, “Tuminna leiyu, aduga mangondagi thokkhro!”"},{"book":"Mark","chapter":"1","verse":"26","text":"Adudagi phattaba thawai aduna nupa adubu ot-neina nik-laduna, ahouba khonjelda laoramlaga nupa adudagi thokkhre."},{"book":"Mark","chapter":"1","verse":"27","text":"Maduda makhoi pumnamak ngakladuna makhoi masel amaga amaga hangnaduna hairak-i, “Touribasi karino? Masibu karamba makhalgi anouba tambibano? Mahakna phattaba thawaisingda phaoba yathang pinaba matik lei aduga makhoina mahakki yathang illi!”"},{"book":"Mark","chapter":"1","verse":"28","text":"Khudak adudagi Jisugi paona thunamak Galilee-gi mapham sinba thungkhre."},{"book":"Mark","chapter":"1","verse":"29","text":"Jisu amadi mahakki tung-inbasingna synagogue adudagi hek thorakpaga, Jacob amasung John-ga loinana Simon amadi Andrew-gi yumda chatlammi."},{"book":"Mark","chapter":"1","verse":"30","text":"Matam aduda Simon-gi manembok laihou houduna nabadagi phamungda leirammi. Ibungona hek thungbaga makhoina mahakki maramda Ibungoda tamle."},{"book":"Mark","chapter":"1","verse":"31","text":"Adudagi Ibungona mahakki manakta changlaga makhut paibiduna mahakpu chingkhatpirammi. Aduga khudak aduda mahakki laihou adu phakhre amasung mahakna makhoibu thougal toujare."},{"book":"Mark","chapter":"1","verse":"32","text":"Adudagi numitna mayum changkhiduna numidangwairam oiraklabada misingna anaba amadi lai phattaba changba pumnamak Ibungogi manakta puraklammi."},{"book":"Mark","chapter":"1","verse":"33","text":"Amasung sahar adugi mi pumnamak yum adugi mangda tillare."},{"book":"Mark","chapter":"1","verse":"34","text":"Aduga Ibungona mi kaya amabu makhal makha kayagi lainasingdagi phahanbire amasung lai phattaba kaya amabusu tanthokle. Amasung Ibungona lai phattabasingdu wa amata ngang-hallamde maramdi makhoina Ibungobu kanano haiba khanglammi."},{"book":"Mark","chapter":"1","verse":"35","text":"Ayuk yamna ngallingei, mamlingei matamda, Jisuna hougattuna yum adudagi thoraklaga achikpa mapham amada chattuna Mapu Ibungoda haijarammi."},{"book":"Mark","chapter":"1","verse":"36","text":"Adudagi Simon amadi mahakka loinabasingna Ibungobu thiba thorakle."},{"book":"Mark","chapter":"1","verse":"37","text":"Aduga makhoina Ibungobu phanglabada, makhoina Ibungoda hairak-i, “Mi pumnamakna Ibungo nahakpu thiri.”"},{"book":"Mark","chapter":"1","verse":"38","text":"Maduda Jisuna khumlak-i, “Eikhoina manak nakpa atei khulsingdasu chatkadabani. Eihakna makhoidasu pao sandokpa tai, maramdi ei madugidamak lakpani.”"},{"book":"Mark","chapter":"1","verse":"39","text":"Maram aduna Ibungona Galilee-gi mapham pumnamakta chattuna, synagogue-singda pao sandoklammi aduga lai phattabasingbu tanthoklammi."},{"book":"Mark","chapter":"1","verse":"40","text":"Yamna kiningai oiba unsagi lainana naba mi amana Jisuda laktuna khuru khudak kullaga tengbangbinaba haijarak-i, “Ibungona yabirabadi, eibu Ibungona seng-hanbiba ngammi.”"},{"book":"Mark","chapter":"1","verse":"41","text":"Maduda Jisuna nungsiba pokladuna makhut tingthoklaga mahakpu sokpiraduna hairak-i, “Eina yare, nahak sengjaro!”"},{"book":"Mark","chapter":"1","verse":"42","text":"Khudak aduda mangondagi laina adu mangkhre aduga mahak sengjare."},{"book":"Mark","chapter":"1","verse":"43-44","text":"Adudagi Jisuna nupa aduda hairak-i, “Yeng-u, masi mi kana amatada haidokkanu; adubu nahakna chattuna purohitta yeng-hallu. Aduga mipum khudingmakna nahak naba phare haiba khangnanaba Moses-na katlu hairamba potlamsing adu katcharu.” Asumna akanba yathang asi piraga khudak aduda Jisuna mahakpu thakhre."},{"book":"Mark","chapter":"1","verse":"45","text":"Adubu mahakna chatkhraga pao adu mapham khudingmakta sandokpa houre. Aduga madugi mahei oina, Jisuna phongna saharda changba ngamdre. Adudagi Ibungona mi tadaba achikpa maphamsingda leirammi, adumakpu mapham khudingdagi misingna Ibungogi manakta adumak laklammi."}]}