{"data":[{"book":"1 Samueri","chapter":"30","verse":"1","text":"Dhavhidhi navanhu vake vakasvika kuZikiragi pazuva retatu. Zvino vaAmareki vakanga vakomba Negevhi neZikiragi. Vakanga varwisa Zikiragi vakaripisa,"},{"book":"1 Samueri","chapter":"30","verse":"2","text":"uye vakanga vatapa vakadzi navose vakanga varimo, vose vakuru navaduku. Havana wavakauraya, asi vakavatora vakaenda navo."},{"book":"1 Samueri","chapter":"30","verse":"3","text":"Dhavhidhi navanhu vake vakati vasvika kuZikiragi, vakariwana raparadzwa nomoto, uye vakadzi vavo navanakomana navanasikana vavo vakanga vatapwa."},{"book":"1 Samueri","chapter":"30","verse":"4","text":"Saka Dhavhidhi navanhu vake vakachema kwazvo kusvikira vapererwa nesimba rokuchema."},{"book":"1 Samueri","chapter":"30","verse":"5","text":"Vakadzi vaDhavhidhi vari vaviri vakanga vatapwa, Ahinoami weJezireeri naAbhigairi, chirikadzi yaNabhari weKarimeri."},{"book":"1 Samueri","chapter":"30","verse":"6","text":"Dhavhidhi akatambudzika zvikuru nokuti vanhu vakanga vachitaura zvokuda kumutaka namabwe; mumwe nomumwe akanga ane shungu mumweya make nokuda kwavanakomana navanasikana vake. Asi Dhavhidhi akawana simba muna Jehovha Mwari wake."},{"book":"1 Samueri","chapter":"30","verse":"7","text":"Ipapo Dhavhidhi akati kuna Abhiatari muprista, mwanakomana waAhimereki, “Ndivigirewo efodhi kuno.” Abhiatari akaenda nayo kwaari,"},{"book":"1 Samueri","chapter":"30","verse":"8","text":"ipapo Dhavhidhi akabvunza kuna Jehovha akati, “Ndingatevera here vapambi ava? Ndichavabata here?”"},{"book":"1 Samueri","chapter":"30","verse":"9","text":"Dhavhidhi navarume mazana matanhatu vaiva naye vakasvika parukova rweBhesori, vamwe vakasara ipapo,"},{"book":"1 Samueri","chapter":"30","verse":"10","text":"nokuti varume mazana maviri vakanga vaneta kwazvo kuti vayambuke rukova. Asi Dhavhidhi namazana mana avarume vakaramba vachitevera."},{"book":"1 Samueri","chapter":"30","verse":"11","text":"Vakawana muIjipita ari mumunda ndokubva vauya naye kuna Dhavhidhi. Vakamupa mvura yokunwa nezvokudya kuti adye,"},{"book":"1 Samueri","chapter":"30","verse":"12","text":"chimedu chekeke ramaonde akaoma uye makeke maviri amazambiringa akaomeswa. Akadya akasimba, nokuti akanga asina kudya chipi zvacho kana kunwa mvura kwamazuva matatu nousiku hutatu."},{"book":"1 Samueri","chapter":"30","verse":"13","text":"Dhavhidhi akamubvunza akati, “Uri waaniko iwe, uye unobvepi?”"},{"book":"1 Samueri","chapter":"30","verse":"14","text":"Takapamba Zasi kwenyika yavaKereti uye nenyika yeJudha neZasi kwenyika yaKarebhu. Uye takapisa Zikiragi.”"},{"book":"1 Samueri","chapter":"30","verse":"15","text":"Dhavhidhi akamubvunza akati, “Ungagona kunditungamirira here kuti ndiburuke ndiende kuvapambi ava.”"},{"book":"1 Samueri","chapter":"30","verse":"16","text":"Akatungamirira Dhavhidhi ikoko, vakavawana vakapararira munzvimbo yose, vachidya, vachinwa uye vachifara nokuda kwokuwanda kwezvavakanga vapamba kubva munyika yavaFiristia nokuJudha."},{"book":"1 Samueri","chapter":"30","verse":"17","text":"Dhavhidhi akarwa navo panguva yorubvunzavaeni kusvikira madekwana ezuva rakatevera, uye hakuna mumwe wavo akapunyuka, kunze kwamajaya mazana mana akatasva ngamera akatiza."},{"book":"1 Samueri","chapter":"30","verse":"18","text":"Dhavhidhi akadzosa zvose zvakanga zvatorwa navaAmareki, pamwe chete navakadzi vake vaviri."},{"book":"1 Samueri","chapter":"30","verse":"19","text":"Hakuna chakashayikwa: vaduku navakuru, mukomana kana musikana, chakapambwa kana chipi zvacho chavakanga vatora. Dhavhidhi akadzosa zvose."},{"book":"1 Samueri","chapter":"30","verse":"20","text":"Akatora makwai ose nemombe dzose, uye vanhu vake vakazvitinha mberi kwezvimwe zvipfuwo, achiti, “Izvi ndizvo zvakapambwa naDhavhidhi.”"},{"book":"1 Samueri","chapter":"30","verse":"21","text":"Ipapo Dhavhidhi akasvika kuvarume vaya mazana maviri vakanga vaneta kwazvo pakumutevera uye vakanga vasiyiwa mumashure parukova rweBhesori. Vakabuda kuti vazosangana naDhavhidhi uye navanhu vakanga vanaye. Dhavhidhi navanhu vake vakati vaswedera kwavari, vakavakwazisa."},{"book":"1 Samueri","chapter":"30","verse":"22","text":"Asi vanhu vose vakaipa nevemhirizhonga pakati pavateveri vaDhavhidhi vakati, “Nemhaka yokuti havana kuenda nesu, hatidi kugovana navo zvatakapamba zvatakawana. Kunyange zvakadaro, murume mumwe nomumwe ngaatore hake mukadzi wake navana aende.”"},{"book":"1 Samueri","chapter":"30","verse":"23","text":"Dhavhidhi akati, “Kwete hama dzangu, hamufaniri kuita izvozvo pane zvatakapiwa naJehovha. Ndiye akatidzivirira akaisa mumaoko edu varwi vakauya kuzorwa nesu."},{"book":"1 Samueri","chapter":"30","verse":"24","text":"Ndianiko achateerera kune zvamunoreva? Mugove womunhu akasara achichengeta nhumbi unofanira kuva wakaenzana nowouyo akaenda kuhondo.”"},{"book":"1 Samueri","chapter":"30","verse":"25","text":"Dhavhidhi akaita izvi kuti uve mutemo nomurayiro kuvaIsraeri kubva pazuva iroro kusvikira nhasi."},{"book":"1 Samueri","chapter":"30","verse":"26","text":"Dhavhidhi akati asvika muZikiragi, akatumira zvimwe zvezvakapambwa kuvakuru veJudha, avo vakanga vari shamwari dzake, achiti, “Hecho chipo chenyu chamapiwa chabva pane zvakapambwa zvavavengi vaJehovha.”"},{"book":"1 Samueri","chapter":"30","verse":"27","text":"Akachitumira kuna vaya vakanga vari muBheteri, Ramoti Negevhi neJariri;"},{"book":"1 Samueri","chapter":"30","verse":"28","text":"kuna avo vakanga vari muAroeri, Sifimoti, Eshitemoa"},{"book":"1 Samueri","chapter":"30","verse":"29","text":"neRakari; kuna avo vakanga vari mumaguta avaJerameeri navaKeni;"},{"book":"1 Samueri","chapter":"30","verse":"30","text":"kuna avo vakanga vari muHorima, Bhori Ashani, Ataki"},{"book":"1 Samueri","chapter":"30","verse":"31","text":"neHebhuroni; uye kuna avo vakanga vari mune dzimwe nzvimbo dzose dzakanga dzafambwa naDhavhidhi navanhu vake."}]}