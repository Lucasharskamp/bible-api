{"data":[{"book":"Ruthu","chapter":"3","verse":"1","text":"Kisha Naomi akamwambia mkwewe, “Binti yangu, je, nisingelikutafutia pumziko ambako utatunzika vyema?"},{"book":"Ruthu","chapter":"3","verse":"2","text":"Je, Boazi, ambaye umekuwa pamoja na watumishi wake wasichana, si jamaa yetu wa karibu? Usiku wa leo atakuwa anapepeta ngano kwenye sakafu ya kupuria."},{"book":"Ruthu","chapter":"3","verse":"3","text":"Basi oga na ukajipake marashi, ujivalie nguo zako nzuri. Kisha uende kwenye sakafu ya kupuria, lakini angalia asijue kwamba upo pale mpaka atakapomaliza kula na kunywa."},{"book":"Ruthu","chapter":"3","verse":"4","text":"Atakapokwenda kulala, angalia mahali atakapolala. Kisha uende ufunue miguu yake, ulale. Naye atakuambia utakalofanya.”"},{"book":"Ruthu","chapter":"3","verse":"5","text":"Ruthu akajibu, “Lolote usemalo nitatenda.”"},{"book":"Ruthu","chapter":"3","verse":"6","text":"Basi akashuka mpaka kwenye sakafu ya kupuria, akafanya kila kitu mama mkwe wake alichomwambia kufanya."},{"book":"Ruthu","chapter":"3","verse":"7","text":"Wakati Boazi alipomaliza kula na kunywa, naye akawa amejawa na furaha, alikwenda kulala mwisho wa lundo la nafaka. Ruthu akanyemelea polepole, akafunua miguu yake, na akalala."},{"book":"Ruthu","chapter":"3","verse":"8","text":"Usiku wa manane, kitu kilimshtua Boazi, akajigeuza, akagundua yupo mwanamke amelala miguuni pake."},{"book":"Ruthu","chapter":"3","verse":"9","text":"Akauliza, “Wewe ni nani?”"},{"book":"Ruthu","chapter":"3","verse":"10","text":"Akamwambia, “Binti yangu, ubarikiwe na Bwana. Wema huu wa sasa ni mkuu kushinda hata ule ulioonyesha mwanzoni. Hukuwakimbilia vijana, wakiwa matajiri au maskini."},{"book":"Ruthu","chapter":"3","verse":"11","text":"Sasa, binti yangu, usiogope. Nitakufanyia yote uliyoomba. Kwa maana mji wote wa watu wangu wanakujua ya kwamba wewe ni mwanamke mwenye tabia nzuri."},{"book":"Ruthu","chapter":"3","verse":"12","text":"Ingawa ni kweli kwamba mimi ndiye jamaa aliye karibu, bado kuna mtu mwingine wa jamaa aliye karibu zaidi wa kukomboa kuliko mimi."},{"book":"Ruthu","chapter":"3","verse":"13","text":"Wewe kaa hapa usiku huu, kisha asubuhi kama akikubali kukomboa, vyema na akomboe. La sivyo kama hayuko tayari, hakika kama Bwana aishivyo nitafanya hivyo. Lala hapa mpaka asubuhi.”"},{"book":"Ruthu","chapter":"3","verse":"14","text":"Hivyo huyo mwanamke akalala miguuni pake mpaka asubuhi, akaondoka mapema pasipo mtu kuweza kumtambua mwenzake, maana Boazi alisema, “Isijulikane kabisa ya kuwa mwanamke alifika kwenye sakafu ya kupuria.”"},{"book":"Ruthu","chapter":"3","verse":"15","text":"Pia akamwambia, “Leta shela yako uliyoivaa, uitandaze.” Naye alipoitandaza, akamimina vipimo sita vya shayiri, akamtwika. Kisha Ruthu akarudi zake mjini."},{"book":"Ruthu","chapter":"3","verse":"16","text":"Basi Ruthu alipofika kwa mama mkwe wake Naomi, akamuuliza, “Je, binti yangu, ilikuwaje huko?”"},{"book":"Ruthu","chapter":"3","verse":"17","text":"Akaendelea kusema, “Amenipa shayiri vipimo sita3:17 Vipimo sita vya shayiri ni sawa na kilo 15. akisema, ‘Usiende kwa mama mkwe wako mikono mitupu.’ ”"},{"book":"Ruthu","chapter":"3","verse":"18","text":"Kisha Naomi akasema, “Subiri binti yangu, mpaka utakapojua kwamba hili jambo limekwendaje. Kwa sababu mtu huyu hatatulia mpaka akamilishe jambo hili leo.”"}]}