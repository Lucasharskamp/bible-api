{"data":[{"book":"इफिषिणः","chapter":"5","verse":"1","text":"अतो यूयं प्रियबालका इवेश्वरस्यानुकारिणो भवत,"},{"book":"इफिषिणः","chapter":"5","verse":"2","text":"ख्रीष्ट इव प्रेमाचारं कुरुत च, यतः सोऽस्मासु प्रेम कृतवान् अस्माकं विनिमयेन चात्मनिवेदनं कृत्वा ग्राह्यसुगन्धार्थकम् उपहारं बलिञ्चेश्वराच दत्तवान्।"},{"book":"इफिषिणः","chapter":"5","verse":"3","text":"किन्तु वेश्यागमनं सर्व्वविधाशौचक्रिया लोभश्चैतेषाम् उच्चारणमपि युष्माकं मध्ये न भवतु, एतदेव पवित्रलोकानाम् उचितं।"},{"book":"इफिषिणः","chapter":"5","verse":"4","text":"अपरं कुत्सितालापः प्रलापः श्लेषोक्तिश्च न भवतु यत एतान्यनुचितानि किन्त्वीश्वरस्य धन्यवादो भवतु।"},{"book":"इफिषिणः","chapter":"5","verse":"5","text":"वेश्यागाम्यशौचाचारी देवपूजक इव गण्यो लोभी चैतेषां कोषि ख्रीष्टस्य राज्येऽर्थत ईश्वरस्य राज्ये कमप्यधिकारं न प्राप्स्यतीति युष्माभिः सम्यक् ज्ञायतां।"},{"book":"इफिषिणः","chapter":"5","verse":"6","text":"अनर्थकवाक्येन कोऽपि युष्मान् न वञ्चयतु यतस्तादृगाचारहेतोरनाज्ञाग्राहिषु लोकेष्वीश्वरस्य कोपो वर्त्तते।"},{"book":"इफिषिणः","chapter":"5","verse":"7","text":"तस्माद् यूयं तैः सहभागिनो न भवत।"},{"book":"इफिषिणः","chapter":"5","verse":"8","text":"पूर्व्वं यूयम् अन्धकारस्वरूपा आध्वं किन्त्विदानीं प्रभुना दीप्तिस्वरूपा भवथ तस्माद् दीप्तेः सन्ताना इव समाचरत।"},{"book":"इफिषिणः","chapter":"5","verse":"9","text":"दीप्ते र्यत् फलं तत् सर्व्वविधहितैषितायां धर्म्मे सत्यालापे च प्रकाशते।"},{"book":"इफिषिणः","chapter":"5","verse":"10","text":"प्रभवे यद् रोचते तत् परीक्षध्वं।"},{"book":"इफिषिणः","chapter":"5","verse":"11","text":"यूयं तिमिरस्य विफलकर्म्मणाम् अंशिनो न भूत्वा तेषां दोषित्वं प्रकाशयत।"},{"book":"इफिषिणः","chapter":"5","verse":"12","text":"यतस्ते लोका रहमि यद् यद् आचरन्ति तदुच्चारणम् अपि लज्जाजनकं।"},{"book":"इफिषिणः","chapter":"5","verse":"13","text":"यतो दीप्त्या यद् यत् प्रकाश्यते तत् तया चकास्यते यच्च चकास्ति तद् दीप्तिस्वरूपं भवति।"},{"book":"इफिषिणः","chapter":"5","verse":"14","text":"एतत्कारणाद् उक्तम् आस्ते, \"हे निद्रित प्रबुध्यस्व मृतेभ्यश्चोत्थितिं कुरु। तत्कृते सूर्य्यवत् ख्रीष्टः स्वयं त्वां द्योतयिष्यति।\""},{"book":"इफिषिणः","chapter":"5","verse":"15","text":"अतः सावधाना भवत, अज्ञाना इव माचरत किन्तु ज्ञानिन इव सतर्कम् आचरत।"},{"book":"इफिषिणः","chapter":"5","verse":"16","text":"समयं बहुमूल्यं गणयध्वं यतः काला अभद्राः।"},{"book":"इफिषिणः","chapter":"5","verse":"17","text":"तस्माद् यूयम् अज्ञाना न भवत किन्तु प्रभोरभिमतं किं तदवगता भवत।"},{"book":"इफिषिणः","chapter":"5","verse":"18","text":"सर्व्वनाशजनकेन सुरापानेन मत्ता मा भवत किन्त्वात्मना पूर्य्यध्वं।"},{"book":"इफिषिणः","chapter":"5","verse":"19","text":"अपरं गीतै र्गानैः पारमार्थिककीर्त्तनैश्च परस्परम् आलपन्तो मनसा सार्द्धं प्रभुम् उद्दिश्य गायत वादयत च।"},{"book":"इफिषिणः","chapter":"5","verse":"20","text":"सर्व्वदा सर्व्वविषयेऽस्मत्प्रभो यीशोः ख्रीष्टस्य नाम्ना तातम् ईश्वरं धन्यं वदत।"},{"book":"इफिषिणः","chapter":"5","verse":"21","text":"यूयम् ईश्वराद् भीताः सन्त अन्येऽपरेषां वशीभूता भवत।"},{"book":"इफिषिणः","chapter":"5","verse":"22","text":"हे योषितः, यूयं यथा प्रभोस्तथा स्वस्वस्वामिनो वशङ्गता भवत।"},{"book":"इफिषिणः","chapter":"5","verse":"23","text":"यतः ख्रीष्टो यद्वत् समिते र्मूर्द्धा शरीरस्य त्राता च भवति तद्वत् स्वामी योषितो मूर्द्धा।"},{"book":"इफिषिणः","chapter":"5","verse":"24","text":"अतः समिति र्यद्वत् ख्रीष्टस्य वशीभूता तद्वद् योषिद्भिरपि स्वस्वस्वामिनो वशता स्वीकर्त्तव्या।"},{"book":"इफिषिणः","chapter":"5","verse":"25","text":"अपरञ्च हे पुरुषाः, यूयं ख्रीष्ट इव स्वस्वयोषित्सु प्रीयध्वं।"},{"book":"इफिषिणः","chapter":"5","verse":"26","text":"स ख्रीष्टोऽपि समितौ प्रीतवान् तस्याः कृते च स्वप्राणान् त्यक्तवान् यतः स वाक्ये जलमज्जनेन तां परिष्कृत्य पावयितुम्"},{"book":"इफिषिणः","chapter":"5","verse":"27","text":"अपरं तिलकवल्यादिविहीनां पवित्रां निष्कलङ्काञ्च तां समितिं तेजस्विनीं कृत्वा स्वहस्ते समर्पयितुञ्चाभिलषितवान्।"},{"book":"इफिषिणः","chapter":"5","verse":"28","text":"तस्मात् स्वतनुवत् स्वयोषिति प्रेमकरणं पुरुषस्योचितं, येन स्वयोषिति प्रेम क्रियते तेनात्मप्रेम क्रियते।"},{"book":"इफिषिणः","chapter":"5","verse":"29","text":"कोऽपि कदापि न स्वकीयां तनुम् ऋतीयितवान् किन्तु सर्व्वे तां विभ्रति पुष्णन्ति च। ख्रीष्टोऽपि समितिं प्रति तदेव करोति,"},{"book":"इफिषिणः","chapter":"5","verse":"30","text":"यतो वयं तस्य शरीरस्याङ्गानि मांसास्थीनि च भवामः।"},{"book":"इफिषिणः","chapter":"5","verse":"31","text":"एतदर्थं मानवः स्वमातापितरोै परित्यज्य स्वभार्य्यायाम् आसंक्ष्यति तौ द्वौ जनावेकाङ्गौ भविष्यतः।"},{"book":"इफिषिणः","chapter":"5","verse":"32","text":"एतन्निगूढवाक्यं गुरुतरं मया च ख्रीष्टसमिती अधि तद् उच्यते।"},{"book":"इफिषिणः","chapter":"5","verse":"33","text":"अतएव युष्माकम् एकैको जन आत्मवत् स्वयोषिति प्रीयतां भार्य्यापि स्वामिनं समादर्त्तुं यततां।"}]}