{"data":[{"book":"Matei","chapter":"11","verse":"1","text":"A Yeshu bhakamaliyeje kwaalajiyanga bhaajiganywa bhabho likumi limo na bhabhili bhala, gubhajabhwilenje penepo, gubhapite jiganya na lunguya mwiilambo yabhonji."},{"book":"Matei","chapter":"11","verse":"2","text":"A Yowana bhabhatisha bhali bhatabhilwe kuligelesha gubhapilikene ga itendi ya a Yeshu Kilishitu. Bhai, a Yowana gubhaatumilenje bhaajiganywa bhabho bhakaabhuyanje."},{"book":"Matei","chapter":"11","verse":"3","text":"Gubhaabhushiyenje, “Mmwe ni bhakwiya bhala, eu twaalindile bhana?”"},{"book":"Matei","chapter":"11","verse":"4","text":"A Yeshu gubhaajangwilenje, “Nnjendangane nkaalugulilanje a Yowana indu inkwipilikananga na inkwibhonanga,"},{"book":"Matei","chapter":"11","verse":"5","text":"ashinangalole bhanalolanga na ashinangwabha bhanakwendanga na bhakwetenje mangundula bhanalamanga na ashinangapilikane bhanapilikananga na bhawilenje bhanayukanga na bhaalaga bhanalungushiwanga Ngani ja Mmbone."},{"book":"Matei","chapter":"11","verse":"6","text":"Mbaya mundu jojowe akalebha kwa ligongo lya leka ngulupalila nne.”"},{"book":"Matei","chapter":"11","verse":"7","text":"Bhai, bhantenga bha a Yowana bhala bhalijabhulanga, a Yeshu gubhatandwibhe kwaabhalanjilanga makundi ga bhandu ngani ja a Yowana, “Mwashinkwendangana kuanga kulola nndi? Kulola litete lilitikinywa na mbungo?"},{"book":"Matei","chapter":"11","verse":"8","text":"Igala, mwapitengeneje kulola nndi? Mundu awete nngubho ya konja? Bhandu bhaawalanga nngubho ya konja mwaakutamanga nnyumba ya ashimpalume bha shilambo."},{"book":"Matei","chapter":"11","verse":"9","text":"Ikabheje, mwapiteneje lolanga nndi? Nkulondola jwa a Nnungu? Elo, ngunakummalanjilanga, mumweninji nkulungwa kupunda nkulondola jwa a Nnungu."},{"book":"Matei","chapter":"11","verse":"10","text":"“A Yowana ni bhantenga bhalugwilwe Mmajandiko ga Ukonjelo,"},{"book":"Matei","chapter":"11","verse":"11","text":"Kweli ngunakummalanjilanga, akanabhe koposhela jwa nnibhondo ali jwankulungwa kwaapunda a Yowana bhabhatisha. Ikabheje, jwene ali jwanshoko Muupalume gwa Kunnungu, ni jwankulungwa kwaapunda bhenebho."},{"book":"Matei","chapter":"11","verse":"12","text":"Tandubhila mobha ga a Yowana bhabhatisha mpaka nnaino, Upalume gwa Kunnungu gunakomanilwa na bhandunji bhanalinganga kuutola kwa mashili na bhakwetenje mashili bhanakuutolanga."},{"book":"Matei","chapter":"11","verse":"13","text":"Pabha ashinkulondola bha a Nnungu bhowe na Shalia, mpaka mobha ga a Yowana, bhashinkulondolanga ga gene mobha gano."},{"book":"Matei","chapter":"11","verse":"14","text":"Bhai, monaga shinkundanje, a Yowanabho ni a Eliya bhapinjikwaga bhaishe."},{"book":"Matei","chapter":"11","verse":"15","text":"Akwete makutujo apilikane."},{"book":"Matei","chapter":"11","verse":"16","text":"“Bhai, nandanye na nndi alu lubhelekolu? Malinga bhashanda bhatemingenenje kushoko, bhali kwaabhalanjilanga ashaajabhonji bhalinkutinji,"},{"book":"Matei","chapter":"11","verse":"17","text":"‘Twanngombelenje imbeta, ikabheje mwangainanga!"},{"book":"Matei","chapter":"11","verse":"18","text":"Pabha a Yowana bhaishe, bhakaalya wala papila, gubhashitenje, ‘Bhashikola lioka.’"},{"book":"Matei","chapter":"11","verse":"19","text":"Mwana juka Mundu gwaishe, alilya na papila, gubhashitenje, ‘Mwaalolanje bhaakongolela kulya na kolelwa, ashaambwiga ajabho bhakamula koli na bhakwetenje yambi!’ Nkali nneyo lunda lwa a Nnungu lumanyishe kuti lwammbone kwa itendi yakwe.”"},{"book":"Matei","chapter":"11","verse":"20","text":"Kungai a Yeshu gubhatandwibhe kwaagambanga bhandunji bha mwiilambo mubhatendile ilapo ya igwinji, pabha bhandu bhakwe bhangapinganga kwiipeta."},{"book":"Matei","chapter":"11","verse":"21","text":"“Ole gwenunji bhandu bha ku Kolashini! Ole gwenunji bhandu bha ku Bhetishaida! Pabha, ilapo itendeshe kungwenunji monaga ikatendeshe ku Tilo na ku Shidoni, bhandu bhabhonji bhakaipetilenje kwa wala maguniya na pakala liu kuti bhaleshilenje yambi."},{"book":"Matei","chapter":"11","verse":"22","text":"Ikabheje, ngunakummalanjilanga, lyubha lya ukumu mmanganya nkupinga patanga mboteko ya punda ya bhandunji bha ku Tilo na ku Shidoni."},{"book":"Matei","chapter":"11","verse":"23","text":"Na mmanganyanji bhandu bha ku Kapalanaumu, bhuli, shinkuywanje mpaka kunnungu? Nkupinga tuluywanga mpaka kundamo ja bhawilenje! Pabha, ilapo itendeshe kungwwenunji monaga ikatendeshe kubhandu bha ku Shodoma, shene shilambosho shikaapali mpaka lelo."},{"book":"Matei","chapter":"11","verse":"24","text":"Ikabheje ngunakummalanjilanga, lyubha lya ukumu mmanganyanji nkupinga patanga mboteko ya punda ya bhandu ku Shodoma.”"},{"book":"Matei","chapter":"11","verse":"25","text":"Gene malangago a Yeshu gubhashite, “Ngunatenda eja kwenu mmwe Atati, Mmakulungwa bha kunnungu na pa shilambolyo, pabha yene indui nshikwaiyanga bhakwetenje lunda na bhaashomanga, nikwaunukulilanga bhana bhashoko bhashoko."},{"book":"Matei","chapter":"11","verse":"26","text":"Elo Atati, pabha shiishite kunnonyela mmayene.”"},{"book":"Matei","chapter":"11","verse":"27","text":"Gubhaabhalanjilenje bhandunji, “Atati bhashingamuya indu yowe. Jwakwapi akummanya mwana ikabhe Atati, wala akwaamanya Atati ikabhe Mwana, na jojowe apingaga Mwana kung'unukulila."},{"book":"Matei","chapter":"11","verse":"28","text":"“Nnjiyangananje mmowe nkuabhukanga na topelwa na mishigo, nne shinimpumuliyanje."},{"book":"Matei","chapter":"11","verse":"29","text":"Nkundanje kulongoywa na nne malinga ng'ombe atabhilwa lingongota, nkupinga mwiijiganyanje kwangu nne. Pabha nne najwakwiitimalika na najwashinunu, numbe mmanganyanji shimpumulilanje. Ng'ombe Ibhili Itabhilwe Lingongota Ikalime Munngunda"},{"book":"Matei","chapter":"11","verse":"30","text":"Pabha lingongota lyangu likaatona na nshigo gwangu ukaatopa.”"}]}