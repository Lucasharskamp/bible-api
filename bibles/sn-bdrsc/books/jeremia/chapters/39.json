{"data":[{"book":"Jeremia","chapter":"39","verse":"1","text":"Uku ndiko kutorwa kwakaitwa Jerusarema: Mugore repfumbamwe ramambo Zedhekia mambo weJudha, mumwedzi wegumi, Nebhukadhinezari mambo weBhabhironi akauya kuzorwisa Jerusarema nehondo yake yose uye akarikomba."},{"book":"Jeremia","chapter":"39","verse":"2","text":"Zvino mugore regumi nerimwe raZedhekia, pazuva repfumbamwe romwedzi wechina, masvingo eguta akakoromorwa."},{"book":"Jeremia","chapter":"39","verse":"3","text":"Ipapo machinda ose amambo weBhabhironi akauya ndokugara paSuo Rapakati, vaiti: Nerigari-Sharezeri weSamugari naNebho-Saresekimi mukuru wavaranda vamambo weBhabhironi, naNerigari-Sharezeri mukuru aiva nechinzvimbo chapamusoro, namamwe machinda ose amambo weBhabhironi."},{"book":"Jeremia","chapter":"39","verse":"4","text":"Zedhekia mambo weJudha navarwi vose vakati vavaona, vakatiza; vakabuda muguta usiku vakaenda nenzira yokubindu ramambo, napasuo raiva pakati pamasvingo maviri, ndokunanga kuArabha."},{"book":"Jeremia","chapter":"39","verse":"5","text":"Asi hondo yavaBhabhironi yakavadzinganisa ndokubatira Zedhekia mumapani eJeriko. Vakamubata ndokumuendesa kuna Nebhukadhinezari mambo weBhabhironi paRibhira munyika yeHamati kwaakamupa mutongo wake."},{"book":"Jeremia","chapter":"39","verse":"6","text":"Ipapo paRibhira Mambo weBhabhironi akauraya vanakomana vaZedhekia pamberi pake uye akaurayawo makurukota ose eJudha."},{"book":"Jeremia","chapter":"39","verse":"7","text":"Ipapo akatumbura meso aZedhekia ndokumusunga nengetani kuti aende naye kuBhabhironi."},{"book":"Jeremia","chapter":"39","verse":"8","text":"VaBhabhironi vakapisa muzinda wamambo nedzimba dzavanhu vakakoromora masvingo eJerusarema."},{"book":"Jeremia","chapter":"39","verse":"9","text":"Nebhuzaradhani mukuru wehondo yavarindi akaendesa kuBhabhironi vanhu vakanga vasara muguta pamwe chete navaya vakanga vazvipira kwaari uye noruzhinji rwavanhu."},{"book":"Jeremia","chapter":"39","verse":"10","text":"Asi Nebhuzaradhani mukuru wavarindi akasiya munyika yeJudha vamwe varombo vakanga vasina chinhu; uye panguva iyoyo akavapa minda yemizambiringa nemimwe minda."},{"book":"Jeremia","chapter":"39","verse":"11","text":"Zvino Nebhukadhinezari mambo weBhabhironi akanga arayira izvi pamusoro paJeremia kubudikidza naNebhuzaradhani mukuru wavarindi, achiti,"},{"book":"Jeremia","chapter":"39","verse":"12","text":"“Mutorei mumuchengete; musamuitira zvakaipa asi mumuitire zvose zvaanokumbira.”"},{"book":"Jeremia","chapter":"39","verse":"13","text":"Saka Nebhuzaradhani mukuru wavarindi, naNebhushazibhani mukuru wavaranda, naNerigari-Sharezeri aiva mukuru wenʼanga namamwe machinda ose amambo weBhabhironi"},{"book":"Jeremia","chapter":"39","verse":"14","text":"vakatumira nhume kuti Jeremia abviswe paruvazhe rwavarindi. Vakamuendesa kuna Gedharia mwanakomana waAhikami, mwanakomana waShafani, kuti vamudzosere kumusha kwake. Saka akaramba agere pakati pavanhu vokwake."},{"book":"Jeremia","chapter":"39","verse":"15","text":"Shoko raJehovha rakasvika kuna Jeremia achakapfigirwa muruvazhe rwavarindi, richiti,"},{"book":"Jeremia","chapter":"39","verse":"16","text":"“Enda undoudza Ebhedhi-Mereki muEtiopia kuti, ‘Zvanzi naJehovha Wamasimba Ose, Mwari waIsraeri: Ndava pedyo kuzadzisa mashoko angu pamusoro peguta rino nenjodzi, kwete kubudirira. Panguva iyoyo zvichazadzisika pamberi pako."},{"book":"Jeremia","chapter":"39","verse":"17","text":"Asi iwe ndichakurwira pazuva iro, ndizvo zvinotaura Jehovha, haungaiswi mumaoko evaunotya."},{"book":"Jeremia","chapter":"39","verse":"18","text":"Ndichakuponesa; haungaurayiwi nomunondo asi uchatiza noupenyu hwako, nokuti unovimba neni, ndizvo zvinotaura Jehovha.’ ”"}]}