{"data":[{"book":"Apostolok","chapter":"19","verse":"1","text":"Történt pedig aközben, amíg Apollós Korinthusban volt, hogy Pál, bejárva a felsőbb tartományokat, Efezusba érkezett. Amikor néhány tanítványra talált,"},{"book":"Apostolok","chapter":"19","verse":"2","text":"ezt mondta nekik: „Vajon vettetek-e Szentlelket, miután hivőkké lettetek?“"},{"book":"Apostolok","chapter":"19","verse":"3","text":"Ekkor megkérdezte tőlük: „Mire keresztelkedtetek meg tehát?“"},{"book":"Apostolok","chapter":"19","verse":"4","text":"Pál pedig ezt mondta: „János megtérésnek keresztségével keresztelt, azt mondva a népnek, hogy aki ő utána jön, abban higgyenek, tudniillik a Krisztus Jézusban.“"},{"book":"Apostolok","chapter":"19","verse":"5","text":"Amikor pedig ezt hallották, megkeresztelkedtek az Úr Jézus nevére."},{"book":"Apostolok","chapter":"19","verse":"6","text":"És mikor Pál reájuk tette kezét, a Szentlélek szállt reájuk, nyelveken szóltak és prófétáltak."},{"book":"Apostolok","chapter":"19","verse":"7","text":"A férfiak pedig összesen mintegy tizenketten voltak."},{"book":"Apostolok","chapter":"19","verse":"8","text":"Bement a zsinagógába, három hónapon át vitatkozva bátorsággal szólt, és igyekezett meggyőzni őket az Isten országára tartozó dolgokról."},{"book":"Apostolok","chapter":"19","verse":"9","text":"Amikor pedig néhányan megkeményítették magukat és nem hittek, sőt gonoszul beszéltek az Úr útjáról a sokaság előtt, otthagyta őket, elszakította a tanítványokat tőlük, s mindennap egy bizonyos Tirannus iskolájában prédikált."},{"book":"Apostolok","chapter":"19","verse":"10","text":"Ez pedig két esztendeig tartott, úgy, hogy mindazok, akik Ázsiában laktak, mind zsidók, mind görögök, hallgatták az Úr Jézusnak igéjét."},{"book":"Apostolok","chapter":"19","verse":"11","text":"Isten pedig nem mindennapi csodákat cselekedett Pál keze által,"},{"book":"Apostolok","chapter":"19","verse":"12","text":"úgyhogy még a testéről is elvitték a kendőket vagy kötényeket a betegekhez, és eltávoztak tőlük a betegségek, és a gonosz lelkek kimentek belőlük."},{"book":"Apostolok","chapter":"19","verse":"13","text":"Néhányan pedig a lézengő zsidó ördögűzők közül elkezdték az Úr Jézus nevét hívni azokra, akikben gonosz lelkek voltak, és ezt mondták: „Kényszerítünk titeket arra a Jézusra, akit Pál prédikál.“"},{"book":"Apostolok","chapter":"19","verse":"14","text":"Közöttük voltak pedig Szkévának, egy zsidó főpapnak fiai heten, akik ezt művelték."},{"book":"Apostolok","chapter":"19","verse":"15","text":"A gonosz lélek pedig ezt mondta: „A Jézust ismerem, Pálról is tudok, de ti kicsodák vagytok?“"},{"book":"Apostolok","chapter":"19","verse":"16","text":"És rájuk ugrott az az ember, akiben a gonosz lélek volt, és leteperte őket, hatalmat vett rajtuk annyira, hogy meztelenül és megsebesülve szaladtak ki abból a házból."},{"book":"Apostolok","chapter":"19","verse":"17","text":"Ezt pedig megtudták mindannyian, zsidók és görögök, akik Efezusban laktak, félelem szállta meg mindnyájukat, és magasztalták az Úr Jézusnak nevét."},{"book":"Apostolok","chapter":"19","verse":"18","text":"Sokan a hívők közül is eljöttek, bevallották és föltárták mesterkedéseiket."},{"book":"Apostolok","chapter":"19","verse":"19","text":"Sokan pedig azok közül, akik ördögi mesterségeket űztek, könyveiket összehordták, és mindenki szeme láttára megégették. Összeszámlálták a könyvek árát, és azok ötvenezer ezüstpénzt tettek ki."},{"book":"Apostolok","chapter":"19","verse":"20","text":"Így az Úrnak igéje erősen növekedett és hatalmas lett."},{"book":"Apostolok","chapter":"19","verse":"21","text":"Amikor pedig ezek megtörténtek, Pál eldöntötte magában, hogy elmegy Macedóniába és Akhájába, majd Jeruzsálembe, és ezt mondta: „Ottlétem után Rómát is meg kell látnom.“"},{"book":"Apostolok","chapter":"19","verse":"22","text":"Macedóniába pedig elküldött kettőt azok közül, akik neki szolgáltak, Timóteust és Erásztoszt, ő maga pedig még egy ideig Ázsiában maradt."},{"book":"Apostolok","chapter":"19","verse":"23","text":"Az időtájt azonban nem csekély háborúság támadt az Úr útja miatt."},{"book":"Apostolok","chapter":"19","verse":"24","text":"Mert egy Demeter nevű ötvös, ezüstből Artemisz-templomokat készített, és a mesterembereknek nem csekély nyereséget juttatott."},{"book":"Apostolok","chapter":"19","verse":"25","text":"Összegyűjtötte őket, és az ilyenfélékkel foglalkozó műveseket, s ezt mondta: „Férfiak, tudjátok, hogy ebből a mesterségből van a mi jólétünk."},{"book":"Apostolok","chapter":"19","verse":"26","text":"Látjátok és halljátok, hogy ez a Pál nemcsak Efezusnak, hanem közel az egész Ázsiának sok népét eláltatta és félrevezette, mivel azt mondja, hogy nem istenek azok, amelyeket kézzel csinálunk."},{"book":"Apostolok","chapter":"19","verse":"27","text":"Nemcsak az a veszély fenyeget bennünket, hogy ez a mesterség tönkre megy, hanem hogy a nagy istenasszonynak, Artemisznek templomát is semmibe veszik, elvész az ő nagysága is, akit egész Ázsia és a világ tisztel.“"},{"book":"Apostolok","chapter":"19","verse":"28","text":"Amikor pedig ezeket hallották, elteltek haraggal és ezt kiáltották: „Nagy az efezusi Artemisz!“"},{"book":"Apostolok","chapter":"19","verse":"29","text":"Az egész város háborúsággal telt meg, és egy akarattal a színházba rohantak, megfogták Gájuszt és Arisztarkhoszt, akik Macedóniából valók, és Pálnak útitársai voltak."},{"book":"Apostolok","chapter":"19","verse":"30","text":"Pál pedig amikor a nép közé akart menni, nem eresztették a tanítványok."},{"book":"Apostolok","chapter":"19","verse":"31","text":"Az ázsiai főpapok közül is néhányan, akik barátai voltak neki, hozzá küldtek és kérték, hogy ne menjen a színházba."},{"book":"Apostolok","chapter":"19","verse":"32","text":"Ott pedig az egyik ezt, a másik azt kiáltozta, mert a népgyűlés összezavarodott és a többség nem tudta, miért gyűltek össze."},{"book":"Apostolok","chapter":"19","verse":"33","text":"A sokaság közül pedig előállították Sándort, akit a zsidók előretuszkoltak. Sándor pedig intett a kezével, hogy védekezni akar a nép előtt."},{"book":"Apostolok","chapter":"19","verse":"34","text":"Azonban felismerték, hogy zsidó, kiáltozás tört ki mindnyájukból, mintegy két óra hosszáig kiabálva: „Nagy az efezusi Artemisz!“"},{"book":"Apostolok","chapter":"19","verse":"35","text":"Miután pedig a városi jegyző lecsendesítette a sokaságot, ezt mondta: „Efezusbeli férfiak, ugyan ki az az ember, aki ne tudná, hogy Efezus városa a nagy Artemisz istenasszonynak, és a Jupitertől leszállt képének templomőrzője?"},{"book":"Apostolok","chapter":"19","verse":"36","text":"Mivel ezek ellen senki nem szólhat, szükséges, hogy elcsendesedjetek, és semmi vakmerő dolgot ne kövessetek el."},{"book":"Apostolok","chapter":"19","verse":"37","text":"Mert idehoztátok ezeket az embereket, akik sem nem szentségrontók, sem a ti istenasszonyotok ellen káromlást nem szóltak."},{"book":"Apostolok","chapter":"19","verse":"38","text":"Ha tehát Demeternek és a hozzátartozó mesterembereknek valaki ellen panaszuk van, vannak törvényszékek, és vannak helytartók, pereljenek ott egymással."},{"book":"Apostolok","chapter":"19","verse":"39","text":"Ha pedig egyéb dolog miatt van valami panaszotok, a törvényes népgyűlésen majd elintézitek."},{"book":"Apostolok","chapter":"19","verse":"40","text":"Mert félő, hogy lázadással vádolnak meg a mai nap miatt; ugyanis semmi ok nincs, amellyel számot tudnánk adni ezért a csődületért.“"},{"book":"Apostolok","chapter":"19","verse":"41","text":"Ezeket mondva, feloszlatta a gyűlést."}]}