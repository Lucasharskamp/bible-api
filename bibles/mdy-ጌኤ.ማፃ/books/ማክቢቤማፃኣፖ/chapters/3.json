{"data":[{"book":"ማክቢቤ ማፃኣፖ","chapter":"3","verse":"1","text":"ሃይካ ሳዓ ማዺንታ ዓይጎ ባኣዚያ ቢያ ማዺንታንዳጉዲ ፆኦሲ ጌሤ ሌዔና ዎዴና ዓኣኔ፤"},{"book":"ማክቢቤ ማፃኣፖ","chapter":"3","verse":"2","text":"ዬያሮ ፆኦሲ ጌሤ ጎይፆና፦"},{"book":"ማክቢቤ ማፃኣፖ","chapter":"3","verse":"3","text":"ዎዻኒ ዎዴ ዓኣኔ፤"},{"book":"ማክቢቤ ማፃኣፖ","chapter":"3","verse":"4","text":"ዬኤካኒ ዎዴ ዓኣኔ፤ሚኢጫኒ ዎዴ ዓኣኔ፤"},{"book":"ማክቢቤ ማፃኣፖ","chapter":"3","verse":"5","text":"ሹጮ ቡኬ ቤዛፓ ላኣላኒ ዎዴ ዓኣኔ፤"},{"book":"ማክቢቤ ማፃኣፖ","chapter":"3","verse":"6","text":"ዔኤቢ ኮዓኒ ዎዴ ዓኣኔ፤"},{"book":"ማክቢቤ ማፃኣፖ","chapter":"3","verse":"7","text":"ዳርዛኒ ዎዴ ዓኣኔ፤"},{"book":"ማክቢቤ ማፃኣፖ","chapter":"3","verse":"8","text":"ናሽካኒ ዎዴ ዓኣኔ፤"},{"book":"ማክቢቤ ማፃኣፖ","chapter":"3","verse":"9","text":"ዓካሪ፥ ማዻሢ ፔ ላቢፃፓ ዴንቃ ባካ ዓይጌንዴዳይ?"},{"book":"ማክቢቤ ማፃኣፖ","chapter":"3","verse":"10","text":"ዓሲ ናይ ማዺ ላቢንታንዳጉዲ ፆኦሲ ዔያቶም ዒንጌ ዴኤፆ ኬዶ ታኣኒ ዛጌኔ።"},{"book":"ማክቢቤ ማፃኣፖ","chapter":"3","verse":"11","text":"ፆኦሲ ፔቴ ፔቴ ባካ ማዺንታንዳጉዲ ዎዴ ጌሢሥና ቢያ ባኮ ሚዛጲ ማሂ ኮሼኔ፤ ዓሲ ናንጊና ናንጋያ ማዔሢ ዔራንዳጉዲ ዒኔ ዒንጌኔ፤ ዓሲ ጋዓንቴ ዬያ ዒ ማዼ ባኮ ቢያ ጋፒሲ ዔሩዋጉዲ ዒ ማሄኔ።"},{"book":"ማክቢቤ ማፃኣፖ","chapter":"3","verse":"12","text":"ዓሲ ሼምፔና ዓኣዖ ዎዛዺሢና ኮሺ ባኣዚ ማዺሢናፓ ባሼ ባኣዚ ባኣሢ ታ ዔሬኔ።"},{"book":"ማክቢቤ ማፃኣፖ","chapter":"3","verse":"13","text":"ዓሲ ሜታዺ ላቢ ዴንቄሢ ዛሎ ሙይ ዑሽኪ ዎዛዻንዳጉዲ ፆኦሲ ዒንጌኔ።"},{"book":"ማክቢቤ ማፃኣፖ","chapter":"3","verse":"14","text":"ፆኦሲ ማዼ ባካ ቢያ ናናንጋያታሢ ታ ዔሬኔ፤ ዬያይዳ ቃሲንታ ባኣዚያ ማዖም ዔኪንታ ባኣዚያኣ ባኣሴ፤ ፆኦሲ ዬያ ማዼሢ ዓሲ ዒዛ ዒጊጫንዳጉዲኬ።"},{"book":"ማክቢቤ ማፃኣፖ","chapter":"3","verse":"15","text":"ሃሢ ዓኣ ባካ ቢያ ዎንዴ ቤርታ ዓኣ ባኣዚኬ፤ ሴካ ቤርታ ማዺንታ ባካ ሚና ዓኣያኬ፤ ፆኦሲ ዬያ ቤርታኣ ባኮ ጊንሣ ማዺንታንዳጉዲ ኮኮዓኔ።"},{"book":"ማክቢቤ ማፃኣፖ","chapter":"3","verse":"16","text":"ሳዖይዳ ሜሌ ባኣዚ ታ ዛጋኔ፤ ዬይያ፦ ፒዙሞ ማዺንታንዳ ቤዛ ዋይዚ ዒፂሢ፥ ፒዜ ዎጌ ዎጎንዶ ቤዞ ጌኔ ማዾ ዺቤሢ ታ ዴንቄኔ።"},{"book":"ማክቢቤ ማፃኣፖ","chapter":"3","verse":"17","text":"ታኣኒያ፦ «ቢያ ባኣዚኮ ጋፒንሢ ዎዴ ዓኣሢሮ ዋይዞ ዒፃ ዓሶይዳ ማዖም ፒዜ ዓሶ ዑፃ ፆኦሲ ዎጋንዳኔ» ጌይ ማሌኔ።"},{"book":"ማክቢቤ ማፃኣፖ","chapter":"3","verse":"18","text":"ዬያ ሌሊቱዋንቴ፦ «ዓሲ ቆልሞይዳፓ ዓይጎናኣ ዱማዹዋኣሢ ዔያታ ዔራንዳጉዲ ፆኦሲ ዔያቶ ዱማ ዱማ ባኣዚዳ ጌልዚ ዛጋኔ» ጌይ ታኣኒ ማሌኔ።"},{"book":"ማክቢቤ ማፃኣፖ","chapter":"3","verse":"19","text":"ጎኔና ዓሲና ቆልሞና ካፒ ዓኣማ ፔቴ ባኣዚኬ፤ ዓሳ ሃይቃሢጉዲ ቆልማኣ ሃይቃኔ፤ ላምዖንሢኮ ዑኡዞ ዔኪፃ ዎሊ ማላያኬ፤ ዓካሪ፥ ላምዖንሢ ዔኤቢ ጉሪ ባኣዚ ማዔሢሮ ዓሲ ቆልሞይዳፓ ዱማቱዋሴ።"},{"book":"ማክቢቤ ማፃኣፖ","chapter":"3","verse":"20","text":"ዓሲ ማዔቴያ ቆልሞ ላምዖንሢ ፔቴ ቤሲ ዓኣዻንዳኔ፤ ዬይያ፦ ዔያታ ዓጪዳፓ ኮሺንቴያ ማዔሢሮ ጊንሣ ዓጪ ባንሢ ማዓንዳኔ።"},{"book":"ማክቢቤ ማፃኣፖ","chapter":"3","verse":"21","text":"ሂዳዖ፥ ዓሲኮ ሼምፓ ሌካ ዓኣዻሢና ቆልሞንታ ቦዖንታኮ ሼምፓ ሊካ ሳዖ ጌላሢ ዱማሲ ዔራሢ ዖናዳይ?"},{"book":"ማክቢቤ ማፃኣፖ","chapter":"3","verse":"22","text":"ዓሲ ካፒ ዓኣማ ፔኤኮ ማዼ ማዾና ዎዛዺሢታሢሮ ዬያፓ ባሼ ባኣዚ ባኣሢ ታኣኒ ዛጌኔ፤ ዬያኮ ጊንፃፓ ማዓንዳ ባኮ ላሚ ጊንሣ ዒ ዛጋንዳጉዲ ማሃንዳሢ ዖናዳይ?"}]}