{"data":[{"book":"mathiH","chapter":"8","verse":"1","text":"yadA sa parvvatAd avArohat tadA bahavo mAnavAstatpashchAd vavrajuH|"},{"book":"mathiH","chapter":"8","verse":"2","text":"ekaH kuShThavAn Agatya taM praNamya babhAShe, he prabho, yadi bhavAn saMmanyate, tarhi mAM nirAmayaM karttuM shaknoti|"},{"book":"mathiH","chapter":"8","verse":"3","text":"tato yIshuH karaM prasAryya tasyA NgaM spR^ishan vyAjahAra, sammanye.ahaM tvaM nirAmayo bhava; tena sa tatkShaNAt kuShThenAmochi|"},{"book":"mathiH","chapter":"8","verse":"4","text":"tato yIshustaM jagAda, avadhehi kathAmetAM kashchidapi mA brUhi, kintu yAjakasya sannidhiM gatvA svAtmAnaM darshaya manujebhyo nijanirAmayatvaM pramANayituM mUsAnirUpitaM dravyam utsR^ija cha|"},{"book":"mathiH","chapter":"8","verse":"5","text":"tadanantaraM yIshunA kapharnAhUmnAmani nagare praviShTe kashchit shatasenApatistatsamIpam Agatya vinIya babhAShe,"},{"book":"mathiH","chapter":"8","verse":"6","text":"he prabho, madIya eko dAsaH pakShAghAtavyAdhinA bhR^ishaM vyathitaH, satu shayanIya Aste|"},{"book":"mathiH","chapter":"8","verse":"7","text":"tadAnIM yIshustasmai kathitavAn, ahaM gatvA taM nirAmayaM kariShyAmi|"},{"book":"mathiH","chapter":"8","verse":"8","text":"tataH sa shatasenApatiH pratyavadat, he prabho, bhavAn yat mama gehamadhyaM yAti tadyogyabhAjanaM nAhamasmi; vA NmAtram Adishatu, tenaiva mama dAso nirAmayo bhaviShyati|"},{"book":"mathiH","chapter":"8","verse":"9","text":"yato mayi paranidhne.api mama nideshavashyAH kati kati senAH santi, tata ekasmin yAhItyukte sa yAti, tadanyasmin ehItyukte sa AyAti, tathA mama nijadAse karmmaitat kurvvityukte sa tat karoti|"},{"book":"mathiH","chapter":"8","verse":"10","text":"tadAnIM yIshustasyaitat vacho nishamya vismayApanno.abhUt; nijapashchAdgAmino mAnavAn avochcha, yuShmAn tathyaM vachmi, isrAyelIyalokAnAM madhye.api naitAdR^isho vishvAso mayA prAptaH|"},{"book":"mathiH","chapter":"8","verse":"11","text":"anyachchAhaM yuShmAn vadAmi, bahavaH pUrvvasyAH pashchimAyAshcha disha Agatya ibrAhImA ishAkA yAkUbA cha sAkam militvA samupavekShyanti;"},{"book":"mathiH","chapter":"8","verse":"12","text":"kintu yatra sthAne rodanadantagharShaNe bhavatastasmin bahirbhUtatamisre rAjyasya santAnA nikShesyante|"},{"book":"mathiH","chapter":"8","verse":"13","text":"tataH paraM yIshustaM shatasenApatiM jagAda, yAhi, tava pratItyanusArato ma NgalaM bhUyAt; tadA tasminneva daNDe tadIyadAso nirAmayo babhUva|"},{"book":"mathiH","chapter":"8","verse":"14","text":"anantaraM yIshuH pitarasya gehamupasthAya jvareNa pIDitAM shayanIyasthitAM tasya shvashrUM vIkShA nchakre|"},{"book":"mathiH","chapter":"8","verse":"15","text":"tatastena tasyAH karasya spR^iShTatavAt jvarastAM tatyAja, tadA sA samutthAya tAn siSheve|"},{"book":"mathiH","chapter":"8","verse":"16","text":"anantaraM sandhyAyAM satyAM bahusho bhUtagrastamanujAn tasya samIpam AninyuH sa cha vAkyena bhUtAn tyAjayAmAsa, sarvvaprakArapIDitajanAMshcha nirAmayAn chakAra;"},{"book":"mathiH","chapter":"8","verse":"17","text":"tasmAt, sarvvA durbbalatAsmAkaM tenaiva paridhAritA| asmAkaM sakalaM vyAdhiM saeva saMgR^ihItavAn| yadetadvachanaM yishayiyabhaviShyadvAdinoktamAsIt, tattadA saphalamabhavat|"},{"book":"mathiH","chapter":"8","verse":"18","text":"anantaraM yIshushchaturdikShu jananivahaM vilokya taTinyAH pAraM yAtuM shiShyAn Adidesha|"},{"book":"mathiH","chapter":"8","verse":"19","text":"tadAnIm eka upAdhyAya Agatya kathitavAn, he guro, bhavAn yatra yAsyati tatrAhamapi bhavataH pashchAd yAsyAmi|"},{"book":"mathiH","chapter":"8","verse":"20","text":"tato yIshu rjagAda, kroShTuH sthAtuM sthAnaM vidyate, vihAyaso viha NgamAnAM nIDAni cha santi; kintu manuShyaputrasya shiraH sthApayituM sthAnaM na vidyate|"},{"book":"mathiH","chapter":"8","verse":"21","text":"anantaram apara ekaH shiShyastaM babhAShe, he prabho, prathamato mama pitaraM shmashAne nidhAtuM gamanArthaM mAm anumanyasva|"},{"book":"mathiH","chapter":"8","verse":"22","text":"tato yIshuruktavAn mR^itA mR^itAn shmashAne nidadhatu, tvaM mama pashchAd AgachCha|"},{"book":"mathiH","chapter":"8","verse":"23","text":"anantaraM tasmin nAvamArUDhe tasya shiShyAstatpashchAt jagmuH|"},{"book":"mathiH","chapter":"8","verse":"24","text":"pashchAt sAgarasya madhyaM teShu gateShu tAdR^ishaH prabalo jha nbhshanila udatiShThat, yena mahAtara Nga utthAya taraNiM ChAditavAn, kintu sa nidrita AsIt|"},{"book":"mathiH","chapter":"8","verse":"25","text":"tadA shiShyA Agatya tasya nidrAbha NgaM kR^itvA kathayAmAsuH, he prabho, vayaM mriyAmahe, bhavAn asmAkaM prANAn rakShatu|"},{"book":"mathiH","chapter":"8","verse":"26","text":"tadA sa tAn uktavAn, he alpavishvAsino yUyaM kuto vibhItha? tataH sa utthAya vAtaM sAgara ncha tarjayAmAsa, tato nirvvAtamabhavat|"},{"book":"mathiH","chapter":"8","verse":"27","text":"aparaM manujA vismayaM vilokya kathayAmAsuH, aho vAtasaritpatI asya kimAj nAgrAhiNau? kIdR^isho.ayaM mAnavaH|"},{"book":"mathiH","chapter":"8","verse":"28","text":"anantaraM sa pAraM gatvA giderIyadesham upasthitavAn; tadA dvau bhUtagrastamanujau shmashAnasthAnAd bahi rbhUtvA taM sAkShAt kR^itavantau, tAvetAdR^ishau prachaNDAvAstAM yat tena sthAnena kopi yAtuM nAshaknot|"},{"book":"mathiH","chapter":"8","verse":"29","text":"tAvuchaiH kathayAmAsatuH, he Ishvarasya sUno yIsho, tvayA sAkam AvayoH kaH sambandhaH? nirUpitakAlAt prAgeva kimAvAbhyAM yAtanAM dAtum atrAgatosi?"},{"book":"mathiH","chapter":"8","verse":"30","text":"tadAnIM tAbhyAM ki nchid dUre varAhANAm eko mahAvrajo.acharat|"},{"book":"mathiH","chapter":"8","verse":"31","text":"tato bhUtau tau tasyAntike vinIya kathayAmAsatuH, yadyAvAM tyAjayasi, tarhi varAhANAM madhyevrajam AvAM preraya|"},{"book":"mathiH","chapter":"8","verse":"32","text":"tadA yIshuravadat yAtaM, anantaraM tau yadA manujau vihAya varAhAn Ashritavantau, tadA te sarvve varAhA uchchasthAnAt mahAjavena dhAvantaH sAgarIyatoye majjanto mamruH|"},{"book":"mathiH","chapter":"8","verse":"33","text":"tato varAharakShakAH palAyamAnA madhyenagaraM tau bhUtagrastau prati yadyad aghaTata, tAH sarvvavArttA avadan|"},{"book":"mathiH","chapter":"8","verse":"34","text":"tato nAgarikAH sarvve manujA yIshuM sAkShAt karttuM bahirAyAtAH ta ncha vilokya prArthayA nchakrire bhavAn asmAkaM sImAto yAtu|"}]}