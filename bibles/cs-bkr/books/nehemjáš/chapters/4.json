{"data":[{"book":"Nehemjáš","chapter":"4","verse":"1","text":"I stalo se, když uslyšel Sanballat, že stavíme zed, rozpálil se hněvem, a rozzlobiv se velmi, posmíval se Židům."},{"book":"Nehemjáš","chapter":"4","verse":"2","text":"Nebo mluvil před bratřími svými a před vojskem Samařským, řka: Co ti bídní Židé berou před sebe? Tak-liž mají býti zanecháni? Což budou obětovati? Za jeden-liž den to dodělati mají? Také-liž i kamení z hromad rumu křísiti budou, kteréž spáleno jest?"},{"book":"Nehemjáš","chapter":"4","verse":"3","text":"Tobiáš pak Ammonitský podlé něho řekl: Nechať stavějí, však liška přiběhna, prorazí zed jejich kamennou."},{"book":"Nehemjáš","chapter":"4","verse":"4","text":"Slyš, ó Bože náš, že jsme v pohrdání, a obrať pohanění jejich na hlavu jejich, a dej je v loupež v zemi, do níž by zajati byli."},{"book":"Nehemjáš","chapter":"4","verse":"5","text":"A nepřikrývej nepravosti jejich, a hřích jejich od tváři tvé ať není shlazen, proto že jsou tě popouzeli v stavitelích."},{"book":"Nehemjáš","chapter":"4","verse":"6","text":"A tak stavěli jsme tu zed, a spojili všecku až do polu, a měl lid srdce k tomu dílu."},{"book":"Nehemjáš","chapter":"4","verse":"7","text":"Což když uslyšel Sanballat, a Tobiáš a Arabští, Ammonitští i Azotští, že by na dýl přibývalo zdi Jeruzalémské, a že se již byly počaly mezery zavírati, rozpálili se hněvem velice."},{"book":"Nehemjáš","chapter":"4","verse":"8","text":"Protož spuntovali se všickni společně, aby táhli k boji proti Jeruzalému a aby jemu překážku učinili."},{"book":"Nehemjáš","chapter":"4","verse":"9","text":"(My pak modlili jsem se Bohu svému, a postavili jsme stráž proti nim ve dne i v noci, bojíce se jich."},{"book":"Nehemjáš","chapter":"4","verse":"10","text":"Nebo řekli Judští: Zemdlelať jest síla nosičů, a rumu ještě mnoho jest, neodolaliť bychom jim, stavějíce zed.)"},{"book":"Nehemjáš","chapter":"4","verse":"11","text":"Anobrž i řekli nepřátelé naši: Nezvědíť, ani spatří, až vpadneme mezi ně, a pomordujeme je, aneb zastavíme to dílo."},{"book":"Nehemjáš","chapter":"4","verse":"12","text":"Když pak přišli Židé, kteříž s nimi bydlili, a pravili nám na desetkrát: Mějte pozor na všecka místa, kudyž se chodí k nám:"},{"book":"Nehemjáš","chapter":"4","verse":"13","text":"Tedy postavil jsem na dolních místech za zdí, i na místech příkrých, a osadil jsem lidem po čeledech s meči, s kopími a lučišti jejich."},{"book":"Nehemjáš","chapter":"4","verse":"14","text":"A když jsem to spatřil, vstana, řekl jsem k přednějším a knížatům i k jinému lidu: Nebojte se jich, ale na Pána velikého a hrozného pamatujte, a bojujte za bratří své, za syny své a dcery své, za manželky své a domy své."},{"book":"Nehemjáš","chapter":"4","verse":"15","text":"I stalo se, když uslyšeli nepřátelé naši, že jest nám to oznámeno, tožť Bůh rozptýlil radu jejich, a my navrátili jsme se všickni ke zdem, každý k dílu svému."},{"book":"Nehemjáš","chapter":"4","verse":"16","text":"Ale však od toho dne polovice služebníků mých dělali, a polovice jich držela kopí, pavézy a lučiště, a pancíře, a knížata stála za vší čeledí Judskou."},{"book":"Nehemjáš","chapter":"4","verse":"17","text":"Ti také, kteříž dělali na zdi, i nosiči břemen, i nakladači, každý jednou rukou dělal, a v druhé držel braň."},{"book":"Nehemjáš","chapter":"4","verse":"18","text":"Z těch pak, kteříž stavěli, měl jeden každý meč svůj připásaný na bedrách svých, a tak stavěli, a trubač stál podlé mne."},{"book":"Nehemjáš","chapter":"4","verse":"19","text":"Nebo jsem řekl k přednějším a knížatům i k jinému lidu: Dílo veliké a široké jest, a my porůznu jsme na zdi, podál jeden od druhého."},{"book":"Nehemjáš","chapter":"4","verse":"20","text":"Na kterém byste koli místě uslyšeli hlas trouby, tu se shromažďte k nám. Bůh náš bude bojovati za nás."},{"book":"Nehemjáš","chapter":"4","verse":"21","text":"A tak my dělali jsme dílo, a polovice jich držela kopí od svitání až do soumraku."},{"book":"Nehemjáš","chapter":"4","verse":"22","text":"Tehdáž také řekl jsem lidu: Každý s služebníkem svým nocuj u prostřed Jeruzaléma, ať je máme k stráži v noci, a ve dne k dílu."},{"book":"Nehemjáš","chapter":"4","verse":"23","text":"Pročež i já, i bratří moji, i služebníci moji, i strážní, kteříž chodí za mnou, nebudeme svláčeti oděvu svého. Žádný ho nesloží, leč u vody."}]}