{"data":[{"book":"Marek","chapter":"16","verse":"1","text":"V sobotu večer, když skončil svátek, Marie Magdaléna, Jakubova matka Marie a Salome nakoupily vonné masti, aby jimi podle židovského zvyku potřely Ježíšovo tělo."},{"book":"Marek","chapter":"16","verse":"2","text":"Druhý den, již za svítání, šly ke hrobu."},{"book":"Marek","chapter":"16","verse":"3","text":"Cestou hovořily o tom, kdo jim odstraní obrovský kámen, kterým byl vchod zatarasen."},{"book":"Marek","chapter":"16","verse":"4","text":"Když tam došly, pohlédly na hrob a zjistily, že kámen už někdo odvalil. Vchod byl volný."},{"book":"Marek","chapter":"16","verse":"5","text":"Vešly do hrobky a na pravé straně uviděly sedět mladého muže v bílých šatech. Ženy se ho velice lekly,"},{"book":"Marek","chapter":"16","verse":"6","text":"ale on jim řekl: „Nebojte se! Hledáte ukřižovaného Ježíše Nazaretského? Není tady, vstal z mrtvých. Podívejte se na místo, kam ho položili; je prázdné."},{"book":"Marek","chapter":"16","verse":"7","text":"Jděte a ohlaste jeho učedníkům i Petrovi, že půjde napřed do Galileje. Tam ho uvidíte, jak vám to před svou smrtí řekl.“"},{"book":"Marek","chapter":"16","verse":"8","text":"Ženy vyšly ven a utíkaly pryč, protože se vyděsily. Ze strachu o tom ani nikomu neřekly."},{"book":"Marek","chapter":"16","verse":"9","text":"Ježíš Kristus vstal z mrtvých časně ráno v neděli. Nejprve se ukázal Marii Magdaléně, ženě, ze které kdysi vyhnal sedm démonů."},{"book":"Marek","chapter":"16","verse":"10","text":"Ta šla a oznámila to Ježíšovým učedníkům, které nalezla plačící a zoufalé."},{"book":"Marek","chapter":"16","verse":"11","text":"Vyprávěla jim, že Ježíš žije a že ho viděla, ale nevěřili."},{"book":"Marek","chapter":"16","verse":"12","text":"Pak se Ježíš za jiných okolností ukázal dalším dvěma, kteří odcházeli z Jeruzaléma."},{"book":"Marek","chapter":"16","verse":"13","text":"Když ho poznali, vrátili se, aby to sdělili ostatním. Ale ani těm neuvěřili."},{"book":"Marek","chapter":"16","verse":"14","text":"Později se ukázal svým jedenácti apoštolům, právě když jedli. Káral je pro jejich nevěru a nechápavost, když odmítali uvěřit, že je živ."},{"book":"Marek","chapter":"16","verse":"15","text":"Pověřil je úkolem: „Jděte do celého světa a neste všem lidem radostnou zprávu:"},{"book":"Marek","chapter":"16","verse":"16","text":"Kdo uvěří ve mne a dá se pokřtít, bude zachráněn; kdo však neuvěří, toho Bůh odsoudí."},{"book":"Marek","chapter":"16","verse":"17","text":"Věřící dostanou různé důkazy moci: budou mým jménem vyhánět démony a mluvit novými jazyky."},{"book":"Marek","chapter":"16","verse":"18","text":"Bez nebezpečí budou brát do ruky hady a jedovatý nápoj jim neuškodí. Svým dotykem budou uzdravovat nemocné.“"},{"book":"Marek","chapter":"16","verse":"19","text":"Po těchto slovech byl Pán Ježíš vzat do nebe a zaujal své místo po Boží pravici."},{"book":"Marek","chapter":"16","verse":"20","text":"Jeho apoštolové se rozešli do světa a všude zvěstovali radostnou zprávu o Kristu. Pán jim pomáhal a jejich slova potvrzoval mocnými činy."}]}