{"data":[{"book":"Ugubutulu","chapter":"22","verse":"1","text":"Pambeli makungu kanangusha lweni lwa machi va unofu vang'alili kucha lindala, pavafuma muchigoda cha wutwa wa kumbindi kwa Chapanga na Mwanafungami."},{"book":"Ugubutulu","chapter":"22","verse":"2","text":"Lweni alu lukuyenda kupitila pagati ya deha ngomi ya mbwani. Muluwongu ya lweni alu kwavelili na libiki lya unofu kila mwambu yilela fivelekwa myanja lilongu na mivili kwa mwaka, ndi kila mwesi na mahamba vaki ndi mtela wa kuvananisha vandu va milima."},{"book":"Ugubutulu","chapter":"22","verse":"3","text":"Kwahela chindu chochosi chilapiliwili dachiweshi kuyingila mumbwani ayi."},{"book":"Ugubutulu","chapter":"22","verse":"4","text":"Davawuwoni wushu waki na litawa lyaki daliyandikiwi pachenyi pawu."},{"book":"Ugubutulu","chapter":"22","verse":"5","text":"Pamihi dakuvi kandi ha, wala davadayili ngesha ya niku awu lijuva ha, nongwa Bambu Chapanga davang'alikili na veni davatavali kucha vatwa jola."},{"book":"Ugubutulu","chapter":"22","verse":"6","text":"Pambeli makungu kang'ombela, “Filongu afi fya nakaka na fya kujumilika. Bambu Chapanga yavapa vambuyi Mfuki waki, amulayishili makungu waki avalangushi vandumindumi vaki findu afi dafifumbuki kalopu.”"},{"book":"Ugubutulu","chapter":"22","verse":"7","text":"Yesu kadeta, “Pikanishi! Ngwisa kalopu. Ngiba yula yafikombishela filongu fya umbuyi fivelili muchitabu achi.”"},{"book":"Ugubutulu","chapter":"22","verse":"8","text":"Nenga Yohani yindifiwonili na kufipikana filongu afi. Pandifipikanishili kala nakufiwona, ndiwa pasi ya mawulu va makungu ayu yanangushilili findu afi, ngadayileyi kutundama na kumujuma."},{"book":"Ugubutulu","chapter":"22","verse":"9","text":"Lakini mweni kang'ombela, “Kotoki! Nenga ndiva ndumindumi hela kucha yuwi na valongu vaku vambuyi va Chapanga na vosi yivakombikesha filongu fivelili muchitabu achi. Mutundami mumjumi Chapanga!”"},{"book":"Ugubutulu","chapter":"22","verse":"10","text":"Kandi kang'ombela, “Kotoo kuchififa chitabu cha umbuyi wa Chapanga na kuwopa lihundu, nongwa chipindi chiva pabehi."},{"book":"Ugubutulu","chapter":"22","verse":"11","text":"Mundu yaveli mng'alili, ayendileli kuva mng'alili na yavelili mwafu ayendileli kuva mwafu. Yagola fya usangi ayendileli kugola fya usangi na yavelili mng'alili ayendileli kuva mng'alili na upughiwi nendu.”"},{"book":"Ugubutulu","chapter":"22","verse":"12","text":"Yesu kadeta, “Pikanishi! Dandimgayili kila mundu fupu yaki ngimu ya figoli fyaki ngwisa kalopu."},{"book":"Ugubutulu","chapter":"22","verse":"13","text":"Nenga ndi Alufa na Umega ayi ndi wa Kwaa na wa Mbelu, yakandisha findu fyosi na kufimalilila.”"},{"book":"Ugubutulu","chapter":"22","verse":"14","text":"Vanemiliwi vala yivafuva yingwa shawu ili vajumishiwi kwingila mumbwani kupitila milyangu yaki na vajumishiwi kulya fivelekwa fya libiki lya unofu."},{"book":"Ugubutulu","chapter":"22","verse":"15","text":"Lakini pangi ya mbwani ayi kuna vandu va figoli fya wafu munu na vahavi na vawoni na yivawulagha na vandu yivatundamila ling'omung'omu pamu na vosi yivatama ufyangu, davayikali panji ya mbwani."},{"book":"Ugubutulu","chapter":"22","verse":"16","text":"“Nenga Yesu, ndimulayisha makungu kuvatovilela findu afi yifiyilatili lipinga lya vandu limjumilili Kilistu. Nenga fuma muchileli cha lukolu lwa Dawudi. Nenga ndi Limang'andu!”"},{"book":"Ugubutulu","chapter":"22","verse":"17","text":"Mfuki wa Chapanga na mdala wa lihungu lya kuheta vakudeti, “Wisi!” Kila mundu yapikana adeti, “Wisi!” Yavelili kayumilwa na ghesi, yadayila atoli machi va unofu ngajila kuhomba."},{"book":"Ugubutulu","chapter":"22","verse":"18","text":"Nenga Yohani ngumkayika yoyonda yapikana filongu fya umbuyi wa Chapanga wuvelili muchitabu achi, mundu yoyosi yayongesha chochosi mufindu afi, Chapanga damugoli agobuleki kwa fitovi fiyandikiwili muchitabu achi."},{"book":"Ugubutulu","chapter":"22","verse":"19","text":"Na mundu yoyosi payangisha chochosi mufilongu fya umbuyi wa Chapanga wuvelili muchitabu achi, Chapanga damupoki lifungu lyaki lya fivelekwa fya libiki lya unofu na fwasi yaki mumbwani ying'alili, yiwombiliwili muchitabu achi."},{"book":"Ugubutulu","chapter":"22","verse":"20","text":"Na yula yatovilela utovileli mufindu afi akudeta, “Nakaka ngwisa kalopu.”"},{"book":"Ugubutulu","chapter":"22","verse":"21","text":"Usangi wa Bambu wetu Yesu Kilistu yivi na yumwi vosi. Yina!"}]}