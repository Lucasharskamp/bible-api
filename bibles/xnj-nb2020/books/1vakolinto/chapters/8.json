{"data":[{"book":"1 Vakolinto","chapter":"8","verse":"1","text":"Hinu tilolayi vyakulya vyeviwusiwi ndava ya kutetela chimong'omong'o."},{"book":"1 Vakolinto","chapter":"8","verse":"2","text":"Ngati mundu iholalela kuvya amanyili chindu, chakaka angamanya chindu chochoha chechikumgana kumanya."},{"book":"1 Vakolinto","chapter":"8","verse":"3","text":"Nambu mwammanyili Chapanga mwenuyo amanyikini na Chapanga."},{"book":"1 Vakolinto","chapter":"8","verse":"4","text":"Ndi, kuvala vyakulya vyevihuwusiwi kwa vimong'omong'o, timanyili kuvya chindu lepi pamulima, timanyili kuvya Chapanga ndi mmonga."},{"book":"1 Vakolinto","chapter":"8","verse":"5","text":"Hati ngati kuna vindu vyamahele vandu vakuvikemela vichapanga pamulima amala kunani kwa Chapanga, na hati ngati kuna vichapanga na vabambu vamahele,"},{"book":"1 Vakolinto","chapter":"8","verse":"6","text":"Kwitu tete avi Chapanga mmonga, Dadi, Muwumba wa vindu vyoha, ndava ya mwene tete tivili. Kangi avili BAMBU mmonga ndu, Yesu Kilisitu, ndi kwa njila yaki vindu vyoha vyawumbiwi, na tete titama ndava ya mwene."},{"book":"1 Vakolinto","chapter":"8","verse":"7","text":"Nambu lepi vandu voha vevamanyili mambu ago. Muni vandu vangi vayovalili kutetela vimong'omong'o, vandu venavo pevilya vyakulya viwona ngati viwusiwi kwa vimong'omong'o. Na muni mitima yavi yilendili vikemewa vahakili."},{"book":"1 Vakolinto","chapter":"8","verse":"8","text":"Nambu chakulya nakutipeleka papipi na Chapanga. Tikalekayi kulya tipungukiwa lepi chindu, tikalyayi nakuyonjokeswa chindu."},{"book":"1 Vakolinto","chapter":"8","verse":"9","text":"Nambu, mujiyangalila uwaka winu ukoto kuvayoka vana sadika yidebe vayingila mukubuda."},{"book":"1 Vakolinto","chapter":"8","verse":"10","text":"Muni mwangakangamala mtima, akakulola veve mweuvi na umanya wilya vyakulya munyumba ya kuyupila vimong'omong'o, wu, na mwene nakulya vyakulya vyeviwusiwi kwa vimong'omong'o?"},{"book":"1 Vakolinto","chapter":"8","verse":"11","text":"Hinu, mlongo waku mwenuy mweavi na sadika yangali makakala, yati iyagila kwa ndava ya veve, ndi Kilisitu afwili kwa ndava yaki"},{"book":"1 Vakolinto","chapter":"8","verse":"12","text":"Ngati mvabudisi valongo vinu, na kuvinisa mitima yavi muvya mumbudili Kilisitu."},{"book":"1 Vakolinto","chapter":"8","verse":"13","text":"Hinu, ngati chakulya chikumgwisa mlongo vangu, katu nilya lepi nyama, nikotoka kumgwisa mlongo vangu mukumbudila Chapanga."}]}