{"data":[{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"1","text":"Γνωρίζω δὲ ὑμῖν, ἀδελφοί, τὴν χάριν τοῦ Θεοῦ τὴν δεδομένην ἐν ταῖς ἐκκλησίαις τῆς Μακεδονίας,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"2","text":"ὅτι ἐν πολλῇ δοκιμῇ θλίψεως ἡ περισσεία τῆς χαρᾶς αὐτῶν καὶ ἡ κατὰ βάθους πτωχεία αὐτῶν ἐπερίσσευσεν εἰς τὸν πλοῦτον τῆς ἁπλότητος αὐτῶν·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"3","text":"ὅτι κατὰ δύναμιν, μαρτυρῶ, καὶ ὑπὲρ δύναμιν, αὐθαίρετοι,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"4","text":"μετὰ πολλῆς παρακλήσεως δεόμενοι ἡμῶν τὴν χάριν καὶ τὴν κοινωνίαν τῆς διακονίας τῆς εἰς τοὺς ἁγίους,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"5","text":"καὶ οὐ καθὼς ἠλπίσαμεν, ἀλλ᾽ ἑαυτοὺς ἔδωκαν πρῶτον τῷ Κυρίῳ καὶ ἡμῖν διὰ θελήματος Θεοῦ,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"6","text":"εἰς τὸ παρακαλέσαι ἡμᾶς Τίτον, ἵνα καθὼς προενήρξατο οὕτω καὶ ἐπιτελέσῃ εἰς ὑμᾶς καὶ τὴν χάριν ταύτην."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"7","text":"ἀλλ᾽ ὥσπερ ἐν παντὶ περισσεύετε, πίστει καὶ λόγῳ καὶ γνώσει καὶ πάσῃ σπουδῇ καὶ τῇ ἐξ ὑμῶν ἐν ἡμῖν ἀγάπῃ, ἵνα καὶ ἐν ταύτῃ τῇ χάριτι περισσεύητε."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"8","text":"Οὐ κατ᾽ ἐπιταγὴν λέγω, ἀλλὰ διὰ τῆς ἑτέρων σπουδῆς καὶ τὸ τῆς ὑμετέρας ἀγάπης γνήσιον δοκιμάζων·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"9","text":"γινώσκετε γὰρ τὴν χάριν τοῦ Κυρίου ἡμῶν Ἰησοῦ Χριστοῦ, ὅτι δι᾽ ὑμᾶς ἐπτώχευσε πλούσιος ὤν, ἵνα ὑμεῖς τῇ ἐκείνου πτωχείᾳ πλουτήσητε."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"10","text":"καὶ γνώμην ἐν τούτῳ δίδωμι· τοῦτο γὰρ ὑμῖν συμφέρει, οἵτινες οὐ μόνον τὸ ποιῆσαι, ἀλλὰ καὶ τὸ θέλειν προενήρξασθε ἀπὸ πέρυσι·"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"11","text":"νυνὶ δὲ καὶ τὸ ποιῆσαι ἐπιτελέσατε, ὅπως καθάπερ ἡ προθυμία τοῦ θέλειν, οὕτω καὶ τὸ ἐπιτελέσαι ἐκ τοῦ ἔχειν."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"12","text":"εἰ γὰρ ἡ προθυμία πρόκειται, καθὸ ἐὰν ἔχῃ τις εὐπρόσδεκτος, οὐ καθὸ οὐκ ἔχει."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"13","text":"οὐ γὰρ ἵνα ἄλλοις ἄνεσις, ὑμῖν δὲ θλῖψις, ἀλλ᾽ ἐξ ἰσότητος ἐν τῷ νῦν καιρῷ τὸ ὑμῶν περίσσευμα εἰς τὸ ἐκείνων ὑστέρημα,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"14","text":"ἵνα καὶ τὸ ἐκείνων περίσσευμα γένηται εἰς τὸ ὑμῶν ὑστέρημα, ὅπως γένηται ἰσότης,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"15","text":"καθὼς γέγραπται· ὁ τὸ πολὺ οὐκ ἐπλεόνασε, καὶ ὁ τὸ ὀλίγον οὐκ ἠλαττόνησε."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"16","text":"Χάρις δὲ τῷ Θεῷ τῷ διδόντι τὴν αὐτὴν σπουδὴν ὑπὲρ ὑμῶν ἐν τῇ καρδίᾳ Τίτου,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"17","text":"ὅτι τὴν μὲν παράκλησιν ἐδέξατο, σπουδαιότερος δὲ ὑπάρχων αὐθαίρετος ἐξῆλθε πρὸς ὑμᾶς."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"18","text":"συνεπέμψαμεν δὲ μετ᾽ αὐτοῦ τὸν ἀδελφὸν οὗ ὁ ἔπαινος ἐν τῷ εὐαγγελίῳ διὰ πασῶν τῶν ἐκκλησιῶν· —"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"19","text":"οὐ μόνον δέ, ἀλλὰ καὶ χειροτονηθεὶς ὑπὸ τῶν ἐκκλησιῶν συνέκδημος ἡμῶν σὺν τῇ χάριτι ταύτῃ τῇ διακονουμένῃ ὑφ᾽ ἡμῶν πρὸς τὴν αὐτοῦ τοῦ Κυρίου δόξαν καὶ προθυμίαν ἡμῶν· —"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"20","text":"στελλόμενοι τοῦτο, μή τις ἡμᾶς μωμήσηται ἐν τῇ ἁδρότητι ταύτῃ τῇ διακονουμένῃ ὑφ᾽ ἡμῶν,"},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"21","text":"προνοούμενοι καλὰ οὐ μόνον ἐνώπιον Κυρίου, ἀλλὰ καὶ ἐνώπιον ἀνθρώπων."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"22","text":"συνεπέμψαμεν δὲ αὐτοῖς τὸν ἀδελφὸν ἡμῶν, ὃν ἐδοκιμάσαμεν ἐν πολλοῖς πολλάκις σπουδαῖον ὄντα, νυνὶ δὲ πολὺ σπουδαιότερον πεποιθήσει πολλῇ τῇ εἰς ὑμᾶς."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"23","text":"εἴτε ὑπὲρ Τίτου, κοινωνὸς ἐμὸς καὶ εἰς ὑμᾶς συνεργός· εἴτε ἀδελφοὶ ἡμῶν, ἀπόστολοι ἐκκλησιῶν, δόξα Χριστοῦ."},{"book":"ΠΡΟΣ ΚΟΡΙΝΘΙΟΥΣ Β΄","chapter":"8","verse":"24","text":"Τὴν οὖν ἔνδειξιν τῆς ἀγάπης ὑμῶν καὶ ἡμῶν καυχήσεως ὑπὲρ ὑμῶν εἰς αὐτοὺς ἐνδείξασθε εἰς πρόσωπον τῶν ἐκκλησιῶν."}]}