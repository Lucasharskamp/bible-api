{"data":[{"book":"1 Ruodhi","chapter":"18","verse":"1","text":"Bangʼ ndalo mangʼeny, e higa mar adek, wach Jehova Nyasaye nobiro ne Elija mowachone niya, “Dhiyo mondo inyisri ni Ahab kendo abiro kelo koth e piny.”"},{"book":"1 Ruodhi","chapter":"18","verse":"2","text":"Omiyo Elija nodhi monyisore ne Ahab."},{"book":"1 Ruodhi","chapter":"18","verse":"3","text":"kendo Ahab noseluongo Obadia mane otelo ne dala ruoth maduongʼ. Obadia ne en ngʼat man-gi yie motegno kuom Jehova Nyasaye."},{"book":"1 Ruodhi","chapter":"18","verse":"4","text":"Kane Jezebel nego jonabi mag Jehova Nyasaye, Obadia nokawo jonabi mia achiel mopandogi e buche mag pondo ariyo ka ji piero abich abich e moro ka moro kendo nomiyogi pi gi chiemo."},{"book":"1 Ruodhi","chapter":"18","verse":"5","text":"Ahab nosewacho ne Obadia niya, “Dhi e piny duto e sokni kod holo duto. Dipo ka wayudo lum mondo farese kod kenje obed mangima mondo kik waneg chiachwa moro amora.”"},{"book":"1 Ruodhi","chapter":"18","verse":"6","text":"Omiyo negipogo piny mane gi dhi wuothoe, ka Ahab ochomo konchiel to Obadia ochomo komachielo."},{"book":"1 Ruodhi","chapter":"18","verse":"7","text":"Kane Obadia wuotho, Elija noromo kode. Obadia nonene mongʼeye kendo nokulore nyaka e lowo mowacho niya, “Bende en in adier Elija ruodha?”"},{"book":"1 Ruodhi","chapter":"18","verse":"8","text":"Elija to nodwoke niya, “Ee. Dhiyo inyis ruodhi ni, ‘Elija nika.’ ”"},{"book":"1 Ruodhi","chapter":"18","verse":"9","text":"Obadia to nopenje niya, “En angʼo masetimo marach makoro omiyo ichiwo jatichni ni Ahab mondo onegi?"},{"book":"1 Ruodhi","chapter":"18","verse":"10","text":"Akwongʼora gi nying Jehova Nyasaye mangima ni onge piny moro kata pinyruoth moro ma ruodha pok oseore ngʼato mondo omanyi. To e kinde moro amora mane piny moro kata pinyruoth moro owacho ni ionge kuno, nomiyo gikwongʼore ni ne ok ginyal yudi."},{"book":"1 Ruodhi","chapter":"18","verse":"11","text":"To koro inyisa mondo adhi ir ruodha mondo anyise ni, ‘Elija ni ka.’"},{"book":"1 Ruodhi","chapter":"18","verse":"12","text":"Ok angʼeyo kama Roho mar Jehova Nyasaye nyalo tingʼi ma terie bangʼ kasedhi. Ka adhi ma anyiso Ahab mi ok oyudi to obiro nega. To an jatichni aselamo Jehova Nyasaye ae tin-na."},{"book":"1 Ruodhi","chapter":"18","verse":"13","text":"Donge isewinjo, ruodha gima natimo kane Jezebel nego jonabi mag Jehova Nyasaye? Napando jonabi mia achiel mag Jehova Nyasaye e buche mag pondo ariyo, ka apogogi piero abich abich mi amiyogi chiemo gi pi."},{"book":"1 Ruodhi","chapter":"18","verse":"14","text":"To koro inyisa mondo adhi ir ruodha kendo awachne ni, ‘Elija ni ka.’ Donge ingʼeyo ni obiro nega!”"},{"book":"1 Ruodhi","chapter":"18","verse":"15","text":"Elija nodwoke niya, “Akwongʼora gi nying Jehova Nyasaye Maratego, matiyone, ni adier kawuononi nyaka adhi e nyim Ahab.”"},{"book":"1 Ruodhi","chapter":"18","verse":"16","text":"Omiyo Obadia nodhi romo ne Ahab monyise ni Elija ni ka. Omiyo Ahab nodhi oromo ne Elija."},{"book":"1 Ruodhi","chapter":"18","verse":"17","text":"Kane oneno Elija, nowachone niya, “Mano en in, jakel chandruok ni Israel-ni?”"},{"book":"1 Ruodhi","chapter":"18","verse":"18","text":"Elija nodwoke niya, “Ok asekelo chandruok e Israel. To in gi odi ema isejwangʼo chike Jehova Nyasaye mi iluwo Baal."},{"book":"1 Ruodhi","chapter":"18","verse":"19","text":"Koro luong jo-Israel duto mondo orom koda e Got Karmel. Kendo kel jodolo mag Baal mia angʼwen gi piero abich kod jonabi mia angʼwen mag Ashera, machiemo e mesa Jezebel.”"},{"book":"1 Ruodhi","chapter":"18","verse":"20","text":"Omiyo Ahab nooro wach e Israel duto mi nochoko jonabi ewi Got Karmel."},{"book":"1 Ruodhi","chapter":"18","verse":"21","text":"Elija nodhi mochungʼ e nyim ji mowachonegi niya, “Nyaka karangʼo ma ubiro digni e kind paro ariyo? Ka Jehova Nyasaye en Nyasaye, luweuru, to ka Baal en nyasaye luweuru.”"},{"book":"1 Ruodhi","chapter":"18","verse":"22","text":"Eka Elija nowachonegi niya, “An kende ema adongʼ kuom jonabi mag Jehova Nyasaye to Baal nigi jonabi mia angʼwen kod piero abich."},{"book":"1 Ruodhi","chapter":"18","verse":"23","text":"Yudnwauru rwedhi ariyo. We giyier moro kendgi obed margi, gingʼadgi lemo lemo mi giketgi ewi yien to kik gimok mach kuome. An bende anaik rwath machielo makete ewi yien to ok anamok mach kuome."},{"book":"1 Ruodhi","chapter":"18","verse":"24","text":"Eka uluong nying nyasachu kendo an bende abiro luongo nying Jehova Nyasaye. Nyasaye modwoko gi mach en e Nyasaye madier.”"},{"book":"1 Ruodhi","chapter":"18","verse":"25","text":"Elija nowacho ni jonabi mag Baal niya, “Yieruru achiel kuom rwedhigo kendo loseuru mokwongo nikech ungʼeny ahinya. Luonguru nying nyasachu to kik umok mach.”"},{"book":"1 Ruodhi","chapter":"18","verse":"26","text":"Omiyo negikawo rwath mane omigi mi gilose."},{"book":"1 Ruodhi","chapter":"18","verse":"27","text":"Kar odiechiengʼ tir, Elija nojarogi kawacho niya, “Koguru matek moloyo!” Adier en nyasaye! Sa moro en e paro matut; kata odich kata odhi wuoth! Kamoro dipo ka onindo matut manyaka chiewe."},{"book":"1 Ruodhi","chapter":"18","verse":"28","text":"Omiyo negimedo kok matek mi gingʼolore gi ligangla kod tonge, kaka ne en timgi nyaka rembgi nomol."},{"book":"1 Ruodhi","chapter":"18","verse":"29","text":"Odiechiengʼ tir nokalo kendo negidhi nyime ka gikoro kendo gidhum nyaka nochopo kinde mar misango mar odhiambo. To ne onge dwoko, kata ngʼama nodwoko kata ngʼama nowinjogi."},{"book":"1 Ruodhi","chapter":"18","verse":"30","text":"Eka Elija nowacho ni ji duto niya, “Biuru ira ka.” Negibiro ire mi nochako loso kendo mar misango mar Jehova Nyasaye mane osekethore."},{"book":"1 Ruodhi","chapter":"18","verse":"31","text":"Elija nokawo kite apar gariyo, ka moro ka moro ochungʼ ni dhood Israel mane owuok kuom Jakobo, mane Jehova Nyasaye owachonegi niya, “Nyingi nobed Israel.”"},{"book":"1 Ruodhi","chapter":"18","verse":"32","text":"Gi kitego nogero kendo mar misango e nying Jehova Nyasaye; kendo nokunyo bugo molwore matut manyalo tingʼo pi maromo lita apar gabich."},{"book":"1 Ruodhi","chapter":"18","verse":"33","text":"Nochano yien, mongʼado rwadhno e lemo lemo mokete e yien. Eka nowachonegi niya, “Pongʼuru dopige angʼwen mag pi mondo uolie misango kod yien.”"},{"book":"1 Ruodhi","chapter":"18","verse":"34","text":"Nomedo wachonegi niya, “Timuru kamano kendo mine gitimo kamano kendo.”"},{"book":"1 Ruodhi","chapter":"18","verse":"35","text":"Pi nomol molworo kendo mar misango kendo nopongʼo kata mana okuta."},{"book":"1 Ruodhi","chapter":"18","verse":"36","text":"E kinde mar chiwo misango, Elija janabi nosudo nyime molemo kowacho niya, “Yaye Jehova Nyasaye, Nyasach Ibrahim gi Isaka kod Israel, we ongʼere kawuono ni in e Nyasaye e Israel kendo ni an jatichni bende ni asetimo magi duto kaluwore gi chikni."},{"book":"1 Ruodhi","chapter":"18","verse":"37","text":"Dwoka, yaye Jehova Nyasaye, dwoka mondo jogi ongʼe ni in Nyasaye, yaye Jehova Nyasaye, kendo ni iloko chunygi mondo oduog iri kendo.”"},{"book":"1 Ruodhi","chapter":"18","verse":"38","text":"Eka mach mar Jehova Nyasaye nolwar kendo nowangʼo misango gi yien gi kite kod lowo notwoyo pi mane nitie e bugo."},{"book":"1 Ruodhi","chapter":"18","verse":"39","text":"Kane ji duto oneno mano, negipodho auma mi giywak kagiwacho niya, “Jehova Nyasaye e Nyasaye! Jehova Nyasaye en Nyasaye!”"},{"book":"1 Ruodhi","chapter":"18","verse":"40","text":"Eka Elija nochikogi kawacho niya, “Makuru jonabi mag Baal. Kik uwe ngʼato tony!” Ne gimakogi mi Elija nochiwo chik mondo tergi Holo mar Kishon kendo nonegogi kuro."},{"book":"1 Ruodhi","chapter":"18","verse":"41","text":"Kendo Elija nowacho ni Ahab niya, “Dhi ichiem kendo imethi nikech nitie mor koth maduongʼ kawuono.”"},{"book":"1 Ruodhi","chapter":"18","verse":"42","text":"Omiyo Ahab nodhi mochiemo kendo metho, to Elija noidho ewi Got Karmel mokulore piny kendo osoyo wiye e kind chonge."},{"book":"1 Ruodhi","chapter":"18","verse":"43","text":"Nowacho ni jatichne niya, “Dhiyo mondo ingʼi yo ka nam.” Kendo nodhi mongʼiyo."},{"book":"1 Ruodhi","chapter":"18","verse":"44","text":"E ndalo mar abiriyo jatijno nowacho niya, “Bor polo matin machalo gi lwet dhano kowuok e nam.”"},{"book":"1 Ruodhi","chapter":"18","verse":"45","text":"To kata kamano polo nodudo kendo yamo nokudho mi koth maduongʼ nochako oo kendo Ahab nodhi Jezreel."},{"book":"1 Ruodhi","chapter":"18","verse":"46","text":"Teko Jehova Nyasaye nobiro kuom Elija kendo kokunjo kandhone ei okandane, noringo e nyim Ahab nyaka negichopo Jezreel."}]}