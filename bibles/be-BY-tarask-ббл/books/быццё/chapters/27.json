{"data":[{"book":"БЫЦЦЁ","chapter":"27","verse":"1","text":"Калі Ісаак састарыўся, і прытупіўся зрок вачэй ягоных, ён паклікаў старэйшага сына свайго Ісава і сказаў яму: сыне мой! Той сказаў яму: вось я."},{"book":"БЫЦЦЁ","chapter":"27","verse":"2","text":"Сказаў: вось, я састарыўся; ня ведаю дня сьмерці маёй;"},{"book":"БЫЦЦЁ","chapter":"27","verse":"3","text":"вазьмі цяпер прылады твае, калчан твой і лук твой, выйдзі ў поле і ўпалюй мне дзічыны,"},{"book":"БЫЦЦЁ","chapter":"27","verse":"4","text":"і згатуй мне страву, якую я люблю, і прынясі мне есьці, каб дабраславіла цябе душа мая, перш чым я памру."},{"book":"БЫЦЦЁ","chapter":"27","verse":"5","text":"Рэбэка чула, як Ісаак гаварыў сыну свайму Ісаву. І пайшоў Ісаў у поле дастаць і згатаваць дзічыны;"},{"book":"БЫЦЦЁ","chapter":"27","verse":"6","text":"А Рэбэка сказала сыну свайму Якаву: вось, я чула, як бацька казаў брату твайму Ісаву:"},{"book":"БЫЦЦЁ","chapter":"27","verse":"7","text":"прынясі мне дзічыны і згатуй мне страву; я паем і дабраслаўлю цябе прад абліччам Гасподнім, перад сьмерцю маёю."},{"book":"БЫЦЦЁ","chapter":"27","verse":"8","text":"Цяпер, сыне мой, паслухайся слоў маіх у тым, што я загадаю табе:"},{"book":"БЫЦЦЁ","chapter":"27","verse":"9","text":"выйдзі ў статак і вазьмі мне адтуль два казьляняткі добрыя: і я згатую зь іх бацьку твайму страву, якую ён любіць:"},{"book":"БЫЦЦЁ","chapter":"27","verse":"10","text":"а ты прынясеш бацьку твайму, і ён паесьць, каб дабраславіць цябе перад сьмерцю сваёю."},{"book":"БЫЦЦЁ","chapter":"27","verse":"11","text":"Якаў сказаў Рэбэцы, маці сваёй: Ісаў, брат мой, чалавек касматы, а я чалавек гладкі;"},{"book":"БЫЦЦЁ","chapter":"27","verse":"12","text":"можа стацца, абмацае мяне бацька мой, і я буду ў вачах у яго ашуканец і навяду на сябе праклён, а не дабраславеньне."},{"book":"БЫЦЦЁ","chapter":"27","verse":"13","text":"Маці ягоная сказала яму: на мне хай будзе праклён твой, сыне мой; толькі паслухайся слоў маіх і выйдзі, прынясі мне."},{"book":"БЫЦЦЁ","chapter":"27","verse":"14","text":"Ён пайшоў, і ўзяў, і прынёс маці сваёй; і маці ягоная зрабіла страву, якую любіў бацька ягоны."},{"book":"БЫЦЦЁ","chapter":"27","verse":"15","text":"І ўзяла Рэбэка багатую вопратку старэйшага сына свайго Ісава, якая была ў яе ў доме, і апранула малодшага сына свайго Якава;"},{"book":"БЫЦЦЁ","chapter":"27","verse":"16","text":"а рукі яго і гладкую шыю яго абклала скураю казьлянят,"},{"book":"БЫЦЦЁ","chapter":"27","verse":"17","text":"і дала страву і хлеб, якія яна згатавала, у рукі Якаву, сыну свайму."},{"book":"БЫЦЦЁ","chapter":"27","verse":"18","text":"Ён увайшоў да бацькі свайго і сказаў: бацька мой! Той сказаў: вось я; хто ты, сыне мой?"},{"book":"БЫЦЦЁ","chapter":"27","verse":"19","text":"Якаў сказаў бацьку свайму: я, Ісаў, першынец твой, я зрабіў, як ты сказаў мне; устань, сядзь і паеж дзічыны маёй, каб дабраславіла мяне душа твая."},{"book":"БЫЦЦЁ","chapter":"27","verse":"20","text":"І сказаў Ісаак сыну свайму: што так хутка знайшоў ты, сыне мой? Ён сказаў: бо Гасподзь Бог твой паслаў мне насустрач."},{"book":"БЫЦЦЁ","chapter":"27","verse":"21","text":"І сказаў Ісаак Якаву: падыдзі, я абмацаю цябе, сыне мой, ці ты сын мой Ісаў, ці не?"},{"book":"БЫЦЦЁ","chapter":"27","verse":"22","text":"Якаў падышоў да Ісаака, бацькі свайго; і ён абмацаў яго і сказаў: голас, голас Якаваў; а рукі, рукі Ісававыя."},{"book":"БЫЦЦЁ","chapter":"27","verse":"23","text":"І не пазнаў яго, бо рукі ў яго былі, як рукі ў Ісава, брата ягонага, калматыя. І дабраславіў яго"},{"book":"БЫЦЦЁ","chapter":"27","verse":"24","text":"і сказаў: ці ты сын мой Ісаў? Ён адказаў: я."},{"book":"БЫЦЦЁ","chapter":"27","verse":"25","text":"Ісаак сказаў: падай мне, я паем дзічыны сына майго, каб дабраславіла цябе душа мая. Якаў падаў яму, і ён еў; прынёс яму і віна, і ён піў."},{"book":"БЫЦЦЁ","chapter":"27","verse":"26","text":"Ісаак, бацька ягоны, сказаў яму: падыдзі, пацалуй мяне, сыне мой."},{"book":"БЫЦЦЁ","chapter":"27","verse":"27","text":"Ён падышоў і пацалаваў яго і сказаў: вось, пах ад сына майго, як пах ад поля, якое дабраславіў Гасподзь;"},{"book":"БЫЦЦЁ","chapter":"27","verse":"28","text":"хай дасьць табе Бог ад расы нябеснай і ад тлушчу зямлі, і многа хлеба і віна;"},{"book":"БЫЦЦЁ","chapter":"27","verse":"29","text":"хай паслужаць табе народы, хай паклоняцца табе плямёны: будзь гаспадаром над братамі тваімі, і хай паклоняцца табе сыны маці тваёй; кляцьбіты твае - праклятыя; і дабраславенцы твае - дабраславёныя."},{"book":"БЫЦЦЁ","chapter":"27","verse":"30","text":"Як толькі ўчыніў Ісаак дабраславеньне над Якавам, і як толькі выйшаў Якаў ад аблічча Ісаака, бацькі свайго, - Ісаў, брат ягоны, прыйшоў з ловаў сваіх."},{"book":"БЫЦЦЁ","chapter":"27","verse":"31","text":"Згатаваў і ён страву, і прынёс бацьку свайму, і сказаў бацьку свайму: устань, бацька мой, і паеж дзічыны сына твайго, каб дабраславіла мяне душа твая."},{"book":"БЫЦЦЁ","chapter":"27","verse":"32","text":"А Ісаак, бацька ягоны, сказаў яму: хто ты? Ён сказаў: я сын твой, першынец твой, Ісаў."},{"book":"БЫЦЦЁ","chapter":"27","verse":"33","text":"І задрыжаў Ісаак вельмі вялікім дрыжаньнем і сказаў: хто ж гэта, які дастаў дзічыны і прынёс мне, і я еў з усяго, перш чым ты прыйшоў, і я дабраславіў яго? ён і будзе дабраславёны."},{"book":"БЫЦЦЁ","chapter":"27","verse":"34","text":"Ісаў, выслухаўшы словы бацькі свайго, падняў гучны і вельмі горкі енк, і сказаў бацьку свайму: бацька мой! дабраславі і мяне."},{"book":"БЫЦЦЁ","chapter":"27","verse":"35","text":"Але ён сказаў: брат твой прыйшоў з хітрынаю і ўзяў дабраславеньне маё."},{"book":"БЫЦЦЁ","chapter":"27","verse":"36","text":"І сказаў: ці не таму дадзена яму імя: Якаў, што ён запабег мяне ўжо два разы? ён узяў першародства маё, і вось, цяпер узяў дабраславеньне маё. І сказаў: няўжо ты не пакінуў мне дабраславеньня?"},{"book":"БЫЦЦЁ","chapter":"27","verse":"37","text":"Ісаак адказаў Ісаву: вось, я паставіў яго гаспадаром над табою і ўсіх братоў ягоных аддаў яму ў рабы; адарыў яго хлебам і віном; што ж я зраблю дзеля цябе, сыне мой?"},{"book":"БЫЦЦЁ","chapter":"27","verse":"38","text":"Але Ісаў сказаў бацьку свайму: няўжо, бацька мой, адно ў цябе дабраславеньне? дабраславі і мяне, бацька мой! І ўзвысіў Ісаў голас свой і заплакаў."},{"book":"БЫЦЦЁ","chapter":"27","verse":"39","text":"І адказваў Ісаак, бацька ягоны, і сказаў яму: вось, ад тлушчу зямлі будзе пражываньне тваё і ад расы нябеснай згары;"},{"book":"БЫЦЦЁ","chapter":"27","verse":"40","text":"і ты будзеш жыць мечам тваім і будзеш служыць брату твайму; але будзе час, калі ўсупрацівішся і скінеш ярмо ягонае з шыі тваёй."},{"book":"БЫЦЦЁ","chapter":"27","verse":"41","text":"І зьненавідзеў Ісаў Якава за дабраславеньне, якім дабраславіў яго бацька ягоны; і сказаў Ісаў у сэрцы сваім: набліжаюцца дні плачу па бацьку маім; і я заб'ю Якава, брата майго."},{"book":"БЫЦЦЁ","chapter":"27","verse":"42","text":"І пераказаны былі Рэбэцы словы Ісава, старэйшага сына яе; і яна паслала, і паклікала малодшага сына свайго Якава, і сказала яму: вось, Ісаў, брат твой, пагражае забіць цябе;"},{"book":"БЫЦЦЁ","chapter":"27","verse":"43","text":"і цяпер, сыне мой, паслухайся слоў маіх, устань, бяжы да Лавана, брата майго, у Харан;"},{"book":"БЫЦЦЁ","chapter":"27","verse":"44","text":"і пажыві ў яго некаторы час, пакуль спатоліцца лютасьць брата твайго,"},{"book":"БЫЦЦЁ","chapter":"27","verse":"45","text":"пакуль спатоліцца гнеў брата твайго на цябе, і ён забудзе, што ты зрабіў яму: тады я пашлю і вазьму цябе адтуль; навошта мне ў адзін дзень страціць абодвух вас?"},{"book":"БЫЦЦЁ","chapter":"27","verse":"46","text":"І сказала Рэбэка Ісааку: я жыцьцю ня радая ад дачок Хэтэйскіх; калі Якаў возьме жонку з дачок Хэтэйскіх, як гэтыя, з дачок гэтай зямлі, дык навошта мне і жыцьцё?"}]}