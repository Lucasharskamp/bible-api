{"data":[{"book":"Yɛbəc ya Asom a Yesu","chapter":"18","verse":"1","text":"Ntɛ tatɔkɔ tencepər mɔ, kɔ Pol ɛyɛfɛ dare da Atɛn k'ɔŋkɔ Kɔrɛnt."},{"book":"Yɛbəc ya Asom a Yesu","chapter":"18","verse":"2","text":"K'ɔŋkɔ pəbəp di wəSuyif wəlɔma pacwe kɔ Akila, nwɛ anakom dare da Pɔnt mɔ, pətɛp kəcder atɔf ŋa Itali kɔ wəran kɔn Pirsila, bawo wəbɛ Kəlod ɛnaloku a aSuyif fəp ŋawur Rom. Kɔ Pol ɔŋkɔ pəbəp ŋa."},{"book":"Yɛbəc ya Asom a Yesu","chapter":"18","verse":"3","text":"Ntɛ tɛnasurɛnɛ ŋapaŋnɛ yɛbəc yin yayi mɔ, kɔ eyi ndaraŋan, ŋacbəc, ŋaclompəs cəbal."},{"book":"Yɛbəc ya Asom a Yesu","chapter":"18","verse":"4","text":"Simiti o simiti dɔsɔk da kəŋesəm Pol ɛncgbɛkəlɛnɛ kəlɔ ka dəkətola da aSuyif pəcsɛp dəmoloku a aSuyif kɔ aKresi ŋawosɛ kəcəmɛ moloku mɔn darən."},{"book":"Yɛbəc ya Asom a Yesu","chapter":"18","verse":"5","text":"Ntɛ Silas kɔ Timote ŋanator Masedon mɔ, kɔ Pol ɛncəmɛ oŋ gbəcərəm kəcam ka toloku tɔtɔt, pəcsɔŋɛ aSuyif kəlaŋ a Yesu ɔyɔnɛ wəbɛ nwɛ Kanu kəyɛk-yɛk mɔ."},{"book":"Yɛbəc ya Asom a Yesu","chapter":"18","verse":"6","text":"Mba ntɛ aSuyif ŋancgbɛkəl kɔ ŋaclɔmsɛnɛ kɔ mɔ, k'oŋkoŋ-koŋər ŋa yamos yɔn teta kəyeŋkəs kəŋan səbomp, k'oloku: «Doru donu deyi nu dəwaca! Kɔ ina, isɔk ti disrɛ. Ndɛkəl oŋ, nda atɔyɔnɛ aSuyif indekɔ.»"},{"book":"Yɛbəc ya Asom a Yesu","chapter":"18","verse":"7","text":"Kɔ Pol ɛyɛfɛ di, k'ɔŋkɔ nda Titi Yusutu wəkor-koru Kanu wəlɔma, nwɛ kəlɔ kɔn kənasəŋkərɛnɛ kɔ dəkətola Kanu da aSuyif mɔ."},{"book":"Yɛbəc ya Asom a Yesu","chapter":"18","verse":"8","text":"Krispɔs, wəbɛ ka kəlɔ ka dəkətola wəlɔma ɛnalaŋ teta Mariki kɔ aka kəlɔ kɔn disrɛ fəp. Kɔ aKɔrɛnt alarəm aŋɛ ŋanccəŋkəl mɔ ŋanayɔnɛ alaŋ, kɔ aŋgbət ŋa dəromun teta Kanu."},{"book":"Yɛbəc ya Asom a Yesu","chapter":"18","verse":"9","text":"Pibi disrɛ kɔ Wəbɛ oloku Pol kənəŋk disrɛ: «Ta mənesɛ! Məlok-loku, ta məcaŋk de,"},{"book":"Yɛbəc ya Asom a Yesu","chapter":"18","verse":"10","text":"bawo ina iyi kɔ məna! Fum o fum ɔfɔtəp'əm kəca kəyɔ'm tes tɛlɛc, bawo iyɔ afum alarəm dare dandɛ disrɛ.»"},{"book":"Yɛbəc ya Asom a Yesu","chapter":"18","verse":"11","text":"Kɔ Pol eyi ŋa dacɔ teren tin kɔ yof camət-tin pəctəksɛ ŋa toloku ta Kanu."},{"book":"Yɛbəc ya Asom a Yesu","chapter":"18","verse":"12","text":"Tɛm tatɔkɔ tɔ Rom dɛnadəs Kaliyɔŋ kəyɔnɛ ka wəbɛ nde atɔf ŋa Akaya. Kɔ aSuyif alɔma ŋantəŋnɛ kəyɛfərɛnɛ kɔ Pol, kɔ ŋaŋkekərɛ kɔ dəŋkiti."},{"book":"Yɛbəc ya Asom a Yesu","chapter":"18","verse":"13","text":"Kɔ ŋaloku: «Fum wəkawɛ, afum ŋ'ɛfaŋ a ŋacəmɛ dɔpɔ da Kanu darəŋ, ndɛ denciyanɛ kɔ ndɛ sariyɛ səloku mɔ.»"},{"book":"Yɛbəc ya Asom a Yesu","chapter":"18","verse":"14","text":"Pol ɛyɛfɛ kəkɔloku, mba Kaliyɔŋ oloku aSuyif: «Pəcyɔnɛ a fum endif, kɔ pəyɔnɛ fɛ ti, tes tɛlɛc tɔpɔŋ tɔlɔma tɔyɔ-ɛ, k'incəŋkəl nu, nəna aSuyif!"},{"book":"Yɛbəc ya Asom a Yesu","chapter":"18","verse":"15","text":"Mba ntɛ pəyɔnɛ fɔ dəmoloku, dəmewe, kɔ pəyɔnɛ fɛ ti, teta sariyɛ sonu nəna asərka sɔ nəyi kəgbɛkəlɛnɛ mɔ, nəna ŋɔ tatɔkɔ tɔmɔmən. Ina intola fɛ kəyɔnɛ wəboc kiti kaŋkɔ.»"},{"book":"Yɛbəc ya Asom a Yesu","chapter":"18","verse":"16","text":"Kɔ Kaliyɔŋ ɛmbɛləs ŋa dəndo dəŋkiti."},{"book":"Yɛbəc ya Asom a Yesu","chapter":"18","verse":"17","text":"Kɔ aSuyif ŋaŋkɔ ŋantəp Sɔstɛn wəbɛ wəka dəkətola Kanu waca, kɔ ŋayɛfɛ kəsut kɔ dəndo dəŋkiti, mba Kaliyɔŋ ɛnawe fɛ ti ali daka."},{"book":"Yɛbəc ya Asom a Yesu","chapter":"18","verse":"18","text":"Kɔ Pol owon dare da Kɔrɛnt mataka mɔlɔma, k'ender pəlembərnɛ awɛnc aŋa alaŋ, k'ɛlɛk abil kəkɔ atɔf ŋa Siri, nkɔn, Pirsila kɔ Akila. K'ofonnɛ domp nde dare da Seŋkəre kəmentər ka kəlip ka tes ntɛ ɛnadermɛ teta Kanu mɔ."},{"book":"Yɛbəc ya Asom a Yesu","chapter":"18","verse":"19","text":"Ntɛ ŋambɛrɛ dare da Efesi mɔ, kɔ Pol ɛsak Pirsila kɔ Akila. Kɔ Pol ɔŋkɔ kəlɔ ka dəkətola Kanu da aSuyif kɔ ŋaŋgbɛkəlɛnɛ kɔ ŋa."},{"book":"Yɛbəc ya Asom a Yesu","chapter":"18","verse":"20","text":"Kɔ akakɔ ŋantola kɔ kəyi ka dəndo dare daŋan kərɛsna, mba ɛnawosɛ fɛ."},{"book":"Yɛbəc ya Asom a Yesu","chapter":"18","verse":"21","text":"K'elembərnɛ ŋa pəcloku: «Indelukus nnɔ ndoronu kɔ Kanu kəwosɛ-ɛ.» K'ɛlɛk abil dare da Efesi,"},{"book":"Yɛbəc ya Asom a Yesu","chapter":"18","verse":"22","text":"k'ontor dare da Sesari nde ɛnacop mərənt mɔn mɔ. K'ɛmpɛ kərɛs Yerusalɛm kəkɔyif alaŋ. Ntɛ elip mɔ, k'ontor dare da Antiyɔk ŋa Siri."},{"book":"Yɛbəc ya Asom a Yesu","chapter":"18","verse":"23","text":"Ntɛ tɛm tɔlɔma tencepər mɔ, kɔ Pol ɔŋkɔ k'encepər atɔf ŋa Kalat kɔ Firiki pəccəpəs acɛpsɛ a Yesu bəkəc fəp."},{"book":"Yɛbəc ya Asom a Yesu","chapter":"18","verse":"24","text":"WəSuyif wəlɔma ancwe Apɔlɔs, ɛnader Efesi. Dare da Alɛksandər18.24 Alɛksandər, dare dɔpɔŋ nde Misira nde afum alarəm a doru fəp ŋaŋkɔ kətəkəs mes. dɔ anakom kɔ, fum wəcərɛ kəlok-loku ɛnayi, pəcərɛ sɔ kitabu belbel."},{"book":"Yɛbəc ya Asom a Yesu","chapter":"18","verse":"25","text":"Dɔpɔ da Wəbɛ dɔ anatəksɛ kɔ, kɔ kəsumpər ka mes belbel, kance k'onclokɛ, pəctəksɛ teta Yesu, mba mɛnɛ kəgbət dəromun ka Saŋ gbəcərəm kɔ ɛnacərɛ."},{"book":"Yɛbəc ya Asom a Yesu","chapter":"18","verse":"26","text":"K'ɛyɛfɛ kəlok-lokɛ kəlaŋ disrɛ nde dəkətola Kanu da aSuyif. Ntɛ Pirsila kɔ Akila ŋane kɔ kəlok-loku mɔ, kɔ ŋalɛk kɔ ndaraŋan, kɔ ŋambɛrɛnɛ kɔ kətəksɛ kəcərɛ kəŋkɔ kənabut kɔ teta dɔpɔ da Kanu mɔ."},{"book":"Yɛbəc ya Asom a Yesu","chapter":"18","verse":"27","text":"Ntɛ Apɔlɔs ɛnacɛm-cɛmnɛ kəcepər ka Akaya mɔ, kɔ awɛnc aŋa alaŋ ŋaŋgbiŋər kɔ. Kɔ ŋancicɛ acɛpsɛ a Yesu darəŋ aŋɛ ŋayi Akaya mɔ areka, ŋacloku ŋa kəbaŋ kɔ belbel. Ntɛ ɛmbɛrɛ mɔ, k'entesɛ afum aka di, akɔ kəmar ka Kanu kənasɔŋɛ kəyɔnɛ alaŋ mɔ."},{"book":"Yɛbəc ya Asom a Yesu","chapter":"18","verse":"28","text":"Bawo fənɔntər fɔ Apɔlɔs ɛncgbɛkəlɛ aSuyif fɔr ya afum alarəm kiriŋ pəsɔŋɛ ŋa kəcərɛ dəkitabu a Yesu ɔyɔnɛ wəbɛ nwɛ Kanu kənayɛk-yɛk mɔ."}]}