{"data":[{"book":"دووەم تیمۆساوس","chapter":"3","verse":"1","text":"ئەوە بزانە کە لە ڕۆژانی کۆتاییدا کاتێکی تەنگانە دادێت،"},{"book":"دووەم تیمۆساوس","chapter":"3","verse":"2","text":"چونکە خەڵکی خۆیان خۆشدەوێ، پارەیان خۆشدەوێ، لووتبەرزن، خۆهەڵکێشن، زمانپیسن، گوێڕایەڵی دایک و باوک نابن، سوپاسگوزار نین، گڵاون،"},{"book":"دووەم تیمۆساوس","chapter":"3","verse":"3","text":"بێ خۆشەویستین، گەردن ئازاد ناکەن، بوختانکەرن، بەسەرخۆدا زاڵنەبوون، دڕندەن، حەز لە چاکە ناکەن،"},{"book":"دووەم تیمۆساوس","chapter":"3","verse":"4","text":"ناپاکن، سەرەڕۆ و لەخۆبایین، زیاتر حەزیان لە چێژە نەک خۆشەویستی خودا،"},{"book":"دووەم تیمۆساوس","chapter":"3","verse":"5","text":"ڕواڵەتی خواترسییان هەیە، بەڵام نکۆڵی لە هێزەکەی دەکەن. جا لەوانە دوور بکەونەوە."},{"book":"دووەم تیمۆساوس","chapter":"3","verse":"6","text":"ئەوانە لەو جۆرە کەسانەن کە بە ماڵاندا دەگەڕێن، ژنە لاوازەکان دەستەمۆ دەکەن، کە بە بارگرانی گوناهەوە شوێنی هەموو جۆرە هەوەسێک کەوتوون،"},{"book":"دووەم تیمۆساوس","chapter":"3","verse":"7","text":"هەردەم فێر دەبن، بەڵام هەرگیز ناتوانن ڕاستی بناسن."},{"book":"دووەم تیمۆساوس","chapter":"3","verse":"8","text":"وەک چۆن یەنیس و یەمبریس3‏:8 دوو جادووگەری میسری بوون کە لە کۆشکی فیرعەون بەربەرەکانێی موسایان کرد، بڕوانە دەرچوون 7‏:11‏‏.‏ بەربەرەکانێی موسایان کرد، ئەوانەش بەربەرەکانێی ڕاستی دەکەن. ئەو پیاوانە مێشکیان گەندەڵ بووە و لەلایەن باوەڕەکەوە ڕەتکراونەتەوە."},{"book":"دووەم تیمۆساوس","chapter":"3","verse":"9","text":"بەڵام زیاتر پێش ناکەون، چونکە گێلایەتییان بۆ هەمووان دەردەکەوێت، وەک گێلایەتی ئەوانی لێهات."},{"book":"دووەم تیمۆساوس","chapter":"3","verse":"10","text":"بەڵام تۆ، فێرکردن و شێوازی ژیان، ئامانج و باوەڕ، ئارامگرتن و خۆشەویستی و دانبەخۆداگرتن،"},{"book":"دووەم تیمۆساوس","chapter":"3","verse":"11","text":"چەوسانەوە و ئازاری منت زانی، ئەوەی لە ئەنتاکیا و کۆنیا و لیسترا بەسەرم هات و بەرگەی چ چەوسانەوەیەکم گرت، بەڵام مەسیحی باڵادەست لە هەموویان دەربازی کردم."},{"book":"دووەم تیمۆساوس","chapter":"3","verse":"12","text":"هەموو ئەوانەی دەیانەوێ بە لەخواترسییەوە بە یەکبوون لەگەڵ عیسای مەسیح بژین، دەچەوسێنرێنەوە،"},{"book":"دووەم تیمۆساوس","chapter":"3","verse":"13","text":"بەڵام خراپەکار و فێڵبازان بەرەو خراپتر دەڕۆن کە چەواشەکار و چەواشەکراون."},{"book":"دووەم تیمۆساوس","chapter":"3","verse":"14","text":"بەڵام تۆ، لەسەر ئەوە بمێنەوە کە فێری بوویت و دڵنیابوویت، چونکە زانیت لە کێ فێربوویت،"},{"book":"دووەم تیمۆساوس","chapter":"3","verse":"15","text":"هەروەها لە منداڵییەوە لە نووسراوە پیرۆزەکانەوە دەزانیت کە دەتوانن لە ڕێگەی باوەڕ بە عیسای مەسیح بتکەنە دانا بۆ بەدەستهێنانی ڕزگاری."},{"book":"دووەم تیمۆساوس","chapter":"3","verse":"16","text":"هەموو نووسراوە پیرۆزەکان لە سروشی خودان3‏:16 یۆنانی: فووی خودا.‏، سوودبەخشن بۆ فێرکردن و سەرزەنشت و ڕاستەڕێکردن و لێڕاهێنان لە ڕاستودروستی،"},{"book":"دووەم تیمۆساوس","chapter":"3","verse":"17","text":"تاکو پیاوی خودا تەواو ئامادە بێت بۆ هەموو کارێکی باش."}]}