{"data":[{"book":"БЫЦЦЁ","chapter":"31","verse":"1","text":"І пачуў Якаў словы сыноў Лаванавых, якія казалі: Якаў завалодаў усім, што было ў бацькі нашага, і з маёмасьці бацькі нашага склаў усё багацьце гэта."},{"book":"БЫЦЦЁ","chapter":"31","verse":"2","text":"І ўбачыў Якаў Лаванаў твар, і вось, ён не такі да яго, як быў учора і заўчора."},{"book":"БЫЦЦЁ","chapter":"31","verse":"3","text":"І сказаў Гасподзь Якаву: вярніся ў зямлю бацькоў тваіх і на радзіму тваю: і Я буду з табою."},{"book":"БЫЦЦЁ","chapter":"31","verse":"4","text":"І паслаў Якаў, і паклікаў Рахіль і Лію ў поле, да статку дробнага быдла свайго,"},{"book":"БЫЦЦЁ","chapter":"31","verse":"5","text":"і сказаў ім: я бачыў твар бацькі вашага, што ён да мяне не такі, як быў учора і заўчора; але Бог бацькі майго быў са мною;"},{"book":"БЫЦЦЁ","chapter":"31","verse":"6","text":"вы самі ведаеце, што я з усяе сілы служыў бацьку вашаму,"},{"book":"БЫЦЦЁ","chapter":"31","verse":"7","text":"а бацька ваш ашукваў мяне і разоў дзесяць перамяняў узнагароду маю; але Бог не дапусьціў яго зрабіць мне ліха."},{"book":"БЫЦЦЁ","chapter":"31","verse":"8","text":"Калі сказаў ён, што быдла з плямкамі будзе табе ўзнагародаю, дык быдла ўсё радзіла з плямкамі. А калі ён сказаў: пярэстыя будуць табе ўзнагародаю, дык усё быдла і радзіла пярэстых."},{"book":"БЫЦЦЁ","chapter":"31","verse":"9","text":"І адабраў Бог быдла ў бацькі вашага і даў мне."},{"book":"БЫЦЦЁ","chapter":"31","verse":"10","text":"Аднаго разу ў такую пару, калі быдла зачынае, я паглядзеў і ўбачыў у сьне, і вось казлы, якія падняліся на быдла, пярэстыя з плямкамі і стракацінамі."},{"book":"БЫЦЦЁ","chapter":"31","verse":"11","text":"Анёл Божы сказаў мне ў сьне: Якаве! Я сказаў: вось я."},{"book":"БЫЦЦЁ","chapter":"31","verse":"12","text":"Ён сказаў: падымі вочы твае і паглядзі: усе казлы, што падняліся на быдла, пярэстыя, з плямкамі і стракацінамі; бо Я бачу ўсё, што Лаван робіць з табою;"},{"book":"БЫЦЦЁ","chapter":"31","verse":"13","text":"Я Бог у Вэтылі, дзе ты паліў алеем помнік і даў Мне зарок; цяпер устань, выйдзі зь зямлі гэтай і вярніся да зямлі радзіны тваёй."},{"book":"БЫЦЦЁ","chapter":"31","verse":"14","text":"Рахіль і Лія сказалі яму ў адказ: ці ёсьць нам яшчэ доля і спадчына ў доме бацькі нашага?"},{"book":"БЫЦЦЁ","chapter":"31","verse":"15","text":"ці ня чужымі ён лічыць нас? бо ён прадаў нас і зьеў нават срэбра наша;"},{"book":"БЫЦЦЁ","chapter":"31","verse":"16","text":"таму ўсё багацьце, якое Бог адабраў у бацькі нашага, ёсьць нашае і дзяцей нашых; дык вось, рабі ўсё, што Бог сказаў табе."},{"book":"БЫЦЦЁ","chapter":"31","verse":"17","text":"І ўстаў Якаў, і пасадзіў дзяцей сваіх і жонак сваіх на вярблюдаў,"},{"book":"БЫЦЦЁ","chapter":"31","verse":"18","text":"і ўзяў з сабою ўсё быдла сваё, якое набыў, быдла ўласнае ягонае, якое ён набыў у Месапатаміі, каб ісьці да Ісаака, бацькі свайго, у зямлю Ханаанскую."},{"book":"БЫЦЦЁ","chapter":"31","verse":"19","text":"І як Лаван пайшоў стрыгчы быдла сваё, дык Рахіль забрала ідалаў, якія былі ў бацькі яе."},{"book":"БЫЦЦЁ","chapter":"31","verse":"20","text":"А Якаў забраў сэрца ў Лавана Арамэйца, бо не паведаміў яму, што адыходзіць."},{"book":"БЫЦЦЁ","chapter":"31","verse":"21","text":"І пайшоў з усім, што ў яго было; і ўстаўшы перайшоў раку і скіраваўся да гары Галаад."},{"book":"БЫЦЦЁ","chapter":"31","verse":"22","text":"На трэці дзень сказалі Лавану, што Якаў сышоў."},{"book":"БЫЦЦЁ","chapter":"31","verse":"23","text":"Тады ён узяў з сабою родзічаў сваіх, і гнаўся за ім сем дзён, і дагнаў яго на гары Галаад."},{"book":"БЫЦЦЁ","chapter":"31","verse":"24","text":"І прыйшоў Бог да Лавана Арамэйца ўначы ў сьне і сказаў яму: сьцеражыся, не кажы Якаву ні добрага, ні благога."},{"book":"БЫЦЦЁ","chapter":"31","verse":"25","text":"І дагнаў Лаван Якава; а Якаў паставіў намёт свой на гары, і Лаван з родзічамі сваімі паставіў на гары Галаад."},{"book":"БЫЦЦЁ","chapter":"31","verse":"26","text":"І сказаў Лаван Якаву: што ты зрабіў? навошта ты ашукаў мяне і зьвёў дачок маіх, як палоненых зброяй?"},{"book":"БЫЦЦЁ","chapter":"31","verse":"27","text":"навошта ты ўцёк таемна, і схаваўся ад мяне, і не сказаў мне? Я адпусьціў бы цябе з радасьцю і зь песьнямі, з бубнам і з гусьлямі;"},{"book":"БЫЦЦЁ","chapter":"31","verse":"28","text":"ты не дазволіў мне нават пацалаваць унукаў маіх і дачок маіх; неразумна ты зрабіў."},{"book":"БЫЦЦЁ","chapter":"31","verse":"29","text":"Ёсьць у руцэ маёй сіла зрабіць вам ліхое; але Бог бацькі вашага ўчора гаварыў са мною і сказаў: сьцеражыся, не кажы Якаву ні добрага, ні благога."},{"book":"БЫЦЦЁ","chapter":"31","verse":"30","text":"Але хай бы ты пайшоў, бо табе не цярпелася быць у доме ў бацькі твайго, - навошта ты ўкраў багоў маіх?"},{"book":"БЫЦЦЁ","chapter":"31","verse":"31","text":"Якаў адказаў Лавану і сказаў: я баяўся, бо я думаў, каб жа не адабраў ты ў мяне дачок тваіх."},{"book":"БЫЦЦЁ","chapter":"31","verse":"32","text":"У каго знойдзеш багоў тваіх, той ня будзе жывы: пры родзічах нашых даведвайся, што ў мяне і вазьмі сабе. Якаў ня ведаў, што Рахіль украла іх."},{"book":"БЫЦЦЁ","chapter":"31","verse":"33","text":"І хадзіў Лаван у намёт Якаваў і ў намёт Ліін і ў намёт дзьвюх рабыняў, але не знайшоў. І выйшаў з намёта Ліі, і ўвайшоў у намёт Рахілін."},{"book":"БЫЦЦЁ","chapter":"31","verse":"34","text":"А Рахіль узяла ідалаў і паклала іх пад вярблюджае сядло, і села на іх. І абшукаў Лаван увесь намёт, і не знайшоў."},{"book":"БЫЦЦЁ","chapter":"31","verse":"35","text":"А яна сказала бацьку свайму: хай не загневаецца гаспадар мой, што я не магу ўстаць перад табою; бо ў мяне звычайнае жаночае. І Лаван шукаў, але не знайшоў ідалаў."},{"book":"БЫЦЦЁ","chapter":"31","verse":"36","text":"Якаў раззлаваўся і ўступіў у спрэчку з Лаванам. І загаварыў Якаў і сказаў Лавану: якая віна мая, які грэх мой, што ты дагнаў мяне?"},{"book":"БЫЦЦЁ","chapter":"31","verse":"37","text":"ты агледзеў у мяне ўсе рэчы, што знайшоў ты з усіх рэчаў твайго дома? пакажы тут перад родзічамі маімі і перад родзічамі тваімі; няхай яны рассудзяць нас абодвух."},{"book":"БЫЦЦЁ","chapter":"31","verse":"38","text":"Вось, дваццаць гадоў я быў у цябе; авечкі твае і козы твае ня выкідвалі; бараноў са статку твайго я ня еў;"},{"book":"БЫЦЦЁ","chapter":"31","verse":"39","text":"разадранага зьверам Я ня прыносіў табе, гэта была мая страта; ты зь мяне спаганяў ці калі ўдзень што-колечы прападала, а ці ўначы прападала;"},{"book":"БЫЦЦЁ","chapter":"31","verse":"40","text":"я зьнемагаў удзень ад сьпёкі, а ўначы ад сьцюжы, і сон мой бег ад вачэй маіх."},{"book":"БЫЦЦЁ","chapter":"31","verse":"41","text":"Такія мае дваццаць гадоў у доме тваім. Я служыў табе чатырнаццаць гадоў за дзьвюх дачок тваіх і шэсьць гадоў за быдла тваё; а ты дзесяць разоў мяняў узнагароду маю."},{"book":"БЫЦЦЁ","chapter":"31","verse":"42","text":"Калі б ня быў са мною Бог бацькі майго, Бог Абрагама і страх Ісаака, - ты б цяпер адпусьціў мяне ні з чым. Бог убачыў гароту маю і працу рук маіх і заступіўся за мяне ўчора."},{"book":"БЫЦЦЁ","chapter":"31","verse":"43","text":"І адказваў Лаван і сказаў Якаву: дочкі - мае дочкі; дзеці - мае дзеці; быдла - маё быдла, і ўсё, што ты бачыш, гэта маё; ці магу я цяпер што зрабіць з дочкамі маімі і зь дзецьмі іхнімі, якія народжаны імі?"},{"book":"БЫЦЦЁ","chapter":"31","verse":"44","text":"цяпер пастановім спрымірэньне я і ты, і гэта будзе сьведчаньнем паміж мною і табою."},{"book":"БЫЦЦЁ","chapter":"31","verse":"45","text":"І ўзяў Якаў камень і паставіў яго помнікам."},{"book":"БЫЦЦЁ","chapter":"31","verse":"46","text":"І сказаў Якаў родзічам сваім: набярэце камянёў. Яны ўзялі камяні і зрабілі курган, і елі там на кургане."},{"book":"БЫЦЦЁ","chapter":"31","verse":"47","text":"І назваў яго Лаван: Егар-Сагадута; а Якаў назваў яго Галаадам."},{"book":"БЫЦЦЁ","chapter":"31","verse":"48","text":"І сказаў Лаван: сёньня гэты курган паміж табою і мною сьведка. Таму і дадзена яму імя: Галаад,"},{"book":"БЫЦЦЁ","chapter":"31","verse":"49","text":"а таксама: Міцца, за тое, што Лаван сказаў: няхай наглядае Гасподзь і за мною і за табою, калі мы зьнікнем адзін ад аднаго;"},{"book":"БЫЦЦЁ","chapter":"31","verse":"50","text":"калі ты будзеш блага абыходзіцца з дочкамі маімі, альбо возьмеш жонак звыш дачок маіх, дык хоць няма чалавека паміж намі, але глядзі, Бог сьведка паміж мною і табою."},{"book":"БЫЦЦЁ","chapter":"31","verse":"51","text":"І сказаў Лаван Якаву: вось курган гэты і вось помнік, які я паставіў паміж мною і табою;"},{"book":"БЫЦЦЁ","chapter":"31","verse":"52","text":"гэты курган сьведка, і гэты помнік сьведка, што ні я не перайду да цябе за гэты курган, ні ты не пяройдзеш да мяне за гэты курган і за гэты помнік, дзеля ліха;"},{"book":"БЫЦЦЁ","chapter":"31","verse":"53","text":"Бог Абрагамаў і Бог Нахораў хай судзяць паміж намі, Бог бацькі іхняга. Якаў запрысягнуўся страхам бацькі свайго Ісаака."},{"book":"БЫЦЦЁ","chapter":"31","verse":"54","text":"І закалоў Якаў ахвяру на гары і паклікаў родзічаў сваіх есьці хлеб; і яны елі хлеб і начавалі на гары."},{"book":"БЫЦЦЁ","chapter":"31","verse":"55","text":"І ўстаў Лаван з самага рана і пацалаваў унукаў сваіх і дачок сваіх, і дабраславіў іх. І пайшоў і вярнуўся Лаван у сваё месца."}]}