{"data":[{"book":"Matthew","chapter":"23","verse":"1","text":"Etu pichete Jisu tai laga chela aru joma hoi kene thaka manu khan ke kotha korise."},{"book":"Matthew","chapter":"23","verse":"2","text":"Tai koise, “Niom likha khan aru Pharisee khan Moses boha jagate bohe."},{"book":"Matthew","chapter":"23","verse":"3","text":"Etu karone taikhan ki hukum diye tumikhan etu koribi, aru sai thakibi. Kintu taikhan laga kaam hisab te na koribi, kele koile taikhan mukh pora koi, hoile bhi kaam pora nakore."},{"book":"Matthew","chapter":"23","verse":"4","text":"Taikhan juntu saman bhari hoi eitu khan bandhi diye aru bukhi bole digdar hoijai, aru manu khan laga kandha te rakhi diye. Kintu taikhan nijor laga anguli bhi uthabole itcha nakore."},{"book":"Matthew","chapter":"23","verse":"5","text":"Taikhan dikha bole nimite he bhal niyom khan kore. Kilekoile taikhan matha te chamra laga boksa dangor bonai kene bandhe, aru taikhan kapra laga rusi khan dangor kore."},{"book":"Matthew","chapter":"23","verse":"6","text":"Taikhan bisi sonman pa-a jagate kha luwa kora khushi pai, aru mondoli te bisi sonman pa jagate bohe."},{"book":"Matthew","chapter":"23","verse":"7","text":"Aru bajar te taikhan ke ekdom salam diya aru ‘Rabbi’ koi kene manu khan pora mata khushi pai."},{"book":"Matthew","chapter":"23","verse":"8","text":"Kintu tumikhan ke ‘Rabbi23.8 Shika manu’ koi kene matibo dibo nalage kele koile khali ekjon he Shika manu ase, aru tumikhan sob bhai kokai ase."},{"book":"Matthew","chapter":"23","verse":"9","text":"Aru tumikhan ke ‘Baba’ koi kene matibo nadibi, kele koile tumikhan laga khali ekjon he Baba Isor ase, jun sorgote ase."},{"book":"Matthew","chapter":"23","verse":"10","text":"Tumikhan ke ‘Shika manu’ koi matibo nadibi, kele koile tumikhan laga hikhok to Khrista he ase."},{"book":"Matthew","chapter":"23","verse":"11","text":"Kintu tumikhan majote kun bisi dangor ase tai to tumi laga nokor hobo."},{"book":"Matthew","chapter":"23","verse":"12","text":"Jun khan nijorke uthai thake taike nomro kori dibo, aru jun khan nijorke nomro koribo taike uthai dibo."},{"book":"Matthew","chapter":"23","verse":"13","text":"Kintu, O niyom likha khan aru Pharisee khan, tumi kopoti khan ke hai ase! Tumikhan dusra manu khan nimite sorgo rajyo bondh kori diye. Kilekoile tumikhan nijor naghuse, aru ghusi bole thaka dusra khan ke bhi ghusi bole nadiye."},{"book":"Matthew","chapter":"23","verse":"14","text":"O niyom likha khan aru Pharisee khan, tumi kopoti khan ke hai ase! Kilekoile tumikhan bidhowa khan ke thogai kene taikhan laga ghor chingi loi. Etu pichete girja te jai kene manu khan ke dikha bole lamba prathana kore. Tumikhan uporte sobse biya sajai hobo."},{"book":"Matthew","chapter":"23","verse":"15","text":"O niyom likha khan aru Pharisee khan, tumi kopoti khan ke hai ase! Kilekoile tumikhan samundar pora aru dusra desh khan te jai kene tumikhan laga dhorom mani bole mon ghura bo diye, aru jitia tai tumikhan laga niyom to mani loi, tumikhan taike poila pora bhi aru bisi norok laga bacha bonai de."},{"book":"Matthew","chapter":"23","verse":"16","text":"Tumikhan ke hai ase, tumikhan andha hoi kene rasta dikhai thaka khan, tumikhan jun koi, ‘Jun manu mondoli laga naam loi kene kosom khai, etu eku nohoi. Kintu jun manu mondoli laga suna chandi laga naam loi kene kosom khai, tai etu kosom rakhibo lage.’"},{"book":"Matthew","chapter":"23","verse":"17","text":"Tumi murkho aru andha manu khan! Kuntu sob pora dangor ase, suna chandi na utu mondoli jun pora suna chandi khan ke pobitro bonai?"},{"book":"Matthew","chapter":"23","verse":"18","text":"Aru, ‘Jun manu bedi laga kosom khai, etu eku nohoi. Kintu jun manu Isor laga bedi te daan thaka laga kosom khai, tai etu kosom manibo lagibo.’"},{"book":"Matthew","chapter":"23","verse":"19","text":"O Tumikhan murkho aru andha manu khan! Kuntu sob pora dangor ase, utu daan khan na Isor laga bedi jun pora etu daan ke pobitro bonai diye?"},{"book":"Matthew","chapter":"23","verse":"20","text":"Etu karone, jun manu Isor laga bedi laga kosom khai, tai etu aru etu logote thaka sob saman khan laga kosom khai loi."},{"book":"Matthew","chapter":"23","verse":"21","text":"Jun ekjon mondoli laga kosom khai, tai etu mondoli aru mondoli ghor te thaka Isor laga kosom khai loi."},{"book":"Matthew","chapter":"23","verse":"22","text":"Aru jun sorgo laga kosom khai, tai Isor laga singhason aru Tai usorte boha khan sob laga kosom khai loi."},{"book":"Matthew","chapter":"23","verse":"23","text":"O niyom likha khan aru Pharisee khan, tumi kopoti khan ke hai ase! Kilekoile tumikhan pudina, aru pata, aru dhaniya laga dos bhag di thake, aru bisi ujon thaka niyom, faisla, maph, aru biswas laga kotha khan ke chari diye- eitu khan bhi kori bole laga asele, hoilebi dusra khan bhi nakorikena nacharibo lage."},{"book":"Matthew","chapter":"23","verse":"24","text":"Tumikhan andha cholawta khan, jun khan makhi dikhile ghin lage, aru ekta uth-janwar ke khai loi."},{"book":"Matthew","chapter":"23","verse":"25","text":"O niyom likha khan aru Pharisee khan, tumi kopoti khan ke hai ase! Kilekoile tumikhan kup aru thali laga bahar phale sapha kori thake, hoile bhi bhitor te to joborjosti pora luwa aru lalchi pora bhorta ase."},{"book":"Matthew","chapter":"23","verse":"26","text":"Tumi andha Pharisee, poila kup aru thali laga bhitor te ki ase etu ke sapha koribi, titia eitu khan laga bahar khan bhi nijor pora sapha hoi jabo."},{"book":"Matthew","chapter":"23","verse":"27","text":"O niyom likha khan aru Pharisee khan, tumi kopoti khan ke hai ase! Kilekoile tumikhan chuna mara pathor laga kobor nisena ase, juntu bahar pora sundur dikhe, hoile bhi bhitor te mora manu khan laga hardi khan, aru sob moila khan pora bhorta ase."},{"book":"Matthew","chapter":"23","verse":"28","text":"Thik eneka nisena tumikhan bhi bahar pora manu khan usorte hosa te thaka nisena dikhe, hoilebi bhitor te misa misi aru paap pora bhorta ase."},{"book":"Matthew","chapter":"23","verse":"29","text":"O niyom likha khan aru Pharisee khan, tumi kopoti khan ke hai ase! Kilekoile tumikhan utu bhabobadi khan laga kobor khan bonaise, aru utu dharmikta te thaka manu khan laga pathor laga kobor ke sundur pora korise,"},{"book":"Matthew","chapter":"23","verse":"30","text":"Aru koise, ‘Amikhan baba laga baba khan laga homoi te amikhan thakise koile, amikhan etu bhabobadi khan laga khun phelai diya te bhag nolobole thakise.’"},{"book":"Matthew","chapter":"23","verse":"31","text":"Eneka pora tumikhan nije pora he koi ase tumikhan taikhan laga bacha khan ase jun khan pora bhabobadi khan ke morai dise."},{"book":"Matthew","chapter":"23","verse":"32","text":"Etu nimite tumikhan baba laga baba khan laga hisab ke tumikhan bhorta koribi."},{"book":"Matthew","chapter":"23","verse":"33","text":"Tumikhan saph khan, saph laga khandan khan, kineka pora tumikhan norok laga sajai pora polabole paribo?"},{"book":"Matthew","chapter":"23","verse":"34","text":"Etu nimite, sabi, Ami tumikhan ke bhabobadi aru gyaani aru niyom likha khan ke pathai ase. Kunba khan ke tumikhan pora morai dibo aru Cross uporte maribo, aru kunba khan ke tumikhan Isor laga kotha kora ghor te tumikhan pora chabuk pora maribo aru ekta sheher pora dusra sheher laga bahar te khedai dibo."},{"book":"Matthew","chapter":"23","verse":"35","text":"Eneka pora tumikhan uporte prithibi te jiman hosa te thaka khan ase taikhan laga khun ahibo, hosa te thaka Abel laga khun pora shuru kori kene Barachias laga chokra Zacharias laga khun tak, junke tumikhan pobitro jaga aru bedi majot te morai disele."},{"book":"Matthew","chapter":"23","verse":"36","text":"Hosa pora ami tumikhan ke koidi ase, eitu khan sob aji-kali laga yug uporte ahibo."},{"book":"Matthew","chapter":"23","verse":"37","text":"Jerusalem, Jerusalem, tumi jun khan bhabobadi khan ke morai diye aru jun khan ke tumikhan logot pathai diye taikhan ke bhi tumikhan pathor mari dise! Kiman bar Moi tumi laga bacha khan ke milai dibole itcha thakise, jineka ekta murgi ama tai laga bacha khan ke tai laga pakhi nichete joma kore, kintu tumikhan ahibole itcha thaka nai!"},{"book":"Matthew","chapter":"23","verse":"38","text":"Sabi, tumikhan laga ghor pora tumikhan ke ekla chari dibo."},{"book":"Matthew","chapter":"23","verse":"39","text":"Kilekoile Moi tumikhan ke koi ase, etiya pora tumikhan Amike nadikhibo jitia tak tumikhan eneka nakoi, ‘Tai asis te ase jun Probhu laga naam pora ahise.23.39 Psa. 118:26.’”"}]}