{"data":[{"book":"2 Timoti","chapter":"2","verse":"1","text":"Ya mere, nwa m, bụrụ onye dị ike site nʼamara ahụ Kraịst Jisọs na-enye."},{"book":"2 Timoti","chapter":"2","verse":"2","text":"Ihe niile nke ị nụrụ nʼọnụ m nʼihu ọtụtụ ndị ama ka ị ga-enyefe nʼaka ndị kwesiri ntụkwasị obi, bụ ndị nwekwara ike izi ndị ọzọ ihe ndị a."},{"book":"2 Timoti","chapter":"2","verse":"3","text":"Soro m kere oke nʼahụhụ dị ka ezi onye agha Jisọs Kraịst."},{"book":"2 Timoti","chapter":"2","verse":"4","text":"Ọ dịghị onye agha ọbụla na-ekekọta onwe ya nʼihe nke ụwa a, kama ọ na-achọ ime ihe ga-atọ onye họpụtara ya dị ka onye agha ụtọ."},{"book":"2 Timoti","chapter":"2","verse":"5","text":"Otu aka ahụ, onye na-agba ọsọ agaghị enweta okpu mmeri, ma ọ bụrụ na ọ gbaghị ọsọ ya dịka usoro iwu ịgba ọsọ si dị."},{"book":"2 Timoti","chapter":"2","verse":"6","text":"Onye ọrụ ubi na-adọgbu onwe ya nʼọrụ kwesiri ịbụ onye ga-ebu ụzọ rie mkpụrụ sitere nʼubi ya."},{"book":"2 Timoti","chapter":"2","verse":"7","text":"Na-atụgharị uche nʼihe m kwuru, nʼihi na Onyenwe anyị ga-enye gị nghọta nʼime ha niile."},{"book":"2 Timoti","chapter":"2","verse":"8","text":"Echefula Jisọs Kraịst, onye a kpọlitere site nʼọnwụ, onye sikwa nʼagbụrụ Devid, nke a bụ oziọma m."},{"book":"2 Timoti","chapter":"2","verse":"9","text":"Ọ bụ nʼihi na m na-ekwu eziokwu ndị a ka m ji nọọ na-ahụ ahụhụ dị otu a dị ka onye ọjọọ, ma otu ọ dị, ekeghị okwu Chineke agbụ."},{"book":"2 Timoti","chapter":"2","verse":"10","text":"Ya mere, ana m anagide ihe niile nʼihi ndị a họpụtara, ka ha bụrụkwa ndị ga-anata nzọpụta dị nʼime Kraịst Jisọs, na ebube ebighị ebi."},{"book":"2 Timoti","chapter":"2","verse":"11","text":"Nke a bụ okwu kwesiri ntụkwasị obi:"},{"book":"2 Timoti","chapter":"2","verse":"12","text":"Ọ bụrụ na anyị anagide,"},{"book":"2 Timoti","chapter":"2","verse":"13","text":"Ọ bụrụ na anyị ekweghị ekwe,"},{"book":"2 Timoti","chapter":"2","verse":"14","text":"Na-echetara ha nke a, na-agwasikwa ha ike nʼaha Chineke ka ha ghara ịrụ ụka banyere okwu efu. Nʼihi na okwu ndị a abaghị uru, ha na-ewetara ndị na-anụ ya ịla nʼiyi."},{"book":"2 Timoti","chapter":"2","verse":"15","text":"Gbalịsie ike ka iche onwe gị nʼihu Chineke dị ka onye a nabatara. Onye ọrụ nke ihere na-apụghị ime, onye na-akọwa eziokwu ahụ nke ọma."},{"book":"2 Timoti","chapter":"2","verse":"16","text":"Zere onwe gị nʼokwu nzuzu nke rụrụ arụ, nʼihi na ọ na-aga nʼihu iduba ndị mmadụ nʼọnọdụ amaghị Chineke karịa."},{"book":"2 Timoti","chapter":"2","verse":"17","text":"Ozizi ha ga-agbasa dị ka nsị, Haimeniọs na Filetus soo na ndị dị otu a."},{"book":"2 Timoti","chapter":"2","verse":"18","text":"Ha ahapụla ịgbaso ụzọ eziokwu ahụ bido na-ekwusa okwu ụgha, na-asị na oge mbilite nʼọnwụ agafeela. Site nʼokwu ha, ha na-ekpu okwukwe mmadụ ụfọdụ ihu nʼala."},{"book":"2 Timoti","chapter":"2","verse":"19","text":"Ma ntọala Chineke hiwere na-eguzosi ike. Nʼelu ya ka eji ihe e dere kaa akara: “Onyenwe anyị maara ndị bụ ndị nke ya,”2:19 Ọnụ 16:5 ya na, “Ka onye ọbụla kpọrọ onwe ya onye nke Kraịst kwụsị ibi ndụ ajọ omume.”"},{"book":"2 Timoti","chapter":"2","verse":"20","text":"Nʼime ụlọ ukwuu, ọtụtụ ngwa ọrụ dị ya, ndị e ji ọlaedo maọbụ ọlaọcha, maọbụ osisi maọbụ ụrọ kpụọ. Ụfọdụ ka e ji eje ozi nʼoge nkwanye ugwu dị mkpa, ndị ọzọ ka e ji eje ozi nʼoge ọbụla."},{"book":"2 Timoti","chapter":"2","verse":"21","text":"Ọ bụrụ na onye ọbụla edoo onwe ya ọcha pụọ nʼihe ọjọọ niile, ọ ga-abụ ngwa ọrụ e mere maka ọrụ ndị kwesiri nkwanye ugwu, bụrụkwa onye dị nsọ, onye na-abara Onyenwe ya uru, na onye dị njikere mgbe ọbụla ịrụ ezi ọrụ."},{"book":"2 Timoti","chapter":"2","verse":"22","text":"Gbanarị ihe ọbụla na-etinye ụdị echiche ọjọọ nke ụmụ okorobịa na-enwe nʼime gị, kama, na-agbaso ezi omume na okwukwe, na ịhụnanya na udo, ka gị na ndị na-akpọkukwa Onyenwe anyị site nʼobi dị ọcha na-emekọrịta."},{"book":"2 Timoti","chapter":"2","verse":"23","text":"Wezuga onwe gị nʼịrụ ụka nzuzu na nke amaghị ihe niile, nʼihi na ị maara na ha na-eweta ise okwu."},{"book":"2 Timoti","chapter":"2","verse":"24","text":"O kwesikwaghị ka ohu Onyenwe anyị bụrụ onye na-ese okwu, kama, ọ ga-abụ onye obiọma nye mmadụ niile, na onye ma otu e si ezi ihe, onye dị njikere ịnagide ihe ọjọọ e mere ya."},{"book":"2 Timoti","chapter":"2","verse":"25","text":"Ọ ga-ejiri obi dị nwayọ mgbe ọ na-adụ ndị iro ya ọdụ. Eleghị anya Chineke nwere ike mee ka ha chegharịa, bịa mata eziokwu."},{"book":"2 Timoti","chapter":"2","verse":"26","text":"Mgbe ahụ, ha nwere ike gbanahụ ọnya ekwensu, ka o jidechara ha ka ha mee uche ya."}]}