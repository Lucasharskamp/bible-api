{"data":[{"book":"यिर्मयाह","chapter":"43","verse":"1","text":"जब यिर्मयाह उनके परमेश्वर यहोवा के सब वचन कह चुका, जिनको कहने के लिये परमेश्वर ने यिर्मयाह को उन सब लोगों के पास भेजा था,"},{"book":"यिर्मयाह","chapter":"43","verse":"2","text":"तब होशायाह के पुत्र अजर्याह और कारेह के पुत्र योहानान और सब अभिमानी पुरुषों ने यिर्मयाह से कहा, “तू झूठ बोलता है। हमारे परमेश्वर यहोवा ने तुझे यह कहने के लिये नहीं भेजा कि ‘मिस्र में रहने के लिये मत जाओ;’"},{"book":"यिर्मयाह","chapter":"43","verse":"3","text":"परन्तु नेरिय्याह का पुत्र बारूक तुझको हमारे विरुद्ध उकसाता है कि हम कसदियों के हाथ में पड़ें और वे हमको मार डालें या बन्दी बनाकर बाबेल को ले जाएँ।”"},{"book":"यिर्मयाह","chapter":"43","verse":"4","text":"इसलिए कारेह का पुत्र योहानान और दलों के सब प्रधानों और सब लोगों ने43:4 सब लोगों ने: अनेक यहूदी नहीं चाहते थे परन्तु उनके घनिष्ठ प्रधानों ने उन्हें मिस्र जाने के लिए विवश किया।  यहोवा की यह आज्ञा न मानी कि वे यहूदा के देश में ही रहें।"},{"book":"यिर्मयाह","chapter":"43","verse":"5","text":"पर कारेह का पुत्र योहानान और दलों के और सब प्रधान उन सब यहूदियों को जो अन्यजातियों के बीच तितर-बितर हो गए थे, और उनमें से लौटकर यहूदा देश में रहने लगे थे, वे उनको ले गए"},{"book":"यिर्मयाह","chapter":"43","verse":"6","text":"पुरुष, स्त्री, बाल-बच्चे, राजकुमारियाँ, और जितने प्राणियों को अंगरक्षकों के प्रधान नबूजरदान ने गदल्याह को जो अहीकाम का पुत्र और शापान का पोता था, सौंप दिया था, उनको और यिर्मयाह भविष्यद्वक्ता और नेरिय्याह के पुत्र बारूक को वे ले गए;"},{"book":"यिर्मयाह","chapter":"43","verse":"7","text":"और यहोवा की आज्ञा न मानकर वे मिस्र देश में तहपन्हेस नगर तक आ गए।"},{"book":"यिर्मयाह","chapter":"43","verse":"8","text":"तब यहोवा का यह वचन तहपन्हेस में यिर्मयाह के पास पहुँचा"},{"book":"यिर्मयाह","chapter":"43","verse":"9","text":"“अपने हाथ से बड़े पत्थर ले, और यहूदी पुरुषों के सामने उस ईंट के चबूतरे में जो तहपन्हेस में फ़िरौन के भवन के द्वार के पास है, चूना फेर के छिपा दे,"},{"book":"यिर्मयाह","chapter":"43","verse":"10","text":"और उन पुरुषों से कह, ‘इस्राएल का परमेश्वर, सेनाओं का यहोवा, यह कहता है: देखो, मैं बाबेल के राजा अपने सेवक नबूकदनेस्सर को बुलवा भेजूँगा, और वह अपना सिंहासन इन पत्थरों के ऊपर जो मैंने छिपा रखे हैं, रखेगा; और अपना छत्र इनके ऊपर तनवाएगा।"},{"book":"यिर्मयाह","chapter":"43","verse":"11","text":"वह आकर मिस्र देश को मारेगा, तब जो मरनेवाले हों वे मृत्यु के वश में43:11 मृत्यु के वश में: प्रत्येक मनुष्य अपने भाग्य के अनुसार या तो अकाल से मरेगा या महामारी से या युद्ध में या बन्दी बनाया जाएगा या हत्यारे द्वारा मारा जाएगा।, जो बन्दी होनेवाले हों वे बँधुआई में, और जो तलवार के लिये है वे तलवार के वश में कर दिए जाएँगे। (प्रका. 13:10)"},{"book":"यिर्मयाह","chapter":"43","verse":"12","text":"मैं मिस्र के देवालयों में आग लगाऊँगा; और वह उन्हें फुँकवा देगा और बँधुआई में ले जाएगा; और जैसा कोई चरवाहा अपना वस्त्र ओढ़ता है, वैसा ही वह मिस्र देश को समेट लेगा; और तब बेखटके चला जाएगा।"},{"book":"यिर्मयाह","chapter":"43","verse":"13","text":"वह मिस्र देश के सूर्यगृह के खम्भों को तोड़ डालेगा; और मिस्र के देवालयों को आग लगाकर फुँकवा देगा।’”"}]}