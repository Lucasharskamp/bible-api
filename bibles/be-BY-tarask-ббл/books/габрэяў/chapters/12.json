{"data":[{"book":"ГАБРЭЯЎ","chapter":"12","verse":"1","text":"Таму і мы, маючы вакол сябе такую хмару сьведкаў, скінем зь сябе ўсякі цяжар і грэх, які аблытвае нас, і цярпліва будзем праходзіць праз поле змаганьня, якое ляжыць перад намі,"},{"book":"ГАБРЭЯЎ","chapter":"12","verse":"2","text":"гледзячы на Пачынальніка і Спраўцу веры, Ісуса, Які, дзеля радасьці, што была перад Ім, прыняў крыж, пагардзіўшы ганьбаю, і сеў праваруч трона Божага."},{"book":"ГАБРЭЯЎ","chapter":"12","verse":"3","text":"Падумайце пра Таго, Хто перацерпеў такі над Сабою глум ад грэшнікаў, каб вам не зьнемагчы і не паслабіцца душамі вашымі."},{"book":"ГАБРЭЯЎ","chapter":"12","verse":"4","text":"Вы яшчэ не да крыві змагаліся, адольваючы грэх,"},{"book":"ГАБРЭЯЎ","chapter":"12","verse":"5","text":"і забылі суцяшэньне, якое прапануецца вам, як сынам: «Сыне мой! не пагрэбуй караю Гасподняй і не маркоціся, калі Ён выкрывае цябе."},{"book":"ГАБРЭЯЎ","chapter":"12","verse":"6","text":"Бо Гасподзь, каго любіць, таго і карае; а б'е кожнага сына, якога прымае»."},{"book":"ГАБРЭЯЎ","chapter":"12","verse":"7","text":"Калі вы прымаеце кару, дык Бог учыняе з вамі, як з сынамі. Бо ці ёсьць які сын, якога б не караў бацька."},{"book":"ГАБРЭЯЎ","chapter":"12","verse":"8","text":"Калі ж застаяцеся без пакараньня, якое ўсім агульнае, дык вы - няпраўныя дзеці, а ня сыны."},{"book":"ГАБРЭЯЎ","chapter":"12","verse":"9","text":"Прытым, калі мы, караныя цялеснымі бацькамі нашымі, баяліся іх, дык ці ж не намнога больш павінны скарыцца Айцу духаў, каб жыць?"},{"book":"ГАБРЭЯЎ","chapter":"12","verse":"10","text":"Тыя каралі нас самохаць на некалькі дзён; а Гэты - дзеля карысьці, каб мы мелі супольнасьць у сьвятасьці Ягонай."},{"book":"ГАБРЭЯЎ","chapter":"12","verse":"11","text":"Усякае пакараньне ў цяперашні час здаецца ня радасьцю, а журбою; але пасьля навучаным празь яе дае мірны плод праведнасьці."},{"book":"ГАБРЭЯЎ","chapter":"12","verse":"12","text":"Таму «ўмацуйце зьняможаныя рукі й калені»"},{"book":"ГАБРЭЯЎ","chapter":"12","verse":"13","text":"і «хадзеце проста нагамі вашымі, каб кульгавае ня збочыла, а лепшае выправілася»."},{"book":"ГАБРЭЯЎ","chapter":"12","verse":"14","text":"Старайцеся мець мір з усімі і сьвятасьць, безь якое ніхто не пабачыць Госпада."},{"book":"ГАБРЭЯЎ","chapter":"12","verse":"15","text":"Сачэце, каб хто ня страціў мілаты Божае; каб які «горкі корань, калі вырасьце, не нарабіў шкоды», і каб ім не апаганіліся многія»;"},{"book":"ГАБРЭЯЎ","chapter":"12","verse":"16","text":"каб ня было паміж вамі якога распусьніка, альбо бязбожніка, які, нібы Ісаў, за адну ежу адмовіўся ад свайго першародства."},{"book":"ГАБРЭЯЎ","chapter":"12","verse":"17","text":"Бо вы ведаеце, што пасьля таго ён, хочучы ўспадкаваць дабраславеньне, быў адкінуты; ня мог перамяніць думак бацькі, хоць і прасіў за тое сьлёзна."},{"book":"ГАБРЭЯЎ","chapter":"12","verse":"18","text":"Вы падступіліся не да гары, да якой можна дакрануцца, і ўспалымнёнай вагнём, не да цемры і змроку і буры,"},{"book":"ГАБРЭЯЎ","chapter":"12","verse":"19","text":"не да трубнага гуку і голасу словаў, пры якім слухачы прасілі, каб ніякіх словаў ім больш не казалі,"},{"book":"ГАБРЭЯЎ","chapter":"12","verse":"20","text":"бо яны не маглі вытрываць таго, што запавядалася: «калі і зьвер дакранецца да гары, будзе пабіты камянямі, (альбо пацэлены стралою);"},{"book":"ГАБРЭЯЎ","chapter":"12","verse":"21","text":"і такое вусьцішнае было гэта зьявішча, што і Майсей сказаў: «я ў страху і ў трымценьні»."},{"book":"ГАБРЭЯЎ","chapter":"12","verse":"22","text":"Але вы падступіліся да гары Сіёна і да горада Бога жывога, да нябеснага Ерусаліма і да процьмы анёлаў,"},{"book":"ГАБРЭЯЎ","chapter":"12","verse":"23","text":"да пераможнага сабора і Царквы першынцаў, напісаных на нябёсах, і да Судзьдзі ўсіх Бога, і да духаў праведнікаў, якія дасягнулі дасканаласьці,"},{"book":"ГАБРЭЯЎ","chapter":"12","verse":"24","text":"і да Заступніка новага запавета Ісуса, і да Крыві акрапленьня, якая гаворыць лепей, ніж Авелева."},{"book":"ГАБРЭЯЎ","chapter":"12","verse":"25","text":"Глядзеце, не адвярнецеся і вы ад прамоўцы. Калі тыя, ня слухаўшы прамоўцы на зямлі, не пазьбеглі кары, дык тым болей не пазьбегнем мы, калі адвернемся ад Прамоўцы зь нябёсаў;"},{"book":"ГАБРЭЯЎ","chapter":"12","verse":"26","text":"чый голас тады пахіснуў зямлю, і Які цяпер даў такое абяцаньне: «яшчэ раз скалану ня толькі зямлю, але і неба»."},{"book":"ГАБРЭЯЎ","chapter":"12","verse":"27","text":"Словы «яшчэ раз» азначаюць зьмену таго, што скаланаецца, як створанага, каб заставалася непахісным."},{"book":"ГАБРЭЯЎ","chapter":"12","verse":"28","text":"І вось мы, прымаючы Царства непахіснае, будзем захоўваць мілату, якою будзем служыць у спадабаньне Богу, з багавейнасьцю і страхам,"},{"book":"ГАБРЭЯЎ","chapter":"12","verse":"29","text":"таму што Бог наш ёсьць «вагонь, які паядае»."}]}