{"data":[{"book":"ВЫХАД","chapter":"26","verse":"1","text":"А скінію зрабі зь дзесяці заслонаў з суканага вісону, і з блакітнай, пурпуровай і чырванёнай воўны, і херувімаў зрабі на іх майстэрскаю працаю;"},{"book":"ВЫХАД","chapter":"26","verse":"2","text":"даўжыня кожнай заслоны дваццаць восем локцяў, а шырыня кожнага заслоны чатыры локці: мера адна ўсім заслонам."},{"book":"ВЫХАД","chapter":"26","verse":"3","text":"Пяць заслонаў няхай будуць злучаны адна з адной, і іншыя пяць заслонаў злучаны адно з адным."},{"book":"ВЫХАД","chapter":"26","verse":"4","text":"Зрабі петлі блакітнага колеру на краі першай заслоны ў канцы, які злучае абедзьве палавіны; так зрабі і на краі апошняй заслоны, якая злучае абедзьве палавіны;"},{"book":"ВЫХАД","chapter":"26","verse":"5","text":"пяцьдзясят петляў зрабі ў адной заслоны і пяцьдзясят петляў зрабі на краі заслоны, якая злучаецца зь іншымі; петлі павінны адпавядаць адна адной;"},{"book":"ВЫХАД","chapter":"26","verse":"6","text":"і зрабі пяцьдзясят гачыкаў залатых і гачыкамі злучы заслону адну з адной, і будзе скінія адно цэлае."},{"book":"ВЫХАД","chapter":"26","verse":"7","text":"І зрабі заслоны з казінае воўны, каб пакрываць скінію; адзінаццаць пакрывалаў зрабі такіх;"},{"book":"ВЫХАД","chapter":"26","verse":"8","text":"даўжыня адной заслоны трыццаць локцяў, а шырыня чатыры локці; гэта адна заслона; у адзінаццаці заслонах адна мера."},{"book":"ВЫХАД","chapter":"26","verse":"9","text":"І злучы пяць заслонаў асобна і шэсьць заслонаў асобна; і шостую заслону зрабі падвойную зь відавога боку скініі."},{"book":"ВЫХАД","chapter":"26","verse":"10","text":"Зрабі пяцьдзясят петляў на краі крайняй заслоны, каб злучаць яе зь іншай, і пяцьдзясят петляў на краі другой заслоны, каб злучаць зь ім;"},{"book":"ВЫХАД","chapter":"26","verse":"11","text":"зрабі пяцьдзясят гачыкаў медных, і ўкладзі гачыкі ў петлі, і злучы заслону, каб яна складала адну."},{"book":"ВЫХАД","chapter":"26","verse":"12","text":"А лішак, які застаецца ад заслонаў скініі, - палавіна лішняй заслоны хай будзе зьвешана на тыльным баку скініі;"},{"book":"ВЫХАД","chapter":"26","verse":"13","text":"а лішак ад заслоны скініі, на локаць з аднаго і на локаць з другога боку, хай будзе зьвешаны з бакоў скініі з таго і з другога боку, для пакрываньня яе."},{"book":"ВЫХАД","chapter":"26","verse":"14","text":"І зрабі века для пакрываньня са скур барановых чырвоных і яшчэ заслону верхнюю са скур сініх."},{"book":"ВЫХАД","chapter":"26","verse":"15","text":"І зрабі брусы для скініі з дрэва сітым, каб яны стаялі:"},{"book":"ВЫХАД","chapter":"26","verse":"16","text":"даўжынёю ў дзесяць локцяў брус, і паўтара локця кожнаму брусу шырыня;"},{"book":"ВЫХАД","chapter":"26","verse":"17","text":"у кожным брусе па дзьве восьці, адну насупраць другое: так зрабі на ўсіх брусах скініі."},{"book":"ВЫХАД","chapter":"26","verse":"18","text":"Так зрабі брусы ў скінію: дваццаць брусоў на паўднёвы бок на поўдзень,"},{"book":"ВЫХАД","chapter":"26","verse":"19","text":"і пад дваццаць брусоў зрабі сорак срэбраных падножжаў: два падножжы пад адзін брус на дзьве восьці яго, і два падножжы пад другі брус на дзьве восьці яго;"},{"book":"ВЫХАД","chapter":"26","verse":"20","text":"і дваццаць брусоў на другі бок на поўнач,"},{"book":"ВЫХАД","chapter":"26","verse":"21","text":"і на іх сорак падножжаў срэбраных: два падножжы пад адзін брус, і два падножжы пад другі брус;"},{"book":"ВЫХАД","chapter":"26","verse":"22","text":"а на тыльным баку скініі на захад зрабі шэсьць брусоў"},{"book":"ВЫХАД","chapter":"26","verse":"23","text":"і два брусы зрабі на вуглы скініі на заходні бок;"},{"book":"ВЫХАД","chapter":"26","verse":"24","text":"яны павінны быць злучаны ўнізе і злучаны ўгары да аднаго колца: так мае быць зь імі абодвума: на абодва вуглы хай яны будуць;"},{"book":"ВЫХАД","chapter":"26","verse":"25","text":"і так будзе восем брусоў, для іх срэбраных падножжаў шаснаццаць: два падножжы пад адзін брус, і два падножжы пад другі брус."},{"book":"ВЫХАД","chapter":"26","verse":"26","text":"І зрабі жэрдзі з дрэва сітым, пяць жэрдак для брусоў аднаго боку скініі,"},{"book":"ВЫХАД","chapter":"26","verse":"27","text":"і пяць жэрдак для брусоў другога боку скініі, і пяць жэрдак для брусоў тыльнага боку за скініяй, на захад;"},{"book":"ВЫХАД","chapter":"26","verse":"28","text":"а ўнутраная жэрдка будзе праходзіць па сярэдзіне брусоў ад аднаго канца да другога:"},{"book":"ВЫХАД","chapter":"26","verse":"29","text":"а брусы абкладзі золатам, і колцы, для ўкладваньня жэрдак, зрабі з золата, і жэрдкі абкладзі золатам."},{"book":"ВЫХАД","chapter":"26","verse":"30","text":"І пастаў скінію паводле ўзору, які паказаў табе на гары."},{"book":"ВЫХАД","chapter":"26","verse":"31","text":"І зрабі заслону з блакітнай, пурпуровай і чырванёнай воўны і суканага вісону; умелай працаю павінны быць зроблены на ёй херувімы;"},{"book":"ВЫХАД","chapter":"26","verse":"32","text":"і павесь яе на чатырох слупах зь сітыму, абкладзеных золатам, з залатымі гачыкамі, на чатырох падножжах срэбраных;"},{"book":"ВЫХАД","chapter":"26","verse":"33","text":"і павесь заслону на гачыках і ўнясі туды за заслону каўчэг адкрыцьця; і будзе заслона аддзяляць вам сьвятыню ад Сьвятога сьвятых."},{"book":"ВЫХАД","chapter":"26","verse":"34","text":"І пакладзі вечка на каўчэг адкрыцьця ў Сьвятым сьвятых."},{"book":"ВЫХАД","chapter":"26","verse":"35","text":"І пастаў стол за заслонай і сьвяцільню насупраць стала на баку скініі на поўдзень; а стол пастаў на паўночным баку."},{"book":"ВЫХАД","chapter":"26","verse":"36","text":"І зрабі заслону для ўваходу ў скінію з блакітнай і пурпуровай і чырванёнай воўны, і з суканага вісону ўзорыстага вырабу;"},{"book":"ВЫХАД","chapter":"26","verse":"37","text":"і зрабі для заслоны пяць слупоў зь сітыму і абкладзі іх золатам; гачыкі да іх залатыя; і вылі для іх пяць падножжаў медных."}]}