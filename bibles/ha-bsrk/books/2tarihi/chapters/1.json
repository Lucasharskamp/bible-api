{"data":[{"book":"2 Tarihi","chapter":"1","verse":"1","text":"Solomon ɗan Dawuda ya kafa kansa sosai a bisa masarautarsa, gama Ubangiji Allahnsa yana tare da shi ya kuma sa ya zama mai girma sosai."},{"book":"2 Tarihi","chapter":"1","verse":"2","text":"Sai Solomon ya yi magana ga dukan Isra’ila, ga shugabannin mayaƙa dubu-dubu da shugabannin mayaƙa ɗari-ɗari, ga alƙalai da kuma ga dukan shugabanni a Isra’ila, kawunan iyalai,"},{"book":"2 Tarihi","chapter":"1","verse":"3","text":"Solomon tare da dukan taron suka tafi masujadan kan tudu a Gibeyon, gama Tentin Sujadar Allah yana can, wanda Musa bawan Ubangiji ya yi a hamada."},{"book":"2 Tarihi","chapter":"1","verse":"4","text":"Dawuda ya riga ya haura da akwatin alkawarin Allah daga Kiriyat Yeyarim zuwa inda ya shirya dominsa, domin yă kafa masa tenti a Urushalima."},{"book":"2 Tarihi","chapter":"1","verse":"5","text":"Amma bagaden tagullar da Bezalel ɗan Uri, ɗan Hur, ya yi a Gibeyon a gaba tabanakul na Ubangiji; saboda haka Solomon da taron suka neme nufin Ubangiji a can."},{"book":"2 Tarihi","chapter":"1","verse":"6","text":"Solomon ya haura zuwa bagaden tagulla a gaban Ubangiji a cikin Tentin Sujada, ya kuma miƙa hadayu na ƙonawa dubbai a kansa."},{"book":"2 Tarihi","chapter":"1","verse":"7","text":"A wannan dare Allah ya bayyana ga Solomon, ya ce masa, “Roƙi duk abin da kake so in ba ka.”"},{"book":"2 Tarihi","chapter":"1","verse":"8","text":"Solomon ya amsa wa Allah, “Ka nuna alheri mai girma ga Dawuda mahaifina ka kuma naɗa ni sarki a matsayinsa."},{"book":"2 Tarihi","chapter":"1","verse":"9","text":"To, yanzu, ya Ubangiji Allah, ka cika alkawarin da ka yi ga mahaifina Dawuda yă tabbata, gama ka naɗa ni sarki a bisa mutanen da suka wuce ƙirge kamar ƙurar ƙasa."},{"book":"2 Tarihi","chapter":"1","verse":"10","text":"Ka ba ni hikima da sani, don in iya jagorance wannan mutane, gama wa zai iya shugabance wannan jama’arka mai girma?”"},{"book":"2 Tarihi","chapter":"1","verse":"11","text":"Allah ya ce wa Solomon, “Da yake wannan ne sha’awar zuciyarka, ba ka kuwa nemi wadata, arziki ko girma ba, ba ka kuma nemi mutuwar abokan gābanka ba, da yake kuma ba ka nemi tsawon rai ba, amma ka nemi hikima da sani don ka shugabanci jama’ata wadda na naɗa ka sarki,"},{"book":"2 Tarihi","chapter":"1","verse":"12","text":"saboda haka za a ba ka hikima da sani. Zan kuma ba ka wadata, arziki da girma, waɗanda babu wani sarki kafin kai da ya taɓa kasance da su kuma babu wani a bayanka da zai kasance da su.”"},{"book":"2 Tarihi","chapter":"1","verse":"13","text":"Sa’an nan Solomon ya tafi Urushalima daga masujadar kan tudu a Gibeyon, da kuma daga gaban Tentin Sujada. Ya kuma yi mulki a bisa Isra’ila."},{"book":"2 Tarihi","chapter":"1","verse":"14","text":"Solomon ya tara kekunan yaƙi da dawakai, ya kasance da kekunan yaƙi dubu da ɗari huɗu da kuma dawakai dubu goma sha biyu, waɗanda ya ajiye a biranen kekunan yaƙi, da kuma tare da shi a Urushalima."},{"book":"2 Tarihi","chapter":"1","verse":"15","text":"Sarki ya sa azurfa da zinariya suka zama barkatai a Urushalima kamar duwatsu, al’ul kuma kamar itatuwan fir a gindin tsaunuka."},{"book":"2 Tarihi","chapter":"1","verse":"16","text":"Aka shigo da dawakan Solomon daga Masar1.16 Ko kuwa dai mai yiwuwa Muzur, wani yanki Silisiya; haka ma a aya 17. da kuma daga Kuye1.16 Wataƙila Silisiya. ’yan kasuwan fada suka saye su daga Kuye."},{"book":"2 Tarihi","chapter":"1","verse":"17","text":"Suka shigo da kekunan yaƙi daga Masar a kan shekel ɗari shida-shida na azurfa, doki kuma a kan shekel ɗari da hamsin-hamsin. Suka kuma riƙa fitar da su ƙasashen waje zuwa dukan sarakunan Hittiyawa da na Arameyawa."}]}