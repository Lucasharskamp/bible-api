{"data":[{"book":"Kirje Tiitukselle","chapter":"1","verse":"1,2","text":"Lähettäjä: Paavali, Jumalan palvelija ja Jeesuksen Kristuksen lähettiläs."},{"book":"Kirje Tiitukselle","chapter":"1","verse":"3","text":"Saan kertoa kaikille tämän iloisen uutisen, jonka Jumala, Vapahtajamme, on nyt sopivaksi katsomanaan hetkenä ilmoittanut maailmalle. Minun hän on käskenyt levittää uutista kaikkialle."},{"book":"Kirje Tiitukselle","chapter":"1","verse":"4","text":"Vastaanottaja: Tiitus, jota pidän kuin omana poikanani, koska uskomme samaan Herraan."},{"book":"Kirje Tiitukselle","chapter":"1","verse":"5","text":"Jätin sinut sinne Kreetaan, että auttaisit sikäläisiä seurakuntia kaikin mahdollisin tavoin. Pyysin, että nimittäisit eri kaupunkeihin seurakunnan johtajat1:5 Sananmukaisesti: »vanhimmat»., jotka noudattaisivat antamiani ohjeita."},{"book":"Kirje Tiitukselle","chapter":"1","verse":"6","text":"On tärkeää, että valitset arvossapidettyjä, hyviä miehiä, jotka ovat aviopuolisolleen uskollisia ja joiden lapset rakastavat Herraa, kunnioittavat vanhempiaan ja ovat hyvämaineisia."},{"book":"Kirje Tiitukselle","chapter":"1","verse":"7","text":"Seurakuntien johtajissa ei saa olla moitteen sijaa, koska he ovat Jumalan palvelijoita. Heidän ei sovi olla ylpeitä, kärsimättömiä, rahanahneita, juopottelevia eikä riitaisia."},{"book":"Kirje Tiitukselle","chapter":"1","verse":"8","text":"Heidän on oltava vieraanvaraisia ja rakastettava kaikkea mikä on hyvää. Heidän on myös oltava ymmärtäväisiä ja oikeudenmukaisia miehiä, jotka elävät puhtaasti, ja kyettävä hillitsemään itsensä."},{"book":"Kirje Tiitukselle","chapter":"1","verse":"9","text":"Heidän on uskottava horjumatta heille opetettuun totuuteen ja pystyttävä opettamaan se edelleen muille. Heidän on kyettävä osoittamaan toisin ajatteleville, missä nämä ovat väärässä."},{"book":"Kirje Tiitukselle","chapter":"1","verse":"10","text":"Kaikki eivät näet halua totella Jumalan sanaa. Varsinkin monet niistä, joiden mielestä kristittyjen on noudatettava juutalaisten lakeja, johtavat ihmisiä puheillaan harhaan."},{"book":"Kirje Tiitukselle","chapter":"1","verse":"11","text":"Siitä on tehtävä loppu. Kokonaisia perheitä on johdettu harhaan, pois Jumalan armosta. Väärät opettajat haluavat vain rahanne."},{"book":"Kirje Tiitukselle","chapter":"1","verse":"12","text":"Eräskin kreetalainen, heidän oma profeettansa, on sanonut: »Kaikki kreetalaiset ovat valehtelijoita. He ovat kuin laiskoja eläimiä, joiden ainoa pyrkimys on vatsansa täyttäminen.»"},{"book":"Kirje Tiitukselle","chapter":"1","verse":"13","text":"Se on totta. Ole kristityille niin ankara kuin on tarpeen, että he pysyisivät lujina uskossa"},{"book":"Kirje Tiitukselle","chapter":"1","verse":"14","text":"ja sulkisivat korvansa juutalaisten tarinoilta ja totuudesta eksyneiden suostutteluilta."},{"book":"Kirje Tiitukselle","chapter":"1","verse":"15","text":"Jos ihmisellä on puhdas sydän, hän näkee kaikessa hyvää ja puhdasta. Sellaisesta, jonka sydän on paha ja epäuskoinen, kaikki on pahaa: hänen likainen mielensä ja kapinoiva sydämensä heijastuvat kaikkeen, mitä hän näkee ja kuulee."},{"book":"Kirje Tiitukselle","chapter":"1","verse":"16","text":"Hän voi sanoa tuntevansa Jumalan, mutta hänen elämänsä puhuu toista. Sellainen ihminen on inhottava ja tottelematon, eikä häneltä voi odottaa mitään hyvää."}]}