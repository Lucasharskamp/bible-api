{"data":[{"book":"Loma","chapter":"1","verse":"1","text":"Polo kisadi ki Yesu Klisto, wutelo mu ba mvuala ayi wusobolo mu samuna Nsamu Wumboti wu Nzambi."},{"book":"Loma","chapter":"1","verse":"2","text":"Nsamu wumboti beni wawu kakivanina tsila tona thama mu mimbikudi mu Masonoko Manlongo."},{"book":"Loma","chapter":"1","verse":"3","text":"Wawu Nsamu beni weta yolukila mambu ma Muanꞌandi, mu kimutu kiandi, wubutuka mu nkuna Davidi."},{"book":"Loma","chapter":"1","verse":"4","text":"Bosi Yesu Klisto, mu pheve Yinlongo, wubieko Muana Nzambi mu lulendo lu mfulukuluꞌandi mu bafua."},{"book":"Loma","chapter":"1","verse":"5","text":"Buabu mu diambu diandi, tutambudidi nlemvo ayi kimvuala mu nata mu dizina diandi batu ba makanda moso bawilukila ayi batumamana."},{"book":"Loma","chapter":"1","verse":"6","text":"Beno mamveno luidi mu dikabu diodi, ayi lutelo kuidi Yesu Klisto."},{"book":"Loma","chapter":"1","verse":"7","text":"Ndieti sonika kuidi beno boso badi ku Loma, batu bobo Nzambi kanzolanga ayi beno lutelo mu ba banlongo !"},{"book":"Loma","chapter":"1","verse":"8","text":"Va theti ndimvutula matondo kuidi Nzambi mu Yesu Klisto mu diambu dieno beno boso bila minu kieno kieti yolokolo mu nza yimvimba."},{"book":"Loma","chapter":"1","verse":"9","text":"Bila Nzambi yoyi ndieti sadila, mu ntimꞌama, mu longanga Nsamu Wumboti wu Muanꞌandi, niandi mbangi ama bila wummonanga mu zithangu zioso buevi ndikulutebukilanga moyo mu zitsambulu ziama."},{"book":"Loma","chapter":"1","verse":"10","text":"Mu ziawu ndieti lombanga mu zithangu zioso, mu kuphana diluaku, mu luzolo luandi mu kuiza kulubumina."},{"book":"Loma","chapter":"1","verse":"11","text":"Bila phuila yiwombo yidi yama mu kulumona muingi ndilutudisila dikaba di kipheve mu diambu luba bakinda."},{"book":"Loma","chapter":"1","verse":"12","text":"Voti muingi tubombasana va kimosi, beno ayi minu, mu minu kioki tuididi kithuadi."},{"book":"Loma","chapter":"1","verse":"13","text":"Zikhomba thidi luzaba ti zikhumbu ziwombo ndibedi bakanga lukanu lukuiza lutadi vayi nate buabu ndibeki ko nzila, mu diambu ndibaka bu bakila ndambu yi mimbutu mu beno banga buididi mu makanda mankaka."},{"book":"Loma","chapter":"1","verse":"14","text":"Bila pholo yinneni ndidi kuidi basi Ngelese ayi kuidi batu bakambulu basi Ngelese ; kuidi batu banduenga ayi batu bakambulu diela."},{"book":"Loma","chapter":"1","verse":"15","text":"Diawu diodi ndidi phuila mu longa Nsamu Wumboti kuidi beno luidi ku Loma."},{"book":"Loma","chapter":"1","verse":"16","text":"Bila ndimonanga tsoni ko mu diambu di Nsamu Wumboti ; wawu widi lulendo lu Nzambi mu diambu di phulusu yi batu boso beti wilukila : tonina theti kuidi Bayuda bosi kuidi Bapakanu."},{"book":"Loma","chapter":"1","verse":"17","text":"Nsamu beni wumboti wawu weta monisa buevi buididi busonga bu Nzambi : bobo bawilukila ; niandi wuba kitula basonga mu busonga bobo bu ntotukilanga mu, minu mu diambu di minu banga bu disonimina mu minkanda : Mu minu kaka mutu wu busonga kela zingilanga."},{"book":"Loma","chapter":"1","verse":"18","text":"Zinganzi zi Nzambi zieti monikanga, tona ku diyilu ayi zimbuanga mu mavanga mambimbi mamvanganga batu bobo kaba kinzikanga Nzambi ko ayi bobo bakambulu basonga. Kambu kuawu ku busonga kulembo fietikisa kiedika."},{"book":"Loma","chapter":"1","verse":"19","text":"Bila mambu momo balenda zaba mu diambu di Nzambi mazabikini kuidi bawu, ayi niandi veka Nzambi wuba zabikisa mambu beni."},{"book":"Loma","chapter":"1","verse":"20","text":"Bila tona nza yivangulu ; khadulu yi Nzambi yoyi kayimonikanga ko : lulendo luandi lukalumani ayi kinzambi kiandi ; biawu bieti monika bumboti mu nzila yi bima bioso biobi kavanga ; mu diambu babika baka phengomokono."},{"book":"Loma","chapter":"1","verse":"21","text":"Bila, ka diambu ko, bazaba Nzambi vayi bamanga kuawu kunkembisa banga Nzambi ayi basia kumvutudila matondo ko vayi mayindu mawu makituka maphamba ayi tombi kiwala mu mintima miawu mikambu diela."},{"book":"Loma","chapter":"1","verse":"22","text":"Bu bakiniemisa ti bawu batu ba diela, bakituka malawu"},{"book":"Loma","chapter":"1","verse":"23","text":"ayi baviakisa nkembo wu Nzambi yikayifuanga ko mu zimfikulazi batu bobo bamfuanga, mu zimfikula zi zinuni, zi bibulu ayi mu zimfikula zi bibulu biobi bindiatilanga mu vumu."},{"book":"Loma","chapter":"1","verse":"24","text":"Mu diambu di zinzinunu zi mintima miawu, Nzambi wuba yekula mu kambu ku vedila muingi bawu veka baki bivisa mu zinitu ziawu."},{"book":"Loma","chapter":"1","verse":"25","text":"Bawu baviakisa luvunu va buangu ki kiedika ki Nzambi ; basambila ayi basadila vangu va buangu ki mvangi, mutu wowo wusakumunu mu zikhama zi mimvu. Amen."},{"book":"Loma","chapter":"1","verse":"26","text":"Diawu Nzambi kaba yekudila mu zitsatu zitsoni : bila baketobawu baviakisa tsadulu yi kimutu yi zinitu ziawu mu tsadulu yikambulu yi kimutu."},{"book":"Loma","chapter":"1","verse":"27","text":"Babakala, mamvawu bobuawu ; va buangu kibundananga ayi baketo ; bakiyekula mu zinzinunu ziawu mu bawu na bawu. Bavanga matsoni, babundana babakala na babakala, batambula mfutuwufueni mu nzimbala yawu."},{"book":"Loma","chapter":"1","verse":"28","text":"Sumbu bamona ti kadi kuandi mfunu mu zaba Nzambi, diawu Nzambi kaba yekudila mu mayindu mawu ma buvungisi mu diambu bavanga mambu makambulu fuana."},{"book":"Loma","chapter":"1","verse":"29","text":"Bu baba bawala mu kambu ku busonga ayi mu mambimbi, mu bakanga zimbongo mu luvunu, mu mayuya ; bawu badi batu bawedi kikhenene, zitsatu zi vonda ; zi zonza, zi vuna, zi mavanga mambimbi."},{"book":"Loma","chapter":"1","verse":"30","text":"Baba batu bamfundananga batu, bantubidilanga badiawu, badi bambeni zi Nzambi, bankua bifingu, bankua luniemo ayi lunangu, bakukiniemisanga ; minyindudi mi mambu ma mambimbi ; batumukinanga bambuta ziawu ko."},{"book":"Loma","chapter":"1","verse":"31","text":"Basi kadi diela ko, batungunanga zitsila ziawu ko, basi ko luzolo kuidi badiawu ayi bamonanga batu kiadi ko."},{"book":"Loma","chapter":"1","verse":"32","text":"Bazebi bumboti nzengolo yisonga yi Nzambi yintuba ti : batu bamvanganga mambu mambimbi ma phila yayi bafueni mu vondo. Ka diambu ko buawu bobo beti vanga vayi beti mona khini mu diambu di batu bobo bamvanganga mawu."}]}