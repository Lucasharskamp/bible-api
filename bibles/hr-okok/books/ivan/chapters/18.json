{"data":[{"book":"Ivan","chapter":"18","verse":"1","text":"Rekavši to, Isus sa svojim učenicima prijeđe na drugu stranu potoka Kedrona te uđe s njima u maslinik."},{"book":"Ivan","chapter":"18","verse":"2","text":"A izdajnik Juda poznavao je to mjesto jer je Isus često onamo odlazio sa svojim učenicima."},{"book":"Ivan","chapter":"18","verse":"3","text":"Svećenički poglavari i farizeji dali su Judi četu vojnika i stražare da odu onamo. Oni stignu do maslinika sa zapaljenim bakljama, svjetiljkama i oružjem."},{"book":"Ivan","chapter":"18","verse":"4","text":"Isus je znao što će se sve dogoditi. On istupi pred njih i upita: “Koga tražite?”"},{"book":"Ivan","chapter":"18","verse":"5","text":"“Isusa iz Nazareta!” odgovore oni."},{"book":"Ivan","chapter":"18","verse":"6","text":"Kad im je rekao “Ja sam”, svi ustuknu i popadaju na zemlju."},{"book":"Ivan","chapter":"18","verse":"7","text":"Ponovno ih upita: “Koga tražite?”"},{"book":"Ivan","chapter":"18","verse":"8","text":"“Rekao sam vam: ja sam”, odgovori Isus. “Ja sam taj kojega tražite. Pustite druge neka idu.”"},{"book":"Ivan","chapter":"18","verse":"9","text":"Rekao je to da bi se ispunilo proročanstvo koje je upravo spomenuo: “Nisam izgubio nijednoga od ovih koje si mi dao.”18:9 Vidjeti: Ivan 6:39; 17:12."},{"book":"Ivan","chapter":"18","verse":"10","text":"Tada Šimun Petar potegne mač i odsiječe desno uho sluzi velikog svećenika, koji se zvao Malko."},{"book":"Ivan","chapter":"18","verse":"11","text":"Ali Isus reče Petru: “Spremi mač u korice! Zar da ne ispijem čašu koju mi je Otac dao?”"},{"book":"Ivan","chapter":"18","verse":"12","text":"Tako židovski stražari s četom vojnika i njihovim zapovjednikom uhvate Isusa i svežu ga."},{"book":"Ivan","chapter":"18","verse":"13","text":"Odvedu ga najprije Ani, tastu Kajfe, koji je te godine bio veliki svećenik."},{"book":"Ivan","chapter":"18","verse":"14","text":"Kajfa je bio taj koji je savjetovao židovskim vođama: “Bolje da jedan čovjek umre za narod.”"},{"book":"Ivan","chapter":"18","verse":"15","text":"Šimun Petar i još jedan učenik koji je poznavao velikog svećenika izdaleka su ih slijedili. Tako je taj drugi učenik mogao ući u dvorište velikog svećenika skupa s Isusom,"},{"book":"Ivan","chapter":"18","verse":"16","text":"a Petar je ostao vani, pred vratima. Drugi učenik tada porazgovara sa sluškinjom koja je pazila kraj vrata pa ona uvede i Petra."},{"book":"Ivan","chapter":"18","verse":"17","text":"Ta sluškinja, vratarica, upita Petra: “Nisi li i ti jedan od Isusovih učenika?”"},{"book":"Ivan","chapter":"18","verse":"18","text":"Stražari i služinčad stajali su pokraj vatre koju su naložili i grijali se jer je bilo hladno. I Petar je stajao ondje s njima grijući se."},{"book":"Ivan","chapter":"18","verse":"19","text":"Unutra veliki svećenik počne ispitivati Isusa o njegovim učenicima i o onome što ih je poučavao."},{"book":"Ivan","chapter":"18","verse":"20","text":"Isus odgovori: “Što sam poučavao, naširoko je poznato jer sam redovito poučavao u sinagogi i u Hramu. Čuli su me svi Židovi i ništa nisam poučavao tajno a da to nisam i javno rekao."},{"book":"Ivan","chapter":"18","verse":"21","text":"Zašto to mene pitaš? Pitaj one koji su me slušali. Oni znaju što sam govorio!”"},{"book":"Ivan","chapter":"18","verse":"22","text":"Jedan od vojnika koji je ondje stajao šakom udari Isusa po licu. “Zar se tako odgovara velikom svećeniku?” upita."},{"book":"Ivan","chapter":"18","verse":"23","text":"“Ako sam pogrešno rekao, dokaži da je pogrešno”, odgovori Isus. “Zar ćeš udarati čovjeka samo zato što govori istinu?”"},{"book":"Ivan","chapter":"18","verse":"24","text":"Tada Ana pošalje svezanoga Isusa velikome svećeniku Kajfi."},{"book":"Ivan","chapter":"18","verse":"25","text":"U međuvremenu, dok se Šimun Petar grijao kraj vatre, ponovno ga upitaju: “Da nisi i ti jedan od njegovih učenika?”"},{"book":"Ivan","chapter":"18","verse":"26","text":"Ali jedan od slugu velikoga svećenika, rođak onoga kojemu je Petar odsjekao uho, upita ga: “Zar te nisam vidio ondje u masliniku skupa s Isusom?”"},{"book":"Ivan","chapter":"18","verse":"27","text":"Petar opet zaniječe. A pijetao odmah zakukuriče."},{"book":"Ivan","chapter":"18","verse":"28","text":"Isusovo preslušanje pred Kajfom završilo je u rane jutarnje ure. Zatim ga odvedu u palaču rimskoga upravitelja. Njegovi tužitelji nisu sâmi onamo ulazili jer bi ih ulazak onečistio pa ne bi smjeli jesti pashalnu večeru."},{"book":"Ivan","chapter":"18","verse":"29","text":"Zato Pilat, upravitelj, iziđe k njima te ih upita: “Za što optužujete ovog čovjeka?”"},{"book":"Ivan","chapter":"18","verse":"30","text":"“Ne bismo ga predali tebi da nije zločinac!” odgovore oni."},{"book":"Ivan","chapter":"18","verse":"31","text":"“Onda ga odvedite i sami mu sudite po svojim zakonima”, reče Pilat."},{"book":"Ivan","chapter":"18","verse":"32","text":"Time se ispunilo Isusovo proročanstvo o njegovu smaknuću.18:32 Vidjeti: Ivan 12:32-33."},{"book":"Ivan","chapter":"18","verse":"33","text":"Tada se Pilat vrati u palaču i naredi da mu dovedu Isusa. “Jesi li ti kralj Židova?” upita ga."},{"book":"Ivan","chapter":"18","verse":"34","text":"“Jesi li se tog pitanja dosjetio sam ili su ti drugi govorili o meni?” upita ga Isus."},{"book":"Ivan","chapter":"18","verse":"35","text":"“Zar sam ja Židov?” odgovori Pilat. “Tvoj vlastiti narod i svećenički poglavari predali su te meni. Zašto? Što si učinio?”"},{"book":"Ivan","chapter":"18","verse":"36","text":"Isus odgovori: “Moje kraljevstvo ne pripada ovomu svijetu. Kad bi mu pripadalo, moji bi se podanici borili da ne budem predan Židovima. Ali moje kraljevstvo nije od ovoga svijeta!”"},{"book":"Ivan","chapter":"18","verse":"37","text":"Pilat upita: “Ti dakle jesi kralj?” “Ti to kažeš”, odgovori Isus. “Da, ja sam kralj; rodio sam se da bih svjedočio za istinu. Svaki onaj koji voli istinu poslušat će moj glas.”"},{"book":"Ivan","chapter":"18","verse":"38","text":"Pilat upita: “A što je istina?” Tada ponovno iziđe pred židovski narod i reče im: “Ja na njemu nisam našao nikakve krivnje."},{"book":"Ivan","chapter":"18","verse":"39","text":"A vi svake godine u vrijeme Pashe imate običaj tražiti da vam pustim nekoga iz zatvora. Hoćete li da oslobodim židovskoga kralja?”"},{"book":"Ivan","chapter":"18","verse":"40","text":"Ali oni nato poviču: “Ne! Ne njega, nego Barabu!” A Baraba je bio prevratnik."}]}