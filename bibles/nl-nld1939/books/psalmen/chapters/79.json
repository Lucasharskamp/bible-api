{"data":[{"book":"Psalmen","chapter":"79","verse":"1","text":"Een psalm van Asaf. Ach God, de heidenen zijn in uw erfdeel gedrongen, Hebben uw heilige tempel ontwijd, En Jerusalem tot een puinhoop gemaakt!"},{"book":"Psalmen","chapter":"79","verse":"2","text":"Ze hebben de lijken van uw dienaren Als spijs toegeworpen aan de vogels in de lucht, En aan de wilde dieren het vlees uwer vromen;"},{"book":"Psalmen","chapter":"79","verse":"3","text":"Ze hebben hun bloed als water vergoten Rondom Jerusalem; en niemand heeft ze begraven."},{"book":"Psalmen","chapter":"79","verse":"4","text":"Wij zijn een smaad voor onze buren geworden, Een spot en een hoon voor onze omgeving!"},{"book":"Psalmen","chapter":"79","verse":"5","text":"Hoelang nog, Jahweh, blijft Gij altijd maar toornen, En zal uw ijverzucht branden als vuur?"},{"book":"Psalmen","chapter":"79","verse":"6","text":"Neen, stort uw gramschap over de heidenen uit, die U niet kennen, Over de koninkrijken, die uw Naam niet vereren;"},{"book":"Psalmen","chapter":"79","verse":"7","text":"Want ze hebben Jakob verslonden, En zijn woonplaats verwoest!"},{"book":"Psalmen","chapter":"79","verse":"8","text":"Ach, reken ons de vroegere zonden niet toe; Uw ontferming trede ons snel tegemoet, Want onze ellende is groot!"},{"book":"Psalmen","chapter":"79","verse":"9","text":"Help ons, o God van ons heil, En red ons om de eer van uw Naam; Vergeef onze zonden om wille van uw Naam!"},{"book":"Psalmen","chapter":"79","verse":"10","text":"Waarom zouden de heidenen zeggen: “Waar is nu hun God?” Neen, laat de heidenen voor onze ogen de wraak ondergaan Voor het vergoten bloed van uw dienaars;"},{"book":"Psalmen","chapter":"79","verse":"11","text":"Laat het gekerm van den gevangene voor uw aangezicht komen: Verlos de ten dode gewijden door de kracht van uw arm."},{"book":"Psalmen","chapter":"79","verse":"12","text":"Werp in de schoot onzer buren tot zevenmaal toe De smaad, o Heer, waarmee ze U hebben gehoond."},{"book":"Psalmen","chapter":"79","verse":"13","text":"Maar wij blijven uw volk en de kudde uwer weide; Wij prijzen U eeuwig, en verkonden uw lof van geslacht tot geslacht."}]}