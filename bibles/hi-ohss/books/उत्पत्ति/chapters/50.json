{"data":[{"book":"उत्पत्ति","chapter":"50","verse":"1","text":"योसेफ़ अपने पिता से लिपट कर बहुत रोये."},{"book":"उत्पत्ति","chapter":"50","verse":"2","text":"योसेफ़ ने अपने सेवकों से, जो वैद्य थे उनसे कहा कि वे पिता के शव में सुगंध द्रव्य भर दें. वैद्यों ने इस्राएल के शव का संलेपन किया."},{"book":"उत्पत्ति","chapter":"50","verse":"3","text":"इस काम में चालीस दिन लग जाते थे. मिस्रवासियों ने याकोब के लिए सत्तर दिन तक शोक मनाया."},{"book":"उत्पत्ति","chapter":"50","verse":"4","text":"जब शोक के दिन पूरे हुए तब योसेफ़ ने जाकर फ़रोह के परिवार से कहा, “यदि आपका अनुग्रह मुझ पर है तो फ़रोह से कहिये,"},{"book":"उत्पत्ति","chapter":"50","verse":"5","text":"‘मेरे पिता ने मरने से पहले मुझसे यह शपथ करवाई: उन्होंने कहा, मैं मरने पर हूं मुझे कनान देश में उस कब्र में दफनाना, जो मैंने अपने लिये खोदी है, इसलिये मुझे अपने पिता के शव को कनान देश ले जाने की आज्ञा दें ताकि मैं वहां जाकर अपने पिता को दफनाकर लौट आऊं.’ ”"},{"book":"उत्पत्ति","chapter":"50","verse":"6","text":"फ़रोह ने कहा, “जाकर अपने पिता को जैसी उन्होंने तुमसे शपथ करवाई थी, वैसे दफनाकर आओ.”"},{"book":"उत्पत्ति","chapter":"50","verse":"7","text":"इसलिये योसेफ़ अपने पिता के शव को लेकर रवाना हुए और फ़रोह के सब सेवक उनके साथ गये. उनके साथ उनके परिवार के तथा मिस्र देश के सारे प्रधान थे."},{"book":"उत्पत्ति","chapter":"50","verse":"8","text":"योसेफ़ का पूरा परिवार, उनके भाई तथा उनके पिता का परिवार भी था. वे गोशेन में बच्चों और अपने भेड़-बकरी तथा पशुओं को छोड़कर गये."},{"book":"उत्पत्ति","chapter":"50","verse":"9","text":"उनके साथ घोड़े तथा रथ और लोगों की बड़ी भीड़ थी."},{"book":"उत्पत्ति","chapter":"50","verse":"10","text":"जब वे अताद के खलिहान तक जो यरदन के पार है, पहुंचे; तब वे बड़े दुःखी हुए और रोने लगे; उन्होंने वहां अपने पिता के लिए सात दिन का शोक रखा."},{"book":"उत्पत्ति","chapter":"50","verse":"11","text":"जब कनान के लोगों ने अताद के खलिहान में यह विलाप देखा तो कहा, “मिस्रवासियों के लिए यह वास्तव में गहरा शोक है.” इसलिये यरदन पार उस स्थान का नाम अबेल-मिस्रईम50:11 अबेल-मिस्रईम अर्थात् मिस्रियों का विलाप रखा गया."},{"book":"उत्पत्ति","chapter":"50","verse":"12","text":"इस प्रकार याकोब के पुत्रों ने उनके लिए ठीक वैसा ही किया, जैसा याकोब ने कहा था:"},{"book":"उत्पत्ति","chapter":"50","verse":"13","text":"याकोब के पुत्रों ने उन्हें कनान देश में ममरे के पास माखपेलाह के खेत की गुफा में दफना दिया, जो अब्राहाम ने कब्रस्थान के लिए हित्ती एफ्रोन से खरीदी थी."},{"book":"उत्पत्ति","chapter":"50","verse":"14","text":"अपने पिता को दफनाने के बाद योसेफ़ मिस्र देश लौट गए. उनके साथ उनके भाई भी लौट गए तथा वे सब भी, जो उनके साथ यहां आए थे."},{"book":"उत्पत्ति","chapter":"50","verse":"15","text":"जब योसेफ़ के भाइयों ने सोचा, “हमारे पिता का निधन हो चुका है, अब यदि योसेफ़ हमसे नफरत करके पिछली बातों का बदला लेगा तो हम क्या करेंगे?”"},{"book":"उत्पत्ति","chapter":"50","verse":"16","text":"इसलिये उन्होंने योसेफ़ से कहा: “पिता ने हमसे कहा था कि"},{"book":"उत्पत्ति","chapter":"50","verse":"17","text":"‘योसेफ़ से कहना कि कृपा कर अपने भाइयों के अत्याचार और गलतियों को माफ कर दो जो उन्होंने तुमसे किए थे,’ इसलिये अब, कृपा कर अपने पिता के परमेश्वर के नाम से हमारी गलतियों को माफ कर दो.” योसेफ़ उनकी यह बात सुनकर रोने लगे."},{"book":"उत्पत्ति","chapter":"50","verse":"18","text":"तब उनके भाई भी रोने लगे और योसेफ़ के सामने झुककर कहने लगे, “हम सभी आपके दास हैं.”"},{"book":"उत्पत्ति","chapter":"50","verse":"19","text":"किंतु योसेफ़ ने उनसे कहा, “आप लोग मत डरो. क्या मैं कोई परमेश्वर हूं?"},{"book":"उत्पत्ति","chapter":"50","verse":"20","text":"मैं जानता हूं कि आप लोगों ने भले ही मेरी हानि की योजना बनाई हो, लेकिन परमेश्वर ने उसे अच्छे के लिये किया कि बहुतों का जीवन बचा लिया गया!"},{"book":"उत्पत्ति","chapter":"50","verse":"21","text":"इसलिये भयभीत न हो; मैं स्वयं तुम्हें और तुम्हारे बच्चों को भोजन दूंगा.” इस प्रकार योसेफ़ ने अपने भाइयों को सांत्वना दी और उनसे कोमलता से बातें की."},{"book":"उत्पत्ति","chapter":"50","verse":"22","text":"योसेफ़ मिस्र में अपने पिता के पूरे परिवार के साथ रहे. योसेफ़ की उम्र एक सौ दस वर्ष हुई."},{"book":"उत्पत्ति","chapter":"50","verse":"23","text":"योसेफ़ ने एफ्राईम की तीसरी पीढ़ी भी देखी तथा मनश्शेह के पोते, जो माखीर के पुत्र थे, उन्हें भी जन्म के बाद योसेफ़ के घुटनों पर रखा गया."},{"book":"उत्पत्ति","chapter":"50","verse":"24","text":"योसेफ़ ने अपने भाइयों को कहा, “मैं अब मरने पर हूं, लेकिन परमेश्वर अवश्य आप सब की रक्षा करेंगे और वही तुम्हें इस देश से उस देश में ले जाएंगे, जिसकी शपथ उन्होंने अब्राहाम, यित्सहाक तथा याकोब से की थी.”"},{"book":"उत्पत्ति","chapter":"50","verse":"25","text":"तब योसेफ़ ने इस्राएल के पुत्रों से शपथ ली, “परमेश्वर आप सभी की मदद के लिये आएंगे और तब आप लोग मेरी हड्डियों को यहां से लेकर जाना.”"},{"book":"उत्पत्ति","chapter":"50","verse":"26","text":"योसेफ़ की मृत्यु एक सौ दस वर्ष में हुई. उनके शव को सुगंध द्रव्य से भरा गया और उन्हें मिस्र देश में ही एक संदूक में रख दिया गया."}]}