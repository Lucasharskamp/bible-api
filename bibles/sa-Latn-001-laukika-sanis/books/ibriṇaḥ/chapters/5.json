{"data":[{"book":"ibriṇaḥ","chapter":"5","verse":"1","text":"yaḥ kaścit mahāyājakō bhavati sa mānavānāṁ madhyāt nītaḥ san mānavānāṁ kr̥ta īśvarōddēśyaviṣayē'rthata upahārāṇāṁ pāpārthakabalīnāñca dāna niyujyatē|"},{"book":"ibriṇaḥ","chapter":"5","verse":"2","text":"sa cājñānāṁ bhrāntānāñca lōkānāṁ duḥkhēna duḥkhī bhavituṁ śaknōti, yatō hētōḥ sa svayamapi daurbbalyavēṣṭitō bhavati|"},{"book":"ibriṇaḥ","chapter":"5","verse":"3","text":"ētasmāt kāraṇācca yadvat lōkānāṁ kr̥tē tadvad ātmakr̥tē'pi pāpārthakabalidānaṁ tēna karttavyaṁ|"},{"book":"ibriṇaḥ","chapter":"5","verse":"4","text":"sa ghōccapadaḥ svēcchātaḥ kēnāpi na gr̥hyatē kintu hārōṇa iva ya īśvarēṇāhūyatē tēnaiva gr̥hyatē|"},{"book":"ibriṇaḥ","chapter":"5","verse":"5","text":"ēvamprakārēṇa khrīṣṭō'pi mahāyājakatvaṁ grahītuṁ svīyagauravaṁ svayaṁ na kr̥tavān, kintu \"madīyatanayō'si tvam adyaiva janitō mayēti\" vācaṁ yastaṁ bhāṣitavān sa ēva tasya gauravaṁ kr̥tavān|"},{"book":"ibriṇaḥ","chapter":"5","verse":"6","text":"tadvad anyagītē'pīdamuktaṁ, tvaṁ malkīṣēdakaḥ śrēṇyāṁ yājakō'si sadātanaḥ|"},{"book":"ibriṇaḥ","chapter":"5","verse":"7","text":"sa ca dēhavāsakālē bahukrandanēnāśrupātēna ca mr̥tyuta uddharaṇē samarthasya pituḥ samīpē punaḥ punarvinatiṁ prarthanāñca kr̥tvā tatphalarūpiṇīṁ śaṅkātō rakṣāṁ prāpya ca"},{"book":"ibriṇaḥ","chapter":"5","verse":"8","text":"yadyapi putrō'bhavat tathāpi yairakliśyata tairājñāgrahaṇam aśikṣata|"},{"book":"ibriṇaḥ","chapter":"5","verse":"9","text":"itthaṁ siddhībhūya nijājñāgrāhiṇāṁ sarvvēṣām anantaparitrāṇasya kāraṇasvarūpō 'bhavat|"},{"book":"ibriṇaḥ","chapter":"5","verse":"10","text":"tasmāt sa malkīṣēdakaḥ śrēṇībhuktō mahāyājaka īśvarēṇākhyātaḥ|"},{"book":"ibriṇaḥ","chapter":"5","verse":"11","text":"tamadhyasmākaṁ bahukathāḥ kathayitavyāḥ kintu tāḥ stabdhakarṇai ryuṣmābhi rdurgamyāḥ|"},{"book":"ibriṇaḥ","chapter":"5","verse":"12","text":"yatō yūyaṁ yadyapi samayasya dīrghatvāt śikṣakā bhavitum aśakṣyata tathāpīśvarasya vākyānāṁ yā prathamā varṇamālā tāmadhi śikṣāprāpti ryuṣmākaṁ punarāvaśyakā bhavati, tathā kaṭhinadravyē nahi kintu dugdhē yuṣmākaṁ prayōjanam āstē|"},{"book":"ibriṇaḥ","chapter":"5","verse":"13","text":"yō dugdhapāyī sa śiśurēvētikāraṇāt dharmmavākyē tatparō nāsti|"},{"book":"ibriṇaḥ","chapter":"5","verse":"14","text":"kintu sadasadvicārē yēṣāṁ cētāṁsi vyavahārēṇa śikṣitāni tādr̥śānāṁ siddhalōkānāṁ kaṭhōradravyēṣu prayōjanamasti|"}]}