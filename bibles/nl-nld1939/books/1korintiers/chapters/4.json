{"data":[{"book":"1 Korintiers","chapter":"4","verse":"1","text":"Men moet ons zonder meer als dienaars van Christus beschouwen, en beheerders van Gods geheimenissen."},{"book":"1 Korintiers","chapter":"4","verse":"2","text":"Welnu, van de beheerders wordt slechts gevorderd, dat ze trouw worden bevonden."},{"book":"1 Korintiers","chapter":"4","verse":"3","text":"En dàn is er mij weinig aan gelegen, of ik door u of een menselijk gericht word geoordeeld. Ja, ik oordeel mezelf niet eens;"},{"book":"1 Korintiers","chapter":"4","verse":"4","text":"want wel ben ik mezelf niets bewust, maar daardoor ben ik niet gerechtvaardigd. De Heer is het, die mij oordeelt."},{"book":"1 Korintiers","chapter":"4","verse":"5","text":"Daarom, oordeelt niet vóór de tijd, niet voordat de Heer komt, die zowel de verborgenheden der duisternis aan het licht zal brengen, als de bedoelingen der harten openbaren. En dan zal een ieder lof ontvangen van God."},{"book":"1 Korintiers","chapter":"4","verse":"6","text":"Broeders, ik heb deze dingen toegepast op mijzelf en Apollo terwille van u, opdat gij in ons voorbeeld zoudt leren: “Niet boven hetgeen geschreven staat;” opdat de een zich niet opblaast ten voordele van een ander en ten nadele van een derde."},{"book":"1 Korintiers","chapter":"4","verse":"7","text":"Wie eigenlijk houdt u voor zo iets bijzonders? Of wat hebt ge, dat ge niet verkregen hebt? En zo ge het verkregen hebt, wat pocht ge dan, als hadt ge het niet verkregen?"},{"book":"1 Korintiers","chapter":"4","verse":"8","text":"Zeker wel, gij zijt reeds verzadigd! Nu reeds zijt gij rijk! Buiten ons om bezit gij het koningschap! Och, was het toch werkelijk waar, dat gij het koningschap bezat, dan mochten wij er misschien wel in delen!"},{"book":"1 Korintiers","chapter":"4","verse":"9","text":"Want waarlijk, ik geloof, dat God ons, Apostelen, de laatste plaats heeft toegewezen, als ter dood veroordeelden; want wij zijn een schouwspel geworden voor de wereld, voor engelen en mensen!"},{"book":"1 Korintiers","chapter":"4","verse":"10","text":"Wij, wij zijn dwazen terwille van Christus; gij echter wijzen in Christus. Wij zijn zwak, gij zijt sterk. Gij zijt geëerd, wij veracht."},{"book":"1 Korintiers","chapter":"4","verse":"11","text":"Tot op dit uur lijden we honger, dorst en naaktheid; we worden mishandeld, we zwerven rond;"},{"book":"1 Korintiers","chapter":"4","verse":"12","text":"in handenarbeid putten we ons uit. Worden we gescholden, we zegenen; worden we vervolgd, we verdragen het;"},{"book":"1 Korintiers","chapter":"4","verse":"13","text":"worden we gelasterd, we spreken ten goede. Als uitvaagsel der wereld zijn we geworden, het grootste uitschot tot op de huidige dag."},{"book":"1 Korintiers","chapter":"4","verse":"14","text":"Ik schrijf u deze dingen, niet om u te beschamen, maar om u terecht te wijzen, als mijn geliefde kinderen."},{"book":"1 Korintiers","chapter":"4","verse":"15","text":"Want al hadt gij ook tienduizend leermeesters in Christus, vele vaders hebt gij niet; ik heb u door het Evangelie in Jesus Christus verwekt."},{"book":"1 Korintiers","chapter":"4","verse":"16","text":"En daarom smeek ik u: weest mijn navolgers."},{"book":"1 Korintiers","chapter":"4","verse":"17","text":"Om dezelfde reden heb ik Timóteus naar u toe gezonden, die mijn geliefde en getrouwe zoon is in den Heer; hij zal u mijn wegen in Christus in herinnering brengen, zoals ik ze overal in alle kerken leer."},{"book":"1 Korintiers","chapter":"4","verse":"18","text":"Sommigen zijn verwaand in de overtuiging, dat ik toch niet bij u kom."},{"book":"1 Korintiers","chapter":"4","verse":"19","text":"Toch zal ik spoedig bij u komen, zo de Heer het wil; dan zal ik me eens op de hoogte stellen, niet van het woord van die verwaanden, maar van hun kracht."},{"book":"1 Korintiers","chapter":"4","verse":"20","text":"Want het koninkrijk Gods bestaat niet in woorden, maar in kracht."},{"book":"1 Korintiers","chapter":"4","verse":"21","text":"Wat verkiest gij? Zal ik met de roede tot u komen, of met liefde en zachtmoedigheid?"}]}