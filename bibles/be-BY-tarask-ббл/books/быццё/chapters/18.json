{"data":[{"book":"БЫЦЦЁ","chapter":"18","verse":"1","text":"І зьявіўся яму Гасподзь каля дубровы Мамрэ, калі ён сядзеў каля ўваходу ў намёт свой, у час дзённае сьпёкі."},{"book":"БЫЦЦЁ","chapter":"18","verse":"2","text":"Ён узьвёў вочы свае і зірнуў, і вось, тры мужы стаяць насупраць яго. Угледзеўшы, ён пабег насустрач ім ад уваходу ў намёт і пакланіўся да зямлі,"},{"book":"БЫЦЦЁ","chapter":"18","verse":"3","text":"і сказаў: Валадару, калі я здабыў добрае ўпадабаньне прад вачамі Тваімі, не прайдзі міма раба Твайго;"},{"book":"БЫЦЦЁ","chapter":"18","verse":"4","text":"і прынясуць крыху вады, і абмыюць ногі вашыя; і адпачнеце пад гэтым дрэвам,"},{"book":"БЫЦЦЁ","chapter":"18","verse":"5","text":"а я прынясу хлеба, і вы падмацуеце сэрцы вашыя; пасьля ідзеце; як бо вы ідзяце міма раба вашага. Яны сказалі: зрабі так, як кажаш."},{"book":"БЫЦЦЁ","chapter":"18","verse":"6","text":"І пасьпяшаўся Абрагам у намёт да Сарры і сказаў: хутчэй замясі тры саты найлепшай мукі і зрабі праснакі."},{"book":"БЫЦЦЁ","chapter":"18","verse":"7","text":"І пабег Абрагам да статку, і ўзяў цялятка ласкавае і добрае, і даў хлопчыку, і той пасьпяшаўся прыгатаваць яго."},{"book":"БЫЦЦЁ","chapter":"18","verse":"8","text":"І ўзяў масла і малака і цялятка прыгатаванае і паставіў перад імі; а сам стаяў каля іх пад дрэвам. І яны елі."},{"book":"БЫЦЦЁ","chapter":"18","verse":"9","text":"І сказалі яму: дзе Сарра, жонка твая? Ён адказаў: тут, у намёце."},{"book":"БЫЦЦЁ","chapter":"18","verse":"10","text":"І сказаў адзін зь іх: я зноў буду ў цябе ў гэты самы час, і будзе сын у Сарры, жонкі тваёй. А Сарра слухала каля ўваходу ў намёт, за ім."},{"book":"БЫЦЦЁ","chapter":"18","verse":"11","text":"А Абрагам і Сарра былі старыя і ў веку сталым, і звычайнае ў жанчын у Сарры спынілася."},{"book":"БЫЦЦЁ","chapter":"18","verse":"12","text":"Сарра ўнутрана засьмяялася, сказаўшы: ці мне, калі я пастарэла, мець гэтую ўцеху? і гаспадар мой стары."},{"book":"БЫЦЦЁ","chapter":"18","verse":"13","text":"І сказаў Гасподзь Абрагаму: чаго гэта засьмяялася Сарра, сказаўшы: няўжо я сапраўды магу нарадзіць, калі я пастарэла?"},{"book":"БЫЦЦЁ","chapter":"18","verse":"14","text":"Ці ёсьць што цяжкае Госпаду? У назначаны час буду Я ў цябе на другі год, і будзе ў Сарры сын."},{"book":"БЫЦЦЁ","chapter":"18","verse":"15","text":"А Сарра ня прызналася, а сказала: я не сьмяялася. Бо яна спалохалася. Але Ён сказаў: не, ты сьмяялася."},{"book":"БЫЦЦЁ","chapter":"18","verse":"16","text":"І ўсталі тыя мужы і адтуль выправіліся да Садомы; а Абрагам пайшоў зь імі правесьці іх."},{"book":"БЫЦЦЁ","chapter":"18","verse":"17","text":"І сказаў Гасподзь: ці ўтою Я ад Абрагама, што хачу рабіць?"},{"book":"БЫЦЦЁ","chapter":"18","verse":"18","text":"Ад Абрагама, праўда, пойдзе народ вялікі і моцны, і дабраславяцца ў ім усе народы зямлі,"},{"book":"БЫЦЦЁ","chapter":"18","verse":"19","text":"бо Я выбраў яго на тое, каб ён наказаў сынам сваім і дому свайму пасьля сябе, хадзіць шляхам Гасподнім, чынячы праўду і суд; і спраўдзіць Гасподзь над Абрагамам, што сказаў пра яго."},{"book":"БЫЦЦЁ","chapter":"18","verse":"20","text":"І сказаў Гасподзь: лямант Садомскі і Гаморскі, вялікі ён, і грэх іхні, цяжкі ён вельмі;"},{"book":"БЫЦЦЁ","chapter":"18","verse":"21","text":"сыду і пагляджу, ці праўда яны паводзяцца так, які лямант на іх, што ўзыходзіць да Мяне, ці не; даведаюся."},{"book":"БЫЦЦЁ","chapter":"18","verse":"22","text":"І павярнуліся мужы адтуль і пайшлі ў Садому; а Абрагам яшчэ стаяў прад абліччам Госпада."},{"book":"БЫЦЦЁ","chapter":"18","verse":"23","text":"І падышоў Абрагам і сказаў: няўжо ты загубіш праведнага зь бязбожным?"},{"book":"БЫЦЦЁ","chapter":"18","verse":"24","text":"магчыма, ёсьць у гэтым горадзе пяцьдзясят праведнікаў? няўжо Ты загубіш і не пашкадуеш месца гэтага дзеля пяцідзесяці праведнікаў?"},{"book":"БЫЦЦЁ","chapter":"18","verse":"25","text":"ня можа быць, каб Ты зрабіў так, каб Ты загубіў праведнага зь бязбожным, каб тое самае было з праведнікам, што і зь бязбожнікам, ня можа быць ад Цябе! Ці ж Судзьдзя ўсёй зямлі ўчыніць неправасудна?"},{"book":"БЫЦЦЁ","chapter":"18","verse":"26","text":"Гасподзь сказаў: калі Я знайду ў горадзе Садоме пяцьдзясят праведнікаў, дык я дзеля іх пашкадую ўсё месца гэта."},{"book":"БЫЦЦЁ","chapter":"18","verse":"27","text":"Абрагам сказаў у адказ: вось, я адважыўся казаць Валадару, я, пыл і попел:"},{"book":"БЫЦЦЁ","chapter":"18","verse":"28","text":"можа быць, да пяцідзесяці праведнікаў ня хопіць пяці, няўжо за недахоп пяці Ты вынішчыш увесь горад? Ён сказаў: ня вынішчу, калі знайду там сорак пяць."},{"book":"БЫЦЦЁ","chapter":"18","verse":"29","text":"Абрагам гаварыў далей зь Ім і сказаў: можа быць, знойдзецца там сорак. Ён сказаў: не зраблю таго і дзеля сарака."},{"book":"БЫЦЦЁ","chapter":"18","verse":"30","text":"І сказаў Абрагам: хай ня ўгневаецца Валадар, што я буду гаварыць: можа быць, знойдзецца там трыццаць? Ён сказаў: не зраблю, калі знойдзецца там трыццаць."},{"book":"БЫЦЦЁ","chapter":"18","verse":"31","text":"Абрагам сказаў: вось, я адважыўся казаць Валадару: можа быць, знойдзецца там дваццаць? Ён сказаў: ня вынішчу дзеля дваццаці."},{"book":"БЫЦЦЁ","chapter":"18","verse":"32","text":"Абрагам сказаў: хай ня ўгневаецца Валадар, што я скажу яшчэ адзін раз: можа быць, знойдзецца там дзесяць? Ён сказаў: ня вынішчу дзеля дзесяці."},{"book":"БЫЦЦЁ","chapter":"18","verse":"33","text":"І пайшоў Гасподзь, перастаўшы гаварыць з Абрагамам: а Абрагам вярнуўся ў месца сваё."}]}