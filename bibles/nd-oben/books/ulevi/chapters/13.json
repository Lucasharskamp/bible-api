{"data":[{"book":"ULevi","chapter":"13","verse":"1","text":"UThixo wathi kuMosi lo-Aroni,"},{"book":"ULevi","chapter":"13","verse":"2","text":"“Loba ngubani ozabe evuvukile, loba equbukile, loba elechatha elicazimulayo ejwabini lakhe okungasuka kube ngumkhuhlane wobulephero, kumele alethwe ku-Aroni umphristi loba komunye wamadodana akhe ongumphristi."},{"book":"ULevi","chapter":"13","verse":"3","text":"Umphristi kahlole lesisilonda esisejwabini lakhe, kuthi kungabonakala ukuthi uboya obusesilondeni sebumhlophe, lokuthi lesilonda laso sizikile enyameni, kuyabe kungumkhuhlane wobulephero. Nxa umphristi emhlola, uzamtshela ukuthi ungcolile ngokomlayo."},{"book":"ULevi","chapter":"13","verse":"4","text":"Kanti-ke lanxa ibala elisejwabini limhlophe kodwa libonakala ukuthi alijulanga enyameni njalo loboya obukhonapho bungakabimhlophe, umphristi kamsuse ebantwini, ahlale yedwa okwensuku eziyisikhombisa."},{"book":"ULevi","chapter":"13","verse":"5","text":"Ngosuku lwesikhombisa umphristi kumele amhlole, kuthi-ke nxa ebona ukuthi isilonda lokhu sinjalo njalo kasiqhelanga ejwabini, kumele amehlukanise kwabanye okwezinye njalo insuku eziyisikhombisa."},{"book":"ULevi","chapter":"13","verse":"6","text":"Ngosuku lwesikhombisa umphristi uzamhlola njalo, kuthi-ke nxa isilonda sesifiphele singaqhelanga ejwabini, umphristi uzamtshela lowomuntu ukuthi usehlambulukile, bekukade kuyikuqubuka kodwa nje. Leyondoda izagezisa izigqoko zayo njalo iyabe isihlambulukile."},{"book":"ULevi","chapter":"13","verse":"7","text":"Kodwa ukuqubuka kungaqhela ejwabini lakhe ngemva kokuba eseke waziveza kumphristi ukuba kuthiwe usehlambulukile, kumele aziveze njalo kumphristi."},{"book":"ULevi","chapter":"13","verse":"8","text":"Umphristi uzamhlola, kuthi-ke nxa ukuqubuka kuqhelile ejwabini, umphristi kumele amtshele ukuthi kakahlambuluki; yibulephero."},{"book":"ULevi","chapter":"13","verse":"9","text":"Nxa kulomuntu olobulephero, kumele alethwe kumphristi."},{"book":"ULevi","chapter":"13","verse":"10","text":"Umphristi kamhlole, kuthi nxa kuleqhubu elimhlophe eseliphendule uboya babamhlophe njalo lilomlomo,"},{"book":"ULevi","chapter":"13","verse":"11","text":"yibulephero, ngakho umphristi uzakuthi ungcolile. Kangamehlukanisi labanye, ngoba uvele esengongcolileyo."},{"book":"ULevi","chapter":"13","verse":"12","text":"Nxa ubulephero sobumemetheka umzimba wonke okubonwa ngumphristi ukuthi sobugcwele kusukela ekhanda kuze kube sezinyaweni,"},{"book":"ULevi","chapter":"13","verse":"13","text":"umphristi uzamhlola, kuthi nxa bugcwele umzimba wonke, atsho athi lowomuntu uhlambulukile. Njengoba ijwabu seliphenduke labamhlophe lonke, uyabe ehlambulukile."},{"book":"ULevi","chapter":"13","verse":"14","text":"Kodwa nxa kubonakala sekupetuka inyama esilondeni uzabe engongcolileyo."},{"book":"ULevi","chapter":"13","verse":"15","text":"Umphristi nxa ebona inyama isipetuka uzakuthi ungcolile. Inyama epetukileyo ingcolile; ulobulephero."},{"book":"ULevi","chapter":"13","verse":"16","text":"Kodwa leyonyama epetukileyo ingaguquka ibemhlophe kufanele onjalo aye kumphristi."},{"book":"ULevi","chapter":"13","verse":"17","text":"Umphristi amhlole, kuthi nxa izilonda sezisuke zaba mhlophe, umphristi uzakuthi lowo olazo uhlambulukile; ngakho uzabe esehlambulukile."},{"book":"ULevi","chapter":"13","verse":"18","text":"Nxa kulomuntu olethumba ejwabini lakhe libe seliphola,"},{"book":"ULevi","chapter":"13","verse":"19","text":"kuthi lapho obekulethumba khona kubonakale kumhlotshana kuvuvukile loba iqhubu elibomvana, kumele azilethe kumphristi."},{"book":"ULevi","chapter":"13","verse":"20","text":"Umphristi alihlole, kuthi nxa kubonakala lijulile loboya obuphezu kwalo sebumhlophe, umphristi uzakuthi ungcolile. Yibulephero obuvela lapho obekulethumba khona."},{"book":"ULevi","chapter":"13","verse":"21","text":"Kodwa nxa khona laphayana ekuhlolweni kwalo ngumphristi kungelaboya obumhlophe phezu kwalo, njalo lingajulanga selifiphele, kulapho umphristi azamehlukanisa khona labanye okwensuku eziyisikhombisa."},{"book":"ULevi","chapter":"13","verse":"22","text":"Nxa liqhela ejwabini, umphristi uzakuthi ungcolile, lona liyisifo esithelelwanayo."},{"book":"ULevi","chapter":"13","verse":"23","text":"Kodwa nxa umbala walo ulokhu unjalo, njalo lingaqhelanga, kuyabe kulitshisa elatshiywa lithumba, ngakho umphristi uzakuthi uhlambulukile."},{"book":"ULevi","chapter":"13","verse":"24","text":"Nxa umuntu elethuthuva ejwabini lakhe besekuvela itshatha elibomvana loba elimhlophe enyameni epetukileyo yetshisa,"},{"book":"ULevi","chapter":"13","verse":"25","text":"umphristi kalihlole, kuzakuthi nxa uboya obuphezu kwalo sebumhlophe, kubonakale kungani kujulile, yibulephero obuvela ngethuthuva. Umphristi uzakutsho ukuthi ungcolile, yibulephero."},{"book":"ULevi","chapter":"13","verse":"26","text":"Kodwa umphristi angalihlola kubonakale kungelaboya obumhlophe, kungajulanga njalo sekufiphele, yikho lapho umphristi azamehlukanisa labanye okwensuku eziyisikhombisa."},{"book":"ULevi","chapter":"13","verse":"27","text":"Ngosuku lwesikhombisa umphristi uzamhlola, kuthi nxa liqhela ejwabini, umphristi athi ungcolile, yibulephero."},{"book":"ULevi","chapter":"13","verse":"28","text":"Kodwa nxa itshatha lilokhu linjalo futhi lingaqhelanga ejwabini kodwa selifiphele, kuyabe kulithuthuva elivuvukileyo, umphristi uzakuthi uhlambulukile, bekulitshisa nje kuphela."},{"book":"ULevi","chapter":"13","verse":"29","text":"Nxa owesilisa loba owesifazane elesilonda ekhanda loba esilevini,"},{"book":"ULevi","chapter":"13","verse":"30","text":"umphristi kasihlole, kuthi nxa kubonakala sijulile enyameni, inwele phezu kwaso sezimpofana njalo zingakhuli, umphristi uzakuthi lowomuntu ungcolile, yibulephero bekhanda loba obesilevu."},{"book":"ULevi","chapter":"13","verse":"31","text":"Kodwa nxa umphristi angasihlola isilonda leso abone singajulanga, kungelanwele ezimnyama kuso, umphristi uzamsusa lowomuntu ebantwini okwensuku eziyisikhombisa."},{"book":"ULevi","chapter":"13","verse":"32","text":"Ngosuku lwesikhombisa, umphristi kumele asihlole leso silonda, kuthi nxa singaqhelanga ejwabini, njalo kungelaboya obulithanga phezu kwaso, khona kubonakala ukuthi asijulanga enyameni,"},{"book":"ULevi","chapter":"13","verse":"33","text":"kufanele aphucwe kutshiywe indawo elesifo, umphristi aphinde amehlukanise kwabanye okwensuku eziyisikhombisa."},{"book":"ULevi","chapter":"13","verse":"34","text":"Ngosuku lwesikhombisa umphristi kumele asihlole, kuthi nxa singaqhelanga njalo kukhanya singajulanga enyameni, umphristi kathi uhlambulukile. Kufanele agezise izigqoko zakhe, abesesiba ngohlambulukileyo."},{"book":"ULevi","chapter":"13","verse":"35","text":"Kodwa nxa isilonda siqhela ejwabini emva kokuba sekuthiwe usehlambulukile,"},{"book":"ULevi","chapter":"13","verse":"36","text":"umphristi uzamhlola, kanti-ke nxa isilonda sisuke saqhela ejwabini, akudingakali ukuthi umphristi adinge ukubona uboya obulithanga; lowomuntu ungcolile."},{"book":"ULevi","chapter":"13","verse":"37","text":"Kodwa nxa ngokubona kwakhe isilonda leso silokhu singaguqukanga sekulenwele ezimnyama kuso, siyabe sesipholile. Uyabe esehlambulukile, umphristi uzakuthi uhlambulukile."},{"book":"ULevi","chapter":"13","verse":"38","text":"Nxa indoda loba owesifazane elamabala amhlotshana ejwabini,"},{"book":"ULevi","chapter":"13","verse":"39","text":"umphristi kumele awahlole, kuthi nxa amabala lawo emhlotshana okungani kufiphele, kuyabe kuyikuqubuka okumveleleyo ejwabini; ngakho lowomuntu uhlambulukile."},{"book":"ULevi","chapter":"13","verse":"40","text":"Nxa indoda ingaselanwele isilempabanga, ihlambulukile."},{"book":"ULevi","chapter":"13","verse":"41","text":"Nxa ingaselanwele phezu kwebunzi, isilempabanga ihlambulukile."},{"book":"ULevi","chapter":"13","verse":"42","text":"Kodwa nxa ilesilonda esibomvana-okumhlotshana ekhanda elilempabanga loba ebunzini, yibulephero obuyabe buqalisa ekhanda loba ebunzini."},{"book":"ULevi","chapter":"13","verse":"43","text":"Umphristi kayihlole leyondoda, kuthi nxa isilonda esivuvukayo ekhanda layo loba ebunzini sibomvana-okumhlotshana njengobulephero,"},{"book":"ULevi","chapter":"13","verse":"44","text":"leyondoda isilabo njalo isingcolile. Umphristi uzakuthi leyondoda ingcolile ngenxa yaleso silonda esisekhanda layo."},{"book":"ULevi","chapter":"13","verse":"45","text":"Umuntu olobulephero kumele agqoke izigqoko ezidabukileyo, ayekele inwele zakhe zingakanywanga, embese ingxenye yangaphansi kobuso bakhe amemeze athi: ‘Ngingcolile! Ngingcolile!’"},{"book":"ULevi","chapter":"13","verse":"46","text":"Kuzakuthi nxa elokhu elaleso sifo, ahlale engongcolileyo. Kumele ahlale yedwa, ahlale ngaphandle kwesihonqo.”"},{"book":"ULevi","chapter":"13","verse":"47","text":"“Nxa isigqoko sagqokwa ngumuntu olobulephero, isembatho sewulu loba eselembu,"},{"book":"ULevi","chapter":"13","verse":"48","text":"eselukiweyo loba esiphothiweyo kuyiwulu loba ilembu, isikhumba loba yini eyenziwe ngesikhumba,"},{"book":"ULevi","chapter":"13","verse":"49","text":"nxa lokhu kungcola kusesembathweni selembu, isikhumba, loba yini eyelukiweyo, loba ephothiweyo loba kuyini okwesikhumba, kubonakala kuluhlazana loba kubomvana, yibulephero; kufanele kutshengiswe umphristi."},{"book":"ULevi","chapter":"13","verse":"50","text":"Umphristi kahlole ukungcola lokhu abesesehlukanisa leyonto esingcolile, ibekwe yodwa okwensuku eziyisikhombisa."},{"book":"ULevi","chapter":"13","verse":"51","text":"Ngosuku lwesikhombisa kuzamele akuhlole, kuthi nxa ukungcola sekuqhelile esembathweni, eselukiweyo loba esithungiweyo, loba isikhumba, loba sisetshenziswani, lokho kuyibulephero, isembatho leso singcolile."},{"book":"ULevi","chapter":"13","verse":"52","text":"Kumele asitshise isembatho leso, loba eselukiweyo lesithungiweyo, kuyiwulu loba ilembu, loba kuyinto yesikhumba elesifo sokungcola, njengoba kuyibulephero; leyonto kumele itshiswe."},{"book":"ULevi","chapter":"13","verse":"53","text":"Kodwa, nxa kuyikuthi ekuhlolweni kwaso ngumphristi, kubonakale ukuthi isifo asiqhelanga ezigqokweni, loba eselukiweyo loba esithungiweyo, loba esesikhumba,"},{"book":"ULevi","chapter":"13","verse":"54","text":"uzalaya ukuthi lololutho olungcolileyo lugeziswe. Kulapho-ke azakwehlukanisa khona kwezinye okwensuku eziyisikhombisa."},{"book":"ULevi","chapter":"13","verse":"55","text":"Ngemva kokuba lesosembatho esingcolileyo sesigezisiwe, umphristi uzasihlola, kuthi nxa isifo sokungcola esisesigqokweni singaguqukanga umbala waso lanxa siyabe singaqhelanga, singcolile. Kasitshiswe ngomlilo, loba isifo sokungcola sihlasele nganxanye."},{"book":"ULevi","chapter":"13","verse":"56","text":"Nxa, lapho umphristi esihlola, kubonakale isilonda sesifiphele ngemva kokugeziswa kwesigqoko, umphristi kadabule ingxenye ebilesifo esigqokweni loba yisikhumba loba ngeselukiweyo loba esiphothiweyo."},{"book":"ULevi","chapter":"13","verse":"57","text":"Kodwa nxa isifo sibonakala futhi esigqokweni, ingabe eselukiweyo loba esiphothiweyo, loba kungesesikhumba, siyabe siyaqhela, akuthi konke okulesifo kutshiswe ngomlilo."},{"book":"ULevi","chapter":"13","verse":"58","text":"Isigqoko siphi lasiphi, kungaba ngesokwelukwa, esokuphothwa loba esesikhumba esesike sageziswa sahlanzwa lesosifo kumele sigeziswe futhi, kube yikho ukuhlanzeka kwaso.”"},{"book":"ULevi","chapter":"13","verse":"59","text":"Le yiyo imilayo emayelana lokungcoliswa yibulephero ezigqokweni loba ngezewulu kumbe ezelembu, kungaba ngezelukiweyo loba eziphothiweyo, loba isikhumba; ukuze kuthiwe zihlambulukile loba zingcolile."}]}