{"data":[{"book":"Ŵakolosai","chapter":"3","verse":"1","text":"Nsyuchile pamo ni Kilisito, kwayele muiganisye indu yaili kwinani kwali Kilisito atemi upande wauli ni ulamusi wa Akunnungu."},{"book":"Ŵakolosai","chapter":"3","verse":"2","text":"Nganisyeje indu yaili kwinani ni ngaŵa yaili pa chilambo pano."},{"book":"Ŵakolosai","chapter":"3","verse":"3","text":"Pakuŵa ŵanyamwe mwaliji ŵawe ni umi wenu usisiche pamo ni Kilisito munkati mwa Akunnungu."},{"book":"Ŵakolosai","chapter":"3","verse":"4","text":"Kilisito ali umi wenu wa usyene, nombewo pachawoneche sooni nipele ŵanyamwe chimmoneche pamo nawo mu ukulu wao."},{"book":"Ŵakolosai","chapter":"3","verse":"5","text":"Nipele, nsiulaje kila tama syangalumbana simpagwile nasyo sya pachilambo yaani chikululu ni usakwa ni tama ni nganisyo syangalumbana ni lipamo yaili nti kupopela inyago."},{"book":"Ŵakolosai","chapter":"3","verse":"6","text":"Kwa ligongo lya sambi si, lutumbilo lwa Akunnungu lukwaichilila ŵelewo ŵakukana kupilikanichisya."},{"book":"Ŵakolosai","chapter":"3","verse":"7","text":"Kalakala, ŵanyamwe mwatamaga nkusikuya tama syangalumbana simpagwile nasyo."},{"book":"Ŵakolosai","chapter":"3","verse":"8","text":"Nambo sambano nneche yeleyi, lutumbilo ni tama ni chigongomalo ni kwatukana Akunnungu. Maloŵe gangalimate ganakopoche nkang'wa mwenu."},{"book":"Ŵakolosai","chapter":"3","verse":"9","text":"Kasinnambusyana, pakuŵa ntyosisye tama syangalumbana simpagwile nasyo pamo ni isambo yakwe yose,"},{"book":"Ŵakolosai","chapter":"3","verse":"10","text":"ni kuuwala umi wa sambano, aula umi waukwendelechela kutendekwa wa sambano ni Akunnungu ŵakugumba. Ni kwa kwamanyilila uchenene chikuntende mme mpela ŵelewo."},{"book":"Ŵakolosai","chapter":"3","verse":"11","text":"Kwa ligongo lyo, ngapagwa sooni utinda pasikati ja Ŵayahudi ni Ŵagiliki, ŵaumbele ni ŵangaumbala, jwasyomile ni jwangasyoma, kapolo ni jwalechelelwe. Nambo Kilisito ali yose nombe ali mu yose."},{"book":"Ŵakolosai","chapter":"3","verse":"12","text":"Ŵanyamwe ndi ŵandu ŵa Akunnungu, jwelejo ŵannonyele ni kunsagula kuti mme ŵandu ŵakwe. Kwa yele mmanje ni ntima wa chanasa ni ntima wambone ni wa kulitulusya ni kulitimilika ni upililiu."},{"book":"Ŵakolosai","chapter":"3","verse":"13","text":"Mpilililane jwine ni jwine ni kulechelesyana katema kakalikose mundu akolaga ni maloŵe gakummechetela jwine. Nnechelesyane mpela Ambuje yatite pakunnechelesya ŵanyamwe."},{"book":"Ŵakolosai","chapter":"3","verse":"14","text":"Pakupunda indu yose, njonjechesye unonyelo pakuŵa unonyelo ukutaŵikanya indu yose mu umo uuli utindimisyo."},{"book":"Ŵakolosai","chapter":"3","verse":"15","text":"Chitendewele cha Kilisito chitawale mmitima jenu, pakuŵa Akunnungu ammilasile ŵanyamwe kuti chipagwe chele chitendewele mu chiilu chimo, ni mme ŵakutogolela."},{"book":"Ŵakolosai","chapter":"3","verse":"16","text":"Utenga wa Kilisito ugumbale nkati mwenu. Njiganyane ni kujamukana kwa lunda lose. Njiimbe sabuli ni nyimbo syakwalapa Akunnungu ni nyimbo sya kwapopela akuno nchajimbilaga Akunnungu kwa kutogolela mmitima jenu."},{"book":"Ŵakolosai","chapter":"3","verse":"17","text":"Chichintende chose pane kuŵecheta, mpanganye yose kwa liina lya Ambuje Che Yesu ni kwatogolela Akunnungu Atati kwa litala lyao Che Yesu."},{"book":"Ŵakolosai","chapter":"3","verse":"18","text":"Ŵanyamwe achakongwe, mwapilikanichisye achiŵankwenu, yeleyi ni yakuti pakwanonyelesya Ambuje."},{"book":"Ŵakolosai","chapter":"3","verse":"19","text":"Ni ŵanyamwe achalume, mwanonyele achiŵankwenu, ni kasimma ŵakalipa kukwao."},{"book":"Ŵakolosai","chapter":"3","verse":"20","text":"Ni ŵanyamwe ŵanache mwapilikanichisye achaŵelesi ŵenu mu yose, pakuŵa chelechi chikwanonyelesya Ambuje."},{"book":"Ŵakolosai","chapter":"3","verse":"21","text":"Ni ŵanyamwe achaŵelesi kasimwalipula ŵanache ŵenu, kuti akapwa ntima."},{"book":"Ŵakolosai","chapter":"3","verse":"22","text":"Ni ŵanyamwe achikapolo mwapilikanichisye aŵala ŵaali achakulu ŵenu kwa chiilu mu indu yose, nkapilikanichisya pe katema pakummona kuti mmoneche ŵambone kukwao nambo ntendeje yeleyo ni ntima wenu wose ligongo lya kwachimbichisya Ambuje Che Yesu."},{"book":"Ŵakolosai","chapter":"3","verse":"23","text":"Chinkutenda chachilichose, ntende ni ntima wenu wose, mpela nkwatendela Ambuje ni ngaŵa nkwatendela ŵandu."},{"book":"Ŵakolosai","chapter":"3","verse":"24","text":"Nkumbuchile kuti Ambuje chachimpa ŵanyamwe mbote jakwagosela ŵandu ŵao. Pakuŵa Kilisito ali Ambuje ŵa usyene unkwatumichila."},{"book":"Ŵakolosai","chapter":"3","verse":"25","text":"Pakuŵa jwalijose jwakupanganya yangalumbana, chapochele malipilo ga yangalumbana yapangenye, ligongo Akunnungu nganakola lusagu kose."}]}