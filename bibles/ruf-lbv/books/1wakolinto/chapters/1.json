{"data":[{"book":"1 Wakolinto","chapter":"1","verse":"1","text":"Nene Pauli yanikemighwe niwe mtumighwa wa Kiristu Yesu ka Imulungu pfayabamile, na ndughu yetu Sostene."},{"book":"1 Wakolinto","chapter":"1","verse":"2","text":"Twomwandikilani mwemwe kanisa ilili mne ghumji ghwa Kolinto, mwemwe imkemighwe muwe iwanu wake wahenzeluka kwa ukwilunga na Yesu Kiristu, hamwe na wala wose iwali chila hanu iwomlomba Imtwatsa wetu Yesu Kiristu."},{"book":"1 Wakolinto","chapter":"1","verse":"3","text":"Imulungu Aba wetu na Imtwatsa wetu Yesu Kiristu wawatendeleni uluso na yamwikeni tseghamba."},{"book":"1 Wakolinto","chapter":"1","verse":"4","text":"Nolonga mighede kwe Imulungu ghamatsuwa ghose kwa uluso iyawatendele mwemwe kubitila Yesu Kiristu."},{"book":"1 Wakolinto","chapter":"1","verse":"5","text":"Mana kwa ukwilunga ne Kiristu, mwemwe mbweda kwa chila chinu, mbweda mne ukulonga na mne ukumanya."},{"book":"1 Wakolinto","chapter":"1","verse":"6","text":"Usenga wa Kiristu wima pfinoghile mghati mwenu."},{"book":"1 Wakolinto","chapter":"1","verse":"7","text":"Apfo ng'amuhungukighwe bae na ghweko lyolyose kulawa kwa Ghumuhe Mwenzeluka, ka pfomumbeta Imtwatsa Yesu Kiristu yaghubulighwe."},{"book":"1 Wakolinto","chapter":"1","verse":"8","text":"Naye katsowakindilisa, katsoweng'a ingupfu mbaka utsighilo, ili mkale mwahela litotso mne litsuwa lye Imtwatsa wetu Yesu Kiristu."},{"book":"1 Wakolinto","chapter":"1","verse":"9","text":"Imulungu iyotogholighwa, kamkemani muwe sale wa Mwanaghe Yesu Kiristu, Imtwatsa wetu."},{"book":"1 Wakolinto","chapter":"1","verse":"10","text":"Ndughu tsangu, nowalomba kwa taghwa lye Imtwatsa wetu Yesu Kiristu mwilaghane kwa chila chinu chomlonga ili mleke kwibaghula mwemwe kwa mwemwe. Ghendoghendo mwalangule chinu chimwe na mlonge chicho."},{"book":"1 Wakolinto","chapter":"1","verse":"11","text":"Ndughu tsangu, iwanu wangi kulawa ing'anda ya Kiloe wanongela ka mwemwe mwisonga."},{"book":"1 Wakolinto","chapter":"1","verse":"12","text":"Nobama nilonge chanihulike kuna mwemwe, munu yumwe kolonga, “Nene nomuwinza Pauli,” na munu yungi kolonga, “Nene nomuwinza Apolo,” na yungi kolonga, “Nene nomuwinza Kefa” na yungi “Nene nomuwinza Kiristu.”"},{"book":"1 Wakolinto","chapter":"1","verse":"13","text":"Angu Kiristu keghola? Angu Pauli tsakawambighwa mna msalaba kwaajili yako? Angu tsambatisighwa mughwe wanang'ina wa Pauli?"},{"book":"1 Wakolinto","chapter":"1","verse":"14","text":"Mighede Imulungu kwaapfila simbatitse imunu wowose bae ila Kirispo na Gayo waliheka."},{"book":"1 Wakolinto","chapter":"1","verse":"15","text":"Apfo imunu wowose aleke kulonga ka mwemwe mbatisighwa muwe wanang'ina wangu."},{"book":"1 Wakolinto","chapter":"1","verse":"16","text":"Nikumbuka, pfipfila tsanimbatisa Stefana na iwanu iwali mng'anda mwake, kuya imane ka nimbatisa imunu yungi."},{"book":"1 Wakolinto","chapter":"1","verse":"17","text":"Kwaapfila Kiristu ng'anitumile bae kubatitsa, ila kuwapetela iwanu Imbuli Inoghile, na si kwa mbuli tsa kuwanogheletsa iwanu, ili lifwa lye Kiristu mna msalaba lileke kwoneka si chinu bae."},{"book":"1 Wakolinto","chapter":"1","verse":"18","text":"Kwaapfila usenga wa lifwa lya Yesu mne msalaba wakoneka ubotsi kwe iwanu iwakwagha, lekeni twetwe itukombolighwa twowona ngupfu ye Imulungu."},{"book":"1 Wakolinto","chapter":"1","verse":"19","text":"Ghamaandiko Mahenzeluka gholonga,"},{"book":"1 Wakolinto","chapter":"1","verse":"20","text":"Walikwani wanu wane nzewele? Walikwani walangulitsi wa ghamalaghitso? Walikwani wane tsimbutsi sideke? Imulungu kalangusa ghendo ka nzewele ye iwanu we isi ina ubotsi."},{"book":"1 Wakolinto","chapter":"1","verse":"21","text":"Kwa nzewele ye Imulungu, ng'aidahika bae iwanu kummanya yeye kwa nzewele tsawo wenyegho, Imulungu tsakanoghelighwa kuwakombola iwanu iwotoghola kubitila usenga watuwapetela, aula iukoneka ubotsi kwa awala wane nzewele."},{"book":"1 Wakolinto","chapter":"1","verse":"22","text":"Wayahudi wobama kwona pfinzonza, Wagiriki wobama nzewele."},{"book":"1 Wakolinto","chapter":"1","verse":"23","text":"Lekeni twetwe, twowapetela imbuli ye Kiristu iyawambighwe mna msalaba, imbuli iikoneka ng'walo kwa Wayahudi na ubotsi kwe Iwanu iwali si Wayahudi."},{"book":"1 Wakolinto","chapter":"1","verse":"24","text":"Lekeni kwa awala iwakemighwe ne Imulungu, wose Wayahudi na Wagiriki, Kiristu iyo ngupfu ye Imulungu na nzewele ye Imulungu."},{"book":"1 Wakolinto","chapter":"1","verse":"25","text":"Kwaapfila achila ichikoneka ubotsi we Imulungu, china nzewele kubita nzewele ye imunu, na achila ichikoneka chahela ngupfu kwa Imulungu china ngupfu kubita ngupfu ye imunu."},{"book":"1 Wakolinto","chapter":"1","verse":"26","text":"Ndughu tsangu, lelo mkumbuke hamkemighwe ne Imulungu, wengi mna mwemwe tsamkala mwahela nzewele ya chimunu, na si wengi bae imkalile ne ngupfu na si wengi bae imkalile ne ubala."},{"book":"1 Wakolinto","chapter":"1","verse":"27","text":"Lekeni Imulungu kasaghula pfinu ipfikoneka pfa ubotsi ipfili muisi kuwaghuma chinyala iwanu wane nzewele, Imulungu kasaghula ipfinu ipfilihela ngupfu, kuwaghuma chinyala awala wane ngupfu."},{"book":"1 Wakolinto","chapter":"1","verse":"28","text":"Imulungu kasaghula aghala ghawabetsile iwanu na aghala ighoneke si chinu bae, ili kughahinya aghala ghawonile iwanu chinu chikulu."},{"book":"1 Wakolinto","chapter":"1","verse":"29","text":"Imulungu katenda apfi ili imunu wowose aleke kwighoda hambele he Imulungu."},{"book":"1 Wakolinto","chapter":"1","verse":"30","text":"Imulungu iyo iyawatendike mwemwe mwilunge na Yesu Kiristu, iyawile nzewele yetu kulawa kwe Imulungu, twakoneka tunogha hambele he Imulungu, twenzeluka na tukombolighwa."},{"book":"1 Wakolinto","chapter":"1","verse":"31","text":"Apfo ka pfayandikighwe, “Iyobama kwighoda, yeghodele chayatendile Imtwatsa.”"}]}