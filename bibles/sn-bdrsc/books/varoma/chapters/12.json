{"data":[{"book":"VaRoma","chapter":"12","verse":"1","text":"Naizvozvo, ndinokumbira zvikuru kwamuri, hama dzangu, netsitsi dzaMwari, kuti mupe miviri yenyu sechibayiro chipenyu, chitsvene uye chinofadza Mwari, uku ndiko kunamata kwenyu kwomweya."},{"book":"VaRoma","chapter":"12","verse":"2","text":"Musaramba muchizvienzanisa namaitiro enyika ino, asi mushandurwe nokuvandudzwa kwepfungwa dzenyu. Ipapo muchakwanisa kuti muedze uye mugoziva kuti kuda kwaMwari ndokupi, kuda kwake kwakanaka, kunomufadza uye kwakakwana."},{"book":"VaRoma","chapter":"12","verse":"3","text":"Nokuti nenyasha dzandakapiwa ndinoti kuno mumwe nomumwe wenyu: Usazviisa pamusoro kupfuura paunofanira kunge uri, asi ufunge nokufunga kwakachenjera, maererano nechiyero chokutenda chawakapiwa naMwari."},{"book":"VaRoma","chapter":"12","verse":"4","text":"Nokuti sezvatino muviri mumwe une mitezo mizhinji, uye mitezo iyi yose haina basa rimwe chete,"},{"book":"VaRoma","chapter":"12","verse":"5","text":"saizvozvowo muna Kristu isu tiri vazhinji, tinoumba muviri mumwe chete, uye mutezo mumwe nomumwe mutezo wavamwe."},{"book":"VaRoma","chapter":"12","verse":"6","text":"Tine zvipo zvakasiyana-siyana, maererano nepatakapiwa napo nyasha. Kana chipo chomunhu kuri kuprofita, ngaachishandise maererano nokutenda kwake."},{"book":"VaRoma","chapter":"12","verse":"7","text":"Kana kuri kushumira ngaashumire; kana kuri kudzidzisa, ngaadzidzise;"},{"book":"VaRoma","chapter":"12","verse":"8","text":"kana kuri kukurudzira, ngaakurudzire; kana kuri kupa kuna vanoshayiwa, ngaape nomwoyo wose; kana kuri kutungamirira, ngaabate nokushingaira; kana kuri kunzwira ngoni, ngaaite nomufaro."},{"book":"VaRoma","chapter":"12","verse":"9","text":"Rudo ngaruve rwechokwadi. Vengai zvakaipa; namatirai pane zvakanaka."},{"book":"VaRoma","chapter":"12","verse":"10","text":"Ivai norudo rukuru mumwe kuno mumwe savadikani. Mumwe nomumwe wenyu ngaakudze mumwe kupfuura kuzvikudza kwaanozviita iye."},{"book":"VaRoma","chapter":"12","verse":"11","text":"Musatomborega kushingaira, asi pisai pamweya, muchishumira Ishe."},{"book":"VaRoma","chapter":"12","verse":"12","text":"Farai mutariro, tsungirirai pakutambudzika, rambai muchinyengetera."},{"book":"VaRoma","chapter":"12","verse":"13","text":"Goveranai navanhu vaMwari vanoshayiwa. Itirai vaeni rudo."},{"book":"VaRoma","chapter":"12","verse":"14","text":"Ropafadzai vanokutambudzai; ropafadzai musatuka."},{"book":"VaRoma","chapter":"12","verse":"15","text":"Farai navanofara; chemai navanochema."},{"book":"VaRoma","chapter":"12","verse":"16","text":"Garai zvakanaka mumwe nomumwe. Musazvikudza, asi muve nechido chokufambidzana navanhu vapasi pasi. Musazviita vakachenjera."},{"book":"VaRoma","chapter":"12","verse":"17","text":"Musatsiva munhu chakaipa nechakaipa. Chenjererai kuti muite zvakanaka pamberi pavanhu vose."},{"book":"VaRoma","chapter":"12","verse":"18","text":"Kana zvichibvira, napamunogona napo, ivai norugare navanhu vose."},{"book":"VaRoma","chapter":"12","verse":"19","text":"Musatsiva, vadikani vangu, asi siyirai kutsamwa kwaMwari mukana, nokuti kwanyorwa kuchinzi, “Kutsiva ndokwangu; ini ndicharipira,” ndizvo zvinotaura Ishe."},{"book":"VaRoma","chapter":"12","verse":"20","text":"Asi:"},{"book":"VaRoma","chapter":"12","verse":"21","text":"Usakundwa nezvakaipa, asi ukunde zvakaipa nezvakanaka."}]}