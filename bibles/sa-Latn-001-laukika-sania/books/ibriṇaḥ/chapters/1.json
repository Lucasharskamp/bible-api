{"data":[{"book":"ibriṇaḥ","chapter":"1","verse":"1","text":"purā ya īśvaro bhaviṣyadvādibhiḥ pitṛlokebhyo nānāsamaye nānāprakāraṁ kathitavān"},{"book":"ibriṇaḥ","chapter":"1","verse":"2","text":"sa etasmin śeṣakāle nijaputreṇāsmabhyaṁ kathitavān| sa taṁ putraṁ sarvvādhikāriṇaṁ kṛtavān tenaiva ca sarvvajaganti sṛṣṭavān|"},{"book":"ibriṇaḥ","chapter":"1","verse":"3","text":"sa putrastasya prabhāvasya pratibimbastasya tattvasya mūrttiścāsti svīyaśaktivākyena sarvvaṁ dhatte ca svaprāṇairasmākaṁ pāpamārjjanaṁ kṛtvā ūrddhvasthāne mahāmahimno dakṣiṇapārśve samupaviṣṭavān|"},{"book":"ibriṇaḥ","chapter":"1","verse":"4","text":"divyadūtagaṇād yathā sa viśiṣṭanāmno 'dhikārī jātastathā tebhyo'pi śreṣṭho jātaḥ|"},{"book":"ibriṇaḥ","chapter":"1","verse":"5","text":"yato dūtānāṁ madhye kadācidīśvareṇedaṁ ka uktaḥ? yathā, \"madīyatanayo 'si tvam adyaiva janito mayā|\" punaśca \"ahaṁ tasya pitā bhaviṣyāmi sa ca mama putro bhaviṣyati|\""},{"book":"ibriṇaḥ","chapter":"1","verse":"6","text":"aparaṁ jagati svakīyādvitīyaputrasya punarānayanakāle tenoktaṁ, yathā, \"īśvarasya sakalai rdūtaireṣa eva praṇamyatāṁ|\""},{"book":"ibriṇaḥ","chapter":"1","verse":"7","text":"dūtān adhi tenedam uktaṁ, yathā, \"sa karoti nijān dūtān gandhavāhasvarūpakān| vahniśikhāsvarūpāṁśca karoti nijasevakān||\""},{"book":"ibriṇaḥ","chapter":"1","verse":"8","text":"kintu putramuddiśya tenoktaṁ, yathā, \"he īśvara sadā sthāyi tava siṁhāsanaṁ bhavet| yāthārthyasya bhaveddaṇḍo rājadaṇḍastvadīyakaḥ|"},{"book":"ibriṇaḥ","chapter":"1","verse":"9","text":"puṇye prema karoṣi tvaṁ kiñcādharmmam ṛtīyase| tasmād ya īśa īśaste sa te mitragaṇādapi| adhikāhlādatailena secanaṁ kṛtavān tava||\""},{"book":"ibriṇaḥ","chapter":"1","verse":"10","text":"punaśca, yathā, \"he prabho pṛthivīmūlam ādau saṁsthāpitaṁ tvayā| tathā tvadīyahastena kṛtaṁ gaganamaṇḍalaṁ|"},{"book":"ibriṇaḥ","chapter":"1","verse":"11","text":"ime vinaṁkṣyatastvantu nityamevāvatiṣṭhase| idantu sakalaṁ viśvaṁ saṁjariṣyati vastravat|"},{"book":"ibriṇaḥ","chapter":"1","verse":"12","text":"saṅkocitaṁ tvayā tattu vastravat parivartsyate| tvantu nityaṁ sa evāsī rnirantāstava vatsarāḥ||\""},{"book":"ibriṇaḥ","chapter":"1","verse":"13","text":"aparaṁ dūtānāṁ madhye kaḥ kadācidīśvareṇedamuktaḥ? yathā, \"tavārīn pādapīṭhaṁ te yāvannahi karomyahaṁ| mama dakṣiṇadigbhāge tāvat tvaṁ samupāviśa||\""},{"book":"ibriṇaḥ","chapter":"1","verse":"14","text":"ye paritrāṇasyādhikāriṇo bhaviṣyanti teṣāṁ paricaryyārthaṁ preṣyamāṇāḥ sevanakāriṇa ātmānaḥ kiṁ te sarvve dūtā nahi?"}]}