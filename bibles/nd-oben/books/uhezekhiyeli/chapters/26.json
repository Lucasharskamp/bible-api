{"data":[{"book":"UHezekhiyeli","chapter":"26","verse":"1","text":"Ngomnyaka wetshumi lanye, ngosuku lwakuqala lwenyanga, ilizwi likaThixo lafika kimi lisithi:"},{"book":"UHezekhiyeli","chapter":"26","verse":"2","text":"“Ndodana yomuntu, ngoba iThire itshilo kulo iJerusalema yathi, ‘Aha!’ Isango lokuya ezizweni lidilikile, leminyango isivulekele mina; njengoba khathesi selingamanxiwa ngizaphumelela,"},{"book":"UHezekhiyeli","chapter":"26","verse":"3","text":"ngakho-ke nanku okutshiwo nguThixo Wobukhosi: Ngimelana lawe, wena Thire, njalo ngizakulethela izizwe ezinengi zimelane lawe njengolwandle luphosa amagagasi alo phezulu."},{"book":"UHezekhiyeli","chapter":"26","verse":"4","text":"Zizadiliza imiduli yaseThire, ziwisele phansi imiphotshongo yalo; ngizaphala inkunkuma yalo ngilenze libe lidwala elingelalutho."},{"book":"UHezekhiyeli","chapter":"26","verse":"5","text":"Elwandle lizakuba yindawo yokuchayela amambule enhlanzi, ngoba sengikhulumile, kutsho uThixo Wobukhosi. Lizakuba yimpango yezizwe,"},{"book":"UHezekhiyeli","chapter":"26","verse":"6","text":"lemizana yalo ephakathi kwelizwe izachithwa ngenkemba. Lapho-ke bazakwazi ukuthi nginguThixo."},{"book":"UHezekhiyeli","chapter":"26","verse":"7","text":"Ngoba nanku okutshiwo nguThixo Wobukhosi: Ngizaletha uNebhukhadineza inkosi yaseBhabhiloni, inkosi yamakhosi, evela enyakatho ukuba amelane leThire, ngamabhiza lezinqola zempi, ngabagadi bamabhiza kanye lebutho elikhulu."},{"book":"UHezekhiyeli","chapter":"26","verse":"8","text":"Uzachitha imizana yakho phakathi kwelizwe ngenkemba; uzamisa izindawo zokuvimbezela, akhe idundulu kusiya phezulu emdulini wakho njalo akuphakamisele lamahawu amelane lawe."},{"book":"UHezekhiyeli","chapter":"26","verse":"9","text":"Uzaqondisa imigqala yakhe yokudiliza emidulini yakho, abhidlize imiphotshongo yakho ngezikhali zakhe."},{"book":"UHezekhiyeli","chapter":"26","verse":"10","text":"Amabhiza akhe azakuba manengi kakhulu okuzakwenza akwembese ngothuli. Imiduli yakho izanyikinyiswa ngumsindo wamabhiza empi, izinqola zokuthwala kanye lezinqola zempi lapho esengena emasangweni akho njengabantu abangena edolobheni elilemiduli efohliweyo."},{"book":"UHezekhiyeli","chapter":"26","verse":"11","text":"Amasondo amabhiza akhe azanyathela zonke izitalada zakho; uzabulala abantu bakho ngenkemba; lezinsika zakho eziqinileyo zizawela phansi."},{"book":"UHezekhiyeli","chapter":"26","verse":"12","text":"Bazaphanga inotho yakho bathumbe impahla yakho ethengiswayo; bazadiliza imiduli yakho babhidlize lezindlu zakho ezinhle njalo baphosele amatshe akho, lezigodo kanye lenkunkuma elwandle."},{"book":"UHezekhiyeli","chapter":"26","verse":"13","text":"Ngizaqeda umsindo wezingoma zakho; lomculo wamachacho akho awuyikuzwakala futhi."},{"book":"UHezekhiyeli","chapter":"26","verse":"14","text":"Ngizakwenza ube lidwala elize, njalo uzakuba yindawo yokuchayela amambule enhlanzi. Kawuyikwakhiwa futhi, ngoba mina Thixo sengikhulumile, kutsho uThixo Wobukhosi."},{"book":"UHezekhiyeli","chapter":"26","verse":"15","text":"Nanku okutshiwo nguThixo Wobukhosi kuyo iThire: Kambe amazwe angasolwandle kawayikunyikinyeka yini ngomsindo wokuwa kwakho, lapho abalimeleyo sebebubula njalo lokubulala sekusenzakala phakathi kwakho na?"},{"book":"UHezekhiyeli","chapter":"26","verse":"16","text":"Lapho-ke wonke amakhosana angasolwandle azakwehla ezihlalweni zawo zobukhosi akhuphe izembatho zawo njalo ahlubule lezembatho zawo ezicecisiweyo. Ephethwe yikwesaba, azahlala phansi, eqhaqhazela isikhathi sonke, ngokwesaba wena."},{"book":"UHezekhiyeli","chapter":"26","verse":"17","text":"Lapho-ke azaqhinqa isililo ngawe athi kuwe:"},{"book":"UHezekhiyeli","chapter":"26","verse":"18","text":"Khathesi amazwe angasolwandle ayathuthumela"},{"book":"UHezekhiyeli","chapter":"26","verse":"19","text":"Nanku okutshiwo nguThixo Wobukhosi: Lapho ngikwenza ube lidolobho elichithekileyo, njengamadolobho angasahlali muntu, njalo lapho ngiletha inziki zolwandle phezu kwakho kuthi amanzi alo amanengi kakhulu akwembese,"},{"book":"UHezekhiyeli","chapter":"26","verse":"20","text":"lapho-ke ngizakuletha phansi lalabo abaya phansi egodini, ebantwini basendulo. Ngizakuhlalisa ngaphansi komhlaba, kunjengasemanxiweni endulo, lalabo abaya phansi egodini, njalo kawuyikuphenduka loba ube lendawo yakho elizweni labaphilayo."},{"book":"UHezekhiyeli","chapter":"26","verse":"21","text":"Ngizakwenza ukucina kwakho kube ngokwesabekayo uhle utshabalale. Uzadingwa, kodwa ungatholakali futhi, kutsho uThixo Wobukhosi.”"}]}