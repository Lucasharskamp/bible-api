{"data":[{"book":"ΚΑΤΑ ΜΑΤΘΑΙΟΝ","chapter":"11","verse":"1","text":"Καὶ ἐγένετο ὅτε ἐτέλεσεν ὁ Ἰησοῦς διατάσσων τοῖς δώδεκα μαθηταῖς αὐτοῦ, μετέβη ἐκεῖθεν τοῦ διδάσκειν καὶ κηρύσσειν ἐν ταῖς πόλεσιν αὐτῶν."},{"book":"ΚΑΤΑ ΜΑΤΘΑΙΟΝ","chapter":"11","verse":"2","text":"Ὁ δὲ Ἰωάννης ἀκούσας ἐν τῷ δεσμωτηρίῳ τὰ ἔργα τοῦ Χριστοῦ, πέμψας δύο τῶν μαθητῶν αὐτοῦ,"},{"book":"ΚΑΤΑ ΜΑΤΘΑΙΟΝ","chapter":"11","verse":"3","text":"εἶπεν αὐτῷ, Σὺ εἶ ὁ ἐρχόμενος, ἢ ἕτερον προσδοκῶμεν;"},{"book":"ΚΑΤΑ ΜΑΤΘΑΙΟΝ","chapter":"11","verse":"4","text":"Καὶ ἀποκριθεὶς ὁ Ἰησοῦς εἶπεν αὐτοῖς, Πορευθέντες ἀπαγγείλατε Ἰωάννῃ ἃ ἀκούετε καὶ βλέπετε·"},{"book":"ΚΑΤΑ ΜΑΤΘΑΙΟΝ","chapter":"11","verse":"5","text":"τυφλοὶ ἀναβλέπουσι, καὶ χωλοὶ περιπατοῦσι, λεπροὶ καθαρίζονται, καὶ κωφοὶ ἀκούουσι, νεκροὶ ἐγείρονται, καὶ πτωχοὶ εὐαγγελίζονται·"},{"book":"ΚΑΤΑ ΜΑΤΘΑΙΟΝ","chapter":"11","verse":"6","text":"καὶ μακάριός ἐστιν, ὃς ἐὰν μὴ σκανδαλισθῇ ἐν ἐμοί."},{"book":"ΚΑΤΑ ΜΑΤΘΑΙΟΝ","chapter":"11","verse":"7","text":"Τούτων δὲ πορευομένων, ἤρξατο ὁ Ἰησοῦς λέγειν τοῖς ὄχλοις περὶ Ἰωάννου, Τί ἐξήλθετε εἰς τὴν ἔρημον θεάσασθαι; Κάλαμον ὑπὸ ἀνέμου σαλευόμενον;"},{"book":"ΚΑΤΑ ΜΑΤΘΑΙΟΝ","chapter":"11","verse":"8","text":"Ἀλλὰ τί ἐξήλθετε ἰδεῖν; Ἄνθρωπον ἐν μαλακοῖς ἱματίοις ἠμφιεσμένον; Ἰδού, οἱ τὰ μαλακὰ φοροῦντες ἐν τοῖς οἴκοις τῶν βασιλέων εἰσίν."},{"book":"ΚΑΤΑ ΜΑΤΘΑΙΟΝ","chapter":"11","verse":"9","text":"Ἀλλὰ τί ἐξήλθετε ἰδεῖν; Προφήτην; Ναί, λέγω ὑμῖν, καὶ περισσότερον προφήτου."},{"book":"ΚΑΤΑ ΜΑΤΘΑΙΟΝ","chapter":"11","verse":"10","text":"Οὗτος γάρ ἐστι περὶ οὗ γέγραπται,"},{"book":"ΚΑΤΑ ΜΑΤΘΑΙΟΝ","chapter":"11","verse":"11","text":"Ἀμὴν λέγω ὑμῖν, οὐκ ἐγήγερται ἐν γεννητοῖς γυναικῶν μείζων Ἰωάννου τοῦ βαπτιστοῦ· ὁ δὲ μικρότερος ἐν τῇ βασιλείᾳ τῶν οὐρανῶν μείζων αὐτοῦ ἐστιν."},{"book":"ΚΑΤΑ ΜΑΤΘΑΙΟΝ","chapter":"11","verse":"12","text":"Ἀπὸ δὲ τῶν ἡμερῶν Ἰωάννου τοῦ βαπτιστοῦ ἕως ἄρτι ἡ βασιλεία τῶν οὐρανῶν βιάζεται, καὶ βιασταὶ ἁρπάζουσιν αὐτήν."},{"book":"ΚΑΤΑ ΜΑΤΘΑΙΟΝ","chapter":"11","verse":"13","text":"Πάντες γὰρ οἱ προφῆται καὶ ὁ νόμος ἕως Ἰωάννου προεφήτευσαν·"},{"book":"ΚΑΤΑ ΜΑΤΘΑΙΟΝ","chapter":"11","verse":"14","text":"καὶ εἰ θέλετε δέξασθαι, αὐτός ἐστιν Ἠλίας ὁ μέλλων ἔρχεσθαι."},{"book":"ΚΑΤΑ ΜΑΤΘΑΙΟΝ","chapter":"11","verse":"15","text":"Ὁ ἔχων ὦτα ἀκούειν ἀκουέτω."},{"book":"ΚΑΤΑ ΜΑΤΘΑΙΟΝ","chapter":"11","verse":"16","text":"Τίνι δὲ ὁμοιώσω τὴν γενεὰν ταύτην; Ὁμοία ἐστὶ παιδαρίοις ἐν ἀγοραῖς καθημένοις, καὶ προσφωνοῦσι τοῖς ἑταίροις αὐτῶν,"},{"book":"ΚΑΤΑ ΜΑΤΘΑΙΟΝ","chapter":"11","verse":"17","text":"καὶ λέγουσιν,"},{"book":"ΚΑΤΑ ΜΑΤΘΑΙΟΝ","chapter":"11","verse":"18","text":"Ἦλθε γὰρ Ἰωάννης μήτε ἐσθίων μήτε πίνων, καὶ λέγουσι, Δαιμόνιον ἔχει."},{"book":"ΚΑΤΑ ΜΑΤΘΑΙΟΝ","chapter":"11","verse":"19","text":"Ἦλθεν ὁ υἱὸς τοῦ ἀνθρώπου ἐσθίων καὶ πίνων, καὶ λέγουσιν, Ἰδού, ἄνθρωπος φάγος καὶ οἰνοπότης, τελωνῶν φίλος καὶ ἁμαρτωλῶν. Καὶ ἐδικαιώθη ἡ σοφία ἀπὸ τῶν τέκνων αὐτῆς."},{"book":"ΚΑΤΑ ΜΑΤΘΑΙΟΝ","chapter":"11","verse":"20","text":"Τότε ἤρξατο ὀνειδίζειν τὰς πόλεις ἐν αἷς ἐγένοντο αἱ πλεῖσται δυνάμεις αὐτοῦ, ὅτι οὐ μετενόησαν."},{"book":"ΚΑΤΑ ΜΑΤΘΑΙΟΝ","chapter":"11","verse":"21","text":"Οὐαί σοι, Χοραζίν, οὐαί σοι, 11.21 Βηθσαϊδάν ¦ Βηθσαϊδά Sc.Βηθσαϊδάν, ὅτι εἰ ἐν Τύρῳ καὶ Σιδῶνι ἐγένοντο αἱ δυνάμεις αἱ γενόμεναι ἐν ὑμῖν, πάλαι ἂν ἐν σάκκῳ καὶ σποδῷ μετενόησαν."},{"book":"ΚΑΤΑ ΜΑΤΘΑΙΟΝ","chapter":"11","verse":"22","text":"Πλὴν λέγω ὑμῖν, Τύρῳ καὶ Σιδῶνι ἀνεκτότερον ἔσται ἐν ἡμέρᾳ κρίσεως, ἢ ὑμῖν."},{"book":"ΚΑΤΑ ΜΑΤΘΑΙΟΝ","chapter":"11","verse":"23","text":"Καὶ σύ, Καπερναούμ, ἡ ἕως τοῦ οὐρανοῦ ὑψωθεῖσα, ἕως ᾍδου καταβιβασθήσῃ· ὅτι εἰ ἐν Σοδόμοις ἐγένοντο αἱ δυνάμεις αἱ γενόμεναι ἐν σοί, ἔμειναν ἂν μέχρι τῆς σήμερον."},{"book":"ΚΑΤΑ ΜΑΤΘΑΙΟΝ","chapter":"11","verse":"24","text":"Πλὴν λέγω ὑμῖν ὅτι γῇ Σοδόμων ἀνεκτότερον ἔσται ἐν ἡμέρᾳ κρίσεως, ἢ σοί."},{"book":"ΚΑΤΑ ΜΑΤΘΑΙΟΝ","chapter":"11","verse":"25","text":"Ἐν ἐκείνῳ τῷ καιρῷ ἀποκριθεὶς ὁ Ἰησοῦς εἶπεν, Ἐξομολογοῦμαί σοι, πάτερ, Κύριε τοῦ οὐρανοῦ καὶ τῆς γῆς, ὅτι ἀπέκρυψας ταῦτα ἀπὸ σοφῶν καὶ συνετῶν, καὶ ἀπεκάλυψας αὐτὰ νηπίοις."},{"book":"ΚΑΤΑ ΜΑΤΘΑΙΟΝ","chapter":"11","verse":"26","text":"Ναί, ὁ πατήρ, ὅτι οὕτως ἐγένετο εὐδοκία ἔμπροσθέν σου."},{"book":"ΚΑΤΑ ΜΑΤΘΑΙΟΝ","chapter":"11","verse":"27","text":"Πάντα μοι παρεδόθη ὑπὸ τοῦ πατρός μου· καὶ οὐδεὶς ἐπιγινώσκει τὸν υἱόν, εἰ μὴ ὁ πατήρ· οὐδὲ τὸν πατέρα τις ἐπιγινώσκει, εἰ μὴ ὁ υἱός, καὶ ᾧ ἐὰν βούληται ὁ υἱὸς ἀποκαλύψαι."},{"book":"ΚΑΤΑ ΜΑΤΘΑΙΟΝ","chapter":"11","verse":"28","text":"Δεῦτε πρός με πάντες οἱ κοπιῶντες καὶ πεφορτισμένοι, κἀγὼ ἀναπαύσω ὑμᾶς."},{"book":"ΚΑΤΑ ΜΑΤΘΑΙΟΝ","chapter":"11","verse":"29","text":"Ἄρατε τὸν ζυγόν μου ἐφ᾿ ὑμᾶς καὶ μάθετε ἀπ᾿ ἐμοῦ, ὅτι πρᾷός εἰμι καὶ ταπεινὸς τῇ καρδίᾳ· καὶ εὑρήσετε ἀνάπαυσιν ταῖς ψυχαῖς ὑμῶν."},{"book":"ΚΑΤΑ ΜΑΤΘΑΙΟΝ","chapter":"11","verse":"30","text":"Ὁ γὰρ ζυγός μου χρηστός, καὶ τὸ φορτίον μου ἐλαφρόν ἐστιν."}]}