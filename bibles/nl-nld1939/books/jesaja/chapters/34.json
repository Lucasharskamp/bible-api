{"data":[{"book":"Jesaja","chapter":"34","verse":"1","text":"Treedt nader volken, om te horen, Naties, geeft acht; Laat de aarde luisteren met wat ze bevat, De wereld met wat er op tiert."},{"book":"Jesaja","chapter":"34","verse":"2","text":"Want Jahweh is op alle volken vergramd, Op heel hun heir verbolgen; Hij heeft ze ten dode gedoemd, En ter slachting gewijd."},{"book":"Jesaja","chapter":"34","verse":"3","text":"Hun doden worden weggesmeten, Hun lijken liggen te rotten; De bergen vloeien weg in hun bloed,"},{"book":"Jesaja","chapter":"34","verse":"4","text":"Alle heuvels smelten er van. De hemel wordt opgerold als een boekrol, Heel zijn heir stort omlaag, Zoals het blad van de wijnstok valt, Het verdorde loof van de vijg."},{"book":"Jesaja","chapter":"34","verse":"5","text":"Want Jahweh’s zwaard Is in de hemel gewet; Zie, het suist op Edom neer, Op het volk ten oordeel gewijd."},{"book":"Jesaja","chapter":"34","verse":"6","text":"Jahweh’s zwaard zit vol bloed, En het druipt van vet: Bloed van lammeren en bokken, Vet uit de nieren der rammen. Want Jahweh houdt een offer in Bosra, Een geweldige slachting in het land van Edom:"},{"book":"Jesaja","chapter":"34","verse":"7","text":"Buffels storten met varren neer, En ossen met stieren. Hun land is dronken van bloed, Hun bodem druipt van vet:"},{"book":"Jesaja","chapter":"34","verse":"8","text":"Want het is voor Jahweh een dag van wraak, Een jaar van straf voor den hater van Sion."},{"book":"Jesaja","chapter":"34","verse":"9","text":"Zijn beken worden veranderd in teer, Zijn bodem in zwavel, zijn land in pek, Dat dag en nacht brandt,"},{"book":"Jesaja","chapter":"34","verse":"10","text":"En nooit wordt geblust. Zijn rook stijgt eeuwig omhoog, Van geslacht tot geslacht; Het ligt verwoest voor altijd en immer, Niemand trekt er doorheen."},{"book":"Jesaja","chapter":"34","verse":"11","text":"Kraai en reiger nemen het in hun bezit, Uil en raaf gaan er wonen: Het meetsnoer der woestheid is er overheen getrokken, En het paslood der leegheid."},{"book":"Jesaja","chapter":"34","verse":"12","text":"Seïr is zonder bewoners geworden, Zijn adel is er niet meer; Niemand, die men tot koning kan kiezen, Al zijn vorsten zijn heen."},{"book":"Jesaja","chapter":"34","verse":"13","text":"Doornen woekeren in zijn paleizen, In zijn burchten netels en distels; Het is een hol voor de jakhals, En een park voor de struisen."},{"book":"Jesaja","chapter":"34","verse":"14","text":"Wilde katten ontmoeten er honden, Baarlijke duivels treffen elkaar; De schimmen spoken er rond, En vinden hun rust."},{"book":"Jesaja","chapter":"34","verse":"15","text":"Daar nestelt de slang, en legt er haar eieren, Bedekt ze en broedt ze; Daar komen ook de gieren bijeen, En zoeken elkaar."},{"book":"Jesaja","chapter":"34","verse":"16","text":"Jahweh roept ze in volle getale, Er ontbreekt er geen een, er wordt niemand gemist; Want zijn mond heeft ze ontboden, En zijn geest brengt ze bijeen."},{"book":"Jesaja","chapter":"34","verse":"17","text":"Hij heeft voor hen het lot geworpen, Zijn hand met het snoer hun deel gemeten; Ze zullen het eeuwig bezitten, Van geslacht tot geslacht erin wonen."}]}