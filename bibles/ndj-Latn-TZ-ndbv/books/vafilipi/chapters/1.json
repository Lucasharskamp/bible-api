{"data":[{"book":"Vafilipi","chapter":"1","verse":"1","text":"Nenga Pauli pamu na Timotewu tukuvayandikila yumwi, vavanda va Yesu Kilistu, kwa vandu va Chapanga vonda, pamu na vandu yivayilumbili na Yesu Kilistu yivavelili aku Filipi. Kwavelili filongosi na vatangi va yivamjumila Kilistu."},{"book":"Vafilipi","chapter":"1","verse":"2","text":"Tukuvaluvila usangi na kusika kwa Chapanga Tati wetu na kwa Bambu Yesu Kilistu."},{"book":"Vafilipi","chapter":"1","verse":"3","text":"Ngumulumba Chapanga wangu kila pandivakumbuka,"},{"book":"Vafilipi","chapter":"1","verse":"4","text":"na kila pandivadadavila mwavosi, ngudadava kwa seku,"},{"book":"Vafilipi","chapter":"1","verse":"5","text":"Kwa nongwa ya ndambu yimundanga muchichuku cha kukwisha Chilongu cha Nyanyi kukandila lijuva lila lya kwaa limpikanilili mbaka nalelu."},{"book":"Vafilipi","chapter":"1","verse":"6","text":"Topi, ndina chiganu kucha Chapanga yakandishili chichuku achi chinofu mugati ya yumwi, dayendileshi mbaka yigoleki mulijuva lila lyawuya Yesu Kilistu."},{"book":"Vafilipi","chapter":"1","verse":"7","text":"Yiva nyanyi nenga kuvayihola, kwanongwa nguvakumbuka majuva vosi mundima yangu. Kwa nongwa mwavosi yumwi muva pamu muusangi wasangilili Chapanga wa kulevangila chihimulila Chilongu cha Nyanyi, chamunu wundivili muchijaka na wuwula wula pakwandi pandiveyi panji ya chijaka."},{"book":"Vafilipi","chapter":"1","verse":"8","text":"Chapanga ndi mtovilela wangu, kamanya kucha ndivatama munu mwavosi yumwi wuwula wula ngudayila kuvawona kwa utami mkomi wa Yesu Kilistu."},{"book":"Vafilipi","chapter":"1","verse":"9","text":"Chindu chidadava kwa Chapanga ndi achi, wutami wenu uyongisheki munu, pamu na luhala lwa nakaka na luhunja lwa ndambu shosi,"},{"book":"Vafilipi","chapter":"1","verse":"10","text":"ili muweshi kushawula findu fivelili nyanyi munu, apa ndi dang'weshi kuva na ndima ya nyanyi, ngajila lung'ong'u mbaka lijuva lila lyayisa Yesu Kilistu."},{"book":"Vafilipi","chapter":"1","verse":"11","text":"Ngalilu yenu dayimemishiwi milandu ya ugoleki, Yesu Kilistu mweni davatangi, kwanongwa ya ukomi na lujumu lwa Chapanga."},{"book":"Vafilipi","chapter":"1","verse":"12","text":"Valongu vangu, ngudayila mumanyi kucha milandu yosi yimbatili yindanga kukwisha nendu Chilongu cha Nyanyi."},{"book":"Vafilipi","chapter":"1","verse":"13","text":"Topi, vamachonda vosi va nyumba ya mutwa pamu na vandu vosi yivamjumilili Chapanga vamanya kucha ndiva muchijaka kwanongwa ngumkimbanikila Kilistu."},{"book":"Vafilipi","chapter":"1","verse":"14","text":"Kuwopiwa kwa nenga valongu yivamujumilili Bambu vava na uhwadali mukulandula Chilongu cha Nyanyi pangajila lyogha."},{"book":"Vafilipi","chapter":"1","verse":"15","text":"Nakaka, vandu vatangalili vakumlandula Yesu Kilistu kwanongwa vana weyi na ndewu, lakini vamonga vakumlandula Kilistu kwanongwa vakudayila kuvatanga vandu."},{"book":"Vafilipi","chapter":"1","verse":"16","text":"Ava yivalandula kwanongwa ya kuvatanga vandu va Chapanga ndi vakulandula kwa utami, nongwa vamanya kucha Chapanga kanyimba chichuku cha kulevangila Chilongu cha Nyanyi,"},{"book":"Vafilipi","chapter":"1","verse":"17","text":"ila vala yivamlandula Kilistu kwa weyi, vakuvatanga vandu ha, vakwihola kucha vakunyongishela kugoboka muchijaka kung'opiwili."},{"book":"Vafilipi","chapter":"1","verse":"18","text":"Deti liki! Nenga ngusekilela hela payiva vandu vakumulandula Kilistu kwa natilu shosi, yivi ya nyanyi awu kwa natilu ya wafu. Danyendileli kusekilela,"},{"book":"Vafilipi","chapter":"1","verse":"19","text":"Manya kucha dadavu shenu na kwa utangi wa Mfuki wa Yesu Kilistu, damikiwi pekesu."},{"book":"Vafilipi","chapter":"1","verse":"20","text":"Bayililu yangu ngomi na shuvililu yangu ndi danemwi ha kugola fichuku, dambati liwovi chipindi chosi na chamunu chipindi achi, kwa ngalilu yangu yosi, Kilistu ajumiwi mumvili wangu pandiva mnofu awu pasova."},{"book":"Vafilipi","chapter":"1","verse":"21","text":"Kwa nenga, kwikala ndi kumukimbakila Kilistu na kusova ndi nyanyi munu."},{"book":"Vafilipi","chapter":"1","verse":"22","text":"Hata leki panyendilela kwikala munjimba dang'wesi kugola chichuku chivelili na ijala nendu, topi, mani shawuli chindu liki!"},{"book":"Vafilipi","chapter":"1","verse":"23","text":"Fikunyasha findu afi fivili. Ngiba ndiyileki ngalilu ayi ya mvili ngayikali pamu na Kilistu, chindu achi chikuwesha kuva cha nyanyi munu,"},{"book":"Vafilipi","chapter":"1","verse":"24","text":"lakini chindu cha nyanyi kwa yumwi panyendilela kwikala."},{"book":"Vafilipi","chapter":"1","verse":"25","text":"Chindu achi nguchiwona cha nakaka, wuwula wula manya danyendileli kwikala pamu na mwavosi yumwi, ili ndivayongisheli kukwisha ujumilwa na seku."},{"book":"Vafilipi","chapter":"1","verse":"26","text":"Topi, yumwi damuvi na nongwa ya kuyidumbila nenga kwa chila Yesu Kilistu chagolili kwa nenga."},{"book":"Vafilipi","chapter":"1","verse":"27","text":"Topi, chindu chikomi ndi ngalilu yenu yivi kucha chivelili chilongu cha Kilistu, ili panyisa awu pangotoka kwisa kwa yumwi, damanyi kucha mugangamala pamuva na natilu yimu, kulevanila chindu chimu kujumila chilongu cha nyanyi."},{"book":"Vafilipi","chapter":"1","verse":"28","text":"Mukotoo kuvatila hata padokwa vandu yivavalimba, ila mugangamali majuva vosi, ayi dayivi chilangushilu kwa veni kucha davafyoghiwi, lakini yumwi damulowuliwi na Chapanga."},{"book":"Vafilipi","chapter":"1","verse":"29","text":"Kwanongwa mwapatili usangi wa kumukimbanikila Kilistu, kwa kumujumila hela ha, ila kwa kugoboliwa kwanongwa ya mweni."},{"book":"Vafilipi","chapter":"1","verse":"30","text":"Hinapawu mukuwesha kuva Pamu na nenga mumgoha. Mgoha awu ndi wula wumuwuwonili paneva pakwandi, ngimu wumpikanisha ngali hela mbaka ponopa ngulimbana na weni."}]}