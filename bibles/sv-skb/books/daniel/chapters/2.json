{"data":[{"book":"Daniel","chapter":"2","verse":"1","text":"I Nebukadnessars andra regeringsår [603-602 f.Kr.] hade han drömmar [troligtvis samma dröm som upprepades] som oroade honom (hans ande var skakad) och han kunde inte sova."},{"book":"Daniel","chapter":"2","verse":"2","text":"Så kungen tillkallade sina:"},{"book":"Daniel","chapter":"2","verse":"3","text":"Han sade till dem: ”Jag hade en dröm som oroade mig (skakade min ande), och jag vill veta vad jag drömt.”"},{"book":"Daniel","chapter":"2","verse":"4","text":"Då sade drömtydarna (kaldéerna) till kungen på arameiska [från och med nu till och med kapitel 7 är också boken skriven på kaldéernas vardagliga språk arameiska]: ”Må kungen leva för evigt! Berätta drömmen för dina tjänare så ska vi tyda den.”"},{"book":"Daniel","chapter":"2","verse":"5","text":"Kungen [Nebukadnessar] svarade dem: ”Mitt beslut står fast. Ni ska berätta för mig vad jag drömt och vad det betyder. Om ni inte gör det ska ni slitas i stycken och era [familjers] hus ska [demoleras och] bli till grushögar. [Se även Dan 3:29; Esra 6:11, där samma ord används. Än i dag rivs dömda brottslingars hus i vissa delar i Mellanöstern för att utplåna deras minne. I antiken finns även exempel där tempel och hus har raserats och gjorts om till offentliga toaletter för att förödmjuka och vanära den tidigare ägarens namn, se 2 Kung 10:27.]"},{"book":"Daniel","chapter":"2","verse":"6","text":"Men om ni berättar drömmen och ger uttydningen, ska jag ge er gåvor, en belöning [en speciell bonus, befordran] och stor ära. Berätta nu drömmen och vad den betyder!”"},{"book":"Daniel","chapter":"2","verse":"7","text":"De svarade för andra gången: ”Konung, säg vad du drömt till dina tjänare, så ska vi ge uttydningen.”"},{"book":"Daniel","chapter":"2","verse":"8","text":"Kungen [Nebukadnessar] svarade: ”Jag förstår nog hur det ligger till, ni försöker bara vinna tid eftersom ni vet att mitt beslut står fast."},{"book":"Daniel","chapter":"2","verse":"9","text":"Om ni inte berättar min dröm finns det bara en utgång för er [en dom – döden]! Ni har konspirerat tillsammans för att berätta lögner och förleda mig, i tron om att situationen ska ändra sig. Berätta därför vad jag drömt, då vet jag att ni också kan ge den rätta uttydningen!”"},{"book":"Daniel","chapter":"2","verse":"10","text":"Då svarade drömtydarna (kaldéerna): ”Det finns ingen människa på jorden som kan tala om det kungen begär. Aldrig har någon kung, hur stor han än varit, begärt något sådant av en spåman, besvärjare eller drömtydare."},{"book":"Daniel","chapter":"2","verse":"11","text":"Det kungen begär är omöjligt. Bara gudarna kan uppenbara detta för kungen, men gudarna bor inte bland människorna (deras hem/boning är inte med kött).”"},{"book":"Daniel","chapter":"2","verse":"12","text":"När kungen hörde deras svar blev han rasande, alldeles ursinnig, och befallde att alla visa [generell term för den höga sociala och religiösa klass som fanns nära kungen, se Dan 2:2] i Babylon skulle dödas."},{"book":"Daniel","chapter":"2","verse":"13","text":"Befallningen kungjordes, och alla visa var på väg att bli avrättade. [Det arameiska verbet är i particip, vilket indikerar hur händelserna är nära förestående.] Man sökte också efter Daniel och hans vänner, för att också avrätta dem [eftersom de också räknades till denna grupp]."},{"book":"Daniel","chapter":"2","verse":"14","text":"Då talade Daniel med visa, väl valda ord till Arjok, som ansvarade för kungens alla bödlar och som var utsänd att döda alla visa i Babel."},{"book":"Daniel","chapter":"2","verse":"15","text":"Han sade till Arjok, kungens befälhavare: ”Varför är kungens befallning så brådskande (sträng)?” Arjok förklarade då situationen för Daniel."},{"book":"Daniel","chapter":"2","verse":"16","text":"Daniel gick in till kungen [Nebukadnessar] och bad om att få tid på sig, så skulle han berätta vad drömmen betydde."},{"book":"Daniel","chapter":"2","verse":"17","text":"Sedan skyndade Daniel hem och berättade vad som hänt för sina vänner Hananja, Mishael och Asarja."},{"book":"Daniel","chapter":"2","verse":"18","text":"Han uppmanade dem att bönfalla himlarnas Gud att visa dem nåd och hjälpa dem förstå hemligheten, så att inte han och hans vänner och alla andra visa i Babylon skulle mista livet."},{"book":"Daniel","chapter":"2","verse":"19","text":"Då uppenbarades hemligheten för Daniel i en syn om natten, och Daniel prisade himlarnas Gud."},{"book":"Daniel","chapter":"2","verse":"20","text":"Daniel sade:"},{"book":"Daniel","chapter":"2","verse":"21","text":"Han bestämmer tider (generell tid, dagar, år) och stunder (en speciell tidsperiod, skiften – säsonger),"},{"book":"Daniel","chapter":"2","verse":"22","text":"Han avslöjar det som är djupt och fördolt."},{"book":"Daniel","chapter":"2","verse":"23","text":"Till dig, mina fäders Gud, riktar jag mitt tack och pris,"},{"book":"Daniel","chapter":"2","verse":"24","text":"Då gick Daniel till Arjok, han som hade fått uppdraget av kungen [Nebukadnessar] att avrätta alla de visa i Babylon. Daniel sade till honom: ”Döda inte de visa i Babylon! För mig till kungen så ska jag berätta vad drömmen betyder (ge uttydningen).”"},{"book":"Daniel","chapter":"2","verse":"25","text":"Arjok tog på en gång med sig Daniel till kungen [Nebukadnessar] och sade: ”Jag har funnit en man bland de judiska fångarna som kan tyda drömmen!”"},{"book":"Daniel","chapter":"2","verse":"26","text":"Kungen svarade Daniel, som hade fått namnet Belteshassar: ”Kan du säga mig vad jag drömt och också uttyda drömmen?”"},{"book":"Daniel","chapter":"2","verse":"27","text":"Daniel svarade kungen:"},{"book":"Daniel","chapter":"2","verse":"28","text":"Däremot finns det en Gud i himlen som uppenbarar (förklarar) det som är dolt. Han har låtit kung Nebukadnessar få veta vad som ska hända i framtiden (de sista dagarna, ordagrant ”slutet av dagarna”). Detta är din dröm, de syner du såg i ditt huvud när du låg på din bädd:"},{"book":"Daniel","chapter":"2","verse":"29","text":"När du, o konung, låg på din bädd kom tankar om vad som ska ske i framtiden, och han som uppenbarar hemligheter lät dig veta vad som ska ske."},{"book":"Daniel","chapter":"2","verse":"30","text":"Detta mysterium har nu blivit uppenbarat för mig, inte för att jag har större vishet än någon annan levande varelse, utan för att du ska få veta uttydningen och förstå dina innersta tankar."},{"book":"Daniel","chapter":"2","verse":"31","text":"O konung, du såg i din syn (dröm) en stor staty framför dig. Den var mäktig (enorm), starkt glänsande – fruktansvärd (skräckinjagande) att se på. [Denna mäktiga koloss som till största delen bestod av metall reflekterade ljuset vilket gjorde att den strålade.]"},{"book":"Daniel","chapter":"2","verse":"32","text":"Huvudet på statyn var av rent guld."},{"book":"Daniel","chapter":"2","verse":"33","text":"Benen var av järn."},{"book":"Daniel","chapter":"2","verse":"34","text":"Medan du såg på statyn, såg du hur en sten höggs ut [från ett berg], dock utan att någon mänsklig hand rörde vid den. [Vilket antyder att Gud gjorde det.] Den träffade statyns fötter av järn och lera och krossade dem."},{"book":"Daniel","chapter":"2","verse":"35","text":"Då krossades alltsammans på en gång, järnet, leran, bronset, silvret och guldet. Allt blev som agnar från tröskplatserna på sommaren. Vinden tog tag i dem och förde bort dem och inget blev kvar. Men stenen som hade träffat statyn blev ett stort berg som uppfyllde hela jorden."},{"book":"Daniel","chapter":"2","verse":"36","text":"Detta var drömmen. Nu ska vi [ett ödmjukt sätt att säga att tolkningen inte var hans egen, se Apg 15:28] berätta vad den betyder:"},{"book":"Daniel","chapter":"2","verse":"37","text":"Du, o konung, är den största kungen (kungars kung, se Hes 26:7) [här på jorden]. Himlarnas Gud har gett dig rike, styrka, makt och ära."},{"book":"Daniel","chapter":"2","verse":"38","text":"Gud har gett dig alla människor (människors barn), markens vilda djur och himlens fåglar. Du råder över dem varhelst de bor. Du är huvudet av guld."},{"book":"Daniel","chapter":"2","verse":"39","text":"Efter dig ska ett annat rike [av silver, se vers 32] uppstå, ett som är svagare (lägre) än ditt."},{"book":"Daniel","chapter":"2","verse":"40","text":"Det fjärde riket ska bli starkt som järn. På samma sätt som järn tillintetgör och slår sönder allt [i sin väg, är den hårdaste av dessa metaller], ska detta rike krossa som järn, stampa och bryta sönder [alla andra riken]. [Fem synonymer används för att beskriva kraften i detta fjärde rike. Det ska tillintetgöra, slå sönder, krossa, stampa och bryta sönder allt i sin väg.]"},{"book":"Daniel","chapter":"2","verse":"41","text":"Du såg att fötterna och tårna var delvis av krukmakarens lera och delvis av järn. [Troligtvis beskrivs blöt lera som krukmakaren använde för att forma kärl, men också nästa steg i processen kan åsyftas i nästa vers. När materialet torkat och bränts i ugn blir det hårt men är skört.] Det betyder att det ska vara ett delat rike. Det kommer att ha något av järnets hårdhet (fasthet), du såg ju att järnet var blandat med lerjord."},{"book":"Daniel","chapter":"2","verse":"42","text":"Att tårna på fötterna var delvis av järn och delvis av lera, betyder att riket delvis ska vara starkt och delvis svagt (bräckligt)."},{"book":"Daniel","chapter":"2","verse":"43","text":"Du såg järnet blandat med lera, på samma sätt ska folk blanda sig med varandra via mänsklig säd [DNA; via giftermål], men ändå inte hålla samman, lika lite som järn kan förenas med lera. [Till det yttre kan man blanda järn och lera, men det blir ingen bestående förening mellan materialen.]"},{"book":"Daniel","chapter":"2","verse":"44","text":"Under dessa kungars tid kommer himlarnas Gud att upprätta ett annat rike som aldrig ska förstöras [Guds rike]. Dess makt ska inte överlämnas åt något annat folk [vilket skett i alla de föregående världsimperierna]. Det ska krossa och utplåna alla andra riken, men självt ska det bestå för evigt!"},{"book":"Daniel","chapter":"2","verse":"45","text":"Du [kung Nebukadnessar] såg ju hur en sten höggs ut från ett berg, men inte genom en mänsklig hand. Stenen krossade järnet, kopparn, leran, silvret och guldet."},{"book":"Daniel","chapter":"2","verse":"46","text":"Då föll kung Nebukadnessar ner på sitt ansikte inför Daniel och tillbad. Nebukadnessar befallde att man skulle bära fram ett slaktoffer och tända rökelse till honom."},{"book":"Daniel","chapter":"2","verse":"47","text":"Kungen sade till Daniel: ”Er Gud är verkligen en Gud över andra gudar, en Herre över kungar och en som uppenbarar hemligheter, eftersom du har kunnat avslöja denna hemlighet.”"},{"book":"Daniel","chapter":"2","verse":"48","text":"Sedan gav kungen Daniel många gåvor och satte honom på en hög position i sitt rike. Nebukadnessar gjorde honom till herre över hela provinsen Babylon, och satte honom över alla de visa i Babylon."},{"book":"Daniel","chapter":"2","verse":"49","text":"På Daniels begäran utsåg kungen Shadrak, Meshak och Aved-Nego att förvalta Babels provins, medan Daniel själv stannade vid kungens hov."}]}