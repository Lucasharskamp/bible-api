{"data":[{"book":"Yohana","chapter":"15","verse":"1","text":"“Miye nie mzabibu we kindedi, naho Tate yehe niye mkulima."},{"book":"Yohana","chapter":"15","verse":"2","text":"Tambi hedikweleka adihausa mwangu, naho ayahogowela vedi matambi yadya yakweleka vedi, vileke yande hang'aile yelekese."},{"book":"Yohana","chapter":"15","verse":"3","text":"Nyuwe msunt'higwa kale kwaviya yo ulosi udya niwek'heni."},{"book":"Yohana","chapter":"15","verse":"4","text":"Ikaleni mndani mwangu, name nenikale mndani mwenyu. Tambi hadikudaha kweleka dikanda ikedu, mna dyadaha dikeleka dinanda mwo mzabibu, enga iivo hamkudaha kweleka hamnekale mndani mwangu."},{"book":"Yohana","chapter":"15","verse":"5","text":"“Ni miye mzabibu nyuwe nanywe mwi matambi. Wadya wakwikala mndani mwangu, miye name mndani mwawe, nawelekese, kwaviya hamkudaha kudamanya dyodyose hamnandile na miye."},{"book":"Yohana","chapter":"15","verse":"6","text":"Mnt'hu hanekale mndani mwangu naadulwe kuse enga tambi, niyo dya nyala, matambi ayo yaduganywe hamwenga nakugeligwa mwo moto vileke yahye."},{"book":"Yohana","chapter":"15","verse":"7","text":"Mnekala mndani mwangu niyo ulosi wangu wekala mndani mwenyu, lombezeni chochose mkuunga, nanywe nomwink'higwe."},{"book":"Yohana","chapter":"15","verse":"8","text":"Nyuwe mna damanya mbuli zedi Tate naatogolwe, naivo nemanyike kindedi kugamba mwi wanamp'hina wangu."},{"book":"Yohana","chapter":"15","verse":"9","text":"Miye nawaunga enga viya Tate akuniunga miye."},{"book":"Yohana","chapter":"15","verse":"10","text":"Mnazumila miko yangu namwikale mwe lukunde lwangu, enga viya miye nizumile miko ya Tate ywangu nakwikala mwe lukunde lwakwe."},{"book":"Yohana","chapter":"15","verse":"11","text":"“Himigambilani ivi vileke ikinyemi changu kinde mndani mwenyu na kinyemi changu kikint'he"},{"book":"Yohana","chapter":"15","verse":"12","text":"Sigilizi yangu ni ino. Muungane enga viya miye niwaungile nyuwe."},{"book":"Yohana","chapter":"15","verse":"13","text":"Lukunde lutendese mnt'hu ananawo ni udya ukulava ugima wakwe kwa wambuya zakwe."},{"book":"Yohana","chapter":"15","verse":"14","text":"Nyuwe mwinde wambuya zangu Mkudamanya yadya huwagamba."},{"book":"Yohana","chapter":"15","verse":"15","text":"Miye hikuwetangeni naho nyuwe wandima, Kwaviya mtumwa hamanyize yadya akudamanya Zumbe wakwe, mna nawetanga wambuya Kwaviya hiwagambilani kila kint'hu nikivile kulawa kwa Tate."},{"book":"Yohana","chapter":"15","verse":"16","text":"Nyuwe hamnisagule miye, mna miye himisaguleni nyuwe nakuwasigilani mwite na kweleka matunda yakuunga yekale. Naho Tate naawenk'he kint'hu chochose kiya mkunga kombokela dizina dyangu."},{"book":"Yohana","chapter":"15","verse":"17","text":"Vino niivo humigambilani, Muungane kila yumwenga na mnyawe."},{"book":"Yohana","chapter":"15","verse":"18","text":"“Uneva want'hu wanawaihiyeni mmanye kugamba nawakonga kuniihiwa miye."},{"book":"Yohana","chapter":"15","verse":"19","text":"Uneva nyuwe ni wa ino isi, want'hu we isi hegu nawawaunga kwaviya ni wa ino isi. Mna himisaguleni nyuwe kulawa mwe ino isi, icho niicho kilekile want'hu wakawaihiya."},{"book":"Yohana","chapter":"15","verse":"20","text":"Kumbukileni viya nimigambileni, wandima hiyo wakulu kujink'ha Zumbe wawe, uneva want'hu nawanisulumiza miye hata nyuwe nawawasulumizeni, uneva nawatimila mahinizo yangu nawatimile ya kwenyu."},{"book":"Yohana","chapter":"15","verse":"21","text":"Mna nawawadamanyizile mbuli zose izi Kwaviya nyuwe ni wa kwangu miye, Kwaviya hawammanyize yudya akisigiile miye nize."},{"book":"Yohana","chapter":"15","verse":"22","text":"Uneva hezile na kulonga nawo hawandile na wiihi enga ivi haluse kwaviya hawana dyodyose wakudaha kukegombela."},{"book":"Yohana","chapter":"15","verse":"23","text":"Mnt'hu akuunga aniihiye miye amwihiya Tate."},{"book":"Yohana","chapter":"15","verse":"24","text":"Uneva hidamanye mbuli izo niwadamanyizile, naho hahali mnt'hu yeyose akudaha kudamanya nawende hawana masa yo wiihi, mnawaona ivo miye nidamanye niyo wani ihiya miye hamwenga na Tate."},{"book":"Yohana","chapter":"15","verse":"25","text":"Mna ino ilaila vileke imbuli iwandikwe mwo Mwiko ikilavilize, ‘Nawaniihiya haheina chotoko chochose.’"},{"book":"Yohana","chapter":"15","verse":"26","text":"“Mwambizi neeze, Muye akuunga alavilize ikindedi cha Mnungu, yehe akulawa kwa Tate. Muye ywe kindedi naalonge uwona mwa miye."},{"book":"Yohana","chapter":"15","verse":"27","text":"Naho hata nyuwe namlonge mbuli zangu kwaviya mwandaga na miye kukongela aho nk'hongo."}]}