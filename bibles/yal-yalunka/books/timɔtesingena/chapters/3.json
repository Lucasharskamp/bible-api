{"data":[{"book":"Timɔte Singena","chapter":"3","verse":"1","text":"Ɲɔndin nan falani ito ra: Xa muxuna nde waxi findi feni dɛnkɛlɛya yamaan xunmatoon na, a waxi wali faɲin nan xɔn."},{"book":"Timɔte Singena","chapter":"3","verse":"2","text":"Nayi, dɛnkɛlɛya yamaan xunmatoon xa findi sɔntaren na, ɲaxalan keden kanna, a xa findi yɛtɛ suxun nun muxu xuruxin nun muxu suturaxin nun xɔɲɛ yisuxun nun xaran tiin na."},{"book":"Timɔte Singena","chapter":"3","verse":"3","text":"A nama findi dɔlɔ minna ra, hanma naxan bɔɲɛ mafura tɛ, koni a xa findi muxu diɲaxin nun fe yitɔnna ra, a nama findi gbeti xɔnxɔnna ra."},{"book":"Timɔte Singena","chapter":"3","verse":"4","text":"A xa a yengi dɔxɔ a denbayaan xɔn ki faɲi, a yi a diine suxu xurun nun binyen birin yi."},{"book":"Timɔte Singena","chapter":"3","verse":"5","text":"Bayo xa muxun mi fatan a yɛtɛna denbayaan suxɛ a faɲin na, na a yengi dɔxɔma Alaa dɛnkɛlɛya yamaan xɔn ma di?"},{"book":"Timɔte Singena","chapter":"3","verse":"6","text":"A nama findi muxu tubixi nɛnɛn na, alogo a nama a waso ayi, e nun Yinna Manga Setana yi yalagi na fe kedenna ra."},{"book":"Timɔte Singena","chapter":"3","verse":"7","text":"A mɔn xa findi xili faɲi kanna ra dɛnkɛlɛyatarene tagi alogo muxune nama a mafala, a suxu Yinna Manga Setana luti ratixin na."},{"book":"Timɔte Singena","chapter":"3","verse":"8","text":"Muxun naxanye findima dɛnkɛlɛya yamaan mali tiine ra, ne fan lan na kiini. E xa findi muxu binyen na. E nama findi nafigine ra hanma dɔlɔ minne. E nama tɔnɔn fen mayifuni."},{"book":"Timɔte Singena","chapter":"3","verse":"9","text":"E xa dɛnkɛlɛyaan wundon namara e sɔndɔmɛ fixɛni."},{"book":"Timɔte Singena","chapter":"3","verse":"10","text":"Fɔ e kɛɲaan xa fɛsɛfɛsɛ nɛn singen. Na xanbi ra, xa fɛ mi e ra, e nɔɛ findɛ nɛn dɛnkɛlɛya yamaan mali tiine ra."},{"book":"Timɔte Singena","chapter":"3","verse":"11","text":"Mali ti ɲaxanle fan lan na kiini. E xa findi ɲaxalan binyaxine ra, e nama dari fala ɲaxine tiyɛ, e xa e yɛtɛ suxu, e tɔgɔndiya feen birin yi."},{"book":"Timɔte Singena","chapter":"3","verse":"12","text":"Dɛnkɛlɛya yamaan mali tiine xa findi ɲaxalan keden kanne ra, e yi e yengi dɔxɔ e diine nun e tanden xɔn a faɲin na."},{"book":"Timɔte Singena","chapter":"3","verse":"13","text":"Amasɔtɔ naxanye dɛnkɛlɛya yamaan malima ki faɲi, ne nan xunna kenla tiden sɔtɔma, e nun yigi gbeena dɛnkɛlɛyani Yesu Alaa Muxu Sugandixin ma."},{"book":"Timɔte Singena","chapter":"3","verse":"14","text":"N kɛdini ito sɛbɛxi i ma xaxili ragidin nin fa fala a mi fa buma n fa i konni."},{"book":"Timɔte Singena","chapter":"3","verse":"15","text":"Koni xa n bu, i mɔn a kolonɲɛ nɛn i lan i xa sigan ti kii naxan yi Alaa denbayani, naxan findixi habadan Ala dɛnkɛlɛya yamaan na, naxan findixi ɲɔndin sɛnbɛtɛnna nun a bɛtɛn saxin na."},{"book":"Timɔte Singena","chapter":"3","verse":"16","text":"Ɲɔndin naxan na, Ala kolonna wundo feen gbo, na ni i ra:"}]}