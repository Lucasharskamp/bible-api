{"data":[{"book":"Рындоря","chapter":"28","verse":"1","text":"Кала амэ фэрисардэпэ, тунчи ужангле, со кодва острово акхарэлпэ Мальта."},{"book":"Рындоря","chapter":"28","verse":"2","text":"Мануша, савэ жувэнас котэ, фартэ мишто прилинэ амэн. Онэ роспхабардэ яг, акхардэ амэн пэстэ, колэсти со сас шудро и жалас брышынд."},{"book":"Рындоря","chapter":"28","verse":"3","text":"Кала Павло стидя обэрэмко кашта тай ашыля тэ шол андэ яг, лэсти по васт хутилдя дандэнца сап, саво фэрисарэласпэ лэ ягатар и выгульдя андай кашта."},{"book":"Рындоря","chapter":"28","verse":"4","text":"Ай кала мануша, савэ жувэнас котэ, удикхле, со кай васт лэ Павлоско припхангляпэ сап, онэ линэ тэ пхэнэн екх екхэсти:"},{"book":"Рындоря","chapter":"28","verse":"5","text":"Нэ Павло сшутя сапэс пав васт андэ яг, и сап на тердя лэсти нисави бида."},{"book":"Рындоря","chapter":"28","verse":"6","text":"Мануша ажутярэнас, со вов шувлёла, пэрэла и мэрэла. Онэ бут вряма ажутярэнас, нэ кала дикхле, со лэса нисо на терэлпэ, линэ тэ гындон пай авэр, со вов варисаво дэл."},{"book":"Рындоря","chapter":"28","verse":"7","text":"Найдур сас пхувья, савэ сас лэ пхурэдэрэстирэ пав острово, савэс акхарэнас Публиё. Вов лошаса приля амэн пэстэ, и амэ трин дес самас лэстэ."},{"book":"Рындоря","chapter":"28","verse":"8","text":"Кав Публиё сас насвало дад. Вов пашлёлас пэ пато, сас фартэ пхабардо и лэстэ сас дизентирия. Павло зажыля лэстэ, мангляпэ Дэвлэс, тховдя пэр лэстэ васта и састярдя лэс."},{"book":"Рындоря","chapter":"28","verse":"9","text":"Тунчи всаворэ насвалэ пав острово линэ тэ авэн лэстэ и тэ састярэнпэ."},{"book":"Рындоря","chapter":"28","verse":"10","text":"Онэ баря пативаса обжылепэ амэнца, ай кала амэнди трэбуй сас тэ плывисарас, онэ динэ амэнди вся, со амэнди трэбуй сас андо дром."},{"book":"Рындоря","chapter":"28","verse":"11","text":"Тунчи кала прожыля трин шон, амэ выжыле андо море по кораблё андай Александрия, саво винтярэлас по острово. Кадва кораблё проакхардо Дуй Пхрала28.11 Пэ греконэндири шыб «Диоскуры». Кадя акхарэнас дуй пхралэн-близнятонэн Касторос и Полуксос, пэ савэ гындонас, со онэ шавэ Зевсоско. Сар патянас мануша андэ кадья вряма, калэ пхрала фэрисавэнас колэн, ко плывисарэнас пай моря. ."},{"book":"Рындоря","chapter":"28","verse":"12","text":"Амэ авилям андэ Сиракуза и сас котэ трин дес."},{"book":"Рындоря","chapter":"28","verse":"13","text":"Котар амэ плывисардэ андо море и авиле андэ форо Ригиё. Пэ авэр дес пхурдэлас балвал пав юго, ай пэ дуйто дес амэ авиле андэ Путеолоря."},{"book":"Рындоря","chapter":"28","verse":"14","text":"Котэ амэ аракхле пхралэн, онэ мангле амэн тэ авас лэнца эхта деса. Тай акэ амэ авилям андо Римо."},{"book":"Рындоря","chapter":"28","verse":"15","text":"Пхрала андо Римо ашундэ пала кода, со амэ авиле, и выжыле, кай тэ дикхэнпэ амэнца пэ Апиёско форо, и андо форо Трин Гостиницоря. Кала Павло удикхля лэн, вов наисардя лэ Дэвлэс тай вазгляпэ духоса."},{"book":"Рындоря","chapter":"28","verse":"16","text":"Амэ авиле андо Римо, лэ Павлости динэ тэ жувэл ежэнэсти, нэ паша лэстэ жувэлас халавдо, саво дикхэлас пала лэстэ."},{"book":"Рындоря","chapter":"28","verse":"17","text":"Кала прожыле трин деса, Павло акхардя майанглунэн андай иудеёря. Кала онэ стидэпэ, вов пхэндя лэнди:"},{"book":"Рындоря","chapter":"28","verse":"18","text":"Римляноря розлинэ мэрно рындо и камле ман тэ отмукэн, колэсти со пала мандэ нинай нисаво ужылимос, пала саво ман трэбуй тэ умарэн."},{"book":"Рындоря","chapter":"28","verse":"19","text":"Нэ сар иудеёря на камэнас тэ прилэн када, манди трэбуй сас тэ мангав сындо кав императоро, и тердэм мэ када най кай тэ ужылисарав пэско народо."},{"book":"Рындоря","chapter":"28","verse":"20","text":"Колэсти мэ акхардэм тумэн адес, соб тэ дикхавпэ и тэ подав дума тумэнца. Колэсти со кала лэпунзэ пэ мандэ палай надия лэ Израилёстири."},{"book":"Рындоря","chapter":"28","verse":"21","text":"Кола, савэ ашунэнас лэ Павлос, пхэндэ:"},{"book":"Рындоря","chapter":"28","verse":"22","text":"Нэ амэ камас тутар тэ ашунас, сар ту ежэно гындос, амэ жанас качи кода, со мануша пай всаворэ тхана вырито пхэнэн пала кадва сытяримос."},{"book":"Рындоря","chapter":"28","verse":"23","text":"Онэ допхэндэпэ лэ Павлоса, и андо екх вытидо дес бут мануша авиле андо чер, кай вов жувэлас. Павло пав дэнзор жыкай рят пхэнэлас лэнди пала Дэвлэстиро Тхагаримос и допхэнэлас лэнди палав Исусо лавэнца андав Законо Моисеёско и пророкоря."},{"book":"Рындоря","chapter":"28","verse":"24","text":"Коисавэ патяйле лэстирэ лавэнди, ай коисавэ на патяйле."},{"book":"Рындоря","chapter":"28","verse":"25","text":"Онэ линэ тэ ханпэ машкар пэстэ, и сар онэ ашыле тэ ужан, Павло пхэндя кацавэ лава:"},{"book":"Рындоря","chapter":"28","verse":"26","text":"«Жа кав кадва народо и пхэн:"},{"book":"Рындоря","chapter":"28","verse":"27","text":"Води калэ народоско ашыля, сар бар,"},{"book":"Рындоря","chapter":"28","verse":"28-29","text":"Акэ жанэнтэ, со фэрисаримос Дэвлэстиро бишалдо найиудеёнди: онэ и ашунэна кадва лав!28.28-29 Андэ коисавэ гречески манускрипторя инке исин кацавэ лава: «Кала вов пхэндя акала лава, иудеёря розжылепэ и фартэ ханаспэ машкар пэстэ»."},{"book":"Рындоря","chapter":"28","verse":"30","text":"Павло жувэлас андо Римо инке дуй бэрш андо чер, саво вов намисардя, и прилэлас всаворэн, ко авэлас лэстэ."},{"book":"Рындоря","chapter":"28","verse":"31","text":"Вов бидарако роспхэнэлас палав Тхагаримос Дэвлэско, сытярэлас палав Рай Исусо Христосо, и лэс нико на тэрдярэлас."}]}