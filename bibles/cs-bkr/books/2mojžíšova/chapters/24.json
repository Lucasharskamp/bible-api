{"data":[{"book":"2 Mojžíšova","chapter":"24","verse":"1","text":"Mojžíšovi pak řekl: Vstup k Hospodinu ty a Aron, Nádab a Abiu, a sedmdesáte z starších Izraelských, a klaněti se budete zdaleka."},{"book":"2 Mojžíšova","chapter":"24","verse":"2","text":"Sám pak toliko Mojžíš vstoupí k Hospodinu, ale oni se nepřiblíží; aniž lid vstoupí s ním."},{"book":"2 Mojžíšova","chapter":"24","verse":"3","text":"Tedy přišel Mojžíš, a vypravoval lidu všecka slova Hospodinova a všecky soudy. I odpověděl všecken lid jedním hlasem, a řekli: Všecka slova, kteráž mluvil Hospodin, učiníme."},{"book":"2 Mojžíšova","chapter":"24","verse":"4","text":"Napsal pak Mojžíš všecka slova Hospodinova, a vstav ráno, vzdělal oltář pod horou, a dvanácte sloupů podlé počtu dvanáctera pokolení Izraelského."},{"book":"2 Mojžíšova","chapter":"24","verse":"5","text":"A poslal mládence z synů Izraelských, kteříž obětovali zápaly; a obětovali oběti pokojné Hospodinu, totiž voly."},{"book":"2 Mojžíšova","chapter":"24","verse":"6","text":"I vzav Mojžíš polovici krve, vlil do medenic, a polovici druhou vylil na oltář."},{"book":"2 Mojžíšova","chapter":"24","verse":"7","text":"Vzav také knihu smlouvy, četl v uších lidu. Kteříž řekli: Cožkoli mluvil Hospodin, činiti a poslouchati budeme."},{"book":"2 Mojžíšova","chapter":"24","verse":"8","text":"Vzal také Mojžíš krev a pokropil lidu a řekl: Aj, krev smlouvy, kterouž učinil s vámi Hospodin při všech těchto věcech."},{"book":"2 Mojžíšova","chapter":"24","verse":"9","text":"Potom vstoupili Mojžíš a Aron, Nádab a Abiu a sedmdesáte z starších Izraelských,"},{"book":"2 Mojžíšova","chapter":"24","verse":"10","text":"A viděli Boha Izraelského. A pod nohami jeho bylo jako dílo z kamene zafirového, a jako nebe, když jest jasné."},{"book":"2 Mojžíšova","chapter":"24","verse":"11","text":"Na knížata pak synů Izraelských nevztáhl ruky své, ačkoli viděli Boha, a potom jedli i pili."},{"book":"2 Mojžíšova","chapter":"24","verse":"12","text":"I řekl Hospodin Mojžíšovi: Vstup ke mně na horu a buď tam; a dám tobě tabule kamenné, zákon i přikázaní, kteráž jsem napsal, abys je učil."},{"book":"2 Mojžíšova","chapter":"24","verse":"13","text":"Tedy vstal Mojžíš a Jozue služebník jeho; i vstoupil Mojžíš na horu Boží."},{"book":"2 Mojžíšova","chapter":"24","verse":"14","text":"Starším pak řekl: Zůstaňte tuto, dokudž se nenavrátíme k vám. A teď Aron a Hur jsou s vámi, kdož by měl rozepři, k nim ať jde."},{"book":"2 Mojžíšova","chapter":"24","verse":"15","text":"Tedy vstoupil Mojžíš na horu, a přikryl oblak horu."},{"book":"2 Mojžíšova","chapter":"24","verse":"16","text":"I přebývala sláva Hospodinova na hoře Sinai, a přikryl ji oblak za šest dní; a dne sedmého zavolal na Mojžíše z prostřed oblaku."},{"book":"2 Mojžíšova","chapter":"24","verse":"17","text":"A tvárnost slávy Hospodinovy byla jako spalující oheň na vrchu hory, před očima synů Izraelských."},{"book":"2 Mojžíšova","chapter":"24","verse":"18","text":"I všel Mojžíš do prostřed oblaku a vstoupil na horu. A byl Mojžíš na hoře čtyřidceti dní a čtyřidceti nocí."}]}