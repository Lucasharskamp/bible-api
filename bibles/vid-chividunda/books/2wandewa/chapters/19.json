{"data":[{"book":"2 Wandewa","chapter":"19","verse":"1","text":"Mndewa Hesekiya loyahuliche mbuli azo, nakadadula mivalo ja heye na kuvala mivalo ja igunila kwa masinzo, nakenjila kuli ng'handa ya Mkulu Nguluwi."},{"book":"2 Wandewa","chapter":"19","verse":"2","text":"Nakawalajiza Eliyakimu, yawele nayali yoilolela ng'handa ya mndewa na Shebuna, yalingwandika na vilongozi wa watambika, weng'ha wawele wavalile mivalo ja migunila, walute kwa mloli Isaya, mwana wa Amosi."},{"book":"2 Wandewa","chapter":"19","verse":"3","text":"Nawamlonjela, “Awu ndo usenga kulawa kwa Hesekiya, ‘Lehano ndo zuwa lya magazo na lya kung'hanuchilwa na lya soni, kota vila mhela wana vyowowa habehi kupondigwa na haduhu mong'ho wa kuwaponda."},{"book":"2 Wandewa","chapter":"19","verse":"4","text":"Hanji Mkulu Nguluwi, Nguluwi wa hegwe nakauhulika ulonzi wa chilongozi wa wamizi, yawele mkulu wa heye, mndewa wa Ashulu, nakamlajiza kumbeza Nguluwi yawele mkomu. Mkulu Nguluwi, Nguluwi wa hegwe, komng'hanuchila. Ahyo ulande kwa chiwalo cha wanhu wasigale.’ ”"},{"book":"2 Wandewa","chapter":"19","verse":"5","text":"Lelo vitumagwa wa mndewa Hesekiya lowafichile kwa Isaya,"},{"book":"2 Wandewa","chapter":"19","verse":"6","text":"Isaya nakawalonjela, “Mkulu Nguluwi kangulonga, ‘Uleche kudumba kwa ulonzi wouuhuliche, wula ulonzi uwele vitumagwa wa mndewa wa Ashulu waulonjile kundiga heni."},{"book":"2 Wandewa","chapter":"19","verse":"7","text":"Ulole! Ndomuwichila mndewa muhe umwenga mgati mwake leka hoyohulika usenga umwenga, kohiluka kuli isi ya heye yuye, nani ndomdita yakopoligwe hala kwa ipanga.’ ”"},{"book":"2 Wandewa","chapter":"19","verse":"8","text":"Chilongozi wa wamizi loyahuliche kota mndewa wa Ashulu nakoka Lakishi, nakahiluka na kumfika mndewa youtowa muji wa Libuna."},{"book":"2 Wandewa","chapter":"19","verse":"9","text":"Lelo mndewa Senakelibu nakahulika kota Tilihaka, Mkushi, mndewa wa Misili nayali yoluta kitowa na heye. Ahyo nakawalajiza kahi wasenga kwa Hesekiya yolonga,"},{"book":"2 Wandewa","chapter":"19","verse":"10","text":"“Mumlonjele Hesekiya, mndewa wa Yuda, ‘Uleche kitumbila kwa Nguluwi wa hegwe hoyolonga kota Yelusalemu haiwichigwa mmoko mwa mndewa wa Ashulu."},{"book":"2 Wandewa","chapter":"19","verse":"11","text":"Ndikomya hegwe nakuhulika zila mbuli zowaziditile wandewa wa Ashulu kuli isi zeng'ha, wowadumya ng'hatu. Ndaze, hegwe koloholigwa?"},{"book":"2 Wandewa","chapter":"19","verse":"12","text":"Ndaze, ajo milungu ja wanhu wa isi wawele nawadumigwa na wasekulu wa heni, milungu ja Gosani na Halani na Lesefu na ja wanhu wa Edeni wawele nawali wochikala ako Telasali, najiweza kuwalohola?"},{"book":"2 Wandewa","chapter":"19","verse":"13","text":"Wakohi wandewa wa miji ja Hamati na Alipadi na Sefalivaimu na Hena na wa Iva?’ ”"},{"book":"2 Wandewa","chapter":"19","verse":"14","text":"Mndewa Hesekiya nakabochela baluwa kulawa kwa wasenga na kuisoma. Hamba nakaluta na kwinjila kuli ng'handa ya Mkulu Nguluwi, naye nakaiwika hali Mkulu Nguluwi."},{"book":"2 Wandewa","chapter":"19","verse":"15","text":"Hamba Hesekiya nakalanda hali Mkulu Nguluwi na kulonga, “Gwa Mkulu Nguluwi, Nguluwi wa Isilaeli, ulingikalisa kuli chigoda cha undewa hagati ha vilumbigwe viwele na mabawa, hegwe uliyeka ndo Nguluwi mchanya mwa undewa weng'ha wa kuli isi. Hegwe nakulumba isi na ulanga."},{"book":"2 Wandewa","chapter":"19","verse":"16","text":"Gwa Mkulu Nguluwi, uwiche goya ikutu lya hegwe leka uhulichize, ugubule meho ga hegwe, gwa Mkulu Nguluwi leka wone, uhulichize ulonzi uwele Senakelibu nakalajiza kukuliga hegwe Nguluwi uwele mkomu."},{"book":"2 Wandewa","chapter":"19","verse":"17","text":"Gwa Mkulu Nguluwi, ndikomya kota wandewa wa Ashulu nawawadumya wanhu wa isi azi na isi za hewo."},{"book":"2 Wandewa","chapter":"19","verse":"18","text":"Nawajitoza milungu ja hewo kuli chiluli na kujidumya, kwa vila hajiwele milungu hebu, ila najali jimalukolo ja migodi na maganga jihongoligwe na moko ga wanhu."},{"book":"2 Wandewa","chapter":"19","verse":"19","text":"Lelo, gwa Mkulu Nguluwi, Nguluwi wa hetwe, dedede utulohole, kulawa mmoko mwa Senakelibu, leka undewa weng'ha wa kuli isi uvizele kota hegwe uliyeka, gwa Mkulu Nguluwi, ndo Nguluwi.”"},{"book":"2 Wandewa","chapter":"19","verse":"20","text":"Hamba Isaya, mwana wa Amosi, nakahilika usenga kwa Hesekiya, yolonga, “Mkulu Nguluwi, Nguluwi wa Isilaeli, kangulonga hino, ‘Nanyhulika kulanda kwa hegwe kuwala Senakelibu, mndewa wa Ashulu."},{"book":"2 Wandewa","chapter":"19","verse":"21","text":"Awu ndo ulonzi wa Mkulu Nguluwi woyalonjile kuwala Senakelibu,"},{"book":"2 Wandewa","chapter":"19","verse":"22","text":"Whaani umbezile na kumliga?"},{"book":"2 Wandewa","chapter":"19","verse":"23","text":"Kwa kukolela wasenga wa hegwe,"},{"book":"2 Wandewa","chapter":"19","verse":"24","text":"Nambawa mideho kuli isi za chijenzi,"},{"book":"2 Wandewa","chapter":"19","verse":"25","text":"“ ‘Ndaze, huhuliche?"},{"book":"2 Wandewa","chapter":"19","verse":"26","text":"Wanhu wa miji ajo nawesilwa mong'ho,"},{"book":"2 Wandewa","chapter":"19","verse":"27","text":"“ ‘Ila ndanguvizela vyoulingikalisa,"},{"book":"2 Wandewa","chapter":"19","verse":"28","text":"Kwa chiwalo cha kuzudila kwa hegwe kuwala heni"},{"book":"2 Wandewa","chapter":"19","verse":"29","text":"Isaya nakalutilila kumlonjela mndewa Hesekiya, “Awu wowa ndo ulajilo kwa hegwe, gwa Hesekiya. Mwaka awu na mwaka awo ulinguya kolya chinhu chotile chiliyeka. Ila kuli mwaka wa kadatu monyala na kubeta mbena, monyala mizabibu na kulya mafuza gake."},{"book":"2 Wandewa","chapter":"19","verse":"30","text":"Wala wasigale kuli lukolo lwa Yuda wokonjezeka na kuwa wenji kota vila igodi vyolilinguwika mizabi jake kuli misanga na kulela mafuza mchanya."},{"book":"2 Wandewa","chapter":"19","verse":"31","text":"Kwa vila kulawa Yelusalemu wokuya wasigale, ena ako kuli chidunda cha Siyoni kowa wanhu wachefu wasigale. Fihi ya Mkulu Nguluwi Yawele na Mong'ho ndo yokweneza mbuli ayi."},{"book":"2 Wandewa","chapter":"19","verse":"32","text":"“Ahyo, Mkulu Nguluwi kangulonga hino kuwala mndewa wa Ashulu, ‘Hokwinjila kuli muji awu ne kuutowa msale ne kuwuyila kwa ngawo ne kuuzunguluta."},{"book":"2 Wandewa","chapter":"19","verse":"33","text":"Kohiluka kwa nzila yiyila yoyuyile na hokwinjila kuli muji awu."},{"book":"2 Wandewa","chapter":"19","verse":"34","text":"Ndowamila muji awu na kuulohola, kwa chiwalo cha nene baha na kwa chiwalo cha Daudi, chitumagwa wa heni.’ ”"},{"book":"2 Wandewa","chapter":"19","verse":"35","text":"Lelo, nechilo yiyila mhilisi wa Mkulu Nguluwi nakaluta kuli kambi ya Ashulu na kuwakopola wanhu lachi imwe na elufu makumi nane na wahano (185,000). Wayawo lowenuche hamitondo, nawajifika mitufi chila honhu."},{"book":"2 Wandewa","chapter":"19","verse":"36","text":"Lelo Senakelibu, mndewa wa Ashulu, nakabena kambi na kuka. Nakaluta Ninawi na kikala ako."},{"book":"2 Wandewa","chapter":"19","verse":"37","text":"Zuwa limwe Senakelibu loyawele yomfugamila mlungu wa heye Nisiloki, wana wa heye wawele ndo Adilameleki na Shaleseli, nawamkopola kwa ipanga na kubilimila kuli isi ya Alalati. Naye Esalihadoni, mwanage, nakawa mndewa honhu ha heye."}]}