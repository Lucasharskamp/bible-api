{"data":[{"book":"ЕЗЭКІІЛЯ","chapter":"31","verse":"1","text":"У адзінаццатым годзе, у трэцім месяцы, у першы дзень месяца было мне слова Гасподняе:"},{"book":"ЕЗЭКІІЛЯ","chapter":"31","verse":"2","text":"сыне чалавечы! скажы фараону, цару Егіпецкаму, і народу ягонаму: з кім ты раўняеш сябе ў велічы тваёй?"},{"book":"ЕЗЭКІІЛЯ","chapter":"31","verse":"3","text":"Вось, Асур быў кедр на Ліване з прыгожымі галінамі і цяністаю лістотаю і высокі ростам: вяршаліна ягоная была сярод тоўстых сукоў."},{"book":"ЕЗЭКІІЛЯ","chapter":"31","verse":"4","text":"Воды гадавалі яго, бездань падымала яго, рэкі яе абмывалі гадавальнік ягоны, і яна пратокі свае пасылала да ўсіх дрэў польных."},{"book":"ЕЗЭКІІЛЯ","chapter":"31","verse":"5","text":"Таму вышыня яго перавысіла ўсе дрэвы польныя, і сукоў на ім было многа, і галіны яго памножыліся, і сукі яго рабіліся доўгімі ад мноства вады, калі ён разрастаўся."},{"book":"ЕЗЭКІІЛЯ","chapter":"31","verse":"6","text":"На суках яго вілі гнёзды ўсякія птушкі нябесныя, пад галінамі яго выводзілі дзяцей ўсякія зьвяры польныя, і пад ценем яго жылі ўсякія шматлікія народы."},{"book":"ЕЗЭКІІЛЯ","chapter":"31","verse":"7","text":"Ён красаваўся вышынёю свайго росту, даўжынёю галін сваіх, бо корань яго быў каля вялікіх водаў."},{"book":"ЕЗЭКІІЛЯ","chapter":"31","verse":"8","text":"Кедры ў садзе Божым ня засьцілі яго; кіпарысы не раўняліся з сукамі ягонымі, і каштаны ня былі велічынёю з галіны ягоныя, ніводнае дрэва ў садзе Божым не раўнялася зь ім прыгажосьцю сваёю."},{"book":"ЕЗЭКІІЛЯ","chapter":"31","verse":"9","text":"Я ўпрыгожыў яго мноствам галін яго, так што ўсе дрэвы Эдэмскія ў садзе Божым зайздросьцілі яму."},{"book":"ЕЗЭКІІЛЯ","chapter":"31","verse":"10","text":"Таму так сказаў Гасподзь Бог: за тое, што ты высокі зрабіўся ростам і вяршаліну сваю выставіў сярод тоўстых сукоў, і сэрца ягонае заганарылася веліччу яго,"},{"book":"ЕЗЭКІІЛЯ","chapter":"31","verse":"11","text":"за тое Я аддаў яго ў рукі валадару народаў; ён зрабіў зь ім, як трэба: за пахібнасьць яго Я адкінуў яго."},{"book":"ЕЗЭКІІЛЯ","chapter":"31","verse":"12","text":"І сьсеклі яго чужаземцы, самыя лютыя з народаў, і скінулі яго на горы: і на ўсе даліны ўпалі галіны яго; і сукі яго паламаліся на ўсіх лагчынах зямлі, і з-пад ценю яго сышлі ўсе народы зямлі і пакінулі яго."},{"book":"ЕЗЭКІІЛЯ","chapter":"31","verse":"13","text":"На руінах яго пасяліліся ўсякія птушкі нябесныя, і ў суках былі ўсякія польныя зьвяры."},{"book":"ЕЗЭКІІЛЯ","chapter":"31","verse":"14","text":"Гэта на тое, каб ніякія дрэвы каля водаў ня пышаліся высокім ростам сваім і не падымалі вяршалін сваіх спасярод тоўстых сукоў, і каб не ляпіліся да іх праз вышыню іх дрэвы, якія п'юць ваду, бо ўсе яны будуць аддадзены сьмерці, у апраметную краіну разам з сынамі чалавечымі, што сышлі ў магілу."},{"book":"ЕЗЭКІІЛЯ","chapter":"31","verse":"15","text":"Так кажа Гасподзь Бог у той дзень, калі ён сышоў у магілу, Я ўчыніў бедаваньне па ім, загаварыў дзеля яго бездань і спыніў рэкі яе, і затрымаў вялікія воды і запамрочыў па ім Ліван, і ўсе дрэвы польныя былі ў маркоце па ім."},{"book":"ЕЗЭКІІЛЯ","chapter":"31","verse":"16","text":"Шумам падзеньня яго Я прывёў у трымценьне народы, калі зьвёў яго ў апраметную, да тых, што адышлі ў магілу, і ўзрадаваліся ў апраметнай краіне ўсе дрэвы Эдэма, адметныя і самыя лепшыя ў Ліване, якія ўсе п'юць ваду;"},{"book":"ЕЗЭКІІЛЯ","chapter":"31","verse":"17","text":"бо і яны зь ім адышлі ў апраметную да пабітых мечам, і супольнікі ягоныя, што жылі пад ягоным ценем, сярод народаў."},{"book":"ЕЗЭКІІЛЯ","chapter":"31","verse":"18","text":"Дык вось, зь якім дрэвам Эдэмскім раўняўся ты ў славе і велічы? Але цяпер нароўні з дрэвамі Эдэмскімі ты будзеш зьведзены ў апраметную, будзеш ляжаць сярод неабрэзаных, з пабітымі мечам. Гэта фараон і ўсё мноства народу яго, кажа Гасподзь Бог."}]}