{"data":[{"book":"Agoago Podo","chapter":"20","verse":"1","text":"Di libaliba le e haga dadaulia goe, ge e hai goe gi leelee llauehe. E dadaulia adu gi di goe maa goe ga libaliba."},{"book":"Agoago Podo","chapter":"20","verse":"2","text":"Goe gi madagu i di hagawelewele o di king, be do madagu i di hagawelewele o di laion. Maa goe gaa hai a mee gi hagawelewele, le e bida mademade goe."},{"book":"Agoago Podo","chapter":"20","verse":"3","text":"Tangada dadaulia e mee di daamada nia lagamaaloo. Di mee dela e kaedahi e humalia gi haga paa gi daha mo nia lagamaaloo."},{"book":"Agoago Podo","chapter":"20","verse":"4","text":"Taane dogi hadagee ma ga hagatoo di haga maluu dana hadagee i di madagoaa donu e haga maluu ai, geia ana meegai e hadi ai."},{"book":"Agoago Podo","chapter":"20","verse":"5","text":"Nia hagabaubau o tangada le e hai gadoo be nia wai i lodo di monowai geli llala. Malaa, tangada hua dela dono kabemee i golo, ia e mee dana huai ana wai."},{"book":"Agoago Podo","chapter":"20","verse":"6","text":"Nia daangada dogologo e helehelekai bolo ginaadou le e humalia ge manawa dahi, malaa, ma koai e mee di gidee tangada dela e humalia ge manawa dahi?"},{"book":"Agoago Podo","chapter":"20","verse":"7","text":"Nia damagiigi le e humalia ang gi ginaadou, maa di nadau damana le e helekai donu ge e hai nia mee ala e donu."},{"book":"Agoago Podo","chapter":"20","verse":"8","text":"Di king e noho i dono lohongo gabunga, e modongoohia di huaidu i di madagoaa mee ga gidee di huaidu."},{"book":"Agoago Podo","chapter":"20","verse":"9","text":"E hai behee? Ma iai tangada i golo e mee di helekai bolo ia ono hala ai, ono hala la guu kili gi daha?"},{"book":"Agoago Podo","chapter":"20","verse":"10","text":"Dimaadua hagalee hiihai gi nia daangada ala e hai hegau gi nia mee pauna mee mo nia hagatau mee hai gee."},{"book":"Agoago Podo","chapter":"20","verse":"11","text":"Nia dama hogi e haga modongoohia aga ginaadou mai i nadau mee ala e hai. Goe e mee di iloo be digaula e donu ge humalia."},{"book":"Agoago Podo","chapter":"20","verse":"12","text":"Dimaadua gu gaamai tadau golomada e mmada ai, mo tadau dalinga e hagalongo ai."},{"book":"Agoago Podo","chapter":"20","verse":"13","text":"Maa goe gaa dugu do madagoaa e hai di madagoaa e kiikii, goe ga hagaloale. Hagadaadaamee ina goe, gei au meegai la gaa logo."},{"book":"Agoago Podo","chapter":"20","verse":"14","text":"Tangada hui goloo e leelee logo i nia madagoaa huogodoo bolo di hui le e hui ngadaa, gei mee gaa hana ga leelee hagaamu dono wiini dela ne kae."},{"book":"Agoago Podo","chapter":"20","verse":"15","text":"Maa goe e iloo dau mee dela e helekai ai, goe dau mee i golo dela e koia e maluagina i nia goolo be nia hadu hagalabagau."},{"book":"Agoago Podo","chapter":"20","verse":"16","text":"Tangada dadaulia dela e hagababa bolo ia gaa hui laa di boibana o tangada mai i daha, la ne belee daahi ana goloo e hai ai di haga modongoohia di hui."},{"book":"Agoago Podo","chapter":"20","verse":"17","text":"Au mee ala ne kae kooe i di ala hai gee, e mee hua di kala adu gi di goe be nia meegai kala, malaa, nomuli gei di maa gaa hai be di ngudu hontula gelegele."},{"book":"Agoago Podo","chapter":"20","verse":"18","text":"Hai mee gi nia helekai hagamaamaa humalia, gei goe ga humalia adu. Hudee hana gi tauwa laa daha mo di haganohonoho i mua."},{"book":"Agoago Podo","chapter":"20","verse":"19","text":"Tamu dangada e deemee di hagammuni. Hagaligaliga i daha mo nia daangada ala e leelee logo."},{"book":"Agoago Podo","chapter":"20","verse":"20","text":"Maa goe ga hagahuaidu o maadua, do mouli ga gila mai be di malama made i lodo di bouli."},{"book":"Agoago Podo","chapter":"20","verse":"21","text":"Di haingoohia di gidee o maluagina, e haga dulii mai o humalia."},{"book":"Agoago Podo","chapter":"20","verse":"22","text":"Hudee hagamaanadu bolo e hui gi muli di mee ne hai hala. Hagadonu ina Dimaadua, gei Mee gaa hai di maa gi hai donu."},{"book":"Agoago Podo","chapter":"20","verse":"23","text":"Dimaadua hagalee hiihai gi digau ala e hai hegau gi nia mee pauna mee mo nia mee hagatau mee ala e hai gee."},{"book":"Agoago Podo","chapter":"20","verse":"24","text":"Ma go Dimaadua dela ne hagadebene tadau ala. Dehee di hai o tangada e iloo di ala o dono mouli?"},{"book":"Agoago Podo","chapter":"20","verse":"25","text":"Hagabaubau gii donu i mua di hagababa dau tigidaumaha ang gi Dimaadua. Maa deeai, nomuli gei goe e mee hua di lodo huaidu i au hagababa ne hai."},{"book":"Agoago Podo","chapter":"20","verse":"26","text":"Di king kabemee e iloo ma koai dela e hai hala, e hagaduadua a mee i dono dee dumaalia."},{"book":"Agoago Podo","chapter":"20","verse":"27","text":"Dimaadua ne gaamai tadau hagamaanadu mo di iloo. Gidaadou e deemee di pala hagammuni i gidaadou."},{"book":"Agoago Podo","chapter":"20","verse":"28","text":"Di king le e kae dono lohongo king i di madagoaa ono mogobuna dagi le e hai donu, e donu gei e humalia ang gi nia daangada huogodoo."},{"book":"Agoago Podo","chapter":"20","verse":"29","text":"Gidaadou e hagaamu di maaloo o nia dama daane mo nia dama ahina, e hagalaamua nia hinaa o digau mmaadua."},{"book":"Agoago Podo","chapter":"20","verse":"30","text":"Hunu madagoaa gidaadou e kae di hagammaemmae gii mee gidaadou di huli tadau hangahaihai."}]}