{"data":[{"book":"Luka","chapter":"7","verse":"1","text":"Kad je završio s govorom pred ljudima, Isus ode u Kafarnaum."},{"book":"Luka","chapter":"7","verse":"2","text":"Ondje je nekom stotniku bio nasmrt bolestan sluga kojega je veoma cijenio,."},{"book":"Luka","chapter":"7","verse":"3","text":"Kad je stotnik čuo za Isusa, pošalje k njemu židovske starješine s molbom da mu dođe iscijeliti slugu."},{"book":"Luka","chapter":"7","verse":"4","text":"Oni usrdno zamole Isusa: “On zaslužuje da mu to učiniš"},{"book":"Luka","chapter":"7","verse":"5","text":"jer voli naš narod. Čak nam je i sinagogu izgradio.”"},{"book":"Luka","chapter":"7","verse":"6","text":"Isus tako pođe s njima. Kad su već stigli nadomak kući, stotnik pošalje prijatelje s porukom: “Gospodine, ne muči se. Nisam dostojan da uđeš u moju kuću."},{"book":"Luka","chapter":"7","verse":"7","text":"Nisam dostojan ni da dođem k tebi, nego samo reci da moj sluga ozdravi i on će ozdraviti!"},{"book":"Luka","chapter":"7","verse":"8","text":"Jer i ja moram slušati svoje nadređene. A podređenom vojniku kažem: ‘Idi!’ i on ode, te drugome: ‘Dođi!’ i dođe; a sluzi kažem: ‘Učini to!’ i on učini.”"},{"book":"Luka","chapter":"7","verse":"9","text":"Kad je to čuo, Isus se zadivi. Okrene se mnoštvu koje je išlo za njim te reče: “Kažem vam, takve vjere nisam vidio ni u koga u cijelom Izraelu!”"},{"book":"Luka","chapter":"7","verse":"10","text":"Kad su se stotnikovi prijatelji vratili kući, našli su slugu posve zdrava."},{"book":"Luka","chapter":"7","verse":"11","text":"Nakon toga Isus ode u gradić zvan Nain. Pratili su ga učenici i silno mnoštvo ljudi."},{"book":"Luka","chapter":"7","verse":"12","text":"Kad su se približili gradskim vratima, naiđe pogrebna povorka. Pokapali su sina jedinca majke udovice. Majku je pratilo mnogo ljudi iz grada."},{"book":"Luka","chapter":"7","verse":"13","text":"Kad ju je Gospodin opazio, sažali se nad njom te joj reče: “Ne plači!”"},{"book":"Luka","chapter":"7","verse":"14","text":"Priđe zatim nosilima i dotakne ih. Nosioci zastanu, a on reče: “Mladiću, tebi govorim, ustani!”"},{"book":"Luka","chapter":"7","verse":"15","text":"Mrtvi mladić ustane i progovori, a Isus ga dade majci."},{"book":"Luka","chapter":"7","verse":"16","text":"Sve obuzme silan strah te su slavili Boga govoreći: “Velik je prorok ustao među nama. Bog pohodi svoj narod!”"},{"book":"Luka","chapter":"7","verse":"17","text":"I glas o tome Isusovu djelu pronese se svom Judejom i okolicom."},{"book":"Luka","chapter":"7","verse":"18","text":"Učenici Ivana Krstitelja javili su Ivanu o Isusovim djelima. Ivan pozove dvojicu svojih učenika"},{"book":"Luka","chapter":"7","verse":"19","text":"i pošalje ih Gospodinu da ga upitaju: “Jesi li ti zaista onaj koji treba doći ili da čekamo drugoga?”"},{"book":"Luka","chapter":"7","verse":"20","text":"Oni dođu k Isusu. “Ivan Krstitelj poslao nas je da te upitamo: ‘Jesi li ti zaista onaj koji treba doći ili da čekamo drugoga?’”"},{"book":"Luka","chapter":"7","verse":"21","text":"Upravo tada Isus mnoge iscijeli od bolesti, oslobodi zloduha i mnogim slijepcima vrati vid."},{"book":"Luka","chapter":"7","verse":"22","text":"Zatim odgovori Ivanovim učenicima: “Idite Ivanu i ispričajte što ste čuli i vidjeli: slijepcima se vraća vid, hromi hodaju, gubavci ozdravljaju, gluhi čuju, mrtvi ustaju i Radosna vijest se propovijeda siromasima."},{"book":"Luka","chapter":"7","verse":"23","text":"Recite mu i ovo: ‘Blago onome tko se zbog mene ne sablazni!’”"},{"book":"Luka","chapter":"7","verse":"24","text":"Kad su Ivanovi glasnici otišli, Isus počne govoriti mnoštvu o Ivanu. “Kad ste izišli u pustinju, što ste išli gledati? Samo trsku kako se povija na vjetru?"},{"book":"Luka","chapter":"7","verse":"25","text":"Ili ste išli vidjeti raskošno odjevena čovjeka? Ali takvi žive u kraljevskim palačama."},{"book":"Luka","chapter":"7","verse":"26","text":"Ili ste išli vidjeti proroka? Da, on je i više od proroka."},{"book":"Luka","chapter":"7","verse":"27","text":"Jer Ivan je čovjek o kojemu u Svetome pismu piše:"},{"book":"Luka","chapter":"7","verse":"28","text":"Zaista vam kažem, od svih ljudi koji su ikada rođeni nije bilo većega od Ivana. Pa ipak, i najmanji u kraljevstvu Božjemu veći je od njega!”"},{"book":"Luka","chapter":"7","verse":"29","text":"Sav narod koji ga je slušao, pa čak i pokvareni ubirači poreza, uvide nato Božju pravednost i krste se Ivanovim krštenjem."},{"book":"Luka","chapter":"7","verse":"30","text":"Farizeji i zakonoznanci, naprotiv, ne dopuste da ih Ivan krsti te tako onemoguće Božju nakanu za njih."},{"book":"Luka","chapter":"7","verse":"31","text":"“S kime dakle da usporedim ovaj naraštaj? Kome li su slični?"},{"book":"Luka","chapter":"7","verse":"32","text":"On je poput djece koja sjede i igraju se na gradskome trgu, pa jedna drugoj dovikuju:"},{"book":"Luka","chapter":"7","verse":"33","text":"Jer, došao je Ivan Krstitelj. Nije kruha jeo ni vina pio, a vi kažete: ‘Ima zloduha.’"},{"book":"Luka","chapter":"7","verse":"34","text":"Onda sam došao ja, Sin Čovječji. Jedem i pijem, pa sada kažete: ‘Izjelica je i pijanac, prijatelj je ubiračima poreza i drugim grešnicima!’"},{"book":"Luka","chapter":"7","verse":"35","text":"Ali Božja će se mudrost opravdati djelima pred svom svojom djecom.”"},{"book":"Luka","chapter":"7","verse":"36","text":"Neki farizej pozove Isusa k sebi na objed te Isus dođe i zauzme mjesto za stolom."},{"book":"Luka","chapter":"7","verse":"37","text":"Uto dođe neka žena koja je bila javna grešnica. Doznala je da je Isus u gradu pa je donijela alabasternu posudu mirisne pomasti."},{"book":"Luka","chapter":"7","verse":"38","text":"Plačući, klekne otraga do njegovih nogu. Suze su joj kapale po njegovim nogama pa ih je otirala svojom kosom. Zatim mu je cjelivala noge i mazala ih mirisnom pomašću."},{"book":"Luka","chapter":"7","verse":"39","text":"Kad je Isusov domaćin farizej to vidio, pomisli: “Kad bi on zaista bio prorok, znao bi kakva je ta žena koja ga dotiče. Pa ona je grešnica!”"},{"book":"Luka","chapter":"7","verse":"40","text":"“Šimune, imam ti nešto reći”, nato će Isus."},{"book":"Luka","chapter":"7","verse":"41","text":"“Neki je vjerovnik imao dvojicu dužnika. Jedan mu je dugovao petsto, a drugi pedeset srebrnjaka.7:41 U grčkome: denara (u to je doba dnevna nadnica iznosila približno 1 denar)."},{"book":"Luka","chapter":"7","verse":"42","text":"Nisu mu imali odakle vratiti dug, pa ga on obojici oprosti. Što misliš, tko će ga od njih dvojice zato više voljeti?”"},{"book":"Luka","chapter":"7","verse":"43","text":"“Vjerojatno onaj kojemu je više oprostio”, odgovori Šimun."},{"book":"Luka","chapter":"7","verse":"44","text":"Okrene se zatim prema ženi i reče mu: “Pogledaj ovu ženu! Kad sam ti ušao u kuću, ti mi nisi ponudio ni vode da operem noge, a ona mi ih je oprala suzama i otrla svojom kosom."},{"book":"Luka","chapter":"7","verse":"45","text":"Ti me nisi ni pozdravio poljupcem, a ona mi nije prestala cjelivati noge otkad je došla."},{"book":"Luka","chapter":"7","verse":"46","text":"Nisi mi u znak dobrodošlice ni glavu pomazao maslinovim uljem, a ona mi je skupocjenom pomašću pomazala noge."},{"book":"Luka","chapter":"7","verse":"47","text":"Ako mi iskazuje mnogo ljubavi, to je zato što su joj oprošteni mnogi grijesi; no komu je malo oprošteno, pokazuje malo ljubavi.”"},{"book":"Luka","chapter":"7","verse":"48","text":"Zatim reče ženi: “Grijesi su ti oprošteni!”"},{"book":"Luka","chapter":"7","verse":"49","text":"Ljudi za stolom počnu međusobno govoriti: “Tko je ovaj da i grijehe oprašta?”"},{"book":"Luka","chapter":"7","verse":"50","text":"A Isus reče ženi: “Spasila te tvoja vjera. Idi u miru.”"}]}