{"data":[{"book":"Bakorintha II","chapter":"13","verse":"1","text":"Lo ke lobaka lwa boraro ke ntse ke lo etela. Dikwalo di re bolelela gore fa ba le babedi kgotsa ba le bararo ba bone phoso, e tshwanetse go otlhaelwa. [(Se ke tlhagiso ya me ya boraro jaaka ke tlaa bo ke lo etela)]."},{"book":"Bakorintha II","chapter":"13","verse":"2","text":"Ke setse ke tlhagisitse ba ba neng ba leofa fa ke ne ke le koo mo lobakeng lo lo fetileng; jaanong ke tlhagisa gape le botlhe ba bangwe fela jaaka ke dirile, gore ka nako e, ke tla ke ipaakanyeditse go otlhaya thata ebile ga nke ke ba rekegela."},{"book":"Bakorintha II","chapter":"13","verse":"3","text":"Ke tlaa lo naya bosupi jotlhe jo lo bo batlang gore Keresete o bua ka nna. Keresete ga a bokoa mo go dirisanyeng ga gagwe le lona, mme ke ene nonofo e kgolo mo go lona."},{"book":"Bakorintha II","chapter":"13","verse":"4","text":"Mmele wa gagwe wa setho o o bokoa o sule mo mokgorong, mme jaanong o tshela ka nonofo e kgolo ya Modimo. Le rona, re bokoa mo mebeleng ya rona, fela jaaka a ne a ntse, mme jaanong re a tshela re bile re na le nonofo yotlhe ya Modimo go e dirisa mo go dirisanyeng le lona."},{"book":"Bakorintha II","chapter":"13","verse":"5","text":"Itshekatshekeng, a lo Bakeresete tota? A lo fenya tlhatlhobo? A lo ikutlwa bolengteng jwa ga Keresete le nonofo gantsi mo go lona, kgotsa lo ipaya fela jaaka ekete lo Bakeresete ntswa lo se bone gotlhelele?"},{"book":"Bakorintha II","chapter":"13","verse":"6","text":"Ke solofela gore lo ka dumela gore ke emelane le tlhatlhobo eo mme ka boammaaruri ke wa Morena."},{"book":"Bakorintha II","chapter":"13","verse":"7","text":"Ke rapela gore lo tshele matshelo a a siameng e seng ka ntlha ya gore re tla bonala, re supa gore se re se rutang se siame; nnyaa, gonne re batla gore lo dire tshiamo ntswa rona re nyadiwa."},{"book":"Bakorintha II","chapter":"13","verse":"8","text":"Maikaelelo a rona ke go kgothatsa ka nako tse tsotlhe, e seng go solofela bosula."},{"book":"Bakorintha II","chapter":"13","verse":"9","text":"Re itumelela go nna bokoa le go nyadiwa fa tota lo nonofile. Keletso ya rona e kgolo le thapelo ke gore lo nne Bakeresete ba ba nonofileng."},{"book":"Bakorintha II","chapter":"13","verse":"10","text":"Mme ke lo kwalela se jaanong ka tsholofelo ya gore ga nkitla ke omana kgotsa ke otlhaya fa ke tla, gonne ke batla go dirisa taolo ya Morena e o e nneileng, e seng go lo otlhaya mme e leng go lo nonotsha."},{"book":"Bakorintha II","chapter":"13","verse":"11","text":"Ke fetsa lokwalo lwa me ka mafoko a a bofelo. Itumeleng. Golang mo Moreneng. Tlhokomelang se ke se buileng. Nnang ka kutlwano le kagiso. A Modimo o o lorato le kagiso o nne le lona."},{"book":"Bakorintha II","chapter":"13","verse":"12","text":"Dumedisanyang mo Moreneng ka lorato."},{"book":"Bakorintha II","chapter":"13","verse":"13","text":"Bakeresete botlhe fano ba a dumedisa thata."},{"book":"Bakorintha II","chapter":"13","verse":"14","text":"A tshegofatso ya Morena wa rona Jesu Keresete e nne le lona lotlhe. A lorato lwa Modimo le botsa-lano jwa Mowa O O Boitshepo e nne tsa lona."}]}