{"data":[{"book":"Masenyi Dɔnxɔɛ","chapter":"5","verse":"1","text":"Annabi Munsa naxa Isirayila ɲama maxili, a naxa a fala e bɛ, «Isirayilakae, wo wo tuli mati yi sɛriyɛ nun yaamari ra, n naxan falafe wo bɛ to lɔxɔɛ. Wo lan wo xa a xaran, wo xa fɛntɛn a raba ki ma."},{"book":"Masenyi Dɔnxɔɛ","chapter":"5","verse":"2","text":"Won Marigi Alatala bara saatɛ tongo won bɛ Xorebe geya fari."},{"book":"Masenyi Dɔnxɔɛ","chapter":"5","verse":"3","text":"Alatala nun won babae xa mu yi saatɛ xirixi. A xirixi won tan nan birin tagi, won tan naxee na simaya kui yi waxati."},{"book":"Masenyi Dɔnxɔɛ","chapter":"5","verse":"4","text":"Alatala wɔyɛn nɛ won bɛ ya nun ya tɛ tagi geya fari."},{"book":"Masenyi Dɔnxɔɛ","chapter":"5","verse":"5","text":"Na tɛmui n tan nan nu na wo nun Alatala tagi alako n xa Alatala xa masenyi ya xaran wo bɛ, barima wo nu gaaxuxi tɛ ya ra. Wo mu te geya fari. A naxa a masen wo bɛ,"},{"book":"Masenyi Dɔnxɔɛ","chapter":"5","verse":"6","text":"‹N tan nan na wo Marigi Alatala ra. N tan nan wo raminixi Misira, wo nu na konyiya kui dɛnnaxɛ.›»"},{"book":"Masenyi Dɔnxɔɛ","chapter":"5","verse":"7","text":"«Wo naxa Ala gbɛtɛ batu fo n keren.»"},{"book":"Masenyi Dɔnxɔɛ","chapter":"5","verse":"8","text":"«Wo naxa kuye yailan misaali yo ra, se yo ra naxee na koore nun bɔxi ma, naxee na ye bun ma."},{"book":"Masenyi Dɔnxɔɛ","chapter":"5","verse":"9","text":"Wo naxa wo igoro e bɛ de, wo naxa e batu de, barima n tan nan na wo Marigi Alatala ra, n mu wama n firin boore xɔn. Xa mixi nde n matandi, n na kanyi ɲaxankatama nɛ, a tan nun a bɔnsɔɛ han a sa dɔxɔ a tolobitɛe ra, xa na mu a ra a tolontolonyie ra naxee na n naɲaaxu."},{"book":"Masenyi Dɔnxɔɛ","chapter":"5","verse":"10","text":"Kɔnɔ n fe fanyi rabama nɛ bɔnsɔɛ wulu bɛ n nafan naxee ma, naxee n ma sɛriyɛ rabatuma.»"},{"book":"Masenyi Dɔnxɔɛ","chapter":"5","verse":"11","text":"«Wo naxa wo Marigi Alatala xili yelefu, barima Alatala mixi ɲaxankatama nɛ naxan na rabama.»"},{"book":"Masenyi Dɔnxɔɛ","chapter":"5","verse":"12","text":"«Wo lan nɛ wo xa fɛntɛn malabui lɔxɔɛ ma, wo xa a binya alɔ wo Marigi Alatala a yamarixi wo bɛ ki naxɛ."},{"book":"Masenyi Dɔnxɔɛ","chapter":"5","verse":"13","text":"Xi senni nan na wo bɛ lɔxɔxunyi kui wali lɔxɔɛe ra, wo xa wali birin nabafe ra."},{"book":"Masenyi Dɔnxɔɛ","chapter":"5","verse":"14","text":"A xi solofere nde findixi wo Marigi Alatala xa malabui lɔxɔɛ nan na. Wo naxa wali yo raba na lɔxɔɛ keli wo tan ma, a sa wo xa die li, wo xa konyie, wo xa ningee, wo xa sofalee, wo xa xuruse mɔɔli birin, han a sa wo xa xɔɲɛe li naxee na wo xɔnyi, alako wo xa konyie fan xa e malabu alɔ wo tan."},{"book":"Masenyi Dɔnxɔɛ","chapter":"5","verse":"15","text":"Wo naxa nɛɛmu konyi nan nu wo ra Misira. N naxa wo ramini na konyiya kui, a keli n sɛnbɛ ma. N a falaxi wo bɛ na nan ma, wo xa malabui lɔxɔɛ binya.»"},{"book":"Masenyi Dɔnxɔɛ","chapter":"5","verse":"16","text":"«Wo xa wo baba nun wo nga binya alɔ wo Marigi Alatala a yamarixi wo bɛ ki naxɛ, alako wo xa simaya xɔnkuye nun sɛɛwɛ sɔtɔ bɔxi ma wo Marigi Alatala naxan fima wo ma.»"},{"book":"Masenyi Dɔnxɔɛ","chapter":"5","verse":"17","text":"«Wo naxa faxɛ ti.»"},{"book":"Masenyi Dɔnxɔɛ","chapter":"5","verse":"18","text":"«Wo naxa yɛnɛ raba.»"},{"book":"Masenyi Dɔnxɔɛ","chapter":"5","verse":"19","text":"«Wo naxa muɲɛ ti.»"},{"book":"Masenyi Dɔnxɔɛ","chapter":"5","verse":"20","text":"«Wo naxa wule seedeɲɔxɔya raba wo boore xun.»"},{"book":"Masenyi Dɔnxɔɛ","chapter":"5","verse":"21","text":"«Wo naxa mila wo boore xa ginɛ ma, a xa banxi, a xa xɛ, a xa konyi, a xa ninge, a xa sofale, nun se naxan birin findixi a gbe ra.»"},{"book":"Masenyi Dɔnxɔɛ","chapter":"5","verse":"22","text":"«Alatala yi fee nan masen wo xa malanyi kui, a xui itexi ra, geya fari, tɛ tagi, nuxui nun kunda tagi. A mu sese sa a xun ma. A naxa e sɛbɛ gɛmɛ walaxɛ firin ma, a e so n yi ra.»"},{"book":"Masenyi Dɔnxɔɛ","chapter":"5","verse":"23","text":"«Wo yi xui mɛ kuye ifɔɔrɛ kui tɛmui naxɛ, tɛ tagi, geya fari, wo naxa wo maso n na, wo nun wo xa mangɛe nun kuntigie."},{"book":"Masenyi Dɔnxɔɛ","chapter":"5","verse":"24","text":"Wo naxa a fala, ‹Muxu Marigi Alatala bara a xa nɔrɛ nun a xa gboe masen muxu bɛ. Muxu bara a xui mɛ wɔyɛn na tɛ tagi. Muxu bara a kolon to a Ala nɔma wɔyɛnde mixi bɛ, na kanyi man fa lu a mu faxa."},{"book":"Masenyi Dɔnxɔɛ","chapter":"5","verse":"25","text":"Yakɔsi, muxu fa muxu makɔrɛma faxɛ ra munfe ra? Yi tɛ muxu faxama nɛ. Xa muxu man muxu tuli mati won Marigi Alatala xui ra, muxu faxama nɛ."},{"book":"Masenyi Dɔnxɔɛ","chapter":"5","verse":"26","text":"Mixi mundun luxi alɔ won tan naxan bara Alatala xui mɛ a wɔyɛnma tɛ tagi, na kanyi man fa lu a mu faxa?"},{"book":"Masenyi Dɔnxɔɛ","chapter":"5","verse":"27","text":"I tan Munsa, i maso won Marigi Alatala ra, i xa i tuli mati a xa masenyi ra, alako i xa na madangi muxu bɛ, muxu muxu tuli matima nɛ i ra, muxu man fa a xui rabatu.›»"},{"book":"Masenyi Dɔnxɔɛ","chapter":"5","verse":"28","text":"«Alatala naxa wo xa wɔyɛnyi mɛ, wo naxan falaxi n bɛ. A naxa a masen n bɛ, ‹N bara ɲama fala xui mɛ. E naxan birin falaxi nɔndi na a ra."},{"book":"Masenyi Dɔnxɔɛ","chapter":"5","verse":"29","text":"Xa n ma fe gaaxui lu e bɔɲɛ ma tɛmui birin, e man naxa n ma yaamari rabatu, e tan nun e bɔnsɔɛ fama nɛ hɛɛri sɔtɔde abadan."},{"book":"Masenyi Dɔnxɔɛ","chapter":"5","verse":"30","text":"Siga i xa sa a fala e bɛ, e xa so e xa kiri banxie bun ma."},{"book":"Masenyi Dɔnxɔɛ","chapter":"5","verse":"31","text":"Kɔnɔ i tan xa lu n fɛ ma be. N xa n ma sɛriyɛ nun yaamari birin masen i bɛ, i lan i xa e xaran naxan na, alako e xa nɔ na raɲɛrɛde bɔxi ma n fama dɛnnaxɛ fide e ma.›"},{"book":"Masenyi Dɔnxɔɛ","chapter":"5","verse":"32","text":"Wo Marigi Alatala naxan masenxi wo bɛ, wo xa wo tuli mati na ra, wo man xa a rabatu. Wo naxa siga kɔɔla ma, wo naxa siga yirefanyi ma."},{"book":"Masenyi Dɔnxɔɛ","chapter":"5","verse":"33","text":"Wo xa bira yi kira fanyi nan fɔxɔ ra won Marigi Alatala naxan masenxi, alako wo naxa faxa, wo fa simaya xɔnkuye sɔtɔ sɛɛwɛ kui bɔxi ma wo fama dɛnnaxɛ sɔtɔde.»"}]}