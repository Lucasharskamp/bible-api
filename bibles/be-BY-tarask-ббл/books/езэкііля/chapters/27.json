{"data":[{"book":"ЕЗЭКІІЛЯ","chapter":"27","verse":"1","text":"І было мне слова Гасподняе:"},{"book":"ЕЗЭКІІЛЯ","chapter":"27","verse":"2","text":"і ты, сыне чалавечы, падымі плач па Тыры"},{"book":"ЕЗЭКІІЛЯ","chapter":"27","verse":"3","text":"і кажы Тыру, які пасяліўся на выступах у моры і гандлюе з народамі на многіх выспах: так кажа Гасподзь Бог: Тыру! ты кажаш: «я дасканаласьць прыгажосьці!»"},{"book":"ЕЗЭКІІЛЯ","chapter":"27","verse":"4","text":"Межы твае - у сэрцы мораў: будаўнікі твае ўдасканалілі прыгажосьць тваю:"},{"book":"ЕЗЭКІІЛЯ","chapter":"27","verse":"5","text":"з Сэнірскіх кіпарысаў зладзілі ўсе памосты твае: бралі зь Лівана кедр, каб зрабіць на табе мачты;"},{"book":"ЕЗЭКІІЛЯ","chapter":"27","verse":"6","text":"з дубоў Васанскіх рабілі вёслы твае; услоны твае рабілі з букавага дрэва, з аправаю з слановай касьці з астравоў Кітымскіх;"},{"book":"ЕЗЭКІІЛЯ","chapter":"27","verse":"7","text":"узорыстыя палотны зь Егіпта ўжываліся на ветразі твае і служылі сьцягам; блакітнага і пурпуровага колеру тканіны з астравоў Элісы былі пакрывалам тваім."},{"book":"ЕЗЭКІІЛЯ","chapter":"27","verse":"8","text":"Жыхары Сідона і Арвада былі ў цябе за весьляроў; свае знаўцы былі ў цябе, Тыру; яны былі ў цябе за стырнавых."},{"book":"ЕЗЭКІІЛЯ","chapter":"27","verse":"9","text":"Старэйшыны з Гевала і знаўцы ягоныя былі ў цябе, каб закрываць прабоіны твае. Усякія марскія караблі і карабельнікі іх былі ў цябе, каб ладзіць гандаль твой."},{"book":"ЕЗЭКІІЛЯ","chapter":"27","verse":"10","text":"Перс і Лідзянін і Лівіец былі ў тваім войску і былі ў цябе ратнікамі, вешалі на табе шчыт і шлем; яны надавалі табе велічы."},{"book":"ЕЗЭКІІЛЯ","chapter":"27","verse":"11","text":"Сыны Арвада з тваім уласным войскам вакол на сьценах тваіх, і Гамадымы былі на вежах тваіх; навокал на сьценах тваіх яны вешалі калчаны свае; яны давяршылі тваю красу."},{"book":"ЕЗЭКІІЛЯ","chapter":"27","verse":"12","text":"Тарсіс, твой гандлёвец, паводле мноства рознага багацьця, плаціў за твае тавары срэбрам, жалезам, сьвінцом і волавам."},{"book":"ЕЗЭКІІЛЯ","chapter":"27","verse":"13","text":"Яван, Тувал і Мэшэх гандлявалі з табою, выменьвалі твае тавары на чалавечыя душы і медны посуд."},{"book":"ЕЗЭКІІЛЯ","chapter":"27","verse":"14","text":"З дома Тагарма за твае тавары дастаўлялі табе коней і страявых коней і мулаў."},{"book":"ЕЗЭКІІЛЯ","chapter":"27","verse":"15","text":"Сыны Дэдана гандлявалі з табою; многія астравы рабілі з табою мены, на плату табе дастаўлялі слонавую косьць і чорнае дрэва."},{"book":"ЕЗЭКІІЛЯ","chapter":"27","verse":"16","text":"З прычыны тваёй вялікай гандлёвай вытворчасьці гандлявалі з табою Арамэяне; за твае тавары яны плацілі карбункуламі, тканінай пурпуровай, узорыстай і вісонамі, і караламі і рубінамі."},{"book":"ЕЗЭКІІЛЯ","chapter":"27","verse":"17","text":"Юдэя і зямля Ізраілевая гандлявалі з табою; за тавар твой плацілі пшаніцаю Мінініцкаю і прысмакамі і мёдам, і драўнінным алеем і бальзамам."},{"book":"ЕЗЭКІІЛЯ","chapter":"27","verse":"18","text":"Дамаск, з прычыны тваёй вялікай гандлёвай вытворчасьці, у надмер усякага багацьця, гандляваў з табою віном Хэлбонскім і белаю воўнаю."},{"book":"ЕЗЭКІІЛЯ","chapter":"27","verse":"19","text":"Дан і Яван з Узала плацілі табе за тавары твае вырабленым жалезам; касія і пахучая трысьціна ішлі табе на абмен."},{"book":"ЕЗЭКІІЛЯ","chapter":"27","verse":"20","text":"Дэдан гандляваў з табою каштоўнымі гунькамі для верхавой язды."},{"book":"ЕЗЭКІІЛЯ","chapter":"27","verse":"21","text":"Аравія і ўсе князі Кідарскія рабілі мену з табою: ягнят і бараноў і казлоў выменьвалі табе."},{"book":"ЕЗЭКІІЛЯ","chapter":"27","verse":"22","text":"Купцы з Савы і Ратмы гандлявалі з табою ўсякімі найлепшымі пахошчамі і ўсякімі дарагімі камянямі, і золатам плацілі за тавары твае."},{"book":"ЕЗЭКІІЛЯ","chapter":"27","verse":"23","text":"Харан і Ханэ і Эдэн, купцы Савэйскія, Асур і Хілмад гандлявалі з табою."},{"book":"ЕЗЭКІІЛЯ","chapter":"27","verse":"24","text":"Яны гандлявалі з табою каштоўнаю вопраткаю, шаўковым і ўзорыстым палатном, якое яны прывозілі на твае рынкі ў дарагіх скрынях, зробленых з кедра і добра ўпакаваных."},{"book":"ЕЗЭКІІЛЯ","chapter":"27","verse":"25","text":"Тарсіскія караблі былі тваімі караванамі ў тваім гандлі, і ты зрабіўся багатым і даволі славутым сярод мораў."},{"book":"ЕЗЭКІІЛЯ","chapter":"27","verse":"26","text":"Весьляры твае завялі цябе ў вялікія воды; усходні вецер разьбіў цябе сярод мораў."},{"book":"ЕЗЭКІІЛЯ","chapter":"27","verse":"27","text":"Тваё багацьце і твае тавары, усе твае склады, карабельнікі твае і твае стырнікі, што закладвалі твае прабоіны і кіравалі тваім гандлем, і ўсе ратнікі твае, якія ў цябе былі, і ўсё мноства народу ў табе ў дзень твайго падзеньня ўпадзе ў сэрца мораў."},{"book":"ЕЗЭКІІЛЯ","chapter":"27","verse":"28","text":"Ад ляманту стырнікаў тваіх задрыжаць ваколіцы."},{"book":"ЕЗЭКІІЛЯ","chapter":"27","verse":"29","text":"І з караблёў сваіх сыдуць усе весьляры, карабельнікі, усе стырнікі мора стануць на зямлю;"},{"book":"ЕЗЭКІІЛЯ","chapter":"27","verse":"30","text":"І загалосяць па табе моцным голасам і горка застогнуць, пасыпаўшы попелам свае галовы, і качаючыся ў пыле;"},{"book":"ЕЗЭКІІЛЯ","chapter":"27","verse":"31","text":"і астрыгуць па табе валасы нагола і апяражуцца вярэтамі і заплачуць па табе ад душэўнай скрухі горкім плачам;"},{"book":"ЕЗЭКІІЛЯ","chapter":"27","verse":"32","text":"і ў жальбе сваёй узьнясуць сьлёзную песьню па табе, і так загалосяць па табе: «хто як Тыр, так разбураны сярод мора!"},{"book":"ЕЗЭКІІЛЯ","chapter":"27","verse":"33","text":"Калі прыходзілі з мора твае тавары, ты карміў многія народы; мноствам багацьця твайго і тваім гандлем узбагачаў цароў зямлі."},{"book":"ЕЗЭКІІЛЯ","chapter":"27","verse":"34","text":"А калі ты разьбіты морамі ў бездані водаў, твае тавары і ўсё, што ў табе тлумілася, упала."},{"book":"ЕЗЭКІІЛЯ","chapter":"27","verse":"35","text":"Усе насельнікі астравоў жахнуліся па табе і цары іхнія здрыгануліся, зьмяніліся ў твары."},{"book":"ЕЗЭКІІЛЯ","chapter":"27","verse":"36","text":"Гандляры іншых народаў сьвіснулі па табе; ты зрабіўся жахам, - і ня будзе цябе вавекі»."}]}