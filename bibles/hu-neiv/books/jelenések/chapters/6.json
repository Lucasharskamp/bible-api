{"data":[{"book":"Jelenések","chapter":"6","verse":"1","text":"És láttam, amikor a Bárány a pecsétekből egyet felnyitott és halottam, hogy a négy élőlény közül az egyik mennydörgő hangon ezt mondta: „Jöjj és lásd!“"},{"book":"Jelenések","chapter":"6","verse":"2","text":"És láttam, íme egy fehér ló. A rajta ülőnél íj volt. Koronát adtak neki. Győzelmesen vonult ki, hogy győzzön."},{"book":"Jelenések","chapter":"6","verse":"3","text":"És amikor a második pecsétet felnyitotta, hallottam, hogy a második élőlény ezt mondta: „Jöjj és lásd!“"},{"book":"Jelenések","chapter":"6","verse":"4","text":"És előjött egy másik, vörös ló. A rajta ülőnek megadatott, hogy a békességet elvegye a földről, és hogy az emberek egymást öljék. Nagy kard adatott neki."},{"book":"Jelenések","chapter":"6","verse":"5","text":"Amikor felnyitotta a harmadik pecsétet, hallottam, hogy a harmadik élőlény ezt mondta: „Jöjj és lásd!“ És láttam, és íme egy fekete ló! Annak, aki azon ült, egy mérleg volt a kezében."},{"book":"Jelenések","chapter":"6","verse":"6","text":"És hallottam a négy élőlény között egy szózatot, amely ezt mondta: „A búzának mércéje egy dénár és az árpának három mércéje egy dénár, de az olajat és bort ne bántsd!“"},{"book":"Jelenések","chapter":"6","verse":"7","text":"Amikor felnyitotta a negyedik pecsétet, hallottam a negyedik élőlény szavát, amint így szólt: „Jöjj és lásd!“"},{"book":"Jelenések","chapter":"6","verse":"8","text":"És láttam, és íme, egy fakó ló! Annak, aki rajta ült neve halál és a pokol követte őt és adatott neki hatalom a földnek negyedrészén, hogy öljenek fegyverrel és éhséggel és halállal a földnek fenevadjaival."},{"book":"Jelenések","chapter":"6","verse":"9","text":"És amikor felbontotta az ötödik pecsétet, láttam az oltár alatt azoknak lelkét, akiket megöltek az Isten beszédéért és bizonyságtételéért, amelyhez ragaszkodtak."},{"book":"Jelenések","chapter":"6","verse":"10","text":"És hangos szóval kiáltottak: „Uram, te szent és igaz vagy, meddig nem ítélsz még, és nem torlod meg a mi vérünket azokon, akik a földön laknak?“"},{"book":"Jelenések","chapter":"6","verse":"11","text":"Akkor mindegyikük fehér ruhát kapott, és megmondták nekik, hogy még egy kevés ideig nyugodjanak meg, amíg betelik mind szolgatársaiknak, mind az ő testvéreiknek száma, akiket megölnek majd, akárcsak őket."},{"book":"Jelenések","chapter":"6","verse":"12","text":"Aztán láttam, amikor a hatodik pecsétet felnyitotta, és íme nagy földrengés támadt, és a nap fekete lett, mint egy szőrzsák és a hold olyan lett, mint a vér."},{"book":"Jelenések","chapter":"6","verse":"13","text":"És az ég csillagai lehullottak a földre, miképpen a fügefa lehullatja éretlen gyümölcseit, amikor nagy szél rázza."},{"book":"Jelenések","chapter":"6","verse":"14","text":"És az ég eltűnt, mint amikor egy papírtekercset összegöngyölnek, és minden hegy és sziget elmozdult helyéről."},{"book":"Jelenések","chapter":"6","verse":"15","text":"És a földnek királyai és a fejedelmek és a gazdagok és a vezérek és a hatalmasok és minden szolga és szabad elrejtőzött a barlangokba és a hegyek hasadékaiba."},{"book":"Jelenések","chapter":"6","verse":"16","text":"És ezt mondták a hegyeknek és a kőszikláknak: „Essetek ránk, és rejtsetek el minket annak színe elől, aki a királyi széken ül, és a Bárány haragja elől,"},{"book":"Jelenések","chapter":"6","verse":"17","text":"mert eljött haragjuk napja és ki állhat meg?“"}]}