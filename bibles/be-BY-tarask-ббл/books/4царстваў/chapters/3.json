{"data":[{"book":"4 ЦАРСТВАЎ","chapter":"3","verse":"1","text":"Ёрам, сын Ахава, зацараваў над Ізраілем у Самарыі ў васямнаццатым годзе Ёсафата, цара Юдэйскага, і цараваў дванаццаць гадоў,"},{"book":"4 ЦАРСТВАЎ","chapter":"3","verse":"2","text":"і рабіў неспадобнае ў вачах Гасподніх, хоць ня так, як бацька ягоны і маці ягоная: ён зьняў статую Ваала, якую зрабіў бацька ягоны,"},{"book":"4 ЦАРСТВАЎ","chapter":"3","verse":"3","text":"аднак жа грахоў Ераваама, сына Наватавага, які ўвёў у грэх Ізраіля, ён трымаўся, не адставаў ад іх."},{"book":"4 ЦАРСТВАЎ","chapter":"3","verse":"4","text":"Меса, цар Маавіцкі, быў багаты на быдла і прысылаў цару Ізраільскаму па сто тысяч авечак і па сто тысяч нястрыжаных бараноў."},{"book":"4 ЦАРСТВАЎ","chapter":"3","verse":"5","text":"Але калі памёр Ахаў, цар Маавіцкі адасобіўся ад цара Ізраільскага."},{"book":"4 ЦАРСТВАЎ","chapter":"3","verse":"6","text":"І выступіў цар Ёрам у той час з Самарыі і зрабіў агляд усім Ізраільцянам,"},{"book":"4 ЦАРСТВАЎ","chapter":"3","verse":"7","text":"і пайшоў і паслаў да Ёсафата, цара Юдэйскага, сказаць: цар Маавіцкі адасобіўся ад мяне, ці пойдзеш са мною на вайну супроць Маава? Ён сказаў: пайду; як ты, так і я, як твой народ, так і мой народ, як твае коні, так і мае коні."},{"book":"4 ЦАРСТВАЎ","chapter":"3","verse":"8","text":"І сказаў: якою дарогаю ісьці нам? Ён сказаў: дарогаю пустыні Эдомскай."},{"book":"4 ЦАРСТВАЎ","chapter":"3","verse":"9","text":"І пайшоў цар Ізраільскі і цар Юдэйскі і цар Эдомскі, і ішлі яны абыходам сем дзён, і ня было вады войску і быдлу, якое шло за імі."},{"book":"4 ЦАРСТВАЎ","chapter":"3","verse":"10","text":"І сказаў цар Ізраільскі: ах! склікаў Гасподзь трох цароў гэтых, каб аддаць іх у руку Маава."},{"book":"4 ЦАРСТВАЎ","chapter":"3","verse":"11","text":"І сказаў Ёсафат: ці няма тут прарока Гасподняга, каб нам папытацца ў Госпада празь яго? І адказваў адзін з слуг цара Ізраільскага і сказаў: тут Елісей, сын Сафатаў, які падаваў ваду на рукі Ільлю."},{"book":"4 ЦАРСТВАЎ","chapter":"3","verse":"12","text":"І сказаў Ёсафат: ці ёсьць у яго слова Гасподняе. І пайшлі да яго цары Ізраільскі Ёсафат і цар Эдомскі."},{"book":"4 ЦАРСТВАЎ","chapter":"3","verse":"13","text":"І сказаў Елісей цару Ізраільскаму: што мне і табе? ідзі да прарокаў бацькі твайго і да прарокаў маці тваёй. І сказаў яму цар Ізраільскі: не, бо Гасподзь склікаў сюды трох цароў гэтых, каб аддаць іх у руку Маава."},{"book":"4 ЦАРСТВАЎ","chapter":"3","verse":"14","text":"І сказаў Елісей: жывы Гасподзь Саваоф, прад Якім я стаю! калі б я не шанаваў Ёсафата, цара Юдэйскага, дык ня зірнуў бы на цябе і ня бачыў бы цябе;"},{"book":"4 ЦАРСТВАЎ","chapter":"3","verse":"15","text":"цяпер паклічце мне гусьляра. І калі гусьляр іграў на гусьлях, тады рука Гасподняя дакранулася да Елісея,"},{"book":"4 ЦАРСТВАЎ","chapter":"3","verse":"16","text":"і ён сказаў: так кажа Гасподзь: рабі ў гэтай даліне равы за равамі,"},{"book":"4 ЦАРСТВАЎ","chapter":"3","verse":"17","text":"бо так кажа Гасподзь: ня ўбачыце ветру і ня ўбачыце дажджу, а даліна гэтая напоўніцца вадою, якую будзеце піць вы і дробнае і буйное быдла ваша;"},{"book":"4 ЦАРСТВАЎ","chapter":"3","verse":"18","text":"але гэтага мала прад вачыма Госпада: Ён і Маава аддасьць у рукі вашыя,"},{"book":"4 ЦАРСТВАЎ","chapter":"3","verse":"19","text":"і вы пабэяце ўсе гарады ўмацаваныя і ўсе гарады галоўныя, і ўсе лепшыя дрэвы сьсечаце, і ўсе вытокі водныя запрудзіце, і ўсе лепшыя дзялянкі польныя сапсуяце каменьнем."},{"book":"4 ЦАРСТВАЎ","chapter":"3","verse":"20","text":"Раніцай, калі ўзносяць хлебнае прынашэньне, раптам палілася вада па шляху ад Эдома, і напоўнілася зямля вадою."},{"book":"4 ЦАРСТВАЎ","chapter":"3","verse":"21","text":"Калі Маавіцяне пачулі, што ідуць цары ваяваць зь імі, тады сабраны былі ўсе, пачынаючы з таго, хто насіў пояс, і старэй, і сталі на мяжы."},{"book":"4 ЦАРСТВАЎ","chapter":"3","verse":"22","text":"Раніцай усталі яны завідна, і калі сонца зазьзяла над вадою, Маавіцянам здалёк здалася гэтая вада чырвонаю, як кроў."},{"book":"4 ЦАРСТВАЎ","chapter":"3","verse":"23","text":"І сказалі яны: гэта кроў; схапіліся цары паміж сабою і зьнішчылі адзін аднаго; цяпер на здабычу, Мааў!"},{"book":"4 ЦАРСТВАЎ","chapter":"3","verse":"24","text":"І прыйшлі яны да табара Ізраільскага. І ўсталі Ізраільцяне і пачалі біць Маавіцянаў, і тыя пабеглі ад іх, а яны ўсё ішлі на іх і біць Маавіцянаў."},{"book":"4 ЦАРСТВАЎ","chapter":"3","verse":"25","text":"І гарады разбурылі, і на кожную лепшую дзялянку ў полі кінулі кожны па камені і закідалі яго, і ўсе вытокі водаў запрудзілі і ўсе дрэвы лепшыя сьсеклі, так што заставалася толькі каменьне ў Кір-Харэшаце. І абступілі яго таранчыкі і разбурылі яго."},{"book":"4 ЦАРСТВАЎ","chapter":"3","verse":"26","text":"І ўбачыў цар Маавіцкі, што бітва адольвае яго, і ўзяў з сабою сямсот чалавек, якія валодалі мечам, каб прабіцца да цара Эдомскага; але не маглі."},{"book":"4 ЦАРСТВАЎ","chapter":"3","verse":"27","text":"І ўзяў ён сына свайго першынца, якому належала цараваць замест яго, і прынёс яго на цэласпаленьне на сьцяне. Гэта выклікала вялікае абурэньне ў Ізраільцянаў, і яны адступіліся ад яго і вярнуліся ў сваю зямлю."}]}