{"data":[{"book":"Matta","chapter":"25","verse":"1","text":"Mane gahıl Xəybışda Paççahiyvalla25:1 Xəybışda Paççahiyvalla: Xəybışda Paççahiyvalla cennetva eyhen deş vod. Ma'ab Allahna dyunyeyne oğana xəbvalla eyhe. Allahne Paççahiyvalee insanaaşe Mang'ul cone Paççahıl xhinne k'ırı iliyxhe. nişikiy akaraba vuxhes? Haane, yits'ıyre içiy bazirbı alyaat'u tsumayne ögiylqa qığeepç'ı."},{"book":"Matta","chapter":"25","verse":"2","text":"Mane içeeşina xhoyre ək'elikana, xhoyrer bəç'ər kar yeexhe."},{"book":"Matta","chapter":"25","verse":"3","text":"Bəç'ərne içeeşe bazirbı alyaat'anbı, yicbı gyoxhxhan ha'asın q'ışmee alyaat'a deş."},{"book":"Matta","chapter":"25","verse":"4","text":"Ək'elikanbışemee bazirbışika sacigee, q'ışıd alyaat'an."},{"book":"Matta","chapter":"25","verse":"5","text":"Tsuma qarı hidiyxharva, manbışin gırgınbı nik'en avqu g'alyabak'anbı."},{"book":"Matta","chapter":"25","verse":"6","text":"Xəmne yı'q'nee «Tsumay qöövur, mang'une ögiylqa qığeepç'eva» ts'ir qavayle."},{"book":"Matta","chapter":"25","verse":"7","text":"Mane gahıl, mane içerşin gırgınbı oza qeepxha con bazirbı qa'a giviyğal."},{"book":"Matta","chapter":"25","verse":"8","text":"Bəç'ərne içeeşe ək'elynanbışik'le eyhen: «Vuşde q'ışıke şasıd hele, yişin bazirbı k'ədəqqə vod»."},{"book":"Matta","chapter":"25","verse":"9","text":"Ək'elynane içeeşe eyhen: «Deş hele, şi yişde q'ışıke şosud huvee, şasıd şosud g'ayxharas deş. Mançin nekke yugun, şu şosun hapk'ın massa helenbışike alişşe»."},{"book":"Matta","chapter":"25","verse":"10","text":"Manbı q'ış alişşes hapk'ınne gahıl tsumay qaraylena. Manasa xhoyre içiymee, mang'uka sacigee davatbı ixhesde cigeeqa ikkeepç'ı, akkabı qa'anbı."},{"book":"Matta","chapter":"25","verse":"11","text":"Qiyğa bəç'ər içer qabı «Yişda xərna! Yişda xərna! Şasıd akka eeqeva!» eyhe."},{"book":"Matta","chapter":"25","verse":"12","text":"Tsumee manbışik'le eyhen: «Zı şok'le hək'en eyhe, zak'le şu vaats'a deş»."},{"book":"Matta","chapter":"25","verse":"13","text":"Mançil-allab muğurba vuxhe. Şok'le Mana qalesın yiğıd, sə'ətıd ats'a deş."},{"book":"Matta","chapter":"25","verse":"14","text":"Mane gahıl eyxhenbı yəqq'ılqa qığəəne insanık akarda ixhes. Mang'vee yəqqı'lqa qığeç'esse cusqa cun nukarar sav'u, cuqa vodunmeen gırgın kar manbışilqa amaanatna g'alyadaççe."},{"book":"Matta","chapter":"25","verse":"15","text":"Mang'vee manbışis sik'ı, sang'us xholle, sang'us q'ölle, mansag'usud sa talant25:15 Talant: 34,5 kg nuk'ra. Sa talant pılın, yits'ıxhvolle (15) senna yugba iş hav'uyng'usseniy haa'as vəxəna.  pılın huvu ayk'an."},{"book":"Matta","chapter":"25","verse":"16","text":"Xholle talant pılın ıxhayng'vee, zara ark'ın man pıl sa menne işeeqa gixhxhı, mançilqa xhobled hexxa'an."},{"book":"Matta","chapter":"25","verse":"17","text":"Q'ölle talant pılın ıxhayng'veeyid həməxüd hı'ı, mançilqa q'ölled hexxa'an."},{"book":"Matta","chapter":"25","verse":"18","text":"Sa talant pılın ıxhayng'veeme xandak' alitk'ur, xərıng'vee cusqa amaanat xhinne huvuyn pıl maqa dyugul ha'a."},{"book":"Matta","chapter":"25","verse":"19","text":"Xılece gah ılğevç'uyle qiyğa, mane nukaraaşina iyesiy sak'ı, vucee manbışisqa amaanat xhinne huvuyne pılıne hək'ee qiyghan."},{"book":"Matta","chapter":"25","verse":"20","text":"Xholle talant pılın amaanatna alyaat'ıyng'vee, xholled hexxada adı eyhen: «Yizda xərna, ğu zalqa xholle talant pılınniy g'aletçu. Haane, zı mançilqa xholled hexxı'iyn»."},{"book":"Matta","chapter":"25","verse":"21","text":"İyesee eyhen: «A ğu geer qa'ana! Ğu yugna, qorkuna nukarır! Ğu k'ınna iş haa'ang'ab zaqa qorkura ıxhava, zı ğu xənne işbışilqa gixhxhes. Mançil-allar ikkeç'e zaka, yiğne xərıng'uka sacigee, şadxhe!»"},{"book":"Matta","chapter":"25","verse":"22","text":"Q'ölle talant pılına alyaat'unar arı eyhen: «Yizda xərna, ğu zalqa q'ölle talant pılınniy amaanatna g'aletçu. Haane, zı mançilqa q'ölle talantıd hexxı'iyn»."},{"book":"Matta","chapter":"25","verse":"23","text":"Xərıng'vee mang'uk'le eyhen: «A ğu geer qa'ana! Ğu yugna, qorkuna nukarır! Mançil-allar ikkeç'e zaka, yiğne xərıng'uka sacigee, şadxhe!»"},{"book":"Matta","chapter":"25","verse":"24","text":"Sa talant pılına alyaat'unar arı eyhen: «Yizda xərna, zak'le ğu it'umna insan ıxhay ats'anniy, ğu üvxüdivxı'yne cigeençe qiviyşalna, udyoozuyne cigeençeb saa'anaxhe."},{"book":"Matta","chapter":"25","verse":"25","text":"Zı mançile qərq'ı'n, mançil-allar hark'ın ğu huvuyn sa talant pılın ç'iyek avqa dyugul hı'ı. Ğu huvuyn haane, həşde yı'q'əlqa aleet'e»."},{"book":"Matta","chapter":"25","verse":"26","text":"Xərıng'vee mang'uk'le eyhen: «Ğu iş haa'as devkanna, pisda nukarır! Ho'ne vak'le ats'anniy, zı üvxdüvxı'yne cigeençe qiviyşalna, udyoozuyne cigeençeb saa'anava?"},{"book":"Matta","chapter":"25","verse":"27","text":"Manke ğu, zı huvuyn pıl faizısxheeyid huvu, zı qalesse yizdemee hexxa'askanniy!"},{"book":"Matta","chapter":"25","verse":"28","text":"Həşde mang'usse mana talant alyapt'ı yits'ıble talantnang'usqa qevle!"},{"book":"Matta","chapter":"25","verse":"29","text":"Şavuqayiy vod, məxrıng'us sık'ıldad geed heles, məxrıng'uqa gırgın hexxalika ixhes. Şavuqayiy deş, məxrıng'une xılençe vodunıd g'ayşesın."},{"book":"Matta","chapter":"25","verse":"30","text":"Mana nişiscar karaı'dəəna nukar, xaançe qığavhu, sa miç'axne cigeeqa dağerçe. Mançe geşşuybıyiy ık'arıke silibı sana-sançil qadaxan ses qöö ixhes»."},{"book":"Matta","chapter":"25","verse":"31","text":"İnsanna Dix25:31 İnsanna Dix: I'see geedne nəqqee Cuk'le İnsanna Dixva uvhu. Məxür Daniyal peyğambaree qalesde Paççah Masixhık'le eyhe. Mana Paççah gırgıne milletbışda xərna ixhes. Cune gırgıne malaaikaaşika, Cune nuree qarımee, Mana Cune nurune taxtıl gyuaras."},{"book":"Matta","chapter":"25","verse":"32","text":"Gırgın milletbı Mang'une ögiylqa sales. Mang'veeyib vəq'əbı ts'e'bışike cura'ane çobanee xhinne, manbı sana-sang'uke curaa'asınbı."},{"book":"Matta","chapter":"25","verse":"33","text":"Mang'vee Cune sağılqa vəq'əbı, solulqad ts'e'bı sa'as."},{"book":"Matta","chapter":"25","verse":"34","text":"Mane gahıl Paççahee Cune sağne suralinbışik'le eyhesın: «Yizde Dekkee xayir-düə huvuynbı! Zasqa qudoora, dyunye itxhıniyng'acad şosva hav'una Paççahiyvalla gırgıne gahbışiscab şos alept'e."},{"book":"Matta","chapter":"25","verse":"35","text":"Zı mıssıranang'a, şu Zas oxhanasın kar huvu, Yizın ghal-miz xhyanıka gyotxhanang'a şu Zas xhyan huvu, Zı menne cigeençenaniy vor, Şu Zake vuşda hı'ı."},{"book":"Matta","chapter":"25","verse":"36","text":"Zı ts'elerniy vor, şu Yizde tanalqan kar huvu, Zı ık'armee, şu Zaqa ilyaakıynbı, Zı zindaneenang'a, şu Zal alycaaxvas abı»."},{"book":"Matta","chapter":"25","verse":"37","text":"Manke qopkuynbışe Mang'uke qiyghanasın: «Yişda Xərna, Ğu mısane mıssıra axu, şi mısane Vasın oxhanasın kar huvu? Mısane Yiğın ghal-miz xhyanıka gyotxhanang'a, şi Vas xhyan huvu?"},{"book":"Matta","chapter":"25","verse":"38","text":"Mısane şak'le Ğu menne cigeençena xhinne g'acu yişda hı'ı? Mısane şak'le Ğu ts'eler g'acu tanalqan kar huvu?"},{"book":"Matta","chapter":"25","verse":"39","text":"Mısane şak'le Ğu ık'ar, zindanee g'acu Vasqa abı?»"},{"book":"Matta","chapter":"25","verse":"40","text":"Paççaheemee manbışik'le eyhesın: «Zı şok'le hək'edacad eyhe, şu Yizde nekke k'ınne çocaaşine sang'us hı'iyn, Zas hı'iyn xhinne eyxhe»."},{"book":"Matta","chapter":"25","verse":"41","text":"Manke Mang'vee Cune solne suralinbışik'led eyhesın: «Bed-düə alyapt'ıynbı, Yizde ögiyle ts'ıts'eepxhe! İblisısiy çine malaaikaaşis qı'iyn ts'a vod, şunab maqa hudoora."},{"book":"Matta","chapter":"25","verse":"42","text":"Manıd Zı mıssırang'a, şu Zas oxhanasın kar hidevuva, Yizın ghal-miz xhyanıka gyotxhanang'a, ulyoğasın xhyan hidevuva,"},{"book":"Matta","chapter":"25","verse":"43","text":"Zı menne cigeençena xhinne g'acu, vuşda hıdyı'ıva, Zı ts'elernang'a tanalqan kar hidevuva, Zı ık'arang'a, zindaneenang'a Zasqa ityabıva»."},{"book":"Matta","chapter":"25","verse":"44","text":"Manbışed qidghın ha'asın: «Yişda Xərna, mısane şak'le Ğu mıssıra, ghal-miz xhyanıka gyotxhan, menne cigeençena xhinne, ts'eler, ık'ar, zindanee g'acu, Vas ıkkanan hidi'ı?»"},{"book":"Matta","chapter":"25","verse":"45","text":"Mane gahıl Mang'vee manbışis inəxdun alidghıniy qeles: «Zı şok'le hək'edacad eyhe, şu Yizde nekke k'ınne çocaaşine sang'us man hıdyı'ıva, Zak hı'iyn xhinneecad eyxhe»."},{"book":"Matta","chapter":"25","verse":"46","text":"Manbışis gırgıne gahbışisda cazaa hevles, qopkuynbışismee gırgıne gahbışisda ı'mı'r hevles."}]}