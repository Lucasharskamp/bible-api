{"data":[{"book":"I. Korintubréf","chapter":"11","verse":"1","text":"Fylgið því fordæmi mínu eins og ég fylgi fordæmi Jesú Krists."},{"book":"I. Korintubréf","chapter":"11","verse":"2","text":"Það gleður mig mjög, kæru vinir, að þið hafið munað og iðkað allt sem ég kenndi ykkur."},{"book":"I. Korintubréf","chapter":"11","verse":"3","text":"En ég vil að þið vitið að eiginkona ber ábyrgð gagnvart manni sínum, eiginmaðurinn er ábyrgur gagnvart Kristi, og Kristur gagnvart Guði."},{"book":"I. Korintubréf","chapter":"11","verse":"4","text":"Ef karlmaður ber höfuðfat, meðan hann biður eða predikar, vanvirðir hann því Krist."},{"book":"I. Korintubréf","chapter":"11","verse":"5","text":"Af sömu ástæðu mun sú kona, er biður opinberlega eða spáir, það er, flytur boðskap frá Guði, án þess að hafa á höfðinu, vanvirða eiginmann sinn, því að höfuðbúnaður hennar er tákn undirgefni hennar."},{"book":"I. Korintubréf","chapter":"11","verse":"6","text":"Ef hún neitar að hafa á höfðinu, gæti hún eins vel rakað af sér hárið. Og fyrst það er niðurlægjandi fyrir konu að vera sköllótt, þá ætti hún að hylja höfuð sitt."},{"book":"I. Korintubréf","chapter":"11","verse":"7","text":"Karlmaður ætti hins vegar ekkert að hafa á höfðinu er hann biðst fyrir, því að hlutverk hans sem yfirvalds er að vera ímynd vegsemdar Guðs. Konan er hins vegar vegsemd mannsins."},{"book":"I. Korintubréf","chapter":"11","verse":"8","text":"Fyrsti karlmaðurinn kom ekki af konu, heldur kom konan af karlinum."},{"book":"I. Korintubréf","chapter":"11","verse":"9","text":"Adam – karlmaðurinn – var ekki skapaður vegna Evu, heldur Eva handa Adam."},{"book":"I. Korintubréf","chapter":"11","verse":"10","text":"Konan ætti því að bera höfuðbúnað, sem tákn þess að hún lýtur yfirráðum manns sín á sama hátt og englarnir lúta vilja og valdi Guðs."},{"book":"I. Korintubréf","chapter":"11","verse":"11","text":"En minnist þess að samkvæmt vilja Drottins, þarfnast maður og kona hvers annars,"},{"book":"I. Korintubréf","chapter":"11","verse":"12","text":"því að þótt fyrsta konan hafi komið frá manninum, eru allir karlmenn síðan fæddir af konum og bæði konur og karlmenn koma frá Guði, skaparanum."},{"book":"I. Korintubréf","chapter":"11","verse":"13","text":"Hvað finnst ykkur sjálfum? Er rétt að kona biðjist opinberlega fyrir berhöfðuð?"},{"book":"I. Korintubréf","chapter":"11","verse":"14-15","text":"Höfum við það ekki á tilfinningunni að höfuð kvenna eigi að vera hulin? Konur eru nefnilega stoltar af síðu hári sínu en síðhærður karlmaður er langt frá því að vera karlmannlegur."},{"book":"I. Korintubréf","chapter":"11","verse":"16","text":"En vilji einhver gera þetta að deilumáli, þá vil ég segja eitt, að við höfum ekki þann sið, né kirkja Guðs yfirleitt, að setja þess konar mál á oddinn."},{"book":"I. Korintubréf","chapter":"11","verse":"17","text":"Næst vil ég taka fyrir annað atriði sem ég felli mig ekki við hjá ykkur. Það virðist vera frekar til tjóns en gagns er þið komið saman til heilagrar kvöldmáltíðar."},{"book":"I. Korintubréf","chapter":"11","verse":"18","text":"Mér er sagt að við slíkar guðsþjónustur séu flokkadrættir og deilur á meðal ykkar og því trúi ég vel."},{"book":"I. Korintubréf","chapter":"11","verse":"19","text":"Ég geri ráð fyrir að ykkur finnist slíkt nauðsynlegt, svo að þið, sem alltaf hafið rétt fyrir ykkur, fáið athygli annarra og viðurkenningu."},{"book":"I. Korintubréf","chapter":"11","verse":"20","text":"Þegar þið hegðið ykkur á þennan hátt, þá er það ekki kvöldmáltíð Drottins sem þið neytið,"},{"book":"I. Korintubréf","chapter":"11","verse":"21","text":"heldur ykkar eigin máltíð. Mér hefur nefnilega verið sagt að hver og einn hrifsi til sín það sem hann getur, án þess að bíða eftir hinum. Þannig fær einn ekki nóg meðan annar fær of mikið."},{"book":"I. Korintubréf","chapter":"11","verse":"22","text":"Er þetta ekki satt? Getið þið ekki borðað og drukkið að vild heima hjá ykkur, til að forðast það að vanvirða söfnuðinn og valda þeim blygðun sem fátækir eru og ekkert geta tekið með sér að heiman? Hvað á ég að segja við þessu? Á ég að hrósa ykkur? Nei, það get ég ekki."},{"book":"I. Korintubréf","chapter":"11","verse":"23","text":"Drottinn sjálfur sagði þetta um heilaga kvöldmáltíð, og ég hef reyndar sagt ykkur það áður: Á þeirri nótt, sem hann var svikinn, tók hann brauð,"},{"book":"I. Korintubréf","chapter":"11","verse":"24","text":"og er hann hafði þakkað Guði, braut hann það og gaf lærisveinum sínum og sagði: „Takið og etið. Þetta er líkami minn sem fyrir ykkur er gefinn. Gerið þetta í mína minningu.“"},{"book":"I. Korintubréf","chapter":"11","verse":"25","text":"Á sama hátt tók hann eftir kvöldverðinn bikarinn með víninu og sagði: „Þessi bikar er hinn nýi sáttmáli milli Guðs og ykkar, sem gerður hefur verið og staðfestur með dauða mínum – blóði mínu. Gerið þetta ætíð er þið drekkið í mína minningu.“"},{"book":"I. Korintubréf","chapter":"11","verse":"26","text":"Því að hvert sinn sem þið etið þetta brauð og drekkið af þessum bikar, þá boðið þið dauða Drottins og allt það sem hann hefur gert, allt til þess er hann kemur aftur."},{"book":"I. Korintubréf","chapter":"11","verse":"27","text":"Hver sem borðar því þetta brauð og drekkur af þessum bikar á óverðugan hátt, verður sekur um synd gegn líkama og blóði Drottins."},{"book":"I. Korintubréf","chapter":"11","verse":"28","text":"Þess vegna ætti sérhver að skoða hug sinn rækilega, sem hyggst neyta brauðsins og drekka af bikarnum."},{"book":"I. Korintubréf","chapter":"11","verse":"29","text":"Hver sá sem etur brauðið og drekkur af bikarnum án þess að minnast líkama Krists og hvað hann merkir, hann etur og drekkur dóm Guðs yfir sig, því að hann óvirðir dauða Krists."},{"book":"I. Korintubréf","chapter":"11","verse":"30","text":"Þetta er ástæða þess hve margir eru veikir og lasburða á meðal ykkar og að margir hafa dáið."},{"book":"I. Korintubréf","chapter":"11","verse":"31","text":"Ef þið hins vegar gætið vel að sjálfum ykkur áður en þið neytið kvöldmáltíðarinnar, þá er ekki þörf á að ykkur sé refsað."},{"book":"I. Korintubréf","chapter":"11","verse":"32","text":"Þó er það svo að þegar Drottinn dæmir okkur, þá er hann að aga okkur til þess að við verðum ekki fordæmd ásamt heiminum."},{"book":"I. Korintubréf","chapter":"11","verse":"33","text":"Þess vegna skuluð þið bíða hvert eftir öðru, kæru vinir, þegar þið komið saman til kvöldmáltíðar Drottins."},{"book":"I. Korintubréf","chapter":"11","verse":"34","text":"Sé einhver sársvangur, þá borði hann heima hjá sér, svo hann leiði ekki yfir sig refsingu er þið komið saman."}]}