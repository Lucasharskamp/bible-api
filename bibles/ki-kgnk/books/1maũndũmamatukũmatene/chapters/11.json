{"data":[{"book":"1 Maũndũ Ma Matukũ Ma Tene","chapter":"11","verse":"1","text":"Hĩndĩ ĩyo andũ othe a Isiraeli magĩcookanĩrĩra harĩ Daudi kũu Hebironi, makĩmwĩra atĩrĩ, “Ithuĩ tũrĩ a mũthiimo na thakame yaku."},{"book":"1 Maũndũ Ma Matukũ Ma Tene","chapter":"11","verse":"2","text":"Ihinda rĩrĩa rĩhĩtũkĩte, o na Saũlũ arĩ o mũthamaki, wee nĩwe ũratongoragia Isiraeli mbaara-inĩ ciao. Nake Jehova Ngai waku agĩkwĩra atĩrĩ, ‘Nĩwe ũkaarĩithia andũ akwa Isiraeli, na nĩũgatuĩka mwathi wao.’ ”"},{"book":"1 Maũndũ Ma Matukũ Ma Tene","chapter":"11","verse":"3","text":"Nĩ ũndũ ũcio athuuri othe a Isiraeli magĩthiĩ Hebironi kũrĩ Mũthamaki Daudi, nake Daudi akĩgĩa na kĩrĩkanĩro nao mbere ya Jehova o kũu Hebironi, nao magĩitĩrĩria Daudi maguta mũtwe atuĩke mũthamaki wa Isiraeli, o ta ũrĩa Jehova eranĩire na kanua ga Samũeli."},{"book":"1 Maũndũ Ma Matukũ Ma Tene","chapter":"11","verse":"4","text":"Daudi hamwe na andũ a Isiraeli othe magĩthiĩ gũtharĩkĩra Jerusalemu, o kũu gwetagwo Jebusi. Nao Ajebusi arĩa maatũũraga kũu"},{"book":"1 Maũndũ Ma Matukũ Ma Tene","chapter":"11","verse":"5","text":"makĩĩra Daudi atĩrĩ, “Ndũngĩtoonya gũkũ.” No rĩrĩ, Daudi nĩagĩtunyanire gĩikaro kĩu kĩairigĩirwo na thingo cia hinya gĩa Zayuni, Itũũra Inene rĩa Daudi.11:5 Tene kĩrĩma kĩrĩa kĩarĩ mwena wa irathĩro wa Jerusalemu nĩkĩo kĩoĩkaine ta “Zayuni” no thuutha-inĩ rĩĩtwa rĩu rĩarũgamĩrĩire Jerusalemu yothe."},{"book":"1 Maũndũ Ma Matukũ Ma Tene","chapter":"11","verse":"6","text":"Daudi oigĩte atĩrĩ, “Ũrĩa wothe ũgũtongoria mbaara ya kũhũũra Ajebusi nĩwe ũgaatuĩka mũnene wa thigari ciothe.” Joabu mũrũ wa Zeruia nĩwe waambire kwambata, na nĩ ũndũ ũcio nĩwe watuĩkire mũnene wa thigari."},{"book":"1 Maũndũ Ma Matukũ Ma Tene","chapter":"11","verse":"7","text":"Daudi agĩgĩtũũra gĩikaro kĩu kĩairigĩirwo na rũthingo rwa hinya, na nĩ ũndũ ũcio gĩgĩtwo Itũũra Inene rĩa Daudi."},{"book":"1 Maũndũ Ma Matukũ Ma Tene","chapter":"11","verse":"8","text":"Nake agĩaka itũũra inene rĩthiũrũrũkĩirie gĩikaro kĩu, kuuma benji-inĩ nginya rũthingo-inĩ rũrĩa rwakĩrigiicĩirie, nake Joabu agĩcookereria mĩena ĩrĩa ĩngĩ ya itũũra rĩu inene."},{"book":"1 Maũndũ Ma Matukũ Ma Tene","chapter":"11","verse":"9","text":"Daudi agĩkĩrĩrĩria kũgĩa na ũhoti mũingĩ, tondũ Jehova Mwene-Hinya-Wothe aarĩ hamwe nake."},{"book":"1 Maũndũ Ma Matukũ Ma Tene","chapter":"11","verse":"10","text":"Aya nĩo maarĩ anene a andũ arĩa njamba a Daudi, o ene hamwe na andũ a Isiraeli othe, nĩmatirĩrĩire ũthamaki wake na hinya nĩguo ũtheereme bũrũri wothe, o ta ũrĩa Jehova eeranĩire."},{"book":"1 Maũndũ Ma Matukũ Ma Tene","chapter":"11","verse":"11","text":"Maya nĩmo marĩĩtwa ma andũ acio maarĩ njamba a Daudi:"},{"book":"1 Maũndũ Ma Matukũ Ma Tene","chapter":"11","verse":"12","text":"Mũnini wake eetagwo Eleazaru mũrũ wa Dodo ũrĩa Mũahohi, ũmwe wa andũ atatũ arĩa maarĩ njamba."},{"book":"1 Maũndũ Ma Matukũ Ma Tene","chapter":"11","verse":"13","text":"Nake aarĩ hamwe na Daudi kũu Pasi-Damimu hĩndĩ ĩrĩa Afilisti moonganĩte marũe nao. Maarĩ handũ haarĩ mũgũnda waiyũire cairi, nacio thigari ikĩũrĩra Afilisti."},{"book":"1 Maũndũ Ma Matukũ Ma Tene","chapter":"11","verse":"14","text":"No-o nĩmaregeire gatagatĩ ka mũgũnda ũcio. Makĩũgitĩra, na makĩũraga Afilisti, nake Jehova akĩmahe ũhootani mũnene."},{"book":"1 Maũndũ Ma Matukũ Ma Tene","chapter":"11","verse":"15","text":"Anene atatũ a acio mĩrongo ĩtatũ, nĩmaikũrũkire magĩthiĩ kũrĩ Daudi ihiga-inĩ rĩrĩa rĩarĩ ngurunga-inĩ ya Adulamu, hĩndĩ ĩrĩa mbũtũ ya Afilisti yaambĩte hema Kĩanda kĩa Refaimu."},{"book":"1 Maũndũ Ma Matukũ Ma Tene","chapter":"11","verse":"16","text":"Hĩndĩ ĩyo Daudi aarĩ kĩĩhitho-inĩ kĩrũmu nayo mbũtũ ya Afilisti yarĩ Bethilehemu."},{"book":"1 Maũndũ Ma Matukũ Ma Tene","chapter":"11","verse":"17","text":"Daudi akĩĩrirĩria maaĩ, akiuga atĩrĩ, “Naarĩ korwo kũrĩ mũndũ ũngĩndehera maaĩ ma kũnyua kuuma gĩthima-inĩ kĩrĩa kĩrĩ hakuhĩ na kĩhingo kĩa Bethilehemu!”"},{"book":"1 Maũndũ Ma Matukũ Ma Tene","chapter":"11","verse":"18","text":"Nĩ ũndũ ũcio andũ acio atatũ magĩtuĩkanĩria gatagatĩ ka ita rĩa Afilisti, magĩtaha maaĩ gĩthima-inĩ kĩu kĩarĩ hakuhĩ na kĩhingo kĩa Bethilehemu, na makĩmatwarĩra Daudi. No Daudi akĩrega kũmanyua; akĩmaita mbere ya Jehova."},{"book":"1 Maũndũ Ma Matukũ Ma Tene","chapter":"11","verse":"19","text":"Akiuga atĩrĩ, “Ngai arogiria njĩke ũguo! No ngĩnyue thakame ya andũ aya mathiĩrĩire ũgwati-inĩ wa gĩkuũ?” Tondũ nĩmathiĩrĩire ũgwati-inĩ wa gĩkuũ nĩguo mamarehe-rĩ, Daudi akĩrega kũmanyua."},{"book":"1 Maũndũ Ma Matukũ Ma Tene","chapter":"11","verse":"20","text":"Abishai mũrũ wa nyina na Joabu nĩwe warĩ mũnene wa acio Atatũ. Nake akĩoya itimũ rĩake, agĩtharĩkĩra andũ magana matatũ, akĩmooraga, nĩ ũndũ ũcio akĩgĩa igweta o ta acio Atatũ."},{"book":"1 Maũndũ Ma Matukũ Ma Tene","chapter":"11","verse":"21","text":"Nĩatĩĩkire mũno gũkĩra acio angĩ Atatũ na agĩtuĩka mwathi wao o na gũtuĩka ndaataranĩirio nao."},{"book":"1 Maũndũ Ma Matukũ Ma Tene","chapter":"11","verse":"22","text":"Benaia mũrũ wa Jehoiada aarĩ mũrũi njamba wa kuuma Kabizeeli, ũrĩa wekire maũndũ manene ma ũcamba. Nĩooragire njamba nene igĩrĩ cia ita cia Moabi. Ningĩ nĩatoonyire irima mũthenya warĩ na tharunji, na akĩũraga mũrũũthi."},{"book":"1 Maũndũ Ma Matukũ Ma Tene","chapter":"11","verse":"23","text":"Na nĩooragire Mũmisiri warĩ wa ũraihu wa buti mũgwanja na nuthu.11:23 nĩ ta mita igĩrĩ na robo (2:25) O na gũtuĩka Mũmisiri ũcio nĩanyiitĩte itimũ rĩaiganaga ta mũtĩ wa mũtumi ngoora, Benaia akĩmũtharĩkĩra na njũgũma. Akĩhuria itimũ kuuma guoko-inĩ kwa Mũmisiri ũcio, na akĩmũũraga na itimũ rĩu rĩake."},{"book":"1 Maũndũ Ma Matukũ Ma Tene","chapter":"11","verse":"24","text":"Macio nĩmo maũndũ ma ũcamba marĩa mekirwo nĩ Benaia mũrũ wa Jehoiada. O nake aarĩ igweta o ta andũ arĩa atatũ maarĩ njamba."},{"book":"1 Maũndũ Ma Matukũ Ma Tene","chapter":"11","verse":"25","text":"Nĩatĩĩtwo gũkĩra arĩa Mĩrongo Ĩtatũ, no ndaataranĩirio na acio Atatũ. Nake Daudi akĩmũtua mũnene wa arĩa maamũrangagĩra."},{"book":"1 Maũndũ Ma Matukũ Ma Tene","chapter":"11","verse":"26","text":"Andũ arĩa maarĩ njamba maarĩ:"},{"book":"1 Maũndũ Ma Matukũ Ma Tene","chapter":"11","verse":"27","text":"na Shamothu ũrĩa Mũharori,"},{"book":"1 Maũndũ Ma Matukũ Ma Tene","chapter":"11","verse":"28","text":"na Ira mũrũ wa Ikeshu kuuma Tekoa,"},{"book":"1 Maũndũ Ma Matukũ Ma Tene","chapter":"11","verse":"29","text":"na Sibekai ũrĩa Mũhushathi,"},{"book":"1 Maũndũ Ma Matukũ Ma Tene","chapter":"11","verse":"30","text":"na Maharai ũrĩa Mũnetofathi,"},{"book":"1 Maũndũ Ma Matukũ Ma Tene","chapter":"11","verse":"31","text":"na Ithai mũrũ wa Ribai, wa kuuma Gibea kũu Benjamini,"},{"book":"1 Maũndũ Ma Matukũ Ma Tene","chapter":"11","verse":"32","text":"na Hurai kuuma tũrũũĩ-inĩ twa Gaashu,"},{"book":"1 Maũndũ Ma Matukũ Ma Tene","chapter":"11","verse":"33","text":"na Azamavethu ũrĩa Mũbahurimu,"},{"book":"1 Maũndũ Ma Matukũ Ma Tene","chapter":"11","verse":"34","text":"na ariũ a Hashemu ũrĩa Mũgizoni,"},{"book":"1 Maũndũ Ma Matukũ Ma Tene","chapter":"11","verse":"35","text":"na Ahiamu mũrũ wa Sakaru ũrĩa Mũharari,"},{"book":"1 Maũndũ Ma Matukũ Ma Tene","chapter":"11","verse":"36","text":"na Heferi ũrĩa Mũmekerathi,"},{"book":"1 Maũndũ Ma Matukũ Ma Tene","chapter":"11","verse":"37","text":"na Hezoro ũrĩa Mũkarimeli,"},{"book":"1 Maũndũ Ma Matukũ Ma Tene","chapter":"11","verse":"38","text":"na Joeli mũrũ wa ithe na Nathani,"},{"book":"1 Maũndũ Ma Matukũ Ma Tene","chapter":"11","verse":"39","text":"na Zeleku ũrĩa Mũamoni,"},{"book":"1 Maũndũ Ma Matukũ Ma Tene","chapter":"11","verse":"40","text":"na Ira ũrĩa Mũithiri,"},{"book":"1 Maũndũ Ma Matukũ Ma Tene","chapter":"11","verse":"41","text":"na Uria ũrĩa Mũhiti,"},{"book":"1 Maũndũ Ma Matukũ Ma Tene","chapter":"11","verse":"42","text":"na Adina mũrũ wa Shiza ũrĩa Mũrubeni, ũrĩa warĩ mũnene wa Arubeni, arĩ na andũ mĩrongo ĩtatũ arĩa maarĩ nake,"},{"book":"1 Maũndũ Ma Matukũ Ma Tene","chapter":"11","verse":"43","text":"na Hanani mũrũ wa Maaka,"},{"book":"1 Maũndũ Ma Matukũ Ma Tene","chapter":"11","verse":"44","text":"na Uzia ũrĩa Mũashiterathi,"},{"book":"1 Maũndũ Ma Matukũ Ma Tene","chapter":"11","verse":"45","text":"na Jediaeli mũrũ wa Shimuri,"},{"book":"1 Maũndũ Ma Matukũ Ma Tene","chapter":"11","verse":"46","text":"na Elieli ũrĩa Mũmahavi,"},{"book":"1 Maũndũ Ma Matukũ Ma Tene","chapter":"11","verse":"47","text":"na Elieli, na Obedi, na Jaasieli ũrĩa Mũmezobai."}]}