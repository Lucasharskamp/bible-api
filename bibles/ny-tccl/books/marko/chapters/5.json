{"data":[{"book":"Marko","chapter":"5","verse":"1","text":"Ndipo anawoloka nyanja napita ku dera la Gerasa."},{"book":"Marko","chapter":"5","verse":"2","text":"Yesu atatuluka mʼbwato, munthu amene anali ndi mzimu woyipa anachoka ku manda ndi kukumana naye."},{"book":"Marko","chapter":"5","verse":"3","text":"Munthuyu amakhala ku manda, ndipo panalibe amene akanatha kumumanganso ngakhale ndi unyolo."},{"book":"Marko","chapter":"5","verse":"4","text":"Pakuti nthawi zambiri akamumanga manja ndi miyendo amadula maunyolo ndi kudula zitsulo zimene zinali mʼmapazi ake. Panalibe amene anali ndi mphamvu yoti ndi kumugonjetsa."},{"book":"Marko","chapter":"5","verse":"5","text":"Usana ndi usiku ankakhala ku manda ndi kumapiri, akulira ndi kudzicheka ndi miyala."},{"book":"Marko","chapter":"5","verse":"6","text":"Ataona Yesu ali patali, anathamanga nagwa pa mawondo ake pamaso pake."},{"book":"Marko","chapter":"5","verse":"7","text":"Iye anafuwula kwambiri nati, “Mukufuna muchite nane chiyani, Yesu Mwana wa Mulungu Wammwambamwamba? Lumbirani kwa Mulungu kuti simundizunza!”"},{"book":"Marko","chapter":"5","verse":"8","text":"Pakuti Yesu anati kwa iye, “Tuluka mwa munthuyu, iwe mzimu woyipa!”"},{"book":"Marko","chapter":"5","verse":"9","text":"Ndipo Yesu anamufunsa iye, “Dzina lako ndani?”"},{"book":"Marko","chapter":"5","verse":"10","text":"Ndipo anamupempha Yesu mobwerezabwereza kuti asazitulutse mʼderalo."},{"book":"Marko","chapter":"5","verse":"11","text":"Gulu lalikulu la nkhumba limadya mʼmbali mwa phiri limene linali pafupi."},{"book":"Marko","chapter":"5","verse":"12","text":"Ziwandazo zinapempha Yesu kuti, “Titumizeni pakati pa nkhumbazo; ndipo mutilole tilowe mwa izo.”"},{"book":"Marko","chapter":"5","verse":"13","text":"Iye anazipatsa chilolezo, ndipo mizimu yoyipayo inatuluka ndi kukalowa mu nkhumbazo. Gulu la nkhumba, zokwana pafupifupi 2,000 zinathamanga kutsetserekera ku nyanja ndipo zinamira."},{"book":"Marko","chapter":"5","verse":"14","text":"Omwe amaweta nkhumbazo anathawa ndi kukawuza anthu za izi mu mzinda ndi ku madera a ku midzi, ndipo anthu anapita kukaona zomwe zinachitika."},{"book":"Marko","chapter":"5","verse":"15","text":"Atafika kwa Yesu, anaona munthu amene anagwidwa ndi ziwanda zambiri uja atakhala pansi pomwepo, atavala, ndipo ali bwinobwino. Iwo anachita mantha."},{"book":"Marko","chapter":"5","verse":"16","text":"Amene anaona zimenezi anawuza anthu zomwe zinachitika kwa munthu wogwidwa ndi ziwandayo ndipo anawawuzanso za nkhumbazo."},{"book":"Marko","chapter":"5","verse":"17","text":"Ndipo anthu anayamba kumupempha Yesu kuti achoke mʼdera lawo."},{"book":"Marko","chapter":"5","verse":"18","text":"Yesu akulowa mʼbwato, munthu amene anagwidwa ndi ziwanda uja anamupempha kuti apite nawo."},{"book":"Marko","chapter":"5","verse":"19","text":"Yesu sanamulole, koma anati, “Pita kwanu ku banja lako ndipo ukawawuze zimene Ambuye wakuchitira, ndi chifundo chimene wakuchitira.”"},{"book":"Marko","chapter":"5","verse":"20","text":"Pomwepo munthuyo anapita nayamba kuwuza anthu a ku Dekapoli zinthu zimene Yesu anamuchitira. Ndipo anthu onse anadabwa."},{"book":"Marko","chapter":"5","verse":"21","text":"Yesu atawolokeranso pa bwato kupita mbali ina ya nyanja, gulu lalikulu la anthu linasonkhana momuzungulira. Ali mʼmbali mwa nyanja,"},{"book":"Marko","chapter":"5","verse":"22","text":"mmodzi wa akulu a mʼsunagoge, dzina lake Yairo anafika pamenepo. Ataona Yesu, anagwa pa mapazi ake,"},{"book":"Marko","chapter":"5","verse":"23","text":"ndi kumudandaulira kwambiri nati, “Mwana wanga wamkazi wamngʼono ali pafupi kufa. Chonde tiyeni kuti mukamusanjike manja kuti akachiritsidwe nakhala ndi moyo.”"},{"book":"Marko","chapter":"5","verse":"24","text":"Ndipo Yesu anapita naye."},{"book":"Marko","chapter":"5","verse":"25","text":"Pomwepo panali mayi amene amadwala nthenda yotaya magazi kwa zaka khumi ndi ziwiri."},{"book":"Marko","chapter":"5","verse":"26","text":"Iye anavutika kwambiri pamene asingʼanga ambiri ankamusamalira ndipo anagwiritsa ntchito zonse anali nazo, koma mʼmalo mochira, nthenda yake inkakulakulabe."},{"book":"Marko","chapter":"5","verse":"27","text":"Atamva za Yesu, anabwera kumbuyo kwake mʼgulu la anthu ndipo anakhudza mkanjo wake,"},{"book":"Marko","chapter":"5","verse":"28","text":"chifukwa anaganiza kuti, “Ngati nditangokhudza mkanjo wake, ndidzachiritsidwa.”"},{"book":"Marko","chapter":"5","verse":"29","text":"Nthawi yomweyo magazi ake analeka kutuluka ndipo anamva mʼthupi mwake kuti wamasulidwa ku vuto lake."},{"book":"Marko","chapter":"5","verse":"30","text":"Pomwepo Yesu anazindikira kuti mphamvu inachoka mʼthupi mwake. Anatembenuka mʼgulu la anthu ndipo anafunsa kuti, “Ndani wakhudza zovala zanga?”"},{"book":"Marko","chapter":"5","verse":"31","text":"Ophunzira ake anayankha kuti, “Mukuona kuti anthu akukupanikizani, ndipo Inu mukufunsa kuti, ‘Ndani wandikhudza?’ ”"},{"book":"Marko","chapter":"5","verse":"32","text":"Koma Yesu anapitirizabe kuyangʼana kuti aone amene anachita zimenezi."},{"book":"Marko","chapter":"5","verse":"33","text":"Kenaka mayi uja pozindikira chimene chinamuchitikira, anabwera ndi kugwa pa mapazi ake, ndipo akunjenjemera ndi mantha, anamuwuza zoona zokhazokha."},{"book":"Marko","chapter":"5","verse":"34","text":"Anati kwa iye, “Mwana wamkazi, chikhulupiriro chako chakuchiritsa. Pita mu mtendere ndipo khala womasulidwa ku mavuto ako.”"},{"book":"Marko","chapter":"5","verse":"35","text":"Pamene Yesu ankayankhulabe, amuna ena anafika kuchokera ku nyumba ya Yairo, mkulu wa sunagoge. Iwo anati, “Mwana wanu wamkazi wamwalira, muvutitsiranjinso aphunzitsiwa?”"},{"book":"Marko","chapter":"5","verse":"36","text":"Posasamala zomwe ananena, Yesu anamuwuza mkulu wa sunagoge uja kuti, “Usachite mantha; ingokhulupirira.”"},{"book":"Marko","chapter":"5","verse":"37","text":"Iye sanalole munthu wina aliyense kuti amutsatire koma Petro, Yakobo ndi Yohane mʼbale wa Yakobo."},{"book":"Marko","chapter":"5","verse":"38","text":"Atafika ku nyumba ya mkulu wa sunagoge, Yesu anaona chipiringu cha anthu akulira ndi kufuwula kwambiri."},{"book":"Marko","chapter":"5","verse":"39","text":"Analowa nati kwa iwo, “Mukuchita phokoso ndi kulira chifukwa chiyani? Mwanayu sanamwalire koma ali mtulo.”"},{"book":"Marko","chapter":"5","verse":"40","text":"Koma anamuseka Iye."},{"book":"Marko","chapter":"5","verse":"41","text":"Anagwira dzanja lake nanena kwa iye, “Talita Kumi!” (Kutanthauza kuti, “Mtsikana, ndikunena ndi iwe, imirira!”)"},{"book":"Marko","chapter":"5","verse":"42","text":"Nthawi yomweyo anayimirira nayenda mozungulira (anali wa zaka khumi ndi ziwiri). Pa ichi onse anadabwa kwambiri."},{"book":"Marko","chapter":"5","verse":"43","text":"Anawalamulira kwambiri kuti asawuze wina aliyense za ichi, ndipo anawawuza kuti amupatse kanthu koti adye."}]}