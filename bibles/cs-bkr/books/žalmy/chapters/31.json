{"data":[{"book":"Žalmy","chapter":"31","verse":"1","text":"Přednímu zpěváku, žalm Davidův."},{"book":"Žalmy","chapter":"31","verse":"2","text":"V tebe, Hospodine, doufám, nedejž mi zahanbenu býti na věky, pro spravedlnost svou vysvoboď mne."},{"book":"Žalmy","chapter":"31","verse":"3","text":"Nakloň ke mně ucha svého, rychle vytrhni mne; budiž mi pevnou skalou a domem ohraženým, abys mne zachoval."},{"book":"Žalmy","chapter":"31","verse":"4","text":"Nebo skála má a hrad můj ty jsi, protož pro jméno své veď i doveď mne."},{"book":"Žalmy","chapter":"31","verse":"5","text":"Vyveď mne z leči, kterouž polékli na mne; nebo síla má ty jsi."},{"book":"Žalmy","chapter":"31","verse":"6","text":"V ruce tvé poroučím ducha svého, nebo jsi mne vykoupil, Hospodine, Bože silný a věrný."},{"book":"Žalmy","chapter":"31","verse":"7","text":"Nenávidím těch, kteříž následují pouhých marností, nebo já v Hospodinu naději skládám."},{"book":"Žalmy","chapter":"31","verse":"8","text":"Plésati a radovati se budu v milosrdenství tvém, že jsi vzezřel na mé trápení, a poznal jsi v ssoužení duši mou."},{"book":"Žalmy","chapter":"31","verse":"9","text":"Aniž jsi mne zavřel v ruce nepřítele, ale postavil jsi na širokosti nohy mé."},{"book":"Žalmy","chapter":"31","verse":"10","text":"Smiluj se nade mnou, Hospodine, nebo jsem ssoužen, tak že usvadla zámutkem tvář má, duše má, i život můj."},{"book":"Žalmy","chapter":"31","verse":"11","text":"Žalostí zajisté zhynulo zdraví mé, a léta má od úpění, zemdlena bídou mou síla má, a kosti mé vyprahly."},{"book":"Žalmy","chapter":"31","verse":"12","text":"U všech nepřátel svých jsem v pohanění, a nejvíce u sousedů, známým pak svým jsem strašidlem; kteříž mne vídají vně, utíkají přede mnou."},{"book":"Žalmy","chapter":"31","verse":"13","text":"Vyšel jsem z paměti tak, jako mrtvý, učiněn jsem jako nádoba rozražená."},{"book":"Žalmy","chapter":"31","verse":"14","text":"Nebo slýchám utrhání mnohých, strach odevšad, když se proti mně spolu puntují, lstivě přemýšlejíce, jak by odjali duši mou."},{"book":"Žalmy","chapter":"31","verse":"15","text":"Ale já v tobě naději skládám, Hospodine; řekl jsem: Bůh můj jsi ty."},{"book":"Žalmy","chapter":"31","verse":"16","text":"V rukou tvých jsou časové moji, vytrhni mne z ruky nepřátel mých a těch, kteříž mne stihají."},{"book":"Žalmy","chapter":"31","verse":"17","text":"Osvěť tvář svou nad služebníkem svým, zachovej mne pro milosrdenství své."},{"book":"Žalmy","chapter":"31","verse":"18","text":"Hospodine, ať nejsem zahanben, nebo jsem tě vzýval; nechať jsou zahanbeni bezbožníci, a skroceni v pekle."},{"book":"Žalmy","chapter":"31","verse":"19","text":"Oněmějte rtové lživí, kteříž mluví proti spravedlivému tvrdě, pyšně a s potupou."},{"book":"Žalmy","chapter":"31","verse":"20","text":"Ó jak veliká jest dobrotivost tvá, kterouž jsi odložil těm, jenž se bojí tebe, a kterouž jsi činíval doufajícím v tebe před syny lidskými."},{"book":"Žalmy","chapter":"31","verse":"21","text":"Ty je skrýváš v skrýši oblíčeje svého před vysokomyslností člověka, skrýváš je jako v stanu před jazyky svárlivými."},{"book":"Žalmy","chapter":"31","verse":"22","text":"Požehnaný buď Hospodin, nebo prokázal ke mně divné milosrdenství své jako v městě ohraženém."},{"book":"Žalmy","chapter":"31","verse":"23","text":"Já zajisté když jsem pospíchal, řekl jsem: Zavrženť jsem od očí tvých, ale ty jsi vyslyšel hlas pokorných modliteb mých, když jsem k tobě volal."},{"book":"Žalmy","chapter":"31","verse":"24","text":"Milujtež Hospodina všickni svatí jeho, neboť ostříhá věřících Hospodin, a též odplací vrchovatě tomu, kdož pýchu provodí."},{"book":"Žalmy","chapter":"31","verse":"25","text":"Zmužile sobě čiňte, (a posilní Bůh srdce vašeho), všickni, kteříž naději máte v Hospodinu."}]}