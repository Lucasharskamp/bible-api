{"data":[{"book":"Pakhonchatpa","chapter":"21","verse":"1","text":"Adudagi eikhoina makhoida kaina warol hairamlaga Cos tanna chumdring hi tongduna chatlammi. Mathanggi numitta eikhoi Rhodes-ta thunglammi aduga mapham adudagi eikhoi Patara-da chatlammi."},{"book":"Pakhonchatpa","chapter":"21","verse":"2","text":"Mapham aduda Phoenicia tanna chatkadaba hi ama phangladuna eikhoina madu tongkhatlaga chatle."},{"book":"Pakhonchatpa","chapter":"21","verse":"3","text":"Eikhoina Cyprus uba ngamba mapham youre aduga kha pangna chatle aduga eikhoi Syria tamna chatlammi. Aduga eikhoigi hi adugi pot tharamgadaba mapham Tyre-da thungle."},{"book":"Pakhonchatpa","chapter":"21","verse":"4","text":"Mapham aduda thajaba khara eikhoina thengnaduna makhoiga loinana chayol ama leiminnarammi. Thawai Asengbagi panggalgi mapanna makhoina Paul-bu Jerusalem-da chattanaba hairammi."},{"book":"Pakhonchatpa","chapter":"21","verse":"5","text":"Makhoiga leiminnagadaba matam adu loirabada eikhoina mapham adu thadoklamlaga eikhoigi khongchat adu makha tana chattharammi. Makhoi loinamak haibadi makhoigi nupi angangsingga loinana eikhoibu sahar adugi wangma ipakki mapan tanna chatminnarammi aduga mapham aduda eikhoi loina khuru khudak kunduna haijarammi."},{"book":"Pakhonchatpa","chapter":"21","verse":"6","text":"Adudagi eikhoi amaga amaga kaina wa hainaraba matungda makhoina mayumda hankhre aduga eikhoina hida tongkhatle."},{"book":"Pakhonchatpa","chapter":"21","verse":"7","text":"Eikhoina higi khongchat adu Tyre-dagi Ptolemais-tanna chatlammi aduga mapham aduda eikhoina thajabasingbu taram taramna okcharaga makhoiga loinana nongma leirammi."},{"book":"Pakhonchatpa","chapter":"21","verse":"8","text":"21:8 Pakhon 6:5; 8:5Mathanggi numitta eikhoina mapham adu thadoklaga Caesarea-da thunglammi. Eikhoi mapham aduda thougal tounaba khan-gatlaba mi taretki manungda ama oiba pao sandokpa Philip-ki yumda leirammi"},{"book":"Pakhonchatpa","chapter":"21","verse":"9","text":"Tengban Mapugi wa phongdokpi mahakki luhongdribi machanupi mari leirammi."},{"book":"Pakhonchatpa","chapter":"21","verse":"10","text":"21:10 Pakhon 11:28Eikhoina numit kayanimuk mapham aduda leiraba matungda Judea-dagi Agabus kouba Tengban Mapugi wa phongdokpa maichou ama laklammi."},{"book":"Pakhonchatpa","chapter":"21","verse":"11","text":"Mahakna eikhoigi nakta laktuna Paul-gi khwangyet louraga maduna mahak masagi makhong makhut punsillammi aduga hairak-i, “Thawai Asengbana hai, ‘Matou asumna Jerusalem-gi Jihudisingna khwangyet asigi mapu adubu pun-gani amadi makhoina mahakpu Jihudi nattabasingda pithokkani.’ ”"},{"book":"Pakhonchatpa","chapter":"21","verse":"12","text":"Eikhoina masi tabada eikhoi amadi mapham aduda leiba misingna Paul-bu Jerusalem-da chattanaba haijarammi."},{"book":"Pakhonchatpa","chapter":"21","verse":"13","text":"Adubu Paul-na khumlak-i, “Nakhoina asumna kaptuna eigi thamoi kaihalliba karigino? Jerusalem-da punnabata nattana Ibungo Jisugidamak maphamduda thawai thanaba phaoba ei thourang toure.”"},{"book":"Pakhonchatpa","chapter":"21","verse":"14","text":"Mahakpu yahanba ngamdrabada eikhoina madu toktuna hairammi, “Mapu Ibungogi aningba oirasanu.”"},{"book":"Pakhonchatpa","chapter":"21","verse":"15","text":"Matam khara mapham aduda leiraba matungda eikhoi sem saraga Jerusalem-da chatlammi."},{"book":"Pakhonchatpa","chapter":"21","verse":"16","text":"Caesarea-dagi tung inba kharasu eikhoiga loinana chatminnarammi aduga eikhoina leigadaba yum adugi mi haibadi anganba matamdagi thajaba mi oiraklaba Cyprus-tagi Mnason kouba nupa adugi manakta makhoina eikhoibu purammi."},{"book":"Pakhonchatpa","chapter":"21","verse":"17","text":"Eikhoina Jerusalem-da thunglabada thajabasingna eikhoibu taramna okpirammi."},{"book":"Pakhonchatpa","chapter":"21","verse":"18","text":"Mathanggi numitta Paul-na eikhoiga loinana Jacob unaba chatlammi. Aduga singlupki ahal laman loinamak mapham aduda leirammi."},{"book":"Pakhonchatpa","chapter":"21","verse":"19","text":"Paul-na makhoi pumnamakpu taramna koujaraga Jihudi nattabasingda mahakki thougalgi mapanna Tengban Mapuna toubiba khudingmak adu kupna paodamlammi."},{"book":"Pakhonchatpa","chapter":"21","verse":"20","text":"Makhoina madu tabada Tengban Mapubu thagatcharammi. Adudagi makhoina Paul-da hairak-i, “Ichil-inao Paul, Jihudi lising kayana thajaba oirakpa asi nahakna ure, makhoi pumnamak Wayel Yathangda thawai luppi."},{"book":"Pakhonchatpa","chapter":"21","verse":"21","text":"Jihudi nattabasinggi leibaksingda leiba Jihudi pumnamakpu Moses-ki Wayel Yathang thadoknaba amadi makhoigi machasingbu un kaktanaba amasung Jihudisinggi chatnabi matung inna chatloidabani haina nahakna makhoida tambi haina nahakki maramda makhoida tamle."},{"book":"Pakhonchatpa","chapter":"21","verse":"22","text":"Nahak lakle haiba makhoina soidana tarani. Maram aduna houjik eikhoina kari tousige?"},{"book":"Pakhonchatpa","chapter":"21","verse":"23","text":"Maram aduna eikhoina nangonda touhanningba adudi asini. Mapham asida masana wasak loujakhraba nupa mari eikhoiga leiminnari."},{"book":"Pakhonchatpa","chapter":"21","verse":"24","text":"Nahak makhoiga chatminou aduga makhoiga loinana sengdokpagi thouram adu saruk yaminnou aduga makhoigi laininggi sengdokpagi senpham adu nahakna piyu, maduna makhoi lu kokpa yaragani. Adu oirabadi nanggi maramda makhoida haiba paodamsing adu achumba amata natte nahak nasamak Moses-ki Wayel Yathanggi matung inna hingli haiba makhoi pumnamakna khanggani."},{"book":"Pakhonchatpa","chapter":"21","verse":"25","text":"21:25 Pakhon 15:29Adubu thajakhraba Jihudi nattabasinggi maramdadi makhoina lai murtisingda khatluraba chinjak, ee, mangak leithattuna hatpa sa hairibasing asi chadanaba aduga nupa nupi oktaba lamchat chatpa asidagi makhoi masana ngakthokchana leinaba eikhoina mangjounana makhoida ikhre.”"},{"book":"Pakhonchatpa","chapter":"21","verse":"26","text":"Maram aduna mathanggi numitta Paul-na nupasing adu puduna makhoiga loinana sengdokpagi thouram pangthoklammi. Aduga mahakna Mapugi Sanglenda changduna makhoigi sengdokpa loigadaba aroiba numit amasung makhoi ama-mamgi katnapot adu karamba matamda katkadage haibadu khang-hallammi."},{"book":"Pakhonchatpa","chapter":"21","verse":"27","text":"Adubu numit taretni loiramdaida Asia lamdagi lakpa Jihudising kharana Paul-bu Mapugi Sanglenda urammi. Maduda makhoina miyam apumba adubu irang houhanduna mahakpu phare,"},{"book":"Pakhonchatpa","chapter":"21","verse":"28","text":"aduga makhoina laorak-i, “He Israel-gi misa, eikhoibu pangbiyu! Mapham khudingda chattuna mi khudingda Israel-gi mising, Wayel Yathang amasung Mapugi Sanglen asigi maiyokta tambiba nupa adu asini. Aduga houjik mahakna Greek-ki mi khara Mapugi Sanglen asida pusillaktuna asengba mapham asibu maanghalle.”"},{"book":"Pakhonchatpa","chapter":"21","verse":"29","text":"(21:29 Pakhon 20:4Makhoina masi haibagi maramdi Paul-na Ephesus-ki mi Trophimus-ka loinaba adu Jerusalem saharda makhoina ukhi aduga Paul-na mahakpu Mapugi Sanglenda pusillakpani haina makhoina khallammi.)"},{"book":"Pakhonchatpa","chapter":"21","verse":"30","text":"Aduga sahar apumba irang langduna maikei khudingdagi misingna punna chensillakle aduga makhoina Paul-bu pharaga Mapugi Sanglen mapanda chingthokle. Khudak aduda Mapugi Sanglen-gi thongsing adu thingjinkhi."},{"book":"Pakhonchatpa","chapter":"21","verse":"31","text":"Makhoina mahakpu hatnaba hotnaringeida Jerusalem apumba irang thokle haina Rome-gi lanmisinggi makokki maphamda pao youre."},{"book":"Pakhonchatpa","chapter":"21","verse":"32","text":"Khudakta mahakna lanmising amasung lanmi chammagi mapusing puduna miyam adu tamna chensinkhi. Maduda mising aduna lanmi makok amadi mahakki lanmising adu ubada makhoina Paul-bu phuba tokle."},{"book":"Pakhonchatpa","chapter":"21","verse":"33","text":"Maduda lanmi makok aduna Paul-gi manakta changsillaktuna mahakpu phare aduga mahakpu yotli anina punnaba yathang pirammi. Adudagi mahakna hanglak-i, “Mi asi kanano aduga mahakna kari toukhrabage?”"},{"book":"Pakhonchatpa","chapter":"21","verse":"34","text":"Maduda miyam adugi maraktagi kharana wa ama aduga atoppa kharana wa ama laoraklammi. Charangnaba adugi maramna kari thokkhibano haibadu mahakna khangba ngamdre aduna mahakna Paul-bu lanmi leiphamda pusinnaba yathang pirammi."},{"book":"Pakhonchatpa","chapter":"21","verse":"35","text":"Makhoina Paul-ga loinana khong kapham thaksing adu yourakpada, miyam adu yamna tamthibagi maramna lanmisingna mahakpu thangduna puba tarammi."},{"book":"Pakhonchatpa","chapter":"21","verse":"36","text":"Miyam aduna mahakki matungda innaraktuna “Mahakpu hatlu, mahakpu hatlu” haina laorammi."},{"book":"Pakhonchatpa","chapter":"21","verse":"37","text":"Lanmising aduna Paul-bu lanmi leiphamda pusillamdaida mahakna lanmi makok aduda hairak-i, “Eina nangonda wa khara haijaba yabigadra?”"},{"book":"Pakhonchatpa","chapter":"21","verse":"38","text":"“Adudi matam kharagi mamangda laan houramba aduga mihatpa mi lising maribu lamjao lamhangda luchinglamba Egypt-ki mi adu nahak nattra?”"},{"book":"Pakhonchatpa","chapter":"21","verse":"39","text":"Maduda Paul-na paokhum pirak-i, “Eidi Cilicia-gi Tarsus-ta pokpa Jihudini, maru oiba sahar adugi mini. Chanbiduna eina miyam asida wa haiba yahanbiyu.”"},{"book":"Pakhonchatpa","chapter":"21","verse":"40","text":"Lanmi makok aduna mangonda ayaba pirammi maram aduna Paul-na khong kapham thaksing aduda leptuna mising aduda tuminna leibinaba makhut hairammi. Miyam aduna tumin leirabada mahakna makhoida Hebrew londa hairak-i:"}]}