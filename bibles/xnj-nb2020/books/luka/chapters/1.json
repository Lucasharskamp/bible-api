{"data":[{"book":"Luka","chapter":"1","verse":"1","text":"Mkulungu Teofili."},{"book":"Luka","chapter":"1","verse":"2","text":"Vayandiki ngati chevatijovili vevagaweni penapo pegatumbukini magono ga mumbele mambu genago na kuvakokosela lilovi la Chapanga."},{"book":"Luka","chapter":"1","verse":"3","text":"Mewa na Mkulungu Teofili penamali kulolokesa uchakaka waki kwa magono gamahele, nilola mbanga nikuyandikila veve kwa uchakaka waki."},{"book":"Luka","chapter":"1","verse":"4","text":"Nikiti chenichi muni nigana wamwene umanyayi mambu goha gevakuwulili."},{"book":"Luka","chapter":"1","verse":"5","text":"Lukumbi Helodi peavi Nkosi wa ku Yudea, ndi pavi na Mteta wa Chapanga mweikemiwa Zakalia wa chikundi cha uteta cha Abiya, na mdala waki avi Elizabeti wa lukolo lwa Aloni."},{"book":"Luka","chapter":"1","verse":"6","text":"Voha vavili vahenga ga kumganisa Chapanga na kuyidakila mihilu na malagizu ga Bambu changabuda."},{"book":"Luka","chapter":"1","verse":"7","text":"Vavi lepi na mwana mbaka muugogolo wavi, ndava Elizabeti avi lepi na chiveleku."},{"book":"Luka","chapter":"1","verse":"8","text":"Ligono limonga, Zakalia peavi mukuhenga lihengu laki la uteta mu Nyumba ya Chapanga,"},{"book":"Luka","chapter":"1","verse":"9","text":"Ngati cheyavili mivelu ya vamteta va Chapanga, Zakalia ahaguliwi kwa gudugudu kuyingila mu Nyumba ya Bambu ndava ya kuhukisa ubani."},{"book":"Luka","chapter":"1","verse":"10","text":"Na lukumbi lwa kuhukisa ubani palwahikili, vala voha vevakonganiki kumuyupa Chapanga vavi cha kuvala vayupayi."},{"book":"Luka","chapter":"1","verse":"11","text":"Mtumu wa kunani kwa Bambu, akamuhumila na kuyima upandi wa kulyela wa lusanja lwa luteta lwa kuhukisa ubani."},{"book":"Luka","chapter":"1","verse":"12","text":"Zakalia peamuweni mtumu wa kunani kwa Chapanga yula, akakenyemuka."},{"book":"Luka","chapter":"1","verse":"13","text":"Mtumu wa kunani kwa Chapanga akamjovela, “Zakalia, kotoka kuyogopa muni Bambu ayuwini chawamuyupili, ndava mdala waku Elizabeti yati akubabila mwana mgosi na veve walamkemela Yohani."},{"book":"Luka","chapter":"1","verse":"14","text":"Ndi wamwene yati uheka pavaha na vandu vamahele valahekelela ndava ya kuvelekewa kwaki."},{"book":"Luka","chapter":"1","verse":"15","text":"Mwenuyo yati ivya mkulu, pamihu ga Bambu, alanywa lepi divayi wala ugimbi, yati ilongoswa na Mpungu Msopi kuhumila mulileme la nyina waki."},{"book":"Luka","chapter":"1","verse":"16","text":"Yati akuvawuyisa vandu vamahele wa pa Isilaeli, vamuwuyilayi Bambu Chapanga wavi."},{"book":"Luka","chapter":"1","verse":"17","text":"Yati akumlongolela Bambu kuni ilongosiwa na makakala na Mpungu ngati Eliya. Ndava ya kuvatepulanisa vadadi na vana vavi, yati avakita vangamyidakila vavyayi na luhala ngati lwa vala vevakumyidikila, na kumtendelekela Bambu vandu vaki.”"},{"book":"Luka","chapter":"1","verse":"18","text":"Zakalia akamkota Mtumu wa kunani kwa Chapanga, “Yati nimanya wuli ngati givya chenicho? Muni nene na mdala wangu tavagogolo.”"},{"book":"Luka","chapter":"1","verse":"19","text":"Mtumu wa kunani kwa Chapanga akayangula, “Nene na Gabulieli na mtumisi wa Chapanga. Ndi anitumili nijova na veve nikujovela lilovi la bwina lenili."},{"book":"Luka","chapter":"1","verse":"20","text":"Yuwanila, yati wivya ngajova yati nakuhotola kujova, mbaka ligono lila pegihumila ago ndava ubeli kunisadika malovi gangu gene gihumila palukumbi lwaki.”"},{"book":"Luka","chapter":"1","verse":"21","text":"Lukumbi lwenulo vandu vevamulindilayi Zakalia kuvala vakakangasa, muni atamakisi lukumbi lutali mu Nyumba ya Chapanga."},{"book":"Luka","chapter":"1","verse":"22","text":"Peahumili kuvala nakuhotola kujova na vayaki, vayaki vakamanya kuvya mu Nyumba ya Chapanga mula, muyavi agaweni maono ndi akayendelela kulangisa na mawoko muni avi ngajova."},{"book":"Luka","chapter":"1","verse":"23","text":"Lukumbi lwaki lwa kuhenga lihengu la uteta palwamaliki, akawuya kunyumba yaki."},{"book":"Luka","chapter":"1","verse":"24","text":"Lukumbi luhupi palwamaliki Elizabeti mdala wa Zakalia yula akavya na ndumbu, akawela munyumba miheyi mhanu,"},{"book":"Luka","chapter":"1","verse":"25","text":"kuni ajova “Bambu anitangatili na aniloli, hinu cheaniwusili soni pavandu!”"},{"book":"Luka","chapter":"1","verse":"26","text":"Mu mwehi wa sita, Chapanga amtumili mtumu waki wa kunani Gabulieli kumuji wa Nazaleti, ku Galilaya."},{"book":"Luka","chapter":"1","verse":"27","text":"Kwa kamwali mmonga mwavamkemela Maliya, Mwenuyo ahongiwi na mgosi mmonga liina laki Yosefu wa lukolo lwa Daudi."},{"book":"Luka","chapter":"1","verse":"28","text":"Mtumu wa kunani kwa Chapanga Akamuhegelela akamjambusa, “Tikuwoni! Bambu avi pamonga na veve kangi akugubiki uganu waki!”"},{"book":"Luka","chapter":"1","verse":"29","text":"Maliya peayuwini malovi gala, akakenyemuka, akahololela, jambusa yeniyi mana yaki kyani?"},{"book":"Luka","chapter":"1","verse":"30","text":"Mtumu wa kunani kwa Chapanga akamjovela, “Kotoka kuyogopa Maliya, muni Chapanga aganisiwi na veve."},{"book":"Luka","chapter":"1","verse":"31","text":"Walavya na ndumbu, walaveleka mwana mgosi, yati ukumkemela liina laki Yesu."},{"book":"Luka","chapter":"1","verse":"32","text":"Mwenuyo yati ivya mkulu, yati ikemelewa Mwana wa Chapanga Mkulu. Bambu Chapanga yati amuvika kuvya Nkosi, ngati cheamuviki Nkosi Daudi mweavi gogo waki."},{"book":"Luka","chapter":"1","verse":"33","text":"Ndi yati ivya Nkosi wa lukolo lwa Yakobo magono goha, na unkosi waki wangali na mwishu!”"},{"book":"Luka","chapter":"1","verse":"34","text":"Maliya akamyangula, “Genago galavya wuli, muni nene nangammanya mgosi?”"},{"book":"Luka","chapter":"1","verse":"35","text":"Mtumu wa kunani kwa Chapanga akayangula, “Mpungu Msopi yati ukuhelelela, na uhotola waki Chapanga Mkulu walakugubika ngati chimuwili, muni mwana mweubwela kumveleka uyo, yati ikemelawa msopi na Mwana wa Chapanga."},{"book":"Luka","chapter":"1","verse":"36","text":"Hati mlongo waku Elizabeti, agegi ndumbu ya mwana mgosi na hinu mumwehi wa sita, pamonga na ugogolo waki, mweamanyikini na vandu kuvya ngaveleka."},{"book":"Luka","chapter":"1","verse":"37","text":"Muni kawaka lilovi langahotoleka kwa Chapanga.”"},{"book":"Luka","chapter":"1","verse":"38","text":"Maliya akajova, “Nene nivii penapa namvanda wa bambu, nikitiwayi ngati chaukajovili.” Ndi mtumi wa kunani kwa Chapanga akawuka."},{"book":"Luka","chapter":"1","verse":"39","text":"Ndi lwapiti lepi lukumbi lutali, Maliya akapanganyika akayumbatika kuhamba kumuji wewavi kuvidunda vya ku Yudea."},{"book":"Luka","chapter":"1","verse":"40","text":"Kwenuko akayingila munyumba ya Zakalia akamjambusa Elizabeti."},{"book":"Luka","chapter":"1","verse":"41","text":"Bahapo Elizabeti peayuwini jambusa ya Maliya, kamwana kakahumba chaluheku mulileme la Elizabeti. Elizabeti akalongoswa Mpungu Msopi"},{"book":"Luka","chapter":"1","verse":"42","text":"akajova kwa lwami luvaha, “Umotisiwi kuliku vadala voha, na mweubwela kumveleka huyo amotisiwi!"},{"book":"Luka","chapter":"1","verse":"43","text":"Nene nayani hati nyina wa Bambu wangu anibwelili?"},{"book":"Luka","chapter":"1","verse":"44","text":"Nikujovela, panayuwini jambusa yaku, kamwana kakahumba mulileme langu chaluheku."},{"book":"Luka","chapter":"1","verse":"45","text":"Umotisiwi veve mweusadika kuvya yati gihumila gala geakujovili Bambu.”"},{"book":"Luka","chapter":"1","verse":"46","text":"Maliya akajova,"},{"book":"Luka","chapter":"1","verse":"47","text":"mpungu wangu umhekela Bambu, ndava Msangula wangu."},{"book":"Luka","chapter":"1","verse":"48","text":"Muni aulolili cha lipyana ungolongondi wa mvanda waki!"},{"book":"Luka","chapter":"1","verse":"49","text":"ndava muni Chapanga ana makakala anihengili gakulu,"},{"book":"Luka","chapter":"1","verse":"50","text":"Chivelekelu mbaka chivelekelu"},{"book":"Luka","chapter":"1","verse":"51","text":"Alangisi makakala gaki kwa kukita mambu gakulu."},{"book":"Luka","chapter":"1","verse":"52","text":"Avahelisi vankosi vana makakala kuhumila muvigoda vya kulongosa,"},{"book":"Luka","chapter":"1","verse":"53","text":"Vangangu avayukutisi mambu gabwina,"},{"book":"Luka","chapter":"1","verse":"54","text":"Amtangatili mulima wa Isilaeli mtumi waki."},{"book":"Luka","chapter":"1","verse":"55","text":"Ngati chaajovili kuvya na lipyana kwa Ibulahimu"},{"book":"Luka","chapter":"1","verse":"56","text":"Maliya akatama kwa Elizabeti ngati miyehi yidatu, ndi akawuya kunyumba yaki."},{"book":"Luka","chapter":"1","verse":"57","text":"Palwahiki lukumbi lwa Elizabeti kuveleka ndi akavya na mwana mgosi."},{"book":"Luka","chapter":"1","verse":"58","text":"Vandu va mu lukolo na veitamanila nawu papipi, pevayuwini Bambu amkitili lipyana neju, voha vakahekelela pamonga nayu."},{"book":"Luka","chapter":"1","verse":"59","text":"Ligono la nane vakabwela kumdumula jandu mwana, vaganayi kumpela liina Zakalia, liina la dadi waki."},{"book":"Luka","chapter":"1","verse":"60","text":"Nambu nyina waki akajova, “Lepi, mwenuyu ikemelewa Yohani.”"},{"book":"Luka","chapter":"1","verse":"61","text":"Vakamjovela, “Kawaka mu lukolo lwaki mweavi na liina ngati lenili!”"},{"book":"Luka","chapter":"1","verse":"62","text":"Hinu vakamkota dadi waki chakumlangisa, muni vamanyayi aganili kumpela liina loki."},{"book":"Luka","chapter":"1","verse":"63","text":"Zakalia akayupa chibawu cha kuyandikila, akayandika, “Liina laki Yohani.” Vandu voha vakakangasa!"},{"book":"Luka","chapter":"1","verse":"64","text":"Bahapo mlomo wa Zakalia akatumbula kulongela kangi akamulumba Chapanga."},{"book":"Luka","chapter":"1","verse":"65","text":"Vandu voha veatama nawu vakavya na wogohi, mambu ago gakalongaleka mulima woha wa vidunda vya ku Yudea."},{"book":"Luka","chapter":"1","verse":"66","text":"Vandu voha vevayuwini mambu genago, vakaholalela mumitima yavi na kukotana vene kwa vene mumitima yavi, “Mwe mwana uyu yati ivya wuli?” Chakaka, makakala ga Bambu gavi pamonga na mwene."},{"book":"Luka","chapter":"1","verse":"67","text":"Zakalia dadi mwana yula akalongoswa na Mpungu Msopi akatumbula kulotela ulota uwu."},{"book":"Luka","chapter":"1","verse":"68","text":"“Ulumbiwa Bambu Chapanga wa Isilaeli!"},{"book":"Luka","chapter":"1","verse":"69","text":"Atipeli Msangula mkekesi,"},{"book":"Luka","chapter":"1","verse":"70","text":"Ndi atijovili kadeni munjila ya vamlota vaki va msopi,"},{"book":"Luka","chapter":"1","verse":"71","text":"Yati atisangula kuhuma mu mawoko ga makoko gitu,"},{"book":"Luka","chapter":"1","verse":"72","text":"Ajovili yati avakitila lipyana vagogo vitu"},{"book":"Luka","chapter":"1","verse":"73","text":"Chilapu alapili kwa dadi witu Ibulahimu, kuvya akutitangatila tete"},{"book":"Luka","chapter":"1","verse":"74","text":"tigomboka kuhuma mu mawoko ga makoko gitu,"},{"book":"Luka","chapter":"1","verse":"75","text":"muusopi na kukita gegakumganisa Chapanga,"},{"book":"Luka","chapter":"1","verse":"76","text":"“Wamwanangu veve, yati ukemelewa, mlota wa Chapanga mkulu,"},{"book":"Luka","chapter":"1","verse":"77","text":"na kuvakokosela vandu kuvya valasanguliwa"},{"book":"Luka","chapter":"1","verse":"78","text":"Chapanga witu yati ikita genago ndava lipyana ya mtima waki wa ngolongondi."},{"book":"Luka","chapter":"1","verse":"79","text":"na kuvalangasila voha vevitama muchitita chikulu cha lifwa,"},{"book":"Luka","chapter":"1","verse":"80","text":"Mwana yula akakula, na akakangamala mumpungu waki. Akatama kulugangatu mbaka ligono paajilangisi pavandu va pa Isilaeli."}]}