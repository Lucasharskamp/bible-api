{"data":[{"book":"Amosi","chapter":"7","verse":"1","text":"Mwathani Jehova aanyonirie ũũ: Nĩkũhaarĩria aharagĩria mĩrumbĩ ya ngigĩ thuutha wa magetha marĩa maagethagĩrwo mũthamaki, o ihinda rĩrĩa kĩmera gĩa keerĩ kĩambagĩrĩria."},{"book":"Amosi","chapter":"7","verse":"2","text":"Ciarĩkia kũrĩa tũhuti tuothe, bũrũri ũgĩthera biũ, ngĩkaya ngiuga atĩrĩ, “Mwathani Jehova, marekere! Jakubu-rĩ, angĩhonoka gĩkuũ atĩa? Nĩgũkorwo nĩ mũnini mũno!”"},{"book":"Amosi","chapter":"7","verse":"3","text":"Nĩ ũndũ ũcio Jehova akĩigua tha."},{"book":"Amosi","chapter":"7","verse":"4","text":"Ningĩ Mwathani Jehova akĩnyonia ũũ: Mwathani Jehova nĩ gwĩtia eetagia mwaki amaciirithie naguo; mwaki ũcio ũkĩniaria maaĩ ma kũrĩa kũriku mũno, na ũkĩniina bũrũri."},{"book":"Amosi","chapter":"7","verse":"5","text":"Ningĩ ngĩkaya, ngiuga atĩrĩ, “Mwathani Jehova ndagũthaitha, tiga! Jakubu-rĩ, angĩhonoka gĩkuũ atĩa? Nĩgũkorwo nĩ mũnini mũno!”"},{"book":"Amosi","chapter":"7","verse":"6","text":"Nĩ ũndũ ũcio Jehova akĩigua tha."},{"book":"Amosi","chapter":"7","verse":"7","text":"Ningĩ akĩnyonia ũũ: Mwathani aarũgamĩte rũthingo-inĩ rwakĩtwo na rũgathimwo wega na kabirũ nake anyiitĩte rũrigi rwa kabirũ na guoko."},{"book":"Amosi","chapter":"7","verse":"8","text":"Nake Jehova akĩnjũũria atĩrĩ, “Amosi, nĩ kĩĩ ũroona”?"},{"book":"Amosi","chapter":"7","verse":"9","text":"“Kũndũ kũrĩa gũtũũgĩru kwa Isaaka nĩgũkaniinwo,"},{"book":"Amosi","chapter":"7","verse":"10","text":"Nake Amazia mũthĩnjĩri-ngai wa Betheli agĩtũmana kũrĩ Jeroboamu, mũthamaki wa Isiraeli, akĩmwĩra atĩrĩ, “Amosi nĩagũciirĩire agũũkĩrĩre arĩ o gũkũ thĩinĩ wa Isiraeli. Bũrũri ndũngĩhota gũkirĩrĩria ndeto ciake ciothe."},{"book":"Amosi","chapter":"7","verse":"11","text":"Nĩgũkorwo Amosi aroiga atĩrĩ:"},{"book":"Amosi","chapter":"7","verse":"12","text":"Ningĩ Amazia akĩĩra Amosi atĩrĩ, “Umagara wee muoni-maũndũ ũyũ! Cooka bũrũri wa Juda. Wĩcaragĩrie gĩa kũrĩa kuo, na ũrathage maũndũ ũrĩ kuo."},{"book":"Amosi","chapter":"7","verse":"13","text":"Ndũkaarathĩre ũhoro rĩngĩ gũkũ Betheli tondũ gũkũ nĩkuo kwamũrĩirwo gĩikaro kĩa mũthamaki na hekarũ ya ũthamaki.”"},{"book":"Amosi","chapter":"7","verse":"14","text":"Amosi agĩcookeria Amazia atĩrĩ, “Niĩ-rĩ, ndiarĩ mũnabii kana mũrũ wa mũnabii, no ndaarĩ mũrĩithi wa mahiũ na ningĩ mũmenyereri wa mĩkũyũ."},{"book":"Amosi","chapter":"7","verse":"15","text":"No Jehova akĩnduta rũũru-inĩ rwa mahiũ akĩnjĩĩra atĩrĩ, ‘Thiĩ ũkarathĩre andũ akwa a Isiraeli ũhoro.’"},{"book":"Amosi","chapter":"7","verse":"16","text":"Na rĩrĩ, kĩigue ũhoro wa Jehova. Wee ũroiga atĩrĩ,"},{"book":"Amosi","chapter":"7","verse":"17","text":"“Nĩ ũndũ ũcio Jehova ekuuga ũũ:"}]}