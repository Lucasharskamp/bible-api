{"data":[{"book":"Luka","chapter":"10","verse":"1","text":"Gospodin nakon toga izabere još sedamdesetdvojicu učenika10:1 U nekim rukopisima: sedamdesetoricu. (Također u stihu 10:17.) i pošalje ih po dvojicu da idu pred njim u svaki grad i mjesto kamo je kanio ići."},{"book":"Luka","chapter":"10","verse":"2","text":"Govorio im je: “Žetva je velika, ali je radnika malo. Molite zato gospodara žetve da pošalje žeteoce."},{"book":"Luka","chapter":"10","verse":"3","text":"Idite! Šaljem vas, evo, kao janjad među vukove."},{"book":"Luka","chapter":"10","verse":"4","text":"Ne nosite sa sobom ni novac, ni torbu, ni obuću. Putem ne gubite vrijeme pozdravljajući ljude i razgovarajući s njima."},{"book":"Luka","chapter":"10","verse":"5","text":"Kad uđete u neku kuću, najprije ju blagoslovite: ‘Mir ovoj kući!’"},{"book":"Luka","chapter":"10","verse":"6","text":"Bude li ondje tko dostojan mira, vaš će mir sići na njega. Ne bude li takvoga, vaš će se mir vratiti vama."},{"book":"Luka","chapter":"10","verse":"7","text":"Kad dođete u neku kuću, ne prelazite više iz jedne u drugu. Ostanite na jednomu mjestu te jedite i pijte što vam daju jer radnik zaslužuje plaću."},{"book":"Luka","chapter":"10","verse":"8","text":"Kad uđete u neki grad i ondje vas prime, jedite što vam ponude."},{"book":"Luka","chapter":"10","verse":"9","text":"Iscjeljujte ondje bolesnike i kazujte im: ‘Približilo vam se Božje kraljevstvo!’"},{"book":"Luka","chapter":"10","verse":"10","text":"Ali kad uđete u neki grad pa vas ne prime, iziđite na njegove ulice pa recite:"},{"book":"Luka","chapter":"10","verse":"11","text":"‘Čak i prašinu iz vašega grada što nam se uhvatila za noge otresamo sa sebe za svjedočanstvo protiv vas. Ali znajte da je Božje kraljevstvo blizu!’"},{"book":"Luka","chapter":"10","verse":"12","text":"Kažem vam da će i Sodomi na Sudnji dan biti lakše nego tomu mjestu!"},{"book":"Luka","chapter":"10","verse":"13","text":"Teško tebi, Korozaine! Teško tebi, Betsaido! Jer da su se čudesa koja su se kod vas dogodila zbila u pokvarenima Tiru i Sidonu, oni bi se već odavno obratili te sjedili u kostrijeti i pepelu."},{"book":"Luka","chapter":"10","verse":"14","text":"Ali Tiru i Sidonu bit će lakše na Sudnji dan nego vama!"},{"book":"Luka","chapter":"10","verse":"15","text":"A ti, Kafarnaume, zar ćeš se do neba uzdignuti? Strovalit ćeš se u pakao.”"},{"book":"Luka","chapter":"10","verse":"16","text":"Zatim reče učenicima: “Tko vas sluša, mene sluša, a tko vas odbaci, mene je odbacio. Tko odbacuje mene, odbacuje Boga koji me je poslao.”"},{"book":"Luka","chapter":"10","verse":"17","text":"Kad su se sedamdesetdvojica učenika vratili, radosno su kazali: “Gospodine, čak nam se i zlodusi pokoravaju u tvoje ime.”"},{"book":"Luka","chapter":"10","verse":"18","text":"“Da,” reče im on, “vidio sam Sotonu kako poput munje pada s neba."},{"book":"Luka","chapter":"10","verse":"19","text":"Dao sam vam, eto, vlast nad svakom neprijateljskom silom da gazite zmije i štipavce. Ništa vam neće moći nauditi."},{"book":"Luka","chapter":"10","verse":"20","text":"Ali nemojte se radovati tomu što vam se zlodusi pokoravaju. Radujte se što su vaša imena zapisana na nebesima.”"},{"book":"Luka","chapter":"10","verse":"21","text":"Isusa zatim ispuni radost u Svetome Duhu te reče: “Slavim te, Oče, Gospodaru neba i zemlje, što si to skrio od mudrih i umnih, a objavio malenima. Da, Oče, tebi se to svidjelo tako učiniti."},{"book":"Luka","chapter":"10","verse":"22","text":"Moj mi je Otac sve predao. Nitko ne poznaje Sina nego Otac i nitko ne poznaje Oca nego Sin i oni kojima se Sin hoće objaviti.”"},{"book":"Luka","chapter":"10","verse":"23","text":"Okrene se zatim prema učenicima te im nasamo reče: “Blago vama jer vam to oči gledaju."},{"book":"Luka","chapter":"10","verse":"24","text":"Kažem vam, mnogi su proroci i kraljevi željeli vidjeti to što vi gledate, ali nisu vidjeli; željeli su čuti što vi čujete, ali nisu čuli.”"},{"book":"Luka","chapter":"10","verse":"25","text":"Jednom neki zakonoznanac ustane i upita Isusa da ga iskuša: “Učitelju, što moram učiniti da dobijem vječni život?”"},{"book":"Luka","chapter":"10","verse":"26","text":"“Što piše u Mojsijevu zakonu? Što ondje čitaš?”"},{"book":"Luka","chapter":"10","verse":"27","text":"“‘Ljubi Gospodina Boga svojega svim srcem svojim,"},{"book":"Luka","chapter":"10","verse":"28","text":"“Tako je”, reče Isus. “Čini tako pa ćeš živjeti.”"},{"book":"Luka","chapter":"10","verse":"29","text":"Ali hoteći se opravdati, on upita Isusa: “A tko mi je bližnji?”"},{"book":"Luka","chapter":"10","verse":"30","text":"Isus mu odgovori prispodobom: “Nekog su čovjeka koji je putovao iz Jeruzalema u Jerihon napali razbojnici te ga svukli, pretukli i ostavili polumrtva uz cestu."},{"book":"Luka","chapter":"10","verse":"31","text":"Onuda je slučajno prolazio židovski svećenik. Kad ugleda polumrtvog čovjeka, zaobiđe ga i ode."},{"book":"Luka","chapter":"10","verse":"32","text":"Naiđe zatim i levit, svećenički pomoćnik. Kad ga ugleda, također ga zaobiđe i ode."},{"book":"Luka","chapter":"10","verse":"33","text":"Zatim dođe i prezreni Samarijanac, koji je onuda putovao. Kad ugleda čovjeka, sažali se nad njim."},{"book":"Luka","chapter":"10","verse":"34","text":"Priđe mu, opere mu rane maslinovim uljem i vinom te ih previje. Podigne ga zatim na magarca i odvede u gostionicu te ga je ondje njegovao."},{"book":"Luka","chapter":"10","verse":"35","text":"Sutradan gostioničaru dade dva srebrnjaka10:35 U grčkome: dva denara. i reče mu: ‘Brini se za njega. Potrošiš li više, platit ću ti na povratku.’"},{"book":"Luka","chapter":"10","verse":"36","text":"Što kažeš, koji je od te trojice bio bližnji čovjeku kojega su napali razbojnici?”"},{"book":"Luka","chapter":"10","verse":"37","text":"“Onaj koji mu je iskazao milosrđe”, reče čovjek."},{"book":"Luka","chapter":"10","verse":"38","text":"Putujući dalje prema Jeruzalemu, Isus i učenici uđu u neko selo. Tu ga neka žena, imenom Marta, primi u svoj dom."},{"book":"Luka","chapter":"10","verse":"39","text":"Njezina je sestra Marija sjedila do Gospodinovih nogu i slušala što govori."},{"book":"Luka","chapter":"10","verse":"40","text":"A Marta je bila tako zauzeta pripremanjem i posluživanjem da mu se došla požaliti: “Gospodine, zar ti uopće ne mariš što me je sestra ostavila da sama poslužujem? Reci joj da mi pomogne!”"},{"book":"Luka","chapter":"10","verse":"41","text":"Ali Gospodin joj odgovori: “Marta, Marta! Brineš se i uznemiruješ oko svih tih sitnica."},{"book":"Luka","chapter":"10","verse":"42","text":"A zapravo se vrijedi brinuti samo o jednome. Marija je to shvatila—i neću joj to oduzeti.”"}]}