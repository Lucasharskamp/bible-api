{"data":[{"book":"Galatiyawa","chapter":"1","verse":"1","text":"Bulus manzo, aikakke ba daga wurin mutum ba, ba kuma ta wurin mutane ba, amma ta wurin Yesu Kiristi da kuma Allah Uba, wanda ya tā da Yesu daga matattu."},{"book":"Galatiyawa","chapter":"1","verse":"2","text":"Dukan ’yan’uwan kuma da suke tare da ni a nan,"},{"book":"Galatiyawa","chapter":"1","verse":"3","text":"Alheri da salama daga Allah Ubanmu da Ubangiji Yesu Kiristi, su kasance tare da ku."},{"book":"Galatiyawa","chapter":"1","verse":"4","text":"Shi wanda ya ba da kansa saboda zunubanmu don yă cece mu daga wannan mugun zamani na yanzu, bisa ga nufin Allah wanda yake kuma Ubanmu,"},{"book":"Galatiyawa","chapter":"1","verse":"5","text":"a gare shi ɗaukaka ta tabbata har abada abadin. Amin."},{"book":"Galatiyawa","chapter":"1","verse":"6","text":"Ina mamaki yadda kuka yi saurin yashe wanda ya kira ku ta wurin alherin Kiristi, kuna juyewa ga wata bishara dabam"},{"book":"Galatiyawa","chapter":"1","verse":"7","text":"wadda a gaskiya ba bishara ba ce ko kaɗan. Tabbatacce waɗansu mutane suna birkitar da ku, suna kuma ƙoƙari su karkatar da bisharar Kiristi."},{"book":"Galatiyawa","chapter":"1","verse":"8","text":"Amma ko mu, ko mala’ika daga sama ya yi wa’azin wata bishara dabam da wadda muka yi muku, bari yă zama la’ananne har abada!"},{"book":"Galatiyawa","chapter":"1","verse":"9","text":"Kamar yadda muka riga muka faɗa, haka yanzu ma ina ƙara cewa in wani yana muku wa’azin wata bishara dabam da wadda kuka karɓa, bari yă zama la’ananne har abada!"},{"book":"Galatiyawa","chapter":"1","verse":"10","text":"Za a ce, ina ƙoƙarin neman amincewar mutane ne, ko amincewa ta Allah? Ko kuwa ina ƙoƙarin faranta wa mutane zuciya ne? Da a ce har yanzu ina ƙoƙarin faranta wa mutane zuciya ne, ai, da ban zama bawan Kiristi ba."},{"book":"Galatiyawa","chapter":"1","verse":"11","text":"Ina so ku sani ’yan’uwa, cewa bisharar da nake wa’azi, ba mutum ne ya ƙago ta ba."},{"book":"Galatiyawa","chapter":"1","verse":"12","text":"Ban karɓe ta daga wurin wani mutum ba, ba a kuma koya mini ita ba, a maimako, na karɓe ta, ta wurin wahayi daga Yesu Kiristi ne."},{"book":"Galatiyawa","chapter":"1","verse":"13","text":"Kun dai ji labarin rayuwata ta dā a cikin Yahudanci, yadda na tsananta wa ikkilisiyar Allah ƙwarai, na kuma yi ƙoƙarin hallaka ta."},{"book":"Galatiyawa","chapter":"1","verse":"14","text":"Na ci gaba a cikin Yahudanci fiye da yawancin Yahudawan da suke tsarana, na kuma yi ƙwazo ƙwarai ga bin al’adun kakannina."},{"book":"Galatiyawa","chapter":"1","verse":"15","text":"Amma sa’ad da Allah, wanda ya keɓe ni daga mahaifa1.15 Ko kuwa daga cikin mahaifiyata ya kira ni ta wurin alherinsa, ya kuma gamshe shi"},{"book":"Galatiyawa","chapter":"1","verse":"16","text":"yă bayyana Ɗansa a cikina, domin in yi wa’azinsa cikin Al’ummai. Ban nemi shawarar wani mutum ba."},{"book":"Galatiyawa","chapter":"1","verse":"17","text":"Ban kuma tafi Urushalima domin in ga waɗanda suka riga ni zaman manzanni ba, sai dai na hanzarta na tafi ƙasar Arabiya, daga baya sai na koma Damaskus."},{"book":"Galatiyawa","chapter":"1","verse":"18","text":"Bayan shekara uku, sai na haura zuwa Urushalima domin in sadu da Bitrus1.18 Girik Kefas, na kuwa zauna tare da shi kwana goma sha biyar."},{"book":"Galatiyawa","chapter":"1","verse":"19","text":"Ban ga wani a ciki sauran manzanni ba, sai dai Yaƙub ɗan’uwan Ubangiji."},{"book":"Galatiyawa","chapter":"1","verse":"20","text":"Ina tabbatar muku a gaban Allah cewa abin da nake rubuta muku ba ƙarya ba ne."},{"book":"Galatiyawa","chapter":"1","verse":"21","text":"Daga baya sai na tafi Suriya da Silisiya."},{"book":"Galatiyawa","chapter":"1","verse":"22","text":"Ikkilisiyoyin da suke cikin Kiristi da suke a Yahudiya ba su san ni ba tukuna."},{"book":"Galatiyawa","chapter":"1","verse":"23","text":"Sun dai sami labari ne kawai cewa, “Mutumin da dā yake tsananta mana yanzu yana wa’azin bangaskiyar da dā ya yi ƙoƙari yă hallaka.”"},{"book":"Galatiyawa","chapter":"1","verse":"24","text":"Sai suka yabi Allah saboda ni."}]}