{"data":[{"book":"2Wasesalonike","chapter":"1","verse":"1","text":"Miye Paulo hamwenga na Siliwano na Timoseo. Chawa wandikilani nyuwe fyo dya wahuwila wa Kilisito wa uko Sesalonike, want'hu wa Mnungu Tati yetu, naho wa Zumbe ywetu Yesu Kilisito."},{"book":"2Wasesalonike","chapter":"1","verse":"2","text":"Chawalombezelani kwa Mnungu Tati yetu na Zumbe ywetu Yesu Kilisito, awenk'heni uwedi wakwe no utondowazi."},{"book":"2Wasesalonike","chapter":"1","verse":"3","text":"Wandugu zetu, mazuwa yose chaungwa kimgambe Mnungu, nivedi kwajili yenyu, kwaviya chaungwa kutenda ivo, vanda vedi kitende ivo kwaviya mhuwi wenyu wakulisa naho kuungana kwenyu kwagenyela."},{"book":"2Wasesalonike","chapter":"1","verse":"4","text":"Naivo suwe chaona kinyemi kwajili yenyu nyuwe mafyo ya wahuwila wa Kilisito. Kinyemi iki ni kwa ivo mkugendeela kuhuwila na kufinyiliza magezo na masulumizo mkubwiilana nayo."},{"book":"2Wasesalonike","chapter":"1","verse":"5","text":"Yoseni aya yakilagisa kugamba usengelo wa Mnungu ni wa kindedi, vikuunga viwatendeni nyuwe mzumilwe mnde mwo Useuta wa Mnungu uwo ukuleka mwasulumila."},{"book":"2Wasesalonike","chapter":"1","verse":"6","text":"Mnungu naadamanye viya viwagilwe, naawasulumize wadya wakuwasulumizani nyuwe,"},{"book":"2Wasesalonike","chapter":"1","verse":"7","text":"no kuwahumuza nyuwe mkusulumila, hamwenga na suwe. Naadamanye imbuli iyo aho Zumbe Yesu akeza kulaila kulawa kwe mbingu akanda na watumigwa wa kwe mbingu wata ludole,"},{"book":"2Wasesalonike","chapter":"1","verse":"8","text":"naawasulumize na ndilija za moto wadya wakumlemela Mnungu na wadya hewe kuitimila Imbuli Yedi ya Zumbe ywetu Yesu."},{"book":"2Wasesalonike","chapter":"1","verse":"9","text":"Nawasulumizwe ulo na ulo no kuikwa hale na Mnungu no ukulu utendese wo udahi wakwe,"},{"book":"2Wasesalonike","chapter":"1","verse":"10","text":"aho akeza kwiza naho, kuhokela uwedi wakwe utendese kulawa kwa want'hu wakwe wasuntike, no utunywa kulawa kwa want'hu wose wakuhuwila. Nanywe nomnde umwo kwaviya mwahuwilaga ulosi udya kiwagambileni."},{"book":"2Wasesalonike","chapter":"1","verse":"11","text":"Nivo vikuleka chawalombezelani mazuwa yose. Chamlombeza Mnungu ywetu awatendeni mzumilwe mwo wikazi uwo awetangileni. Chamlombeza kwa udahi wakwe akintize kumunk'wamunk'wa kwenyu kwo kudamanya ayedi na kubindiliza indima yenyu yo mhuwi."},{"book":"2Wasesalonike","chapter":"1","verse":"12","text":"Chalombeza ivo vileke zina dya Zumbe ywetu Yesu Kilisito nedipate wedi utendese kwenyu, nanywe nompate uwedi utendese wa Mnungu kwa kulunganywa naye."}]}