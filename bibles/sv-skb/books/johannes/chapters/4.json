{"data":[{"book":"Johannes","chapter":"4","verse":"1","text":"När Herren [Jesus] nu fick reda på (blev medveten om) att fariséerna hade hört [nåtts av nyheten] att han vann och döpte fler lärjungar än Johannes [Döparen] –"},{"book":"Johannes","chapter":"4","verse":"2","text":"men det var inte Jesus själv som döpte utan hans lärjungar –"},{"book":"Johannes","chapter":"4","verse":"3","text":"lämnade han Judéen och återvände till Galileen."},{"book":"Johannes","chapter":"4","verse":"4","text":"Det var nödvändigt [för att uppfylla Guds plan] att Jesus passerade igenom Samarien."},{"book":"Johannes","chapter":"4","verse":"5","text":"Därför kom han till en stad i Samarien som kallades Sykar, nära det fält som Jakob gav åt sin son Josef. [Josef begravdes nära Shekem, se Jos 24:32.]"},{"book":"Johannes","chapter":"4","verse":"6","text":"Där fanns Jakobs brunn [drygt en kilometer utanför staden]. Trött efter fotvandringen satte sig Jesus ner vid brunnen. Det var omkring sjätte timmen (mitt på dagen). [Judisk tid räknades från soluppgången klockan sex på morgonen. Det var mitt på dagen, dock inte varmaste tiden som är klockan tre på eftermiddagen. Det är ingen ovanlig tid, t.ex. Sippora och hennes systrar kommer hem tidigare än vanligt då Mose hjälpt dem dra vatten mitt på dagen, se 2 Mos 2:16-21.]"},{"book":"Johannes","chapter":"4","verse":"7","text":"Då kom en kvinna från Samarien för att hämta vatten. [Helt oväntat och mot alla kulturella traditioner inleder Jesus ett samtal.] Jesus sade till henne: ”Ge mig [lite vatten] att dricka?”"},{"book":"Johannes","chapter":"4","verse":"8","text":"Hans lärjungar hade gått in i staden för att köpa mat."},{"book":"Johannes","chapter":"4","verse":"9","text":"Den samaritiska (gr. samaritis) kvinnan sade till honom: ”Hur kan du som är jude fråga mig som är en samaritisk kvinna om vatten?” Judarna ville inte ha något med samaritanerna [utövarna av den samaritiska trosriktningen] att göra."},{"book":"Johannes","chapter":"4","verse":"10","text":"Jesus svarade henne: ”Om du kände till (hade en klar förståelse av) Guds fria gåva och vem det är som säger till dig, ge mig något att dricka, skulle du i stället ha frågat honom och han hade gett dig levande (färskt, flödande) vatten.”"},{"book":"Johannes","chapter":"4","verse":"11","text":"Kvinnan sade till honom: ”Herre, du har inget att hämta upp det med [rep och hink] och brunnen är djup, så varifrån kommer detta levande vatten?"},{"book":"Johannes","chapter":"4","verse":"12","text":"Är du större än vår fader (förfader) Jakob? Han gav oss den här brunnen och drack själv från den, och så gjorde också hans söner och boskap.”"},{"book":"Johannes","chapter":"4","verse":"13","text":"Jesus svarade henne: ”Alla som dricker av detta vatten blir törstiga igen."},{"book":"Johannes","chapter":"4","verse":"14","text":"Men den som har druckit av det vatten som jag ger ska aldrig, nej aldrig, bli törstig igen. Det vatten jag ger ska bli en källa inom honom med vatten som kontinuerligt flödar fram till evigt liv [Guds överflödande och äkta liv – dvs. själva kärnan och meningen med livet].”"},{"book":"Johannes","chapter":"4","verse":"15","text":"Kvinnan sade till honom: ”Herre ge mig av detta vatten så jag aldrig mer behöver törsta och komma hela vägen hit för att hämta vatten.”"},{"book":"Johannes","chapter":"4","verse":"16","text":"Han sade till henne: ”Gå och hämta din man och kom tillbaka hit.”"},{"book":"Johannes","chapter":"4","verse":"17","text":"Kvinnan svarade: ”Jag har ingen man.”"},{"book":"Johannes","chapter":"4","verse":"18","text":"Fem män har du haft förut, och den man du nu har [lever hos] är inte din man. Det du sade var sant.”"},{"book":"Johannes","chapter":"4","verse":"19","text":"Kvinnan sade till honom: ”Herre, jag ser (förstår efter att ha noga granskat) att du är en profet."},{"book":"Johannes","chapter":"4","verse":"20","text":"Våra förfäder har tillbett (böjt sig ner i ödmjukhet, fallit ner på knä) på detta berg [Gerizim], men ni [judar] säger att den rätta platsen där man ska tillbe är i Jerusalem.”"},{"book":"Johannes","chapter":"4","verse":"21","text":"Jesus sade till henne: ”Kära kvinna, tro (luta dig mot, förlita dig på) mig, för det kommer en tid när ni alla ska tillbe Fadern (böja er ner i ödmjukhet, falla på knä; bildligt kyssa hans hand i vördnad) inte [bara] på detta berg eller [bara] i Jerusalem. [Jesus lyfter diskussionen från den religiösa konflikten om hur och var man ska tillbe, till att handla om hjärtats inställning och en personlig tro på honom.]"},{"book":"Johannes","chapter":"4","verse":"22","text":"Ni [samariter] tillber vad ni inte känner till (har en klar förståelse av), men vi [judar] tillber det vi känner till, eftersom frälsningen (befrielsen) kommer från (genom) judarna."},{"book":"Johannes","chapter":"4","verse":"23","text":"Men den tid kommer, och den är redan här, då sanna (äkta, genuina) tillbedjare ska tillbe Fadern (böja sig ner i ödmjukhet, falla på knä; bildligt kyssa hans hand i vördnad) i ande och sanning, för det är sådana tillbedjare som Fadern söker (letar efter, vill ha). [Gud är mer intresserad att vi tillber honom än platsen där vi tillber.]"},{"book":"Johannes","chapter":"4","verse":"24","text":"Gud är Ande (till sin natur en andlig varelse) och de som tillber honom måste tillbe honom i ande och sanning (äkthet).”"},{"book":"Johannes","chapter":"4","verse":"25","text":"Kvinnan sade till honom: ”Jag vet (har en klar förståelse av) att Messias ska komma, han som kallas den Smorde (gr. Christos – translittererat Kristus), och när han kommer ska han berätta allt för oss (låta det bli helt tydligt och uppenbart).”"},{"book":"Johannes","chapter":"4","verse":"26","text":"Jesus svarade henne: ”Det är jag (Jag Är), den som talar med dig.”"},{"book":"Johannes","chapter":"4","verse":"27","text":"Just då kom hans lärjungar. De var chockade (förvånade, helt överraskade) över att han pratade med en kvinna. [De flesta rabbiner undvek kontakt med kvinnor, man pratade inte ens med sin egen hustru på allmän plats.] Trots detta frågade ingen [inte ens Petrus] honom: ”Vad söker du (frågar efter)?” [Kan vara en koppling till Jesu tidigare påstående att Fadern söker tillbedjare, se Joh 4:23.] eller ”Varför samtalar du med henne?”"},{"book":"Johannes","chapter":"4","verse":"28","text":"Kvinnan lämnade kvar sin vattenkruka och gick in i staden. [Att berätta om Jesus var nu viktigare än att hämta vatten.] Hon sade till folket:"},{"book":"Johannes","chapter":"4","verse":"29","text":"”Kom och se en man som har sagt till mig allt jag gjort! Han kanske är den Smorde (Messias)?”"},{"book":"Johannes","chapter":"4","verse":"30","text":"Då började de komma ut till honom."},{"book":"Johannes","chapter":"4","verse":"31","text":"Under tiden försökte lärjungarna övertala honom (tjatade de enträget på Jesus): ”Rabbi (lärare, mästare) ät någonting.” [De var hungriga och seden var sådan att läraren måste inleda måltiden innan de andra fick börja äta.]"},{"book":"Johannes","chapter":"4","verse":"32","text":"Men han svarade: ”Jag har mat (näring) som ni inte känner till (inte ser med era hjärtans ögon).”"},{"book":"Johannes","chapter":"4","verse":"33","text":"Då började lärjungarna fråga varandra: ”Kan någon ha kommit med mat till honom?”"},{"book":"Johannes","chapter":"4","verse":"34","text":"Jesus sade till dem: ”Min mat (näring) är att göra hans vilja (behaga den) som har sänt mig och att fullborda hans verk."},{"book":"Johannes","chapter":"4","verse":"35","text":"Är det inte så att ni säger [till varandra]: Fyra månader till, sedan är det skördetid [den vanliga tiden mellan sådd och skörd]? Men jag säger er: Lyft upp er blick och se på fälten! De är redan mogna (har vitnat i färgen) för skörd. [Många samaritaner redo att bli frälsta strömmade ut från staden för att höra på Jesus.]"},{"book":"Johannes","chapter":"4","verse":"36","text":"Den som skördar får redan nu ut sin lön, han bärgar grödan (samlar in frukt) till evigt liv. Detta så att både den som sår och den som skördar kan glädja sig tillsammans."},{"book":"Johannes","chapter":"4","verse":"37","text":"Här gäller ordet [som var vanligt på den tiden]: en sår och en annan skördar."},{"book":"Johannes","chapter":"4","verse":"38","text":"Jag har sänt er att skörda där ni inte har arbetat. Andra har gjort ett hårt arbete, och ni får gå in i deras arbete [och vara med och skörda resultatet av deras arbete].”"},{"book":"Johannes","chapter":"4","verse":"39","text":"Många samariter (gr. samarites) från den staden [många anhängare av den samaritiska trosinriktningen] trodde på honom [kom till tro på Jesus] på grund av vad kvinnan sagt när hon vittnade: ”Han berättade allt jag gjort.”"},{"book":"Johannes","chapter":"4","verse":"40","text":"När samariterna kom till Jesus bad de honom enträget att stanna kvar hos dem. Så han stannade där i två dagar."},{"book":"Johannes","chapter":"4","verse":"41","text":"Långt fler kom till tro på grund av hans egna ord. [Ännu fler i jämförelse med de redan många i vers 39 kom till tro när de personligen fick möta Jesus. Även de som redan börjat tro på grund av kvinnans ord, växte djupare i sin tro.]"},{"book":"Johannes","chapter":"4","verse":"42","text":"De sade till kvinnan: ”Nu tror vi inte [bara] på grund av vad du sagt. Vi har själva hört honom och vi vet (har förstått) att han verkligen (i sanning) är världens Frälsare.”"},{"book":"Johannes","chapter":"4","verse":"43","text":"Nu, efter de två dagarna [i den samariska staden], gick han därifrån [vidare norrut] till Galileen."},{"book":"Johannes","chapter":"4","verse":"44","text":"För Jesus hade själv vittnat om att en profet inte är ärad (aktad, respekterad) i sitt eget land [dvs. sin uppväxtort Nasaret som ligger i Galileen]."},{"book":"Johannes","chapter":"4","verse":"45","text":"När han nu kom till Galileen, välkomnade galiléerna honom, eftersom de sett allt han gjort i Jerusalem under högtiden, för de hade också varit där. [De tog emot honom bara på grund av undren, men ärade honom inte.]"},{"book":"Johannes","chapter":"4","verse":"46","text":"Så kom Jesus åter till Kana i Galileen, där han hade gjort vatten till vin [Joh 2:1-11]. I Kapernaum fanns en man som var i kungens tjänst. [Han var en ämbetsman som tjänade under Herodes Antipas.] Hans son låg sjuk (var svag, utan styrka)."},{"book":"Johannes","chapter":"4","verse":"47","text":"När han hörde att Jesus kommit tillbaka från Judéen till Galileen, gick han i väg [den två dagar långa resan till Kana] och bad (ivrade, bad enträget) att han skulle komma ned och bota hans son, för sonen var på väg att dö."},{"book":"Johannes","chapter":"4","verse":"48","text":"Då sade Jesus till honom: ”Om ni människor inte får se tecken och mirakler, så tror ni inte alls (litar ni inte på Gud).”"},{"book":"Johannes","chapter":"4","verse":"49","text":"Kungens tjänare sade till honom: ”Herre, kom ned innan mitt barn dör.”"},{"book":"Johannes","chapter":"4","verse":"50","text":"Jesus svarade honom: ”Gå i frid, din son lever.”"},{"book":"Johannes","chapter":"4","verse":"51","text":"Då han var på väg ner, mötte hans slavar (livegna tjänare) honom och sade: ”Din son lever!”"},{"book":"Johannes","chapter":"4","verse":"52","text":"Då frågade han dem vilken timme han hade börjat bli bättre. De sade: ”I går eftermiddag vid sjunde timmen (klockan ett på eftermiddagen) lämnade febern honom.” [Judisk tid räknades från soluppgången klockan sex på morgonen.]"},{"book":"Johannes","chapter":"4","verse":"53","text":"Då förstod fadern att det hade skett vid just den tid (samma timma) som Jesus sagt till honom, ”din son lever”. Han kom till tro (lutade sig mot, förlitade sig på Jesus) liksom hela hans hushåll (hus, familj, de som bodde hos honom). [Alla hade sett hur sjuk pojken varit och förstod att Jesus måste vara Messias. Detta är första exemplet i Bibeln då en hel familj tar emot Jesus; nästa är fångvaktaren i Filippi, se Apg 18:8.]"},{"book":"Johannes","chapter":"4","verse":"54","text":"Detta var det andra tecknet (miraklet) som Jesus gjorde i Galileen sedan han kommit från Judéen till Galileen."}]}