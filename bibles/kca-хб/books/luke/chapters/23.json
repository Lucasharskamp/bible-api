{"data":[{"book":"Luke","chapter":"23","verse":"1","text":"Щи арат хŏйат хŏԓыйэ нŏх ԓойсәт пӑ Ԓўвеԓ Пилат хŏща тусэԓ,"},{"book":"Luke","chapter":"23","verse":"2","text":"щӑԓта Ԓўвеԓ нўрмәԓтты питсэԓ, пŏтәртԓәт: \"Мўӈ мŏштәсэв, тӑм Ху мирэв йŏвра хўщԓәԓы пӑ, кесарьа налог мӑты ӑт эсәԓԓәԓы, Ԓўвеԓ Христос Хона айәԓԓәԓы!\""},{"book":"Luke","chapter":"23","verse":"3","text":"Пилатән Ԓўв иԋщәсса: \"Нӑӈ Иудейәт Хон?\" Иисус ԓўвеԓа йŏхԓы йастәс: \"Нӑӈ щиты йастәԓән\"."},{"book":"Luke","chapter":"23","verse":"4","text":"Пилат Турма йир верты хŏйатәт ŏх икета пӑ мир пеԓа йастәс: \"Ма нэмәԓты нўр тӑм хŏйат хŏща ӑт уйәтԓәм\"."},{"book":"Luke","chapter":"23","verse":"5","text":"Туп ԓыв ўрайԓаԓ нŏх пайәтԓыԓаԓ, пŏтәртман, мӑтты ки Ԓўв Иудея ԓŏватән, Галилея эԓты ўйман тӑм вош унты, мир утәԓтыман, йэшащты хўщԓәԓы."},{"book":"Luke","chapter":"23","verse":"6","text":"Пилат Галилея эԓты хуԓмаԓ кемән, ищмәс: \"Ԓўв мўй Галилея мўв ху?\""},{"book":"Luke","chapter":"23","verse":"7","text":"Щӑԓта, Ԓўв Ирод хон мўв эԓты уԓтаԓ ŏша пайәтмаԓ кемән, Ԓўвеԓ Ирод хŏща китсәԓы. Ирод щи хӑтԓәтән ищи Иерусалим вошән ус."},{"book":"Luke","chapter":"23","verse":"8","text":"Ирод Иисус шийаԓәмаԓ кемән, нŏх амтәс, ԓўв Иисус хўвән ватты ԓӑӈхаса, Ԓўв эԓтайәԓ ар хуԓԓыйәс, щишән. Щӑԓта пӑ мӑтты пищ Ԓўв эԓтэԓ шийаԓәты нумәсыйәс,"},{"book":"Luke","chapter":"23","verse":"9","text":"пӑ Ԓўвеԓ арсыр вер эԓты иԋщәссәԓы, туп Иисус ԓўвеԓа нэмәԓты ӑт йастәс."},{"book":"Luke","chapter":"23","verse":"10","text":"Турма йир верты хŏйатәт ŏх икет пӑ щӑԓта Закона утәԓтәты йох ванән ԓойсәт пӑ Ԓўвеԓ шек нўрисэԓ."},{"book":"Luke","chapter":"23","verse":"11","text":"Ирод соԓтанԓаԓ пиԓән Ԓўвеԓ иԓ ԋэрмаԓ пӑ ԋӑха ԋӑхмаԓ йўпийән, хон сŏха Ԓўвеԓ ԓумәттәсԓы пӑ йŏхԓы Пилат хŏща китсәԓы."},{"book":"Luke","chapter":"23","verse":"12","text":"Щӑԓта, Ирод пӑ Пилат йэԓпи ԓын кўтәнән кўтәӈа усӈән, щи хӑтәԓән пӑ ԓухса верәссәӈән."},{"book":"Luke","chapter":"23","verse":"13","text":"Пилат пӑ, Турма йир верты хŏйатәт ŏх икет, кущайәт пӑ мир ӑкәтмаԓ,"},{"book":"Luke","chapter":"23","verse":"14","text":"ԓывиԓаԓа йастәс: \"Нын ма хŏщайэма тӑм хŏйат, мир йŏвра хўщты ŏт йўкана, тусԓән; тӑта щи, ма нын уԓман ԓэрапсэм пӑ тӑм хŏйат, нын Ԓўвеԓ нўрмәԓтан щирән, нэмәԓты хŏща нўрәӈа уԓтаԓ ӑт уйәтсэм."},{"book":"Luke","chapter":"23","verse":"15","text":"Ирод ики ищи, ма Иисус ԓўв хŏщайәԓ китыԓысэм; сŏрәм кеша, нэмәԓты верәм вер Ԓўв хŏщайәԓ ӑт уйәтса;"},{"book":"Luke","chapter":"23","verse":"16","text":"щишән, хомщийән сэкты йўпийән, ма Ԓўвеԓ эсәԓԓэм\"."},{"book":"Luke","chapter":"23","verse":"17","text":"Пилата, йэмәӈ хӑтәԓ урәӈән, ԓывиԓаԓа касна хот эԓты и хŏйат эсәԓты мосәс."},{"book":"Luke","chapter":"23","verse":"18","text":"Туп ԓыв аратэԓән хŏԓыйэ и тўрән ўвты питсәт: \"Щитэн ўйи, мўӈева Варавва эсԓы!\""},{"book":"Luke","chapter":"23","verse":"19","text":"Варавва, хŏйатәт пиԓән вошәӈ мир пеԓа йэшащман уԓмаԓ урәӈән пӑ веԓтатмаԓ урәӈән, касна хота омәсман уса."},{"book":"Luke","chapter":"23","verse":"20","text":"Туп Пилат, Иисус хŏԓт эсәԓты ўтщисԓы, пӑ ипуш па ԓывиԓаԓа такан йастәс."},{"book":"Luke","chapter":"23","verse":"21","text":"Ԓыв туп ўвсәт: \"Пернайа сэӈки! Пернайа Ԓўвеԓ сэӈки!\""},{"book":"Luke","chapter":"23","verse":"22","text":"Пилат хуԓмет пўш ԓывиԓаԓа йастәс: \"Мўйсыр атәм вер Ԓўв верәс? Сŏрәм кеша, ма нэмәԓты атәм вер Ԓўв хŏщайәԓ ӑт уйәтсәм; щишән, хомщийән сэкты йўпийән, Ԓўвеԓ эсәԓԓэм\"."},{"book":"Luke","chapter":"23","verse":"23","text":"Туп ԓыв, такан ўвман сурман, партсәт, Иисус пернайа ат сэкса; ԓыв пӑ Турма йир верты хŏйатәт ŏх икет ўв сыйэԓ нŏх питәс."},{"book":"Luke","chapter":"23","verse":"24","text":"Щӑԓта Пилат, хŏты ԓыв ԓӑӈхасәт, щиты кашащәс;"},{"book":"Luke","chapter":"23","verse":"25","text":"ԓўв щит ким эсԓәс, хŏй ԓыв вохсәт, щит, хŏй, йэшащәм пӑ веԓтантәм вер урәӈән, касна хотән ус, Иисус пӑ ԓыв ԓӑӈхатэԓ щира мӑсԓы."},{"book":"Luke","chapter":"23","verse":"26","text":"Хун Ԓўвеԓ туты питсэԓ, мўв хӑрәԓ эԓты шушәм Симон, Киринея мўвәӈ ики, пӑтән хŏрэмәса; ԓўв порхәԓа перна шуп пŏтса, Иисус йўпийән ат тусԓы."},{"book":"Luke","chapter":"23","verse":"27","text":"Ԓўв йўпеԓән щи арат ар мир шушәс пӑ щи кўтән нэӈәт Ԓўв урӈәԓән такан хоԓԓәсәт пӑ йирӈәԓтысәт."},{"book":"Luke","chapter":"23","verse":"28","text":"Ԓыв пеԓайэԓ керԓәман, Иисус йастәс: \"Иерусалим эвет, Ма урӈемән аԓ хŏԓԓаты, нын урӈәнән пӑ нын ԋавремԓән урәӈән хоԓԓаты,"},{"book":"Luke","chapter":"23","verse":"29","text":"хӑтԓәт щи йŏхәтԓәт, хун йастәԓа: \"Ԋаврэмән ӑт партәм нэӈәт, пӑ ԋаврем хŏԓна ӑт тайәм нэӈәт, пӑ эсәмән ӑт ԓаптыԓыйәм нэӈәт ŏй тӑйԓәт!\""},{"book":"Luke","chapter":"23","verse":"30","text":"Щи пŏрайән кев пайәта йастәты питԓа: \"Мўӈ эԓтэв ӑркәмтаты!\" пӑ сӑхмәта: \"Мўӈев эԓт лаӈкаԓән!\""},{"book":"Luke","chapter":"23","verse":"31","text":"Вŏсты лыптәӈ йўх щиты ки верԓа, сорәм йўх пӑ мўй тӑйәԓ?\""},{"book":"Luke","chapter":"23","verse":"32","text":"Ԓўв пиԓәԓән пӑрты тӑхайа хŏԓна кӑт хорахщи туса."},{"book":"Luke","chapter":"23","verse":"33","text":"Пӑ хун \"Ŏх ԓŏв\" нэмпи тӑхайа йŏхәтсәт, щита Ԓўвеԓ пернайа сэксэԓ, хŏрахщэӈән па, итәԓ йӑм пеләк сӑхат, киметәԓ пӑрта пеләк сӑхат."},{"book":"Luke","chapter":"23","verse":"34","text":"Иисус пӑ пŏтәртәс: \"Ащи, ԓывиԓаԓ нўра аԓ ўйи, мўй верԓәт, ӑт уйәтԓәт\". Пос вŏщкиман, Ԓўв сŏхԓаԓ ортԓысԓаԓ."},{"book":"Luke","chapter":"23","verse":"35","text":"Хŏйатәт ԓойсәт пӑ ватсәт. Ԓыв пиԓԓаԓән кущайәт па хўләщсәт, пŏтәртман: \"Па хŏйатәт нŏх пайтыԓыйәс; Ԓўв Христос, Турәм пирыйәм Ŏт ки, Ԓўвеԓ Ԓўв нŏх aт пайәтԓәԓы\"."},{"book":"Luke","chapter":"23","verse":"36","text":"Ԉаԉ йох ищиты Ԓўв эԓтайәԓ, вана хӑтыԓыман, вŏщрем ўна ўӈԓәԓа тутԓыман, хўләщсәт"},{"book":"Luke","chapter":"23","verse":"37","text":"пӑ пŏтәртсәт: \"Нӑӈ - Иудейәт Хон ки, Нӑӈен Нӑӈ нŏх пайты!\""},{"book":"Luke","chapter":"23","verse":"38","text":"Ԓўв нўмпеԓән грек, рим пӑ еврей йасӈәтән хӑшман уса: \"Тӑми - Иудейәт Хон\"."},{"book":"Luke","chapter":"23","verse":"39","text":"Пернайа сэӈкәм и хорахщи, ԉикащман, Ԓўв пеԓайәԓ пŏтәртәс: \"Нӑӈ Христос ки, Нӑӈен нŏх пайты, пӑ мўӈев па!\""},{"book":"Luke","chapter":"23","verse":"40","text":"Киметәԓ пӑ, ԓўвеԓ нŏх вŏԓәтԓәԓы, йастыйәԓ: \"Турәм эԓты мўй нӑӈ ӑт пӑԓԓән, хун нӑӈ па щиты сўтәтман ӑт уԓԓайән?"},{"book":"Luke","chapter":"23","verse":"41","text":"Мин хŏты вещката сутәтсаймән, мин верԓәмән хўват мŏщатсәмән. Ԓўв пӑ нэмәԓты атәм ӑт верәс\"."},{"book":"Luke","chapter":"23","verse":"42","text":"Щӑԓта Иисуса йастәс: \"Мӑнэм нумәԓмийэ, Турәм Куща, хун Нӑӈ Хон Уԓәпсайэна йŏхәтԓән!\""},{"book":"Luke","chapter":"23","verse":"43","text":"Иисус ԓўвеԓа йастәс: \"Йӑна нӑӈена йастәԓәм, тӑмхӑтәԓ щи Ма пиԓэмән ŏйәӈ-щўԋәӈ тӑхайән23:43 в раю уԓты питԓән\"."},{"book":"Luke","chapter":"23","verse":"44","text":"Хӑтәԓ хутмет щос23:44 еврейәт щирән - щит 12 щос, хӑтәԓ кўтәп кем; ԉэп ус, мўв ԓŏватән йӑрәԏйаӈ щос23:44 еврейәт щирән - щит 15 щос, йэтна пеләк; унты пӑтлама йис:"},{"book":"Luke","chapter":"23","verse":"45","text":"щиӈәԋща най хурԓәс, пӑ Турәм Хот ԓыпийән йэртэп сŏх кўтԓәпәԓ эԓты кӑтна тŏхнәмтәс."},{"book":"Luke","chapter":"23","verse":"46","text":"Иисус, сыйәӈ тўрән ўваԓман, йастәс: \"Ащи! Нӑӈ йошӈиԓана Ма ԓыԓэм мӑԓэм\". Щиӈәԋща, щит йастәман, ԓыԓәԓ эсәԓсәԓы."},{"book":"Luke","chapter":"23","verse":"47","text":"Сот ԉаԉ йох ŏх ху пӑ, щи тыйәм вер пеԓа ватмаԓ эԓты, Турәм ишәксәԓы пӑ йастәс: \"Йӑна пӑ тӑм хŏйат тўӈа–щира хŏйат уԓмаԓ\"."},{"book":"Luke","chapter":"23","verse":"48","text":"Щит ватты йŏхтәм мир хŏԓыйэ, тыйәм вер пеԓа ватман, мевәԓаԓ эԓты ԓывиԓаԓ ԓыв сэкман, йŏхԓы мӑтсәт."},{"book":"Luke","chapter":"23","verse":"49","text":"Хŏԓыйэ, Иисус уйтәм мŏхет, пӑ Галилея эԓты Ԓўв йўпеԓән йўвәм нэӈәт йэԓәншәк ԓойсәт пӑ щийэԓ ватсәт."},{"book":"Luke","chapter":"23","verse":"50","text":"Ӑктәщиты хŏйатәт23:50 ӑктәщиты хŏйатәт – синедрионән сўт верты мŏхет; кўтән Иосиф нэмпи ики ус. Ԓўв сӑмәӈ пӑ вещкат ус."},{"book":"Luke","chapter":"23","verse":"51","text":"Ӑктәщиты тӑхайән хŏйатәт пиԓән ӑт кашащәс, ԓыв верэԓ хŏща ӑт ус; Ԓўв Иудеяйән уԓты Аримафея вошәӈ ху, Турәм Хон Уԓәпса ищи ԓавәԓман ус."},{"book":"Luke","chapter":"23","verse":"52","text":"Пилат хŏща йŏхтәс пӑ Иисус мотавтәԓ вохсәԓы;"},{"book":"Luke","chapter":"23","verse":"53","text":"щӑԓта перна эԓты ԓўвеԓ иԓ ўйман, щи кеша уԓты пуԓән щӑшканән йŏвәрмәсԓы пӑ кев пай ԓыпийән хот йӑт ԓŏват сэврәм тӑхайа пŏтсәԓы. Щи тӑхайа хŏԓна нэмәԓт хŏйат пŏнман ӑт уса."},{"book":"Luke","chapter":"23","verse":"54","text":"Щит шаббат23:54 Еврейәт щутщәты хӑтәԓ хӑтԓа ԓэщатыты пŏра ус, пӑ щи хӑтԓа йиты щи питәс."},{"book":"Luke","chapter":"23","verse":"55","text":"Иисус пиԓән Галилея эԓты йŏхтәм нэӈәт па Иосиф йўпийән шушсәт пӑ ӑпа пŏнты кев хот ватсэԓ пӑ хŏты Ԓўв мотавтәԓ пŏнман уса ищи;"},{"book":"Luke","chapter":"23","verse":"56","text":"воша йŏхәтмеԓән йӑм эпԓәӈ йик пӑ миро вŏй ԓэщатсәт. Шаббат хӑтәԓән Турәм партәпса йасәӈ щирән ԓыв щутщәман усәт."}]}