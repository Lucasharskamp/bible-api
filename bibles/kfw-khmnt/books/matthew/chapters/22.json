{"data":[{"book":"Matthew","chapter":"22","verse":"1","text":"Hiwasuo Jisu'n woikhat inlet ah chongminkhina kha aneimanna mi ngaidiang aleiril."},{"book":"Matthew","chapter":"22","verse":"2","text":"“Marwaan Rengramchu, tuka-ang reng inkhat in asapa moiruoina ah bubaknasik insuuk khale in-ang."},{"book":"Matthew","chapter":"22","verse":"3","text":"Bukabak hongnasik ah koina cheii ipe ngaikha jokoiru tia ama suok ngai aleitir, takkha inmani leihong zootmu."},{"book":"Matthew","chapter":"22","verse":"4","text":"Khawa jarra woikhat asuok lekkhat ngaidiang hiwa chonghi apeya koina cheii inpe ngaidiang khan: Enru, Kei'n bubaknasik kha tuun kaminsuuk suojei; kei kasaraat ngai halli akanool kasechal ngai kathat ah chuon rakip ngaihi kaminsuuk suojei. Moiruoi bubakna hin hongtaru! tia aleitir"},{"book":"Matthew","chapter":"22","verse":"5","text":"Takkha koina cheii kamu ngai'n sisik leingaidonmu halli inmani'n inchuon-inchuon tiangkhan: inkhat in aleiya, lekkhat in insiallou natiang inleisi,"},{"book":"Matthew","chapter":"22","verse":"6","text":"khawa khanna kaom aleiilak ngai'n asuok ngaikha insurra, inleiwuok, halli inleithat."},{"book":"Matthew","chapter":"22","verse":"7","text":"Rengpa kha araang theiya; raalmi ngai atirra mikathat ngaikha aminthat jei halli inkhuopui kha um mei aminhaaljei."},{"book":"Matthew","chapter":"22","verse":"8","text":"Khawa phakhan ama'n asuok ngai akoiya inmani diang ati, Kei moiruoi bubakna sik hi kaminhekjei, takkha kikoi ngaihi kahong sik rahoi suok mujei."},{"book":"Matthew","chapter":"22","verse":"9","text":"Khawa jarra tuun nangni'n lampui ngaikhan si-inlang ning imu miring rakip ngaikha moiruoi bubakna sik ah juokoi ru."},{"book":"Matthew","chapter":"22","verse":"10","text":"Khawa jarra suok ngaikhan lamma insuok ah, katha khat-um kathamak rakip ngaikha inhong minchun; halli moiruoina munkha mipui akahong ngaikhan insipjei.”"},{"book":"Matthew","chapter":"22","verse":"11","text":"“Rengpa khan ahong inchun ngai ka-en aheiluut pha, moiruoi puondiar kathomak miring inkhat aleimu."},{"book":"Matthew","chapter":"22","verse":"12","text":"Rengpa in amadiang ati, ‘Suopui, angtho-thoa moiruoi puondiar tholeiya hiwahin nihongluut me?’ takkha ama'n iteii um leirilmakjei."},{"book":"Matthew","chapter":"22","verse":"13","text":"Halli rengpa in suok ngaidiang aleiti, ‘Akeii akut khit inlang aziingna tuolkhan amakha kalekjuonru. Khawa munkhan ama'n aha karial ta achapsik eii.’ ” Matt 8:12; 25:30; Luk 13:28"},{"book":"Matthew","chapter":"22","verse":"14","text":"Ajarchu “Katamtak inkoi, takkha lekteiibit inkadang.”"},{"book":"Matthew","chapter":"22","verse":"15","text":"Khawa phakhan Pharisee ngai'n insuok ah Jisu chongrilla inphut surnasik chuon inleiminsuuk."},{"book":"Matthew","chapter":"22","verse":"16","text":"Halli Herod mi ngaile inmani siamruoi ngai intirra injuo minti, “Ocha,” “Nang in akatuun naril, mi ngaidiang Pathian jarra akatuun lamkha naminchu, halli tu-inkhat um chimakche, ajarchu mimeel mimai enna chuonkatho emakche tihi keini'n kinjet."},{"book":"Matthew","chapter":"22","verse":"17","text":"Khawa jarra keini diang narilpiro, angme ningaidon? Rome Rengpa Caesar diang rampar kapehi eini sina Dan akoibe emakli koimakbe?”"},{"book":"Matthew","chapter":"22","verse":"18","text":"Jisu'n inmani thamakna kha ajet ah aheiti, “Akatha omchan katho ngai! Angsik ame kei nasursik ningtho?"},{"book":"Matthew","chapter":"22","verse":"19","text":"Rampar pesik sialkha keidiang naminmuru!”"},{"book":"Matthew","chapter":"22","verse":"20","text":"Halli ama'n inmani diang aleirakel, “Tu ramil li ramingme hiwa ngaihi?”"},{"book":"Matthew","chapter":"22","verse":"21","text":"Inmani'n inleimasang, “Reng Caesar ta eii.”"},{"book":"Matthew","chapter":"22","verse":"22","text":"Khawa injet pha inmani'n inleingak; halli amakha inmathaanna insijei."},{"book":"Matthew","chapter":"22","verse":"23","text":"Ahongkaringnook tihi ommak kati Sadducee lekkhat khawani khan Jisu diang inhongnga inhongrakel."},{"book":"Matthew","chapter":"22","verse":"24","text":"Inmani'n inti, “Ocha,” “Moses in, mi inkhat in saneileiya athi inchu, ama unai inkhat in chulmeinu kha neita sa aneisik eii, khawa sangai kha akathipa sangai eii tia inleisik eii aleiti. Innidan 25:5"},{"book":"Matthew","chapter":"22","verse":"25","text":"Keini karra unai sari kinleiom; upakhetpa khan numei aleinei halli saneileiya athijei, anumei kha anai ngaidiang aleidajei."},{"book":"Matthew","chapter":"22","verse":"26","text":"Khale in-angrip ah inni huuina, inthum huuina, insuona khet ah sari huuina anaipa diang um aleisuokjei."},{"book":"Matthew","chapter":"22","verse":"27","text":"Ajuohekna khetkhan numeisanu kha um athijei."},{"book":"Matthew","chapter":"22","verse":"28","text":"Khawa jarra tuunchu hongring nookna nikhuo nikhan, amahi tu numei esikme? ajarchu inmani rakip in amakha inleinei.”"},{"book":"Matthew","chapter":"22","verse":"29","text":"Jisu'n inmani diang aleimasang, Chong inthiang emakli Pathian ranak kha nangni'n jetmakchu jarra, “nangni lamleii tiang ningsijei!"},{"book":"Matthew","chapter":"22","verse":"30","text":"Ajarchu kathi ngaikhan inhongring pha, inmani khachu marwaan tirton ngai ang-inta marwaanna in-omsik eii, inmanidiang inkanei moikaruoi ti omnuni."},{"book":"Matthew","chapter":"22","verse":"31","text":"Kathi ngai'n inhongringnook sik jarra: Pathian in nangni diangnga itikha lateel ngaimak chube? ati,"},{"book":"Matthew","chapter":"22","verse":"32","text":"‘Kei Abraham Pathian, Isaac Pathian khat-um Jacob Pathian ka-eii,’ Amachu kathi ngai Pathian emak takkha akaring ngai Pathian eii.” Suok 3:6"},{"book":"Matthew","chapter":"22","verse":"33","text":"Mipui in hiwa injetpha, inmani'n ama minchuna khan inleingak."},{"book":"Matthew","chapter":"22","verse":"34","text":"Jisu'n Sadducee ngaikha min-om chianjei tikha Pharisee ngai'n injet phakhan, inmani rakip in inchunna inleinei,"},{"book":"Matthew","chapter":"22","verse":"35","text":"Halli inmani ngai karra, sina Dan ocha inkhat in, chongrakel nale inruoiya ama surnasik lei-ensui."},{"book":"Matthew","chapter":"22","verse":"36","text":"“Ocha,” “Sina Dan suungnga huwa chongpeii hume kalokkhet?”"},{"book":"Matthew","chapter":"22","verse":"37","text":"Jisu'n aleimasang, “ ‘Pumi na Pathian kha namalung, naratha, halli na-ngaidonna pumpuiya minriangro.’ Innidan 6:5"},{"book":"Matthew","chapter":"22","verse":"38","text":"Hiwahi akalokkhet khat-um ma-insakhet chongpeii kha eii."},{"book":"Matthew","chapter":"22","verse":"39","text":"Halli hi angnga inni huuina kha um: ‘Nang in na-indiang na-inwaipui ngai kha napumtak angnga minriangro.’ Levi 19:18"},{"book":"Matthew","chapter":"22","verse":"40","text":"Moses sina Dan khat-um Pathian chongkachoi ngai minchuna kha hiwa chongpeii inni hin araya ah ahuui wiakjei.” Luk 10:25-28"},{"book":"Matthew","chapter":"22","verse":"41","text":"Pharisee lekkhat in inlei intup pha, Jisu'n inmani diang aheirakel,"},{"book":"Matthew","chapter":"22","verse":"42","text":"“Messiah jarra angme ningngaidon? Ama hi tu sapa me?”"},{"book":"Matthew","chapter":"22","verse":"43","text":"“Jisu'n inmani diang ati, kha e-inle, David in Ratha ah amadiang angtho-thoa ‘Pumi’ tia ikoime? David in ati,"},{"book":"Matthew","chapter":"22","verse":"44","text":"‘Pumi in Kapumi diang ati:"},{"book":"Matthew","chapter":"22","verse":"45","text":"David in amakha ‘Pumi’ tia akoi inchu, angtho-thoa Messiah hi David sapa esikme?”"},{"book":"Matthew","chapter":"22","verse":"46","text":"Tu inkhat in num Jisu diang chong inkhat um leimasang mator mujei, khawani makheiya inphut tu-inkhat innum amadiang chong inkhat um rakelmujei."}]}