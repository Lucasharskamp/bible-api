{"data":[{"book":"لێڤییەکان","chapter":"21","verse":"1","text":"هەروەها یەزدان بە موسای فەرموو: «لەگەڵ کاهینەکان بدوێ کە نەوەی هارونن و پێیان بڵێ: ”نابێت بەپێی ڕێوڕەسم کەستان بە مردووێکی هۆزەکەی خۆی گڵاو بکات،"},{"book":"لێڤییەکان","chapter":"21","verse":"2","text":"تەنها بۆ ئەوانە نەبێت کە زۆر نزیکن لێی، دایکی و باوکی و کوڕی و کچی و برای و"},{"book":"لێڤییەکان","chapter":"21","verse":"3","text":"خوشکە پاکیزەکەی کە لێی نزیکە، ئەوەی شووی نەکردووە، دەشێت لە پێناویدا گڵاو بێت."},{"book":"لێڤییەکان","chapter":"21","verse":"4","text":"نابێت خۆی گڵاو بکات بەوانەی لە ڕێگەی ژنهێنانەوە بوونەتە خزمی ئەو."},{"book":"لێڤییەکان","chapter":"21","verse":"5","text":"«”کاهینەکان نابێت سەریان سفر بکەن و هەردوو لای ڕیشیان بتاشن و خۆیان بریندار بکەن."},{"book":"لێڤییەکان","chapter":"21","verse":"6","text":"دەبێت بۆ خوداکەیان پیرۆز بن و ناوی خودایان نەزڕێنن، چونکە قوربانییە بە ئاگرەکان وەک نانی خودایان بۆ یەزدان پێشکەش دەکەن، جا دەبێت پیرۆز بن."},{"book":"لێڤییەکان","chapter":"21","verse":"7","text":"«”نابێت کاهینەکان ئافرەتی لەشفرۆشی بێ ئابڕوو21‏:7 لە زمانی عیبری بە واتای گڵاو هاتووە، لێرە و لە ئایەتی 14.‏ و تەڵاقدراو بخوازن، چونکە کاهین پیرۆزکراوە بۆ خوداکەی،"},{"book":"لێڤییەکان","chapter":"21","verse":"8","text":"جا بە پیرۆزی دابنێن، چونکە نانی خوداتان پێشکەش دەکات، پیرۆزکراو دەبێت لەلاتان، چونکە من پیرۆزم. من یەزدانم ئەوەی پیرۆزتان دەکات."},{"book":"لێڤییەکان","chapter":"21","verse":"9","text":"«”ئەگەر کچی کاهین بە لەشفرۆشی گڵاو بوو، ئەوا باوکی گڵاو کردووە، دەبێت کچەکە بە ئاگر بسووتێنرێت."},{"book":"لێڤییەکان","chapter":"21","verse":"10","text":"«”سەرۆکی کاهینان، ئەوەی لەنێو براکانی زەیتی دەستنیشانکردنی بە سەریدا کراوە و ئەرک پێ سپێردراوە بۆ لەبەرکردنی جلەکانی کاهینیێتی، پێویستە سەری ڕووت نەکات و جلەکانی لەبەر خۆی دانەدڕێت."},{"book":"لێڤییەکان","chapter":"21","verse":"11","text":"پێویستە نەیەتە ئەو شوێنەی لاشەی مردووی لێیە، نابێت خۆی بۆ دایک و باوکیشی گڵاو بکات."},{"book":"لێڤییەکان","chapter":"21","verse":"12","text":"نابێت لە پیرۆزگا دەربچێت، نەوەک پیرۆزگای خوداکەی گڵاو بکات، چونکە بە زەیتی دەستنیشانکردنی خودا نەزرکراوە، من یەزدانم."},{"book":"لێڤییەکان","chapter":"21","verse":"13","text":"«”ئەم دەبێت کچێکی پاکیزە بخوازێت."},{"book":"لێڤییەکان","chapter":"21","verse":"14","text":"نابێت بێوەژن و تەڵاقدراو و بێ ئابڕووی لەشفرۆش بخوازێت، بەڵکو دەبێت کچێکی پاکیزە لە خزمەکانی بخوازێت،"},{"book":"لێڤییەکان","chapter":"21","verse":"15","text":"بۆ ئەوەی وەچەکەی لەنێو گەلەکەی گڵاو نەکات. من یەزدانم، ئەوم پیرۆز کردووە.“»"},{"book":"لێڤییەکان","chapter":"21","verse":"16","text":"هەروەها یەزدان بە موسای فەرموو:"},{"book":"لێڤییەکان","chapter":"21","verse":"17","text":"«لەگەڵ هارون بدوێ و بڵێ: ”ئەگەر پیاوێک لە وەچەی تۆ لە نەوەکانیان کەموکوڕییەکی تێدابوو، با نەیەتە پێشەوە بۆ پێشکەشکردنی نانی خوداکەی."},{"book":"لێڤییەکان","chapter":"21","verse":"18","text":"هەر پیاوێک کەموکوڕی تێدابێت، نابێت بێتە پێشەوە، نە پیاوی نابینا و نە شەل و نە دەموچاو خوار و نە شێوە تێکچوو،"},{"book":"لێڤییەکان","chapter":"21","verse":"19","text":"نە پیاوی دەست یان پێ گۆج،"},{"book":"لێڤییەکان","chapter":"21","verse":"20","text":"نە قەمبوور، نە کورتەباڵا، نە ئەوەی کە کەموکوڕی لە چاویدا هەیە یان زام و برینێکی بەردەوامی هەیە و نە قۆڕ."},{"book":"لێڤییەکان","chapter":"21","verse":"21","text":"هەر پیاوێک لە نەوەی هارونی کاهین کەموکوڕی تێدابێت، نابێت بێتە پێشەوە بۆ پێشکەشکردنی قوربانییە بە ئاگرەکان بۆ یەزدان؛ لەبەر ئەوەی کەموکوڕی تێدایە، پێویستە نەیەتە پێشەوە بۆ پێشکەشکردنی نانی خوداکەی."},{"book":"لێڤییەکان","chapter":"21","verse":"22","text":"دەتوانێت لە نانی خوداکەی بخوات، لە پێشکەشکراوە پیرۆزەکە و لە خواردنە هەرەپیرۆزەکانیش؛"},{"book":"لێڤییەکان","chapter":"21","verse":"23","text":"بەڵام نابێت بێتە لای پەردەکە و لە قوربانگاکەش نزیک بکەوێتەوە، چونکە کەموکوڕی تێدایە، نەوەک پیرۆزگام گڵاو بکات، چونکە من یەزدانم، کە پیرۆزیان دەکەم.“»"},{"book":"لێڤییەکان","chapter":"21","verse":"24","text":"ئینجا موسا لەگەڵ هارون و کوڕەکانی و هەموو نەوەی ئیسرائیلدا دوا."}]}