{"data":[{"book":"Ufunuo","chapter":"13","verse":"1","text":"Yule joka akajikita katika mchanga ulioko ufuoni mwa bahari."},{"book":"Ufunuo","chapter":"13","verse":"2","text":"Mnyama yule niliyemwona alifanana na chui, lakini miguu yake ilikuwa kama ya dubu na kichwa chake kama cha simba. Lile joka likampa huyo mnyama nguvu zake, kiti chake cha enzi na mamlaka makubwa."},{"book":"Ufunuo","chapter":"13","verse":"3","text":"Kimojawapo ya vichwa vya huyo mnyama kilikuwa kama kilichokwisha kupata jeraha la mauti, lakini jeraha hilo la mauti likapona. Ulimwengu wote ukashangaa ukamfuata huyo mnyama."},{"book":"Ufunuo","chapter":"13","verse":"4","text":"Watu wakaliabudu lile joka kwa sababu lilikuwa limempa huyo mnyama mamlaka yake, pia wakamwabudu huyo mnyama na kuuliza, “Ni nani aliye kama huyu mnyama? Ni nani awezaye kupigana vita naye?”"},{"book":"Ufunuo","chapter":"13","verse":"5","text":"Huyo mnyama akapewa kusema maneno ya kiburi na kukufuru na kutumia mamlaka yake kwa muda wa miezi arobaini na miwili."},{"book":"Ufunuo","chapter":"13","verse":"6","text":"Akafungua kinywa chake ili kumkufuru Mungu, akilitukana Jina lake na mahali aishipo na wale wakaao mbinguni."},{"book":"Ufunuo","chapter":"13","verse":"7","text":"Pia akaruhusiwa kufanya vita na watakatifu na kuwashinda. Akapewa uwezo juu ya watu wa kila kabila, jamaa, lugha na taifa."},{"book":"Ufunuo","chapter":"13","verse":"8","text":"Nao watu wote waishio duniani watamwabudu huyo mnyama, yaani, wale wote ambao majina yao hayakuandikwa kwenye kitabu cha uzima cha Mwana-Kondoo aliyechinjwa tangu kuumbwa kwa ulimwengu."},{"book":"Ufunuo","chapter":"13","verse":"9","text":"Yeye aliye na sikio na asikie."},{"book":"Ufunuo","chapter":"13","verse":"10","text":"Ikiwa mtu ni wa kuchukuliwa mateka,"},{"book":"Ufunuo","chapter":"13","verse":"11","text":"Kisha nikamwona mnyama mwingine, akipanda juu kutoka dunia. Alikuwa na pembe mbili kama mwana-kondoo, lakini akanena kama joka."},{"book":"Ufunuo","chapter":"13","verse":"12","text":"Akatumia mamlaka yote ya yule mnyama wa kwanza kwa niaba yake, naye akawafanya wote wakaao duniani kumwabudu yule mnyama wa kwanza, ambaye jeraha lake la mauti lilipona."},{"book":"Ufunuo","chapter":"13","verse":"13","text":"Naye akafanya ishara kuu na za ajabu, hata kusababisha moto kushuka toka mbinguni kuja duniani watu wakiona waziwazi."},{"book":"Ufunuo","chapter":"13","verse":"14","text":"Kwa sababu ya zile ishara alizokuwa amepewa uwezo wa kuzifanya kwa niaba ya yule mnyama wa kwanza, akawadanganya wakaao duniani. Akawaamuru wasimamishe sanamu kwa heshima ya yule mnyama aliyekuwa amejeruhiwa kwa upanga lakini akaishi."},{"book":"Ufunuo","chapter":"13","verse":"15","text":"Akapewa uwezo wa kuipa pumzi ile sanamu ya yule mnyama wa kwanza, ili iweze kusema na kuwasababisha wale wote waliokataa kuiabudu hiyo sanamu kuuawa."},{"book":"Ufunuo","chapter":"13","verse":"16","text":"Pia alimlazimisha kila mmoja, mdogo na mkubwa, tajiri na maskini, mtu huru na mtumwa, atiwe chapa kwenye mkono wake wa kuume au kwenye kipaji chake cha uso,"},{"book":"Ufunuo","chapter":"13","verse":"17","text":"ili kwamba mtu yeyote asiweze kununua wala kuuza isipokuwa amekuwa na hiyo chapa, ambayo ni jina la huyo mnyama au tarakimu za jina lake."},{"book":"Ufunuo","chapter":"13","verse":"18","text":"Hapa ndipo penye hekima. Yeye aliye na ufahamu na ahesabu tarakimu za huyo mnyama, kwa maana ni tarakimu za kibinadamu. Tarakimu zake ni 666."}]}