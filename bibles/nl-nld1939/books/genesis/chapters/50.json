{"data":[{"book":"Genesis","chapter":"50","verse":"1","text":"Wenend wierp Josef zich op het gelaat van zijn vader en kuste het."},{"book":"Genesis","chapter":"50","verse":"2","text":"Daarna gaf hij de geneesheren onder zijn dienaars bevel, zijn vader te balsemen; en de geneesheren balsemden Israël."},{"book":"Genesis","chapter":"50","verse":"3","text":"Veertig dagen gingen er mee heen; want zolang duurt de balseming. En zeventig dagen bedreven de Egyptenaren rouw over hem."},{"book":"Genesis","chapter":"50","verse":"4","text":"Toen de rouwtijd voorbij was, sprak Josef tot het hof van Farao: Als ik genade gevonden heb in uw ogen, wees dan mijn voorspraak bij Farao, en zeg hem,"},{"book":"Genesis","chapter":"50","verse":"5","text":"dat mijn vader mij heeft bezworen: “Wanneer ik dood ben, moet ge mij begraven in het graf, dat ik voor mij heb uitgehouwen in het land Kanaän.” Daarom zou ik willen vertrekken, om mijn vader te begraven; daarna zal ik terugkeren."},{"book":"Genesis","chapter":"50","verse":"6","text":"Farao antwoordde: Ga heen, om uw vader te begraven, zoals hij u bezworen heeft."},{"book":"Genesis","chapter":"50","verse":"7","text":"Josef vertrok dus, om zijn vader te begraven. Hij werd begeleid door al de dienaren van Farao, door zijn voornaamste hovelingen en alle waardigheidsbekleders van Egypte;"},{"book":"Genesis","chapter":"50","verse":"8","text":"bovendien door het hele gezin van Josef met zijn broers en het gezin van zijn vader, die alleen hun kleine kinderen, hun schapen en runderen in het land Gósjen achterlieten."},{"book":"Genesis","chapter":"50","verse":"9","text":"Ook wagens en ruiters reden met hem mee: het was een indrukwekkende stoet."},{"book":"Genesis","chapter":"50","verse":"10","text":"Toen zij Goren-Haätad in het Overjordaanse hadden bereikt, hielden zij er een grote en plechtige rouwklacht; en zeven dagen lang liet hij rouw bedrijven over zijn vader."},{"book":"Genesis","chapter":"50","verse":"11","text":"De inwoners van het land, de Kanaänieten, zagen die rouw in Goren-Haätad, en zeiden: Dat is een plechtige rouwklacht van Egypte. Daarom wordt deze plaats Abel-Misraim genoemd. Ze ligt in het Overjordaanse."},{"book":"Genesis","chapter":"50","verse":"12","text":"Daarna deden zijn zonen, wat hij hun had bevolen."},{"book":"Genesis","chapter":"50","verse":"13","text":"Ze brachten hem naar het land Kanaän over, zoals hij hun had gelast, en begroeven hem in de grot op de akker van Makpela, ten oosten van Mamre, die Abraham als een familiegraf had gekocht van Efron, den Chittiet."},{"book":"Genesis","chapter":"50","verse":"14","text":"Na de begrafenis van zijn vader keerde Josef met al zijn broers en allen, die hem hadden vergezeld, om zijn vader te begraven, naar Egypte terug."},{"book":"Genesis","chapter":"50","verse":"15","text":"Nu hun vader gestorven was, werden de broers van Josef bevreesd, en zeiden: Als Josef ons nu maar niet vijandig behandelt, en ons al het kwaad vergeldt, dat wij hem aangedaan hebben!"},{"book":"Genesis","chapter":"50","verse":"16","text":"Daarom lieten zij Josef berichten:"},{"book":"Genesis","chapter":"50","verse":"17","text":"Uw vader heeft voor zijn dood ons bevolen: “Zo moet ge tot Josef spreken! Vergeef toch de misdaad en de zonde van uw broers en het leed, dat zij u hebben aangedaan.” Vergeef dus de misdaad der dienaars van den God van uw vader! Toen men zo tot hem sprak begon Josef te wenen."},{"book":"Genesis","chapter":"50","verse":"18","text":"Nu kwamen zijn broers zelf, vielen op hun aangezicht neer, en zeiden: Zie, wij zijn uw slaven!"},{"book":"Genesis","chapter":"50","verse":"19","text":"Maar Josef sprak: Ge behoeft niet te vrezen! Bekleed ik soms de plaats van God?"},{"book":"Genesis","chapter":"50","verse":"20","text":"Gij hebt mij kwaad willen doen, maar God heeft het ten goede gekeerd, om een talrijk volk in het leven te behouden, zoals nu is geschied."},{"book":"Genesis","chapter":"50","verse":"21","text":"Weest dus niet bang; ik zal voor u en uw kinderen zorgen. Zo gaf hij hun moed, en onderhield zich minzaam met hen."},{"book":"Genesis","chapter":"50","verse":"22","text":"Josef bleef in Egypte wonen met het gezin van zijn vader; hij werd honderd tien jaren oud."},{"book":"Genesis","chapter":"50","verse":"23","text":"En Josef mocht nog de kleinkinderen van Efraïm aanschouwen; ook de zonen van Makir, den zoon van Manasse, werden op de knieën van Josef geboren."},{"book":"Genesis","chapter":"50","verse":"24","text":"Daarna sprak Josef tot zijn broers: Ik ga sterven; maar God zal eenmaal op u neerzien, en u uit dit land geleiden naar het land, dat Hij aan Abraham, Isaäk en Jakob onder ede beloofd heeft."},{"book":"Genesis","chapter":"50","verse":"25","text":"En Josef bezwoer de zonen van Israël: Wanneer God op u heeft neergezien, voert dan mijn gebeente van hier mee."},{"book":"Genesis","chapter":"50","verse":"26","text":"Toen stierf Josef, honderd tien jaren oud. Men balsemde hem in Egypte, en legde hem daar in een kist."}]}