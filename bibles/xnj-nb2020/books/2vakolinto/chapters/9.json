{"data":[{"book":"2 Vakolinto","chapter":"9","verse":"1","text":"Niganikiwa lepi kuvayandikila nyenye ndava ya kuvapelekela mtangatilu vandu va Chapanga va ku Yudea."},{"book":"2 Vakolinto","chapter":"9","verse":"2","text":"Nimanyili chamvii na mtima wa kutangatila, na namekili ndava yinu kulivala lijambu lila palongolo ya vandu va Makedonia. Navajovili, “Valongo vitu va ku Akaya vajitendekili kuhumila mwaka weupitili” Hinu mnogo winu umali kuvakita na vandu vangi vawusa."},{"book":"2 Vakolinto","chapter":"9","verse":"3","text":"Hinu, nivatumili valongo vitu avo, muni kujilumba kwitu kukoto kulolekana kuvya malovi gawaka, na ngati chanajovili nyenye mjitendekili neju kuwusa utangatila winu."},{"book":"2 Vakolinto","chapter":"9","verse":"4","text":"Yikoto kuvya vandu va makedonia pevibwela pamonga na nene, tivakolela mwakona kujitendekela, penapo tete yati tikola soni ndava tivasadiki neju ndava yinu na nyenye mewa yati mwikola soni."},{"book":"2 Vakolinto","chapter":"9","verse":"5","text":"Hinu, yaniganili kuvayupa valongo ava vatilongolela kubwela kwinu vapata kuvika bwina njombi yinu yivaha yetalagini. Yeniyi yati yilangisa njombi iyi muwusili mukugana kwinu lepi kwa kulasimisa."},{"book":"2 Vakolinto","chapter":"9","verse":"6","text":"Mukumbuka, mwaimija padebe ibena padebe, mwaimija pavaha ibena pavaha."},{"book":"2 Vakolinto","chapter":"9","verse":"7","text":"Hinu, kila mmonga, awusa cheamwili, kwa mtima woha kwa ungolongondi amala kulasimishwa, muni Chapanga amganili yula mwaiwusa kwa sangalusa."},{"book":"2 Vakolinto","chapter":"9","verse":"8","text":"Chapanga ihotola kuvapela nyenye pamahele ya gala gemwigana mu mambu goha lukumbi lwoha mvya na kila chindu chemwigana ndi muhotola kutangatila mukila lihengu la bwina."},{"book":"2 Vakolinto","chapter":"9","verse":"9","text":"Ngati chegijova Mayandiku Gamsopi,"},{"book":"2 Vakolinto","chapter":"9","verse":"10","text":"Na Chapanga mwakumpela mlimaji na mbeyu na chakulya, yati akuvapela mewa mbeyu zamwigana, na kuzikita zimela, zikula na kuvapela mabenu gamahele ndava ya kuwusa kwa mtima wa bwina."},{"book":"2 Vakolinto","chapter":"9","verse":"11","text":"Mwene yati akuvapela vindu vyamahele magono goha, muni vandu vamsengusa Chapanga ndava ya njombi zinu zevipokela kuhuma kwitu."},{"book":"2 Vakolinto","chapter":"9","verse":"12","text":"Ndava lihengu lenili la uwusaji lemwihenga lepi ndu, yikuvatangatila kuvapela vandu va Chapanga maganu gavi nambu yati yikuvakita vandu va mahele vamsengusa Chapanga."},{"book":"2 Vakolinto","chapter":"9","verse":"13","text":"Ndava ya lihengu ilo la kuwusa kwinu vandu yati vakumulumba Chapanga mukulola uyidakila winu kwa Kilisitu mukujova, mewa ndava ya mtima winu wa bwina wa kuvapela vene mtangatila pamonga na vandu vangi."},{"book":"2 Vakolinto","chapter":"9","verse":"14","text":"Hinu yati vakuvawombela nyenye mumtima wa uganu ndava ya mambu gavaha gemhengiwi na Chapanga."},{"book":"2 Vakolinto","chapter":"9","verse":"15","text":"Timsengusa Chapanga ndava ya njombi yaki tete nakuhotola hati kujova!"}]}