{"data":[{"book":"Matei","chapter":"21","verse":"1","text":"Yesu ne iwanang'ina wake hawang'ali habehi na Yerusalemu na kupfika Betifage mne Chidunda cha Mitseituni, kawatuma iwanang'ina wake weli,"},{"book":"Matei","chapter":"21","verse":"2","text":"kawalongela, “Mghende mbaka mne kaye ili hambele henu, baho mtsomwona ipunda kohighwa hamwe ne imwanaghe, muwadohole mngalile hano."},{"book":"Matei","chapter":"21","verse":"3","text":"Imunu wowose ang'awalongela chochose, mumlongele, ‘Imtwatsa kowabama,’ naye katsowaleka mke.”"},{"book":"Matei","chapter":"21","verse":"4","text":"Achino chilawila ili aghala ighalongighwe na manabii ghatimile."},{"book":"Matei","chapter":"21","verse":"5","text":"“Umlongele neghe Sayuni,"},{"book":"Matei","chapter":"21","verse":"6","text":"Apfo iwanang'ina waghenda watenda ka Yesu pfayawalongele."},{"book":"Matei","chapter":"21","verse":"7","text":"Wamghala ipunda ne imwana we ipunda, weka ghamaghwanda ghawo mchanya mwe punda awo, na Yesu kakala mchanya mwake."},{"book":"Matei","chapter":"21","verse":"8","text":"Iwanu wengi wagheka ghamaghwanda ghawo mnzila na wangi waghana milala wanzasa mnzila."},{"book":"Matei","chapter":"21","verse":"9","text":"Na iwanu iwamlongole na awala iwamuwinzile wose wandusa kukemelela, walonga, “Yatogholighwe, Imwana wa Daudi! Imulungu kambaliki ayula iyakutsa kwa taghwa lye Imtwatsa! Yatogholighwe Imulungu yali kuchanya kulanga!”"},{"book":"Matei","chapter":"21","verse":"10","text":"Yesu hayengile Yerusalemu, iwanu wose wakangawala, weghutsa, “Ayu nani?”"},{"book":"Matei","chapter":"21","verse":"11","text":"Iwanu wawedika, “Ayuno nabii, Yesu wa Natsareti ya Galilaya.”"},{"book":"Matei","chapter":"21","verse":"12","text":"Yesu kengila mne Ing'anda ye Imulungu kawawinga wose awala iwang'ali woghula na iwang'ali wohutsa. Katsibindula tsimetsa tsawo tsa ukubenela tsisendi na ipfighoda pfa awala iwang'ali woutsa iwanjiwa."},{"book":"Matei","chapter":"21","verse":"13","text":"Kawalongela, “Yandikighwa, ‘Ing'anda yangu itsokemighwa ing'anda ya ukulombela.’ Lekeni mwemwe mwoitenda iwe mango ye iwabapfi!”"},{"book":"Matei","chapter":"21","verse":"14","text":"Ipfifita na ipfimbete wamghendela Yesu mne Ing'anda ye Imulungu, naye kawahonetsa."},{"book":"Matei","chapter":"21","verse":"15","text":"Lekeni iwatambika wakulu na iwolangulitsa ghamalaghitso tsawona maya hawonile pfinu pfa kukangawatsa pfayatendile Yesu, ne iwana pfawakemelele mne ing'anda ye Imulungu, “Yatogholighwe Imwana wa Daudi!”"},{"book":"Matei","chapter":"21","verse":"16","text":"Apfo wamghutsa Yesu, “Apfi kohulika chawolonga iwana wano?”"},{"book":"Matei","chapter":"21","verse":"17","text":"Yesu kawaleka kaghenda Betaniya, kunze kwe ghumji, kawasa kuko."},{"book":"Matei","chapter":"21","verse":"18","text":"Nemitondo lupfilipfili, Yesu hayang'ali kakuya mne ghumji, tsakona inzala."},{"book":"Matei","chapter":"21","verse":"19","text":"Kaghwona mbiki mmbalimbali mwe inzila, kaghughendela lekeni ng'onile chochose bae ila imitsani iliyeka. Apfo kaghulongela, “Uleke ukweleka keli ghamatunda!” Bahala mbiki ghula ghunyala."},{"book":"Matei","chapter":"21","verse":"20","text":"Iwanang'ina wake hawonile apfo wakangawala, wamghutsa, “Ule mbiki ghuno ghusumka kunyala?”"},{"book":"Matei","chapter":"21","verse":"21","text":"Yesu kawedika, “Nowalongelani ghendo mng'atoghola na kuleka kwalangula, mwodaha kutenda si achila chiliyeka ichanendile mne mbiki, ila mwodaha kuchilongela chidunda chino, ‘Wibule, wikeyase mwibahali,’ kuya itsakuwa pfipfo."},{"book":"Matei","chapter":"21","verse":"22","text":"Mng'atoghola, chochose chamlomba mtsobokela.”"},{"book":"Matei","chapter":"21","verse":"23","text":"Yesu kengila mne ing'anda ye Imulungu, na hayang'ali yolangulitsa, iwatambika wakulu na iwakulu we iwanu wamghendela, wamghutsa, “Kwa ukulu wachi kotenda ghano ghose? Yuhi yakwing'ile ukulu uno?”"},{"book":"Matei","chapter":"21","verse":"24","text":"Yesu kawedika, “Na nene nitsowaghutsa imbuli imwe, mng'anyidika, nitsowalongela notenda ghano kwa ukulu wachi."},{"book":"Matei","chapter":"21","verse":"25","text":"Apfi ubatitso wa Yohane ulawile kwani? Tsaulawa kulanga au kwe iwanu?”"},{"book":"Matei","chapter":"21","verse":"26","text":"Lekeni tung'alonga, ‘Ulawa kwe iwanu,’ twopfuka iwanu, kwaapfila wose tsawatoghola Yohane kakala nabii.”"},{"book":"Matei","chapter":"21","verse":"27","text":"Apfo wamwidika Yesu, “Ng'atumanyile bae.”"},{"book":"Matei","chapter":"21","verse":"28","text":"“Mkonatse? Imunu yumwe tsakana iwana weli, kaghenda kwa ayula mwana mkulu kamlongela, ‘Mwanangu, leloli ughende ukasang'ane mne mghunda.’"},{"book":"Matei","chapter":"21","verse":"29","text":"Naye kamwidika, ‘Sighenda bae,’ lekeni hambele chidogho kaghaluka kaghenda."},{"book":"Matei","chapter":"21","verse":"30","text":"Kuya aba ayo kamghendela imwana wa keli, kamlongela ichinu chichila. Naye kamwidika, ‘Ona aba,’ lekeni ng'aghendile bae."},{"book":"Matei","chapter":"21","verse":"31","text":"Lelo yuhi mna iwana wano weli iyatendile achila chayabamile aba wake?”"},{"book":"Matei","chapter":"21","verse":"32","text":"Kwaapfila Yohane tsakatsa kuwalangusa inzila inoghile, namwe ng'amumtoghole bae, lekeni iwasola kodi na iwaghoni wamtoghola. Namwe hata hamwonile apfo, ng'amghaluke bae na kumtoghola.”"},{"book":"Matei","chapter":"21","verse":"33","text":"Yesu kalonga, “Mtegheletse imbuli ingi, imunu yumwe yane ing'anda kahanda tsabibu mne mghunda. Kaghuteghela luwa mghunda agho, kahimba lipondo lya ukukamila tsabibu, katsenga ghumnala, kawakodishila iwanu iwolima, kuya koka ghumwanza."},{"book":"Matei","chapter":"21","verse":"34","text":"Ghamatsuwa gha ukupfuna haghapfikile, kawatuma iwatumwa wake wakasole tsabibu."},{"book":"Matei","chapter":"21","verse":"35","text":"Hawala iwanu iwolima wawaghogha iwatumwa wake, yumwe wamtowa, yungi wamkoma, na yungi wamtowa na ghamabwe."},{"book":"Matei","chapter":"21","verse":"36","text":"Kuya tsakawatuma keli watumwa wangi, tsawengi kubita awala wamwanduso, na iwanu wala iwolima wawatendela pfipfila."},{"book":"Matei","chapter":"21","verse":"37","text":"Hawamalile wose ghendo, kamtuma imwanaghe kuna wawo, kalonga, ‘Watsomtegheletsa mwanangu.’"},{"book":"Matei","chapter":"21","verse":"38","text":"Lekeni iwanu iwolima hawamwonile, welongela iwenyegho, ‘Ayuno iye muhala, mtse tumkome tusole uhala wake!’"},{"book":"Matei","chapter":"21","verse":"39","text":"Apfo wamghogha, wamwasa kunze kwe mghunda ghwe imitsabibu, wamkoma."},{"book":"Matei","chapter":"21","verse":"40","text":"“Lelo, imunu yane mghunda hayatsakutsa, yatsowatenda choni awala iwanu iwolima?”"},{"book":"Matei","chapter":"21","verse":"41","text":"Wamwidika, “Katsowakoma ghendo iwanu awo wehile, katsoweka iwanu wangi mne mghunda aghwo, nawo watsomgholela tsitsabibu mne ghamatsuwa ghe kupfuna.”"},{"book":"Matei","chapter":"21","verse":"42","text":"Yesu kawalongela, “Ng'amsomile bae Ghamaandiko Mahenzeluka,"},{"book":"Matei","chapter":"21","verse":"43","text":"“Apfo nowalongelani ghendo, undewa we Imulungu utsobokighwa kuna mwemwe na kwing'ighwa iwanu iwakweleka ghamatunda ghake, awala iwotenda aghala ghobama Imulungu."},{"book":"Matei","chapter":"21","verse":"44","text":"Na ayula iyakughwa mchanya mwe libwe lino katsobeneka beneka, na wowose ilitsomghwila litsomhonda.”"},{"book":"Matei","chapter":"21","verse":"45","text":"Watambika wakulu na Mafarisayo hawahulike apfo, tsawamanya Yesu tsaang'ali yowalonga wawo."},{"book":"Matei","chapter":"21","verse":"46","text":"Apfo wabama inzila ya kumghoghela, lekeni wapfuka iwanu, kwaapfila iwanu tsawamona Yesu tsakakala nabii."}]}