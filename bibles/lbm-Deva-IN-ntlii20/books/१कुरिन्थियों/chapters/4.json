{"data":[{"book":"१ कुरिन्थियों","chapter":"4","verse":"1","text":"आदमी हम्ख मसीह को सेवक अऊर परमेश्वर की लूकी बातों को व्यवस्थापक समझे।"},{"book":"१ कुरिन्थियों","chapter":"4","verse":"2","text":"तब इत देखरेख वालो म या बात जरूरी हय कि जो व्यवस्थापक हय ऊ विश्वास लायक रहन ख होना।"},{"book":"१ कुरिन्थियों","chapter":"4","verse":"3","text":"पर मोरी नजर म या बहुत छोटी बात आय कि तुम लोग या आदमियों म अगर कोयी मोरो न्याय करे, बल्की मय खुद अपनो आप ख नहीं परखू हय।"},{"book":"१ कुरिन्थियों","chapter":"4","verse":"4","text":"कहालीकि मोरो मन मोख कोयी बात म दोषी नहीं ठहरावय, पर येको सी मय निर्दोष नहीं ठहरू, कहालीकि मोरो न्याय करन वालो प्रभु हय।"},{"book":"१ कुरिन्थियों","chapter":"4","verse":"5","text":"येकोलायी जब तक प्रभु नहीं आवय, समय सी पहिले कोयी बात को न्याय मत करो: उच अन्धारो की लूकी बाते ज्योति म दिखायेंन, अऊर मनों को इरादा ख प्रगट करेंन, तब परमेश्वर की तरफ सी हर एक की प्रशंसा होयेंन।"},{"book":"१ कुरिन्थियों","chapter":"4","verse":"6","text":"हे भाऊवों-बहिनों, मय न या बातों म तुम्हरो लायी अपनी अऊर अपुल्लोस की चर्चा दृष्टान्त की रीति पर करी हय, येकोलायी कि तुम हमरो सी यो सीखो कि असो शास्त्र म लिख्यो हय ओको सी आगु नहीं बढ़नो, अऊर एक को पक्ष म अऊर दूसरों को विरोध म घमण्ड नहीं करनो।"},{"book":"१ कुरिन्थियों","chapter":"4","verse":"7","text":"तोरो म अऊर दूसरों म कौन भेद करय हय? अऊर तोरो जवर का हय जो तय न परमेश्वर सी नहीं पायो? अऊर जब कि तय न परमेश्वर सी पायो हय, त असो घमण्ड कहाली करय हय कि मानो नहीं पायो?"},{"book":"१ कुरिन्थियों","chapter":"4","verse":"8","text":"तुम त सन्तुष्ट भय गयो, तुम धनी भय गयो, तुम न हमरो बिना राज करयो; पर भलो होतो कि तुम राज करतो; कि हम भी तुम्हरो संग राज करतो।"},{"book":"१ कुरिन्थियों","chapter":"4","verse":"9","text":"मोरी समझ म परमेश्वर न हम प्रेरितों ख सब को बाद उन लोगों को जसो ठहरायो हय, जिन की मरन की आज्ञा भय गयी हय; कहालीकि हम जगत अऊर स्वर्गदूतों अऊर आदमी लायी एक तमाशा ठहरो हंय।"},{"book":"१ कुरिन्थियों","chapter":"4","verse":"10","text":"हम मसीह लायी मूर्ख हंय! पर तुम मसीह म बुद्धिमान हय; हम कमजोर हंय! पर तुम ताकतवर हय! तुम आदर पावय हय, पर हम अपमानित होवय हंय।"},{"book":"१ कुरिन्थियों","chapter":"4","verse":"11","text":"हम यो घड़ी तक भूखो प्यासो अऊर हम फट्यो कपड़ा पहिन्यो हुयो हंय, अऊर घूसा खावय हंय अऊर मारे मारे फिरय हंय;"},{"book":"१ कुरिन्थियों","chapter":"4","verse":"12","text":"४:१२ प्रेरितों १८:३अऊर अपनोच हाथों सी काम कर क् मेहनत करय हंय। लोग हम्ख बुरो कह्य हंय, हम आशीर्वाद देजे हंय; हि सतावय हंय, हम सहजे हंय,"},{"book":"१ कुरिन्थियों","chapter":"4","verse":"13","text":"हि बदनाम करय हंय, हम उन्ख आदर को संग उत्तर देजे हंय। हम अज तक जगत को कूड़ा-कचरा अऊर सब चिज को मईल को जसो ठहरो हंय।"},{"book":"१ कुरिन्थियों","chapter":"4","verse":"14","text":"मय तुम्ख शर्मिन्दा करन लायी या बाते नहीं लिखूं, पर मोरो प्रिय बच्चां जान क तुम्ख समझाऊ हय।"},{"book":"१ कुरिन्थियों","chapter":"4","verse":"15","text":"कहालीकि यदि मसीह म तुम्हरो सिखावन वालो दस हजार भी होतो, तब भी तुम्हरो बाप बहुत सो नहाय; येकोलायी कि मसीह यीशु म सुसमाचार को द्वारा मय तुम्हरो बाप भयो।"},{"book":"१ कुरिन्थियों","chapter":"4","verse":"16","text":"४:१६ १ कुरिन्थियों ११:१; फिलिप्पियों ३:१७येकोलायी मय तुम सी बिनती करू हय कि मोरो अनुकरन करो।"},{"book":"१ कुरिन्थियों","chapter":"4","verse":"17","text":"येकोलायी मय न तीमुथियुस ख जो प्रभु म मोरो प्रिय टुरा अऊर विश्वास लायक सेवक हय, तुम्हरो जवर भेज्यो हय। ऊ तुम्ख यीशु मसीह म मोरो चरित्र याद करायेंन, जसो कि मय हर जागा हर एक मण्डली म उपदेश करू हय।"},{"book":"१ कुरिन्थियों","chapter":"4","verse":"18","text":"कुछ त असो घमण्ड म फूल गयो हंय, मानो मय तुम्हरो जवर आऊ नहीं।"},{"book":"१ कुरिन्थियों","chapter":"4","verse":"19","text":"पर प्रभु न चाह्यो त मय तुम्हरो जवर तुरतच आऊं, अऊर उन घमण्ड म फूल्यो हुयो की बातों ख नहीं, पर उन्की सामर्थ ख जान लेऊ।"},{"book":"१ कुरिन्थियों","chapter":"4","verse":"20","text":"कहालीकि परमेश्वर को राज्य बातों म नहीं पर सामर्थ म हय।"},{"book":"१ कुरिन्थियों","chapter":"4","verse":"21","text":"तुम का चाहवय हय? का मय छड़ी ले क तुम्हरो जवर आऊं, या प्रेम अऊर नम्रता को संग?"}]}