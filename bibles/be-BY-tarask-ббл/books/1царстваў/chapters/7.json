{"data":[{"book":"1 ЦАРСТВАЎ","chapter":"7","verse":"1","text":"І прыйшлі жыхары Кірыятыярыма, і ўзялі каўчэг Госпада, і прынесьлі яго ў дом Амінадаваў, на пагорак, а Элеазара, сына ягонага, асьвяцілі, каб ён захоўваў каўчэг Госпада."},{"book":"1 ЦАРСТВАЎ","chapter":"7","verse":"2","text":"З таго дня, як застаўся каўчэг у Кірыятыярыме, прайшло шмат часу, гадоў дваццаць. І вярнуўся ўвесь дом Ізраілеў да Госпада."},{"book":"1 ЦАРСТВАЎ","chapter":"7","verse":"3","text":"І сказаў Самуіл усяму дому Ізраіля, кажучы: калі вы ўсім сэрцам сваім вяртаецеся да Госпада, дык выдаліце са свайго асяродзьдзя багоў іншаземных і Астартаў і расхінеце сэрца ваша да Госпада і служэце Яму аднаму, і Ён выратуе вас ад рукі Філістымлянаў."},{"book":"1 ЦАРСТВАЎ","chapter":"7","verse":"4","text":"І выдалілі сыны Ізраілевыя Ваалаў і Астартаў і пачалі служыць аднаму Госпаду."},{"book":"1 ЦАРСТВАЎ","chapter":"7","verse":"5","text":"І сказаў Самуіл: зьбярэце ўсіх Ізраільцянаў у Масіфу, і я памалюся за вас Госпаду."},{"book":"1 ЦАРСТВАЎ","chapter":"7","verse":"6","text":"І сабраліся ў Масіфу, і чэрпалі ваду, і вылівалі прад Госпадам, і пасьціліся ў той дзень, кажучы: зграшылі мы прад Госпадам. І судзіў Самуіл сыноў Ізраілевых у Масіфе."},{"book":"1 ЦАРСТВАЎ","chapter":"7","verse":"7","text":"Калі пачулі Філістымляне, што сабраліся сыны Ізраілевыя ў Масіфу, тады пайшлі валадары Філістымскія на Ізраіля. Ізраільцяне, дачуўшыся, спалохаліся Філістымлянаў."},{"book":"1 ЦАРСТВАЎ","chapter":"7","verse":"8","text":"І сказалі сыны Ізраілевыя Самуілу: не пераставай заклікаць за нас Госпада Бога нашага, каб Ён выратаваў нас ад рукі Філістымлянаў."},{"book":"1 ЦАРСТВАЎ","chapter":"7","verse":"9","text":"І ўзяў Самуіл адно ягня ад саскоў і прынёс яго на цэласпаленьне Госпаду, і заклікаў Самуіл Госпада за Ізраіля, і пачуў яго Гасподзь."},{"book":"1 ЦАРСТВАЎ","chapter":"7","verse":"10","text":"І калі Самуіл прыносіў цэласпаленьне, Філістымляне прыйшлі ваяваць зь Ізраілем. Але Гасподзь загрымеў у той дзень моцным громам над Філістымлянамі і навёў на іх жах, і яны былі пакараныя перад Ізраілем."},{"book":"1 ЦАРСТВАЎ","chapter":"7","verse":"11","text":"І выступілі Ізраільцяне з Масіфы, і перасьледавалі Філістымлянаў, і білі іх да месца пад Вэтхорам."},{"book":"1 ЦАРСТВАЎ","chapter":"7","verse":"12","text":"І ўзяў Самуіл адзін камень, і паставіў паміж Масіфаю і Сэнам і назваў яго Авэн-Эзэр, сказаўшы: да гэтага месца дапамог нам Гасподзь."},{"book":"1 ЦАРСТВАЎ","chapter":"7","verse":"13","text":"Так упакораны былі Філістымляне і перасталі хадзіць у межы Ізраілевыя; і была рука Гасподняя на Філістымлянах ва ўсе дні Самуіла."},{"book":"1 ЦАРСТВАЎ","chapter":"7","verse":"14","text":"І вернуты былі Ізраілю гарады, якія ўзялі Філістымляне ў Ізраіля, ад Акарона і да Гэта, і межы іх вызваліў Ізраіль з рук Філістымлянаў, і быў мір паміж Ізраілем і Амарэямі."},{"book":"1 ЦАРСТВАЎ","chapter":"7","verse":"15","text":"І быў Самуіл судзьдзёю Ізраіля ва ўсе дні жыцьця свайго:"},{"book":"1 ЦАРСТВАЎ","chapter":"7","verse":"16","text":"год у год ён хадзіў і абыходзіў Вэтыль і Галгал і Масіфу і судзіў Ізраіля ва ўсіх гэтых мясьцінах;"},{"book":"1 ЦАРСТВАЎ","chapter":"7","verse":"17","text":"потым вяртаўся ў Раму, бо там быў дом ягоны, і там судзіў ён Ізраіля, і пабудаваў там ахвярнік Госпаду."}]}